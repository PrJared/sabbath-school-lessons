---
title:  Vzgoja v Edenu
date:   26/09/2020
---

### Preberi pred proučevanjem
1 Mz 2,7–23; 3,1–6; 2 Pt 1,3–11; 2,1–17; Heb 13,7.17.24

> <p>Ključno besedilo:</p>
> »Mogočni Bog ravna vzvišeno v svoji moči, kdo je tak učitelj kakor On?« Job 36,22

Večina ljudi, ki bere Sveto pismo, pozna dogodke iz 1 Mz 1 do 3 in nastopajoče osebe: Boga, Adama, Evo, angele in kačo. Prizorišče je čudovit vrt v Edenu. Videti je, da se dejanje odvija v logičnem zaporedju dogodkov. Bog ustvari. Bog pouči Adama in Evo. Adam in Eva grešita in sta izgnana iz raja. Ko si bomo z vidika vzgoje podrobneje ogledali prvih nekaj poglavij 1. Mojzesove knjige, bomo dobili globlji vpogled v zasedbo oseb, prizorišče in dogodke.

»Vzgojni ustroj, ki je bil vpeljan v začetku sveta, bi moral biti človeku vzorec za vse prihodnje čase. Za ponazoritev njegovih načel je bila ustanovljena vzorčna šola v raju, v bivališču naših prastaršev. Edenski vrt je bil učilnica, narava je bila učbenik, sam Stvarnik je bil učitelj, prastarši človeške družine pa so bili učenci.« /Ellen G. White, Vzgoja, str. 17/

Gospod je bil ustanovitelj, ravnatelj in učitelj v tej prvi šoli. Kakor vemo, sta Adam in Eva na koncu izbrala drugega učitelja in se naučila napačnih naukov. Kaj se je zgodilo, zakaj in česa se lahko naučimo iz tega zgodnjega poročila o vzgoji?