---
title:  Prva šola
date:   27/09/2020
---

Čeprav ob pogledu na vrt običajno ne pomislimo na učilnico, pa ima to še poseben smisel, če se spomnimo na Eden, ki je bil poln neokrnjenih bogastev Božjega stvarstva. Težko si je z današnjega zornega kota predstavljati, koliko so se v tej »učilnici« neposredno od Stvarnika naučila brezgrešna bitja v brezgrešnem svetu.

`Zakaj je Bog ustvaril Adama, ga postavil v vrt in mu dal nalogo? 1 Mz 2,7–23`

Bog je moškega in žensko ustvaril po svoji podobi ter jima dal dom in delo, ki je imelo namen. To je popoln primer razgibanosti med učiteljem in učencem. Bog je poznal Adamove sposobnosti, saj je bil njegov stvarnik. Lahko ga je poučeval, ker je vedel, da je Adam sposoben uresničiti svoje zmogljivosti.

Bog je človeku dal odgovornost, vendar mu je bilo mar tudi za njegovo srečo. Ta odgovornost mu je deloma prinašala tudi srečo. Navsezadnje, kdo ni zadovoljen ali srečen, če dobi odgovornosti in jih nato zvesto uresniči? Bog je poznal Adamovo srce in kaj potrebuje za svoj uspeh, zato mu je dal nalogo oskrbovalca vrta. »Vzame torej Gospod Bog človeka ter ga postavi v Edenski vrt, da bi ga obdeloval in varoval.« (1 Mz 2,15) Mi, ki poznamo samo svet greha in smrti, si težko predstavljamo, kaj vse je vključevalo Adamovo delo in kateri so bili nauki, ki se jih je naučil med svojim delom in vzdrževanjem edenskega doma.

V 1 Mz 2,19–23 je Bog ustvaril živali in nato še Evo, Adamovo ženo. Bog je vedel, da Adam potrebuje prijateljstvo in pomoč svoje vrste, zato je ustvaril žensko.

Poleg tega je vedel, da človek potrebuje tesen odnos z njim, zato je v Edenskem vrtu ustvaril zaupni prostor. Vse to priča o namenu stvarjenja in Božji ljubezni do človeštva. Čeprav je med našim svetom in Edenom velika razlika in si težko zamislimo, kako je bilo takrat, si je vendar zabavno predstavljati te reči, mar ne?

`Čeprav smo oddaljeni od Edena, se lahko še vedno učimo naukov iz narave. Kateri so ti nauki in pri čem nam lahko koristijo, če jih razlagamo s svetopisemskega vidika?`