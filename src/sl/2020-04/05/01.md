---
title:  Vrhovni Učitelj Jezus
date:   24/10/2020
---

### Preberi pred proučevanjem
Heb 1,1–4; 2 Kor 4,1–6; Jn 1,14.18; 14,1–14; Flp 2,1–11; 2 Kor 5,16–21

> <p>Ključno besedilo:</p>
> »Ker Bog, ki je rekel: ›Iz teme naj zasveti luč,‹ On je, ki je zasvetil v naših srcih, da dodeli svetlo spoznanje Božje slave v Kristusovem obličju.« 2 Kor 4,6

Billy Graham pripoveduje o tem, kako je v spremstvu generala obiskal vojake v vojaški bolnišnici. Neki mlad vojak je bil tako »poškodovan, da je na ležišču, narejenem iz blaga in jekla, ležal z obrazom, obrnjenim navzdol«. Zdravnik je Grahamu tiho rekel: »Dvomim, da bo še kdaj hodil.« Vojak je prosil generala: »Gospod, … za vas sem se bojeval, vendar vas nikdar nisem videl. Ali lahko vidim vaš obraz?« General se je spustil na tla pod ležišče iz blaga in jekla ter govoril z vojakom. Graham je opazil, da je med pogovorom na generalovo lice padla vojakova solza.

Ob Jezusovem rojstvu je bilo človeštvo poškodovano in ranjeno ter je potrebovalo Božji zdravilni pogled. Videti je bilo, kakor da človeštvo moleduje: »Bog, ali lahko vidimo tvoj obraz?« Oče je svojega Sina – Vrhovnega Učitelja – na ta svet poslal izpolnit poslanstvo in človeštvu pokazat njegov obraz. Vse od takrat imamo čudovito prednost v Kristusovem obličju gledati »svetlo spoznanje Božje slave«. (2 Kor 4,6)

Česa vse se lahko naučimo od Vrhovnega Učitelja, ko ga opazujemo prihajati na zemljo?