---
title:  Za globlje proučevanje
date:   06/11/2020
---

V knjigi Pot h Kristusu preberi poglavje »Dokaz, da smo Kristusovi učenci«.

Ko se resnično odzovemo Vrhovnemu Učitelju, »hrepenimo po tem, da bi nosili njegovo podobo, dihali njegovega duha, izvrševali njegovo voljo in mu ugajali v vsem«. /Ellen G. White, 2006: Pot h Kristusu, str. 68–69/ V Jezusovi družbi »dolžnost postane veselje«. (str. 70) V Svetem pismu preberi Mt 5 do 7. Tukaj je zapisana Pridiga na Gori blagrov, ki je eden najboljših povzetkov tega, kar je Vrhovni Učitelj želel naučiti učence, in glavna načela kraljestva, ki ga je prišel ustanovit.

**Prašanja za pogovor**

`1.	Kakor je Bog nagovoril Adama in Evo ter Jakoba, Jezus nagovarja tudi nas. Pozna naša najgloblja hrepenenja in nas kakor Bartimaja spodbuja k temu, da premislimo, kam gremo. Razmisli, kako otroke in drug drugega učimo o Svetem pismu. Kakšna je razlika med povprečnim in prepričljivim poučevanjem svetopisemskih naukov, ki resnično vpliva na ljudi?`

`2.	Ali je vprašanje, kje si na svoji življenjski poti, izključno osebne narave ali pa bi ti bilo v pomoč, če bi se o tem pogovoril z ljudmi, ki jim zaupaš? Kako ti spoznanje o cerkvi kot o »Kristusovem telesu« (1 Kor 12,27) pomaga razumeti, da je pogovor z ljudmi lahko način za to, da bolje spoznaš Kristusove nauke?`

`3.	V četrtek smo spoznali, da je Bartimaj v trenutku, ko je bil ozdravljen svoje telesne (in duhovne) slepote, začel hoditi za Jezusom na poti v Jeruzalem. Na njej je vsak dan poslušal modrosti Vrhovnega Učitelja. Predpostavimo lahko, da je želel »nositi Jezusovo podobo, dihati njegovega duha in izvrševati njegovo voljo«. Zakaj je komu lahko »veselje« posnemati tako visoko merilo, ki ga je Jezus postavil v Pridigi na Gori blagrov?`

`4.	Razmisli o vprašanju na koncu četrtkovega nauka. Kako se lahko naučimo razlikovati med dobrim in zlom? Kako sploh vedeti, kaj je dobro in kaj ni? Zakaj je to, kako uporabimo to znanje, celo pomembnejše od znanja samega?`