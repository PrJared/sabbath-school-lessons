---
title:  "Učenec, ki je razumel"
date:   05/11/2020
---

Jezus se je s sledilci napotil v Jeruzalem. Kakor je bil Herod zaskrbljen zaradi Janeza Krstnika, je bila oblast s Herodom vred sedaj zaskrbljena zaradi Jezusa. Jezusovi sledilci, med katerimi so bili tudi revni in ranljive skupine ljudi, so si obupno želeli sprememb.

Jezus si je bolj kakor vse na svetu želel prinesti upanje. Vendar je spoznal, da bodo ljudje, ki imajo največjo moč in prednosti, naredili vse, kar je v njihovi moči, da izničijo njegovo poslanstvo. Njegov uspeh namreč ni bil njim koristen.

Vendar je bil tesen krog Jezusovih dvanajstih učencev željan stopiti na njegovo stran. Obenem pa je bilo videti, kakor da so zbegani oziroma slepi. Na primer v Mr 8,31–33 jih Vrhovni Učitelj spodbuja, naj gledajo stvari, ki jih je težko opaziti. To pomeni, da so bili na mnogih področjih še vedno duhovno slepi za to, kar je bilo resnično pomembno. (Mr 8,37)

To je bilo ozadje Jezusovega srečanja z nekom, ki je resnično videl.

`Preberi poročilo o tem, kako je Jezus ozdravil slepega berača Bartimaja. (Mr 10,46–52) Bodi pozoren na veliko usmiljenje, ki mu ga je izkazal Jezus. Razmisli o tem, kako je želja po vidu slepega Bartimaja spodbudila, da je Jezusu sledil na poti v Jeruzalem. Ali je Marko morda želel pokazati nasprotje med Bartimajem in učenci? Kako si lahko dovzetnejši za Učiteljeve nauke?`

Bartimaj si je želel videti nežne otrokove laske in barvo zrelega žita. Vendar pa vid zajema več kakor zgolj zmožnost videti fizične stvari. Ta dogodek govori o duhovnem vidu. Govori o dojemanju in razumevanju tega, kdo je Vrhovni Učitelj. Očesni vid je pomemben in Jezus je to dobro vedel. Vendar je vedel tudi, da si vsak človek globoko želi novo in boljše življenje.

`Kaj besedilo v Heb 5,12–14. uči o pravi vzgoji?`