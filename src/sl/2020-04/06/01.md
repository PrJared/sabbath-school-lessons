---
title:  Še več naukov Vrhovnega Učitelja
date:   31/10/2020
---

### Preberi pred proučevanjem
1 Mz 3,1–11; Rim 5,11–19; 1 Mz 28,10–17; Jn 1,1–14; Mt 15,21–28; Mr 10, 46–52

> <p>Ključno besedilo:</p>
> »›Pojdi, tvoja vera te je rešila!‹ In precej je izpregledal in za Jezusom je šel po poti.« Mr 10,52

Koga še nikoli ni bilo sram zaradi svojih dejanj? Kdo še nikdar ni naredil ničesar, kar mu ne zada bolečine, ko pomisli na to, ali ga navda z grozo, če si predstavlja, da bi za to izvedeli tudi drugi? Velika verjetnost je, da se je vsem nam že zgodilo kaj takšnega, mar ne?

Predstavljaj si, kako je bilo Adamu in Evi, ko sta pojedla sadež s prepovedanega drevesa. Ali pa Jakobu, ko je pretental očeta in si pridobil večjo naklonjenost kakor Ezav, potem pa je moral pobegniti pred bratovo jezo. Ali je tisto noč dobro spal? Predstavljaj si, kako je bilo ženski, zasačeni v prešuštvu. (Jn 8,4) Tudi David je to doživel. Psalm 32 je ganljiva izpoved in priznanje tega, kar se je zgodilo.

To je samo eden od razlogov, zakaj je evangelij namenjen vsem in zakaj je Kristus umrl za vse človeštvo. Ne glede na naše razlike, pa nas nekaj gotovo združuje: vsi smo grešni.

Zaradi tega bi nas prava krščanska vzgoja morala usmerjati k edini rešitvi za naše klavrno stanje. Ta teden bomo proučevali o tej rešitvi – o našem Vrhovnem Učitelju.