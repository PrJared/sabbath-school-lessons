---
title:  Za globlje proučevanje
date:   16/10/2020
---

»Ljubezen, ki je temelj stvarjenja in odrešenja, je obenem temelj prave vzgoje. To je razodeto v zakonu, ki ga je Bog dal kot življenjsko smernico. Prva in največja zapoved se glasi: ›Ljubi Gospoda, svojega Boga, iz vsega srca, z vso dušo, z vso močjo in z vsem mišljenjem.‹ (Lk 10,27) Ljubiti neskončnega in vsevednega Boga z vso močjo, umom in srcem pomeni najvišji razvoj vseh sposobnosti. To pomeni, da se Božja podoba obnovi v vsem bitju – v telesu, umu in duši.

Druga zapoved je podobna prvi: ›Ljubi svojega bližnjega kakor samega sebe.‹ (Mt 22,39) Zakon ljubezni zahteva, da posvetimo telo, um in duha službi Bogu in bližnjim. Ta služba pa nas naredi v blagoslov za druge in obenem prinaša največje blagoslove tudi nam. Nesebičnost je temelj vsakega pravega razvoja. Nesebična služba razvije naše najvišje sposobnosti. Vedno bolj postajamo deležni božanske narave. Pripravljeni smo za nebesa, kajti sprejeli smo jih v srce.« /Ellen G. White, Vzgoja, str. 13–14/

**Vprašanja za pogovor**

`1.	Kakor stari Izrael moramo tudi mi ljubiti Boga in se ga obenem bati. (Mt 22,37; Raz 14,7) V razredu se pogovorite, kako je to videti v praksi. Zakaj se ti dve zapovedi ne izključujeta?`

`2.	Kaj je razlika med merilom in pravilom? Ali je glede na tvoja opažanja adventizem bolj osredotočen na postavljanje visokih meril znotraj skupnosti verujočih ali pa postavlja pravila, ki združujejo to skupnost? Kaj pravi Sveto pismo o postavljanju visokih meril sebi, svoji družini ali cerkvi?`

`3.	Kako doseči pravo ravnovesje med poslušnostjo Božjemu zakonu in zavedanjem, da poslušnost ni vir našega zveličanja?`

`4.	Preberi Psalm 119. Med branjem bodi pozoren na to, kolikokrat se omenjajo poslušnost, svoboda, zakon, pravila in zapovedi. Kaj je o teh temah povedal avtor psalma?`