---
title:  Postava kot učiteljica
date:   10/10/2020
---

### Preberi pred proučevanjem
5 Mz 6,5; 31,9–27; Rim 3,19–23; Raz 12,17; 14,12; Mr 6,25–27; Heb 5,8

> <p>Ključno besedilo: </p>
> »Ljubi Gospoda, svojega Boga, iz vsega svojega srca in iz vse svoje duše in iz vse svoje moči.« 5 Mz 6,5

Da bi Pavel Galačane posvaril pred legalizmom, jim je napisal: »Kajti ko bi se bila dala postava, ki bi mogla oživiti, zares bi bila iz postave pravičnost.« (Gal 3,21) Če bi katera koli postava lahko »dala življenje«, bi to bila gotovo Božja postava. Pa vendar Pavel na tem mestu poudarja, da grešnikom niti Božji zakon ne more dati življenja. Zakaj? »Toda pismo je vse zaklenilo pod greh, da bi se obljuba na podlagi vere v Jezusa Kristusa dala tem, ki verujejo.« (Gal 3,22)

Če torej zakon grešnikom ne more dati življenja, kaj je potem njegov namen, razen tega da nam pokaže našo potrebo po milosti? Ali ima zakon zgolj negativno vlogo, torej da nas opozori na naše grehe?

Ne. Namen zakona je tudi pokazati na življenjski slog, ki ga lahko najdemo samo v Jezusu. O tem naj bi govorila tudi prava vzgoja; usmerjati bi nas morala k življenju milosti, vere in poslušnosti Kristusu. Zato bomo ta teden proučevali vlogo Božjega zakona v luči krščanske vzgoje. Med proučevanjem bodimo pozorni na to, česa nas lahko zakon, ki nas sicer ne more zveličati, nauči o veri, milosti in Božji ljubezni do padlega človeštva.