---
title:  Tako boš imel uspeh
date:   13/10/2020
---

Skozi vse Sveto pismo beremo o sadovih tega, da poznamo Božji zakon in smo mu poslušni.

`Kaj je Gospod rekel Jozuetu in kako so ta načela uporabna za nas? Joz 1,7–8`

Gospod je Jozuetu ob vstopu v Kanaan dejal: »Samo močan bodi in silno srčen, da si prizadevaš delati po vsej postavi, ki ti jo je zapovedal Mojzes, moj hlapec; ne odstopi od nje ne na desno ne na levo, da bi uspešno ravnal, kamor koli pojdeš.« (Joz 1,7)

Da je uspeh sad poslušnosti, se morda zdi nasprotno temu, kako se v današnjem svetu meri uspeh. Danes mnogi verjamejo, da so znaki uspeha inovativnost, ustvarjalnost in zanašanje nase. Uspeh zlasti v gospodarstvu pogosto zahteva izredne sposobnosti in pripravljenost na tveganja.

Vendar pa je v Božjih očeh uspeh odvisen od drugačnih virov.

`Kaj besedila v Raz 12,17; 14,12; Rim 1,5; 16,26; Jak 2,10–12 povedo o poslušnosti Božjemu zakonu? Zakaj je pomembno biti poslušen zakonu, čeprav nas ne more zveličati?`

Kot kristjani, ki verujemo v Sveto pismo, smo poklicani k poslušnosti Božjemu zakonu. Prestopanje zakona, bolj znano kot greh, prinaša bolečino, trpljenje in večno smrt. Le kdo ni na lastni koži izkusil ali opazil posledic greha – posledic prestopanja Božjega zakona? Kakor bi uspeval stari Izrael, če bi bil poslušen Božjemu zakonu (čeprav je bila tudi njim potrebna milost), lahko uspevamo tudi mi. Zaradi tega moramo v okviru krščanske vzgoje ohraniti Božji zakon kot osrednji del tega, kaj pomeni živeti po veri in zaupati v Božjo milost.

`Kaj so tvoje izkušnje s posledicami greha? Česa si se naučil iz njih, kar lahko poveš tudi drugim, da ne bodo naredili iste napake?`