---
title:  "Sobota: Doživeti in živeti Božji značaj"
date:   12/12/2020
---

### Preberi pred proučevanjem
1 Mz 1 in 2; 2 Mz 16,14–29; Iz 58,1–14; Mt 12,1–13; Lk 13,10–17

> <p>Ključno besedilo:</p>
> Sobota je ustvarjena zaradi človeka in ne človek zaradi sobote. Zato je Sin človekov tudi gospodar sobote. Mr 2,27–28

Jodie je bila edina adventistka v svojem razredu na fakulteti. Njena odločitev, da se ob sobotah ne bo udeleževala družabnih dogodkov, je njeno vero naredila zelo vidno.

Neki dan jo je poklicala prijateljica po imenu Gayle. Gaylin mož bo prihodnjih šest tednov zdoma, zato je vprašala Jodie, ali želi z njo preživeti naslednjih šest petkovih večerov, vedela je namreč, da Jodie v petek zvečer tako ali tako »nič« ne počne.

Naslednje štiri petkove večere sta skupaj večerjali, peli in igrali, si pripovedovali svoje krščanske izkušnje in uživali v družbi druga druge. Peti petkov večer pa je Gayle poklicala Jodie in ji povedala, da nakupuje v središču mesta. Pogledala je na uro in pomislila: Še dobro, da bo kmalu sobota. Naenkrat je spoznala, da je zadnje štiri petkove večere na svoji krščanski poti doživela nekaj novega. Zrasla je, spoznala več o svojem Bogu in poglobila vero. Sobota je postala priložnost za izobraževanje in osebnostno rast.

Zanimivo je, da je sobota lahko tako dan počitka kakor tudi priložnost za vzgojo.