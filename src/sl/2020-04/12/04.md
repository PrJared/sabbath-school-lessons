---
title:  Čas za učenje
date:   15/12/2020
---

Izraelovi vzponi in padci v njihovem odnosu z Bogom so bili tesno povezani z njihovim odnosom do sobote. Bog je njihovo nepripravljenost spoštovanja sobote videl kot znak tega, kako nepomemben je v njihovem življenju. (Jer 17,19–27) Obnovljena predanost soboti je bila del obnove – znamenje, da so prednosti pravilno postavljene. V Iz 58 vidimo zanimivo nasprotje.

`Katere Božje besede njegovemu ljudstvu so pomembne tudi za nas? Iz 58,1–14`

Izraelci so se v češčenju in postu pretvarjali, da so Božji sledilci. Kako so živeli po koncu bogoslužja, razodeva, da je bilo njihovo zunanje vedenje sicer pravilno, vendar njihovo srce ni bilo predano Božjemu zakonu.

Izaija v nadaljevanju pove, kaj Bog pričakuje od svojega ljudstva.

Vendar to ni vse. Preberi še Iz 58,13–14. Zakaj se Bog na koncu poglavja osredotoči na soboto? Prerok v tem besedilu uporabi izraze, ki so podobni tistim, zapisanim v drugih delih poglavja: »Ne delaj po svoji volji«; ne hodi »po svojih poteh«; ne išči »svoje volje« in ne govori »praznih besed«. Povedano drugače, sobota ni čas za rutinsko bogoslužje, po katerem nadaljujemo svoje razmišljanje in življenje, ki nimata nikakršne povezave z bogoslužjem. Sobota bi morala biti »užitek« in »sveti častitljiv dan«. V okviru preostalega poglavja je sobota v resnici čas, ko uživamo v učenju o Božjem značaju in namenu ter potem to posnemamo v odnosih z drugimi. Poznavanje vzorca sobotnega bogoslužja in češčenja ni dovolj. Učenje mora vplivati na življenje. Sobota je čas za učenje in udejanjanje prednosti.

`Ali ti je sobota v užitek? Če ni, kaj lahko spremeniš, da bi bila? Ali znaš posvečevati soboto? V razredu se pogovorite, kaj to pomeni. Bodite čim bolj življenjski.`