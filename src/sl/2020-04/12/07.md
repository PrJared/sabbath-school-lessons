---
title:  Za globlje proučevanje
date:   18/12/2020
---

V knjigi Jezusovo življenje preberi poglavje »Sobota«.

»Judje se z nobeno drugo ustanovo, ki jim je bila zaupana, niso toliko razlikovali od okoliških narodov kakor s soboto. Bog je želel, da jih posvečevanje tega dne označuje za njegove častilce. Sobota bi morala biti zunanje znamenje njihove ločenosti od malikovalstva in njihove povezanosti s pravim Bogom. Da pa bi ljudje lahko posvečevali soboto, morajo tudi sami biti sveti. Po veri morajo postati deležni Kristusove pravičnosti. Ko je bila Izraelcem dana zapoved: ›Spominjaj se sobotnega dne, da ga posvečuješ,‹ jim je Gospod tudi rekel: ›Sveti možje mi bodite.‹ (2 Mz 20,8; 22,30) Samo tako je lahko sobota zaznamovala Izraelce kot častilce Boga. … Torej je sobota znamenje Kristusove moči, da nas naredi svete. … Kot znamenje posvečujoče moči je sobota dana vsem, ki po Kristusu postanejo del Božjega Izraela.« /Ellen G. White, Hrepenenje vekov, str. 199-200; Jezusovo življenje, 2011, str. 199-200; Jezusovo življenje, 2020, str. 239 in 244/

**Vprašanja za pogovor**

`1.	Pogosto se adventisti preveč osredotočamo na premišljevanje o tem, kaj je pravilno delati v soboto. Sestavi nekaj vprašanj, ki nam lahko pomagajo ostati osredotočeni na ideale, o katerih smo proučevali ta teden in ki pravijo, da mora biti sobota vzgojna izkušnja. Primer vprašanja: Kaj lahko naredim, da bi v soboto še bolj spoznal Božji značaj?`

`2.	Razmisli o zgornjem odlomku. Iz njega lahko razberemo, da ni samo formalnost posvečevanja sobote tista, ki posvečevalce sobote ločuje od drugih ljudi v skupnosti. Kakšni so ljudje, ki so »deležni Kristusove pravičnosti« in so po Kristusu postali »sveti«? Kaj ima to opraviti s soboto?`

`3.	Na katere načine lahko obogatiš svojo izkušnjo sobote? Zastavi si tri cilje o tem, česa se želiš v naslednjih 12 mesecih naučiti med posvečevanjem sobote.`