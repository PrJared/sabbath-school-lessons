---
title:  Čas za ponovno odkritje
date:   14/12/2020
---

V času, ko je Bog naročil Mojzesu, naj Izraelce odpelje iz Egipta, je bilo jasno, da ljudstvo nase ni gledalo kot na Božje otroke. Morali so ponovno odkriti, kdo je Bog, ki jim je zapovedal, naj ga častijo, in jim dal toliko obljub o čudoviti prihodnosti. Sobota je bila osrednja učna izkušnja na njihovi poti ponovnega odkritja. Drugim narodom je kazala na poseben odnos med Bogom in Izraelci. Izkušnja z mano je bila Božji način za vzgajanje Izraelcev.

`Katerih naukov so se Izraelci lahko naučili iz tega dogodka? 2 Mz 16, 14–29`

Bog je dal Izraelcem čudež mane. Dal jim je ravno prav hrane za vsak dan. Če bi jim dal več kakor to, bi morda pozabili, kdo jim je priskrbel hrano. Zato je zanje vsak dan naredil čudež, ljudje pa so bili priče Božji skrbi. V soboto pa je bilo drugače, ker je sobotni dan nekaj posebnega. V povezavi s tem sta se zgodila dva čudeža: v petek so prejeli dvojno količino hrane in ta mana se čez noč ni pokvarila. Sobota je bila tako priložnost, da Izraelci občudujejo Boga, ki je bil njihov osvoboditelj, in ponovno odkrijejo, kaj pomeni biti Božje ljudstvo.

Izraelci so mano jedli 40 let. (2 Mz 16,35) Poleg tega je Bog Mojzesu naročil, naj shrani en jerbas mane, da bi se Izraelci spominjali, kako jih je hranil v puščavi. (2 Mz 16,32–33) Verjetno jih je spominjal tudi na posebno izkušnjo sobotnega dne.

Obstajajo še drugi primeri, ko je Bog jasno pokazal, da je sobota poseben dan.

Sobota je bila način, s katerim je Bog pomagal Izraelcem ponovno odkriti njihovo istovetnost in njihovega Boga. Da bi razvili globlje razumevanje Stvarnikovega značaja in zgradili trajno občestvo z njim, jim je naročil posvečevati soboto.

`Predstavljaj si, da se pogovarjaš z najstnikom, ki se mu sobota zdi »dolgočasna«. Posvečuje jo samo zato, ker tako pravijo starši in Sveto pismo. Kako mu lahko pomagaš na novo odkriti soboto? Kako lahko sobota postane pozitivna izkušnja učenja?`