---
title:  Modri moški in ženske
date:   18/11/2020
---

Danes so besede, ki se nanašajo na šolo, učenje in vzgojo, povsem razumljive, vendar v svetopisemskem času niso bile tako pogoste. V Svetem pismu pogosto naletimo na besedo modrost oziroma moder. Stara zaveza omenja modre moške in ženske. (2 Sam 14,2; Prg 16,23)

`Kaj 1 Kr 4,29–34 uči o tem, kako pomembna je modrost? (V ssp je to besedilo v 1 Kr 5,9–14.)`

O kralju Salomonu je zapisano, da je bil zelo moder mož, ki je imel znanje o živalskem in rastlinskem svetu ter je z veliko modrostjo izgovarjal pregovore. To pomeni, da je bil vzgojitelj. (1 Kr 4,29–34)

V Pregovorih in Pridigarju najdemo veliko modrih izrekov o različnih temah. Ta besedila se pripisujejo Salomonu in tudi drugim modrim učiteljem starega veka. (Prg 1,1; 25,1; 30,1; 31,1)

V Svetem pismu je modrost podobna današnji vzgoji. Zlasti v mladosti se je naučimo od staršev in učiteljev. (Prd 12,1) Človek vse življenje nabira modrost. Ta pa ima tudi uporabno plat. Na primer, od mravelj, ki poleti zbirajo hrano za zimo, se naučimo, kako tudi pozimi imeti dovolj hrane. (Prg 6,6–8)

Vendar pa modrost ni samo uporabna, marveč tudi teoretična. Začne se z vero v Boga, pri čemer upoštevamo določena načela. (Prg 1,7) Modrost nam pomaga živeti odgovorno, ustrezno skrbeti za druge in nas varuje pred nesrečo. Kakor današnja vzgoja tudi modrost nima odgovorov na vsa vprašanja. Pomaga nam biti zadovoljni s tem, kar vemo, in nadaljevati iskanje neznanega. Takšno stališče nam je lahko v pomoč pri spoznavanju Boga in zaupanju njegovi milosti. Glede na Jer 18,18 je vloga modrega učitelja enakovredna duhovnikovi in prerokovi vlogi. Vsi trije so Božjemu ljudstvu podali sporočilo iz nebes, in sicer v obliki navodil v zakonu, vzgojnega nasveta in posebnih Božjih sporočil.

`Kako se lahko naučimo modrosti? Na katere načine jo lahko nato izročimo mlajšemu rodu? Zakaj je to tako pomembno?`