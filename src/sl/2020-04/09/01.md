---
title:  Cerkev in vzgoja
date:   21/11/2020
---

### Preberi pred proučevanjem
Lk 10,30–37; Mt 5,14–16; Lk 4,18–23; Jer 29,13; Mt 7,7; 1 Tes 2,6–8

> <p>Ključno besedilo:</p>
> »Tudi nismo iskali slave od ljudi, ne od vas ne od drugih, dasi bi bili lahko imenitni kakor Kristusovi apostoli. Ampak bili smo krotki sredi vas, kakor pač mati goji svoje otroke: prav tako, milo hrepeneč po vas, nas je bila volja ne samo podati vam Božji evangelij, ampak tudi svoje duše, ker smo si vas zelo priljubili.« 1 Tes 2,6–8

Vse od davnine, ko so se zvesti ljudje začeli zbirati, da bi skupaj častili Boga – v shodnicah, po domovih in v cerkvah – Sveto pismo pripoveduje o ljudeh, ki so hrepeneli po tem, da bi spoznali Boga in razumeli njegovo voljo za njihovo življenje. Vedno znova razodeva, da je cerkev kraj resnih in pomembnih pogovorov, kjer lahko ljudje rastejo v spoznanju Boga in razumevanju njegove volje za njihovo življenje.

Včasih se bojimo postavljati vprašanja. V Svetem pismu pa so pogosto uporabljena z namenom, da ljudi pripeljejo do jasnejšega razumevanja Boga. S podobnim namenom so v njem uporabljena tudi poročila – da bi ustvarila priložnosti za premislek o življenju. Jezus je bil pri poučevanju učencev in sledilcev še posebej osredotočen na ta tip vzgoje.

Če je cerkev res kraj vzgoje, mora omogočiti pristen dialog. Med šolanjem smo verjetno večkrat slišali, da neumnih vprašanj ni. Tako moramo tudi znotraj cerkve ustvariti varno okolje, da bi lahko vsakdo rastel v milosti in spoznanju Boga ter razumel Božji načrt za njegovo življenje.