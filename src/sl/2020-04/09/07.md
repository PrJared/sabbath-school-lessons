---
title:  Za globlje proučevanje
date:   27/11/2020
---

»Kristus je razočaral njihove upe na zemeljsko veličino. S Pridigo na Gori blagrov je hotel spremeniti posledice napačnega poučevanja ter poslušalcem podati pravo predstavo o svojem kraljestvu in značaju. Vendar zmot ljudstva ni napadel naravnost. Videl je bedo sveta, ki jo je povzročil greh, vendar ni jasno opisal njihove nesreče. Učil jih je o nečem neskončno boljšem od tega, kar so poznali. Ne da bi se bojeval proti njihovim predstavam o Božjem kraljestvu, jim je govoril o pogojih vstopa vanj in dovolil, naj vsak sam sklepa o njegovi naravi. Resnice, ki jih je učil, niso za nas nič manj pomembne, kakor so bile za ljudstvo, ki je hodilo za njim. Nam je ravno tako treba spoznati temeljna načela Božjega kraljestva, kakor je bilo njim.« /Ellen G. White, Hrepenenje vekov, str. 213; Jezusovo življenje, 2011, str. 213; Jezusovo življenje, 2020, str. 254/

**Vprašanja za pogovor**

`1.	Robert Louis Stevenson se je leta 1850 rodil v Edinburgu na Škotskem. Stevenson se spominja, kako je neko noč, ko ga je njegova varuška pripravljala za spanje, stopil k oknu in opazil navdušujoč prizor. Videl je človeka prižigati plinske svetilke ob poti. Z otroškim navdušenjem je poklical varuško in rekel: »Poglej tega človeka, kako s svetlobo dela luknje v temi!« Kakšno nalogo ti je dal Bog pri širjenju luči in ljubezni v svoji skupnosti? Če o tem nisi povsem prepričan, povabi nekaj vernikov na pogovor o tem, kaj lahko naredite skupaj.`

`2.	Če je cerkev Božja sodelavka pri doseganju ljudi, potem moramo sprejeti Jezusove besede in poslanstvo. Resničnost učlovečenja – Bog je prišel k nam, živel na tem svetu, zdržal preskušnje, se veselil in jokal z nami – nas opominja, da smo tudi mi poklicani skrbeti za bližnje. Kako to narediti? Kako lahko v to nalogo vključite tudi mlade v svoji cerkvi?`

`3.	Razmisli o odgovornosti, ki jo imamo adventisti sedmega dne, da druge poučimo o čudovitih resnicah, ki so nam bile dane. Kako se krajevna cerkev lahko in mora vključiti v poučevanje teh resnic? Kako je lahko cerkev obenem tudi varen kraj za pogovor o njih? Kaj lahko narediš, da bi ustvaril okolje, v katerem se ljudje lahko pogovarjajo o resnih vprašanjih?`

`4.	V razredu se pogovorite o kulturnih predsodkih, ki so v vaši družbi. Na katere načine lahko vaša cerkev pouči druge, kako jih preseči in namesto tega živeti skladno s svetopisemskimi nauki?`