---
title:  Za globlje proučevanje
date:   23/10/2020
---

»Pravi cilj vzgoje je v človeku obnoviti Božjo podobo.« /Ellen G. White, Očaki in preroki, str. 446/ Te besede lahko pomagajo razumeti, zakaj je trdni krščanski pogled na svet bistven pri adventistični vzgoji. Kakor smo že omenili, vzgoja sama po sebi ni nujno dobra. Ljudje so lahko visoko izobraženi o zamislih in stališčih, ki pa so nasprotna svetopisemskim načelom. Zaradi tega mora adventistični vzgojni ustroj temeljiti na krščanskem pogledu na svet. To pomeni, da se mora vsa splošna področja izobrazbe – znanost, zgodovino, etiko, kulturo in tako naprej – poučevati z zornega kota, ki se razlikuje od tiste, ki nasprotuje ali celo zanemarja krščanski nazor. Čeprav smo to že povedali, je vredno ponoviti: nepristranski nazor ne obstaja. Na življenje in resničnost gledamo skozi »filter« svojega svetovnega nazora, ne glede na to, ali smo svoja stališča tehtno in sistematično premislili. Zato je bistvenega pomena, da je svetopisemski pogled osnova adventistične vzgoje.

**Vprašanja za pogovor**

`1.	Ali se iz zgodovine spomniš primera škodljivega vzgojnega ustroja? Na katerih področjih se je odvijal, česa so se učenci tam učili in katerih naukov se lahko naučimo iz teh primerov? Kako lahko svoje vzgojne ustroje zaščitimo pred uničujočimi vplivi?`

`2.	V nauku tega tedna smo si ogledali nekatere ključne prvine krščanskega svetovnega nazora: obstoj Boga, stvarjenje, Sveto pismo, načrt odrešitve in Božji zakon. Katere druge pomembne prvine bi morale poleg teh biti del celostnega krščanskega svetovnega nazora?`

`3.	Neki mislec 18. stoletja je zapisal: »O, vest! Vest! Ti božanski občutek, zanesljiv vodnik nevednih in omejenih, čeprav razumnih in svobodnih bitij – ti nezmotljiv sodnik med dobrim in zlom, zaradi česar je človek podoben Bogu!« Kaj je pri tem stališču prav oziroma narobe?`

`4.	»Pravi cilj vzgoje je v človeku obnoviti Božjo podobo.« Kaj to pomeni? Kako nas to nagovarja k temu, da bi se morala adventistična vzgoja razlikovati od tega, kako na vzgojo gleda ta svet?`