---
title:  Svetopisemski svetovni nazor
date:   20/10/2020
---

V uvodu v ta nauk smo povedali, da nihče na svet ne gleda nepri-
stransko. Na primer, ateist opazuje mavrico in vidi samo naravni pojav. Zanj mavrica nima nobenega drugega pomena kakor tega, ki ji ga je pripisal človek. V nasprotju s tem pa kdo, ki mavrico opazuje s svetopisemskim pogledom na svet, v njej ne vidi samo naravnega pojava ali igre vode in svetlobe, marveč tudi potrditev Božje obljube, da sveta nikdar več ne bo uničil z vodo. (1 Mz 9,13–16) »Kako velika je Božja blagohotnost in njegovo usmiljenje do grešnih stvarstev, da je postavil tako čudovito mavrico v oblake kot znak svoje zaveze z ljudmi! … Božji namen je bil, da bi, ko bodo otroci poznejših rodov spraševali po pomenu veličastnega obloka, ki se razteza na nebu, njihovi starši lahko ponovili poročilo o potopu. Povedali naj bi jim, da je Najvišji upog-
nil in postavil lok v oblake kot jamstvo, da vode nikoli več ne bodo po-
plavile zemlje.« /Ellen G. White, Očaki in preroki, str. 70/

Za adventiste sedmega dne Sveto pismo ostaja temeljno besedilo naše vere. Uči svetovni nazor oziroma »filter«, s katerim vidimo in razumemo svet, ki je lahko zelo zastrašujoč in zapleten. Sveto pismo ponuja vzorec, ki nam pomaga razumeti resničnost, v kateri živimo, katere del smo in glede katere smo pogosto zmedeni in zbegani.

`V naslednjih vrsticah poišči resnice, ki lahko pomagajo bolje razumeti resničnost, v kateri živimo. Ef 6,12; Mr 13,7; Rim 5,8; 8,28; Prd 9,5; Raz 20,5–6`

Adventisti sedmega dne se moramo trdno oprijeti svetopisemskih naukov, saj so Božja razodeta resnica, ki nas uči mnoge reči o svetu, ki jih sicer ne bi vedeli ali razumeli. Zaradi tega mora krščanska vzgoja biti ukoreninjena v Božji besedi, vsak nasprotni nauk pa moramo zavreči.

`Kateri svetopisemski nauki so v nasprotju s splošno sprejetimi prepričanji drugih ljudi? Česa bi nas morale te razlike naučiti o pomembnosti tega, da se moramo z vero okleniti Božje besede?`