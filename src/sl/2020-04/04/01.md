---
title:  "Božje oči: svetopisemski nazor"
date:   17/10/2020
---

### Preberi pred proučevanjem
Prg 15,3; Job 12,7–10; Ef 6,12; Raz 20,5–6; Jn 1,1–14; Mr 12,29–31

> <p>Ključno besedilo:</p>
> »Na vsakem kraju so Gospodove oči, gledajoč dobre in hudobne.« Prg 15,3

Poljski pesnik Czeslaw Milosz je napisal pesem, ki se začne z naštevanjem domišljijskih živali: govorečih zajcev, veveric in podobno. »Z običajnimi živalmi imajo toliko skupnega,« piše Milosz, »kolikor imajo naše predstave skupnega z resničnim svetom.« Pesem zaključi z besedami: »Razmisli o tem in vztrepetaj.«

»Vztrepetati« je morda preostra beseda, vendar drži, da je veliko tega, kar ljudje mislimo o svetu, morda popolnoma napačno. Na primer, skoraj 2.000 let so mnogi najpametnejši in najbolj izobraženi ljudje na svetu mislili, da Zemlja nepremično stoji v središču vesolja. Danes mnogi najpametnejši in najbolj izobraženi ljudje mislijo, da smo se ljudje razvili iz preprostih življenjskih oblik.

Ljudje na svet nikdar ne gledamo nepristransko. Zmeraj gledamo skozi filtre, ki vplivajo na to, kako si razlagamo in razumemo svet okoli sebe. Ta filter se imenuje svetovni nazor in ker je tako ključnega pomena, svoje mlade in celo starejše vernike učimo svetopisemski svetovni nazor.