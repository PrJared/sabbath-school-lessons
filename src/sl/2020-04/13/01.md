---
title:  "Nebesa, vzgoja in večno učenje"
date:   19/12/2020
---

### Preberi pred proučevanjem
Jn 3,16; 1 Jn 5,13; 1 Tim 1,16; 1 Kor 13,12; Zah 13,6

> <p>Ključno besedilo:</p>
> »Česar oko ni videlo in uho ni slišalo in kar v srce človeku ni prišlo, to je pripravil Bog tem, kateri ga ljubijo.« 1 Kor 2,9

Pesnik, ki se je bal smrti, se je spraševal, kako lahko človek živi, »ne da bi z gotovostjo vedel, kakšen začetek, kakšna smrt, kakšna usoda čaka njegovo zavest po smrti«. V svoji pesmi je ustvaril tako imenovan »Inštitut za pripravo na posmrtno življenje«. Kako naj se človek sploh pripravi na čas po smrti, če sploh ne ve, kaj ga čaka?

Sveto pismo daje čudovit vpogled v nebesa, novo zemljo ter učenje in življenje v večnosti. To četrtletje smo spoznali, da je »Inštitut za pripravo na posmrtno življenje« tukaj in zdaj – v tem življenju. Vsa vzgoja, ne glede na učno področje, bi nas morala pripraviti na novo življenje.

Navsezadnje lahko katera koli šola učencem poda veliko kakovostnih podatkov ter veliko dobrega in uporabnega znanja. A kaj koristi, če človek pridobi vse to znanje, na koncu pa izgubi večno življenje? Ta teden si bomo ogledali, kaj pravi navdihnjenje o najboljšem šolanju, ki bo potekalo vso večnost in nam bo omogočilo večno učenje in rast. V tej šoli se bomo učili o stvareh, ki si jih na tem svetu ne moremo niti zamisliti.