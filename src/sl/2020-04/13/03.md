---
title:  Novi obstoj
date:   21/12/2020
---

Obriše vse solze z njihovih oči; in smrti ne bo več, ne žalovanja ne vpitja ne bolečine ne bo več; kajti prvo je prešlo. Raz 21,4

`Kaj to besedilo pove o tem, kako drugačno bo naše novo življenje?`

Neki kristjan se je s prijateljem pogovarjal o upanju evangelija – o obljubi večnega življenja po Jezusu Kristusu. Prijatelj se je na to zamisel negativno odzval. »Večno življenje?« se je zmrazil. »Kako grozljiva zamisel! Naših 70 ali 80 let je dovolj neprijetnih. Kdo bi si želel to podaljšati v neskončnost? To bi bil pekel!«

Te besede bi lahko bile smiselne, vendar ta oseba ni razumela, da obljuba večnega življenja ne pomeni zgolj nadaljevanja tega življenja. Le kdo bi si to želel? Zgornje besedilo pravi, da bodo stare stvari minile in bo vse postalo novo.

`Kaj naslednja besedila povedo o novem življenju, ki nas čaka? 2 Pt 3,10–13, Raz 21,1–6`

`Pomembno si je zastaviti vprašanje: Kako lahko dobimo novo življenje? Kako smo lahko prepričani, da ga bomo dobili? Katere stvari v našem življenju, če sploh katere, nas lahko ovirajo pri tem, da postanemo deležni obljube, ki nam jo je po Jezusu dal Bog?`