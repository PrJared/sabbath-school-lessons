---
title:  Šola v večnosti
date:   23/12/2020
---

Sedanja naša kratka in lahka stiska nam napravlja nad vse obilno večno množino slave, ko ne gledamo na to, kar se vidi, marveč na to, kar se ne vidi; zakaj to, kar se vidi, je začasno, a kar se ne vidi, je večno. 2 Kor 4,17–19

`Katero upanje najdeš v teh besedilih? Katere so te nevidne večne stvari, na katere čakamo in so nam obljubljene po Jezusu? Raz 21,1–2; 2,7; 7,14–17`

Ne glede na to, kako resnične so te obljube in koliko dobrih razlogov imamo, da zaupamo vanje, pa v Svetem pismu najdemo samo namige in bežni vpogled v to, kar nas čaka. A prepričani smo lahko, da bo čudovito. Pomisli samo na to, kakšno bi bilo življenje brez uničujočega greha!

Vse naše bolečine, trpljenje in vse stvari, ki nam otežujejo življenje, obstajajo zaradi greha in njegovih posledic. Kristus je prišel to spremenit. Zemljo bo obnovil, da bo takšna, kakršno si je zamislil Bog, preden je nastopil greh. V resnici bo še boljša, ker bomo v vsej slavi za večno lahko opazovali rane na Jezusovih rokah in nogah – ceno naše odrešitve.

»Kakšno področje raziskovanja se bo odprlo pred nami, ko bo odstranjeno zagrinjalo, ki zastira naš pogled, in bodo naše oči uzrle svet lepote, ki ga sedaj bežno vidimo pod drobnogledom, in bomo zagledali veličastnosti nebes, ki jih sedaj pozorno opazujemo v daljavi s teleskopom, ter bo madež greha odstranjen in se bo vsa zemlja prikazala v ›milini Gospoda našega Boga‹! (Ps 90,17 ssp) Tedaj bo znanstveni raziskovalec lahko bral poročila o stvarjenju in ne bo zaznal ničesar, kar bi ga spominjalo na zakon zla. Lahko bo poslušal glasbo glasov narave, in ne bo odkril nobenega prizvoka tarnanja ali pridušenega tona žalosti. V vsem stvarstvu bo lahko zasledil eno samo pisavo – v neizmernem vesolju bo lahko videl Božje ime, napisano z velikimi črkami; ne na zemlji ne v morju in ne na nebu pa ne bo več enega samega znaka ostanka zla.« /Ellen G. White, Vzgoja, str. 267/

`Poskušaj si zamisliti, kako bo večno živeti v povsem novem svetu brez vsega, kar nam zdaj otežuje življenje. Kako si predstavljaš takšen svet? Česa se še posebej veseliš?`