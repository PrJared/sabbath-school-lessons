---
title:  Za globlje proučevanje
date:   09/10/2020
---

V knjigi Vzgoja preberi poglavja »Priprava«, »Sodelovanje« in »Disciplina«.

»Očetje in matere nosijo odgovornost kakor za otrokov zgodnji tako tudi za poznejši razvoj, zato je nujno, da se oba starša skrbno in temeljito pripravita. Preden se odločita prevzeti dolžnost očetovstva in materinstva, se morata seznaniti z zakoni telesnega razvoja. … Morala bi razumeti zakone umskega razvoja in moralne vzgoje.« /Ellen G. White, Vzgoja, str. 243–244/

»Sodelovanje se mora najprej začeti med očetom in materjo doma. Skupno sta odgovorna za vzgojo otrok in si morata stalno prizadevati za usklajeno delovanje. Izročita naj se Bogu in ga prosita, naj jima pomaga, da se bosta medsebojno podpirala. ... Malo verjetno je, da se bodo starši, ki tako vzgajajo, znašli med temi, ki kritizirajo učitelja. Zavedajo se, da je zaradi blaginje njihovega otroka in pravičnega odnosa do šole treba, kolikor je le mogoče, podpirati in izkazovati spoštovanje do tega, ki deli njihove odgovornosti.« /Ellen G. White, Vzgoja, str. 250/

**Vprašanja za pogovor**

`1.	Ne glede na to, ali imamo otroke ali ne, pa vsi živimo v neke vrste domu in vplivamo drug na drugega. Česa si se ta teden naučil, kar ti je lahko v pomoč pri sporazumevanju ali celo pri pričanju drugim na svojem domu ali drugje?`

`2.	Večina nas ima o vzgoji pozitivno stališče. (Navsezadnje, kdo je proti vzgoji?) Ali je vzgoja res vedno pozitivna? Ali se spomniš primera, ko je bila vzgoja izkrivljena ali uporabljena za kaj slabega? Česa se lahko naučimo iz negativnih primerov, kar nam je lahko v pomoč pri tem, da vzgojo uporabimo za dobro?`

`3.	V sredinem nauku piše, da nam je vsem podarjen sveti dar svobodne volje. Ko bodo otroci postali mladi odrasli ali odrasli, se bodo morali sami odločiti glede Boga, o katerem so bili poučeni v svoji mladosti. Zakaj se morajo starši in vsi, ki pričajo drugim in jih učijo o evangeliju, zavedati te pomembne resnice o svobodni volji?`