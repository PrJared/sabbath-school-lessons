---
title:  Češčenje in vzgoja
date:   07/11/2020
---

### Preberi pred proučevanjem
Dan 3; Raz 14,6–12; Ps 78,1–17; Jn 4,7–26; 1 Krn 16,1–36; Mr 7,1–13

> <p>Ključno besedilo:</p>
> »Dajajte Gospodu slavo njegovega imena, prinesite dar in pridite pred njegovo obličje; klanajte se Gospodu v diki svetosti.« 1 Krn 16,29

Češčenje je del človeštva in človeške narave, celo del padlih ljudi. Nobenega dvoma ni, da smo bili ustvarjeni kot bitja, ki bi Boga častila na podlagi svobode, ki nam jo je dal, ker bi ga ljubili in bi vedeli, da je vreden našega češčenja. V brezgrešnem svetu je bilo takšno češčenje verjetno zelo preprosto. Človek je imel neposreden dostop do Boga v naravi, ki je niso omadeževali greh, smrt in uničenje – v naravi, katero si ljudje, ki poznamo samo padli svet, težko predstavljamo.

Čeprav v nas še danes obstaja potreba po češčenju, pa jo je greh pokvaril in popačil, kar pomeni, da se nam lahko zgodi, da častimo napačne stvari ali pa Gospoda ne častimo na način, na katerega bi ga morali. (Mr 7,1–13; Jer 7,4)

Ker ima češčenje tako pomembno mesto v krščanski izkušnji, je prav, da ga obravnava tudi krščanska vzgoja. O tem bomo proučevali ta teden.