---
title:  Poučite otroke
date:   09/11/2020
---

Starozavezni psalmi so imeli pomembno vlogo v verskem življenju starega Izraela. Ljudje so jih ob spremljavi glasbil recitirali in peli pri bogoslužju, predvsem pri javnem bogoslužju, iz katerega lahko razberemo, kako so starozavezni ljudje v splošnem častili Boga. Izrael je deloval po načelu skupnosti in kot skupnost so tudi častili Boga.
Psalmi so v resnici pesmi. Hebrejska beseda za psalm je tehillîm in pomeni »pesem hvale«. Kadar Bogu pojemo takšne pesmi, ga častimo.

`Kako se osnovno sporočilo Ps 78,1–17 sklada z vzgojo in češčenjem?`

V tem psalmu lahko zaznamo odločnost. V Ps 78,2 Asaf pravi, da bo razglasil »uganke iz starih časov«. V nekaterih prevodih se namesto tega uporablja izraz »uganke iz temnih časov«. Beseda »temen« v tem primeru pomeni »nejasen« ali »izginjajoč«, s čimer opozarja, da lahko takšna postane tudi preteklost, ko se ključni dogodki odmikajo vse dlje v zgodovino. V drugih prevodih je beseda »temen« prevedena z izrazom »skrivnosten« (prevod NLV) ali z besedno zvezo »sladke stare resnice« (prevod Message). Kljub temu lahko razberemo, da je izraelska vzgoja otrok zajemala tudi poučevanje dogodkov, v katerih je Gospod vodil izvoljeno ljudstvo.

`Katere nauke so Izraelci morali učiti otroke? (Ps 78,6–17) Kaj je bil končni cilj te vzgoje?`

`Kakor je možno razbrati iz besedila, je bil med drugimi cilj njihove vzgoje tudi ta, da otroke naučijo zaupati Bogu in izpolnjevati njegove zapovedi. Kaj meniš, ali podobno velja tudi za nas? (Raz 14,12)`