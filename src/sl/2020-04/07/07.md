---
title:  Za globlje proučevanje
date:   13/11/2020
---

»Srce je zvijačnejše od vsega in zahrbtno. Verski učitelji ne preiskujejo samih sebe, da bi ugotovili, ali so zares verni. Strah vzbujajoče je dejstvo, da se mnogi zanašajo na lažno upanje. Nekateri se zanašajo na pretekle izkušnje, ki so jih doživeli pred leti. V tem času preiskovanja srca, ko bi vsi morali imeti vsakodnevno izkušnjo, pa ti ljudje nimajo ničesar povedati. Videti je, da menijo, da jih bo odrešil njihov verski poklic. Ko bodo grehi, ki jih Bog sovraži, premagani, bo Jezus prišel večerjat s teboj. Od njega boš prejel božansko moč; po njem boš rastel in boš s svetim zmagoslavjem lahko rekel: ›Toda hvala Bogu, ki nam daje zmago po našem Gospodu Jezusu Kristusu.‹
(1 Kor 15,57) Bogu bi bilo bolj všeč, če mlačni verski učitelji nikoli ne bi omenili njegovega imena. Ti ljudje so breme njim, ki bi sicer postali zvesti Jezusovi sledilci. Nevernikom predstavljajo kamen spotike, zlim angelom pa vir veselja. S popačenimi potmi sramotijo Božje angele. Doma in v tujini predstavljajo prekletstvo Božjemu poslanstvu. Boga častijo s svojimi ustnicami, medtem ko je njihovo srce daleč od njega.« /Ellen G. White, Spiritual Gifts II, str. 227/

**Vprašanja za pogovor**

`1.	V Mr 7,1–13 izvemo, da je v ozadju lažnega češčenja napačno naravnano srce. Bog ne upošteva našega češčenja, če prihaja samo z naših ustnic, ne pa tudi iz srca. Zakaj nas evangelij in poročilo o Jezusovi smrti najmočneje spodbujata k temu, da začnemo z vsem srcem ljubiti Boga?`

`2.	Premišljuj, kaj pomeni častiti Boga »v duhu in resnici«. Ali je možno, da ga častimo samo v duhu in samo v resnici? Ali pravo češčenje vključuje obe prvini? Zakaj?`

`3.	Če želimo resnično častiti Boga, moramo imeti čisto srce. Kaj to pomeni? Ali moramo s češčenjem odlašati, vse dokler nismo popolnoma povezani z Gospodom in je vse naše življenje pravilno naravnano? Kako je lahko pravo češčenje v pomoč pri uravnavanju svojega srca z Božjim?`