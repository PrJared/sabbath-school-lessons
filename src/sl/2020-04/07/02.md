---
title:  Vsi smo častilci
date:   08/11/2020
---

V vseh nas obstaja potreba po češčenju, ki jo je v našo naravo brez dvoma posadil Bog. Kakor vse drugo je greh popačil tudi to. Na začetku je človek častil Edinega, ki je bil vreden češčenja – našega Gospoda in Stvarnika. Od padca v greh pa se je to močno spremenilo.

Da, vsi kaj častimo. To nam pomaga razumeti, zakaj so bili ljudje skozi vso zgodovino in tudi danes častilci. V starem Egiptu so nekateri častili faraona. V drugem obdobju in na drugem kraju so ljudje častili ribjo podobo, večglave bogove in druga domnevna božanstva. Nekateri so častili sonce, luno in zvezde.

Danes so ljudje preveč razgledani, da bi se priklonili pred žabjim kipom (očitno je kip Marije izjema), vendar to ne pomeni, da nimajo svojih bogov, na primer denarja, moči, športnikov, samih sebe, rokerjev, igralcev, politikov… Kar koli imamo najraje, čemur koli posvečamo največ pozornosti in zaradi česar živimo, je bistvo našega češčenja.

Pisatelj David Foster Wallace svari: Če častimo napačno stvar, »nas bo pojedla pri živem telesu«.

`Česa nas dogodek iz Dan 3 uči o pomenu pravega češčenja?`

Trije judovski mladeniči so drugo zapoved vzeli tako resno, kakor si je zamislil Bog. (2 Mz 20,4–6) Navsezadnje je tudi ta zapoved del desetih, skupaj s prepovedjo umora, kraje in tako naprej. Pravo češčenje je tako pomembno, da bo bistveno v zadnjih dneh pred drugim Kristusovim prihodom. Zato mora krščanska vzgoja obravnavati celotno češčenje: Kaj je češčenje? Kako naj poteka? Zakaj je pomembno in koga naj častimo?

`Kaj Raz 14,6–12 pove o tem, kako pomembno bo češčenje v poslednji stiski pred Kristusovim prihodom?`