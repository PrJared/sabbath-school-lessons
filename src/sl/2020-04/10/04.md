---
title:  Strokovnjaki v zmoti
date:   01/12/2020
---

Na svetu obstaja dobršen del umetnosti in filozofije, ki ni Bogu v slavo. Mnogi celo menijo, da kristjani ne bi smeli stopiti na ta področja. Adventisti sedmega dne moramo previdno premisliti o svoji vključenosti v delo v določenih panogah, podpori določenim ustanovam in uporabi določenih občil.

`V 1 Tim 6 imamo jasna navodila o tem, katerim dejavnostim bi se morali izogniti in zakaj. Glede katerih dejavnosti svari apostol Pavel? (1 Tim 6,9–10) Katere dejavnosti pa apostol odobrava?`

Bodi pozoren na to, da Pavel v 1 Tim 6,20 svari pred znanostjo, ki se tako imenuje po krivem. Čeprav je pisal v drugačnih okoliščinah, pa je načelo še vedno uporabno. Pomisli na vse podatke, nauke in prepričanja – v preteklosti in sedanjosti – ki so bili napačni. Ljudje zares lahko postanejo strokovnjaki v zmoti.

Približno 2.000 let so najpametnejši ljudje in strokovnjaki verjeli, da je zemlja nepremično središče vesolja, okoli katerega v obliki popolnega kroga krožijo zvezde in planeti. Da bi potrdili to teorijo, so uporabili zapletene matematične in znanstvene zasnove, čeprav se je teorija izkazala za napačno v skoraj vseh podrobnostih. Lahko bi rekli, da so bili ti ljudje strokovnjaki v zmoti in da je bila njihova teorija zares »znanost, ki se po krivem tako imenuje«.

`Današnja biološka znanost sloni na domnevi, da se je življenje – brez Boga ali smisla – po naključju začelo pred milijoni let. Napisanih je bilo neverjetno veliko knjig, ki so vsebovale zapletene in podrobne opise te teorije. Česa se lahko naučimo iz spoznanja, da so ljudje zares lahko strokovnjaki v zmoti? Kako bi to spoznanje moralo vplivati na krščansko vzgojo, še posebej na poučevanje znanosti?`