---
title:  Izobraževanje v umetnosti in znanosti
date:   28/11/2020
---

### Preberi pred proučevanjem
Rim 1,18–21; Ps 19,1–7 (Ps 19,1–6 chr); 96,9; 1 Mz 3,6; 1 Tim 6; Prg 1; Job 38

> <p>Ključno besedilo:</p>
> »Nebesa oznanjajo slavo mogočnega Boga in delo njegovih rok kaže nebesni oblok.« Ps 19,1; 19,2 chr

Tudi umetnost in znanost sta del izobraževanja. Kaj pomeni ti področji poučevati s svetopisemskega zornega kota? Ali to pomeni, da v poučevanje vključimo neko svetopisemsko besedilo, ki se nanaša na določeni vidik sodobne medicine ali umetnostne zgodovine? Praktični del pouka lahko tako povežemo s čudovito Božjo močjo, ki je ustvarila zapletenost našega planeta. Vendar pa je omemba Svetega pisma pri pouku samo majhen del prave odrešujoče vzgoje.

Da bi takšna vzgoja zares delovala, mora Božja beseda usmerjati nauke na vseh učnih področjih, od družboslovnih ved do molekularne biologije. Brez tega lahko izgubimo pogled na Božjo veličino in nadoblast, ki jo ima kot Stvarnik in Vzdrževalec sveta. Ko se naučimo opaziti, da je Božje stvarstvo prežeto z namenom, se približamo razumevanju tega, kako bi morali poučevati določene vede.

Ta teden si bomo ogledali nekaj načel o tem, kako umetnost in znanost poučevati s krščanskega vidika.