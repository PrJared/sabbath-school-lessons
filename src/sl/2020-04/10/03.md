---
title:  Lepota svetosti
date:   30/11/2020
---

Klanjajte se Gospodu v diki svetosti, trepetajte pred njim, vse dežele! Ps 96,9

`Kako razumeš izraz »dika/lepota svetosti« ali »sveto okrasje«? Kakšen pomen ima za kristjana? Kako bi to moralo vplivati na naše poučevanje umetnosti in lepote?`

Večkrat smo že slišali, da je »lepota v očeh opazovalca«, vendar ne smemo pozabiti, kdo je ustvaril oko. (Prg 20,12) Čeprav moramo biti previdni, da ne častimo ustvarjenih reči, pa nas lahko lepota stvarstva pouči o Bogu in njegovi ljubezni do nje. Ker je naš svet še vedno videti lep, si je težko zamisliti, kakšen je bil pred padcem v greh. Iz tega se lahko naučimo, da je Bog zares Stvarnik vsega lepega.

Znanost in umetnost nas lahko torej približata Božjemu značaju in srcu. Ker smo tudi mi del Božje umetnine in smo znanstveni pojav, nam lahko znanost pomaga še bolje razumeti, kdo smo v Kristusu.

»Bog želi, da bi njegovi otroci cenili njegova dela in uživali v preprosti in nevsiljivi lepoti, s katero je okrasil naš pozemski dom. Ljubi lepoto, vendar bolj kakor vso zunanjo privlačnost ljubi lepoto značaja. Želi, da bi negovali čistost in preprostost, ki sta podobni nevsiljivi ljubkosti cvetlic.« /Ellen G. White, 2006: Pot h Kristusu, str. 102/

`Kaj 1 Mz 3,6 uči o tem, da lepota ni nujno dobra ali sveta? Prg 6,25; 31,30`

Sovražnik uničuje in izkorišča Božje stvarstvo, zato ni presenetljivo, da lahko tudi lepoto in njeno zasnovo uporabi v našo škodo. Krščanska vzgoja, ki jo usmerjajo svetopisemska načela, nam mora na področju umetnosti pomagati razumeti, da to, kar je lepo, ni nujno dobro ali sveto.

`Katere stvari so lepe, vendar niso nujno tudi svete in dobre? Katere lepe stvari lahko v določenih okoliščinah postanejo nesvete in slabe? Katera merila nam pomagajo to prepoznati?`