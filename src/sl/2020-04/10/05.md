---
title:  Neumnost in modrost
date:   02/12/2020
---

`Kaj iz Prg 1 izvemo o tem, kaj naj bi poučevala prava krščanska vzgoja?`

Sveto pismo pogosto primerja neumnost in modrost. Knjiga pregovorov opominja na nevarnosti nepremišljenega obnašanja in druženja z neumneži. Razlika je očitna: Bog želi, da njegovo ljudstvo išče modrost, jo ceni in uspeva zaradi nje.

Študenti umetnosti in znanosti svoje sposobnosti usmerijo v pridobitev znanja in odličnosti na področju svojega proučevanja. Tudi profesorji si prizadevajo enako. Znanje in sposobnost omogočata doseči uspeh na teh področjih.

S krščanskega zornega kota pa poznavanje umetnosti in znanosti ne pomeni prav veliko, če ne vključuje tudi tega, kaj je prav in kaj ni, kaj je dobro in kaj slabo, kaj je resnica in kaj zmota. Preberimo samo kakšen življenjepis svetovno znanega umetnika, pa bomo videli, da imeti čudovite sposobnosti in talent, ne pomeni nujno tudi tega, da živimo moralno in pošteno. Nekateri sposobni znanstveniki, ki so sodelovali pri razvijanju biološkega in kemičnega orožja, so bili visoko šolani in nadarjeni. A kaj je bil sad njihovega dela? Kakor smo že omenili, znanje samo po sebi ni vedno dobra stvar.

`Kaj je na podlagi Prg 1,7 ključ prave krščanske vzgoje?`

`Nobelov nagrajenec, ateist in človek, ki je raziskoval vesolje in njegove sile, je zapisal: »Bolj kot se vesolje zdi razumljivo, bolj se zdi nesmiselno.« Kaj to pove o tem, da je lahko znanje samo po sebi nesmiselno in lahko vodi celo do velikih zmot?`