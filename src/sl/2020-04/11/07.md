---
title:  Za globlje proučevanje
date:   11/12/2020
---

Preberi 1 Mz 3; Prd 2,18–23; Ef 6,5–8 in poglavje »Skušnjava in padec« v knjigi Očaki in preroki.

Ali je delo prekletstvo ali blagoslov? Na prvi pogled je res videti, kakor da je del prekletstva greha, (1 Mz 3,17) toda bolj poglobljeno branje razkrije, da se prekletstvo nanaša na zemljo in ne na delo. Duh preroštva pravi, da si je Bog delo zamislil kot vir blagoslova: »Življenje garanja, skrbi in trpljenja, ki je bilo odslej človekova usoda, je bilo dano iz ljubezni. Zaradi greha je bila potrebna disciplina, da bi ustavila popuščanje strasti in teku ter bi se razvile navade samonadzora. To je bil del velikega Božjega načrta za človekovo rešitev iz pogube in bede greha.« /Ellen G. White, Očaki in preroki, str. 34/ Morda smo za to, da je delo postalo prekletstvo, krivi sami, ker smo ga naredili enoličnega, ker pretiravamo z njim ali pa smo precenili vlogo, ki jo ima v našem življenju. Ne glede na okoliščine, moramo delo postaviti na ustrezno mesto. Krščanska vzgoja bi morala ljudi naučiti, kako naj prepoznajo vrednost dela in ga obenem ne spremenijo v predmet oboževanja.

**Vprašanja za pogovor**

`1.	Kako je lahko Salomon v delu videl kakor prekletstvo tako blagoslov? Kaj lahko spremeni naš odnos do dela? Prd 2,18–24`

`2.	Delo nam omogoča skrbeti za družino. Kako lahko družini izročimo pozitivno stališče o delu?`

`3.	Meja med odličnim delavcem in deloholikom je včasih zelo nejasna. Kako se lahko obvarujemo pred tem, da prestopimo to mejo? Prd 2,23`

`4.	Pavel je zelo jasno rekel: »Če kdor noče delati, naj tudi ne jé.« (2 Tes 3,10) To načelo je zelo smiselno. V katerih primerih pa morda ne drži? Zakaj se moramo prepričati, da iz tega besedila ne naredimo železne zapovedi, ki se je nikdar ne sme prekršiti?`