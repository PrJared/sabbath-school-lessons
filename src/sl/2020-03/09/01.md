---
title:  Razvoj uspešnega oznanjevanja
date:   22/08/2020
---

### Preberi pred proučevanjem
Jn 4,27–30.39–42; Mt 15,21–28; 2 Tes 1,1–4; Rim 15,7; Ef 4,32; 1 Pt 3,15

> <p>Ključno besedilo:</p>  
>  »Kristusa pa kot Gospoda posvečujte v svojih srcih. Pripravljeni bodite vsekdar na odgovor vsakemu, ki vas vpraša za vzroke upanja, ki je v vas, toda s krotkostjo in strahom.« 1 Pt 3,15–16

Kolikor bolj proučujemo Jezusovo življenje, toliko bolj se čudimo njegovi sposobnosti sprejemanja in upoštevanja ljudi. Čeprav je ostro grajal verske voditelje svojega časa, je z veseljem sprejemal ljudi, ki so se borili z grehom in krivdo ter so bili brezupno ožigosani. Jezusova milost je bila namenjena prav njim. Njegovo usmiljenje je doseglo celo najhujše grešnike. Globina njegovega odpuščanja je bila neskončno globlja od njihovega greha. Njegova ljubezen ni poznala meja.

Jezus nikoli ni kazal niti kančka prevzetnosti ali večvrednosti. V vsakem človeku, ki ga je prišel rešit, je videl bitje, ustvarjeno po Božji podobi, pa vendar padlo zaradi greha. Nihče ni bil zunaj dosega njegove ljubezni. Nihče ni padel tako nizko, da ga njegova milost ne bi mogla doseči. Vsakomur, s komer je prišel v stik, je izkazal spoštovanje in se do njega vedel dostojanstveno. Ker je verjel v ljudi, je imel moč vplivati nanje glede svojega kraljestva. Ljudje so se spreminjali v njegovi navzočnosti, ker so čutili njegovo globoko skrb zanje. Začeli so postajati takšni, kakršni je verjel, da bi lahko bili.

V nauku tega tedna bomo podrobneje raziskali Jezusovo stališče do ljudi in odkrili, kako lahko ta načela uporabimo.