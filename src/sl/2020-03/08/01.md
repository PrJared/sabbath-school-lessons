---
title:  Služiti kakor Jezus
date:   15/08/2020
---

### Preberi pred proučevanjem
Mt 5,13–14; Flp 2,15; Mr 12,34; Ef 4,15; Mt 4,23–25; 25,31–46

> <p>Ključno besedilo:</p>  
>  »Ko pa vidi množice, se mu zasmilijo, kajti bili so izmučeni in razkropljeni kakor ovce, ki nimajo pastirja.« Mt 9,36

Jezus je iskreno skrbel za ljudi. Za skrbi in potrebe drugih se je zanimal bolj kakor za svoje. Njegovo življenje je bilo v celoti osredotočeno na druge. Njegova služba je bila služba ljubečega sočutja. Poskrbel je za telesne, duševne in čustvene potrebe ljudi, ki so ga obdajali. Tako je bilo njihovo srce pripravljeno sprejeti duhovne resnice, ki jih je učil. Ko je zdravil gobavce, odpiral oči slepim in ušesa gluhim, izganjal demone, hranil lačne in skrbel za ljudi v stiski, je ganil tudi njihovo srce in jim spreminjal življenje.

Ko so ljudje opazili njegovo iskreno zanimanje, so bili pripravljeni sprejeti duhovne resnice, ki jih je učil. »Samo Kristusov način dela bo zagotovil pravi uspeh v pridobivanju ljudi. Zveličar se je družil z ljudmi kot tisti, ki jim želi dobro. Pokazal je sočutje, stregel njihovim potrebam in pridobil njihovo zaupanje. Potem jim je velel: ›Pojdi za menoj!‹ (Mt 9,9)« /Ellen G. White, Zdravje na dosegu roke, str. 87/ Jezus je opazil, da svet potrebuje tako prakso kakor tudi oznanjanje evangelija. Življenje, ki posnema Kristusa in je predano služenju drugim, je mogočen dokaz za besede, ki jih izgovarjamo, in daje verodostojnost našemu pričanju.