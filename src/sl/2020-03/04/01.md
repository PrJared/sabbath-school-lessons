---
title: "Moč molitve:Posredovanje za druge"
date:   18/07/2020
---

### Preberi pred proučevanjem
Raz 12,7–9; Ef 6,12; 1,15–21; Heb 7,25; Dan 10,10–14; 1 Jn 5,14–16

> <p>Ključno besedilo:</p>  
>  »Izpovedujte torej drug drugemu grehe in molite drug za drugega, da ozdravite. Mnogo zmore goreča molitev pravičnega.« Jak 5,16

Verniki novozavezne cerkve so čutili potrebo po molitvi. »Ko so odmolili, se potrese mesto, ki so v njem bili zbrani, in vsi se napolnijo Svetega Duha; in govorili so Božjo besedo srčno.« (Apd 4,31) Opazi, da so učenci molili. Napolnil jih je Sveti Duh, nato pa so pogumno in samozavestno oznanjali Božjo besedo.

Med molitvijo, napolnjenostjo s Svetim Duhom in mogočnim oznanjevanjem Božje besede je tesna povezava. »Učenci … blagoslova niso prosili samo zase. Obremenjevala jih je odgovornost reševanja ljudi. Spoznali so, da evangelij mora biti oznanjen svetu, zato so prosili za pomoč, ki jim jo je obljubil Kristus.« /Ellen G. White, Dejanja apostolov, str. 26/

Kadar iščemo Boga in posredujemo za druge, Bog deluje v našem srcu in nas priteguje bliže k sebi, da bi nam dal božansko modrost, da bi ljudi pridobili za njegovo kraljestvo. (Jak 1,5) Poleg tega na mogočen način deluje tudi v njihovem življenju, da bi jih pritegnil k sebi, in sicer na načine, ki jih ne moremo opaziti ali v celoti doumeti. (1 Jn 5,14–17)