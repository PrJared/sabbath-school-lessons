---
title: Pavlove posredniške molitve
date:   21/07/2020
---

Zamisel o posredniški molitvi izvira iz Svetega pisma. Ves čas svojega služenja je Pavel molil za nove spreobrnjence v cerkvah, ki jih je ustanovil med svojim evangeljskim delovanjem. Verjel je, da se, kadar moli, dogajajo stvari, ki se sicer ne bi. Čeprav je bil ločen od teh, ki jih je imel rad, je spoznal, da so lahko medsebojno povezani, kadar molijo drug za drugega.

`Naštej prošnje, ki jih je Pavel naslovil na Boga glede Efežanov. Kaj določenega je prosil zanje? Ef 1,15–21`

Pavlova molitev za Efežane je izjemna. Molil je, naj jim Bog da modrosti in duhovne razsodnosti, z božansko resnico razsvetli njihov um in jim da upanje na večno življenje. Poleg tega je molil za to, da bi v življenju doživeli mogočno delovanje Božje moči. Bog je tako močan in mogočen, da je Jezusa obudil od mrtvih, kar je bil temelj njihovega upanja na večno življenje. Molitev zaključi tako, da jih opomni na Kristusov položaj v nebesih in na slavo njegove dediščine. Verniki efeške cerkve so bili gotovo opogumljeni, ko so izvedeli, da Pavel moli zanje in za kaj vse moli.

`Prouči značilnosti Pavlove molitve v Flp 1,3–11. Če bi bil vernik cerkve v Filipih in bi cerkev prejela Pavlovo pismo, v katerem bi povedal, da moli za vas in za kaj vse moli, kako bi se počutil in zakaj ravno tako? Katere obljube in svarila najdeš v njegovih besedah?`

To je nekaj najbolj navdihujočih in spodbudnih besed Svetega pisma, ki so polne obljub in pozivov, naj se napolnimo z ljubeznijo, spoznanjem in dobro presojo, ki izvira iz poznavanja Jezusa, da bomo lahko v Bogu postali to, kar si je zamislil za nas.