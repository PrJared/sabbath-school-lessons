---
title:  Za globlje proučevanje
date:   14/08/2020
---

V knjigi Pot h Kristusu preberi poglavje »Poznanje Boga«, v knjigi Gospel Workers poglavje »Bible Readings With Families« in v knjigi Evangelism poglavje »Bible Work Techniques«.

Bog deluje na naše bližnje. Če bi znali duhovno presojati, bi videli, kje Bog že deluje, in bi pozorno iskali priložnosti za to, da drugim povemo o njem. Ko v človeškem srcu pripravi zemljo, imamo priložnost, da vanjo posejemo seme evangelija. Sveti Duh je pripravil srce Nikodema, ženske ob vodnjaku, ženske s krvotokom, razbojnika na križu, rimskega stotnika in mnogih drugih, da so sprejeli njegovo besedo, še preden so ga srečali. Zaradi življenjskih okoliščin in po delovanju Svetega Duha so bili pripravljeni sprejeti Kristusovo sporočilo.

Morda smo že po naravi takšni, da se obotavljamo vprašati ljudi, ali lahko molimo z njimi, jim povemo za svetopisemske obljube ali jim podarimo duhovno literaturo. Pogosteje kakor si mislimo, čutimo navdušenje, da bi komu povedali o svoji veri, in sicer zato, ker je Sveti Duh, ki je navdušil nas, že njega navdušil za sprejem našega pričanja.

**Vprašanja za pogovor**

`1.	Kaj bi svetoval komu in o katerih svetopisemskih besedilih bi se pogovarjal z njim, ki je prišel k tebi močno obremenjen s krivdo in potrebuje Božje odpuščanje? Ali si tudi sam izkusil občutke krivde in moč Božjega odpuščanja?`

`2.	Včasih Bog ljudi pripelje v naše življenje zato, ker želi, da bi izvedeli za njegovo resnico. Kako smo lahko bolj dovzetni za njegovo vodstvo pri tem?`

`3.	Razmišljaj o Božji moči in o moči njegove Besede, kakor sta razodeti v poročilu o stvarjenju in v samem stvarstvu. Ljudje komajda dojamemo zamisel o velikem in prostranem vesolju, kaj šele zamisel o Bogu, ki je stvarnik vesolja in je veličastnejši od stvarstva! Ali te tolaži misel, da je Bog, ki mu služiš, mogočen Bog? Poleg tega da je mogočen, je tudi ljubeč. Kako to spoznanje o Bogu vpliva na tvoje upanje? Kako nam je ta vednost v pomoč, kadar drugim pričamo o njem?`