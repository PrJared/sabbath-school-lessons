---
title:  Oznanjanje Besede
date:   08/08/2020
---

### Preberi pred proučevanjem
Ps 119,105; Jer 23,29; Heb 1,1–3; 2 Tim 3,14–17; 1 Jn 1,7–9; Prd 3,1; 2 Tim 4,2

> <p>Ključno besedilo:</p>  
>  »Tako bo moja beseda, ki prihaja iz mojih ust: ne povrne se k meni prazna, temveč izvrši, kar me veseli, in bo uspeh imela v tem, za kar jo pošljem.« Iz 55,11

Kadar pričamo, govorimo o Jezusu. Kaj bi sploh vedeli o njem brez Svetega pisma? Kaj bi brez njega vedeli o velikem boju, Božji ljubezni ter rojstvu, življenju, službi, smrti, vstajenju in vrnitvi našega Gospoda?

Čeprav narava razodeva Božjo veličino in moč, ne razodeva načrta zveličanja. Jezus je po Svetem Duhu »prava luč, ki razsvetljuje vsakega človeka, ki prihaja na svet«. (Jn 1,9) Brez Božje besede, ki v polnosti razodeva božansko resnico, je razodetje Svetega Duha našemu srcu omejeno. Božja zapisana beseda je najbolj jasno in popolno razodetje Jezusa, ki je živa Beseda.

Čeprav verski voditelji proučujejo Božjo besedo, mnogi zgrešijo njeno osnovno sporočilo: »Preiskujete Pisma, ker mislite, da imate v njih večno življenje, a ta so, ki pričajo zame.« (Jn 5,39) Vsak pravilno razumljen svetopisemski nauk odseva lepoto Jezusovega značaja. Kadar drugim oznanjamo Božjo besedo, naš osnovni cilj ne bi smel biti dokazati, da imamo mi prav, drugi pa so v zmoti; v vsakem vidiku resnice, ki jo predstavimo ljudem, bi morali razkriti Jezusa.