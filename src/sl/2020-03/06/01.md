---
title:  Neomejene možnosti
date:   01/08/2020
---

### Preberi pred proučevanjem
1 Kor 12,12; Mt 3,16–17; 1 Kor 12,7; 1,4–9; Mt 25,14–30

> <p>Ključno besedilo:</p>  
>  »Vse to dela isti edini Duh, podeljujoč vsakemu posebej, kakor hoče.« 1 Kor 12,11

Bog nas vabi k pričanju zanj. (Apd 1,8; Iz 43,10) Pričanje ni poseben duhovni dar, ki so ga prejeli samo nekateri, temveč božanski poziv vsakemu kristjanu.

V Svetem pismu najdemo različne izraze, ki opisujejo ta poziv. Biti moramo »luč svetu«, »poslani namesto Kristusa« in »kraljevsko duhovništvo«. (Mt 5,14; 2 Kor 5,20; 1 Pt 2,9) Isti Bog, ki nas poziva k pričanju in službi, nam je dal na voljo vse za opravljanje te naloge. Vsakemu verniku podeljuje duhovne darove. Bog ne kliče usposobljenih ljudi, temveč usposablja tiste, ki jih je poklical. Prav kakor je vsem verujočim zveličanje podaril brezplačno, tako nam brezplačno daje tudi duhovne darove.

Ko se posvetimo Bogu in službi zanj, so pred nami neomejene možnosti za službo. »Nobene omejitve ni za uporabnost človeka, ki s samozatajevanjem pripravlja prostor za delovanje Svetega Duha in živi popolnoma Bogu posvečeno življenje.« /Ellen G. White, Zdravje na dosegu roke, str. 99/

Ta teden bomo proučevali o neomejenih možnostih za služenje, ki jih omogoča dar Svetega Duha.