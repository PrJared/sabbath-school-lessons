---
title:  Za globlje proučevanje
date:   07/08/2020
---

V knjigi Kristusove prilike preberi poglavje »Talenti«.

Pravilno razumevanje svetopisemskega nauka o duhovnih darovih prinaša enotnost cerkve. Cerkev združuje spoznanje, da je prav vsak vernik dragocen in nepogrešljiv del Kristusovega telesa. Vsak vernik je potreben pri dokončevanju Kristusovega poslanstva in prav vsakemu so dani darovi za službo.

»Vsakdo je prejel nalogo, ki jo mora opraviti za svojega Gospodarja. Vsakemu služabniku so dodeljeni posebni darovi oziroma talenti. ›Enemu da pet talentov, drugemu pa dva, a drugemu enega, vsakemu po njegovi zmožnosti, in odpotuje.‹ (Mt 25,15) Vsak služabnik je prejel sklad, za katerega je odgovoren. Skladi so prilagojeni našim različnim sposobnostim. Bog pri deljenju darov ni pristranski. Služabnikom je razdelil talente glede na njihove sposobnosti, v zameno pa pričakuje ustrezno povračilo.« /Ellen G. White, Testimonies for the Church II, str. 282/

Zapomnimo si, da so duhovni darovi dani za Božjo čast, ne pa za našo. Bog jih je dal, da bi z njimi poveličali njegovo ime in delali za napredek njegovih načrtov.

**Vprašanja za pogovor**

`1.	Globlje razmisli o tem, da je Bog prav vsakemu od nas dal darove. Katero praktično vrednost ima to spoznanje za tvojo krajevno cerkev? Katero spremembo lahko prinese na področju vljučenosti vsakega vernika v službo?`

`2.	V razredu povej, ob katerih priložnostih si bil blagoslovljen zaradi darov sovernika. Povej tudi, kako si odkril svoje duhovne darove. Katere duhovne darove imaš in kako si lahko z njimi v blagoslov drugim?`

`3.	Naše sposobnosti rastejo, kadar jih uporabljamo. Razmisli, kako so se sposobnosti, ki si jih prejel od Boga, razvile, kadar si jih uporabil, da bi počastil njegovo ime. Znova premisli o vprašanju, ki smo ga načeli na koncu četrtkovega nauka: Kako zvest si v uporabi tega, kar ti je zaupal Bog?`