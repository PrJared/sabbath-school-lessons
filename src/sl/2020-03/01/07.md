---
title:  Za globlje proučevanje
date:   03/07/2020
---

V knjigi Dejanja apostolov preberi poglavje »Božji namen z njegovo cerkvijo«, v knjigi Jezusovo življenje pa poglavje »Pojdite učit vse narode«.

Novozavezni cerkvi je pretila nevarnost, da bi napačno razumela namen svojega obstoja. Duh preroštva to nevarnost opisuje takole: »Preganjanja, ki so doletela cerkev v Jeruzalemu, so postala velika spodbuda za evangeljsko delo. Oznanjevanje besede v tem mestu je bilo uspešno, zato je začela groziti nevarnost, da bodo učenci predolgo ostali v njem in pozabili Zveličarjevo naročilo, naj gredo po vsem svetu. Pozabili so, da se moč za upiranje hudemu najbolje doseže s prodornim delom, in začeli misliti, da je njihova najvažnejša naloga braniti cerkev v Jeruzalemu pred sovražnikovimi napadi. Namesto da bi poučevali novospreobrnjene, kako naj oznanijo evangelij njim, ki zanj še niso slišali, jim je začela pretiti nevarnost, da bi ubrali pot, po kateri bi vsi postali zadovoljni s tem, kar je bilo doseženo.« /Ellen G. White, 1999: Dejanja apostolov, str. 69/

**Vprašanja za pogovor**

`1.	Pozorno preberi zgornji navedek, še posebej zadnjo poved. Zakaj moramo biti tudi danes previdni, da se ne ujamemo v to past? S prihodnjimi misijonskimi nalogami v mislih se vprašajmo, zakaj je takšno stališče tako strašno napačno?`

`2.	Kaj misliš, zakaj se vsi Evangeliji končajo s podobnim naročilom? Mt 28,18–20; Mr 16,15–16; Lk 24,46–49; Jn 20,21. Kaj so te besede pomenile prvim vernikom in kaj naj bi pomenile nam?`

`3.	Ali lahko pričanje in služba bližnjim sploh kdaj nadomestita pristno duhovnost? Utemelji svoj odgovor. Kako se lahko izognemo tej pasti?`

`4.	V razredu se pogovorite o odgovoru na vprašanje na koncu torkovega nauka glede na to, kako oznanjevanje in služba vplivata na vašo duhovno rast. Kaj od tega, kar si se naučil, lahko koristi tudi drugim? Katere izkušnje iz napak, ki si jih naredil, lahko pomagajo drugim, da se jim izognejo?`

`5.	Premišljuj o čudoviti resnici, da Bog ljubi vsakega posameznika. Kako to razumeš? Kako bi morala ta resnica, ki je morda najpomembnejša v vesolju, vplivati na tvoje življenje?`