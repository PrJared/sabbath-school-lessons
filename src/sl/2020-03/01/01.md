---
title:  Čemu pričati
date:   27/06/2020
---

### Preberi pred proučevanjem
Jak 5,19–20; Lk 15,6; Zef 3,17; Jn 7,37–38; 1 Tim 2,3–4; 2 Kor 5,14–15

> <p>Ključno besedilo:</p>  
>  »To je dobro in prijetno pred Bogom, našim Rešiteljem, ki hoče, da se rešijo vsi ljudje in pridejo do spoznanja resnice.« 1 Tim 2,3–4

Božje veliko hrepenenje za vse ljudi je, da se odzovejo na njegovo ljubezen, sprejmejo milost, pustijo Svetemu Duhu, da jih spremeni, in se zveličajo za njegovo kraljestvo. Bog nima večje želje od našega zveličanja. Njegova ljubezen je brezmejna, njegova milost neizmerna, njegovo sočutje neskončno, njegovo odpuščanje neizčrpno in njegova moč neomejena. V nasprotju s poganskimi bogovi, ki so od ljudi zahtevali daritve, je naš Bog sam priskrbel največjo Daritev. Ne glede na to, kako zelo hrepenimo po tem, da bi bili zveličani, je Božje hrepenenje, da bi nas rešil, še večje. »To je dobro in prijetno pred Bogom, našim Rešiteljem, ki hoče, da se rešijo vsi ljudje in pridejo do spoznanja resnice.« (1 Tim 2,3–4) Hrepenenje njegovega srca je tvoje in moje zveličanje.

Jezus je središče našega oznanjevanja. Oznanjevanje zajema to, kar je Jezus naredil za naše zveličanje, kako je spremenil naše življenje, kako čudovite resnice so Božje Besede, ki nam povedo, kdo je Bog in kako čudovit značaj ima. Čemu pričati? Ko razumemo, kdo je Bog, in doživimo njegovo milost in moč njegove ljubezni, ne bomo mogli ostati tiho. Čemu pričati? Ko postanemo Jezusovi sodelavci, smo deležni tudi njegove radosti ob pogledu na ljudi, ki so rešeni po njegovi milosti in spremenjeni po delovanju njegove ljubezni.