---
title:  Spodbujeni z ljubeznijo
date:   02/07/2020
---

Ta teden iščemo odgovor na vprašanje »Čemu pričati«. Ugotovili smo, da je pričanje vir veselja, saj sodelujemo z Bogom pri njegovem poslanstvu na svetu. Pričanje o Božji ljubezni priskrbi ljudem več priložnosti za zveličanje, saj imajo možnost jasneje spoznati Božjo milost in resnico.

Poleg tega je pričanje eden izmed Božjih načrtov za našo duhovno rast. Neoznanjevanje drugim tega, kar je Kristus naredil za nas, duši pristno duhovno življenje.

Pričanje nas povezuje z Bogom, ki si želi, da bi bilo zveličano vse človeštvo. S tem kažemo poslušnost njegovemu naročilu. Danes bomo proučevali o največji spodbudi za pričanje.

`Kaj je spodbudilo Pavla, da je bil zaradi evangelija pripravljen pretrpeti težave, stiske in preizkušnje? Kako lahko to spodbudi tudi nas pri naši službi za Kristusa? 2 Kor 5,14–15.18–20`

Apostola Pavla je priganjala ljubezen. Nekatere stvari naredimo samo zaradi ljubezni, čeprav ne obstaja noben drug razlog. Ko je apostol dejal, da nas priganja Kristusova ljubezen, je govoril večno resnico. Beseda »priganjati« pomeni »spodbujati koga, gnati, voditi ali močno motivirati«. Kristusova ljubezen je usmerjala Pavlova dejanja in spodbujala njegovo pričanje. Pavel je s pogumno odločnostjo in iskrenim srcem sredozemskemu svetu oznanil načrt zveličanja.

»V srcu mora prebivati ljubezen. Popoln kristjan črpa svoje na-gibe za dejanja iz globoke ljubezni do Gospoda. Iz korenin ljubezni do Kristusa izvira nesebično zanimanje za njegove brate.« /Ellen G. White, The Adventist Home, str. 425/

Ko zares spoznamo obseg Kristusove daritve, nas bo njegova ljubezen prevzela in spodbudila k temu, da tudi drugim oznanimo o njem.

`Ta, ki je ustvaril vse (galaksije, zvezde, množice angelov, vse vesolje in druge svetove), je ta, ki je na križu umrl za nas. Ali ima ta osupljiva resnica moč v tebi vzbuditi ljubezen do Boga in hrepenenje po tem, da jo oznaniš drugim?`