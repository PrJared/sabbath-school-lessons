---
title:  Rast z dajanjem
date:   30/06/2020
---

Obala Mrtvega morja velja za najnižjo kopensko točko na zemlji. Z minus 420 metri nadmorske višine velja za najnižje ležeče morje na svetu. Reka Jordan teče skozi Galilejsko jezero in pot nadaljuje po Jordanski dolini, dokler se njen tok ne konča v Mrtvem morju.

Zaradi vročega in suhega podnebja, močnega sonca in puščav-skih razmer voda hitro izhlapeva. Mrtvo morje vsebuje kar 33,7 % soli in rudnin, zato v njem preživi le malo bitij. V njem ni rib ali rastlin, temveč le nekaj mikrobov in bakterij na njegovem dnu.

Če v našem krščanskem življenju Božja milost, ki priteka v naše življenje, ne teče k drugim, bomo postali kakor stoječa voda brez življenja, kakršna je Mrtvo morje. Kristjani pa ne bi smeli živeti tako.

`Kaj je naravni sad, kadar verniki od Kristusa prejemajo tokove žive vode, v nasprotju z Mrtvim morjem? Jn 7,37; Lk 6,38`

»Bog bi lahko svoj cilj rešitve grešnikov dosegel brez naše pomoči, ampak da bi lahko razvili značaj, ki je podoben Kristusovemu, moramo sodelovati v njegovem delu. Da bi imeli delež v njegovi radosti – radosti videti ljudi rešene po njegovi daritvi – moramo imeti delež v njegovem delu za njihovo odrešitev.« /Ellen G. White, Jezusovo življenje ali Hrepenenje vekov, str. 112–113/

»Ljudje, ki želijo zmagati, se morajo odpovedati sebi in edino resna vnema za zveličanje drugih bo dokončala to veliko delo.« /Ellen G. White, Fundamentals of Christian Education, str. 207/

Kristjani rastemo, kadar drugim podajamo to, kar je Kristus naredil v našem našem življenju. Le brezupna sebičnost nam lahko prepreči drugim deliti to, kar smo prejeli po Kristusu. Če svoje vere ne razdajamo, bo naše duhovno življenje postalo kakor stoječa in zatohla voda Mrtvega morja.

`Kakšna je tvoja izkušnja pričanja drugim, molitve z njimi in služenja njihovim potrebam? Kako so te izkušnje vplivale na tvojo vero in hojo z Gospodom? `