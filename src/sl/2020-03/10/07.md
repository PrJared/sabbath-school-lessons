---
title:  Za globlje proučevanje
date:   04/09/2020
---

Pred leti se je mala evropska cerkev v bližini enega največjih mest v Evropi odločila narediti nekaj pomembnega za Gospoda. Cerkev je upadala. Že leta se nihče ni krstil. Če bi se ta smer nadaljevala, bi cerkev verjetno propadla. Pastor in cerkveni odborniki so goreče molili in premišljevali, kaj naj naredijo.

Med proučevanjem Nove zaveze so se odločili ustanoviti malo skupino. Devet vernikov je dobilo zamisel. Zadali so si nalogo, da bodo skupaj molili in proučili, kako bi lahko učinkovito vzpostavili malo skupino. Kmalu so se odločili, da bodo njihovi domovi postali evangeljsko središče. Skupina se je poučila, kako lahko na različne načine uporabi darove svojih članov. Začeli so z molitvijo in gostoljubnostjo. V svoji skupnosti so spletli prijateljstva. S prijaznimi dejanji so se približali svojim družinam, prijateljem in bivšim adventistom. Vodje male skupine so na devetih domovih s 40 obiskovalci začeli proučevati Sveto pismo. Bili so osupli nad delovanjem Svetega Duha. Od teh 40 ljudi se jih je krstilo 17. Ta mala, upadajoča cerkev je dokaz, kako velik je lahko vpliv malih skupin. Male skupine so eden od Božjih načinov, da čim več vernikov vključi v cerkveno poslanstvo.

**Vprašanja za pogovor**

`1.	V razredu se pogovorite o bistvenih značilnostih male skupine (glej četrtkov nauk). V katere dejavnosti se mala skupina še lahko vključi? Na katere načine lahko svojim članom pomaga uporabiti njihove darove kakor nikoli prej?`

`2.	Zakaj je pomembno, da male skupine delovanje osredotočijo navzven? Zakaj mora biti glavni namen skupine širjenje evangelija, čeprav lahko pomaga tudi pri plemenitenju in podpori svojih članov? Zakaj mora biti mala skupina vedno povezana tudi s krajevnim cerkvenim telesom? Zakaj je to pomembno?`

`3.	Ali si bil kdaj del male skupine (ali pa si slišal za primer), ki ni delovala učinkovito in je na koncu propadla? Pogovorite se o možnih razlogih za njen razpad.`

`4.	Razmisli o zgornjem dogodku. Zakaj je tej mali skupini uspelo? Kaj, kar so naredili, je bilo hkrati preprosto in učinkovito? Zakaj je lahko na začetku delo v varnem okolju doma, in ne v cerkveni stavbi, učinkovitejše pri doseganju soseske ali skupnosti?`