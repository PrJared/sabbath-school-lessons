---
title:  Poživljajoča vključenostv male skupine
date:   29/08/2020
---

### Preberi pred proučevanjem
1 Mz 1,1–2.26; 2 Mz 18,21–25; 1 Kor 12,12–25; Apd 16,11–15.40; 4,31; 12,12

> <p>Ključno besedilo:</p>  
>  »Žetve je sicer mnogo, ampak delavcev malo. Prosíte torej Gospodarja žetve, naj pošlje delavcev na svojo žetev.« Mt 9,37–38

Nekateri so prepričani, da je moč v številčnosti. V nekem smislu je to res. Ali ste opazili, da ste veliko bolj spodbujeni, kadar telovadite v skupini, kakor če to počnete sami? Mnogi se zato včlanijo v društva, ki podpirajo zdravo življenje, v športni klub in fitnes; verjamejo, da bodo v skupini z drugimi dosledno telovadili in v gibanju tudi bolj uživali. Bog nas je na podoben način ustvaril tudi na področju občestva. Ljudje smo družabna bitja, in kar velja na področju telovadbe, velja tudi na mnogih drugih življenjskih področjih: bolje nam gre, kadar smo del ustroja družbene podpore. To še posebej drži pri duhovnih zadevah.

V Svetem pismu je poudarjeno, da so male skupine eden od Božjih načinov za krepitev naše vere, bogatenje znanja o njegovi Besedi, poglabljanje molitvenega življenja in pripravo na oznanjevanje. Oče, Sin in Sveti Duh so sodelovali v mali skupini, usmerjeni v služenje. Mojzes je bil vodja male skupine. Jezus je ustanovil malo skupino učencev. Apostol Pavel je z malo skupino evangeljskih sodelavcev prepotoval takratni svet.

Ta teden se bomo osredotočili na svetopisemsko osnovo za male skupine in odkril boš vznemirljiv način, kako se lahko vključiš.