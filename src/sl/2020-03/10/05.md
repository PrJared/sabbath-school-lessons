---
title:  Male skupine v Novi zavezi
date:   02/09/2020
---

Novozavezna cerkev je skokovito rasla. V nekaj kratkih letih je mala skupina vernikov narasla v desetine tisočev vernikov. Na dotok vernikov in hitro rast je vplivalo mnogo dejavnikov. Jezus je s svojo službo posejal seme evangelija in množice pripravil za sprejem nauka, ki so ga učili učenci. Po Kristusovem vnebohodu se je ob petdesetnici Sveti Duh mogočno izlil na verne učence med molitvijo. Eden od dejavnikov, ki so prispevali k hitri rasti novozavezne cerkve, so bile tudi male skupine. Te so spodbudile spremembo.

`Zakaj je Luka naštel imena nekaterih ljudi, s katerimi je Pavel tesno sodeloval? Apd 18,1–5; 20,1–4`

Zanimivo je, da je Luka omenil imena nekaterih ljudi, s katerimi je Pavel delal. Zanj je bil prav vsak pomemben. Poznal jih je po imenu. V službi doseganja drugih so ti ljudje podpirali drug drugega. Čeprav je Luka omenil le malo ljudi, to pomaga dokazati, kako pomembna je tesna povezanost, pa čeprav število ljudi ni veliko.

Zagotovo je vsak od njih imel darove, ki so bili drugačni od teh, ki so jih imeli drugi. Prihajali so iz različnih okolij in kultur. Njihov pogled na svet ni bil vedno enak, vendar je prav vsak lahko pomembno prispeval k delu za Kristusa. Raznolikost njihovih darov, različno ozadje in izkušnje so prispevali k rasti cerkve. Prav vsakdo je lahko zaradi svojega ozadja in osebne izkušnje z Jezusom prispeval k Jezusovemu poslanstvu.

`Kam je Lidija takoj po spreobrnitvi povabila Pavla? Kam sta po rešitvi iz ječe odšla Pavel in Peter? Apd 16,11–15.40; 12,11–12`

Novozavezni verniki so se redno srečevali na domovih. Krščanski domovi so postali središče vpliva in srce malih skupin.

`Ali si kdaj pomislil, da bi na svojem domu ustanovil malo skupino ali pa pomagal prijatelju, ki jo želi začeti pri sebi doma? Če si že del male skupine, razmisli, kaj lahko v sobotnošolskem razredu poveš o njenih prednostih.`