---
title:  Za globlje proučevanje
date:   17/07/2020
---

V knjigi Dejanja apostolov preberi poglavje »Evangelij v Samariji«.

V naši okolici so ljudje, ki iščejo neminljive stvari. Jezus je ustrezno dejal: »Žetve je sicer mnogo, ampak delavcev malo.« (Mt 9,37) Težava ni bila v žetvi. Z božanskimi očmi je Jezus tam, kjer so učenci videli le nasprotovanje, videl obilno žetev. V čem je videl rešitev? »Prosíte torej Gospoda žetve, naj pošlje delavcev na svojo žetev.« (Mt 9,38) Rešitev je molitev za to, da te Bog pošlje delat na svojo žetev.

Zakaj ne bi molil: »Gospod, pripravljen sem sodelovati pri napredku tvojega kraljestva. Odpri mi oči, da bom videl priložnosti, ki mi jih vsak dan ponujaš. Nauči me biti občutljiv za ljudi okoli sebe. Pomagaj mi govoriti besede upanja in spodbude ter izkazovati tvojo ljubezen ljudem, s katerimi se vsakodnevno srečujem.« Če boš tako molil, bo Bog v tvojem življenju naredil osupljive stvari.

**Vprašanja za pogovor**

`1. Če si že kdaj pridobival ljudi za Jezusa, verjetno veš, da ni vedno lahko, mar ne? Da, res je samo Bog tisti, ki spreminja srce, vendar nas je v svoji modrosti izbral, da bi tudi mi sodelovali pri tem. Prizadevanje za enega človeka zahteva čas, trud, potrpežljivost in ljubezen od zgoraj. Katere odločitve moraš skleniti, da bi umrl samemu sebi in postal učinkovita priča za Kristusa?`

`2. Verjetno se vsak dan srečuješ z ljudmi, ki ne poznajo Gospoda? Kaj si naredil, kaj delaš oziroma bi moral narediti, da bi jim pričal?`

`3. Spomni se Savla iz Tarsa. Zanj bi težko rekli, da se bo spreobrnil. Vemo, kaj se mu je zgodilo. Kaj nas bi moral Savlov primer naučiti o nevarnosti prenaglega sklepanja na podlagi človekove zunanjosti?`

`4. S Savlovo izkušnjo v mislih razmisli, kako naj razumemo besedilo iz Mt 7,6: »Ne dajajte svetega psom in ne mečite svojih biserov pred svinje, da jih ne poteptajo s svojimi nogami in se ne obrnejo ter vas raztrgajo.«`