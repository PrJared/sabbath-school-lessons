---
title:  Videti ljudi z Jezusovimi očmi
date:   11/07/2020
---

### Preberi pred proučevanjem
Mr 8,22–26; Jn 4,3–34; 1,40–41; Mr 12,28–34; Lk 23,39–43; Apd 8,26–38

> <p>Ključno besedilo:</p>  
>  »Pojdita za menoj, in naredil bom, da bosta lovca ljudi.« Mt 4,19

Jezus je učitelj pridobivanja ljudi. Iz njegovega ravnanja z ljudmi se lahko naučimo, kako druge voditi do spoznanja o zveličanju po Jezusu Kristusu. Ko potujemo z njim po jeruzalemskih ulicah, prašnih judejskih poteh in s travo poraščenih galilejskih hribih, bomo lahko videli, kako je lačnemu srcu razodel načela nebeškega kraljestva.

Jezus je v vseh ljudeh videl možne državljane nebes. Vsakogar je gledal z božanskim sočutjem. Petra ni videl kot grobega in glasnega ribiča, temveč kot mogočnega oznanjevalca evangelija. Na Jakoba in Janeza ni gledal kot na vzkipljiva in goreča skrajneža, temveč kot na zagnana oznanjevalca Božje milosti. V Marijinem srcu, Samarijanki pri vodnjaku in ženski z dolgoletno boleznijo je videl globoko hrepenenje po iskreni ljubezni in sprejemanju. Tomaža ni videl kot posmehljivega dvomljivca, temveč kot človeka, ki postavlja iskrena vprašanja. Ne glede na to, ali je bil človek Jud ali pogan, moški ali ženska, razbojnik na križu, rimski stotnik ali obsedenec, je Jezus v njem prepoznal od Boga dano možnost in nanj gledal z vidika zveličanja.