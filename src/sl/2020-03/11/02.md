---
title:  "Jezus – osnova našega pričanja"
date:   06/09/2020
---

Vsak kristjan ima osebno izkušnjo o tem, kako je Jezus spremenil njegovo življenje in kaj je naredil zanj.

**Kakšni smo bili, preden smo spoznali Kristusa? Kaj imamo, odkar smo ga sprejeli? Ef 2,1–10**

`A)	Preden smo spoznali Kristusa. Ef 2,1–3`

`B)	Po tem ko smo ga spoznali. Ef 2,4–10`

Kako osupljiva sprememba! Preden smo spoznali Kristusa, smo »bili mrtvi po prestopkih in grehih, … hodili po navadi tega sveta … v poželjivostih svojega mesa … in bili po naravi otroci Božje jeze«. (Ef 2,1–3) Preprosto povedano, preden smo spoznali Kristusa, smo brezciljno tavali skozi življenje in bili izgubljeni.

Morda smo izkusili navidezno srečo, vendar smo v duši čutili tesnobo, v življenju pa občutek neizpolnjenega namena. Ko smo prišli h Kristusu in izkusili njegovo ljubezen, se je vse spremenilo. V Kristusu smo resnično »oživljeni«. Po čezmernem bogastvu njegove milosti in po njegovi dobrosrčnosti smo prejeli dar zveličanja. Bog nas je posadil v nebesa s Kristusom Jezusom, »da pokaže v prihodnjih vekih presilno bogastvo svoje milosti z dobrotljivostjo do nas v Kristusu Jezusu«. (Ef 2,6–7) S Kristusom dobi naše življenje nov pomen in namen. Apostol Janez je zapisal: »V njej je bilo življenje, in življenje je bilo luč ljudem.« (Jn 1,4)

`Kaj besedilo v Ef 2,10 pove o tem, kako pomembna so dobra dela za krščansko vero? Kako lahko razumemo to zasnovo v okviru opravičenja »po veri, brez del postave«, o katerem beremo v Rim 3,28?`

`Kako se je tvoje življenje spremenilo zaradi Kristusa? Kako lahko ta sprememba pomaga, da ga spoznajo drugi?`