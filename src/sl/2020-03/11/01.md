---
title:  Oznanjati Jezusa
date:   05/09/2020
---

### Preberi pred proučevanjem
Ef 2,1–10; 1 Jn 4,7–11; Mr 5,1–20; Heb 10,19–22; Gal 2,20; 1 Kor 1,30

> <p>Ključno besedilo:</p>  
>  »To sem vam pisal, da veste, da imate večno življenje, kateri verujete v ime Božjega Sina.« 1 Jn 5,13

Kakor smo že povedali, je spremenjeno življenje največji dokaz v korist evangelija. Morda se bodo ljudje prerekali s teboj glede teoloških vprašanj. Morda bodo razpravljali s teboj o naukih. Morda bodo pod vprašaj postavili tvoje razumevanje Svetega pisma, vendar bodo redki dvomili o tvojem osebnem pričanju o tem, kaj ti pomeni Jezus in kaj je naredil v tvojem življenju.

Pričati pomeni govoriti o tem, kar vemo o Jezusu. Pomeni, da drugim povemo, kaj nam pomeni in kaj je naredil za nas. Če naše pričanje sestoji samo iz poskusov dokazati, da je to, kar verujemo, pravilno, kar verujejo drugi, pa narobe, bomo naleteli na močan odpor. Če naše pričanje o Jezusu pride iz srca, ki ga je spremenila njegova milost, navdušila njegova ljubezen in osupnila njegova resnica, bodo ljudje presenečeni nad tem, kašen vpliv ima na naše življenje resnica, v katero verujemo. Resnica, ki je predstavljena s spremenjenim življenjem, ima močan vpliv.

Kadar je Kristus središče vseh naukov in kadar vsi svetopisemski nauki odsevajo njegov značaj, bodo ljudje, ki jim pričamo, veliko laže sprejeli Božjo besedo.