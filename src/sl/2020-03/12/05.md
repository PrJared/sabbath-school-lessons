---
title:  Popolnejše razumevanje Božjega sporočila
date:   16/09/2020
---

Sporočilo za zadnji čas razodeva Jezusa v polnosti svoje zveličavne milosti, namenjene vsemu človeštvu. (Raz 14,6) Gre za iskren poziv k »strahu« oziroma spoštovanju Boga v vsem, kar delamo, in k izpolnjevanju njegovih zapovedi ter k poslušnosti njegovemu zakonu v luči Božje sodbe. (Raz 14,7) »Bati se Boga« pomeni način našega mišljenja. Je poziv k temu, da živimo z namenom ugajati Bogu in da ga postavimo na prvo mesto v svojih mislih. Gre za stališče poslušnosti, ki pelje v pobožno življenje. (Prg 3,7; Apd 9,31; 1 Pt 2,17) To sporočilo nas vabi, naj Bogu damo čast v vsem, kar delamo. Dajati slavo Bogu se nanaša na to, kar počnemo v vseh vidikih.

`Kako naslednja besedila pomagajo razumeti, kaj pomeni bati se Boga in mu dati slavo? Prd 12,13–14; 1 Kor 6,19–20`

Med moralno neodgovornostjo, ko milijoni menijo, da so za svoja dejanja odgovorni samo sebi, nas sporočilo o sodbi opominja, da smo odgovorni za svoja dejanja. Obstaja povezava med spoštovanjem Boga, poslušnostjo in sodbo. Poslušnost je sad zveličavnega odnosa z Jezusom. Samo njegova pravičnost nam omogoča zdržati sodbo; zaradi nje smo varni. Po njej živimo, da bi poveličali njegovo ime v vsem, kar delamo.

`Kaj je osnova resničnega češčenja Boga in kako sobota odraža to razumevanje? Raz 14,7; 4,11; 1 Mz 2,1–3; 2 Mz 20,8–11`

Satan je napadel soboto, ker ve, da je bistvo bogoslužja. Sobota poveličuje Kristusa kot Stvarnika in prebivalce sveta poziva, naj molijo »njega, ki je naredil nebo in zemljo«. (Raz 14,7) Sobota je v dobi evolucije izredno pomembna. Poziva nas k češčenju Jezusa, ki nas je ustvaril in nam dal resnično vrednost.

`Sobota nas spominja, da je Bog naš Stvarnik, zaradi česar je edini vreden češčenja. Kateri nauk je navsezadnje pomembnejši od tega, za katerega Bog zapoveduje, naj ljudje sedmino svojega tedna posvetimo spominu nanj, svojemu Stvarniku?`