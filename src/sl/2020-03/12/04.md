---
title:  Sporočilo Razodetja za zadnji čas
date:   15/09/2020
---

Središče Razodetja je 14. poglavje. Za Božje ljudstvo, ki živi v zadnjem času človeške zgodovine, ima to poglavje izredno velik pomen. V njem je razgrnjeno Božje sporočilo ljudem zadnjega časa. To sporočilo je ključnega pomena kakor za Božje ljudstvo tako tudi za vse človeštvo.

`Kateri simboli se v Raz 14,14–20 uporabljajo za prikaz prihoda našega Gospoda?``

V Svetem pismu simbol žetve predstavlja Kristusov prihod. (Mt 13,37–43; Mr 4,29) V Raz 14 žetev zrelega žita predstavlja odrešenje pravičnih, trganje dozorelih grozdnih jagod pa predstavlja uničenje hudobnih. Raz 14,6–12 vsebuje nujno sporočilo za zadnji čas: ljudje naj se pripravijo na poslednjo zemeljsko žetev.

`Kaj je bistvo sporočila v Raz 14,6–7? Kako nam pomaga razumeti, kdo smo adventisti?``

Sporočilo prvega angela iz Raz 14 nagovarja rod 21. stoletja, ki hrepeni po smislu. Govori o evangeliju Božje milosti, ki je priskrbela odpuščanje vsem. Čisti nas krivde greha in nam daje moč za zmago. To sporočilo je osnova za spoznanje o lastni vrednosti, saj nas je Kristus ustvaril in odkupil. Poudarja, da se bo neki dan ob Božji poslednji sodbi končala vsa krivičnost. Gre za neverjetno dobro novico, saj razkriva, da krivica ne bo trajala večno.

`»Na prav poseben način so adventisti čuvaji in nosilci luči. Zaupano jim je bilo zadnje opozorilo za umirajoči svet. Z njih čudovito sveti luč Božje besede. Zaupano jim je bilo delo najresnejšega pomena – oznanjanje prvega, drugega in tretjega angelskega sporočila. Nič ni pomembnejše od tega. Prav nič drugega ne bi smelo pritegniti njihove pozornosti.« /Ellen G. White, Evangelism, str. 119–120/ Kako si lahko kot cerkev in posamezniki te besede vzamemo k srcu?`