---
title:  Za globlje proučevanje
date:   18/09/2020
---

»Kakor je Bog nekoč poklical Izraela, je v tem času poklical svojo cerkev, da bi bila luč svetu. Z mogočnim ostrim nožem resnice – sporočilom prvega, drugega in tretjega angela – jih je ločil od drugih cerkva in sveta, da bi jih pripeljal v svojo sveto bližino. Naredil jih je za čuvaje svojega zakona in jim zaupal vélike preroške resnice za ta čas. Kakor je bilo pri starodavnih prerokbah, ki jih je zaupal Izraelu, tako morajo tudi ti ljudje to sveto zakladnico podati svetu.

Trije angeli iz Raz 14 predstavljajo ljudi, ki sprejmejo luč Božjega sporočila, postanejo Božji poslanci in oznanjujejo to opozorilo po vsej zemlji. Kristus je sledilcem rekel: ›Vi ste luč svetu.‹ (Mt 5,14) Golgotski križ vsakomur, ki sprejme Jezusa, govori: ›Pojdite po vsem svetu in oznanite evangelij vsemu stvarjenju!‹ (Mr 16,15) Nič ne sme ovirati tega dela. Gre za najpomembnejše delo našega časa, ki je daljnosežno kakor večnost. Ljubezen, ki jo je Jezus izkazal ljudem s svojo daritvijo, ki je bila opravljena za njihovo odrešenje, bo gonilna sila vseh njegovih sledilcev.

Kristus z velikim veseljem sprejme vsakogar, ki se mu izroči. Človeka združuje z božanskim, da bi lahko svetu sporočil skrivnosti utelešene ljubezni. Govorite, molite in pojte o tem ter napolnite svet s sporočilom njegove resnice in vztrajajte tudi v tujih krajih.« /Ellen G. White, Counsels for the Church, str. 58–59/

**Vprašanja za pogovor**

`1.	Kako troangelsko sporočilo iz Raz 14 opredeljuje bistvo Krščanske adventistične cerkve?`

`2.	Premišljuj o soboti in njenem pomenu. Kakor smo proučevali ta teden, je sporočilo, ki ga vsebuje sobota, tako pomembno, da je Bog ukazal, naj sedmino življenja posvetimo spominu nanj, ki je naš Stvarnik in Odrešenik. Ni nam treba oditi na sveto goro ali v sveto mesto, da bi tam posvečevali sobotni dan. Sobota vsak teden pride k nam s hitrostjo približno 1.667 kilometrov na uro (vsaj v bližini ekvatorja). Kako ta resnica pomaga razumeti pomembnost tega dneva in k čemu nas usmerja?`

`3.	Kako lahko na prijazen način razložimo pojem padca Babilona ali pa znamenja zveri? Kako lahko te resnice povemo najmanj žaljivo, čeprav se moramo zavedati, da bodo nekateri ljudje kljub našim največjim naporom vseeno prizadeti?`