---
title:  "Sporočilo, ki ga je vredno oznaniti"
date:   12/09/2020
---

### Preberi pred proučevanjem
2 Pt 1,12.16–21; Raz 19,11–18; 14,14–20; Prd 12,13–14; Raz 14,6–1

> <p>Ključno besedilo:</p>  
>  »Videl sem drugega angela, letečega po sredi neba, ki je imel večen evangelij, da ga oznani prebivalcem na zemlji in vsakemu narodu in rodu in jeziku in ljudstvu, govorečega z velikim glasom: Bojte se Boga in dajte mu slavo, kajti prišla je ura njegove sodbe; in molite njega, ki je naredil nebo in zemljo in morje in studence vodá.« Raz 14,6–7

Kristusova spravna smrt je vsesplošna, kar pomeni, da je namenjena vsem ljudem, ki so sploh kdaj živeli, ne glede na to, kdaj in kje. Tako evangelij nagovarja ljudi vseh jezikovnih skupin, kultur in ozadij ter premošča vse narodnostne delitve. Neverjetno dobra novica je, da je Jezus z življenjem, smrtjo in vstajenjem premagal kraljestvo in moč pekla. Evangelij govori o Jezusu, ki je umrl za nas in sedaj živi za nas. Prišel nas je rešit kazni in moči greha, in prišel bo še enkrat, da bi nas osvobodil greha, ki nas obdaja. Umrl je smrti, ki smo si jo zaslužili mi, da bi mi lahko živeli življenje, ki si ga je zaslužil On. Po Kristusu smo opravičeni, posvečeni in neki dan bomo tudi poveličani.

Sveto pismo se osredotoča na dva Jezusova prihoda. Prvič je prišel, da bi nas odrešil, drugič pa se bo vrnil, da vzame domov, kar je kupil za tako drago ceno. Razodetje – zadnja svetopisemska knjiga – je napisano predvsem zato, da svet pripravi na Jezusovo vrnitev. Gre za resno sporočilo temu rodu. V nauku tega tedna bomo proučevali pomembnost te knjige za družbo 21. stoletja. Skupaj bomo na novo odkrili Jezusov poziv cerkvi zadnjih dni, naj svetu oznani sporočilo za poslednji čas.