---
title:  Pričanje z močjo Duha
date:   25/07/2020
---

### Preberi pred proučevanjem
Jn 15,26–27; Apd 2,41–42; 8,4; Heb 4,12; Apd 17,33–34; 18,8

> <p>Ključno besedilo:</p>  
>  »Ko so odmolili, se potrese mesto, ki so v njem bili zbrani, in vsi se napolnijo Svetega Duha; in govorili so Božjo besedo srčno.« Apd 4,31

Ko je Jezus prvim vernikom naročil, naj gredo po vsem svetu in oznanijo evangelij, (Mr 16,15) se jim je naloga verjetno zdela nemogoča. Le kako bodo lahko sploh kdaj izpolnili to ogromno nalogo? Ni jih bilo veliko in njihovi viri so bili omejeni. Večina teh vernikov je bila neizobražena in preprosta. Toda imeli so izrednega Boga, ki jih je opolnomočil za izredno poslanstvo.

Jezus je rekel: »Prejmete moč, ko pride Sveti Duh na vas, in boste mi priče v Jeruzalemu in po vsej Judeji in Samariji in do kraja zemlje.« (Apd 1,8) Sveti Duh jim je dal moč, ki lahko spremeni življenje in svet; ta jim je omogočila razširiti sporočilo križa. Sveti Duh je vplival, da je bilo njihovo pričanje učinkovito. V nekaj desetletjih je moč evangelija zajela ves svet. V Apostolskih dejanjih beremo, da so zgodnji kristjani svet postavili na glavo. (Apd 17,6) Apostol Pavel dodaja, da je bil evangelij oznanjen »vsemu stvarjenju pod nebom«. (Kol 1,23) V nauku tega tedna se bomo osredotočili na vlogo Svetega Duha, ki bo okrepil naše pričanje.