---
title:  Za globlje proučevanje
date:   31/07/2020
---

V knjigi Dejanja apostolov preberi poglavje »Dar Duha«, v knjigi Jezusovo življenje pa poglavje »Vaše srce naj se ne vznemirja«.

Sveti Duh sodeluje z Očetom in Sinom pri odrešilnem delu. Kadar pričamo, tudi mi sodelujemo z njim pri njegovem delu reševanja ljudi. Sveti Duh prepričuje srca in odpira vrata za nove priložnosti. Po Božji besedi razsvetljuje um in razodeva resnico. Trga vezi, ki nas zasužnjujejo, premaguje kulturne razlike, ki zamegljujejo naše razumevanje resnice, in nas osvobaja verig grešnih navad, v katere smo vklenjeni.

Pomembno si je zapomniti, da pri pričanju za Jezusa sodelujemo s Svetim Duhom. On gre pred nami pripravit srce ljudi za sprejem evangeljskega sporočila. Z nami je in deluje na misli ljudi, ko opravljamo dobra dela, govorimo o svojih izkušnjah, vodimo proučevanje Svetega pisma, podarimo knjigo, ki vsebuje sporočilo o resnici, ali sodelujemo pri evangelizaciji. Na posameznike bo deloval še dolgo po tem, ko več ne bomo imeli stika z njimi. Naredil bo vse, kar je mogoče, da bi to osebo pripeljal do spoznanja o zveličanju.

**Vprašanja za pogovor**

`1.	V sobotni šoli povej dogodek, ko si čutil, da Sveti Duh mogočno deluje po tvojem pričanju.`

`2.	Ali si se kdaj bal povedati o svoji veri? Kako ti spoznanje o delovanju Svetega Duha pomaga zmanjšati strah in ti vlije več gotovosti pri pričanju?`

`3.	V nauku tega tedna smo govorili o delovanju Svetega Duha pri našem pričanju. Pogovorite se o različnih načinih, na katere Sveti Duh sodeluje z nami pri naših misijonskih prizadevanjih. Na katere vse načine nas Sveti Duh usposobi za pričanje in delo v življenju drugih?`

`4.	Nauk tega tedna je govoril tudi o osrednji vlogi Svetega pisma pri pričanju. Zakaj je Sveto pismo tako ključen del naše vere in pričanja? Kako se lahko izognemo pastem ljudi, ki trdijo, da priznavajo Sveto pismo, vendar zmanjšujejo njegovo veljavo in pričevanje?`