---
title:  Od severa in juga do čudovite dežele
date:   14/03/2020
---

### Preberi pred proučevanjem:
Dan 11; 8,3-8.20-22; Iz 46,9-10; Dan 8,9.23; Mt 27,33-50

> <p>Ključno besedilo:</p>
> »Izmed razumnih bodo nekateri popadali, da se prečistijo, pretrebijo in ubelijo do časa konca; kajti trajalo bo prav do določenega časa.« Dan 11,35

Na začetku tega zahtevnega poglavja omenimo nekatere pomembne točke. Prvič, Dan 11 se ujema z vsemi drugimi prerokovanji Danielove knjige. Kakor v Dan 2, 7 do 9 se tudi tukaj preroško sporočilo razteza od prerokovega časa do časa konca. Drugič, zaporedje svetovnih sil, ki zatirajo Božje ljudstvo. Tretjič, vrhunec vsake prerokbe je srečen konec. V Dan 2 kamen zdrobi kip; v Dan 7 Sin človekov prejme kraljestvo; v Dan 8 in 9 Mesija očisti nebeško svetišče.

Dan 11 sledi vsem temeljnim točkam. Prvič, začne se s perzijskimi kralji in obravnava njihovo usodo ter čas konca, ko bo severni kralj napadel sveto Božjo goro. Drugič, govori o vojnah med severnim in južnim kraljem ter o njihovem vplivu na Božje ljudstvo. Tretjič, prerokovanje se srečno konča: severni kralj dospe do svojega konca pred »čudovito sveto goro«. (Dan 11,45) Optimističen zaključek kaže na konec zla in na vzpostavitev večnega Božjega kraljestva.
