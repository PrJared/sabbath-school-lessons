---
title:  Za globlje proučevanje
date:   20/03/2020
---

Zanimivo je dejstvo, da je Martin Luter v »gnusobi opustošenja« iz Dan 11,31 prepoznal papeštvo z njegovimi nauki in običaji. Povezava med Dan 11, 7 in 8 so vplivale na Lutra in mnoge druge protestantske razlagalce, da so v papeštvu in njegovih naukih videli izpolnitev teh prerokb. V povezavi s tem Duh preroštva pravi: »Cerkve znotraj rimske uprave niso dolgo uživale svobode vesti. Brž ko je papeštvo dobilo moč, je stegnilo roke, da bi uničilo vse, kar se je upiralo njegovemu vplivu. Cerkve so druga za drugo padale pod njegovo oblast.« /Ellen G. White, Veliki spopad, str. 45/

**Vprašanja za pogovor**

`1.	Kako smo lahko uvidevni do drugače mislečih in obenem neomajni glede tega, kar Sveto pismo uči o vlogi Rima v zadnjih dneh?`

`2.	V Dan 11,33 piše: »Razumni med ljudstvom bodo poučevali mnoge, toda padali bodo pod mečem in v ognju, v ujetništvu in po plenjenju.« Kaj to besedilo pove o usodi nekaterih zvestih Božjih ljudi? Kaj bodo delali, preden bodo mučeni? Kaj se lahko naučimo iz tega?`

`3.	V Dan 11,36 SSP beremo: »Kralj pa bo delal po svoji volji. Povzdigoval se bo in poveličeval nad vsakega boga. Tudi zoper Boga bogov bo drzno govoril. Imel bo uspeh, dokler se ne dopolni jeza, kajti kar je sklenjeno, se bo izpolnilo.« Na koga in kaj nas spomni ta opis? (Iz 14,12-17; 2 Tes 2,1-4)`

`4.	V Dan 11,27.29.35 se pojavlja besedna zveza »določen čas«. Kaj to pove o Božjem nadzorovanju zgodovine?`
