---
title:  "Kip, prvi del"
date:   14/01/2020
---

`Kaj je v Dan 2,24-30 pomembnega za nas? Jn 15,5`

Bog je odgovoril na molitev tako, da je razodel sanje in razlago. Daniel se prav nič ni obotavljal povedati kralju, da je nebeški Bog tisti, ki je priskrbel rešitev. Preden je Daniel kralju razodel vsebino in razlago sanj, je ubesedil tudi kraljeve neizrečene misli in skrbi, ki so ga mučile, ko je buden ležal v postelji. Ta podatek je sporočilu dal še večjo verodostojnost, saj je svoje neizrečene misli poznal samo kralj, Danielu pa jih je razodela nadnaravna moč. Ko je prerok kralju povedal vsebino sanj, je tvegal novo stisko, saj sanje za Nebukadnezarja niso bile nujno dobra novica.

`Kaj sanje povedo o usodi Nebukadnezarjevega kraljestva? Dan 2,31-49`

V sanjah se je kralju prikazal veličastni kip z glavo iz čistega zlata, prsi in roke so bile iz srebra, trebuh in ledja iz brona, stegna iz železa, noge pa deloma iz železa, deloma iz ilovice. (Dan 2,32.34) Potem je v železne in ilovnate noge udaril kamen, (Dan 2,34) kar ga je uničilo. Njegove ostanke je veter razpihal kakor pleve. Daniel je razložil, da različne kovine predstavljajo zaporedna kraljestva, ki se bodo zvrstila drugo za drugim. Nebukadnezar je jasno razumel sporočilo sanj: Babilonsko kraljestvo se bo z vso močjo in slavo nekoč končalo. Nasledilo ga bo neko drugo kraljestvo, ki mu bodo sledila še druga, vse dokler ne bo vzpostavljeno kraljestvo, ki bo popolnoma drugačno od vseh – večno Božje kraljestvo, ki bo trajalo za vedno.

`Pomisli, kako kratkotrajno in začasno je vse. Kako ti je lahko veliko upanje, ki ga imaš v Jezusu, v pomoč, ko razmišljaš o minljivosti? Jn 6,54; 2 Kor 4,18`
