---
title:  Od skrivnosti do razodetja
date:   11/01/2020
---

### Preberi pred proučevanjem:
Dan 2,1-16; Apd 17,28; Dan 2,17-49; Ps 138; Jn 15,5; 5 Mz 32,4; 1 Pt 2,4

> <p>Ključno besedilo:</p>
> »Odgovoril je Daniel in rekel: ›Hvaljeno bodi Božje ime od vekov na veke, kajti njegovi sta modrost in moč.‹« Dan 2,20 ssp

V vodi, ki obdaja Grenlandijo, plavajo različno velike ledene gore. Včasih se majhne ledene plošče premikajo v eno smer, velike gmote ledu pa v nasprotno. Veter na površini vode premika majhne plošče, velike pa se premikajo zaradi delovanja globokomorskih tokov. Pri razmišljanju o vzponu in padcu narodov skozi zgodovino nam je lahko v pomoč primerjava z vetrom in tokom. Veter predstavlja vse, kar je nestalno in nepredvidljivo kakor človeška volja. Vendar pa hkrati z »vetrom« deluje še ena sila, ki je veliko močnejša in predstavlja morski tok. Gre za zanesljivo delovanje Božjih modrih in vrhovnih namenov. Duh preroštva pravi: »Kakor zvezde na nebu brez zamud potujejo po svoji določeni poti, tako niti Božji nameni ne prehitevajo in ne zamujajo.« /Ellen G. White: Jezusovo življenje, str. 14/ Čeprav se zdi, da narodi, ideologije in politične stranke vzhajajo in zahajajo samo na podlagi človeških dejanj, je sporočilo iz Dan 2 jasno: Nebeški Bog je tisti, ki vodi zgodovino sveta k velikemu koncu.
