---
title:  Iz prahu med zvezde
date:   21/03/2020
---

### Preberi pred proučevanjem:
Dan 12; Rim 8,34; Lk 10,20; Rim 8,18; Heb 2,14-15; Jn 14,29; Raz 11,3

> <p>Ključno besedilo:</p>
> »Razumni se bodo svetili kakor svetlost nebesnega obloka in tisti, ki mnoge vodijo v pravičnost, kakor zvezde vselej in vekomaj.« Dan 12,3

Danielova knjiga se začne z Nebukadnezarjevim vdorom v Judejo in odhodom ujetnikov v Babilon, konča pa se z Mihaelom, ki Božje ljudstvo reši iz Babilona časa konca. To je konec vsega. Bog bo zgodovino sveta pripeljal do konca, ki bo v korist njegovemu ljudstvu.

Daniel in njegovi tovariši so tudi v ujetništvu ostali zvesti Bogu ter sredi preizkušenj in težav pokazali neprimerljivo modrost. Podobno bo tudi Božje ljudstvo zadnjega časa kljub trpljenju ostalo zvesto, še posebej med »stisko, kakršne še ni bilo, odkar je narod, do tistega časa«. (Dan 12,1) Kakor Daniel in njegovi tovariši v Babilonu bodo tudi oni pokazali modrost in razumevanje. Modrost ne bo le njihova osebnostna vrlina, temveč bo sredstvo, s katerim bodo druge vodili v pravičnost. Nekateri bodo umrli ali bodo umorjeni ter se povrnili v prah, vendar bodo nato obujeni za večnost. Svetopisemsko besedilo pravi: »Mnogi iz teh, ki spe v prahu zemlje, se bodo prebudili: ti za večno življenje.« (Dan 12,2)
