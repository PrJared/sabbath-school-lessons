---
title:  Zgradba Danielove knjige
date:   30/12/2019
---

Ureditev aramejskega dela Danielove knjige razodeva zgradbo, ki pomaga utrditi ključno sporočilo tega dela in celotne knjige:

- A  Nebukadnezarjeve sanje o štirih kraljestvih, (Dan 2)
    - B  Bog reši Danielove tovariše iz ognjene peči, (Dan 3)
        - C  Sodba nad Nebukadnezarjem, (Dan 4)
        - C'  Sodba nad Belsazarjem, (Dan 5)
    - B'  Bog reši Daniela iz levnjaka, (Dan 6)
- A'  Danielovo videnje o štirih kraljestvih. (Dan 7)

Namen tovrstne ureditve književnega besedila je poudariti glavno sporočilo, tako da je umeščeno v središče zgradbe. V našem primeru sta to dela, označena s c) in c‘) (Dan 4 in 5): Bog je Nebukadnezarju (začasno) in Belsazarju (za vedno) odvzel kraljestvo. Zaradi tega je poudarek v Dan 2 do 7 na Božji nadoblasti nad zemeljskimi kralji, saj je On tisti, ki jih postavi pa tudi odstavi.

Eden izmed najučinkovitejših načinov za jasno podajanje sporočila je ponavljanje. Na primer: Bog je dal faraonu dvakrat sanje o skorajšnjih dogodkih, ki bodo doleteli Egipt. (1 Mz 41,1-7) V prvih sanjah je sedem suhih krav požrlo sedem debelih. V drugih sanjah je sedem drobnih in osmojenih klasov požrlo sedem polnih in zdravih. Obakrat je šlo za isto sporočilo: sedmim letom obilja bo sledilo sedem let pomanjkanja.

Tudi v Danielovi knjigi Bog uporablja ponavljanje. Vanjo so vključeni štirje preroški cikli, v katerih se ponovi osnovna zgradba, ki kaže na popolno Božjo nadoblast. Čeprav vsak večji preroški oris razgrne različen zorni kot, pa skupaj obravnavajo isto zgodovinsko obdobje, ki se razteza od Danielovega časa pa do konca, kakor prikazuje spodnja tabela:

| Dan 2	| Dan 7 |	Dan 8–9 |	Dan 10–12 |
|:-----|:-----|:-----|:-----|
| Babilon	| Babilon		 | | |
|Medo-Perzija	| Medo-Perzija	|Medo-Perzija |	Medo-Perzija |
| Grčija | Grčija |	Grčija |	Grčija |
|Rim	|Rim	|Rim	|Rim |
| Vzpostavitev Božjega kraljestva. |	Nebeška sodba, ki vodi do nove zemlje. |	Čiščenje svetišča.|	Nastop kneza Mihaela.|

`O katerem velikem upanju govorijo ta besedila: Dan 2,44; Ps 9,7-12; 2 Pt 3,11-13?`