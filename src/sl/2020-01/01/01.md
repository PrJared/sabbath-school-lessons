---
title:  Od branja k razumevanju
date:   28/12/2019
---

### Preberi pred proučevanjem:
Lk 24,25-27; 2 Pt 3,11-13; Jon 3,3-10; 4 Mz 14,34; Dan 9,23; 10,11-12

> <p>Ključno besedilo:</p>
> »Filip pa priteče in ga sliši, da bere preroka Izaija, ter reče: ›Ali umeš, kar bereš?‹« Apd 8,30 CHR

Naša cerkev je nastala pod vplivom knjige preroka Daniela, ki jo bomo proučevali to četrtletje. Na začetku proučevanja se bomo dotaknili nekaterih točk, ki nam bodo v pomoč pri proučevanju.

Prvič, ne smemo pozabiti, da je Kristus središče Danielove knjige kakor tudi celotnega Svetega pisma.

Drugič, Danielova knjiga je napisana na literarno estetski način, ki nam pomaga razumeti, kaj je v njenem središču.

Tretjič, razumeti moramo razliko med klasičnimi in apokaliptičnimi prerokbami. To razumevanje nam bo pomagalo razlikovati med Danielovimi prerokbami in prerokbami drugih prerokov, kot so Izaija, Amos in Jeremija.

Četrtič, ko bomo proučevali Danielove prerokbe o času, moramo razumeti, da njegovi preroški orisi zajemajo dolga časovna obdobja, ki se merijo po načelu dan za leto.

Petič, poudariti moramo, da knjiga preroka Daniela ne razodeva samo preroških podatkov, marveč je tudi izredno pomembna za naše osebno življenje.
