---
title:  Za globlje proučevanje
date:   24/01/2020
---

»Iz izkušnje judovskih mladeničev v ravnini Duri se lahko naučimo pomembnih naukov. V teh naših dneh bodo mnogi Božji služabniki, čeprav bodo nedolžni, izpostavljeni ponižanju in slabemu ravnanju ljudi, ki jih spodbuja Satan ter so polni zavisti in verskega skrajništva. Še posebej se bo jeza ljudi dvignila proti njim, ki posvečujejo soboto iz četrte zapovedi. Na koncu bo izdan tudi odlok, ki bo to prepovedal pod grožnjo s smrtjo.

Med stisko bo Božje ljudstvo potrebovalo neomajno vero. Njegovi otroci morajo razodevati, da je On edini, ki ga častijo, in da jih nič ne more napeljati k lažnemu češčenju, četudi bi šlo celo za življenje. Zvestemu srcu bodo ukazi grešnega in smrtnega človeka nepomembni ob besedi večnega Boga. Resnice se bodo držali, četudi jih bodo zato dali v ječo, jih izgnali ali usmrtili.« /Ellen G. White, Preroki in kralji, str. 308/

**Vprašanja za pogovor**

`1.	Preberi 1 Pt 1,3-9. Zakaj Bog nekatere reši trpljenja, drugih pa ne? Ali to vprašanje spada med tista, na katera za zdaj še ne vemo odgovora? Zakaj moramo kljub razočaranju zaupati v Božjo dobroto, tudi ko se čudežne rešitve ne zgodijo?`

`2.	Katerih naukov bi se lahko naučili iz tega dogodka, če bi se končal s smrtjo treh mladeničev?`

`3.	Kaj bo glede na naše razumevanje dogodkov zadnjega časa zunanji kazalec tega, koga častimo? Kaj nas to uči o pomembnosti sobote?`

`4.	Preberi Lk 16,10. Kako te Kristusove besede pomagajo razumeti, kaj pomeni živeti po veri?`

`5.	Ponovno preberi Dan 3,15. Kako bi ti odgovoril na Nebukadnezarjevo vprašanje: »Kdo je tisti bog, ki bi vas rešil iz mojih rok?«`
