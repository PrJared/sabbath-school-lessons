---
title:  Poziv k češčenju
date:   20/01/2020
---

`Katere vzporednice najdeš med tem, kar se je zgodilo v Danielovem času, in tem, kar se bo zgodilo v prihodnosti? Dan 3,8-15; Raz 13,11-18`

Zlati kip je stal v dolini Duri. Dura v akadščini pomeni »zagrajen kraj«. Dolina je spominjala na ogromno svetišče, goreča peč v bližini pa je v misli gotovo priklicala podobo oltarja. Babilonska glasba je bila del obreda. V poročilu je navedenih sedem vrst glasbil, kar je kazalo na popolnost in učinkovitost pričujočega obreda.

V današnjem času smo z vseh strani bombardirani s pozivi, naj prevzamemo nov življenjski slog in novo ideologijo ter opustimo predanost Božji veljavi, ki je jasno izražena v Svetem pismu. Bolje naj bi bilo zvestobo izkazati sodobnim naslednikom babilonskega kraljestva. Privlačnost sveta se morda zdi neznosna, a zavedati se moramo, da naša zvestoba v celoti pripada Bogu Stvarniku.

Glede na preroško časovnico živimo v zadnjem času svetovne zgodovine. Raz 13 pravi, da bodo prebivalci zemlje pozvani k češčenju podobe zveri. To bitje bo doseglo, da si bodo morali dati vsi – »mali in veliki, bogati in ubogi, svobodni in hlapci znamenje na desno roko ali na čelo«. (Raz 13,16)

Tukaj piše, da bo zveri dalo čast šest skupin ljudi: »mali in véliki, bogati in reveži, svobodni in hlapci.« Tudi število zveri – 666 – poudarja šestico. To kaže, da je bil kip, ki ga je dvignil Nebukadnezar, samo slika tega, kar se bo v zadnjih dneh dogajalo v eshatološkem Babilonu. (Dan 3,1) Zatorej bodimo pozorni na razvoj dogodkov v tem poročilu in na Božje delovanje, ki vodi svetovno dogajanje.

`Češčenje ne pomeni samo tega, da se poklonimo stvari ali bitju in mu odprto priznamo zvestobo. Naštej nekaj veliko manj očitnih načinov, ki nas lahko pripeljejo do češčenja česa drugega kakor našega Gospoda.`
