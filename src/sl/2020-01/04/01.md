---
title:  Iz peči v palačo
date:   18/01/2020
---

### Preberi pred proučevanjem:
Dan 3; Raz 13,11-18; 2 Mz 20,3-6; 5 Mz 6,4; 1 Kor 15,12-26; Heb 11

> <p>Ključno besedilo:</p>
> »Če nas naš Bog, ki ga častimo, more osvoboditi, nas bo rešil tudi iz goreče, ognjene peči in iz tvoje roke, o kralj.« Dan 3,17 SSP

S temi besedami so trije mladeniči, napolnjeni s Svetim Duhom, pred celotnim narodom izrazili vero, da je tisti, ki mu služijo, edini pravi in živi Bog. Ta izraz vere je zgovorno pričal o njihovih načelih. Da bi Božji služabniki prepričali malikovalce o moči in veličini živega Boga, so morali najprej razkriti, da so zvesti Bogu. Pokazati so morali, da je Bog edini, ki ga slavijo in častijo, ter da jih nič, niti smrtna grožnja, ne more napeljati k še tako majhnemu popuščanju malikovanju. Ti nauki so bistvenega pomena za našo izkušnjo v poslednjih dneh.« /Ellen G. White: In Heavenly Places, str. 149/

Morda se zdi, da gre pri smrtni kazni zaradi češčenja za zadevo predznanstvene in vraževerne stare dobe, vendar Sveto pismo pravi, da se bo na koncu časa, ko bo svet močno »napredoval«, zgodilo nekaj podobnega, vendar v svetovnem merilu. S proučevanjem tega dogodka lahko dobimo vpogled v to, s čimer se bodo morali spopasti Božji zvesti sledilci.
