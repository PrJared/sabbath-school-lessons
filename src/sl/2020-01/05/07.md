---
title:  Za globlje proučevanje
date:   31/01/2020
---

»Nekoč ošaben vladar je postal ponižen Božji otrok; okrutni in prevzetni vladar je postal moder in sočuten kralj. Ta, ki je kljuboval nebeškemu Bogu in ga preklinjal, je sedaj priznal oblast Najvišjega in si goreče prizadeval zagovarjati Jahvejev strah in srečo podložnikov. Sodba Kralja kraljev in Gospoda gospodov je Nebukadnezarja naučila nauka, ki bi ga morali poznati vsi vladarji – da prava veličina prihaja iz prave dobrote. Priznal je Jahveja za živega Boga, rekoč: ›Sedaj jaz Nebukadnezar slavim, povišujem in poveličujem Kralja nebes, zakaj vsa njegova dela so resnica in njegove poti pravica; in tiste, ki žive prevzetno, zna On ponižati.‹ (Dan 4,37 CHR; 4,34 SSP)

Tedaj se je izpolnil Božji namen, da bi ga slavilo največje svetovno kraljestvo. Nebukadnezarjevo javno priznanje Božje usmiljenosti, dobrote in oblasti je bilo poslednje dejanje v njegovem življenju, ki ga je zapisala sveta zgodovina.« /Ellen G. White, Preroki in kralji, str. 313/

**Vprašanja za pogovor**

`1.	»Prevzetnost vodi v vse druge pregrehe; to je Bogu popolnoma nasprotno stanje duha. Ali se ti zdi to pretirano? Če da, razmisli. … Čim bolj prevzetni smo sami, tem bolj nas moti prevzetnost drugih. Najlaže ugotovimo, koliko prevzetni smo, če se vprašamo: ›Koliko me moti, če se drugi do mene vedejo prezirljivo ali me niti ne opazijo ali imajo neumestne pripombe ali so pokroviteljski do mene ali se bahajo?‹ Gre za to, da naša prevzetnost tekmuje s prevzetnostjo drugih. Glavni na zabavi mi gre tako na živce prav zato, ker bi bil sam rad glavni na zabavi. Dva, ki sta si podobna, ne gresta skupaj.« /C. S. Lewis, Golo krščanstvo, str. 126/ Ali je v tem navedku kaj, kar ti je pomagalo spoznati, da v sebi gojiš napuh?`

`2.	Osrednja tema tega poglavja je Božja nadoblast. Zakaj je tako pomembno, da jo razumemo? Katero vlogo ima sobota pri razumevanju te ključne resnice?`
