---
title:  Od priznanja do tolažbe
date:   29/02/2020
---

### Preberi pred proučevanjem:
Dan 9; Jer 25,11-12; 29,10; 2 Kr 19,15-19; Mt 5,16; Jak 5,16

> <p>Ključno besedilo:</p>
> »O Gospod, čuj, Gospod, odpusti, Gospod, poslušaj in delaj! ne odlašaj, zaradi sebe, o moj Bog! ker tvoje mesto in ljudstvo se imenujeta po tvojem imenu.« Dan 9,19

V Dan 9 je zapisana ena izmed najlepših molitev v Svetem pismu. Daniel se je v ključnih trenutkih življenja vedno oklenil molitve, da bi se lahko spopadel s težavami. Tudi ko je njemu in njegovim tovarišem grozilo, da bodo umorjeni zaradi skrivnostnih sanj poganskega kralja, se je obrnil na Boga v molitvi. (Dan 2) Ko je kraljev odlok prepovedal moliti kogarkoli drugega poleg kralja, Daniel ni prenehal moliti k svojemu Bogu obrnjen proti Jeruzalemu. (Dan 6) Med proučevanjem molitve v Dan 9 imejmo v mislih, da je videnje o 2.300 večerih in jutrih (Dan 8) močno vplivalo na preroka. Čeprav je dobil splošno razlago te prerokbe, si ni znal razložiti obdobja, o katerem sta se pogovarjali nebeški bitji: »Do dva tisoč tristo večerov in juter; potem bo svetišče očiščeno.« (Dan 8,14) Samo v Dan 9 je prerok dobil več luči, in sicer v odgovor na resno molitev.
