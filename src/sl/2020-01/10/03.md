---
title:  Prošnja za milost
date:   02/03/2020
---

`Zakaj je Daniel prosil za milost? Dan 9,3-19`

V nadaljevanju se bomo osredotočili na nekaj vidikov te molitve.

Prvič, Daniel nikjer v molitvi ni vprašal po vzrokih za nesrečo, ki je zadela judovski narod, saj je dobro vedel, zakaj je prišlo do nje. Namesto tega velik del molitve sestoji iz naštevanja teh vzrokov: »Nismo poslušali glasu Gospoda, svojega Boga, in nismo ravnali po njegovih postavah, ki nam jih je dajal po svojih služabnikih prerokih.« (Dan 9,10 SSP) Zadnje mesto v Danielovi knjigi, kjer je prerok želel dobiti odgovor, najdemo v Dan 8. Tam Daniel ni mogel razumeti videnja o 2.300 večerih in jutrih. (Dan 8,27)

Drugič, ta molitev je poziv Bogu, naj ravna milostno in odpusti svojemu ljudstvu, čeprav je grešilo in delalo zlo. Na neki način lahko v Danielovi molitvi vidimo mogočen odsev evangelija in ljudi, ki so grešni, a kljub temu iščejo milost, ki je niso vredni, in odpuščanje, ki si ga ne morejo zaslužiti. Ali nismo v tem položaju prav vsi?

`Zaradi še katerih drugih razlogov je Daniel želel, da Bog usliši njegovo molitev? Dan 9,18-19`

Še en vidik Danielove molitve je vreden omembe: poziv k češčenju Božjega imena. To pomeni, da motiv za molitev ni Danielova blaginja niti blaginja njegovega ljudstva, temveč sam Bog. (Dan 9,17-19) Z drugimi besedami, prošnja naj bo uslišana, da se počasti Božje ime.

`V katerih pogledih je Ezekijeva molitev podobna Danielovi? 2 Kr 19,15-19`
`Kaj nam Mt 5,16 pove o tem, kako lahko tudi mi poveličamo Boga?`
