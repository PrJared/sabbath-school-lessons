---
title:  Iz levnjaka v angelsko družbo
date:   08/02/2020
---

### Preberi pred proučevanjem:
Dan 6; 1 Sam 18,6-9; Mt 6,6; Apd 5,27-32; Mr 6,14-29; Heb 11,35-38

> <p>Ključno besedilo:</p>
> »Tedaj so vojvode in namestniki gledali, kako bi našli kaj zoper Daniela, da bi ga tožili zastran kraljestva; toda niso mogli dobiti razloga za tožbo, ne hudega dejanja, zato ker je bil zvest, in pregreška ali hudega dejanja ni bilo zaslediti pri njem.« Dan 6,4 CHR; 6,5 SSP

Po medo-perzijskem zavzetju Babilona je kralj Darij opazil Danielovo modrost in mu dodelil mesto v novi vladi. Ostareli prerok je dolžnosti opravljal tako zelo dobro, da ga je kralj postavil za upravitelja vse medo-perzijske oblasti.

A Daniel se je na tem položaju spopadal z grehom, ki bi ga upravičeno lahko imenovali »temeljni izvirni greh« – z ljubosumjem. Opazimo lahko, da Daniel ni bil zvest samo v službenih dolžnostih. Najpomembneje od vsega je, da je bil zvest Bogu. Lahko smo prepričani, da je njegova zvestoba Bogu v veliki meri neposredno vplivala na to, da je bil zvest tudi na drugih področjih.

Danielova izkušnja preganjanja služi kot simbol tega, kar bodo na koncu doživljali Božji sledilci. Dogodek jasno kaže, da bodo tudi Božje ljudstvo doleteli  trpljenje in preizkušnje. Vendar imamo zagotovilo, da bo v spopadu z zlom zmagalo dobro in da bo Bog svoje sledilce opravičil vsakršne krivde.
