---
title:  Za globlje proučevanje
date:   14/02/2020
---

Danielova rešitev je omenjena tudi v Heb 11. To poglavje bi lahko naslovili tudi »Dvorana slavnih junakov vere«. V njem piše, da so preroki poleg drugih dosežkov zaprli levje gobce. (Heb 11,33) Ne smemo pozabiti, da junaki vere niso samo ljudje, ki so kakor Daniel ušli smrti, temveč tudi ti, ki so pogumno trpeli in umrli, kar je poudarjeno v samem poglavju. Bog nekatere pokliče pričati zanj z življenjem, druge pa s smrtjo. Dogodek, o katerem smo proučevali ta teden, ne govori o tem, da je rešitev zagotovljena vsakomur. Tega se lahko naučimo tudi od množice moških in žensk, ki so bili mučeni zaradi Jezusove vere. Sporočilo čudežne Danielove rešitve iz levnjaka je, da Bog vlada in da bo svoje otroke rešil pred močjo greha in smrti. Ta misel je še jasneje izražena v naslednjih poglavjih Danielove knjige.

**Vprašanja za pogovor**

`1.	Francoz Jean Paul Sartre je zapisal, da si »temeljni načrt človeške resničnosti lahko najbolje predstavljamo tako, da rečemo, da je človek bitje, ki ima v načrtu postati Bog«. /Jean-Paul Sartre, Being and Nothingness: A Phenomenological Essay on Ontology, str. 724/ Kako lahko na podlagi tega navedka razumemo, zakaj se je kralj tako zlahka ujel v past? Zakaj moramo tudi mi paziti, da ne popustimo temu nagnjenju, ne glede na to, kako nedolžno se zdi? Na katerih področjih si želimo biti »kakor Bog«?`

`2.	Kako dobro pričamo ljudem z zvestobo Bogu in njegovemu zakonu? Ali ljudje, ki te poznajo, lahko rečejo, da si pripravljen postaviti zvestobo Bogu na prvo mesto, pa čeprav bi te to stalo službe ali celo življenja?`

`3.	Zaradi česa je bil Daniel človek, ki ga je Bog lahko tako učinkovito uporabil za svoje namene? Kako lahko z Božjo pomočjo razviješ podobne lastnosti?`

`4.	Na katere vse načine bi lahko Daniel opravičil odločitev, da spremeni svoj način molitve? Zakaj bi bil takšen kompromis nevaren?`
