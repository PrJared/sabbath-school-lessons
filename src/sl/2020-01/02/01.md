---
title:  Iz Jeruzalema v Babilon
date:   04/01/2020
---

### Preberi pred proučevanjem:
2 Kr 21,10-16; Dan 1; Gal 2,19-20; Mt 16,24-26; 2 Kor 4,17; Jak 1,5

> <p>Ključno besedilo:</p>
> »Bog je dal tem štirim mladeničem znanje in razumnost v vsem pismenstvu in modrosti. Daniel je bil povrhu še izveden v videnjih in sanjah.« Dan 1,17

Sveto pismo ne poskuša prikriti slabosti padlega človeštva. Od 1 Mz 3 naprej so človeška grešnost in njene žalostne posledice prikazane brez olepšav. Hkrati najdemo tudi primere ljudi, ki so bili zvesti Bogu, čeprav so imeli močne razloge za nezvestobo. Enega izmed najbolj ganljivih primerov zvestobe najdemo v Danielovi knjigi.

Med proučevanjem imej v mislih, da je Bog njen glavni junak. Tako zelo smo navajeni zgodb, ki poudarjajo zvestobo Daniela in njegovih tovarišev, da pozabimo povišati zvestobo njega, ki je vodil in vzdrževal te štiri mladeniče, ko so se bojevali proti močem in čarom babilonskega kraljestva. Biti zvest je dovolj težavno že v domačem okolju in državi, a toliko bolj, ko se znajdemo v tuji državi, kulturi in verstvu. Glavni liki tega dogodka so uspešno premagali težave, ker so kakor apostol Pavel poznali tistega, ki so mu zaupali. (2 Tim 1,12)
