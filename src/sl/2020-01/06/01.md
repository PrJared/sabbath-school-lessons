---
title:  Od ošabnosti do uničenja
date:   01/02/2020
---

### Preberi pred proučevanjem:
Dan 5; Raz 17,4-6; Ps 96,5; Kol 1,15-17; Rim 1,16-32; Prd 8,11; Raz 14,8

> <p>Ključno besedilo:</p>
> »On izpreminja čase in ure, On odstavlja kralje in postavlja kralje, modrost daje modrim in razumnim razumnost.« Dan 2,21

V Dan 5 najdemo mogočen primer človeške nadutosti, ki se je končala osupljivo in dramatično. Čeprav je Nebukadnezar potreboval dolgo časa, se je na koncu le naučil lekcije; njegov vnuk Belsazar pa se je ni. Tempeljske posode je oskrunil tako, da jih je uporabil pri dvorskem veseljačenju. Takšna oskrunitev je pomenila neposreden napad na Boga, s čimer je Belsazar napolnil čašo krivičnosti in ravnal podobno kakor mali rog, (Dan 8) ki je napadel Božje svetišče. Bog je Belsazarju odvzel oblast in s tem pokazal, kaj bo v zadnjih dneh doletelo sovražnike njegovega ljudstva. Dogodki, o katerih beremo v Dan 5, so se zgodili leta 539 pr. n. št., na noč, ko je Babilon porazila medo-perzijska vojska. Na tem mestu zlato preide v srebro, kakor je bilo predvideno v Dan 2. To pa je še en dokaz, da Bog vodi dogodke na tem svetu.
