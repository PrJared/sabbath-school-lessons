---
title:  Sodba je sedla
date:   18/02/2020
---

Po viziji o štirih zvereh in dejavnostih malega roga je prerok v nebesih videl prizor sodbe. (Dan 7,9-10.13-14) Ko se je sodni zbor zbral, so postavili prestole in Predvečni se je usedel. Daniel je v viziji videl na tisoče nebeških bitij, ki so stregla Predvečnemu; nato je sodni zbor sedel in knjige so se odprle.
Glede sodbe je pomembno opaziti, da se je začela po 1.260 letih, v katerih je deloval mali rog (od leta 538 do 1798), in pred ustanovitvijo končnega Božjega kraljestva. V videnju se trikrat ponovi naslednje zaporedje:

<center>obdobje malega roga (538–1798)</center>

<center>sodba v nebesih</center>

<center>večno Božje kraljestvo</center>

`Na katere načine je sodba v korist Božjemu ljudstvu? Dan 7,13-14.21-22. 26-27`

V Stari zavezi je v okviru shodnega šotora in templja opisanih nekaj primerov sodbe, a sodba iz Danielovega videnja je drugačna. Gre za vesoljno sodbo, ki poleg malega roga zadeva tudi svete Najvišjega, ki bodo v last prejeli kraljestvo.

V Dan 7 ne najdemo opisa sodbe ali podrobnosti o tem, kako se je začela in končala. Videti je, da se je začela, ko je mali rog začel napadati Boga in njegovo ljudstvo, kar kaže na to, da je šlo za sodbo vesoljne razsežnosti. Iz Dan 8 in 9 bomo izvedeli, kdaj se je ta sodba začela in da je povezana s čiščenjem nebeškega svetišča na nebeški dan sprave. Nauk, ki se ga lahko naučimo iz tega, je, da bo do predadventne sodbe v nebesih gotovo prišlo in da bo ta sodba v korist Božjemu ljudstvu. (Dan 7,22)

`Zakaj je to, kar je Jezus dosegel na križu za nas, tako bistveno za našo gotovost, ki jo imamo za dan sodbe? Katero upanje – če sploh katero – bi imeli, če Jezus ne bi umrl za nas? Rim 8,1`
