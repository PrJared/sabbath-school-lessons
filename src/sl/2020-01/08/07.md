---
title:  Za globlje proučevanje
date:   21/02/2020
---

Hitri pregled zgodovine razodene, da je po padcu Rimskega cesarstva, do katerega je prišlo zaradi napadov barbarskih plemen s severa, rimski škof izkoristil poraz treh barbarskih plemen in se leta 538 oklical za edinega oblastnika v Rimu. Škof je prevzel več ustanovnih in političnih vlog, ki jih je do takrat imel rimski cesar. Iz tega se je razvilo papeštvo, ki je imelo moč nad posvetnimi in verskimi zadevami, dokler leta 1789 papeža ni strmoglavil Napoleon. Vendar to ni bil konec Rima, temveč le zaključek obdobja preganjanja. Papež je trdil, da je Kristusov namestnik, in vpeljal več naukov in običajev, ki so bili v nasprotju s Svetim pismom. Vice, pokora, spoved in prenos posvečevanja sobote na nedeljo so samo nekatere spremembe »časa in postave«, ki jih je vpeljalo papeštvo.

»Človek se s svojo močjo ne more braniti sovražnikovih obtožb. Pred Bogom stoji v oblačilih, ki so umazana od greha, in priznava svojo krivdo. Toda naš Zagovornik Jezus uspešno prosi za vse, ki so v spokorjenju in veri zaupali svoje življenje njemu. On zagovarja njihov primer in z mogočnimi dokazi z Golgote premaguje njihovega tožnika. Njegova popolna poslušnost Božjemu zakonu mu je dala vso oblast v nebesih in na zemlji ter od Očeta prosi milosti in sprave za grešnega človeka. Tožniku njegovega ljudstva pa pravi: ›Pokara naj te Gospod, Satan!‹ (Zah 3,2) Ti so odkupljeni z mojo krvjo, so glavnja, potegnjena iz ognja. Njim, ki se v veri zanašajo nanj, pa zagotavlja: ›Snel sem s tebe tvoje krivice in oblečem te v praznična oblačila.‹ (Zah 3,4)« /Ellen G. White, Preroki in kralji, str. 353/

**Vprašanja za pogovor**

`1.	Še enkrat preberi, kaj so značilnosti malega roga, ki je zrasel in ostal na četrti zveri – Rimu. Katera sila je pred mnogimi stoletji pognala iz poganskega Rima, začela preganjati Božje ljudstvo in obstala vse do danes? Kako nas to, da vemo, kaj je mali rog, varuje pred ugibanji o njegovi istovetnosti? Nekateri verjamejo, da mali rog predstavlja kralja poganske Grčije, ki je živel več kakor stoletje pred Jezusovim rojstvom. Kako nas lahko poznavanje značilnosti malega roga obvaruje pred mišljenjem, da gre za moč, ki bo šele prišla na oblast?`
