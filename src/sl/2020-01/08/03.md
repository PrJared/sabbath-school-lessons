---
title:  Mali rog
date:   17/02/2020
---

`Čigavo moč predstavlja mali rog, ki je zrasel na četrti zveri? Dan 7,7-8.19-25`

Včeraj smo omenili, da je krvoločna zver z desetimi rogovi, ki s skrajno krutostjo vlada svetu, simbol za poganski Rim. Danes se bomo osredotočili na mali rog in na moč, ki jo simbolizira. Četrta zver iz vizije ima deset rogov, od katerih so bili trije izdrti, da bi bilo dovolj prostora za mali rog. Ta rog je imel človeške oči in je govoril »velike reči«, (Dan 7,8) poleg tega je deloma nadaljeval in razširil nekatere značilnosti poganskega Rima. Gre za novo stopnjo iste sile.

Daniel je videl, kako je mali rog začel vojno proti svetim. Angel je razložil, da rog predstavlja kralja, ki bo storil tri nezakonita dejanja:

1) govoril bo drzne besede zoper Najvišjega, 2) preganjal bo svete Najvišjega in 3) prizadeval si bo spremeniti čase in postavo. Posledica tega bo, da bodo sveti dani v njegove roke. Nato je angel Danielu razložil časovni okvir, v katerem bo deloval mali rog: čas, dva časa in polovica časa. V preroškem jeziku beseda čas pomeni »leto«, izraz dva časa pa »dve leti«. Gre za obdobje treh in pol preroških let, ki glede na načelo dan za leto zajema obdobje 1.260 let. V tem času bo mali rog napadal Boga, preganjal svete in si prizadeval spremeniti Božji zakon.

`Katere podobnosti najdeš med človekom pogube in malim rogom? O kateri moči je govor in zakaj? Katera moč je zrasla iz poganskega Rima, vendar je ostala njen del – moč, ki se razteza vse od poganskega Rima pa do konca sveta, kar pomeni, da obstaja tudi danes? 2 Tes 2,1-12`
