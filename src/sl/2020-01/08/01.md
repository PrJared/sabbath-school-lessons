---
title:  Iz razburkanega morja na nebeške oblake
date:   15/02/2020
---

### Preberi pred proučevanjem:
Dan 7; 2 Tes 2,1-12; Rim 8,1; Mr 13,26; Lk 9,26; 12,8; 1 Tim 2,5

> <p>Ključno besedilo:</p>
> »Kraljestvo in gospostvo in velikost kraljestev pod vsem nebom se bo dala ljudstvu svetih Najvišjega. Njegovo kraljestvo je večno kraljestvo in vsa gospostva mu bodo služila ter ga poslušala.« Dan 7,27

Vizijo iz Dan 7, o kateri bomo proučevali ta teden, lahko primerjamo s sanjami iz Dan 2. A v Dan 7 je razodeto veliko več kakor v Dan 2. Prvič, Daniel je dobil vizijo ponoči. V njej je videl morje, ki so ga razburkali štirje vetrovi. Tema in voda spominjata na stvarjenje, vendar je v tem primeru videti, kakor da gre za popačeno stvarjenje. Drugič, v viziji nastopijo nečiste in križane zveri, kar predstavlja oskrunjeno stvarstvo. Tretjič, zveri so si prilastile oblast, ki jo je Bog dal Adamu v raju. Četrtič, s prihodom Sina človekovega je oblast zopet dana njim, ki jim pripada. Kar je Adam zapravil v raju, je Sin človekov znova pridobil po nebeški sodbi.

Zgornji opis je panoramski pregled svetopisemskih prispodob, ki nastopajo v ozadju te vizije, polne simbolov. Angel je Danielu razložil nekatere ključne podrobnosti, zato lahko razumemo glavne obrise te osupljive prerokbe.
