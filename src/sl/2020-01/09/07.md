---
title:  Za globlje proučevanje
date:   28/02/2020
---

Spodnja tabela povzema to, kar smo do sedaj povedali o zaporedju kraljestev v Dan 2, 7 in 8. Kaj to govori o čiščenju svetišča?

|Daniel 2	|Daniel 7 |	Daniel 8|
|:---|:---|:---|
|Babilon	|Babilon	|-----|
|Medo-Perzija	|Medo-Perzija|	Medo-Perzija|
|Grčija|	Grčija|	Grčija|
|poganski Rim	|poganski Rim	|poganski Rim|
|papeški Rim	|papeški Rim	|papeški Rim|
|-----	|sodba v nebesih |	čiščenje svetišča |
|drugi prihod	|drugi prihod|	drugi prihod|
|[kamen, odtrgan brez človeške roke]|	[kraljestvo je dano svetim]|	[uničeno brez človeške roke]|


Opazimo lahko, da so med poglavji določene vzporednice. Poleg tega da so narodi predstavljeni vzporedno drug z drugim, je tudi prizor sodbe iz Dan 7, ki se zgodi po 1.260 letih (538–1798) papeškega Rima, vzporeden s čiščenjem svetišča, ki se glede na Dan 8 zgodi po rimskem obdobju. Povedano na kratko: nebeška sodba iz Dan 7, ki vodi v konec sveta, in čiščenje svetišča iz Dan 8 sta ena in ista stvar. Dana sta nam torej dva različna prizora istega dogodka. Oba se zgodita po obdobju 1.260 let, v katerih je mali rog preganjal Božje ljudstvo.

**Vprašanja za pogovor**

`1.	Kako zgornja tabela pomaga razumeti, da se je čiščenje svetišča (oziroma sodba) moralo zgoditi po 1.260 letih prerokovanega obdobja malega roga, pa vendar pred ustanovitvijo končnega Božjega kraljestva?`

`2.	Prerokba iz Dan 8 zgodovino prikaže kot polno nasilja in zla. Dve živali, ki ponazarjata dve svetovni kraljestvi, se bojujeta druga proti drugi. (Dan 8,8-12) Mali rog, ki nastopi za njima, je nasilen in preganja ljudstvo svetih. (Dan 8,23-25) Sveto pismo si ne prizadeva olepšati resničnosti trpljenja na svetu. Kako nam to lahko pomaga zaupati Bogu in njegovi dobroti, čeprav nas z vseh strani obdaja zlo?`
