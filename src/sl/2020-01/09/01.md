---
title:  Od oskrunjenega do očiščenega
date:   22/02/2020
---

### Preberi pred proučevanjem:
Dan 8; 2,38; 1 Mz 11,4; 3 Mz 16; Heb 9,23-28

> <p>Ključno besedilo:</p>
> »Do dva tisoč tristo večerov in juter; potem bo svetišče očiščeno.« Dan 8,14

Prerok Daniel je dobil videnje, ki je zapisano v Dan 8, med letoma 548 in 547 pr. n. št. To videnje pomaga razumeti sodbo, o kateri beremo v Dan 7. V nasprotju z Dan 2 in 7 pa Babilon v Dan 8 ni omenjen, temveč se to poglavje začne z Medo-Perzijo. V tistem času je babilonska moč začela pešati in Perzijci so uspešno nadomestili Babilon kot naslednja svetovna velesila. Videnje iz Dan 8 je vzporedno videnju iz Dan 7. V Dan 8 so uporabljeni drugačni simboli in jezik, ker je v središču dogajanja čiščenje nebeškega svetišča na nebeški dan sprave. V Dan 7 beremo o nebeški sodbi in Sinu človekovemu, ki mu je dano kraljestvo, v Dan 8 pa je beseda o čiščenju svetišča. Kot nakazujejo vzporednice med poglavjema, se čiščenje nebeškega svetišča v Dan 8 ujema s prizorom sodbe iz Dan 7.
