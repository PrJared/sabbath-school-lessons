---
title:  Za globlje proučevanje
date:   08/05/2020
---

V knjigi Pot h Kristusu preberi poglavje »Kaj narediti z dvomom«. V listini Metode proučevanja Svetega pisma preberi naslednje razdelke: »Proučevanje Svetega pisma: predpostavke, načela in metode«, »Predpostavke, ki temeljijo na svetopisemskih izjavah« in »Načela za pristop k razlagi Svetega pisma« (Metode proučevanja Svetega pisma lahko najdete na spletni strani https://bit.ly/33I1RQB.)

»Pri proučevanju Besede pred vrati raziskovanja pustite svoja vnaprej oblikovana mnenja ter podedovane in pridobljene zamisli. Nikoli ne boste našli resnice, če boste Sveto pismo proučevali zato, da bi opravičili svoje zamisli. Pustite to ob strani in s skrušenim srcem prisluhnite temu, kar vam ima povedati Gospod. Ko se ponižni iskalec resnice usede h Kristusovim nogam in se uči od njega, mu Božja beseda podari razumevanje. Njim, ki se imajo za premodre, da bi proučevali Sveto pismo, Kristus pravi: ›Če želite postati modri za zveličanje, morate postati krotkega in ponižnega srca.‹

Ne berite Božje besede v luči že oblikovanih mnenj, marveč jo preiskujte skrbno in z molitvijo, z umom, ki je prost predsodkov. Če se med branjem prepričate in spoznate, da vaše pridobljene zamisli niso v skladnosti z Božjo besedo, je ne poskušajte prilagoditi svojemu mnenju. Svoje mnenje uskladite z njo. Ne dovolite, da to, kar ste verovali ali delali v preteklosti, vpliva na vaše razumevanje. Odprite oči svojega uma, da boste lahko videli čudovita dela v zakonu. Odkrijte, kar je napisano, in potem utrdite svoje noge na večni Skali.« /Ellen G. White, Sporočila mladim, str. 209/

**Vprašanja za pogovor**

`1.	Na katere načine svetovni nazor, izobrazba in kultura vplivajo na to, kako razlagamo Sveto pismo? Zakaj je pomembno, da se zavedamo zunanjih dejavnikov, ki neizogibno vplivajo na razlago?`

`2.	Gotovo se strinjamo glede tega, da smo grešni. Na katere načine greh vpliva na to, kako beremo Sveto pismo? Kako greh povzroči, da napačno razlagamo Božjo besedo? Na primer, kako lahko želja, da naredimo nekaj, kar Sveto pismo obsoja, pripelje do tega, da Sveto pismo beremo na popačen način? Kako še drugače greh vpliva na našo razlago Svetega pisma?`

`3.	Kako lahko poznavanje svetopisemskega časa in kulture pomaga bolje razumeti nekatere svetopisemke odlomke? Podaj nekaj primerov.`
