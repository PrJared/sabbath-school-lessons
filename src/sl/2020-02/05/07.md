---
title:  Za globlje proučevanje
date:   01/05/2020
---

V knjigi Handbook of Seventh-day Adventist Theology preberi poglavje o razlaganju Svetega pisma. Preberi naslednje odlomke: »Analogija Svetega pisma«, »Sveto pismo je sam svoj razlagalec«, »Doslednost Svetega pisma« in »Razumljivost Svetega pisma« (str. 64-66). V knjigi Vzgoja preberi 20. poglavje »Poučevanje in preiskovanje Svetega pisma« (str. 164-170), v knjigi Selected Messages III, pa poglavje »The Primacy of the Word« (str. 29-33).

»Kdor preiskuje Sveto pismo, se ga mora naučiti odpirati v duhu učenca. Njegove strani moramo raziskovati, da bi spoznali, kaj pravi Bog, ne pa zato, da bi poskušali podpreti svoje mnenje. Poznanje Svetega pisma je možno dobiti samo s pomočjo tega Duha, po katerem je bila Beseda napisana. Da pa bi to znanje pridobili, moramo po njem živeti. Upoštevati moramo vse, kar Božja beseda zapoveduje. … Preiskovanje Svetega pisma zahteva najmarljivejše napore in stanovitno razmišljanje. Kakor rudar koplje, da bi v zemlji našel zaklad, tako iskreno in vztrajno moramo mi iskati zaklad Božje besede.« /Ellen G. White, Vzgoja, str. 167/

»Ko Sveto pismo postane vaša hrana, jed in pijača ter ko njegova načela postanejo del vašega značaja, boste bolje znali prejemati Božje nasvete. Pred vami poveličujem dragoceno Besedo. Ne ponavljajte tega, kar sem rekla z besedami: ›Sestra White je povedala to‹ ali ›Sestra White je povedala ono.‹ Raziščite, kaj je rekel Izraelov Gospod Bog, in delajte tako.« /Ellen G. White, Selected Messages III, str. 33/

**Vprašanja za pogovor**

`1.	Katera zmotna prepričanja so si ustvarili ljudje, ker so proučili samo nekaj izbranih besedil, namesto da bi raziskali, kaj o tej temi pravi celotno Sveto pismo?`

`2.	V Mt 11,11 je Jezus o Janezu Krstniku rekel: »Resnično vam pravim: Ni vstal izmed tistih, ki so rojeni od žen, večji od Janeza Krstnika; kdor je pa najmanjši v nebeškem kraljestvu, je večji od njega.« Jezus je pozitivno govoril o preroku, ki ni napisal niti ene starozavezne knjige. Kaj to pove o tem, da je kdo lahko pravi prerok, čeprav ni napisal nobene svetopisemske knjige? Katero sporočilo lahko adventisti sedmega dne najdemo v tem dejstvu?`

`3.	Adventisti nismo edini, ki trdimo, da je Sveto pismo naša najvišja veljava. Tudi druge cerkve trdijo isto. Kako lahko razložimo protislovne nauke, za katere drugi kristjani trdijo, da tudi temeljijo na Svetem pismu?`
