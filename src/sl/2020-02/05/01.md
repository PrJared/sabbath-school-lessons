---
title:  Samo Sveto pismo
date:   25/04/2020
---

### Preberi pred proučevanjem
1 Kor 4,1-6; Tit 1,9; 2 Tim 1,13; Mr 12,10.26; Lk 24,27.44-45; Iz 8,20

> <p>Ključno besedilo:</p>
> Živa je namreč Božja beseda in krepka in ostrejša kakor vsak dvorezen meč, in prodira prav do ločitve duše in duha, členovja in mozga, in je sodnik naklepov in misli srca. Heb 4,12

Protestantska zahteva »samó Sveto pismo« (sola Scriptura) postavlja Sveto pismo za merilo in odločilen vir teologije. V nasprotju z rimskokatoliško teologijo, ki poudarja Sveto pismo in izročilo, pa protestantska vera poudarja besedo samó, kar pomeni, da je samó Sveto pismo končna veljava na področju vere in nauka.

Sveto pismo je bilo odločilna sila in veljava protestantske reformacije ter upora proti Rimu in krivim naukom, ki jih je učil dolga stoletja. Protestantski reformatorji so namesto alegoričnih razlag Svetega pisma, pri čemer se je svetopisemskim besedilom pripisalo mnogo različnih pomenov, poudarjali slovnično-zgodovinsko razlago, ki se osredotoča na slovnični in dobesedni pomen svetopisemskih besedil.

Ta teden si bomo podrobneje ogledali zahtevo samó Sveto pismo. Spoznali bomo, da so v tem pojmu zajeta temeljna načela svetopisemske razlage, ki so nepogrešljiva za ustrezno razumevanje Božje besede. Kot zvesti temu moramo Sveto pismo ohraniti kot najvišjo veljavo na področju nauka.
