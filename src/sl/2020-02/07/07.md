---
title:  Za globlje proučevanje
date:   15/05/2020
---

V knjigi Veliki spopad med Kristusom in Satanom preberi poglavji »John Wycliffe« in »Luter pred državnim zborom«. V listini Metode proučevanja Svetega pisma preberi del 4.a.–j., ki jo lahko najdemo na povezavi https://bit.ly/3dvfkzw.

»Bog je v svoji besedi zaupal človeku znanje, ki je potrebno za zveličanje. Sveti spisi morajo biti sprejeti za zanesljivo in nezmotljivo razodetje njegove volje. So merilo značaja, razodetje naukov in preizkus izkušenj. … Vendar dejstvo, da je Bog razodel svojo voljo človeštvu po svoji besedi, ne izključuje nadaljnje navzočnosti in vodstva Svetega Duha. Ravno nasprotno. Zveličar je obljubil Svetega Duha, da bo odprl besedo njegovim služabnikom, jih poučil in usmeril njihov nauk. Ker pa je bil Božji Duh ta, ki je navdihnil Sveto pismo, je nemogoče, da bi bil nauk Svetega Duha sploh kdaj v nasprotju s tistim v Božji besedi.« /Ellen G. White, Veliki spopad, str. 9/

**Vprašanja za pogovor**

`1.	Ne glede na to, koliko prevodov Svetega pisma obstaja v tvojem jeziku, se vprašaj, kako lahko najbolje izkoristiš to, kar imaš? Kako se lahko naučiš Sveto pismo ceniti kot Božjo besedo in si z vero prizadevati upoštevati njegove nauke?`

`2.	Razmisli o razlikah v tem, kaj o človeškem izvoru uči Bog (Bog je človeka ustvaril šesti dan stvarjenja) in kaj v imenu znanosti učijo ljudje (človek se je razvijal na milijone let). Kaj bi moralo to očitno nasprotje povedati o tem, kako pomembno se je držati svetopisemskega nauka in kako daleč lahko človeštvo zaide, ko začne zavračati Božjo besedo in njene jasne nauke?`

`3.	Kateri pripomočki za poglobljeno razumevanje Svetega pisma so ti na voljo? Kako lahko uporabiš načela razlage Svetega pisma, ki si se jih naučil v nauku tega tedna?`

`4.	Izraelcem je bilo naročeno, naj otroke poučujejo o velikih resnicah in jim pripovedujejo poročila o Božjem vodstvu. (5 Mz 4,9) Na katere načine poučevanje in pripovedovanje takšnih dogodkov vpliva na rast naše vere? Zakaj podajanje svetopisemskih resnic drugim koristi tudi nam?`
