---
title:  "Jezik, besedilo in ozadje"
date:   09/05/2020
---

### Preberi pred proučevanjem
5 Mz 32,46-47; 1 Kr 3,6; 4 Mz 6,24-26; 1 Mz 1,2627; 2,15-23; 15,1-5

> <p>Ključno besedilo:</p>
> Vzemite to knjigo postave in jo položite ob strani skrinje zaveze Gospoda, svojega Boga, in tam naj ostane kot priča zoper tebe, Izrael. 5 Mz 31,26

Prebivalci Zemlje govorimo več kakor 6.000 različnih jezikov. Sveto pismo je bilo v celoti prevedeno v 600 jezikov, celotna ali del Nove zaveze pa v več kakor 2.500 jezikov. Koliko jezikov! Kljub temu pa je Sveto pismo prevedeno v manj kakor polovico znanih jezikov.

Ocenjeno je, da 1,5 milijarde ljudi nima na voljo niti enega odlomka v materinščini. Čeprav delo še ni zaključeno, pa so prizadevanja svetopisemskih družb 6 milijardam ljudi omogočila, da lahko Sveto pismo berejo v materinščini.

Kako velik blagoslov je brati Sveto pismo v svojem jeziku! Pogosto se nam to zdi samoumevno. Pozabljamo, da mnogi nimajo Svetega pisma in da je bilo mnogo stoletij načrtno nedostopno množici Evropejcev. Po zaslugi reformacije in izumu tiska to ni več tako. Ljudje, ki imamo Sveto pismo, še vedno iščemo načine, s katerimi se lahko po Svetem Duhu naučimo proučevati Besedo in spoznati Gospoda, ki se je razodel na njenih straneh.
