---
title:  Za globlje proučevanje
date:   12/06/2020
---

Preberi knjigo Clifforda Goldsteina z naslovom 1844 Made Simple (Broise, ID: Pacific Press, 1988), ki je le ena od mnogih na to temo. Glej tudi 1844madesimple.org.

Prouči spodnjo tabelo:

|Daniel 7	|Daniel 8|
|:-----|:----|
|Babilon (lev)|	-------------|
|Medo-Perzija (medved)|Medo-Perzija (oven)|
|Grčija (leopard)|	Grčija (kozel)|
|Poganski Rim (četrta zver)|	Poganski Rim (rog, ki se pomika vodoravno)|
|Papeški Rim (mali rog)	|Papeški Rim (rog, ki se pomika navpično)|
|Sodba v nebesih	|Čiščenje nebeškega svetišča|


Pomembno je opaziti, da sta prizor sodbe iz Dan 7, ki se odvija po 1.260 letih preganjanja, (Dan 7,25) in čiščenje svetišča iz Dan 8,14 ena in ista stvar. Nebeška sodba pelje do vzpostavitve večnega Božjega kraljestva na koncu žalostne zgodovine tega padlega sveta. Tako je dan mogočen svetopisemski dokaz o pomembnosti Dan 8,14 in dogodka, ki ga predstavlja.

**Vprašanja za pogovor**

`1.	Ponovno preberi Dan 2. Ali opaziš, kako jasno je v tem poglavju razodeta zgodovinska (historicistična) metoda: neprekinjeno zaporedje svetovnih kraljestev se začne v starem veku in konča z vzpostavitvijo večnega Božjega kraljestva? Bog je dal ključ za razlago teh prerokb. Kaj dejstvo, da mnogo kristjanov ne uporablja več historicistične metode, pove o današnjem stanju krščanstva? Ali to dejstvo pomaga bolje razumeti veljavnost adventističnega sporočila za ta čas?`

`2.	Kako dobro razumeš prerokbo o 2.300 večerih in jutrih iz Dan 8,14? Če meniš, da je ne razumeš dovolj, si vzemi čas in jo prouči. Morda boš presenečen nad tem, kako utemeljena je adventistična razlaga te prerokbe.`

`3.	Preberi Dan 7,18.21-22.25.27. Kaj se dogaja s svetimi? Kaj jim je storil mali rog in kaj Gospod? Katero dobro sporočilo prinaša sodba svetim? Kaj jim sodba na koncu prinese?`
