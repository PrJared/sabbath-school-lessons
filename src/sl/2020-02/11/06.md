---
title:  Tipologija kot prerokba
date:   11/06/2020
---

Simboli apokaliptičnih prerokb iz Danielove knjige in Razodetja imajo samo eno izpolnitev. Na primer prerokba o kozlu se je izpolnila samo z nastopom grškega kraljestva. (Dan 8,21) Navsezadnje ta podatek najdemo v samem besedilu!

Tipologija pa se osredotoča na dejanske starozavezne osebe, dogodke in ustanove, ki so del zgodovinske resničnosti in vendar kažejo na večjo resničnost v prihodnosti. Tipologijo so uporabljali že Jezus in novozavezni pisci, najdemo pa jo celo v Stari zavezi. Edino vodilo za prepoznavanje tipa in antitipa je, da ga izpostavi tudi navdihnjeni pisec Svetega pisma.

`Na kateri zgodovinski dogodek se je v svarilu korintski cerkvi navezal apostol Pavel? Kako se to nanaša tudi na nas? 1 Kor 10,1-13`

Pavel je omenil izhod iz Egipta in na podlagi tega dogodka razvil tipologijo, ki je temeljila na tem, kar so Izraelci doživeli v puščavi. Tako je pokazal, da je Bog, ki je navdihnil Mojzesa, da je zapisal to poročilo, želel, da nam je ta dogodek »zgled«, (1 Kor 10,6) s čimer nas je spodbudil, naj zdržimo preizkušnje, s katerimi se bojujemo.

**Preberi spodnja besedila ter zapiši tip in antitip izpolnitve, kakor so jo razložili Jezus in novozavezni pisci.**

`Mt 12,40`

`Jn 19,36`

`Jn 3,14-15`

`Rim 5,14`

`Jn 1,29`

V zgornjih primerih so Jezus in novozavezni pisci uporabili tipe in antitipe, zaradi česar je v ospredju preroški pomen besedil. Na ta način so opozorili na večjo izpolnitev zgodovinske resničnosti.

`Razmisli o službi v svetišču na zemlji, ki je delovala kot tip celotnega načrta zveličanja. Kaj to uči o pomenu svetiščne službe za nas?`
