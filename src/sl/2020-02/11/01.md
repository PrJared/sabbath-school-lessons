---
title:  Sveto pismo in preroštvo
date:   06/06/2020
---

### Preberi pred proučevanjem
Dan 2,27-45; Jn 14,29; 4 Mz 14,34; Dan 7,1-25; Dan 8,14; 1 Kor 10,1-13

> <p>Ključno besedilo:</p>
> Do dva tisoč tristo večerov in juter; potem bo svetišče očiščeno. Dan 8,14

Svetopisemske prerokbe so ključne za našo istovetnost in poslanstvo. Preroštvo predstavlja notranje in zunanje sredstvo za potrjevanje resničnosti Božje besede. Jezus je rekel: »Sedaj sem vam povedal, preden se zgodi, da boste verovali, kadar se zgodi.« (Jn 14,29; Jn 13,19) Pomembno je znati pravilno razlagati prerokbo, da bomo vedeli, kdaj se je resnično izpolnila.

Med reformacijo so reformatorji uporabljali zgodovinsko metodo, ki sta jo pri razlagah uporabljala tudi Daniel in Janez. Zgodovinska metoda prerokbo obravnava kot stopnjujočo se in neprekinjeno izpolnitev zgodovine, ki se je začela v preteklosti in se bo končala z večnim Božjim kraljestvom.

Ta teden bomo proučili stebre historicistične razlage prerokb. »V zgodovini bomo videli izpolnitev prerokb, v velikih gibanjih reformacije bomo proučevali dela Previdnosti in v marširanju narodov v zadnji bitki velikega boja razumeli razplet dogodkov.« /Ellen G. White, Testimonies for the Church VIII, str. 307/
