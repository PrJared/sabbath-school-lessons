---
title:  Za globlje proučevanje
date:   22/05/2020
---

V knjigi Očaki in preroki preberi poglavji »Stvarjenje« in »Dobesedni teden«.

»Zbrani dokazi, ki temeljijo na primerjalnih, književnih, jezikovnih in drugih obravnavah, vodijo do edinega sklepa, in sicer da beseda jom oziroma »dan« v 1 Mz 1 dosledno pomeni dobesedni 24-urni dan.

Pisec 1. Mojzesove knjige ne bi mogel bolj razumljivo in vsezajemajoče izraziti zamisli o dobesednem dnevu.« /Gerhard F. Hasel, »The 'Days' of Creation in Genesis 1: Literal 'Days' or Figurative 'Periods/Epochs' of Time?« Origins 21/1 (1994), str. 30-31/

»Izjemni um lahko postane zbegan v prizadevanjih, da prouči povezavo med znanostjo in razodetjem, če ga pri tem ne vodi Božja beseda. Stvarnik in njegova dela so nad človeškim dojemanjem. Ker jih ne moremo razložiti z naravnimi zakoni, je svetopisemska zgodovina razglašena za nezanesljivo. /Ellen G. White, Testimonies for the Church VIII, str. 258/

**Vprašanja za pogovor**

`1.	Kako pogosto tudi danes vidimo natanko to, kar v tem navedku piše, da tisti, ki se imajo za kristjane, bodo trditve znanosti samodejno postavili nad svetopisemsko poročilo; to pa po besedah Duha preroštva pomeni, da je zanje svetopisemska zgodovina »nezanesljiva«.`

`2.	Zakaj je nemogoče Sveto pismo jemati resno, če sprejemamo teistično evolucijo? Če osebno poznaš teističnega evolucionista, ga vprašaj, naj ti križ razloži v luči tega, kar je Pavel zapisal o neposredni zvezi med Adamovim padcem, smrtjo in Jezusovim križanjem. (Rim 5) Kaj ti je odgovoril?`

`3.	Če je Sveto pismo Božje razodetje, ali niso kristjanova vera in oči dovzetne za veliko resničnost, ki je izražena v njem? Zakaj se potem kristjane večkrat ima za kot »ozkoglede«, ker verujejo v razodete sve-topisemske resnice, ki jih je oznanil neskončni Bog? V resnici je atei-stični in materialistični pogled na svet veliko ožji od krščanskega.`

`4.	Kako lahko kot verniki, ki so zvesti Božji besedi, služimo tistim, ki imajo težave s spolno istovetnostjo? Zakaj ne smemo metati kamnov v ljudi, ki so kakor ženska, zasačena v prešuštvu, resnično krivi greha?`
