---
title:  "Stvarjenje: 1. Mojzesova knjiga kot temelj – I"
date:   16/05/2020
---

### Preberi pred proučevanjem

Jn 1,1-3; 1 Mz 1,3-5; 2 Mz 20,8-11; Raz 14,7; Mt 19,3-6; Rim 5,12

> <p>Ključno besedilo:</p>
> V začetku je bila Beseda, in Beseda je bila pri Bogu, in Bog je bila Beseda. Ta je bila v začetku pri Bogu. Vse je po njej postalo, in brez nje ni nič postalo, kar je postalo. V njej je bilo življenje, in življenje je bilo luč ljudem. Jn 1,1-4

Prvih nekaj poglavij 1. Mojzesove knjige je osnova za vse Sveto pismo. V teh poglavjih najdemo temeljne svetopisemske nauke in načela. Beremo lahko, kako Božanstvo – Oče, Sin (Jn 1,1-3; Heb 1,1-2) in Sveti Duh (1 Mz 1,2) – složno ustvarja svet in vse, kar je na njem, ter doseže vrhunec v stvarjenju človeštva. (1 Mz 1,26-28) Iz 1. Mojzesove knjige izvemo tudi o soboti, (1 Mz 2,1-3) izvoru zla, (1 Mz 3) Mesiju in načrtu odrešenja, (1 Mz 3,15) vesoljnem potopu, (1 Mz 6-9) zavezi, (1 Mz 1,28; 2,2-3.15-17; 9,9-17) razselitvi ljudi in pojavu različnih jezikov (1 Mz 10-11) ter o rodovnikih, ki so okvir sve-topisemske časovnice od stvarjenja do Abrahama. (1 Mz 5 in 11) V prvih poglavjih je postavljen temelj svetopisemskim resnicam, kot so moč Božje besede, (1 Mz 1,3; 2 Tim 3,16; Jn 17,17) narava človeštva, (1 Mz 1,26-28) poroka med moškim in žensko, (1 Mz 1,27-28; 2,18.21-25) oskrbništvo zemlje in njenih virov (1 Mz 1,26; 2,15.19) in obljublje-no upanje na novo stvarjenje. (Iz 65,17; 66,22; Raz 21,1) O tem bomo proučevali ta teden.
