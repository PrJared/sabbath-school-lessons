---
title:  Izročilo
date:   19/04/2020
---

Izročilo samo po sebi ni slabo, saj daje ponavljajočim se dejanjem vsakodnevnega življenja določeno rutino in strukturo. Pomaga nam ostati povezani s koreninami. Zaradi tega ni presenetljivo, da ima pomembno vlogo tudi v našem verovanju. Vsebuje pa tudi nekatere nevarnosti.

`Kako se je Jezus odzval na nekatera človeška izročila svojega časa? Mr 7,1-13`

Izročilo, ki se mu je Jezus uprl, so učitelji previdno prenašali na učence. V Jezusovih časih je zavzelo mesto ob Svetem pismu. Za izročilo je značilno, da se razvija skozi daljše časovno obdobje ter s časom nabira vse več podrobnosti in vidikov, ki niso del Božje besede in načrta. Čeprav so človeška izročila zagovarjali celo spoštovani »starešine« (Mr 7,3.5) – verski voditelji judovske skupnosti – pa jih nikakor ne smemo enačiti z Božjimi zapovedmi. (Mr 7,89) Prišlo je tako daleč, da so človeška izročila »podrla veljavo Božje besede«. (Mr 7,13)

`Kako lahko razlikujemo med Božjo besedo in človeškim izročilom? 1 Kor 11,3; 2 Tes 3,6`

Živa Božja beseda v nas vzbuja spoštljiv in zvest odnos do nje. Takšna zvestoba lahko ustvari izročilo. Vedno moramo biti zvesti živemu Bogu, ki je svojo voljo razodel v pisani besedi. Tako ima Sveto pismo edinstveno vlogo, ki presega vsa človeška izročila. Je nad vsemi izročili, tudi nad dobrimi. Izročilo, ki izvira iz naše izkušnje z Bogom in njegove besede, moramo stalno preizkušati s svetopisemskimi merili.

`Za katere stvari, ki jih delamo kot cerkev, bi lahko rekli, da so izročilo? Zakaj jih je treba razlikovati od svetopisemskih naukov?`
