---
title:  Izkušnja
date:   20/04/2020
---

`Kako lahko izkusimo Božjo dobroto, potrpežljivost, prizanesljivost in ljubezen? Zakaj je pomembno, da naša vera ne temelji samo na nejasnem in razumskem spoznanju, marveč tudi na osebni izkušnji? Kako so lahko naše izkušnje v nasprotju s Svetim pismom in nas lahko celo zapeljejo? Rim 2,4; Tit 3,45`

Izkušnja je del življenja in mogočno vpliva na čustva in misli. Bog nas je ustvaril tako, da je naš odnos do stvarstva in celo do samega Boga tesno povezan z izkušnjami.

Bog želi, da bi izkusili lepoto odnosov, lepoto umetnosti in glasbe ter lepoto čudovitega stvarstva, prav tako pa tudi radost njegove odrešitve in moč svetopisemskih obljub. Naša vera in verovanje sta več kakor samo nauk ali razumska odločitev. Kar doživimo, v veliki meri oblikuje naš pogled na Boga in celo na razumevanje njegove besede. Ko pride do poznavanja Božje volje, se moramo zavedati tudi omejitev in nezadostnosti osebnih izkušenj.

`Katero opozorilo najdemo v 2 Kor 11,1-3? Kaj pove o omejitvah osebne izkušnje?`

Izkušnje so lahko varljive, zato je pomembno, da jih ustrezno določimo. Oblikovati in razlagati jih moramo s Svetim pismom. Včasih si želimo izkusiti kaj, kar ni v skladnosti z Božjo besedo in njegovo voljo. Na Božjo besedo se moramo naučiti zanašati bolj kakor na svoje izkušnje in hrepenenja. Paziti moramo, da so naše izkušnje vedno v skladnosti z Božjo besedo in da ne nasprotujejo jasnim svetopisemskim naukom.

`Vera, pri kateri sta ljubezen do Boga in ljubezen do bližnjih (Mr 12,28-31) glavni zapovedi, je gotovo tudi vera, kjer je izkušnja pomembna. Zakaj je tako ključno izkušnje vedno preverjati s Svetim pismom?`
