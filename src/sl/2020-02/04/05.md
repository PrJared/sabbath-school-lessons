---
title:  Razum
date:   22/04/2020
---

`Zakaj je tako zelo pomembno biti poslušen Kristusu? Zakaj je Gospodov strah začetek modrosti? 2 Kor 10,56; Prg 1,7; 9,10`

Bog nam je dal spodobnost razmišljanja in razumevanja. Vsaka človeška dejavnost in vsak teološki dokaz predpostavljata našo zmožnost mišljenja in ustvarjanja smiselnih sklepov. Vere brez razuma ne odobravamo. Med razsvetljenstvom na začetku 18. stoletja je v zahodni družbi človeški razum privzel novo in glavno vlogo, ki je močno presegala našo zmožnost razmišljanja in pravilnega sklepanja.

V nasprotju z zamislijo, da naše znanje temelji na čutnih zaznavah, pa ta pogled predpostavlja, da je človeški razum vrhovni vir znanja. Ta pogled, ki mu pravimo racionalizem, predpostavlja, da resnice ne moremo zaznati s čuti, temveč z razumom, ker izvira iz človeškega uma. Povedano drugače, obstoječe resnice lahko neposredno dojame samo naš razum. Ta pogled za merilo resnice postavlja človeški razum. Razum postane nova veljava, pred katero se klanja vse drugo, tudi cerkev in, kar je še bolj dramatično, tudi Sveto pismo, Božja beseda. Vse, kar človeškemu razumu ni bilo očitno, je bilo zavrženo, njegova veljavnost pa je postala vprašljiva. Takšen pogled je vplival na razumevanje večjega dela Svetega pisma. Vsi čudeži in Božje nadnaravno delovanje, če jih omenimo le nekaj, kot so Jezusovo telesno vstajenje, brezmadežno spočetje ali šestdnevno stvarjenje, niso bili več zanesljivi in šteti za resnico.

Resnica je, da bi se morali zavedati tega, da je greh prizadel tudi naše razmišljanje, ki se mora podrediti Kristusovi vladavini. Človeško razumevanje je potemnjeno in odtujeno Bogu. (Ef 4,18) Razsvetliti nas mora Božja beseda. Dejstvo, da je Bog naš Stvarnik, razodeva, da človeški razum ni ustvarjen za samostojno in od Boga neodvisno delovanje. Še več: »Začetek modrosti je Gospodov strah.« (Prg 9,10; 1,7) Šele ko sprejmemo Božje razodetje v Svetem pismu kot vrhovno veljavo in smo se pripravljeni podrediti temu, kar je zapisano v njem, bomo razmišljali pravilno.

`Pred dvema stoletjema je ameriški predsednik Thomas Jefferson napisal svojo različico Nove zaveze. Iz nje je izpustil vse, kar je bilo po njegovem mnenju v nasprotju z razumom. Izpustil je skoraj vse Jezusove čudeže, celo njegovo vstajenje. Kaj bi nas to moralo naučiti o omejitvah človeškega razuma, kadar gre za razumevanje resnice?`
