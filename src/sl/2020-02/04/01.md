---
title:  "Sveto pismo – veljaven vir naše teologije"
date:   18/04/2020
---

### Preberi pred proučevanjem
Mr 7,1-13; Rim 2,4; 1 Jn 2,15-17; 2 Kor 10,56; Jn 5,46-47; 7,38

> <p>Ključno besedilo:</p>
> Proti postavi in pričevanju bodo govorili, kakor je ta beseda, ki ne oznanja jutranje zarje. Iz 8,20 SSP

Vse krščanske cerkve nauke gradijo na Svetem pismu. Vendar se njegova vloga in veljava v njihovi teologiji razlikuje od cerkve do cerkve. Te pomembne in zapletene teme se bomo lotili tako, da bomo raziskali pet različnih področij, ki vplivajo na našo razlago Svetega pisma. Ta področja so izročilo, izkušnja, kultura, razum in sámo Sveto pismo.

Ta področja so pomemben del vsake teologije in cerkve. Obdani smo z različnimi izročili in kulturami, ki vplivajo na nas. Naše izkušnje izoblikujejo naše mišljenje in vplivajo na naše razumevanje. Vsi imamo razum, s katerim razmišljamo in ocenjujemo stvari. Vsi beremo Sveto pismo, da bi razumeli Boga in njegovo voljo.

Kateri viri oziroma njihova sestava imajo dokončno veljavo za razlaganje Svetega pisma in kako so uporabljena v odnosu drug do drugega? Prednost, ki jo dajemo enemu ali več virom, daje zelo različne poudarke in izide ter bo dokončno določila smer naše celotne teologije.
