---
title:  Za globlje proučevanje
date:   24/04/2020
---

V knjigi Veliki spopad med Kristusom in Satanom preberi poglavje »Sveto pismo kot zaščita«.

Na naše razumevanje Božje besede vplivajo izročilo in izkušnja ter kultura in razum. Odločilno vprašanje je, kaj od tega ima v naši teologiji zadnjo besedo in najvišjo veljavo. Eno je trditi, da ima zadnjo besedo Sveto pismo, a popolnoma drugo je dovoliti Božji besedi, da po delovanju Svetega Duha vpliva na nas in spreminja naše življenje.

V določenem smislu kultura, izkušnja, razum in celo tradicija niso nujno slabi. Težava nastane, kadar so nasprotni svetopisemskemu nauku. Vendar je to za pričakovati. Še huje pa je, ko ljudje te stvari postavijo pred Božjo besedo. V Stari in Novi zavezi je do odpada velikokrat prišlo zato, ker so ljudje zunanjim vplivom pripisovali večji pomen kot Božjemu razodetju.

**Vprašanja za pogovor**

`1.	Zakaj je preprosteje slediti podrobnostim človeškega izročila kakor živeti v duhu Božjega zakona: ljubiti Gospoda, svojega Boga, z vsem srcem, dušo in mišljenjem, svojega bližnjega pa kakor samega sebe? (Mt 22,37-40)`

`2.	V razredu se pogovorite o odgovoru na zadnje vprašanje nedeljskega nauka. Katero vlogo bi moralo imeti izročilo v naši cerkvi? Kje vidiš blagoslove in težave verskega izročila?`

`3.	Kako se lahko prepričamo, da niti izredno dobro izročilo ne preseže Božje besede kot našega končnega merila in veljave?`

`4.	Predstavljaj si, da kdo trdi, da je imel sanje, v katerih mu je Bog povedal, da je v novozaveznem času nedelja pravi dan počitka in češčenja. Kaj bi mu rekel? Kaj nas takšen primer uči o tem, da mora biti Božja beseda merilo naših izkušenj?`

`5.	V razredu se pogovorite o kulturi, del katere je tudi vaša cerkev. Kako vpliva na tvojo vero? Kateri primeri iz zgodovine kažejo negativen vpliv, ki ga je imela kultura na vernike? Katerih naukov se lahko naučimo od njih, da ne ponovimo podobnih napak?`
