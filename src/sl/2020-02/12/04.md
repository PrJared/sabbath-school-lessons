---
title:  Ponižno ravnanje z zahtevnimi odlomki
date:   16/06/2020
---

`Zakaj je pri obravnavanju zahtevnih svetopisemskih odlomkov pomembna ponižnost? Jak 4,6-10; 2 Krn 7,14; Zef 3,12`

Mnogi so prišli do veličastnega spoznanja in vpogleda, da so odvisni od česa in koga zunaj sebe. Spoznali so, da sami niso merilo vsega. Ti ljudje resnico cenijo višje od potrebe po imeti prav. Zavedajo se, da resnica ni lastna stvarnost, marveč tisto, s čimer se spopadajo. Morda je največja resnica, ki jo ti ljudje razumejo, ta, kako malo vedo o resnici. Kakor Pavel se zavedajo, da gledajo »skozi zrcalo, kakor v uganki«. (1 Kor 13,12)

Ponižno razmišljanje prinaša mnogo prednosti. Ponižno preiskovanje je vir rasti v spoznanju, ker ustvarja svobodo, katere sad je učljivi duh. To ne pomeni, da se ponižni ljudje pogosto motijo ali da neprestano spreminjajo svoje mišljenje in si nikdar ne ustvarijo trdnega prepričanja. Pomeni le, da so poslušni svetopisemski resnici. Zavedajo se omejitev svojega znanja, kar jih dela dovzetne za širjenje spoznanja in razumevanja Božje besede na način, na kateri domišljavi, ošabni in šolani ljudje tega ne bi delali.

»Vsi, ki bodo v Božji besedi iskali nasvet s ponižnostjo, preiskovanjem in odločnostjo, da razumejo pogoje zveličanja, bodo razumeli sporočilo Svetega pisma. A tisti, ki Božjo besedo preiskujejo v duhu, ki ga ta ne odobrava, bodo od proučevanja odšli napolnjeni z duhom, ki ga niso dobili od nje. Gospod ne govori brezbrižnemu umu. Svojih navodil ne daje ljudem, ki so namerno nespoštljivi in pokvarjeni. Skušnjavec vzgaja vsakogar, ki se prepusti njegovim predlogom in je pripravljen izničiti učinek svetega Božjega zakona.

Srce moramo ponižati ter iskreno in spoštljivo preiskovati Besedo življenja. Samo um, ki je ponižen in skesan, lahko vidi svetlobo.« /The Advent Review and Sabbath Herald, 22. 8. 1907/

`Kako najti pravo razmerje med ponižnostjo in gotovostjo? Kaj bi odgovoril na obsodbo: Kako ste lahko adventisti tako zelo prepričani, da imate prav glede sobote, vsi drugi pa se motijo?`
