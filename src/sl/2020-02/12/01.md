---
title:  Ravnanje z zahtevnejšimi odlomki
date:   13/06/2020
---

### Preberi pred proučevanjem
2 Tim 2,10-15; 1 Krn 29,17; Jak 4,6-10; Gal 6,9; Apd 17,11

> <p>Ključno besedilo:</p>
> Potrpežljivost našega Gospoda imejte za zveličanje; kakor vam je tudi naš ljubljeni brat Pavel pisal po dani mu modrosti, kakor tudi v vseh svojih listih, govoreč v njih o teh rečeh; ki je v njih nekaj težko umljivega, ki nevedni in neutrjeni zavijajo, kakor tudi druga Pisma, v lastno pogubo. 2 Pt 3,15-16

Apostol Peter omenja, da je v Pavlovih pismih in tudi drugod v Svetem pismu »nekaj težko umljivega«. (2 Pt 3,16) »Nevedni in neutrjeni« ljudje takšne odlomke izkrivljajo in pačijo »v lastno pogubo«. (2 Pt 3,16) Peter ni rekel, da so vse stvari zahtevne za razumevanje, temveč so takšne samo nekatere.

Tudi nam je to znano, mar ne? Kateri iskren bralec Svetega pisma še ni naletel na besedilo, ki se mu je zdelo čudno in težko razumljivo? V določenem trenutku smo vsi doživeli to izkušnjo.

Ta teden ne bomo proučevali zahtevnih svetopisemskih odlomkov, temveč razloge za težave, s katerimi se spopadamo pri branju Svetega pisma, in možne rešitve, s katerimi lahko zvesti iskalec resnice premaga te težave. Verjetno nekaterih zahtevnih odlomkov nikoli ne bomo mogli razvozlati, vsaj na tem svetu ne. Večina svetopisemskih besedil ni zahtevna, zato ni potrebe po tem, da majhnemu naboru zahtevnih odlomkov dovolimo zamajati naše zaupanje v zanesljivost in veljavo Božje besede kot celote.
