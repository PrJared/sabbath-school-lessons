---
title:  "Stvarjenje: 1. Mojzesova knjiga kot temelj – II"
date:   23/05/2020
---

### Preberi pred proučevanjem
Job 26,7-10; 1 Mz 1-2; 5; 11; 1 Krn 1,18-27; Mt 19,4-5; Jn 1,1-3

> <p>Ključno besedilo:</p>
> Nebesa oznanjajo slavo mogočnega Boga in delo njegovih rok kaže nebesni oblok.Ps 19,1; Ps 19,2 SSP

Božja beseda je mnogo velikih mislecev navdušila za raziskovanje Božjega stvarstva. Tako se je razvila sodobna znanost. Johannes Kepler, Izak Newton, John Ray, Robert Boyle in drugi zgodnji znanstveniki so verjeli, da njihovo delo odkriva nova spoznanja o Božjem stvarstvu.

Po francoski revoluciji v 19. stoletju pa se je znanost od teističnega pogleda začela odmikati k naturalističnemu in materialističnemu, ki sta pogosto popolnoma izločila možnost nadnaravnega. Charles Darwin je te filozofske zamisli vključil v svojo knjigo O nastanku vrst (1859). Od takrat se je znanost vedno bolj odmikala od svojih svetopisemskih začetkov, kar je vodilo v korenito spremembo v razumevanju poročil iz 1. Mojzesove knjige.

Ali Sveto pismo uči zastarel in neznanstven pogled na nauk o vesolju? Ali si svetopisemsko poročilo sposoja iz zgodb okoliških poganskih narodov? Ali je Sveto pismo omejeno na kulturo takratnega kraja in časa ali pa nam njegovo navdihnjenje pomaga razumeti izvor, ki je popoln v svojem božanskem okviru?

To so nekatere teme, ki se jih bomo dotaknili v nauku tega tedna.
