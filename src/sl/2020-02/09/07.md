---
title:  Za globlje proučevanje
date:   29/05/2020
---

Preberi The Genesis Creation Account and Its Reverberations in the Old Testament urednika Geralda A. Klingbeila (Berrien Springs, MI: Andrews University Press, 2015).

»Sveto pismo je najbolj izčrpna in poučna zgodovina, ki jo ima človek na voljo, in sveža izvira iz vrelca večne resnice. Božanska roka je skozi vsa obdobja ohranila njeno čistost. … Le tukaj lahko najdemo svojo zgodovino, ki ni omadeževana s človeškimi predsodki ali ošabnostjo.« /Ellen G. White, Testimonies for the Church V, str. 25/

»Pokazano mi je bilo, da geologija brez svetopisemske zgodovine ne more dokazati prav ničesar. Fosili, ki so jih našli v zemlji, dajejo dokaze o stanju, ki se v mnogih pogledih razlikuje od sedanjega. Toda čas njihovega obstoja in kako dolgo so bili v zemlji, lahko razumemo samo iz svetopisemske zgodovine. Morda se zdi domnevati mimo nje nedolžna stvar, če naše domneve ne nasprotujejo dejstvom, ki so zapisana v svetih Spisih. Ko ljudje ne verjamejo v zgodovino stvarjenja in iščejo opis Božjih ustvarjalnih del v naravnih načelih, se znajdejo na brezmejnem oceanu negotovosti. Bog smrtnikom ni nikoli razodel, kako je v šestih dobesednih dneh dokončal svoje delo stvarjenja. Njegova ustvarjalna dela so prav tako nedoumljiva kakor njegov obstoj.« /Ellen G. White, Spiritual Gifts III, str. 93/

**Vprašanja za pogovor**

`1.	Čeprav so znanstvene razlage resničnosti – kar je oprijemljivo, kar lahko slišimo, vidimo, preverimo in ponovno preverimo – polne razprav in nasprotij, zakaj toliko ljudi brez pomisleka sprejme vsako znanstveno razlago dogodkov, ki so se domnevno zgodili pred milijoni ali celo milijardami let?`

`2.	Sodobna znanost deluje na predpostavki, da naravnih dogodkov ni mogoče razložiti z nadnaravnim delovanjem. To pomeni, da lakote na primer ne moremo razložiti s trditvijo, da je zanjo kriva čarovnica, ker je preklela zemljo. Katere so pomanjkljivosti te predpostavke, ko gre za razlago stvarjenja iz 1. Mojzesove knjige? Če ne sprejemamo nadnaravnega kot dejavnika stvarjenja, zakaj bi potemtakem kateri koli drug model, ki se ga spomnimo, bil nujno pravilen?`
