---
title:  "1. Mojzesova knjiga in poganstvo"
date:   26/05/2020
---

1. Mojzesova knjiga ne temelji na starodavnih poganskih bajkah o stvarjenju. Napisana je na način, ki te bajke izpodbija in kaže drugačno sliko o Stvarniku.

`Kako je opisano stvarstvo, ustvarjeno na četrti dan, in katera naloga mu je dodeljena? 1 Mz 1,14-19`

Avtor 1. Mojzesove knjige se je izognil besedama »sonce« in »luna«, ker sta v hebrejščini poimenovali bogove sonca in meseca, ki so jih častili na starodavnem Bližnjem vzhodu in v Egiptu. Poimenovanji »večja luč« in »manjša luč« kažeta, da sta bili ustvarjeni s posebnim namenom, in sicer da »ločujeta dan od noči« in sta »znamenji za čase, dneve in leta« ter razsvetljujeta zemljo. (1 Mz 1,14-17) Iz besedila je povsem jasno, da sonce in luna nista bogova, temveč stvarstvi, ki jima je dodeljena posebna vloga, kakor jo razumemo tudi danes.

`Kako je bil Bog vključen v stvarjenje Adama in Eve? 1 Mz 2,7.18-24`

Stare bajke z Bližnjega vzhoda brez izjeme prikazujejo stvarjenje človeka kot nekaj, kar se je zgodilo pozneje, ker so se bogovi želeli razbremeniti težkega dela. To je v nasprotju s svetopisemskim poročilom, ki pravi, da je človeku dodeljeno, da gospodari svetu kot Božji zastopnik. Prav nič v poteku stvarjenja se ni godilo »pozneje«. Iz besedila je razvidno, da je človek vrhunec stvarjenja, kar še poveča razliko med pogansko in svetopisemsko zgodbo o stvarjenju.

1. Mojzesova knjiga je tako popravek starodavnih bajk. Mojzes je uporabil določene izraze in zamisli, ki so nezdružljive s poganskimi. To je storil tako, da je preprosto izrazil svetopisemsko razumevanje resničnosti ter Božjo vlogo in namen pri stvarjenju.

`Pred več tisoč leti je bilo svetopisemsko poročilo o stvarjenju drugačno od zgodb, ki so krožile v prevladujoči kulturi. Tudi danes je drugačno od tega, kar uči prevladujoča kultura. Zakaj nas to ne bi smelo presenetiti?`
