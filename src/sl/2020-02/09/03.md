---
title:  Stvarjenje v književnosti starega veka
date:   25/05/2020
---

Arheologi so v Egiptu in na Bližnjem vzhodu odkrili besedila, ki govorijo o stvarjenju in potopu. To je nekatere spodbudilo k razmišljanju o tem, da so poročila v 1. Mojzesovi knjigi v resnici izposojena od drugih kultur ali pa so nekako povezana z njimi. Ali je to res?

`Preberi 1 Mz 1,2-4 in zatem še odlomek iz epa Atra-Hasis: »Ko so bogovi namesto ljudi / opravili delo, nosili breme, / je bilo breme bogov preveliko, / delo pretežko, nevšečnost prevelika / …›Naj Mati Boginja ustvari potomce, / in naj človek nosi breme bogov!‹ … Geshtu-e, boga, ki je imel razum, / so zaklali na zborovanju. / Nintu je zemljo pomešala / z njegovim mesom in krvjo. …« /Stephanie Dalley, Myths from Mesopotamia: Creation, the Flood, Gilgamesh, and Others (New York: Oxford University Press, 1989), str. 9.14-15.Katere razlike opaziš?`

Čeprav podobnosti so (na primer prvi človek je narejen iz zemlje), so razlike veliko bolj očitne.

1. V epu Atra-Hasis ljudje delajo namesto bogov, da ti lahko počivajo. V 1. Mojzesovi knjigi je Bog ustvaril zemljo in vse, kar je na njej za človeka, ki sta krona stvarstva, nato pa je počival skupaj z njima. V 1. Mojzesovi knjigi sta človeka postavljena na vrt. Povabljena sta v občestvo z Bogom in k skrbi za njegovo stvarstvo. Te zasnove v epu Atra-Hasis ni najti.
2. V epu je ubit manjši bog. Njegova kri je pomešana z zemljo, iz česar nastane sedem moških in žensk. V 1. Mojzesovi knjigi Adama oblikuje Bog in mu vdahne življenje; ženska je narejena kasneje in mu je dana kot »pomočnica«. Bog Adama in Eve ni ustvaril iz krvi zaklanega boga.
3. V poročilu o stvarjenju iz 1. Mojzesove knjige ne najdemo spopadov ali nasilja kakor v epu Atra-Hasis.

Sveto pismo na čudovit način prikaže vsemogočnega Boga, ki je človeku dal vzvišen cilj. Ta korenita razlika je učenjake spodbudila k sklepu, da gre za dve popolnoma različni poročili o stvarjenju.

`Nekateri trdijo, da so ljudje zgodbe o stvarjenju in potopu ustno prenašali naslednjim rodovom in so zato po določenem času le bežno spominjale na resnični dogodek, čeprav so ohranile nekatere podobnosti. Za razliko od tega pa je Mojzes, navdihnjen od Svetega Duha, razkril to, kar se je zares zgodilo. Zakaj je takšna razlaga primernejša od predpostavke, da so Mojzesa navdihnile poganske zgodbe?`
