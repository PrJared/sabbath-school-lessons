---
title:  Stvarjenje in Sveto pismo
date:   28/05/2020
---

**Preberi naslednje svetopisemske odlomke in zapiši, kako se avtorji teh besedil navezujejo na 1 Mz 1-11?**

`Mt 19,4-5`

`Mr 10,6-9`

`Lk 11,50-51`

`Jn 1,1-3`

`Apd 14,15`

`Rim 1,20`

`2 Kor 4,6`

`Ef 3,9`

`1 Tim 2,12-15`

`Jak 3,9`

`1 Pt 3,20`

`Jud 11.14`

`Raz 2,7; 3,14; 22,2-3`

Jezus in vsi novozavezni pisci so besedila iz 1 Mz 1-11 imeli za zanesljiva. Jezus je poslušalce spomnil na Mojzesove spise ter na stvarjenje moškega in ženske. (Mt 19,4) Pavel se je večkrat skliceval na poročilo o stvarjenju, da bi podkrepil teološke nauke svojih pisem. Izobraženim Atenčanom je dejal: »Bog, ki je ustvaril svet in vse, kar je na njem, on, ki je neba in zemlje Gospodar, ne prebiva v svetiščih, ki so z rokami narejena.« (Apd 17,24) Novozavezni pisci so gradili na temelju 1. Mojzesove knjige, da bi sodobnemu bralcu prikazali pomen resničnega dogodka, zapisanega v njej.

Preberi na primer Rim 5, kjer se Pavel več kakor šestkrat neposredno navezuje na Adama in Jezusa, (Rim 5,12.14-19) ter s tem izrazi, da sprejema dobesedni zgodovinski obstoj Adama. Takšno prepričanje je usodno ogroženo, kadar evolucijsko razumevanje izvora nadomesti dobesedno branje svetopisemskih besedil.

`Če so Jezus in novozavezni pisci, ki jih je navdihnil Sveti Duh, poročilo o stvarjenju razumeli kot zanesljivo zgodovino, zakaj bi bilo neumno, da mi, temelječ na izjavah padlih in zmotljivih ljudi, verjamemo drugače?`
