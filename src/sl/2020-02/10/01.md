---
title:  Sveto pismo kot zgodovina
date:   30/05/2020
---

### Preberi pred proučevanjem
1 Sam 17; Iz 36,1-3; 37,14-38; Dan 1 in 5; Mt 26,57-67; Heb 11,1-40

> <p>Ključno besedilo:</p>
> Jaz sem Gospod, tvoj Bog, ki sem te izpeljal iz egiptovske dežele, iz hiše sužnosti. 2 Mz 20,2

Sveto pismo je utemeljeno v zgodovini, ki poteka linearno od absolutnega začetka, v katerem je Bog ustvaril vse stvari, do končnega cilja – obnovljene zemlje po drugem Jezusovem prihodu.

Od svetih knjig drugih verstev se razlikuje tudi v zgodovinski naravi. Sveto pismo privzema obstoj Boga, ki je osebno vpleten v zgodovino, vendar njegovega obstoja ne poskuša dokazati. Bog je v začetku spregovoril in ustvaril življenje na zemlji. (1 Mz 1,1-31) Abrahama je poklical iz Kaldeje. Svoje ljudstvo je rešil sužnosti v Egiptu. Na kamniti plošči je s svojim prstom napisal deset zapovedi. (2 Mz 31,18) Postavil je preroke. Poslal je sodbe. Pozval je ljudi, naj živijo in oznanjajo njegov božanski zakon in načrt zveličanja. Na koncu je na svet poslal še svojega Sina, Jezusa Kristusa, in tako postavil večno ločnico v zgodovini.

Ta teden si bomo ogledali nekatere ključne zgodovinske teme, kakor so opisane v Svetem pismu, in tudi nekatere arheološke dokaze, ki potrjujejo zgodovino, kakor je opisana v njem.
