---
title:  Za globlje proučevanje
date:   05/06/2020
---

V knjigi Očaki in preroki preberi poglavje »David in Goliat«, v knjigi Preroki in kralji pa poglavji »Ezekija« in »Osvoboditev od Asirije«. V listini Metode proučevanja Svetega pisma preberi razdelek 4. k. (https://bit.ly/2vUg9kG).

»Sveto pismo je najstarejša in najobsežnejša zgodovina, kar jo imajo ljudje. Prihaja sveža iz izvira večne resnice, skozi veke pa je božanska roka varovala njeno čistost. Osvetljuje daljno preteklost, v katero si človeška raziskovanja zaman prizadevajo prodreti. Samo v Božji besedi zagledamo moč, ki je položila temelje zemlji in razpela nebesa. Samo tukaj najdemo pristno poročilo o izvoru narodov. Samo tukaj je podana zgodovina našega rodu neomadeževana s človeškim ponosom ali predsodki.« /Ellen G. White, Vzgoja, str. 154/

»Ta, ki pozna Boga in njegovo besedo, odločno veruje v božanskost svetih Spisov. Svetega pisma ne preverja z ugotovitvami znanosti, temveč z nezmotljivim merilom. Ve, da je Božja beseda resnica, resnica pa nikdar ne more biti v protislovju sama s sabo. Vse, kar je v nauku tako imenovane znanosti v protislovju z resnico Božjega razodetja, je zgolj človeško ugibanje.

Znanstvene raziskave modrim odprejo širna področja zamisli in podatkov.« /Ellen G. White, Testimonies for the Church VIII, str. 235/

**Vprašanja za pogovor**

`1.	Dopolni zadnje vprašanje sredinega nauka. Dobro je imeti arheološke dokaze, ki potrjujejo svetopisemsko zgodovino. Toda kaj se zgodi, ko arheologi najdejo dokaze, ki jih razložijo na način, ki izpodbija resničnost svetopisemskega poročila? Kaj to pove o tem, da se moramo zanašati na Božjo besedo kot na besedo, ki prihaja od Boga, in ji zaupati, ne glede na trditve arheologije ali katere koli druge človeške znanosti?`

`2.	Pomisli na vse svetopisemske prerokbe, ki so se izpolnile. Spomni se na primer večine kraljestev iz Dan 2 in 7. Kako se lahko na podlagi izpolnjenih prerokb naučimo zaupati Gospodu tudi glede prerokovanj, ki se še niso izpolnila?`
