---
title:  Vera in zgodovina
date:   04/06/2020
---

Ker nismo sami, naše odločitve vplivajo tudi na druge. Življenje mnogih Božjih ljudi je močno vplivalo na prihodnje rodove. Heb 11 – poglavje o veri – je povzetek delovanja mnogih starodavnih junakov vere.

Katerih naukov se lahko naučimo od velikanov vere? Heb 11

`Enoh`

`Noe`

`Abraham`

`Sara`

`Jožef`

`Mojzes`

`Rahaba`

`Samson`

Vera ne pomeni zgolj verovati v kaj ali koga, temveč delovati skladno z verovanjem. To je vera, ki dela in se šteje v pravičnost. Dejanja vere, ki kažejo na človekovo zanašanje na Božjo besedo, so spremenila zgodovino. Vsako izmed teh dejanj je odvisno od zanašanja na Božjo besedo.

Noe je deloval po veri, ko je gradil ladjo; Božji besedi je zaupal bolj kakor izkušnjam in razumu. Ker nikoli prej ni deževalo, so ljudje na podlagi izkušenj in razuma sklepali, da potopa ne bo. Vendar je Noe kljub temu ubogal Boga in človeštvo je preživelo. Abraham, ki mu je bilo najprej ime Abram, je zapustil Ur v južni Mezopotamiji, ki je bilo najnaprednejše mesto tistega časa, in odpotoval, ne da bi vedel, kam ga Bog vodi. Odločil se je delovati v skladnosti z Božjo besedo. Čeprav je bil Egipt najmogočnejše kraljestvo tistega časa, si je Mojzes namesto položaja egiptovskega kralja izbral pastirsko službo. Zaupal je glasu Vsemogočnega, ki ga je poklical iz gorečega grma. Rahaba se je odločila zaupati poročilu o Božji rešitvi, skrila oglednika in postala del Jezusovega rodovnika. Kako malo vemo o tem, kako naše odločitve vplivajo na življenje mnogih ljudi tega in prihodnjega rodu!

`Katere pomembne odločitve te čakajo? Kako se boš odločil in zakaj ravno tako?`
