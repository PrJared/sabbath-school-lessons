---
title:  Za globlje proučevanje
date:   26/06/2020
---

V knjigi Pot h Kristusu preberi poglavje »Prednost molitve«.

»Naše naravno oko ne bo nikoli moglo gledati Kristusove lepote in ljubkosti. Samo notranje razsvetljenje Svetega Duha, ki srcu razodene lastno stanje brezupa in nemoči brez usmiljenja in odpuščanja tistega, ki je nosil greh, in vseobsegajoče Kristusove zadostnosti, lahko omogoči človeku, da zazna njegovo neskončno usmiljenje, neizmerljivo ljubezen, dobroto in slavo.« /Ellen G. White, The Upward Look, str. 155/

»Zapomnimo si svetopisemske odlomke ali celotna poglavja, da jih bomo lahko povedali, ko nas bo Satan prišel skušat. … Kadar naše misli preusmerja na posvetne in čutne stvari, se mu lahko najučinkoviteje upremo z besedami: ›Pisano je.‹« /The Advent Review and Sabbath Herald, 8. april 1884/

**Vprašanja za pogovor**

`1.	Katero vlogo imata svobodna volja in izbira pri vseh naših odločitvah glede vere in poslušnosti? Za mnogo življenjskih področij se zdi, kakor da nimamo nadzora nad njimi. Kljub temu pa imamo nadzor nad ključnimi stvarmi, ki se tičejo našega večnega življenja. Kaj delaš s svobodno voljo, ki ti jo je dal Bog? Katere duhovne odločitve sklepaš?`

`2.	Razmisli o tem, katero vlogo ima in bi ga morala imeti sobota pri našem preživljanju tihega časa z Bogom. Kako te varuje pred tem, da se ujameš v neprekinjen krog dela in opravkov, med katerimi si ne vzameš časa za preživljanje z Bogom? Kako ti je lahko sobota v še večji duhovni blagoslov?`

`3.	Katere izkušnje imaš s preživljanjem tihega časa z Bogom v molitvi in proučevanju? Kako ta duhovna navada vpliva oziroma kako bi morala vplivati na tvojo vero? Če ti ni težko, v razredu povej, kako preživljaš čas z Bogom in katere koristi imaš od tega. Ali lahko tvoja izkušnja koristi tudi drugim?`

`4.	Katera svoja priljubljena svetopisemska besedila si si zapomnil? Zakaj so ti tako všeč, da si se jih naučil? Katerih blagoslovov si bil deležen zaradi tega?`
