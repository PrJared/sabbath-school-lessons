---
title:  Živeti po Božji besedi
date:   20/06/2020
---

### Preberi pred proučevanjem
Flp 2,12-16; Lk 4,4.8.10-12; Ps 37,7; Ps 46,10 (46,11 SSP); 62,1-2 (62,2-3 SSP); Kol 3,16

> <p>Ključno besedilo:</p>
> Bodite pa delavci besede in ne samo poslušalci, ki se sami slepe. Jak 1,22

Tudi najboljša metoda proučevanja Svetega pisma je neuporabna, če nismo odločni, da bomo živeli po tem, kar smo se naučili. Kar velja za splošno izobrazbo, velja tudi za proučevanje Svetega pisma: največ se naučimo z udejanjanjem znanja in ne samo z branjem ali poslušanjem. Takšen način odpre zakladnico božanskih blagoslovov, do katerih sicer ne bi imeli dostopa, in nas vodi po vznemirljivi poti, ki spreminja naše življenje ter povečuje razumevanje in spoznanje. Če Božje besede nismo pripravljeni upoštevati in udejanjati, ne bomo rasli. To bo škodilo tudi našemu pričanju, saj z življenjem ne bomo potrjevali tega, kar govorimo.

Navdihujoči svetopisemski vzori, ki ponazarjajo, kaj pomeni živeti po Božji besedi, nam pomagajo rasti v milosti in modrosti. Jezus Kristus je najboljši primer in najmočnejša spodbuda. Pustil nam je vzor, kako živeti v popolni skladnosti z Božjo voljo.

Ta teden bom proučevali, kaj pomeni živeti po Božji besedi in pod njeno božansko veljavo.
