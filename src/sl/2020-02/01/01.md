---
title:  Izvirnost Svetega pisma
date:   28/03/2020
---

### Preberi pred proučevanjem
5 Mz 32,45-47; 1 Mz 49,8-12; Iz 53,3-7; 1 Kor 15,3-5.51-55; Rim 12,2

> <p>Ključno besedilo:</p>
> Svetilo moji nogi je tvoja beseda in luč moji stezi. Ps 119,105

Sveto pismo, ki je sestavljeno iz 66 knjig, je v obdobju 1.500 let pisalo 40 avtorjev s treh celin (Azije, Afrike in Evrope), kar ga dela edinstvenega. Nobena druga knjiga ni kakor Sveto pismo, kar niti ne preseneča, saj gre za Božjo besedo.

Iz prvih štirih stoletij našega štetja obstaja več kakor 24.600 razpoložljivih rokopisov Nove zaveze. Za primerjavo: obstoječih Platonovih izvirnih rokopisov je sedem, Herodotovih osem in rokopisov Homerjeve Ilijade nekaj več kakor 263 kopij. To je mogočen dokaz o neokrnjenosti novozaveznih besedil.

Sveto pismo je prva znana prevedena knjiga, prva tiskana knjiga na Zahodu in prva knjiga, ki je dostopna v toliko jezikih, da jo danes lahko bere 95 odstotkov svetovnih prebivalcev.

Edinstveno je tudi po svoji vsebini in sporočilu, ki se osredotoča na odrešilna Božja dela skozi zgodovino. Ta zgodovina je prepletena s prerokbami, ki napovedujejo Božje načrte za prihodnost in njegovo večno kraljestvo. Sveto pismo je živa Božja beseda, saj je isti Božji Duh, ki je navdihnil Sveto pismo, (2 Tim 3,16.17) obljubljen tudi vernikom danes, da jih med proučevanjem Besede vodi v vso resnico. (Jn 14,16.17; 15,26; 16,13)
