---
title:  Izvor in narava Svetega pisma
date:   04/04/2020
---

### Preberi pred proučevanjem
2 Pt 1,19-21; 2 Tim 3,1617; 5 Mz 18,18; 2 Mz 17,14; Jn 1,14; Heb 11,3.6

> <p>Ključno besedilo:</p>
> Zato tudi mi zahvaljujemo Boga nesprestano, da ste, prejemši od nas besedo Božjega oznanila, jo sprejeli ne kot človeško besedo, ampak kakor resnično je, kot Božjo besedo, ki tudi deluje v vas verujočih. 1 Tes 2,13

Kako dojemamo in razumemo izvor in naravo Svetega pisma, v veliki meri vpliva na to, kakšno vlogo ima Božja beseda v našem življenju in v cerkvi. Naše razumevanje Svetega pisma je v precejšni meri odvisno od našega pogleda na razodetje in navdihnjenje. Če želimo Sveto pismo pravilno razumeti, mu moramo dovoliti, da sámo določi osnovna merila, ki so potrebna za razlago. Matematike ne moremo proučevati z izkustvenimi metodami, ki se uporabljajo v biologiji ali sociologiji. Tudi fizike ne moremo proučevati z pripomočki, ki se uporabljajo pri študiju zgodovine. Na podoben način tudi svetopisemskih duhovnih resnic ne bomo razumeli pravilno, če jih bomo proučevali z ateističnimi metodami, ki k Svetemu pismu pristopajo s predpostavko, da Boga ni. Pri razlagi Svetega pisma moramo resno upoštevati božansko-človeško razsežnost Božje besede. K razlagi moramo pristopiti z vero in ne z metodološkim skepticizmom in dvomom.

Ta teden si bomo ogledali nekatere osnovne vidike izvora in narave Svetega pisma, ki morajo vplivati na našo razlago in razumevanje te knjige.
