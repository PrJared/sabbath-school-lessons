---
title:  Pisana Božja beseda
date:   07/04/2020
---

Gospod reče Mojzesu: »Napiši si te besede, kajti po glasu teh besed sem sklenil zavezo s teboj in z Izraelom!« 2 Mz 34,27

`Zakaj je Bog naročil Mojzesu, naj zapiše te besede, ko pa bi jih Mojzes ljudstvu lahko samo povedal? Katera je očitna prednost zapisane Božje besede?`

Bog, ki govori in je ustvaril človeški govor, je izbranim ljudem omogočil, da so zanesljivo oznanili božansko razodete resnice in navdihnjene misli. Zaradi tega ni presenetljivo, da je Bog že zelo zgodaj svetopisemskim piscem naročil, naj njegova navodila in razodetja zapišejo.

**Kaj nas spodnja besedila učijo o zapisanem razodetju?**

`2 Mz 17,14; 24,4`

`Joz 24,26`

`Jer 30,2`

`Raz 1,11.19; 21,5; 22,18-19`

Zakaj je Bog svoje razodetje in navdihnjeno sporočilo naročil zapisati? Povsem jasno je, da je to naredil zato, da ljudje njegovih besed ne bi pozabili zlahka. Zapisana besedila, ki tvorijo Sveto pismo, so smerokazi, ki nas usmerjajo k Bogu in njegovi volji. Pisno listino je laže shraniti in je zanesljivejša od ustnega sporočila, ki ga je treba stalno ponavljati. Zapisano Božjo besedo lahko stalno tiskamo, s čimer je na razpolago veliko več ljudem, kakor če bi bila ohranjena samo ustno. Govorimo lahko samo omejenemu številu ljudi naenkrat in na enem mestu, kar pa je zapisano, lahko bere nešteto bralcev na različnih krajih in celinah, poleg tega pa prinaša blagoslov prihodnjim rodovom. Tudi če ljudje ne znajo brati, jim zapisano besedilo lahko prebere kdo drug.
