---
title:  "Jezus, izvor in zgodovina Svetega pisma"
date:   15/04/2020
---

Jezus je učil, da je Sveto pismo Božja beseda in da je njegova vsebina sopomenka za to, kar je rekel Bog. Ker izvira od Boga, ima vrhovno veljavo na vseh življenjskih področjih. Skozi zgodovino je Bog po Svetem pismu ljudem razodeval svojo voljo.

V Mt 19,45 se je Jezus navezal na besede, ki jih je zapisal Mojzes. Dejal je: »Stvarnik ju je na začetku ustvaril … in … rekel: ›Zaradi tega zapusti človek očeta in mater.‹« Namesto da bi Jezus rekel »Sveto pismo pravi«, je raje dejal »Stvarnik … je rekel«, s čimer je besede pisca 1. Mojzesove knjige pripisal Stvarniku. Na Boga se tukaj gleda kot na avtorja izjave, čeprav jo je zapisal Mojzes.

**Kako je Jezus razumel zgodovinske osebe in dogodke iz Svetega pisma, vidimo iz naslednjih besedil?**

`Mt 12,34`

`Mr 10,6-8`

`Lk 4,25-27`

`Lk 11,51`

`Mt 24,38`

Jezus je starozavezne ljudi, kraje in dogodke dosledno obravnaval kot zgodovinska dejstva. Med drugimi je omenil dogodke iz 1 Mz 1 in 2, poročilo o Abelu, (1 Mz 4) Davidu, ki je jedel predloženi kruh, in Eliju. Večkrat je govoril o trpljenju prerokov iz preteklosti. (Mt 5,12; 13,57; 23,34-36; Mr 6,4) V svarilnem sporočilu je opisal Noetov čas: »Kakor so namreč v onih dnevih pred potopom žrli in pili, ženili se in možile do tistega dne, ko je stopil Noe v barko, in niso spoznali, dokler ni prišla povodenj in jih vse pobrala, tako bo prihod Sina človekovega.« (Mt 24,3839) Brez dvoma je Jezus v tem mogočnem dejanju Božje sodbe videl zgodovinski dogodek.

`Kaj dejstvo, da je Jezus zgodovinske ljudi imel za resnične, pove o moči Satanove prevare, ki je mnogo ljudi, celo kristjane, prepričal o nasprotnem? Zakaj se nikdar ne smemo ujeti v to past?`
