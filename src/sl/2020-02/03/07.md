---
title:  Za globlje proučevanje
date:   17/04/2020
---

V knjigi Jezusovo življenje preberi poglavji »Jezusovo otroštvo« in »Skušanje«.

»Ljudje mislijo, da so razumnejši od Božje besede in celo od Boga. Namesto da bi stopili na trden temelj in vse preverjali z Božjo besedo, jo raje preverjajo na podlagi lastnih zamisli o znanosti in naravi. Če se izkaže, da se ne ujema z njihovimi znanstvenimi zamislimi, jo zavržejo kot nevredno zaupanja.« /Ellen G. White, The Signs of the Times, 27. 3. 1884, str. 1/

»Tisti, ki se temeljiteje poučijo o Božji modrosti in namenu, kakor sta razodeta v njegovi besedi, prejmejo umsko moč. Postanejo lahko učinkoviti delavci skupaj z velikim Učiteljem Jezusom Kristusom. … On je svojemu ljudstvu dal besede resnice. Vsi so poklicani sodelovati v širjenju te besede. … Ni posvečenja brez resnice, ki je Božja beseda. Kako pomembno je torej, da jo razume prav vsak!« /Ellen G. White, Fundamentals of Christian Education, str. 432/

**Vprašanja za pogovor**

`1.	Jezus in učenci so Staro zavezo obravnavali kot Božjo besedo. Kaj bi to moralo povedati o tem, zakaj je toliko sodobnih pogledov na Sveto pismo napačnih? Zakaj ne smemo podleči tem dokazom, ne glede na to, kdo jih podaja?`

`2.	Mnogo sodobnih svetopisemskih učenjakov je zašlo zaradi popuščanja skepticizmu. Tu je nekaj primerov tega, kar zanikajo: Mnogi ne verjamejo v dobesedno šestdnevno stvarjenje, temveč v milijone let trajajočo evolucijo. Zanikajo, da je bil Adam v raju brez greha. Pravijo, da se vesoljni potop ni zgodil. Nekateri zanikajo dobesedni Abrahamov obstoj in Izraelov odhod iz Egipta. Nekateri ne verjamejo v Jezusove čudeže, niti v njegovo telesno vstajenje. Zavračajo zamisel o prerokbah, v katerih so preroki napovedali dogodke stoletja in celo tisočletja vnaprej. Kaj bi ti sklepi morali povedati o tem, kaj se zgodi, ko ljudje začnejo dvomiti o veljavi in pristnosti Svetega pisma? Kako jim lahko poskušamo pomagati razumeti resnico?`

`3.	Kako lahko razumemo, da je celotno Sveto pismo navdihnjeno, celo tisti odlomki, ki niso nujno uporabni za nas? Glej torkov nauk.`
