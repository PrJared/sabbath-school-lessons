---
title:  Jezusovo in apostolsko stališče do Svetega pisma
date:   11/04/2020
---

### Preberi pred proučevanjem
Mt 4,1-11; 22,37-40; Lk 24,13-35.44-45; 4,25-27; Apd 4,24-26

> <p>Ključno besedilo:</p>
> On pa odgovori in reče: »Pisano je: Ne bo živel človek ob samem kruhu, temveč od vsake besede, ki izhaja iz Božjih ust.« Mt 4,4

Na žalost so sodobni ljudje Sveto pismo pogosto razlagali z vidika filozofije, ki se sprašuje, ali je navdihnjeno in veljavno. Obravnavajo ga kot zbirko zamisli ljudi, ki so živeli v relativno primitivni kulturi in zato niso razumeli sveta tako, kakor ga razumemo mi danes. Nadnaravnim prvinam se pripisuje majhen ali celo nikakršen pomen. Na Sveto pismo se gleda kot na besedilo, ki govori o človeškem videnju Boga in ne o Božjem videnju človeka. Posledica tega je, da je Sveto pismo v času darvinistične miselnosti in sodobne filozofije za mnoge postalo nepomembno.

Naše prepričanje pa je popolnoma drugačno. V Novi zavezi najdemo navdihnjen način, kako razumeti celotno Sveto pismo, in sicer tako, da raziščemo, kako so Staro zavezo – edino Sveto pismo, ki so ga imeli – razumeli Jezus in apostoli. Kako so razumeli starozavezne ljudi, kraje in dogodke? Katere so bile njihove domneve in razlagalne metode? Posnemajmo Jezusa in učence in ne napačnih predstav nenavdihnjenih ljudi, ki z izjavami spodbujajo dvom o Božji besedi.
