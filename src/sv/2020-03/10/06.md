---
title:  Smågruppernas dynamik
date:  03/09/2020
---

Smågrupper är ett redskap som Gud använder för att få sin församling att växa. De är ”skyddszoner” för människor där de kan ge uttryck för sina problem och samtala om gemensamma intressen. De ger tillfällen till andlig tillväxt då man bryr sig om varandra. Många ickekristna förstagångsbesökare känner sig mer bekväma i ett smågruppsmöte i ett hem än i en traditionell gudstjänst i en kyrka.

`Läs Apg. 4:31; 12:12 och 20:17–19, 27–32. Räkna upp de olika aspekterna i dessa nytestamentliga grupper. Vilka verksamheter var dessa grupper engagerade i?`

Tidiga kristna samlades för att be för andra, dela gemensamma intressen och en varm gemenskap, studera Guds Ord, utrusta sig för tjänst, hjälpas åt mot falska lärare och delta i gemensamma utåtriktade verksamheter.

Smågrupper gör skillnad. Människor som förenar sina gåvor i arbetet och koncentrerar sig i den heliga Andens kraft på utåtriktat arbete är ett mäktigt vapen i Herrens händer.

`Läs Matt. 9:37, 38. Vad säger Jesus om skörden, och vad är hans lösning på problemet?`

Lärjungarna såg bara svaga möjligheter för evangeliets framgång, men Jesus såg stora möjligheter. Han kom med goda nyheter till dem: ”Skörden är stor.” Sedan pekade han på problemet: ”men arbetarna få.” Hans lösning var: ”Be därför skördens herre att han sänder ut arbetare till sin skörd” (Matt. 9:37). Smågrupper är ett svar på Kristus bön och ger möjligheter att öka antalet arbetare i hans skörd.

Alla effektiva smågrupper inriktar sig på vittnande och tjänst. Smågruppsarbetet dör snart ut om det riktar sig inåt och inte utåt. Om en smågrupp blir inåtvänd och inget mer än en samtalsgrupp misslyckas den med sitt syfte och tappar den viktigaste orsaken till varför den finns. Smågrupperna ska främst finnas till för att leda människor till Jesus, ge dem näring i tron på honom och utrusta dem till att vara Jesus vittnen.

`Kanske kallar Gud dig till att starta en smågrupp i ditt hem. Varför inte börja be om vad det kan vara som Gud vill påverka dig till att göra? Du kan vara på gränsen till ditt livs mest givande andliga tid.`