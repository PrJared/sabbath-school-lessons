---
title:  Ett spännande sätt att engagera sig
date:  29/08/2020
---

> <p>Nyckeltext</p>
> ”Och han sade till sina lärjungar: ”Skörden är stor men arbetarna få. Be därför skördens herre att han sänder ut arbetare till sin skörd” (Matt. 9:37, 28).

#### Huvudtexter
1 Mos. 1:1, 2, 26; 2 Mos. 18:21–25; 1 Kor. 12:12–25; Apg. 16:11–15, 40; Apg. 4:31; 12:12.

Någon har sagt: ”Det finns styrka i mängden.” På ett sätt är det sant. Har du någonsin lagt märke till att du är mycket mer motiverad att träna om du gör det i en grupp än om du måste göra det ensam varje dag? Många går med i hälsoklubbar, gym och motionsanläggningar därför att de tror att de kommer att träna mer och njuta av det mer om de gör det tillsammans med andra. Gud har skapat oss för gemenskap. Vi är sociala varelser, och det som gäller träning gäller mycket annat i livet: vi gör det bättre om vi har socialt stöd. Detta gäller särskilt det andliga.

I hela Bibeln lyfts smågrupper fram som en av Guds metoder att stärka vår tro, öka vår kunskap om hans Ord, fördjupa vårt böneliv och utrusta oss för att vittna. Fadern, Sonen och den heliga Anden deltog i smågruppsarbete. Mose var en liten gruppledare. Jesus bildade sin smågrupp av lärjungar, och aposteln Paulus reste i den romerska världen med sin smågrupp av medarbetare i evangelisationsteamet.

Den här veckan ska vi koncentrera oss på den bibliska grunden för smågrupper, och du kommer att upptäcka ett spännande sätt att engagera dig.

_Studiematerial för den 30 augusti – 5 september 2020_