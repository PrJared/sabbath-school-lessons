---
title:  Smågrupper i Nya testamentet
date:  02/09/2020
---

Den nytestamentliga församlingen hade en explosiv tillväxt. På några få år växte den från en liten grupp troende till tiotusentals tillbedjare. Det var många faktorer som bidrog till denna ökning av troende och denna snabba tillväxt. Jesus verksamhet sådde evangeliets frön och förberedde massorna för att ta emot lärjungarnas förkunnelse. Efter hans himmelsfärd kom den heliga Anden ner mäktigt på pingstdagen över de bedjande, troende lärjungarna. En av de bidragande faktorerna till den snabba tillväxten av den nytestamentliga församlingen var deras organiserade smågruppsstruktur. Smågrupper gav resultat.

`Läs Apg. 18:1–5 och 20:1–4. Varför tror du att Lukas räknar upp några av namnen på dem som Paulus hade ett nära samarbete med?`

Det är fascinerande att lägga märke till hur Lukas nämner några av dem som Paulus arbetade med. Han kände till dem vid namn. Var och en var viktig för honom. De stöttade varandra i den utåtriktade verksamheten. Fastän antalet nämnda namn var litet bidrar det till att bekräfta vikten av ett nära samarbete, även när antalet är litet.

Var och en av dessa människor hade säkert gåvor som skilde sig från andras. De kom från olika bakgrunder och kulturer. Deras sätt att se på saker och ting var inte alltid detsamma, men var och en hade värdefulla bidrag att ge för Kristus sak. De olika gåvorna, bakgrunderna och erfarenheterna bidrog till församlingens tillväxt. Var och en bidrog till Kristus mission ur rikedomen av sin egen bakgrund och personliga upplevelse med Jesus.

`Jämför Apg. 16:11–15, 40 och 12:11, 12. Vilken inbjudan kom Lydia med till Paulus omedelbart efter sin omvändelse? Vart gick både Paulus och Petrus när de hade blivit frisläppta från fängelset?`

De nytestamentliga troende möttes regelbundet i hemmen. Kristna hem blev centrum för inflytande och hjärtat i smågruppsverksamheten.

`Har du tänkt på att börja en smågruppsverksamhet i ditt hem eller att tillsammans med en vän göra det i hans/hennes hem? Om du redan tillhör en smågrupp, tänk på vad du kan dela med dig av i din bibelstudiegrupp om dess fördelar.`