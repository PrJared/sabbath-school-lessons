---
title:  Studiehjälp
date:  04/09/2020
---

För en del år sedan beslöt en liten europeisk församling utanför en av kontinentens viktigaste städer att den ville göra något betydelsefullt för Herren. Församlingen hade stagnerat. Man hade inte haft några dop på många år. Om den nuvarande trenden fortsatte skulle församlingen knappast ha någon framtid. Pastorn och hans församlingsstyrelse bad intensivt och övervägde noga vad de kunde göra.

När de studerade Nya testamentet beslöt de sig för att starta en smågruppsverksamhet. Nio församlingsmedlemmar fångades av visionen. De gick in för att tillsammans be och studera hur de effektivt skulle starta sin smågruppsverksamhet. Snart beslöt de sig för att göra sina hem till evangelisationscentrum. Grupperna lärde sig att utöva sina gåvor på olika sätt. De startade böne- och omsorgsgrupper. De skapade vänskapsrelationer i sin omgivning. Genom vänskapliga handlingar sökte de kontakt med sina familjer, vänner och före detta adventister. Smågruppsledarna startade bibelstudier i nio hem med fyrtio besökare. De var förundrade över vad den heliga Anden gjorde. Till slut döptes sjutton av de fyrtio som kom. Vittnesbördet från den där lilla, stagnerade församlingen är att smågrupper gör en enorm skillnad. De är ett av Guds redskap för att engagera många församlingsmedlemmar i församlingens mission.

**Samtalsstart**

Vad tycker ni är fördelarna med att sitta som nu och samtala i en liten grupp?

**Förbön**

Be gärna om hur ni ska få uppleva mer av den smågruppsdynamik som studiet beskriver.

**Samtalsfrågor**

Finns på nästa sida

**Samtalsfrågor**

`1. 	Samtala i studiegruppen om de viktigaste inslagen i varje smågrupp som de presenteras i torsdagens studium. Vilka andra sorters verksamheter skulle en smågrupp kunna ägna sig åt? På vilka sätt kan en smågrupp hjälpa dem som har speciella gåvor att verkligen kunna använda dem som aldrig förr?`

`2. 	Varför är det så viktigt att en smågrupp håller inriktningen mot utåtriktad mission? Det vill säga: hur mycket en grupp än kan ge näring och stöd till sina medlemmar, varför behöver den alltid hålla i centrum sitt syfte att sprida evangelium? Varför är det så viktigt att en smågrupp också alltid är knuten till den lokala församlingskroppen?`

`3. 	Har du någonsin varit med eller hört om en smågrupp som inte fungerade effektivt utan till slut dog ut? Samtala om orsaker till att sådant kan hända.`

`4. 	Tänk på berättelsen tidigare om vad som hände i Europa med en smågruppsverksamhet. Varför tror du att det fungerade så bra? Vad gjorde de som på många sätt var så enkelt men ändå så effektivt? Varför kan det vara ett effektivare sätt att utgå från ”tryggare” hemmiljöer, i motsats till en kyrkobyggnad, när vi börjar utåtriktad verksamhet i grannskapet eller i samhället?`