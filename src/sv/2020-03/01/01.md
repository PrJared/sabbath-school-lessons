---
title:  Varför vittna?
date:  27/06/2020
---

> <p>Nyckeltext</p>
> ”Att be så är riktigt och behagar Gud, vår frälsare, som vill att alla människor skall räddas och komma till insikt om sanningen” (1 Tim. 2:3, 4).

### Veckans Huvudtexter
Jak. 5:19, 20; Luk. 15:6; Sef. 3:17; Joh. 7:37, 38; 1 Tim. 2:3, 4; 2 Kor. 5:14, 15.

Guds stora längtan för alla och överallt är att de ska svara på hans kärlek, ta emot hans nåd, förvandlas av hans Ande och bli räddade till hans rike. Han önskar ingenting högre än vår frälsning. Hans kärlek är gränslös. Hans nåd kan inte mätas. Hans medlidande är större än vi kan beskriva. Hans förlåtelse är ofattbar. Hans makt är oändlig. I kontrast till hedniska gudar som krävde offer har vår Gud gett det överlägsna offret. Oavsett hur mycket vi vill bli frälsta längtar Gud ännu mer efter att få frälsa oss. ”Att be så är riktigt och behagar Gud, vår frälsare, som vill att alla människor skall räddas och komma till insikt om sanningen” (1 Tim. 2:3, 4). Hans hjärta längtar efter din och min frälsning.

Vittnande handlar helt om Jesus. Det handlar om vad han har gjort för att rädda oss, hur han har förvandlat våra liv och om de förunderliga sanningarna i hans Ord som talar om för oss vem han är och om skönheten i hans karaktär. Varför vittna? När vi förstår vem han är och förundrar oss över hans nåd och kraften i hans kärlek kan vi inte hålla tyst. Varför vittna? När vi får del av honom träder vi in i hans glädje över att se människor återlösta av hans nåd och förvandlade av hans kärlek.

_Studiematerial för den 28 juni – 4 juli 2020_