---
title:  Studiehjälp
date:  03/07/2020
---

Läs Ellen White: ”Guds syfte med församlingen” i Genom vatten och eld, s. 16–20, och s. 765–772 i Messias.

Den nytestamentliga församlingen mötte faran att inte förstå syftet med sin existens. Ellen White beskriver den faran: ”Förföljelsen som drabbade församlingen i Jerusalem ledde till att det evangeliska arbetet fick ännu större kraft. Evangeliet hade haft framgång när det förkunnades där i staden. Det fanns nu risk för att apostlarna skulle dröja kvar där alltför länge utan att tänka på Frälsarens uppdrag att de skulle gå ut till hela världen. De glömde att man får den största kraften till att motstå det onda genom en aggressiv insats. De började tro att de inte hade något arbete som var viktigare än att skydda församlingen i Jerusalem från fiendens attacker. I stället för att utbilda nya omvända till att föra evangeliet vidare till dem som inte hade hört det fanns det risk för att de skulle välja fel väg. Den skulle ha lett till att alla skulle nöja sig med det som redan hade blivit utfört.” (Ellen White: Genom vatten och eld, s. 87).

**Samtalsstart**

Hur gick det till när ni lärde känna Jesus? Berätta för varandra hur det gick till när ni blev kristna.

**Förbön**

Be att var och en av er och er församling kan hjälpa människor att finna Jesus.

**Samtalsfrågor**

Finns på nästa sida

**Samtalsfrågor**

`1. 	Se noggrant på citatet av Ellen White ovan, särskilt den sista raden. Varför behöver vi även idag akta oss för samma potentiella fara? Varför skulle en sådan attityd vara så fruktansvärt, ja, tragiskt, fel när vi möter missionens utmaningar som ligger framför oss?`

`2. 	Varför tror du att vart och ett av evangelierna avslutas med befallningar som liknar varandra? Läs Matt. 28:18–20; Mark. 16:15, 16; Luk. 24:46–49 och Joh. 20:21. Vad betydde det för dessa troende under det första århundradet, och vad betyder det för oss idag?`

`3. 	Kan vittnande och tjänst någonsin bli ett surrogat för äkta andlighet? I så fall hur, och hur kan vi akta oss för den fällan?`

`4. 	Samtala i studiegruppen om svaret på frågan i slutet av tisdagens studium om hur vittnande och tjänst påverkar er egen andliga tillväxt. Vad har ni lärt er som kan hjälpa andra? Vilka misstag har ni gjort som ni kan hjälpa andra att undvika?`

`5. 	Reflektera över det häpnadsväckande faktumet att Gud älskar var och en av oss individuellt. Hur förstår du vad det betyder? Detta är kanske den viktigaste sanningen i hela världsalltet. Hur kan den påverka oss?`