---
title:  Studiehjälp
date:  31/07/2020
---

Läs Ellen White: ”Andens gåva”, s. 44–50 i Genom vatten och eld; ”Hemligheten till framgång”, s. 621–626 i Messias.

Den heliga Anden samverkar med Fadern och Sonen i återlösningsprocessen. I allt vårt vittnande förenar vi oss med hans verk för människors frälsning. Han övertygar hjärtan. Han öppnar tillfällen. Genom Guds Ord upplyser han sinnen och uppenbarar sanning. Han bryter fördomens band som förslavar oss, triumferar över kulturella fördomar som fördunklar vår syn på sanningen och befriar oss från ondskans band som binder oss.

När vi vittnar om Jesus är det viktigt att komma ihåg att vi samverkar med den heliga Anden. Han är där före oss, förbereder hjärtan för att ta emot evangeliet. Han är där med oss, berör sinnen när vi gör en vänlig handling, vittnar, ger ett bibelstudium, ger bort lite litteratur om sanningen eller deltar i en evangelisationskampanj. Han fortsätter att verka i en individs hjärta långt efter att vi har gått och gör det som behövs för att leda den personen till kunskap om frälsningen.

**Samtalsstart**

Hur har ni upplevt att den heliga Anden har påverkat er och använt er i sin tjänst?

**Förbön**

Be om att den heliga Anden ska ge kraft, både i ditt eget liv och i andras.

**Samtalsfrågor**

Finns på nästa sida

**Samtalsfrågor**

`1. 	Berätta i din studiegrupp om ett tillfälle då du kände att den heliga Anden verkade kraftfullt genom ditt vittnesbörd.`

`2. 	Har du någonsin känt dig oroad eller ängslig inför att tala om din tro? På vilket sätt reducerar kunskapen om den heliga Andens verk den oron och ger dig tillförsikt när du vittnar?`

`3. 	I den här veckans studium har vi talat om den heliga Andens roll i vårt vittnande. Samtala om olika sätt som den heliga Anden verkar i oss i våra strävanden att vittna. På vilket sätt utrustar den heliga Anden oss för att vittna och hur verkar han i andras liv medan vi vittnar?`

`4. 	Studiet talade om Bibelns centrala roll i vittnandet. Varför är Bibeln en så viktig del i vår tro och vårt vittnesbörd? Hur kan vi akta oss för fällorna hos dem som påstår sig tro på Bibeln men samtidigt förringar dess auktoritet och vittnesbörd?`