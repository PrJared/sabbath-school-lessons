---
title:  Den heliga Andens livsförvandlande kraft
date:  30/07/2020
---

Ett noggrant studium av Apostlagärningarna visar hur Gud gör underverk i människors liv genom sin Ande. Apostlagärningarna är ett fallstudium av hur evangeliet triumferar över kulturella fördomar, förvandlar djupt rotade vanor, och undervisar alla om Kristus nåd och sanning. Den heliga Anden möter människor där de är, men han lämnar dem inte där. I hans närvaro förändras de. Deras liv förvandlas.

`Läs Apg. 16:11–15, 23–34; 17:33, 34; 18:8. De här är bara några av Bibelns berättelser om omvändelser. Vad lär de olika berättelserna om Guds kraft att förvandla liv hos alla sorteras människor från olika bakgrunder?`

Vilken fantastisk variation av människor! Lydia var en framgångsrik judisk affärskvinna, och fångvaktaren i Filippi var en romersk tjänsteman som tillhörde medelklassen. Den heliga Anden kan nå alla skikt i samhället. Han kraft att förvandla når både män och kvinnor, rika och fattiga, utbildade och outbildade.

De två sista av människorna på vår lista är lika anmärkningsvärda. Apg. 17:34 nämner att Dionysios, medlem av areopagen, blev omvänd. Atenarna på areopagen tillhörde ett lagråd av domare som dömde i rätten. De var framstående, respekterade medlemmar i det grekiska samhället.

Genom den heliga Andens kraft nådde aposteln Paulus verksamhet även samhällets överklass. Crispus (Apg. 18:8) var föreståndare för den judiska synagogan. Han var en religiös ledare som var insatt i det judiska gammaltestamentliga tänkandet, och den heliga Anden bröt igenom och förvandlade hans liv. Dessa fallbeskrivningar visar att när vi vittnar om Kristus och delar hans Ord till andra gör den heliga Anden anmärkningsvärda ting i alla slags människors liv, från alla slags bakgrunder, kulturer, utbildningar och trosuppfattningar. Vi kan inte och får inte göra antaganden om vem som kan eller inte kan nås. Vårt jobb är att vittna för alla som kommer i vår väg. Herren gör resten.

`Kristus död var allomfattande, för alla människor, alltid. Hur kan denna avgörande sanning hjälpa oss när vi möter någon som vi upplever är bortom hopp om frälsning?`