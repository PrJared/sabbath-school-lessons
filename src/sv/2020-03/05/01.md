---
title:  Att vittna i Andens kraft
date:  25/07/2020
---

> <p>Nyckeltext</p>
> ”När de hade slutat be skakade marken där de var samlade, och alla fylldes av den heliga anden och förkunnade frimodigt Guds ord” (Apg. 4:31).

### Veckans Huvudtexter
Joh. 15:26, 27; Apg. 2:41, 42; 8:4; Heb. 4:12; Apg. 17:33, 34; 18:8.

Jesus befallning till de tidiga kristna att ”gå ut överallt i världen och förkunna evangeliet för hela skapelsen” (Mark. 16:15) måste ha känts som ett omöjligt uppdrag. Hur skulle de någonsin klara av en sådan enorm utmaning? De var så få. Deras resurser var begränsade. De var till större delen en grupp lågutbildade, helt vanliga troende. Men de hade en stor Gud som kunde utrusta dem för deras stora uppdrag.

Jesus lovade: ”Men ni skall få kraft när den heliga anden kommer över er, och ni skall vittna om mig i Jerusalem och i hela Judeen och Samarien och ända till jordens yttersta gräns” (Apg. 1:8). Den heliga Andens kraft skulle göra det möjligt för dem att förkunna budskapet om korset med en livsförvandlande, världsförvandlande kraft. Den heliga Anden gjorde deras vittnesbörd effektivt. På några få årtionden påverkade evangeliet hela världen. Enligt Apostlagärningarna (17:6) vållade dessa tidiga kristna ”oro i hela världen”. Aposteln Paulus tillägger att evangeliet ”har förkunnats för allt skapat under himlen” (Kol. 1:23). I denna veckas studium koncentrerar vi oss särskilt på den heliga Andens roll, hur Anden utrustar oss att vittna för Kristus.

_Studiematerial för den 26 juli – 1 augusti 2020_