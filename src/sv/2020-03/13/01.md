---
title:  Ett steg i tro
date:  19/09/2020
---

> <p>Nyckeltext</p>
> ”Låt det sinnelag råda hos er som också fanns hos Kristus Jesus. Han ägde Guds gestalt men vakade inte över sin jämlikhet med Gud utan avstod från allt och antog en tjänares gestalt då han blev som en av oss. När han till det yttre hade blivit människa gjorde han sig ödmjuk och var lydig ända till döden, döden på ett kors” (Fil. 2: 5–8).

### Vec Kans Huvudtexter
Fil. 2:5–11; Matt. 4:18–20; Apg. 9:3–6, 10–20; Joh. 21:15–19; 1 Joh. 3:16–18.

Att lämna himlens härlighet, änglarnas tillbedjan och gemenskapen med Fadern var ett ofattbart offer. Men Jesus kom till denna lidandets och dödens värld för att visa Faderns kärlekskaraktär, återvinna människosläktets intresse och återlösa hela mänskligheten. ”De räddade kommer inte att förstå vad det har kostat att friköpa dem förrän de en dag står tillsammans med Friköparen inför Guds tron. Där ska härligheten i det eviga hemmet breda ut sig inför våra hänryckta sinnen.”

”Då ska vi minnas att Jesus lämnade allt detta för oss. Vi ska inse han inte bara blev landsflyktig från de himmelska boningarna, utan för vår skull tog han också risken att lida nederlag och gå förlorad för evigt. Då ska vi kasta våra kronor framför hans fötter och instämma i sången: ’Lammet som blev slaktat är värdigt att ta emot makten, rikedomen, visheten, kraften, äran, härligheten och lovsången!’ (Upp. 5:12)” (Ellen White: Messias, s. 112).

Jesus offer för vår frälsning var ofattbart. När vi svarar på hans ledning, tar emot hans bud och förenar oss med honom för att nå de förlorade för hans rike förutsätter det uppoffringar. Även om våra uppoffringar aldrig på något sätt kan jämföras med hans är arbetet med att vinna människor ett steg i tro även för oss. Det leder oss ut ur vår bekvämlighet till okända vatten. Tidvis ber vår Herre oss att göra uppoffringar, men den glädje han ger är långt större.

_Studiematerial för den 20 – 26 september 2020_