---
title:  Studiehjälp
date:  25/09/2020
---

”De som har andlig överblick över församlingen bör planera för sätt och medel genom vilka ett tillfälle kan ges åt varje församlingsmedlem att göra sin del i Guds verk. Alltför ofta har man inte gjort detta i det förflutna. Klara planer har inte lagts eller inte genomförts på ett sådant sätt att allas förmågor har använts till aktiv tjänst. Det finns bara några få som inser hur mycket som har gått förlorat på grund av detta.

De som leder Guds sak ska, likt kloka generaler, lägga planer för att framsteg ska göras över hela linjen. I sin planering ska de särskilt studera det arbete som medlemmar kan göra för sina vänner och grannar. Guds verk kan aldrig slutföras i den här världen om inte män och kvinnor som utgör vårt medlemskap skyndar sig till arbetet och förenar sina krafter med pastorer och församlingsfunktionärer.

Syndarnas frälsning förutsätter ett ivrigt, personligt arbete. Vi ska bära livets ord till dem, inte vänta på att de ska komma till oss. Om jag ändå kunde tala ord till män och kvinnor som kunde få dem till ett ivrigt arbete! Tillfällena vi får nu är få. Vi står vid själva gränsen till den eviga världen. Vi har ingen tid att förlora. Varje stund är guld värd och alltför dyrbar för att bara ägnas åt att tjäna sig själv. Vem vill söka Gud uppriktigt och hämta styrka och nåd från honom till att vara hans trogna arbetare på missionsfältet?

I varje församling finns förmågor som i rätt sorts arbete kan utvecklas till att bli till stor hjälp i detta arbete. Det som behövs nu för att våra församlingar ska byggas upp är gott arbete av kloka arbetare för att urskilja och utveckla församlingens förmågor som kan utbildas till att användas av Mästaren” (Ellen White: Testimonies for the Church, vol. 9, s. 116, 117).

**Samtalsstart**

På vilket sätt har du upplevt att din relation med Gud har förändrat dig och ditt liv?

**Förbön**

Vänd er mot varandra två och två. Berätta kort vad som har berört dig mest i denna veckas studie och be sedan för varandra om Guds kärlek och förvandling.

**Samtalsfrågor**

Finns på nästa sida

**Samtalsfrågor**

`1. 	Vad är huvudtanken i citatet från Ellen White ovan? Vad innebär det för hur din församling ser på utåtriktad verksamhet? Hur du själv upplever personligt vittnande?`

`2. 	Hur visar sig äkta kärlek? Vad är motsatsen?`

`3. 	Samtala i studiegruppen om uppoffringar som människor gjort för Herren, förlorat liv medräknat. Vad tänker du när du hör dessa berättelser?`

`4. 	Tänk på ditt svar på frågan i slutet av söndagens studium, om när du har upplevt att du har uppoffrat något för Kristus. Varför gjorde du det? Var det värt det? Hur kan du förklara för någon som inte är kristen vad du gjorde och varför du gjorde det?`