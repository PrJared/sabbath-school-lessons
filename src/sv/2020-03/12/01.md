---
title:  Guds sista vädjan
date:  12/09/2020
---

> <p>Nyckeltext</p>
> ”Och jag såg en annan ängel flyga över himlens mitt. Han hade ett evigt evangelium att förkunna för jordens invånare, för alla länder och stammar och språk och folk, och han sade med hög röst: ’Frukta Gud och ge honom er hyllning, ty stunden för hans dom är inne. Tillbe honom som har skapat himlen och jorden och havet och vattenkällorna’ ” (Upp. 14:6, 7).

### Veckans Huvudtexter
2 Pet. 1:12, 16–21; Upp. 19:11–18; Upp. 14:14–20; Pred. 12:13, 14; Upp. 14:6–12.

Kristus försoningsdöd var allomfattande: den var avsedd för alla som någonsin levt, oavsett när och var. Därför talar evangeliet till män-niskor från alla språk, kulturer och bakgrunder. Det bygger broar mellan etniska skillnader. Det är oerhört goda nyheter att Jesus i sitt liv, sin död och uppståndelse har besegrat ondskans makter och krafter. Evangeliet handlar helt om Jesus. Han kom en gång för att befria oss från syndens straff och makt, och han kommer igen för att befria oss från syndens närvaro. Han dog den död vi förtjänar för att vi ska kunna leva det liv han förtjänar. I Kristus är vi rättfärdiggjorda, helgade och en dag förhärligade.

Bibeln koncentrerar sig på Jesus två ankomster. Han kom en gång för att återlösa oss, och han kommer igen för att hämta hem vad han har köpt för ett sådant omätligt pris. Bibeln sista bok, Uppenbarelseboken, skrevs särskilt för att förbereda världen för Jesus återkomst. Det är ett brådskande budskap för denna generation. I den här veckans studium ska vi studera Uppenbarelsebokens relevans för det 21:a århundradets samhälle. Tillsammans ska vi återupptäcka Jesus vädjan till sin församling om att dela med sig av detta budskap för den sista tiden.

_Studiematerial för den 13 – 19 september 2020_