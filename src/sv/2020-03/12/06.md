---
title:  Hantera svårigheterna bibliskt och med bön
date:  17/09/2020
---

`Läs Upp. 14:8; 17:3–6 och 18:1–4. Vad är kännetecknande för det andliga Babylon?`

I Uppenbarelseboken står ”Babylon” för falska religiösa system som är grundade på mänskliga gärningar, traditioner och falska läror. Det upphöjer människor och deras självrättfärdighet över Jesus och hans syndfria liv. Det placerar bud från mänskliga religiösa ledare över Guds bud. Babylon var centrum för avgudadyrkan, soltillbedjan och den falska läran om själens odödlighet. Detta falska religiösa system har på ett subtilt sätt integrerat mycket av det forna Babylons religiösa praxis i sin tillbedjan. Guds budskap i den sista tiden till vår döende planet är budskapet om Jesus och hans rättfärdighet. Där ekar himlens vädjan: ”Störtat, störtat är det stora Babylon … Dra bort från henne, mitt folk” (Upp. 18:2, 4). Gud har rest sitt folk till att upphöja Kristus budskap i hela dess fullhet. Att upphöja Jesus är att lyfta fram vad han har lärt. Det är att förkunna honom som är ”vägen, sanningen och livet” (Joh. 14:6). Det är att visa Babylons villoläror i motsats till Jesus sanning.

`Läs Upp. 14:7, 9–11. I dessa verser blir konsekvenserna helt olika beroende på vem man tillber. Hur gör man för att tillbe Gud? Tillbe odjuret?`

Upp. 14 beskriver två olika akter i tillbedjan: tillbedjan av Skaparen och tillbedjan av odjuret. De två akterna i tillbedjan kretsar sig kring Guds dag för tillbedjan, den sanna sabbaten och den som ersätter eller står mot den. Sabbaten står för vila, övertygelse och trygghet som vi har i Kristus, vår Skapare, Återlösare och kommande Kung. Den motsatta dagen står för ett mänskligt och falskt substitut och människobud. Enligt vers 12 handlar sann tillbedjan om att bevara ”Guds bud och tron på Jesus”. Bibeln har en helhetsbild av tillbedjan som berör varje område i våra liv.

`Läs Upp. 14:12. Vad säger texten, särskilt i samband med vad som stod strax innan? Hur visas lagen och nåden i denna text, och vad kan det lära oss om hur lagen och nåden fungerar i vår tillbedjan?`