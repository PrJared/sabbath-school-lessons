---
title:  Uppenbarelsebokens fokus på den sista tiden
date:  14/09/2020
---

Evangelierna kretsar främst kring Jesus första ankomst. De berättar om hans födelse, liv och verksamhet, hans död och uppståndelse. Även om de nämner hans andra ankomst är det inte deras huvudbetoning. Men Uppenbarelseboken koncentrerar sig främst på hur striden som har pågått i flera århundraden når sin kulmen. Var och en av dess viktiga profetior slutar med vår Herres härliga återkomst

`Läs Upp. 1:4–8; 14:14–16 och 19:11–16. Vad är budskapet i de här texterna?`

Från det första till det sista kapitlet i Uppenbarelseboken är Jesus återkomst höjdpunkten i varje profetia. ”Lammet som blev slaktat” (Upp. 5:12) kommer åter som ”konungarnas konung och herrarnas herre” (Upp. 19:16). Han besegrar alla fiender som förtrycker och förföljer hans folk (Upp. 17:14). Han befriar dem från denna syndens mardröm och för dem hem till härligheten. Den stora striden mellan gott och ont tar slut. Jorden skapas på nytt, och de frälsta ska leva där med sin Herre för evigt (Upp. 21:1–4).

I Upp. 22:7 (se även v. 12, 17 och 20) säger Jesus: ”Se, jag kommer snart. Salig den som tar vara på profetians ord i denna bok.” Jesus slutliga vädjan till hela mänskligheten är att svara på hans kärlek, ta emot hans nåd och följa hans sanning för att vara redo för hans snara återkomst. Uppenbarelseboken (22:17) avslutar med Jesus inbjudan: ”Och Anden och bruden säger: ’Kom!’ Och den som hör det skall säga: ’Kom!’ ”

Vår Herre kallar alla som söker evigt liv att komma till honom. Sedan inbjuder han dem av oss som har tagit emot frälsningsbudskapet och väntar ivrigt på hans återkomst att förena oss med honom för att inbjuda andra att ta emot hans kärleksbudskap. Han sänder oss ut på hans uppdrag för att dela med oss av hans budskap för att förbereda världen för hans snara återkomst. Det finns ingenting mer fulländande än att samverka med Kristus i hans frälsningsplan i den sista tiden.

`Kristus kommer snart? Så skrev Johannes för ca 2 000 år sedan. Hur kan det stämma även för oss? På vilket sätt kan vår syn på döden påverka vår förståelse av hur snart Jesus kommer?`