---
title:  Studiehjälp
date:  18/09/2020
---

”Gud har kallat sin församling idag, så som han kallade det forna Israel, till att stå som ljus på jorden. Genom den mäktiga delaren av sanningen, den första, andra och tredje ängelns budskap, har han avskilt dem från andra församlingar och världen för att föra dem till en helig närhet till sig själv. Han har gjort dem till sin lags bevarare och gett dem de stora sanningarna i profetian för denna tid. Liksom de heliga oraklen var ägnade åt Israel är dessa ett heligt förtroende som ska kommuniceras till världen.

De tre änglarna i Upp. 14 representerar ett folk som tar emot ljuset i Guds budskap och går ut som hans agenter för att låta varningen höras över jordens bredd och vidd. Kristus säger till sina efterföljare: ’Ni är världens ljus’ (Matt. 5:14). Till varje människa som tar emot Jesus talar Golgatas kors: ’Gå ut överallt i världen och förkunna evangeliet för hela skapelsen’ (Mark. 16:15). Ingenting får tillåtas hindra detta arbete. Det är det viktigaste arbetet i vår tid. Det ska nå så långt som till evigheten. Kärleken som Jesus visade för människosjälar i det offer han gav för deras återlösning mobiliserar alla hans efterföljare.

Jesus tar emot, ja med en sådan glädje, varje människa som överlåter sig åt honom. Han enar människan med det gudomliga för att han ska kunna kommunicera den människoblivna kärlekens mysterier till världen. Tala om det, be om det, sjung det, fyll världen med budskapet om hans sanning, och fortsätt till länder allt längre bort” (Ellen White: Counsels for the Church, s. 58, 59).

**Samtalsstart**

Vad får dig att se fram emot att Jesus ska komma tillbaka?

**Förbön**

Tillbe Gud tillsammans genom att säga en mening som beskriver vem Gud är. Be gärna flera gånger, men försök att hålla dig till en mening i taget, så att fler får möjlighet att be och bönen blir en gemensam bön.

**Samtalsfrågor**

Finns på nästa sida

**Samtalsfrågor**

`1.	På vilket sätt identifierar de tre änglarnas budskap i Upp. 14 kärnan i adventistsamfundets tro?`

`2. 	Som vi sett denna vecka är sabbaten så viktig att Gud befaller att vi avskiljer en sjundedel av vårt liv för att komma ihåg honom som vår Skapare och Återlösare. På vilket sätt kan sabbaten lyfta fram Gud som vår Skapare? Hur kan vi rent praktiskt tillbe Gud tillsammans?`

`3. 	Vad handlar Babylons fall och odjurets märke om? På vilket sätt påverkar det oss som församling och individer? Hur kan vi presentera dessa sanningar på ett så lite offensivt sätt som möjligt?`