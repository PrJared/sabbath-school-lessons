---
title:  Uppenbarelsebokens budskap för den sista tiden
date:  15/09/2020
---

Uppenbarelsebokens epicentrum är kapitel 14. Detta kapitel visar Guds budskap till  mänskligheten i den sista tiden. Ett budskap som är av högsta vikt för Guds folk och för hela mänskligheten.

`Läs Upp. 14:14–20. Vilken symbolik används här för vår Herres återkomst?`

Symboliken av skörd används i hela Bibeln för Kristus återkomst (Matt. 13:37–43; Mark. 4:29). I Upp. 14 representerar den mogna skörden de rättfärdigas återlösning, och de övermogna druvorna avbildar de ondas förstörelse. Upp. 14:6–12 innehåller ett viktigt budskap för den sista tiden för att förbereda män och kvinnor för jordens sista skörd.

`Läs Upp. 14:6, 7. Vad är det väsentliga i budskapet här?`

Den första ängelns budskap i Upp. 14 vädjar till det 21:a århundradets generation som längtar efter mening med sitt liv. Det presenterar evangeliet om Guds nåd som ger alla förlåtelse. Det renar oss från syndens skuld och ger oss kraft att segra. Detta budskap ger grunden för allt egenvärde i och med att Kristus har skapat och återlöst oss. Det pekar på att en dag upphör all orättvisa i och med Guds yttersta dom. Det är oerhört goda nyheter eftersom det visar att orättfärdigheten inte består för evigt.

`”I en speciell bemärkelse har adventisterna satts i världen som väktare och ljusbärare. De har anförtrotts den sista varningen för en värld som går under. Över dem lyser ett underbart ljus från Guds Ord. De har getts ett arbete av den allvarligaste vikt, att förkunna den första, andra och tredje ängelns budskap. Det finns inget annat arbete som är lika viktigt. De får inte låta någonting annat uppta sin uppmärksamhet” (Ellen White: Evangelism, s. 119, 120). Vad är det som gör att Ellen White anser att just adventisterna har en speciell uppgift i den sista tiden? Vad innebär det för oss som församling, och ännu viktigare, som individer?`