---
title:  Studiehjälp
date:  07/08/2020
---

Läs Ellen White: ”Talenterna”, s. 263–302 i Såningsmannen.

Rätt förståelse av Bibelns undervisning om de andliga gåvorna skapar enhet i församlingen. Insikten att var och en av oss är värdefull och en behövd medlem i Kristus kropp är en enande tanke. Varje församlingsmedlem är nödvändig för fullföljandet av Kristus uppdrag. Varje medlem har gåvor för tjänsten.

”Var och en har getts ett arbete att utföra för Mästaren. Var och en av hans tjänare har tillägnats gåvor eller talenter. ’Den ene gav han fem talenter, den andre två, den tredje en, åt var och en efter hans förmåga.’ Varje tjänare har anförtrotts något han är ansvarig för. Det anförtrodda står i proportion till våra varierande förmågor. När Gud har gett sina gåvor har han inte agerat partiskt. Han har gett talenterna efter sina tjänares krafter, och han förväntar sig en motsvarande respons” (Ellen White: Testimonies for the Church, vol. 2, s. 282).

Kom också ihåg att Andens gåvor har getts till Guds, inte vår, ära. Gud gav dem för att förhärliga sitt namn och främja sin sak.

**Samtalsstart**

När förstod du hur Gud har kallat och utrustat dig? Berätta.

**Förbön**

Tack, Jesus, för att du kallar mig att tjäna och bygga ditt rike. Vägled mig i hur jag bäst kan investera talenterna du har gett mig att förvalta.

**Samtalsfrågor**

Finns på nästa sida

**Samtalsfrågor**

`1. 	Stanna inför tanken att var och en av oss har fått gåvor från Gud. Vilka praktiska tillämpningar har detta för din lokala församling? Vilken skillnad kan denna tanke göra i varje medlems delaktighet i tjänsten?`

`2. 	Berätta i din studiegrupp om hur någon annan medlems gåvor har välsignat dig. Berätta hur du har upptäckt dina egna gåvor. Vad tror du dina gåvor är, och hur använder du dem för att välsigna andra?`

`3. 	Detta studium har påpekat att våra gåvor växer när vi använder dem. Se tillbaka på ditt eget liv. Kan du tänka dig gåvor som Gud har gett dig och som har utökats när du har använt dem för att förhärliga hans namn? Ställ dig samtidigt frågan från slutet av torsdagens studium om hur trogen du är med det Gud har gett dig.`