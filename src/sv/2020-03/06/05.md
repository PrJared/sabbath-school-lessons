---
title:  Att upptäcka dina andliga gåvor
date:  05/08/2020
---

`Jämför 1 Kor. 1:4–9 med 2 Kor. 1:20–22. Vad säger dessa texter oss om Guds löften och särskilt om andliga gåvor före Jesus andra ankomst?`

Gud lovar att hans församling ska visa upp alla den heliga Andens gåvor kort före Herrens återkomst. Hans löften är säkra. Han har gett oss den heliga Andens vittnesbörd i våra hjärtan för att vägleda var och en av oss till en förståelse av de gåvor han har gett oss. Det är Gud som ger gåvorna, och det är Gud som genom sin Ande uppenbarar dem för oss.

`Läs Luk. 11:13; Jak. 1:5 och Matt. 7:7. Om vi vill upptäcka de gåvor som Gud har gett oss var och en, vad inbjuder han oss då att göra?`

Vi får Andens gåvor när vi helgar oss åt Gud och ber honom att uppenbara de gåvor han har gett oss. När våra hjärtan är tömda på självförhärligande och vår prioritet är att tjäna Jesus påverkar hans Ande oss med de andliga gåvor han har för oss. ”Först när lärjungarna genom tro och bön helt hade överlåtit sig själva till hans påverkan fick de ta emot Andens utgjutelse. På ett särskilt sätt överlämnades då himlens gåvor till Kristi efterföljare … I Kristus är gåvorna redan våra, men om vi verkligen får äga dem beror på hur vi tar emot Guds Ande” (Ellen White: Såningsmannen, s. 265).

De andliga gåvorna (se 1 Kor. 12:4–6) är förmågor som Gud ger så att vi kan tjäna honom effektivt. Verksamheter är de allmänna områden där vi kan uttrycka våra gåvor, och aktiviteter är specifika händelser som låter oss använda våra gåvor. Andliga gåvor kommer inte fullt utvecklade. När den heliga Anden påverkar dig på något verksamhetsområde behöver du be att han ska leda dig till en specifik tjänst för att praktisera din gåva genom någon utåtriktad verksamhet.

`Vilka är dina specifika gåvor, och ännu viktigare: hur kan du utveckla dessa gåvor i tjänsten för Herren?`