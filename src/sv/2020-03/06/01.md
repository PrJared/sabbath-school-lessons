---
title:  Obegränsade möjligheter
date:  01/08/2020
---

> <p>Nyckeltext</p>
> ”Allt detta åstadkommer en och samma Ande genom att fördela sina gåvor på var och en så som den själv vill” (1 Kor. 12:11).

_Studiematerial för den 2 – 8 augusti 2020_

### Veckans Huvudtexter
1 Kor. 12:12; Matt. 3:16, 17; 1 Kor. 12:7; 1 Kor. 1:4–9; Matt. 25:14–30.

Gud kallar oss att vittna för honom (Apg. 1:8; Jes. 43:10). Vittnande är ingen särskild andlig gåva som bara några få utvalda har. Det är en gudomlig kallelse för varje kristen.

Bibeln använder olika uttryck för att beskriva vår kallelse inför Gud. Vi ska vara ”världens ljus”, ”Kristi sändebud” och ”kungar och präster” (Matt. 5:14; 2 Kor. 5:20; 1 Pet. 2:9). Samma Gud som kallar oss till att vittna och tjäna utrustar oss för uppgiften. Han ger andliga gåvor till varje troende. Gud kallar inte de kvalificerade. Han kvalificerar dem som han har kallat. Precis som han ger frälsningen fritt till alla som tror ger han dem också sina gåvor fritt.

När vi helgar oss åt Gud och ägnar våra liv åt hans tjänst är våra möjligheter att tjäna oändliga. ”Det finns ingen gräns för användbarheten hos den som lägger det egna jaget åt sidan, ger rum åt den helige Ande att verka i hjärtat, och lever ett liv som är helt överlåtet till Gud” (Ellen White: Hälsa för hela människan, s. 89).

I denna veckas studium ska vi studera våra obegränsade möjligheter till tjänst genom den heliga Andens gåva.