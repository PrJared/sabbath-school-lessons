---
title:  Dela med dig berättelsen om Jesus
date:  05/09/2020
---

> <p>Nyckeltext</p>
> ”Detta skriver jag till er som tror på Guds sons namn, för att ni skall veta att ni har evigt liv” (1 Joh. 5:13).

### Veckans Huvudtexter
Ef. 2:1–10; 1 Joh. 4:7–11; Mark. 5:1–20; Heb. 10:19–22; Gal. 2:20; 1 Kor. 1:30.

Som redan sagts i ett tidigare studium talar ingenting starkare för evangeliets kraft än ett förvandlat liv. Människor kan säga mot din teologi och debattera mot dina lärosatser. De kan ifrågasätta din förståelse av Bibeln, men de kan sällan ifrågasätta ditt personliga vittnesbörd om vad Jesus betyder för dig och har gjort i ditt liv.

Att vittna är att berätta vad vi vet om Jesus. Det är att låta andra veta vad han betyder för oss och vad han har gjort för oss. Om vårt vittnesbörd bara består av försök att bevisa att vad vi tror är rätt och vad andra tror är fel möter vi starkt motstånd. Om vårt vittnesbörd om Jesus kommer från ett hjärta som förvandlats av hans nåd, berörts av hans kärlek och förundrats av hans sanning blir andra påverkade av hur sanningen vi tror på har påverkat vårt liv. Sanning som presenteras utifrån ett förvandlat liv gör en oerhörd skillnad.

När Kristus är varje läras centrum och varje biblisk undervisning återspeglar hans karaktär är det mycket mer troligt att de vi talar med om Skriften tar emot hans ord.

_Studiematerial för den 6 – 12 september 2020_