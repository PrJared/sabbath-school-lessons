---
title:  Studiehjälp
date:  24/07/2020
---

Läs Ellen White: ”Bönens välsignelse”, s. 130–147 i Vägen till Kristus; ”Work for Church Members”, s. 19–24 i Testimonies for the Church, vol. 7.

När vi ber för andra hedrar Gud vår överlåtelse till honom och vårt beroende av hans kraft genom att engagera himlens alla resurser för att förvandla människoliv. När våra böner stiger upp till hans tron rusar änglarna till handling på hans befallning. ”Tjänstgörande änglar väntar runt tronen för att genast lyda Jesus Kristus mandat att besvara varje bön som bes uppriktigt i en levande tro” (Ellen White: Selected Messages, bok 2, s. 377). Vi är försäkrade att ingen bön går förlorad, inte en enda blir bortglömd av Gud. De lagras i himlen för att besvaras vid den tid och på den plats där han vet är bäst. ”En trons bön går aldrig förlorad. Men att göra anspråk på att den alltid besvaras på det sätt och för det specifika som vi förväntar oss är förmätet” (Ellen White: Testimonies for the Church, vol. 1, s. 231).

Vilken uppmuntran ger inte detta oss när vi ber för våra makar som inte känner Kristus eller för våra söner och döttrar, släktingar, vänner och arbetskamrater. Inte en enda bön går någonsin förlorad. Vi ser kanske inte alltid omedelbara svar hos dem vi ber för, men Gud berör deras hjärtan på sätt som vi får veta först i evigheten.

**Samtalsstart**

Kan Gud göra mer när vi ber? Dela med dig av vad du har sett av förbönens kraft.

**Förbön**

Be i små grupper för någon eller några ni kommer överens om att be för i er grupp.

**Samtalsfrågor**

Finns på nästa sida

**Samtalsfråg0r**

`1. 	Läs Fil. 1:19; Kol. 4:2, 3; 2 Thess. 3:1, 2. Vilken övertygelse fick Paulus under sin fångenskap tack vare filippernas böner? Vad bad han kolosserna och thessalonikerna att be för när det gällde honom? Vad har dessa förböner att göra med själavinnande?`

`2. 	Fundera över den stora stridens verklighet och att den utgör den stora berättelsen bakom världen vi lever i. På vilket sätt hjälper kunskapen om denna strid dig att inse hur viktig bönen är? Ja, Jesus segrade i striden, och vi vet att de på hans sida segrar till slut. Men varför är det under tiden så viktigt att vi ber och försöker göra allt vi kan för att förbli trogna till honom och arbeta för andras frälsning?`

`3. 	Vad finns det för hinder för ett effektivare förbönsliv? Vilken sorts ursäkter använder du (om du gör det) för att slippa be mer för andra som behöver det?`