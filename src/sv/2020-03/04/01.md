---
title:  'Bönens kraft: förbön för andra'
date:  18/07/2020
---

> <p>Nyckeltext</p>
> ”Bekänn därför era synder för varandra, och be för varandra att ni skall bli botade. Den rättfärdiges bön har kraft och gör därför stor verkan” (Jak. 5:16).

### Veckans Huvudtexter
Upp. 12:7–9; Ef. 6:12; Heb. 7:25; Ef. 1:15–21; Dan. 10:10–14; 1 Joh. 5:14–16.

Den nytestamentliga församlingen var medveten om sitt behov av bön.

”När de hade slutat be skakade marken där de var samlade, och alla fylldes av den heliga anden och förkunnade frimodigt Guds ord” (Apg. 4:31). Lägg märke till att lärjungarna bad. De var fyllda av den heliga Anden, och sedan talade de Guds Ord med frimodighet och tillförsikt.

Det fanns en direkt relation mellan deras böner, den heliga Andens fullhet och kraftfull förkunnelse av Guds Ord. ”Apostlarna … bad inte enbart om välsignelse för sig själva. De kände också starkt sitt ansvar för att rädda människor. De insåg att evangeliet skulle förkunnas för världen. Därför bad de att få kraften som Kristus hade lovat att ge dem” (Ellen White: Genom vatten och eld, s. 37).

När vi söker Gud och ber för andra verkar Gud i våra egna hjärtan för att dra oss närmare sig och ger oss visdom att nå andra för hans rike (Jak. 1:5). Han verkar kraftfullt i deras liv för att dra dem till sig på sätt som vi inte kan se eller förstå fullständigt (1 Joh. 5:14–17).

_Studiematerial för den 19 – 25 juli 2020_