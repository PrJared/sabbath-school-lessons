---
title:  Osynliga krafter som verkar
date:  22/07/2020
---

Förbönen är ett mäktigt vapen i den kamp mellan gott och ont som vi kallar ”den stora striden”. Dan. 10 är ett ställe där denna strid visas mest tydligt.

Som du kanske minns hade profeten Jeremia förutsagt att judarna skulle vara i fångenskap i Babylonien i sjuttio år. Mot slutet av Daniels liv nådde denna profetiska tid av judisk fångenskap sitt slut. Daniel var bekymrad. Han såg få tecken på att Jeremias ord höll på att uppfyllas. Hans folk var fortfarande i fångenskap.

Babylon besegrades av meder och perser, men judarna hölls fortfarande i fångenskap. Daniel fastade och bad i tre veckor. Han bad ivrigt för sitt folk. I slutet av de tre veckorna visade sig en härlig änglavarelse för honom.

`Läs Dan. 10:10–14. När blev Daniels böner hörda, och vad var det som temporärt hindrade dem?`

Detta är ett fascinerande avsnitt. För att förstå det till fullo ska vi identifiera några personer. Vem är Perserrikets änglafurste? Säkerligen inte Kyros. Han är det persiska rikets kung. Mest sannolik står ”Perserrikets änglafurste” för Satan. Jesus kallade honom för ”denna världens härskare” (Joh. 12:31; 14:30). Paulus benämnde honom som ”fursten över luftens rike” (Ef. 2:2). Om Perserrikets änglafurste representerar Satan, vem är då Mikael. Namnet Mikael används fem gånger i Bibeln (Upp. 12:7; Jud. 9; Dan. 10:13, 21; 12:1). Ett noggrant studium av dessa texter visar att Mikael (som betyder ”vem är lik Gud”) är ytterligare en benämning för att beskriva Jesus som alla änglars befälhavare i direkt konflikt med Satan. Kristus är den evige, förutvarande, allsmäktige Guds Son. En av hans uppgifter som alla änglars befälhavare är att besegra och till slut förgöra Satan.

Dan. 10 drar undan förhänget och visar denna strid mellan gott och ont. När Daniel ber stiger Mikael, den allsmäktige Jesus, ner från himlen för att slå tillbaka helvetets makter. Fastän vi kanske inte ser det verkar Jesus för att besvara även våra förböner. Han är en mäktig Frälsare. Ingen människas böner går obemärkta.

`På vilket sätt ser du den stora striden utkämpas i ditt liv? Vad kan verkligheten av denna strid säga dig om vilka sorts val du behöver göra?`