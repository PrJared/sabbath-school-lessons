---
title:  Det centrala med bönen
date:  23/07/2020
---

I hela Bibeln finns en betoning på det specifika med bönen. Bön är ingen vag längtan från själen. Den lägger fram specifika böneämnen för Gud. Jesus bad specifikt för sina lärjungar. Aposteln Paulus bad mycket specifikt för efesierna, filipperna och de kristna i Kolossai. Han bad för sina unga kollegor som Timotheos, Titus och Johannes Markus.

`Läs 1 Sam. 12:22–24. Vad säger texten oss om förbön?`

Samuel framhåller behovet av uppriktig, innerlig, specifik förbön. Samuels ord är ganska starka: ”Och själv skulle jag synda svårt mot Herren om jag upphörde att be för er” (1 Sam. 12:23). Jesus är vårt exempel, han ber för oss. Vår uppgift är att vädja till Gud för män och kvinnor som inte känner Kristus (se Job 16:21 nuB).

`Läs 1 Joh. 5:14–16. Vad händer när vi ber för andra?`

När vi ber för andra blir vi en kanal för Guds välsignelser till dem. Han släpper livets vattenfloder från himlens tron genom oss till dem. Satans hela här bävar när en uppriktig förbön hörs. Ellen White beskriver bönens kraft med dessa betydelsefulla ord: ”Satan kan inte uthärda denna mäktiga rival man vädjar till, för han fruktar och bävar inför hans majestät. När en intensiv bön hörs bävar Satans hela här” (Testimonies for the Church, vol. 1, s. 346). Bönen kopplar oss till den gudomliga kraftens källa i kampen för förlorade mäns och kvinnors liv.

`Läs Matt. 18:18, 19. Vilket samband har denna text med förbönen, och på vilket sätt är texten en uppmuntran att be med andra för att människor som inte känner Herren ska bli frälsta?`