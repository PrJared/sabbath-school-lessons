---
title:  Jesus, den mäktige förebedjaren
date:  20/07/2020
---

`Läs Luk. 3:21; 5:16 och 9:18. Vad säger dessa texter dig om relationen mellan Jesus böneliv och hans effektivitet i arbetet?`

I Jesus liv fanns en ständig gudomlig kommunikation med hans Fader. Vid tiden för sitt dop påbörjade han sin messianska tjänst. Då bad han om gudomlig kraft att fullfölja himlens syften. Den heliga Anden utrustade honom till att göra Faderns vilja och fullfölja uppdraget han hade framför sig. Oavsett om det gällde att ge mat till de femtusen, att bota spetälska eller att befria demonbesatta insåg Jesus att i striden mellan gott och ont är bönen ett mäktigt vapen till att slå tillbaka helvetets styrkor. Bönen har vi fått av himlen till att förena vår hjälplöshet och svaghet med Guds allmakt. Den är ett redskap som lyfter oss upp mot Gud som är den enda som kan beröra hjärtana hos dem som vi ber för.

`Läs Luk. 22:31–34 och Heb. 7:25. Vilken försäkran gav Jesus Petrus för att förbereda honom för de frestelser som han snart skulle möta? Vilken försäkran ger han var och en av oss när vi möter frestelser?`

Effektiva själavinnare är män och kvinnor som ber. Jesus bad för Petrus vid namn. Han försäkrade Petrus att vid tiden för dennes största prövning skulle han be för honom. Satan förstod mycket väl Petrus potential för att främja Guds rike. Han planerade för att göra allt han kunde för att förstöra Petrus positiva inverkan på den kristna församlingen. Men genom alla frestelser bad Jesus för Petrus, och Mästarens böner blev besvarade. Vilken fascinerande verklighet det är att inse att Frälsaren även ber för oss. Han inbjuder oss att förena oss med honom i detta förbönsverk och att lyfta upp andra vid namn inför hans tron.

Vår uthållighet i bönen visar att vi inser vårt totala, absoluta beroende av Gud för att nå den vi ber för.

`Vem ber du för nu? Varför är det så viktigt att aldrig ge upp, oavsett hur svår situationen än verkar vara?`