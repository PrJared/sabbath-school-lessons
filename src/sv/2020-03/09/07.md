---
title:  Studiehjälp
date:  28/08/2020
---

”I Kristus finner vi herdens ömhet, en fars och mors kärlek och den medkännande Frälsarens ojämförliga nåd. Han beskriver sina välsignelser på det mest lockande sätt. Han nöjer sig inte med att bara tillkännage dessa välsignelser. Han lägger fram dem på det sätt som är mest tilldragande för att människor ska önska att de ska få del av dem. På samma sätt ska hans tjänare visa på den rika härligheten som finns i gåvan Kristus, en gåva som är så stor att den inte kan beskrivas. Kristus underbara kärlek kommer att smälta och betvinga människors sinnen när det inte skulle bli något resultat om man enbart upprepar lärosatser. ’Trösta, trösta mitt folk! säger er Gud.’ ’Sion, du glädjens budbärarinna, stig upp på ett högt berg. Jerusalem, du glädjens budbärarinna, höj din röst med kraft! Höj den utan fruktan, säg till Juda städer: ’Se er Gud!’ … Han vallar sin hjord som en herde, han samlar lammen i sina armar och bär dem i sin famn. Sakta för han moderfåren fram’ (Jes. 40:1, 9–11)” (Ellen White: Messias, s. 770).

**Samtalsstart**

Lärjungarna såg på Samarien som en osannolik plats att sprida evangeliet. Har du varit med om ett tillfälle då en människa på ett oväntat sätt har visat intresse för din tro eller gett dig möjlighet att vittna?

**Förbön**

En ”vinnande” positiv attityd gör att människor blir mer benägna att lyssna till våra ord. Men för att vi ska kunna utmana varandra på ett djupare plan behöver vi bygga en relation av ömsesidigt förtroende. Be för att Gud ska hela en relation där tilliten brustit.

**Samtalsfrågor**

Finns på nästa sida

**Samtalsfrågor**

`1. 	Tyvärr pekar somliga ut andras fel för att själva känna sig bättre. Hur kan vi försäkra oss om att inte falla i den sortens tankesätt?`

`2. 	Fundera över detta scenario: en vän har just kommit från en begravning och säger: ”Jag är så glad att min moster är i himlen och ser på mig. Det känns så bra för mig.” Hur skulle du reagera utifrån det vi har studerat denna vecka? Hur viktigt de dödas tillstånd än är, varför är detta tillfälle kanske inte det bästa att ge den personen ett bibelstudium om ämnet?`

`3. 	Samtala om följande påstående i ljuset av vårt vittnesbörd till andra: ”Själva handlingen att söka det onda hos andra utvecklar ondska hos dem som gör det. Genom att stanna inför andras fel förvandlas vi till detsamma. Men genom att se på Jesus, tala om hans kärlek och hans fullkomliga karaktär förvandlas vi till hans avbild. Genom att reflektera över det höga ideal han har ställt framför oss lyfts vi upp till en ren och helig atmosfär, till själva Guds närvaro. När vi stannar där kommer det därifrån ljus till oss som strålar ut till dem vi har kontakt med” (Ellen White: Gospel Workers, s. 479).`