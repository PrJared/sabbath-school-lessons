---
title:  Att utveckla en vinnande attityd
date:  22/08/2020
---

> <p>Nyckeltext</p>
> ”Men Herren, Kristus, skall ni hålla helig i era hjärtan. Var alltid beredda att svara var och en som kräver besked om ert hopp” (1 Pet. 3:15).

### Vec Kans Huvudtexter
Joh. 4:27–30, 39–42; Matt. 15:21–28; 2 Thess. 1:1–4; Rom. 15:7; Ef. 4:32; 1 Pet. 3:15.

Ju mer vi studerar Jesus liv desto mer förundras vi över hans förmåga att acceptera och bekräfta människor. Även om han gav skarp kritik till sin tids religiösa ledare tog han med glädje emot dem som kämpade med synd, plågades av skuld och var hopplöst fördömda. Hans nåd fanns till för dem. Hans nåd sträckte sig även till de värsta syndarna. Djupet av hans förlåtelse var oändligt djupare än deras synd. Hans kärlek visste inga gränser.

Jesus visade aldrig en tillstymmelse till högmod eller överlägsenhet. Han såg hos varje människa någon som var skapad till Guds avbild men som fallit i synd och som han hade kommit för att rädda. Ingen var bortom hans kärlek. Ingen hade fallit så lågt att hans nåd inte kunde nå dem. Han visade respekt för alla han kom i kontakt med och behandlade dem med den värdighet de förtjänade. Han påverkade människor för Guds rike eftersom han trodde på dem. Deras liv förvandlades i hans närvaro eftersom han brydde sig om dem så djupt. De utvecklades till att bli vad han trodde att de kunde bli.

Den här veckan utforskar vi djupare Jesus attityd mot människor och upptäcker hur vi kan tillämpa dessa principer i våra liv.

_Studiematerial för den 23 – 29 augusti 2020_