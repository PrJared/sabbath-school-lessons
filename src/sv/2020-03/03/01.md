---
title:  Att se på människor genom Jesus ögon
date:  11/07/2020
---

> <p>Nyckeltext</p>
> ”Kom och följ mig. Jag skall göra er till människofiskare” (Matt. 4:19).

### Huvudtexter
Mark. 8:22–26; Joh. 4:3–34; Joh. 1:40, 41; Mark. 12:28–34; Luk. 23:39–43; Apg. 8:26–38.

Jesus är den mästerliga själavinnaren. Genom att se på hans sätt att arbeta med människor kan vi få en bättre förståelse av hur vi kan leda andra till kännedom om frälsningen genom Jesus Kristus. Genom att vandra med honom bland folkmassorna på Jerusalems gator, på Judeens dammiga stigar och Galileens gräsbetäckta berg upptäcker vi hur han uppenbarade Gudsrikets principer för de sökande människorna.

Jesus såg alla män och kvinnor som möjliga att vinna för hans rike. Han såg på var och en med den gudomliga medkänslans ögon. Han såg inte Petrus som en brysk fiskare med stor mun utan som en mäktig förkunnare av evangelium. Han såg inte Jakob och Johannes som impulsiva, nitiska radikaler utan som entusiastiska förkunnare av hans nåd. Han såg den djupa längtan efter äkta kärlek och acceptans i hjärtat hos Maria från Magdala, den samariska kvinnan och kvinnan med blödningar. Han såg inte Tomas som en cynisk tvivlare utan som en person med ärliga frågor. Oavsett om det var en jude eller icke-jude, man eller kvinna, en rövare på korset, en befälhavare eller en besatt, galen man, såg Jesus deras gudagivna potential och betraktade dem med frälsningens ögon.

_Studiematerial för den 12 – 18 juli 2020_