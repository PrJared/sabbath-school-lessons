---
title:  Studiehjälp
date:  17/07/2020
---

Läs Ellen White: ”Flykten från fängelset”, s. 86–91 i Genom vatten och eld.

Överallt runt omkring oss söker människor eviga ting. Som Jesus så träffande sade: ”Skörden är stor men arbetarna få” (Matt. 9:37). Problemet var inte skörden. Med gudomligt smorda ögon såg Jesus en stor skörd där lärjungarna bara såg motstånd. Vad var Kristus lösning på problemet? ”Be därför skördens herre att han sänder ut arbetare till sin skörd” (Matt. 9:38). Lösningen är att be Gud att sända dig till hans skördearbete.

Varför inte be denna bön: ”Herre, jag är villig att bli använd för ditt rikes framgång. Öppna mina ögon så att jag kan se tillfällen som du öppnar för mig varje dag. Lär mig att bli känslig för människor runt omkring mig. Hjälp mig att tala ord om hopp och uppmuntran och dela din kärlek och sanning till dem jag kommer i kontakt med varje dag.” Om du ber denna bön gör Gud något extraordinärt med ditt liv.

**Samtalsstart**

Känner ni några besvärliga människor? Hur bemöter ni dem? Har ni lyckats berätta för dem om er tro? Hur gjorde ni då?

**Förbön**

Be att Gud ska ge er mer kärlek till människor som kan vara svåra att ha att göra med.

**Samtalsfrågor**

Finns på nästa sida

**Samtalsfrågor**

`1. 	Om du har arbetat med att leda människor till Jesus vet du en sak: det är inte alltid lätt, eller hur? Naturligtvis kan bara Gud omvända hjärtan, men i sin visdom har han valt att använda oss som en del i den processen. Att arbeta bara för en människa kräver tid, ansträngning, uthållighet och kärlek från ovan. Vilka val kan du göra som hjälper dig att dö från dig själv som du behöver för att vara ett effektivt vittne för Kristus?`

`2. 	Finns det människor som du kommer i kontakt med och som inte känner Herren? Vad har du gjort eller gör eller kan du göra för att vittna för dem?`

`3. 	Tänk på Saul från Tarsos. Han var en person som verkade vara ungefär så osannolik som en konvertit som man kan föreställa sig. Ändå vet vi vad som hände med honom. Vad kan det säga oss om faran i att för snabbt döma andra utifrån det yttre?`

`4. 	Hur ska vi, med tanke på berättelsen om Saul, se på en text som Matt. 7:6: ”Ge inte det som är heligt åt hundarna, och kasta inte era pärlor åt svinen; de trampar på dem och vänder sig om och sliter sönder er”?`