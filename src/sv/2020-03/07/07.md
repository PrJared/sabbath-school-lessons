---
title:  Studiehjälp
date:  14/08/2020
---

Läs Ellen White: ”Kunskapen om Gud”, s. 118–129 i Vägen till Kristus; ”Bible Readings With Families”, s. 192–193 i Gospel Workers; ”Bible Work Techniques”, s. 481–486 i Evangelism.

Gud verkar i hjärtan runt omkring oss. Om vi har andlig urskillningsförmåga att se var Gud redan verkar ser vi hela tiden tillfällen att dela hans Ord till andra. När Gud förbereder hjärtats jordmån har vi ett tillfälle att så evangeliets säd. Den heliga Anden förberedde hjärtan hos Nikodemos, kvinnan vid brunnen, kvinnan med blödningar, rövaren på korset, den romerske officeren och många andra för att ta emot hans Ord innan Jesus ens mötte dem. Genom omständigheter i deras liv och den heliga Andens påverkan var de redo att ta emot Kristus budskap.

Vi kan vara naturligt tveksamma till att fråga människor om vi kan be med dem, tala om ett löfte från Bibeln eller ge dem lite litteratur. Ofta när vi känner att vi borde dela med oss av vår tro till någon beror det på att den heliga Anden som påverkar oss redan har påverkat den personen för att ta emot vårt vittnesbörd.

**Samtalsstart**

På vilka sätt är Bibeln Guds levande Ord som talar till dig i ditt liv?

**Förbön**

Tack för ditt dyrbara Ord som ger tro, hopp och vägledning.

**Samtalsfrågor**

Finns på nästa sida

**Samtalsfrågor**

`Om någon kom till dig med en känsla av en förskräcklig skuld för någonting och  behövde Guds förlåtelse, vilket råd skulle du ge, och vilka bibeltexter skulle du lyfta fram? Vad har varit din erfarenhet av Guds makt att förlåta i ditt eget liv?2. 	Ibland leder Gud människor i vår väg eftersom han vill att de ska lära känna hans sanning. Hur kan vi bli känsliga för Guds ledning?3. 	Fundera ytterligare över Guds kraft och hans ord som det uppenbaras i skapelse-berättelsen och i själva skapelsen. Vi kan knappt fatta begreppet universum eftersom det är så stort och omfattande. Och tänk dig att Gud som skapade det måste vara ännu större än det han skapade. Hur kan vi finna tröst i vetskapen om att den Gud vi tjänar är så mäktig? Han är inte bara mäktig utan han älskar oss också. Vilket fantastiskt hopp kan vi få av vetskapen om detta? Hur kan denna kunskap hjälpa oss att bli bättre vittnen om honom för andra?`