---
title:  Verka som Jesus
date:  15/08/2020
---

> <p>Nyckeltext</p>
> ”När han såg människorna fylldes han av medlidande med dem, för de var illa medfarna och hjälplösa, som får utan herde” (Matt. 9:36).

### Veckans Huvudtexter
Matt. 5:13, 14; Fil. 2:15; Mark 12:34; Ef. 4:15; Matt. 4:23–25; 25:31–46.

Jesus brydde sig genuint om människorna. Han var mer intresserad av deras bekymmer och behov än av sina egna. Hans liv var helt koncentrerat på andra. Hans verk utgick ifrån en kärleksfull medkänsla. Han mötte fysiska, mentala och emotionella behov hos människor runt omkring honom, och därför öppnades deras hjärtan för de andliga sanningar han lärde ut. När han helade spetälska, öppnade de blindas ögon och de dövas öron, befriade besatta, gav de hungrande mat och tog hand om de behövande berördes hjärtan och liv förvandlades.

På grund av att människor såg hans genuina omsorg var de öppna för de andliga sanningar han lärde ut. ”Det är bara Kristi metod som kan ge verklig framgång när det gäller att nå människor. Frälsaren umgicks med människor som en som ville deras bästa. Han visade dem medkänsla, hjälpte dem i deras behov, och vann deras förtroende. Sedan bad han dem: ’Följ mig’ ” (Ellen White: Hälsa för hela människan, s. 78). Jesus insåg att världen behövde en demonstration  av evangeliet lika mycket som den behövde dess förkunnelse. Det levande vittnesbördet i ett kristuslikt liv ägnat åt att tjäna andra vittnar för och ger trovärdighet åt de ord vi talar.

_Studiematerial för den 16 – 22 augusti 2020_