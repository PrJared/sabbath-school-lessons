---
title:  Studiehjälp
date:  21/08/2020
---

”Många har ingen tro på Gud, och har förlorat tron på människor. Men de uppskattar sympati och hjälpsamhet. När de ser någon komma till deras hem, som utan tanke på beröm eller belöning hjälper de sjuka, ger de hungriga mat, klär de nakna, tröstar de sorgsna, och vänligt riktar allas uppmärksamhet mot honom som har sänt dem att endast vara budbärare om hans kärlek och sympati – när de ser detta, rörs deras hjärtan. De blir tacksamma. Tron vaknar till liv. De förstår att Gud bryr sig om dem, och är beredda att lyssna när hans ord öppnas för dem” (Ellen White: Hälsa för hela människan, s. 79).

Jesus osjälviska tjänst öppnar hjärtan, bryter ner fördomar och gör människor mottagliga för evangelium. Församlingen är Kristus kropp som i kärlek uppfyller behov överallt. Kristus sänder ut oss i vår omgivning för att göra skillnad i hans namn. Vi behöver visserligen akta oss för att bli besmittade av världen (och det är ett mycket verkligt och farligt hot för vår församling), men vi behöver ändå lära oss att nå ut till människor där de är och bli använda av Gud, som vill föra dem ifrån där de är dit där de borde vara.

**Samtalsstart**

Jesus praktiska demonstrationer av evangeliet var en stor del av hans undervisning. På vilket sätt lär du dig mest om Gud? Föredrar du att vara involverad i praktisk tjänst, eller brinner du mer för det talade och skrivna ordet?

**Förbön**

Trots att en människas frälsning är avgörande i ett evighetsperspektiv kan det vara mycket tufft när en närstående drabbas av sjukdom eller går bort. Be för en människa som sörjer, så att sorgen inte gör att han/hon tappar tillit till Gud.

**Samtalsfrågor**

Finns på nästa sida

**Samtalsfrågor**

`1. 	Varför kan Kristus medkännande tjänst så kraftfullt bryta ner fördomar och öppna människor för att höra andliga sanningar? Försök föreställa dig hur mycket effektivare vårt vittnesbörd som folk skulle vara om vi återspeglade samma osjälviska intresse för andra som Jesus gjorde.`

`2. 	Tänk på ett tillfälle då du sade något som kan ha varit sant, rätt och även behövt, men du sade det på ett felaktigt sätt, med en dålig ton eller attityd. Vad lärde du dig av den erfarenheten som kan hjälpa dig att inte göra om det, som att exempelvis vänta tills du har lugnat ner dig innan du talar?`

`3. 	Vilken typ av verksamhet kan din församling starta i din omgivning som inte görs nu?`

`4. 	Hur kan vi skapa andliga tillfällen för sökare genom att uppfylla deras fysiska      behov?`