---
title:  'Övertygande vittnesbörd: det personliga vittnesbördets kraft'
date:  04/07/2020
---

> <p>Nyckeltext</p>
> ”Vi kan inte tiga med vad vi har sett och hört” (Apg. 4:20).

### Veckans Huvudtexter
Mark. 5:15–20; 16:1–11; Apg. 4:1–20; 1 Joh. 1:1–3; Gal. 2:20; Apg. 26:1–32.

Det finns en säregen kraft i ett personligt vittnesbörd. När våra hjärtan värms av Kristus kärlek och vi förvandlas av hans nåd har vi något betydelsefullt att säga om honom. Det är en sak att återge vad Jesus har gjort någon för annan men en helt annan att dela med sig av vad han har gjort för oss personligen.

Det är svårt att säga något emot ett personligt vittnesbörd. Man kan debattera mot din teologi eller din tolkning av bibeltexten eller till och med håna tron rent allmänt. Men när en människa kan säga: ”Jag var en gång utan hopp men har nu ett hopp; jag var full av skuld men har nu frid; jag var utan mening men har nu mening” påverkas även skeptiker av evangeliets kraft.

Somliga kan uppleva en plötslig, dramatisk omvändelse liknande aposteln Paulus omvändelse på vägen till Damaskus, men oftare sker omvändelsen när man växer i insikt om hur dyrbar Jesus är, får en djup uppskattning av hans förunderliga nåd och en överväldigande känsla av tacksamhet för den frälsning han fritt ger. Kristus riktar om våra liv radikalt. Det är detta vittnesbörd som världen så desperat behöver och längtar efter.

_Studiematerial för den 5 – 11 juli 2020_