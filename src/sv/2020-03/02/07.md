---
title:  Studiehjälp
date:  10/07/2020
---

Läs Ellen White: ”Snart övertalar du väl mig …”, s. 323–327 i Genom vatten och eld.

Det väsentliga i det kristna livet är en så rik och fullständig relation till Jesus att vi vill dela med oss av den. Hur viktig rätt lära än är kan den inte ersätta ett liv som har förvandlats av nåden och kärleken. Ellen White gör det klart när hon skriver: ”Frälsaren visste att inga argument, hur logiska de än var, skulle kunna göra hårda sinnen mjuka eller bryta igenom världslighetens och själviskhetens hårda skal. Han visste att hans apostlar måste ta emot den himmelska kraftkällan som en gåva. Han visste att om evangeliet skulle få effekt måste det bli förkunnat av människor som hade blivit entusiastiska och vältaliga. Det skulle de bli genom att de hade en levande kännedom om honom som är ’vägen, sanningen och livet’ ” (Genom vatten och eld, s. 30). I boken Messias lägger hon till en kraftfull tanke: ”Kristus underbara kärlek kommer att smälta och betvinga människors sinnen när det inte skulle bli något resultat om man enbart upprepar lärosatser” (s. 770).

Det finns de som tänker att deras personliga vittnesbörd handlar om att övertyga andra om de sanningar de har upptäckt i Guds Ord. Även om det är viktigt att vid rätt tidpunkt dela med sig av sanningar från Guds Ord har vårt personliga vittnesbörd mycket mer att göra med befrielse från skuld, frid, nåd, förlåtelse, kraft, hopp och glädje som vi har funnit i det eviga livets gåva som Jesus fritt ger.

**Samtalsstart**

Vad brukar ni lyfta fram när ni berättar om er tro för människor ni möter? Berätta det för varandra.

**Förbön**

Be att Gud ska leda er så att ni hittar rätt tankar och ord när ni berättar om er tro.

**Samtalsfrågor**

Finns på nästa sida

**Samtalsfrågor**

`1. 	Varför tror du att ditt personliga vittnesbörd kan påverka andra så kraftfullt? Hur har andras vittnesbörd påverkat dig och din egen erfarenhet?`

`2. 	Samtala i studiegruppen om era svar på den sista frågan i onsdagens studium. Varför är den dagliga erfarenheten med Herren så viktig, inte bara för vårt vittnesbörd utan också för vår egen tro?`

`3. 	Självklart kan ett personligt vittnesbörd vara effektivt. Varför är ett gudfruktigt liv samtidigt en så viktig del av vårt vittnesbörd?`

`4. 	Ge ditt personliga vittnesbörd i studiegruppen. Kom ihåg att du delar med dig av vad Kristus har gjort för dig och vad han betyder för dig idag. Vilken skillnad gör Jesus i ditt liv?`