---
title:  Varför Behövs Tolkning
date:  02/05/2020
---

> <p>Nyckeltext</p>
> ”Utan tro kan ingen finna nåd hos honom. Ty den som vill nalkas Gud måste tro att han finns och att han lönar dem som söker honom” (Heb. 11:6).

### Veckans Huvudtexter
Luk. 24:36–45; 1 Kor. 12:10; 14:26; Apg. 17:16–32; Joh. 12:42, 43.

Att läsa Bibeln innebär att också tolka den. Men hur gör vi det? Vilka principer använder vi? Hur hanterar vi t.ex. de olika sorters skrifterna där? Är t.ex. avsnittet vi läser en liknelse, en profetia, symbolisk dröm, eller en historisk berättelse? Beslutet i en sådan viktig fråga om det litterära sammanhanget i Bibeln omfattar redan en tolkning i sig.

Ibland använder somliga Bibeln som ett gudomligt orakel: de öppnar Bibeln på måfå i hopp om att hitta en vers som ger vägledning. Men att slumpmässigt koppla ihop bibelavsnitt som man finner dem kan leda till mycket konstiga och felaktiga slutsatser.

Utan genomtänkta tolkningsprinciper kan vi lätt hamna i en situation där vår läsning av texten blir mera en bekräftelse av våra egna tankar snarare än en möjlighet för Gud att förmedla hans.

Vilken text som helst blir lätt ett stöd för ens egen agenda och tanke. Därför finns här ett stort behov för oss att inte bara läsa Bibeln utan att också tolka den rätt.

_Studiematerial för den 3–9 maj 2020_