---
title:  Studiehjälp
date:  08/05/2020
---

Läs Ellen White: ”Vad ska man göra med tvivel?”, s. 148–161 i Vägen till Kristus, och ur dokumentet ”Methods of Bible Study” Section 1: ”Bible Study: Presuppositions, Principles, and Methods”, Section 2: ”Presuppositions Arising from the Claims of Scripture”, Section 3: ”Principles for Approaching the Interpretation of Scripture.” (”Methods of Bible Study” finns på www.adventistbiblicalresearch.org/materials/bible-interpretation-hermeneutics/methods-bible-study).

”I ditt studium av ordet ska du lämna dina förutfattade och omhuldade meningar utanför. Du finner aldrig sanningen om du studerar Bibeln för att bekräfta dina egna tankar. Lämna dem utanför, och gå med uppriktigt hjärta in för att höra vad Herren har att säga dig. När en ödmjuk sanningssökare sitter vid Kristus fötter och lär av honom ger Ordet honom förståelse. Till dem som är för kloka i sitt högmod för att studera Bibeln säger Kristus: Du behöver bli mild och ödmjuk om du vill bli vis i fråga om frälsningen.

Läs inte Ordet i ljuset av tidigare åsikter, utan undersök det, fri från förutfattade meningar, noggrant och med bön. Om det kommer en övertygelse när du läser, och du ser att du har hållit fast vid uppfattningar som inte är i harmoni med Ordet, ska du inte få ordet att stämma överens med dessa uppfattningar. Forma dina uppfattningar efter Ordet. Låt inte det du trott eller praktiserat i det förflutna ha kontroll över din förståelse. Öppna ditt sinnes ögon för att betrakta de förunderliga tingen i lagen. Finn ut vad som står skrivet, och ställ sedan dina fötter på den eviga Klippan” (Ellen White: Messages to Young People, s. 260).

**Samtalsstart**

Berätta i gruppen hur du läser Bibeln för att Gud ska kunna tala till dig.

**Förbön**

Gud, tack för ditt Ord. När vi öppnar Skriften ber vi att du ska öppna oss och göra oss mottagliga för vad du har att säga oss.

**Samtalsfrågor**

`1. 	Hur påverkar vår världsåskådning, utbildning och kultur vår bibeltolkning? Varför är det så viktigt för oss att vara medvetna om inflytanden utifrån som vi oundvikligen bär med oss i bibeltolkningen?`

`2. 	Alla är vi överens om att vi är syndfulla och negativt påverkade av synden. På vilket sätt påverkar synden vår bibelläsning? Vad gör alltså synden som får oss att misstolka Guds Ord? Hur kan t.ex. en önskan att göra något som Bibeln fördömer få oss att läsa Bibeln på ett förvridet sätt? På vilka andra sätt filtrerar synden vår bibeltolkning?`

`3. 	Hur kan en bättre förståelse av Bibelns tid och kultur hjälpa oss att bättre förstå vissa bibeltexter? Ge några exempel.`