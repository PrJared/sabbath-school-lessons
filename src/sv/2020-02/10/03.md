---
title:  Jesaja Hiskia Och Sanherib
date:  01/06/2020
---

`Läs Jes. 36:1–3 och 37:14–38. Hur befriar Gud sitt folk i denna massiva assyriska attack mot Juda?`

År 701 f.Kr. strider Sanherib mot Juda. Berättelsen finns i Bibeln. Den är också återgiven av Sanherib själv på flera sätt. I sina historiska annaler som upptäcktes i huvudstaden Nineve skryter han: ”Fyrtiosex av hans [Hiskias] starkt befästa städer och otaliga småbyar i deras grannskap har jag besegrat och erövrat.” I Sanheribs palats i Nineve firar han sin seger över staden Lakish i Juda genom att täcka väggarna i ett centralt beläget rum i palatset med reliefer som beskriver hans belägring och strid mot staden.

Utgrävningar i Lakish nyligen har avslöjat ruiner efter en massiv förödelse av staden som brändes av Sanherib. Men Jerusalem blev mirakulöst skonat. Sanherib kan bara skryta: ”Beträffande Hiskia i Juda låste jag in honom i hans stad som en fågel i en bur.” Det finns ingen beskrivning av Jerusalems förstörelse och inga berättelser om att några fångar skulle ha förts bort till slaveri.

Det är sant att Jerusalem belägrades, men Bibeln berättar att belägringen avbröts eftersom Herrens ängel räddade Jerusalem. Som Jesaja hade förutsagt: ”Därför säger Herren så om kungen av Assyrien: Han skall inte komma in i denna stad, inte skjuta någon pil mot den, inte lyfta sin sköld mot den och inte kasta upp någon belägringsvall. Den väg han kom skall han vända tillbaka. I denna stad kommer han inte in, säger Herren, ty jag skall värna denna stad och rädda den för min och för min tjänare Davids skull” (Jes. 37:33–35).

Intressant nog beskrivs bara Lakish ordentligt i Nineve, Assyriens huvudstad. Jerusalem finns inte på palatsmurarna. Sanherib kunde bara skryta över sin seger över Lakish. Striden mellan himlens Gud och de assyriska gudarna visar sig i att han befriar sitt folk. Han ser Assyriens aggressiva handlingar. Han hör Hiskias bön. Gud ingriper i historien.

`Hur känns det att den Gud som så mirakulöst befriade Israel vid denna tid och plats är samma Gud som du ber till, lutar dig mot och litar på idag?`