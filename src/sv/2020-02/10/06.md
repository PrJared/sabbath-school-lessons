---
title:  Tro Och Historia
date:  04/06/2020
---

Vi lever inte i ett vakuum. Våra val påverkar inte bara oss själva utan också andra. På samma sätt har mångas liv bland Guds forntida folk haft stor inverkan på framtiden och människor runt omkring dem. I Heb. 11, det välkända ”trons kapitel”, ser vi en sammanfattning av inflytandet från många av dessa gamla troshjältar.

**Läs Heb. 11:1–40. Vad kan vi lära oss av dessa gamla hjältar och av att studera deras liv?**

`Enok`

`Noa`

`Abraham`

`Sara`

`Josef`

`Mose`

`Rachav`

`Simson`

Tro är inte bara att lita på någonting eller någon; den är också handling som gensvar på den tilliten. Det är en tro som handlar. Detta är vad som räknas som rättfärdighet. Det är dessa trons handlingar som förändrar historien. Var och en av dessa handlingar är beroende av tilliten till Guds Ord.

Noa agerade i tro när han byggde arken och litade på Guds Ord mer än erfarenhet och förnuft. Eftersom det aldrig hade regnat antydde erfarenhet och förnuft att en översvämning var absolut förnuftsvidrig. Men Noa lydde Gud, och människosläktet bevarades. Abraham, som då kallades Abram, lämnade Ur i södra Mesopotamien, den mest sofistikerade staden i den tidens värld, och gick, utan att veta vart Gud skulle leda honom. Men han valde att handla efter Guds Ord. Mose valde att bli en herde som senare ledde Guds folk till det utlovade landet, hellre än att bli kung över Egypten, den tidens största imperium. Han litade på den Allsmäktiges röst som kallade honom ur den brinnande busken. Rachav beslöt sig för att lita på berättelserna om Guds befrielse. Hon beskyddade därför de två spionerna och blev en del av Jesus släktled. Hur lite vet vi inte om hur våra beslut kan påverka otaliga människors liv i vår tid och framtiden!

`Vilka viktiga beslut väntar dig? Hur gör du dina val, och varför?`