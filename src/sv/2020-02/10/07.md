---
title:  Studiehjälp
date:  05/06/2020
---

Ellen White: ”David and Goliath”, s. 643–648 i Patriarchs and Prophets; ”Hezekiah”, s. 331–339; ”Deliverance from Assyria”, s. 349–366 i Prophets and Kings; section 4.k., i ”Methods of Bible Study” som finns på http://www.adventistbiblicalresearch.org/materials/bible-interpretation-hermeneutics/methods-bible-study.

”Bibeln är den äldsta och mest utförliga historiebok vi människor har. Den härstammar direkt från Gud som är grunden till allt som är sant. Genom alla tidsåldrar har Gud bevarat renheten i Bibeln. Den kastar ljus över sådant i det förflutna som människorna genom sina egna insatser förgäves försöker förstå. Det är bara i Guds ord som vi finner den autentiska berättelsen om hur de olika folken uppstod. Bibeln är det enda ställe där människosläktets historia inte färgas av stolthet eller fördomar” (Ellen White: Vägen till mognad, s. 190).

”Den som har kunskap om Gud och hans Ord har en fast tro på de heliga Skrifternas gudomlighet. Han prövar inte Bibeln med människans vetenskapliga idéer. Han prövar dessa idéer med felfria mått. Han vet att Guds Ord är sanning, och sanningen motsäger aldrig sig själv. Vad det än är i den så kallade vetenskapliga undervisningen som säger något mot sanningen i Guds uppenbarelse är det bara mänskliga gissningar.

För de verkligen visa öppnar vetenskaplig forskning stora områden av tankar och information” (Ellen White: Testimonies for the Church, vol. 8, s. 325).

**Samtalsstart**

En aktuell fråga i vår tid: Hur gör du för att bedöma vad som är sant eller falskt i dagens massmediaflöde?

**Förbön**

Förbön: Läs tillsammans Joh. 16:12–14 och be att Jesus ska uppfylla dessa löften i era liv och bevara er i det som är ett sant evangelium.

**Samtalsfrågor**

`1. 	Bena ut frågan i slutet av onsdagens studium. Ja, det är bra att vi finner arkeologiska belägg som bekräftar den bibliska historien. Men vad händer när arkeologiska belägg tolkas som att de motsäger den bibliska berättelsen? Vad kan detta säga oss om vårt behov av att lita på Bibeln som Guds Ord, vad än arkeologin eller någon annan vetenskapsgren hävdar?`

`2. 	Tänk på alla bibliska profetior i det förflutna, som vi från dagens utgångspunkt kan se som tidigare uppfyllda. Tänk t.ex. på de flesta rikena i Dan. 2 och 7. Vad kan vi lära oss av detta när det gäller de profetior som ännu ligger i framtiden?`