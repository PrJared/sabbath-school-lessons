---
title:  Bibeln Som Historia
date:  30/05/2020
---

> <p>Nyckeltext</p>
> ”Jag är Herren, din Gud, som förde dig ut ur Egypten, ut ur slavlägret” (2 Mos 20:2 [även 5 Mos. 5:6]).

### Vec Kans Huvudtexter
1 Sam. 17; Jes. 36:1–3; 37:14–38; Dan. 1, 5; Matt. 26:57–67;

Heb. 11:1–40.

Bibeln är historiskt förankrad. Den bibliska historien rör sig linjärt från en absolut början, när Gud skapade allting, mot ett slutmål, då han kommer att återställa jorden vid sin andra ankomst.

Bibelns historiska natur är en egenskap som skiljer den från andra religioners heliga böcker. Bibeln antar att det finns en Gud som personligen handlar i historien; den försöker inte bevisa hans existens. I början talar Gud, och livet på jorden skapas (1 Mos. 1:1–31). Han kallar Abram ifrån kaldéerna. Han befriar sitt folk från Egyptens slaveri. Han skriver de tio budorden på stentavlor med sitt eget finger (2 Mos. 31:18). Han sänder profeter. Han sänder domar. Han kallar människor till att leva och dela med sig av hans gudomliga lag och frälsningsplan till andra nationer. Slutligen sänder han sin Son Jesus Kristus till världen och delar därmed historien för alltid.

Den här veckan ska vi se på några nyckelfrågor i hur jordens historia  beskrivs i Bibeln och även på några arkeologiska belägg som stärker Bibelns historieskrivning.