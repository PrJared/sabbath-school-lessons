---
title:  Studiehjälp
date:  22/05/2020
---

Läs Ellen White:”The Creation”, s. 44–51;”The Literal Week”, s. 111–116, i Patriarchs and Prophets.

”Allt fler belägg, grundade på jämförande litteratur, lingvistiska och andra studier, växer fram på alla nivåer och leder till slutsatsen att jom, ’dag’, i 1 Mos. 1 konsekvent betyder en bokstavlig 24-timmarsdag.

Författaren till 1 Mos. 1 skulle inte ha kunnat komma på mer begripliga och allomfattande sätt att uttrycka tanken på en bokstavlig ’dag’ än vad han gjorde” (Gerhard F. Hasel: ”The ’Days’ of Creation in Genesis 1: Literal ’Days’ or Figurative ’Periods/Epochs’ of Time?” Origins 21/1 [1994], s. 30, 31).

”Även de största sinnena går vilse i sina försök att utforska relationer mellan vetenskap och uppenbarelse om de inte leds av Guds Ord. Skaparen och hans verk är bortom deras fattningsförmåga; och eftersom dessa inte kan förklaras med naturlagar sägs Bibelns historia vara otillförlitlig” (Ellen White: Testimonies for the Church, vol. 8, s. 258).

**Samtalsstart**

Ibland kan det verka som om Guds tidslinje inte är densamma som den mänskliga tidslinjen. Berätta om en situation då Gud gav dig ett bönesvar mycket tidigare eller senare än vad du hade förväntat dig!

**Förbön**

Veckans bibelstudium har handlat om hur 1 Moseboken ger oss en förståelse av vilka vi är och vem Gud är. Tacka Gud för hans generositet och tillit när han vid världens början gav oss den fria viljan.

**Samtalsfrågor**

`1. 	Varför är det omöjligt att ta Bibeln på allvar om man accepterar teistisk evolution? Om du känner en teistisk evolutionist som anser sig vara kristen, varför inte be honom/henne att förklara korset i ljuset av vad Paulus skrev (se Rom. 5) om den direkta kopplingen mellan Adams fall och död och Jesus kors? Hur förklarar han/hon det?`

`2. 	Om Bibeln är Guds uppenbarelse, öppnas då inte den troendes tro och ögon för en större verklighet som den förklaras i Skriften? Varför är det orättvist att kalla kristna trångsynta när de öppnar sina sinnen för bibliska sanningar som en oändlig Gud har uppenbarat?`

`3. 	Hur kan vi förbli trogna mot Guds Ord och hans ideal samtidigt som vi omkring oss och även hos oss själva har olika erfarenheter kring relationer och sexualitet? Hur kan vi ta efter Jesus som hindrade äktenskapsbryterskan från att bli stenad?`