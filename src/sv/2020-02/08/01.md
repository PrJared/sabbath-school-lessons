---
title:  Första Moseboken Som Grund 1
date:  16/05/2020
---

> <p>Nyckeltext</p>
> ”I begynnelsen fanns Ordet, och Ordet fanns hos Gud, och Ordet var Gud. Det fanns i begynnelsen hos Gud. Allt blev till genom det, och utan det blev ingenting till av allt som finns till. I Ordet var liv, och livet var människornas ljus” (Joh. 1:1–4).

### Veckans Huvudtexter
Joh. 1:1–3; 1 Mos. 1:3–5; 2 Mos. 20:8–11; Upp. 14:7; Matt. 19:3–6; Rom. 5:12.

De första kapitlen i 1 Mos. är grundläggande för resten av Bibeln. Bibelns viktigaste undervisning eller läror har sin källa i dessa kapitel. Här finner vi gudomen som samverkar i harmoni som Fader, Son (Joh. 1:1–3; Heb. 1:1, 2) och Ande (1 Mos. 1:2) för att skapa världen och allt som finns där, med människan som höjdpunkt (1 Mos. 1:26–28). 1 Mos. lär oss också om sabbaten (2:1–3), ondskans ursprung (kap. 3), Messias och frälsningsplanen (3:15), den världsomfattande floden (kap. 6–9), förbundet (1:27; 2:2, 3, 15–17; 9:9–17; kap. 15), språkförbistringen och folkens spridning (kap. 10, 11) och släktregistren som ger en ram för den bibliska kronologin från skapelsen till Abraham (kap. 5 och 11). Slutligen: kraften i Guds talade Ord (1 Mos. 1:3; 2 Tim. 3:16; Joh. 17:17), människans natur (1 Mos. 1:26–28), äktenskapet mellan en man och en kvinna (1 Mos. 1:27, 28; 2:18, 21–25), förvaltning av jorden och dess resurser (1 Mos. 1:26; 2:15, 19) och det utlovade hoppet om en ny skapelse (Jes. 65:17; 66:22; Upp. 21:1) är allting grundat på dessa första kapitel som vi ska studera denna och nästa vecka.

_Studiematerial för den 17–23 maj 2020_