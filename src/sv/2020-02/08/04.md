---
title:  Sabbaten Och Skapelsen
date:  19/05/2020
---

Idag attackeras sabbaten i det sekulära samhället och i religiösa gemenskaper. Detta kan ses i globala sammanslutningars arbets-scheman: i försöket att förändra kalendern i många europeiska länder så att måndagen är den första veckodagen och söndagen den sjunde, och genom påvens encyklika om klimatförändringar nyligen som kallar sjundedags sabbaten för ”judisk sabbat” och uppmanar världen att hålla en vilodag för att minska den globala uppvärmningen (Pope Francis, Laudato Si’, Vatican City: Vatican Press, 2015, s. 172, 173).

`Läs 1 Mos. 2:1–3; 2 Mos. 20:8–11; Mark. 2:27 och Upp. 14:7. På vilket sätt är skapelseveckan bunden till det fjärde budet? Hur är detta bud bundet till de tre änglarnas budskap?`

Bibeln säger: ”Den sjunde dagen hade Gud fullbordat sitt verk” (1 Mos. 2:2). Guds verk avslutades inte på den sjätte dagen då han skapade människor. Det är därför Jesus säger: ”Sabbaten blev till för människan och inte människan för sabbaten” (Mark. 2:27). Jesus kunde göra detta auktoritativa konstaterande eftersom han instiftade sabbaten som ett evigt tecken eller sigill för Guds förbund med hans folk. Sabbaten var inte bara reserverad för det hebreiska folket, utan för hela mänskligheten.

Första Moseboken anger tre saker Jesus gjorde efter att han hade instiftat sabbatsdagen. För det första ”vilade” han (1 Mos. 2:2) och gav så oss ett gudomligt exempel på sin önskan att vila med oss. För det andra ”välsignade” han den sjunde dagen (1 Mos. 2:3). I skapelseberättelsen välsignas djuren (1 Mos. 1:22) och Adam och Eva (1 Mos. 1:28), men den enda dag som får en specifik välsignelse är den sjunde dagen. För det tredje gjorde Gud den ”till en helig dag” (1 Mos. 2:3).

Ingen annan dag i Bibeln får dessa tre benämningar. Dessa tre handlingar upprepas i fjärde budet, när Gud skriver det med sitt eget finger och pekar tillbaka på skapelsen som grunden för sabbaten (2 Mos. 20:11).

`Jämför påbudet att tillbe Skaparen i Upp. 14:7 med orsaken till varför vi ska komma ihåg sabbaten i 2 Mos. 20:11. Hur kopplar uppmaningen att tillbe Skaparen direkt samman sabbaten och den sista tidens händelser?`