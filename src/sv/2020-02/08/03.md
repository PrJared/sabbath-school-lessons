---
title:  Skapelsedagarna
date:  18/05/2020
---

I vår tid har man tenderat att se på skapelseveckan som en metafor, en liknelse, eller till och med myt i stället för bokstavliga dagar. Detta tankesätt har uppstått ur evolutionsteorin som antar långa tider för livets utveckling på planeten jorden.

`Vad lär Bibeln om detta? Varför ska ”dagarna” i 1 Mos. 1 förstås som bokstavliga, inte symboliska, dagar?`

`Läs 1 Mos. 1:3–5 och 2 Mos. 20:8–11. Hur används ordet ”dag” i dessa sammanhang?`

I skapelseberättelsen används det hebreiska ordet för ”dag”, jom, konsekvent för bokstavliga dagar. Ingenting i skapelseberättelsen tyder på någonting annat än en bokstavlig dag, så som vi förstår en dag idag. Det finns faktiskt forskare som inte tror på bokstavliga dagar men som ändå menar att författarens avsikt var att beskriva bokstavliga dagar.

Det är intressant att Gud själv bestämmer namnet för denna tidsenhet (1 Mos. 1:5). Jom, dag, definieras: ”Det blev kväll och det blev morgon” (1 Mos. 1:5, 8 osv.). Ordet används i singular, inte plural, och betyder en enskild dag.

Därför ska skapelsens sju dagar förstås som en komplett tidsenhet, som inleds med talet echad, ”ett”, som sedan åtföljs av ordningstal (andra, tredje, fjärde osv.). Detta mönster antyder en ordningsföljd av dagar med den sjunde dagen som den sista. I användningen av ord eller i den berättande formen i sig finns det ingen antydan att det skulle finnas något gap mellan dessa dagar. De sju skapelsedagarna är verkligen sju dagar så som vi begränsar dagarna idag.

Dagens bokstavliga natur tas också för given när Gud med sitt eget finger skrev det fjärde budet, som anger grunden till sjundedagssabbatens vila på skapelseveckans bokstavliga dagar.

`Skapelseberättelsen i Första Moseboken är inte den enda skapelseberättelsen i Bibeln. Där finns också en återskapelse vid Jesus andra ankomst, när Gud förvandlar dödligheten till odödlighet, ”i ett nu, på ett ögonblick, vid den sista basunens ljud” (1 Kor. 15:52). Om Gud kan göra detta ögonblickligen i den nya skapelsen, varför skulle han använda miljarder år som den teistiska evolutionen lär?`