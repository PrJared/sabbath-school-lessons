---
title:  Att Förstå Bibeln
date:  10/05/2020
---

`Läs 2 Tim. 3:16, 17. För vilket syfte gavs Bibeln till oss?`

Bibeln skrevs som ett vittnesbörd om Guds verk i historien, om hans plan att frälsa det fallna människosläktet, och för att vägleda oss på rättfärdighetens vägar. Herren valde att göra detta på mänskligt språk och att göra sina tankar synliga genom mänskliga ord. När Gud befriade Israel från Egypten valde han en specifik nation för att förmedla sitt budskap till alla folk. Han lät den nationen kommunicera hans Ord på deras språk, hebreiska (och några få delar på arameiska, ett språk som är nära släkt med hebreiskan).

Uppkomsten av den grekiska kulturen gav ett nytt tillfälle och tillät Nya testamentet att kommuniceras på det universella grekiska språket, som talades överallt i den delen av världen på den tiden. (Det fanns faktiskt också en grekisk översättning av Gamla testamentet.) Efter Kristus död gjorde detta ”universella” språk att det blev möjligt för apostlarna och den tidiga församlingen att sprida budskapet långt bort med en ny missionsiver. Senare har Johannes ”vittnat om Guds ord och Jesu Kristi vittnesbörd, allt han har sett” (Upp. 1:2). På detta sätt antyder Bibeln en kontinuitet i detta inspirerade ”vittnesbörd” från Bibelns första författare till den sista av dem.

`Läs 5 Mos. 32:46, 47. Varför var det så viktigt för israeliterna att ”följa allt som står i denna lag” (5 Mos. 32:46)? På vilket sätt ”förlänger” Guds Ord vår livstid? Vad kan det betyda i vårt sammanhang idag?`

Många har inte bara Bibeln översatt till sitt eget språk, utan de har även flera översättningar på sitt språk. Andra har kanske bara en, om ens det. Men oavsett hur många man har är det avgörande att behandla den som Guds Ord, och viktigast av allt är att lyda vad den lär.

`Varför är det aldrig några ”tomma ord” (5 Mos. 32:47) att lyda Guds Ord och att lära det till dina barn?`