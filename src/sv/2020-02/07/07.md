---
title:  Studiehjälp
date:  15/05/2020
---

Läs Ellen White: ”John Wycliffe”, s. 73–87; ”Luther inför riksdagen”, s. 131–152 i Från mörker till ljus. Läs även ”section 4.a.–j. från dokumentet ”Methods of Bible Study” som finns på följande länk: www.adventistbiblicalresearch.org/materials/bible-interpretation-hermeneutics/methods-bible-study.

”I sitt ord har Gud meddelat människorna den kunskap som är nödvändig för frälsning. Bibeln ska därför betraktas som en auktoritativ, ofelbar uppenbarelse av hans vilja. Den är en norm för karaktären, en uppenbarare av trosläran och en bedömare av erfarenheten …

Gud har uppenbarat sin vilja för människorna genom sitt Ord. Ändå har han inte ansett att den helige Andes ständiga närvaro och vägledning är onödig. Tvärtom utlovades Anden av vår Frälsare för att förklara Ordet för hans tjänare, för att belysa och tillämpa dess undervisning. Eftersom det var Guds Ande som inspirerade Bibeln, är det omöjligt att Andens undervisning någonsin skulle kunna stå i motsats till Ordet” (Ellen White: Från mörker till ljus, s. 14, 15).

**Samtalsstart**

Vilka tycker du är de största trösklarna till att förstå Bibeln?

**Förbön**

Be för alla de folk som ännu inte har Bibeln på sitt språk. Be för bibelsällskapen runt om i världen som arbetar för att göra Bibeln tillgänglig för fler. Be för de missionärer som flyttat in hos folkgrupper för att lära sig deras språk och kultur för att göra evangeliet tillgängligt för dem.

**Samtalsfrågor**

`1. 	Oavsett hur många bibelöversättningar vi har på vårt språk, hur kan du bäst använda vad du har? Hur kan du lära dig att hålla fast vid Bibeln som Guds Ord och genom tro försöka lyda vad den lär?`

`2. 	Tänk på skillnaden mellan vad Guds Ord lär om människans ursprung (att vi skapades av Gud på sjätte skapelsedagen) och vad mänskligheten själv, i ”vetenskapens” namn, lär – att vi har utvecklats under miljarder år. Vad bör denna enorma kontrast mellan de två säga oss om hur viktigt det är att hålla sig till vad Bibeln lär, och hur långt bort mänskligheten kan komma när den vänder sig bort från Guds Ord och dess klara undervisning?`

`3. 	Vilka hjälpmedel, om några, finns tillgängliga för dig som kan hjälpa dig att förstå Bibeln bättre? Även om du inte har några extra hjälpmedel, hur kan du lära dig att tillämpa några av den här veckans lärdomar om hur vi ska tolka Bibeln?`

`4. 	Israeliterna uppmanades att undervisa sina barn om de fantastiska sanningar som hade anförtrotts dem och att återberätta berättelserna om Guds ledning i deras liv (5 Mos. 4:9). Förutom den uppenbara nyttan att föra sin tro vidare, vad finns det i undervisningen och berättelserna om Guds ledning i våra liv som stärker vår egen tro? Varför är det alltså nyttigt även för oss själva att berätta om den bibliska sanningen för andra?`