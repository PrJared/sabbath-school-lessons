---
title:  Bibeln
date:  23/04/2020
---

Den heliga Anden har uppenbarat och inspirerat Bibelns innehåll för människorna, och han leder oss aldrig mot Guds Ord eller bort från det. För sjundedagsadventister har Bibeln högre auktoritet än mänsklig tradition, erfarenhet, förnuft eller kultur. Bara Bibeln är normen som allt annat ska prövas mot.

`Läs Joh. 5:46, 47 och 7:38.  Vad är den yttersta källan till förståelsen av andliga frågor, enligt Jesus Kristus? Hur bekräftar Bibeln att han är den sanne Messias?`

Vissa människor påstår att de har fått speciella ”uppenbarelser” och vägledning av den heliga Anden, men de går emot Bibelns klara budskap. För dem har den heliga Anden fått en högre auktoritet än Guds Ord. Den som tillintetgör Guds skrivna och inspirerade ord och förringar dess klara budskap rör sig på farlig mark och följer inte Guds Andes ledning. Bibeln är vår enda andliga trygghet. Bara den är en tillförlitlig norm för alla frågor om tro och praxis.

”Den helige Ande talar till människornas sinnen genom Bibeln och skriver in sanningen i deras medvetande. På det sättet avslöjar han villfarelsen och driver ut den ur sinnet. Genom sanningens Ande leder Kristus sitt utvalda folk till att underordna sig honom, och Anden verkar genom Guds Ord” (Ellen White: Messias, s. 625).

Den heliga Anden bör aldrig förstås ersätta Guds Ord. Nej, han verkar i harmoni med och genom Bibeln för att dra oss till Kristus och gör på så sätt Bibeln till den enda normen för äkta biblisk andlighet. Bibeln ger en sund lära (se 1 Tim. 4:6) och eftersom den är Guds Ord är den tillförlitlig och förtjänar att bli helt accepterad. Det är inte vår uppgift att sätta oss till doms över Skriften. Guds Ord har snarare rätten och auktoriteten att döma oss och våra tankar. För det är Guds eget skrivna Ord.

`Varför är Bibeln en säkrare guide i andliga frågor än subjektiva intryck? Vilka konsekvenser får vi av att inte acceptera Bibeln som det mått med vilket all undervisning och även våra egna andliga upplevelser ska mätas? Om enskilda uppenbarelser vore det sista ordet i andliga frågor, varför skulle det bara leda till kaos och vilsenhet?`