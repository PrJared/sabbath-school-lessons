---
title:  Studiehjälp
date:  24/04/2020
---

Läs Ellen White: ”Bibeln, ett säkert skydd”, s. 512–519 i Från mörker till ljus.

Tradition, erfarenhet, kultur, förnuft och Bibeln är alla närvarande i vår reflektion över Guds Ord. Den avgörande frågan är: Vilken av dessa källor har sista ordet och den yttersta auktoriteten i vår teologi? Det är en sak att bekräfta Bibeln men en helt annan att helt låta Bibeln påverka och förändra vårt liv genom den heliga Andens verk.

”I sitt ord har Gud meddelat människorna den kunskap som är nödvändig för frälsning. Bibeln ska därför betraktas som en auktoritativ, ofelbar uppenbarelse av hans vilja. Den är en norm för karaktären, en uppenbarare av trosläran och en bedömare av erfarenheten.” (Ellen White: Från mörker till ljus, s. 14, 15).

**Samtalsstart**

Hur reagerar du på rubriken som säger att Bibeln är den auktoritativa källan till vår teologi?

**Förbön**

Be om hjälp att förstå mer och om kraft att leva efter Guds Ord till ett vittnesbörd och inspiration för andra.

**Samtalsfrågor**

`1. 	Varför är det lättare att upprätthålla detaljer i vissa mänskliga traditioner än att leva efter andan i Guds lag: älska Herren vår Gud med hela mitt hjärta, själ och sinne och min nästa som mig själv (se Matt. 22:37–40)?`

`2. 	Samtala i studiegruppen om era svar på söndagens sista fråga. Vilken roll bör traditionen spela i vårt samfund? Var ser ni välsignelser och utmaningar i religiösa traditioner?`

`3. 	Hur kan vi försäkra oss om att tradition, oavsett hur god den kan vara, inte överträder Guds skrivna Ord som vår definitiva norm och auktoritet?`

`4. 	Anta att någon hävdar  att Herren har talat till honom eller henne i en dröm och sagt att söndagen är den sanna vilo- och gudstjänstsdagen i Nya testamentets tid. Hur skulle du svara den personen, och vad lär en berättelse som denna oss om att upplevelser alltid måste prövas av Guds Ord?`

`5. 	Samtala i studiegruppen om kulturen där er församling befinner sig. Hur påverkar den kulturen er tro? Vilka exempel kan vi finna från historien där kulturen starkt påverkat församlingsmedlemmar på ett sådant sätt att när man nu ser tillbaka ser vi det som negativt? Vad kan vi lära oss av det för vår egen del idag, så att vi inte begår liknande misstag?`