---
title:  Bibeln Den Auktoritativa Källan Till Vår Teologi
date:  18/04/2020
---

> <p>Nyckeltext</p>
> ”Gå till lagen och vittnesbördet! Om de inte talar i enlighet med dessa, så kommer de inte att få se någon gryning” (Jes. 8:20, nuB).

### Veckans Huvudtexter
Mark. 7:1–13; Rom. 2:4; 1 Joh. 2:15–17; 2 Kor. 10:5, 6; Joh. 5:46, 47; 7:38.

Det finns ingen kristen kyrka som inte använder Bibeln som stöd för sin tro. Ändå är inte Bibelns auktoritet i teologin densamma i alla kyrkor. Bibelns roll kan faktiskt variera mycket från den ena kyrkan till den andra. Detta är ett viktigt men komplext ämne som vi ska studera utifrån fem inflytelserika källor som påverkar vår bibeltolkning: tradition, erfarenhet, kultur, förnuft och Bibeln själv.

Dessa källor spelar en viktig roll i varje teologi och kyrka. Vi är alla en del av olika traditioner och kulturer som påverkar oss. Alla har vi erfarenheter som formar våra tankar och påverkar vår förståelse. Alla har vi förmåga att tänka och utvärdera saker och ting. Alla läser vi Bibeln och använder den för vår förståelse av Gud och hans vilja.

Vilken av dessa källor, eller kombinationer av dem, har den slutgiltiga auktoriteten över hur vi tolkar Bibeln, och hur används dessa i relation till varandra? Vilken källa eller vilka källor som prioriteras leder till mycket olika betoningar och resultat och kommer ytterst att bestämma inriktningen i hela vår teologi.

_Studiematerial för den 19–25 april 2020_