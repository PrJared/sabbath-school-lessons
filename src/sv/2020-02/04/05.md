---
title:  Förnuft
date:  22/04/2020
---

`Läs 2 Kor. 10:5, 6; Ords. 1:7 och 9:10. Varför är det så viktigt att lyda Kristus i våra tankar? Varför är Herrens fruktan vishetens början?`

Gud har gett oss förmågan att tänka och resonera. Varje mänsklig aktivitet och teologiskt argument förutsätter vår förmåga att tänka och dra slutsatser. Vi understödjer inte någon ogenomtänkt tro. Men i och med 1700-talets upplysningstid intog det mänskliga förnuftet en ny och förhärskande roll, särskilt i Västvärlden, som går långt bortom vår förmåga att tänka och komma fram till rätta slutsatser.

I motsats till tanken att all vår kunskap är grundad på beprövad erfarenhet betraktar man mänskligt förnuft som huvudkällan till kunskap. Denna uppfattning, som kallas rationalism, är tanken att sanning inte är beprövad utan intellektuell och härstammar från förnuftet. Med andra ord existerar vissa sanningar, och det är bara vårt förnuft som kan förstå dem direkt. Detta gör det mänskliga förnuftet till test och norm för sanningen. Förnuftet blev den nya auktoritet inför vilken allt annat skulle böja sig, kyrkan och dess auktoritet medräknad, och ännu mer dramatiskt, även Bibeln som Guds Ord. Allt som inte var självklart för mänskligt förnuft förkastades och dess legitimitet ifrågasattes. Denna attityd påverkade stora delar av Bibeln. Alla underverk och Guds övernaturliga handlingar, som Jesus kroppsliga uppståndelse, jungfrufödelse, och en skapelse på sex dagar, för att nämna några få, betraktades inte längre som sanna och tillförlitliga.

Sanningen är att vi bör komma ihåg att även vårt förnuft är påverkat av synden och behöver underställas Kristus styre. Människorna är förmörkade till sitt förstånd och skilda från Gud (Ef. 4:18). Vi behöver bli upplysta av Guds Ord. Vidare antyder det faktum att Gud är vår Skapare att mänskligt förnuft, bibliskt talat, inte är skapat som någonting som fungerar oberoende av eller autonomt utanför Gud. Nej, ”att frukta Herren är början till vishet” (Ords. 9:10; jfr 1:7). Guds uppenbarelse finns uttryckt i Guds skrivna Ord. Vi behöver acceptera att den ska härska i våra liv och vi behöver vara villiga att följa det som står skrivet i Bibeln. Först då kan vi tänka rätt.

`För flera århundraden sedan skapade den amerikanska presidenten Thomas Jefferson sin egen version av Nya testamentet genom att skära bort allt som enligt hans sätt att se gick emot förnuftet. Nästan alla Jesus underverk försvann, hans uppståndelse medräknad. Vad bör redan detta lära oss om det mänskliga förnuftets begränsningar att förstå sanningen?`