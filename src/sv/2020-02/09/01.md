---
title:  Första Moseboken Som Grund 2
date:  23/05/2020
---

> <p>Nyckeltext</p>
> ”Himlen förkunnar Guds härlighet, himlavalvet vittnar om hans verk” (Ps. 19:2).

### Vec Kans Huvudtexter
Job 26:7–10; 1 Mos 1–2; 5; 11; 1 Krön. 1:18–27; Matt. 19:4, 5; Joh. 1:1–3.

Många stora tänkare har inspirerats av Bibeln till att utforska den skapade världen. Som resultat av det föddes vetenskapen. Johannes Kepler, Isaac Newton, John Ray, Robert Boyle och många andra tidiga vetenskapsmän trodde att deras arbete uppenbarade ännu mer om Guds skapelseverk.

Men efter den franska revolutionen började 1800-talets vetenskap röra sig från en teistisk världsbild mot en världsbild grundad på naturalism och materialism, ofta utan utrymme för det övernaturliga. Dessa filosofiska tankar populariserades av Charles Darwins Om arternas ursprung (1859). Från och med den tiden har vetenskapen allt mer distanserat sig från sin bibliska grund, och resultatet har blivit en radikal omtolkning av berättelsen i Första Moseboken.

Lär Bibeln en föråldrad, ovetenskaplig syn på kosmologin? Var den bibliska berättelsen helt enkelt lånad från hedniska folk runt omkring? Är Bibeln kulturellt betingad av dess plats och tid, eller lyfter dess inspirerade natur oss upp till en syn på alltings ursprung som är fullständig inom den gudomliga ramen?

Dessa är några av de frågor vi ska beröra i denna veckas studium.

_Studiematerial för den 24–30 maj 2020_