---
title:  Skapelsen I Den Forntida Litteraturen
date:  25/05/2020
---

Arkeologiska fynd från Egypten och Mellanöstern innehåller skapelse- och flodberättelser. Somliga vill se att berättelsen i 1 Mos. har lånats från dessa kulturer eller är beroende av dem. Kan det stämma?

`Jämför skillnaderna i 1 Mos. 1–2:1 och Atrahasis-eposet: ”När gudarna, i stället för människan/utförde arbetet, bar bördorna/gudarnas bördor var för stora/arbetet för tungt, bekymren för många …/Gudarnas barnmorska …/du är livmodergudinnan, för att bli mänsklighetens skapare/skapa en dödlig, så att han må bära oket/låt honom bära gudarnas börda …/ Geshtu-E, en gud med intelligens/slaktade de i sin samling/ Nintu blandade lera/med hans kött och blod” (Stephanie Dalley: Myths from Mesopotamia: Creation, the Flood, Gilgamesh, and Others, New York: Oxford University Press, 1989, s. 9, 14, 15. Svensk översättning från Aila och Vesa Annala: Skapelseberättelsen och floden i historiskt och arkeologiskt perspektiv, Arfus, Kalmar 1999, s. 26, 27).`

Skillnaderna är mer avgörande än likheterna:

(1) I Atrahasis arbetar människan så att gudarna kan vila. I 1 Mos. skapar Gud jorden med allting för människan, skapelsens höjdpunkt. Han vilar med dem i en trädgård. De inbjuds till gemenskap med Gud och till att ta hand om skapelsen. Detta finns inte i Atrahasis.

(2) I Atrahasis dödas en mindre gud, vars blod blandas med lera för att forma sju män och kvinnor. I 1 Mos. ”formar” Gud egenhändigt Adam, blåser liv i honom, och kvinnan ”formas” senare som en ”hjälp” för mannen. De skapades inte av en slaktad guds blod.

(3) I berättelsen i 1 Mos.  finns inga tecken på någon konflikt eller något våld, vilket vi finner i Atrahasis.

Bibelns beskrivning är vacker. En allsmäktig Gud ger mänskligheten ett gudomligt syfte i en fullkomlig värld. P.g.a. denna radikala skillnad ser många dem som helt olika skapelseberättelser.

`Somliga menar att skapelse- och flodberättelserna genom tiderna`

`förts vidare, löst grundade på faktiska händelser (varav vissa likheter), och har blivit förvrängda genom tiderna. Men under den heliga Andens inspiration uppenbarade Mose vad som verkligen hände. Varför är denna förklaring en bättre förklaring till vissa likheter än att Mose lånade andra berättelser?`