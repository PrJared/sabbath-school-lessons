---
title:  Platt Jord
date:  24/05/2020
---

Det är en allmän uppfattning att många i den forntida världen tänkte sig jorden som platt. Men de flesta förstod, av olika goda skäl, att jorden var rund. Än idag hävdar somliga att Bibeln själv lär att jorden är platt.

`Läs Upp. 7:1 och 20:7, 8. Vad är sammanhanget i dessa verser? Ännu viktigare: lär de något om en platt jord?`

Johannes, författaren till dessa texter, skriver i sina profetior om den sista tiden om ”fyra änglar [som] står vid jordens fyra hörn och håller fast jordens fyra vindar” (Upp. 7:1). Han upprepar siffran ”fyra” tre gånger för att binda ängeln till de fyra väderstrecken.

Kort sagt använder han bara bildspråk, som vi gör idag när vi t.ex. säger att ”solen går ner” eller ”en vind kommer från öster”. Att vidhålla en bokstavlig tolkning av dessa profetiska texter när sammanhanget förutsätter en bildlig tanke om norr, söder, öster och väster är att rycka dessa texter ur sitt sammanhang och tillskriva dem en innebörd som de inte lär. När Jesus sade: ”Ty från hjärtat kommer onda tankar, mord, äktenskapsbrott, otukt, stöld, mened, förtal” (Matt. 15:19) talade han inte om människans fysiologi eller ett bokstavligt människohjärta. Han använde en bild för att få fram en moralisk poäng.

`Läs Job 26:7–10; Jes. 40:21, 22. Vad lär de oss om jorden?`

I Job 26:7 beskrivs jorden som placerad i rymden: ”Han spänner ut himlen i norr över det tomma, han hänger upp jorden på intet” (FB). Jes. 40:22 säger: ”Han tronar ovan jordens rund, de som bor på den är som myror. Han breder ut himlen som en duk, spänner upp den som ett tält att bo i.” I Luk. 17:31-37 visar Jesus tydligt att det samtidigt är både natt och dag någonstans på jorden: några människor sover i sängen samtidigt som andra utför arbete.

`Sätt dig själv i någons situation som levde för tusentals år sedan. Vilka belägg skulle du ha för att jorden rörde sig? Eller skulle du finna mer övertygande belägg för att den stod stilla? Vilka belägg skulle du finna för att jorden är platt resp. rund?`