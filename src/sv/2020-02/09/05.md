---
title:  Skapelsen Och Tiden
date:  27/05/2020
---

`Läs 1 Mos. 5 och 11. På vilket sätt spårar Bibeln mänsklighetens historia från Adam till Noa och från Noa till Abraham?`

Det finns ett drag som gör dessa släktregister unika i Bibeln: i dem finns en tidsaspekt som gör att många bibelforskare med all rätta kallar dem för ”släkttavlor”. I dem finns en förenande mekanism med information om härstamning tillsammans med en tidsram, så att ”när person nummer ett hade levt x antal år blev han far till person två. Person ett levde, efter att ha fått person två, y antal år, och han fick söner och döttrar.” 1 Mos. 5 lägger till en formel: ”person etts hela livstid var z antal år.” Detta enande system bör ha förhindrat att några generationer har missats eller lagts till. 1 Mos. 5 och 11 innehåller ett fortsatt släktled som bekräftas i 1 Krön. 1:18–27, där det inte finns några tillagda eller saknade generationer. På detta sätt tolkar Bibeln sig själv.

Under nästan 2 000 år har judiska och kristna bibelforskare tolkat dessa texter som att de representerar historia och på ett noggrant sätt bestämmer tiden för floden och jordens ålder, åtminstone från de sju skapelsedagarna i 1 Mos. 1–2.

Sedan ganska lång tid tillbaka har man försökt omtolka 1 Mos. 5 och 11 till långa tidsperioder, som tolkningen av vissa arkeologiska och historiska data (av bristfälliga människor) kan antyda. Detta väcker allvarliga frågor om tillförlitligheten i Bibelns berättelse.

Men om vi ska förstå Guds tidsuppfattning och dess väg genom historien måste vi inse att dessa två kapitel ”kopplar både historiskt och teologiskt Adam med resten av mänskligheten och Gud med människan inom ramen av tid och rum. 1 Mos. 5 och 11:10–26 ger en tidsram och mänsklig kedja som sammankopplar Guds folk med den man som Gud skapade som höjdpunkt av de sex dagarnas skapelse på denna planet” (Gerhard F. Hasel: ”The Meaning of the Chronogenealogies of Genesis 5 and 11”, Origins 7/2 [1980], s. 69).

`Dessa texter finns i Gamla testamentet av goda och viktiga skäl, men vad säger Paulus i 1 Tim. 1:4 och Tit. 3:9 att vi behöver tänka på när vi talar om sådana texter?`