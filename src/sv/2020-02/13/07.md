---
title:  Studiehjälp
date:  26/06/2020
---

Ellen White: ”Bönens välsignelse”, s. 130–147 i Vägen till Kristus.

”Det naturliga ögat kan aldrig se Kristus härlighet och skönhet. Den heliga Andens inre upplysning visar själen dess sanna hopplösa, hjälplösa tillstånd när den är utan nåd och förlåtelse från Kristus, som till fullo har burit vår synd. Anden är den enda som gör det möjligt för människan att urskilja Kristus oändliga nåd, omätliga kärlek, välvilja och härlighet” (Ellen White: The Upward Look, s. 155).

”Delar av Skriften, även hela kapitel, kan anförtros åt minnet, för att upprepas när Satan kommer med sina frestelser … När Satan vill leda sinnet till att stanna vid jordiska och sensuella ting är det effektivaste motståndet ’det står skrivet’ ” (Ellen White, The Advent Review and Sabbath Herald, 8 april 1884).

**Samtalsstart**

Berätta om ett tillfälle när du har upplevt att en text i Bibeln har varit till hjälp eller uppmuntran i vardagen.

**Förbön**

Be i mindre grupper genom att använda ord från bibeltexter. Kommer du inte ihåg texten ordagrant, så säg den med egna ord. Ge även tid innan bönen för den som vill slå upp någon text.

**Samtalsfrågor**

`1. 	Hur påverkar den fria viljan och det fria valet våra beslut? Även om många områden i vårt liv är utanför vår kontroll när det gäller viktiga ting som relaterar till evigt liv, har vi ett fritt val. Vad gör du med den fria viljan som Gud har gett dig? Vilken sorts andliga val gör du?`

`2. 	Tänk på vilken roll sabbaten kan och bör ha när det gäller att ge oss tid till stillhet med Gud. Vilken skillnad skulle den kunna göra i ditt liv? Hur kan du göra sabbaten mer till den andliga välsignelse den är tänkt att vara?`

`3. 	Hur upplever du det att ta tid ensam med Gud i bön och bibelstudium? På vilket sätt kan den stunden påverka din tro? Samtala i studiegruppen, om det känns bra, om era personliga stunder av läsning och bön och vad ni har fått ut av dem. Hur kan andra få nytta av det ni har lärt er?`

`4. 	Vilka favorittexter har du lärt dig utantill? Vad är det som gör att du gillar dem så mycket? Hur har memorering varit en välsignelse för dig?`