---
title:  Att Leva Av Guds Ord
date:  20/06/2020
---

> <p>Nyckeltext</p>
> ”Bli ordets görare, inte bara dess hörare, annars tar ni miste” (Jak. 1:22).

### Vec Kans Huvudtexter
Fil. 2:12–16; Luk. 4:4, 8, 10–12; Ps. 37:7; 46:10; 62:1, 2, 5; Kol. 3:16.

Även den bästa metoden att studera Bibeln är meningslös om vi inte har bestämt oss för att leva efter det vi lär oss från Skriften. I bibelstudium, precis som i all utbildning, gäller detta: man lär sig bäst genom att inte bara läsa eller höra utan genom att praktisera det man vet. Det öppnar en full skattkammare av gudomliga välsignelser som annars skulle vara stängda för oss, och det leder oss till en spännande och livsförvandlande väg som ökar vår förståelse och kunskap. Om vi inte är villiga att stanna inför Guds Ord och praktisera vad vi har studerat växer vi inte. Vårt vittnesbörd blir försvagat eftersom vårt liv inte är i harmoni med våra ord.

Vi växer i nåd och visdom genom inspirerande förebilder som visar oss vad det innebär att leva av Guds Ord. Det finns inget bättre exempel och ingen bättre motiverande kraft som är starkare än Jesus Kristus. Han levde ett liv i full harmoni med Guds vilja.

Den här veckan ska vi studera vad det innebär att leva av Guds Ord och dess gudomliga auktoritet.