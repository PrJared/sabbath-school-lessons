---
title:  Att Lära Sig Av Jesus
date:  22/06/2020
---

Det finns inget bättre och mer inspirerande exempel att följa än Jesus Kristus. Han kände till Skrifterna och var villig att följa det skrivna Guds Ord och hålla sig till det.

`Läs Luk. 4:4, 8, 10–12. Hur använder Jesus Skriften för att möta Satans frestelser? Vad säger det om Skrifternas betydelse för vår tro, särskilt i tider av prövningar?`

Jesus kände till Skrifterna så väl att han kunde citera dem utantill. Denna kännedom måste ha kommit från kvalitetstid med Gud i studiet av Skrifterna.

Om han inte känt till Skriftens exakta ord och sammanhang skulle han lätt ha lurats av djävulen. Även djävulen citerade Skriften och använde den för sina egna bedrägliga syften. Det räcker alltså inte att bara kunna citera Skriften. Man behöver också känna till vad annat Skriften har att säga om ett ämne och dess rätta mening. Först då kan vi, precis som Jesus, undvika att luras av Guds motståndare och stå emot Satans attacker. Nu och då läser vi att Jesus öppnade sina efterföljares sinnen till att förstå Skriften genom att hänvisa till något som ”står skrivet” (Luk. 24:45, 46; Matt. 11:10; Joh. 6:45; osv.). Han förutsatte att de som läser Skriften kan komma fram till rätt förståelse: ”Vad står det i lagen? Hur lyder orden?” (Luk. 10:26). För Jesus är det som står i Skriften normen för hur vi ska leva.

I Joh. 7:38 visade Jesus, Guds Ord som blivit människa, lärjungarna tillbaka till Skriftens ord. Det är bara genom Bibeln som vi kan veta att Jesus är den utlovade Messias. Det är Skrifterna som vittnar om honom (Joh. 5:39). Jesus själv var villig att hålla sig till Skrifterna, Guds nedskrivna Ord. Vi bör göra detsamma.

`Har du upplevt att du har haft användning av Skrifterna i dina kamper mot frestelser?  På vilket sätt?  Om du inte har provat att läsa Bibeln eller citera Bibeln när du frestas, vad tror du skulle hända om du gjorde det?`