---
title:  Missionsnytt
date:  10/04/2020
---

#### En adventist bland 10 000 elever

Det var en stor upplevelse för Radenko Melović att få börja studera vid universitetet. Han fick flytta 30 mil från sitt föräldrahem i en liten by till huvudstaden Belgrad och ett stort universitet med 10 000 elever.

Radenko gillade livet på universitetet. Men tyvärr festade han för mycket tillsammans med sina vänner och slarvade med studierna. Han bytte studie-inriktning ett par gånger och lyckades på så sätt undvika att förlora sin studieplats. Han var omtyckt bland eleverna och valdes till elevrådsordförande.

Under Radenkos fjärde år vid universitetet dog hans syster medan hon höll på att föda barn. Radenko blev förtvivlad. Hans syster hade varit som en ängel i familjen. Och han visste inte vad han skulle ta sig till. För första gången i sitt liv var han uppriktig när han bad. Han bad Gud att han skulle visa honom vilken väg han borde ta i livet.

En kort tid senare vän lärde Radenko känna en ung kvinna som hette Emilia. En gemensam vän förde samman dem. Bland de 10 000 eleverna vid universitetet var hon den enda som var adventist. Radenko hade aldrig hört talas om adventister. Emilia pratade med honom om Gud och inbjöd honom att följa med henne till Adventkyrkan på lördagen.

När Radenko skulle gå hem efter gudstjänsten hälsade ungdomspastorn på honom och frågade om han hade lust att studera Bibeln. Radenko hade aldrig läst Bibeln. Han gick med på att träffa ungdomspastorn på tisdagskvällen. De två fortsatte sedan att träffas en gång i veckan för att studera Bibeln. Så småningom kom de till ett studium som handlade om sabbaten.

Radenko blev väldigt förvånad när att insåg att Bibeln säger att lördagen är sabbaten och vilodagen. Nästa dag gick han till en präst i sitt eget samfund och frågade honom om detta.

”Vet du på vilken dag Jesus uppstod?” frågade prästen.

”Söndagen”, svarade Radenko.

”Det är därför som söndagen är vilodagen hos oss och dagen när vi går i kyrkan och firar gudstjänst”, sa prästen.

Radenko berättade för pastorn om samtalet med prästen. Pastorn förklarade att det inte är fel att vilja fira gudstjänst på en söndag, eller onsdag eller någon annan dag. Men sabbaten och vilodagen på lördagen är Guds gåva till oss. Jesus död och uppståndelse har inte förändrat detta. Det fjärde budet säger fortfarande att den bibliska veckans sjunde dag är sabbaten.

Idag är Radenko 58 år gammal. Han älskar Guds Ord. I sin Bibel har han markerat med en filtpenna verserna som ungdomspastorn visade honom om sabbaten.

Emilia tog sin examen och lämnade universitetet efter sitt möte med Radenko, och de två tappade kontakten med varandra.  Hon blev förvånad och glad när hon först 30 år senare fick veta att hennes samtal med Radenko hade hjälpt honom att lära älska Gud och hans Ord.

Radenko tror att Gud gav Emilia i uppgift att berätta för honom om evangeliet. ”Det var ett underverk att bland 10 000 människor lära känna den enda som var adventist”, säger han. ”Men det var Guds svar när jag bad honom att visa mig vägen jag behövde ta i livet.”