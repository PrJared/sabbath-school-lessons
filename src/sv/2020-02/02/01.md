---
title:  Bibelns Ursprung Och Natur
date:  04/04/2020
---

> <p>Nyckeltext</p>
> ”Därför tackar vi också ständigt Gud för att ni lyssnade till Guds ord i vår predikan och tog emot det, inte som ett människoord utan som vad det verkligen är: Guds ord, som också visar sin kraft hos er troende” (1 Thess. 2:13).

### Veckans Huvudtexter
2 Pet. 1:19–21; 2 Tim. 3:16, 17; 5 Mos. 18:18; 2 Mos. 17:14; Joh. 1:14; Heb. 11:3, 6.

Vårt sätt att se på och förstå Bibelns ursprung och natur påverkar i hög grad Bibelns roll i våra liv och i församlingen i stort. Hur vi tolkar Bibeln formas och påverkas på ett avgörande sätt av vår förståelse av uppenbarelsen och inspirationen. När vi vill förstå Bibeln rätt behöver vi först av allt låta Bibeln bestämma de grundläggande faktorerna som avgör hur den bör hanteras. Vi kan inte studera matematik med de empiriska metoder som gäller inom biologin eller sociologin. Vi kan inte studera fysik med de redskap som används i studiet av historia. På ett liknande sätt blir inte Bibelns sanningar kända och rätt förstådda genom ateistiska metoder som närmar sig Bibeln som om Gud inte skulle finnas. Nej, de gudomliga och mänskliga dimensionerna i Guds Ord behöver vi ta på allvar i vår bibeltolkning. Det som behövs för rätt bibeltolkning är att vi närmar oss Bibeln i tro i stället för med metoder som bygger på skepticism eller tvivel.

Den här veckan ska vi se på några grundläggande aspekter av Bibelns ursprung och natur som bör påverka vår tolkning och förståelse av den.

_Studiematerial för den 5–11 april 2020_