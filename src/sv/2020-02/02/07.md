---
title:  Studiehjälp
date:  10/04/2020
---

Läs följande sidor i dokumentet ”Methods of Bible Study”: ”2. Presuppositions Arising From the Claims of Scripture”, del a) Origin, och b) Authority. (”Methods of Bible Study” finns på www.adventistbiblicalresearch.org/materials/bible-interpretation-hermeneutics/methods-bible-study).

Hur väsentlig Bibeln än är för vår tro skulle den inte i sig ha något andligt värde för oss om inte den heliga Anden verkade i våra hjärtan och sinnen när vi läser och studerar den.

” I sitt ord har Gud meddelat människorna den kunskap som är nödvändig för frälsning. Bibeln ska därför betraktas som en auktoritativ, ofelbar uppenbarelse av hans vilja. Den är en norm för karaktären, en uppenbarare av trosläran och en bedömare av erfarenheten … Gud har uppenbarat sin vilja för människorna genom sitt Ord. Ändå har han inte ansett att den helige Andes ständiga närvaro och vägledning är onödig. Tvärtom utlovades Anden av vår Frälsare för att förklara Ordet för hans tjänare, för att belysa och tillämpa dess undervisning. Eftersom det var Guds Ande som inspirerade Bibeln, är det omöjligt att Andens undervisning någonsin skulle kunna stå i motsats till Ordet” (Ellen White: Från mörker till ljus s. 14, 15).

**Samtalsstart**

Har du upplevt att Gud har talat direkt till dig genom en bibeltext? Berätta om det i gruppen.

**Förbön**

Be att ni ska höra hur Gud talar till er när ni läser Bibeln.

**Samtalsfrågor**

`1. 	Varför uppenbarar Gud sig själv och sin vilja för oss? Varför behöver vi uppenbarelse?`

`2. 	Gud använder olika sätt för att uppenbara någonting om sig själv. Han gör det mer allmänt genom naturen, men mer specifikt genom drömmar (Dan. 7:1); syner (1 Mos. 15:1); tecken (1 Kung. 18:24, 38); genom sin Son Jesus Kristus (Heb. 1:1, 2). Hur har Gud uppenbarat sig för dig personligen? Berätta om din erfarenhet.`

`3. 	En del bibelforskare förnekar många av Bibelns läror och ser dem som myter. Sådant som skapelseberättelsen, att Adam och Eva har existerat, uttåget ur Egypten och berättelserna om Daniel är bara några exempel (från Gamla testamentet) på undervisning som förkastas som ingenting annat än påhittade berättelser som skapades för att lära ut andliga sanningar. Vad är faran som uppstår när människor fäller domar över Guds Ord?`

`4. 	I Bibeln har Gud uppenbarat sin vilja på ett kraftfullt sätt. Men Gud önskar din hjälp med att sprida hans vilja och de goda nyheterna om hans frälsning i Jesus Kristus. När människor observerar dig, vilken sorts Gud ser de i dig och genom ditt beteende?`