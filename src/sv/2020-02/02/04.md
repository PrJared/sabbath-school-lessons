---
title:  Guds Skrivna Ord
date:  07/04/2020
---

`”Herren sade till Mose: ’Skriv ner dessa befallningar, ty i enlighet med dem har jag slutit ett förbund med dig och med Israel’ ” (2 Mos. 34:27). Varför ville Herren att Mose skulle skriva ner dessa ord i stället för att bara läsa upp dem för folket? Vad är den uppenbara fördelen med det skrivna Ordet?`

Gud som talar och som skapade det mänskliga språket gör det möjligt för utvalda människor att kommunicera gudomligt uppenbarade sanningar och gudomligt inspirerade tankar på ett tillförlitligt och trovärdigt sätt. Därför är det inte överraskande att finna att redan tidigt befallde Gud bibelförfattarna att skriva ner hans vägledning och uppenbarelse.

**Vad säger följande texter om den skrivna uppenbarelsen?**

`2 Mos. 17:14; 24:4`

`Jos. 24:26`

`Jer. 30:2`

`Upp. 1:11, 19; 21:5; 22:18, 19`

Varför befallde Gud att hans uppenbarade och inspirerade budskap skulle skrivas ner? Det uppenbara svaret är: för att vi inte skulle glömma dem så lätt. Bibelns skrivna ord är en ständig referenspunkt som vägleder oss till Gud och hans vilja. Ett skrivet dokument kan vanligtvis bevaras bättre och vara mycket mer trovärdigt än muntliga budskap som måste berättas om och om igen. Det skrivna Ordet, som kan kopieras om och om igen, kan också göras tillgängligt för många fler än om Ordet bara talades. Slutligen kan vi bara tala till ett begränsat antal människor samtidigt på en plats. Men det som har skrivits ner kan läsas av otaliga läsare på många olika platser och kontinenter. Det kan också bli till välsignelse för många kommande generationer. Om människor inte kan läsa själva kan andra högläsa ett skrivet dokument för dem.