---
title:  Identifieringen Av Det Lilla Hornet
date:  09/06/2020
---

I århundraden har de protestantiska reformatorerna identifierat det lilla hornets makt i Dan. 7 och 8 som den romerska kyrkan. Varför?

`Läs Dan. 7:1–25 och 8:1–13. Vilka är det lilla hornets gemensamma egenskaper i de båda kapitlen? Hur kan vi identifiera det?`

Det finns sju gemensamma egenskaper för det lilla hornet i Dan. 7 och 8: 1) båda beskrivs som ett horn; 2) båda är makter som förföljer (Dan. 7:21, 25; 8:10, 24); 3) båda är självupphöjande och hädiska (Dan. 7:8, 20, 25; 8:10, 11, 25); 4) båda riktar sig mot Guds folk (Dan. 7:25, 8:24); 5) båda har aspekter i sin aktivitet som bestäms av profetisk tid (Dan. 7:25; 8:13, 14); 6) båda sträcker sig fram till den sista tiden (Dan. 7:25, 26; 8:17, 19); och 7) båda utplånas på ett övernaturligt sätt (Dan. 7:11, 26; 8:25).

Historien identifierar det första riket som Babylonien (Dan. 2:38), det andra som Medo-Persien (Dan. 8:40), och det tredje som Grekland (Dan. 8:21). Historien är otvetydig att efter dessa världsriken kommer Rom.

I Dan. 2 representerar järnet Rom och det fortsätter till fötterna av järn blandat med lera, alltså intill tidens slut. Det lilla hornet i Dan. 7 uppstår ur det fjärde djuret men förblir en del av detta fjärde djur.

Vilken makt kom ut ur Rom och fortsatte med sitt politiskt-religiösa inflytande under åtminstone 1 260 år (se Dan. 7:25)? Bara en makt passar in i historien och profetian: påvemakten. Påven kom till makten bland de tio germanska stammarna i Europa och utrotade tre av dem (Dan. 7:24). Påvemakten var ”olik de andra” (Dan. 7:24), vilket antyder att den var unik jämfört med de andra stammarna. Påvemakten skulle ”höja sin röst mot den Högste” (Dan. 7:25) och växa ”ända upp till härens furste” (Dan. 8:11) genom att åsidosätta Jesus roll och ersätta den med påven. Påvemakten uppfyllde förutsägelsen om förföljelsen av ”den Högstes heliga” (Dan. 7:25) och kastade ”några av stjärnorna ner till jorden” (Dan. 8:10) under motreformationen när protestanter slaktades. Påvemakten försökte ”ändra på högtider och lagar” (Dan. 7:25) genom att ta bort andra budet och ändra sabbaten till söndagen.

`I Dan. 2, 7, 8 uppstår efter Grekland en makt som finns kvar till den sista tiden. Vilken makt kan det vara om inte Rom, nu i dess påvliga skede? Hur politiskt inkorrekt det än kan tyckas, varför är detta en viktig undervisning i de tre änglarnas budskap och därmed en viktig komponent i sanningen för vår tid?`