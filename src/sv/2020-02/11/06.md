---
title:  Typologi Som Profetia
date:  11/06/2020
---

Apokalyptiska profetiors symboler, som de i Dan. och Upp., har en enda uppfyllelse. T.ex. var bockens uppfyllelse Grekland, ett enskilt rike (Dan. 8:21). Texten innehåller ju en direkt namngivning av det åt oss! Kan det vara mycket klarare än så?

Typologi däremot inriktar sig på verkliga personer, händelser eller begrepp i Gamla testamentet som är förankrade i en historisk verklighet men som pekar framåt mot en större verklighet i framtiden. Användningen av typologier som tolkningsmetod går tillbaka till Jesus och Nya testamentets författare och finns även i själva Gamla testamentet. Den enda guiden för att känna igen en sådan typ och antityp är när en inspirerad bibelförfattare identifierar dem.

`Läs 1 Kor. 10:1–13. Till vilka händelser i historien hänvisar Paulus när han uppmanar församlingen i Korinth? Hur förhåller det sig till oss idag?`

Paulus hänvisar tillbaka till en historisk verklighet med uttåget och utvecklar en typologi grundad på de gamla hebréernas erfarenheter i öknen. På detta sätt visar Paulus att Gud, som inspirerade Mose att skriva ner dessa händelser, avsåg att ”allt detta är exempel” (1 Kor. 10:6) för oss och uppmanar därmed det andliga Israel att hålla ut i prövningar när vi lever i den sista tiden.

**Läs följande texter och skriv ner varje typ och antityp som har gått i uppfyllelse, som de beskrivs av Jesus och de nytestamentliga författarna:**

`Matt. 12:40`

`Joh. 19:36`

`Joh. 3:14, 15`

`Rom. 5:14`

`Joh. 1:29`

I alla dessa fall tillämpar Jesus och de nytestamentliga författarna typens och antitypens tolkning som tillåter den profetiska betydelsen att träda fram. På detta sätt pekar de på en ännu större uppfyllelse av en historisk verklighet.

`Tänk på den jordiska helgedomstjänsten, som fungerade som en typ för hela frälsningsplanen. Vad lär detta oss om betydelsen av helgedomsbudskapet för oss idag?`