---
title:  Historia Och Profetior
date:  07/06/2020
---

Den grundläggande metoden för adventisterna i studiet av profetior kallas historisk. Det är tanken att många av de viktigaste profetiorna i Bibeln följer en obruten linje i historien, från det förgångna till nuet och framtiden. Det liknar studiet av historia i skolan. Vi gör så därför att det är så Bibeln själv tolkar dessa profetior åt oss.

`Läs Dan. 2:27–45. Vilka aspekter i drömmen antyder en fortsatt, oavbruten följd för världsmakterna i historien? På vilket sätt visar Bibeln själv för oss hur apokalyptiska (den sista tidens) profetior ska tolkas?`

Lägg märke till att Nebukadnessars rike ses som det gyllene huvudet. Daniel identifierar alltså Babylon som det första riket (Dan. 2:38). Sedan säger Daniel: ”Efter dig uppstår ett annat rike, ringare än ditt, och sedan ett tredje rike av koppar, vars makt omfattar hela jorden” (Dan. 2:39). Därefter ett fjärde (Dan. 2:40). Att dessa följer efter varandra utan några gap emellan antyds också i själva statyn, för varje rike representeras av delar av en större kropp från huvudet ner till tårna. De är sammanfogade, precis som tidens gång och historien är sammanfogade.

I Dan. 7 och 8 används i stället för statyn specifika djursymboler, men de lär detsamma. Vi får en obruten kedja av fyra jordiska riken (tre i Dan. 8). De börjar i antiken och följer historiens gång fram till idag och in i framtiden, när Kristus återkommer och upprättar sitt eviga rike.

Därmed utgör statyn i Dan. 2 och de följande synerna i Dan. 7 och 8  grunden för den protestantiska historiska tolkningen av profetior, som adventisterna fortfarande håller fast vid.

`Läs Joh. 14:29. Vad säger Jesus här som hjälper oss att förstå hur profetior kan fungera?`

`Vilken stor fördel har vi idag som lever med så mycket av historien redan bakom oss som de som levde under Babylons tid inte kunde ha?`