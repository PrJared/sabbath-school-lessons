---
title:  Den Himmelska Rättegången
date:  10/06/2020
---

Den profetiska utläggning vi studerar denna vecka har fått överväldigande stöd bland protestantiska historiska uttolkare sedan reformationen. Men det var först i och med den milleritiska rörelsen under det tidiga 1800-talet som de 2 300 kvällarna och morgnarna och den himmelska rättegången studerades noggrant och kunde förstås. Se på följande tabell:

|Dan. 7|Dan. 8|
|---|---|
|Babylon (lejon)|---|
|Medo-Persien (björn)|Medo-Persien (baggen)|
|Grekland (leopard)|Grekland (bocken)|
|Hedniskt Rom (fjärde djuret)|Hedniskt Rom|
|(hornet som rör sig horisontelltPåvligt Rom (lilla hornet)|Påvligt Rom (hornet som rör sig vertikalt)|

`Läs Dan. 7:9–14; 8:14, 26. Vad händer i himlen?`

Efter förföljelsen som började under medeltiden och slutade 1798 med att påven greps och tillfångatogs av generalen Berthier (Upp. 13:3) talar Dan. 7 och 8 om dom. Rättegången ska äga rum i himlen, där domare tog plats (Dan. 7:10) och ”en som liknade en människa kom med himlens skyar; han nalkades den uråldrige och fördes fram inför honom” (Dan. 7:13). Detta är en domsscen som äger rum efter 1798 och före Jesus andra ankomst.

Denna domsscen är en direkt parallell till upprättandet av helgedomen i Dan. 8:14. De talar om en och samma sak. Enligt Dan. 8:14 är tiden för detta upprättande av helgedomen, som kommer från försoningsdagen, 2 300 kvällar och morgnar, alltså dagar. Med år-dag-principen representerar dessa dagar 2 300 år.

Startpunkten för de 2 300 åren finns i Dan. 9:24, där profetian om de 70 veckorna (490 år) är chatak, ”avskuren”, från de 2 300 dagarnas syn (Dan. 9:24). Många forskare ser helt korrekt profetian om de 2 300 dagarna (åren) i Dan. 8:14 och den om de 70 veckorna (490 år) i Dan. 9:24–27 som två delar av en profetia. Nästa vers i profetian om de 70 veckorna, Dan. 9:25, uppger början för denna tidsperiod: ”från det att ordet utgick om att Jerusalem skall återställas och uppbyggas.” Dateringen för denna händelse är ”Artaxerxes sjunde regeringsår” (Esra 7:7), 457 f.Kr. När vi räknar framåt 2 300 år kommer vi till år 1844, vilket inte är långt efter 1798 men före Jesus andra ankomst. Det var då Jesus trädde in i det allra heligaste och började sitt medlande arbete, upprättelsen av den himmelska helgedomen. Se tabellen i fredagens studium.