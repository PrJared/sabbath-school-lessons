---
title:  Bibeln Och Profetior
date:  06/06/2020
---

> <p>Nyckeltext</p>
> ”Denne svarade honom: ’Efter 2 300 kvällar och morgnar kommer templet att få sin upprättelse’ ” (Dan. 8:14).

### Veckans Huvudtexter
Dan. 2:27–45; Joh. 14:29; 4 Mos. 14:34; Dan. 7:1–25; 8:14; 1 Kor. 10:1–13.

Bibelns profetior är avgörande för vår identitet och vårt uppdrag. I Bibeln finns en inre och yttre  mekanism som bekräftar riktigheten i Guds Ord. Jesus sade: ”Detta säger jag er innan det sker, för att ni skall tro det när det har skett” (Joh. 14:29; se även 13:19). Den avgörande frågan är: Hur tolkar vi profetior rätt så att vi vet när en profetia verkligen har gått i uppfyllelse?

Under reformationen följde reformatorerna den s.k. historiska metoden. Den är samma metod som Daniel och Johannes använde som nyckel i sin egen tolkning. Den metoden ser profetian som en progressiv och pågående uppfyllelse av historien. Uppfyllelsen börjar i det förflutna och slutar med Guds eviga rike.

Den här veckan ska vi studera grundpelarna i denna historiska profetiska tolkning. ”Vi ska se på historien som uppfyllelsen av profetia, studera Försynens verk i de stora reformatoriska rörelserna, och förstå händelseförloppet i nationernas rörelser inför den avslutande konflikten i den stora striden” (Ellen White: Testimonies for the Church, band 8, s. 307).

_Studiematerial för den 7–13 juni 2020_