---
title:  Studiehjälp
date:  01/05/2020
---

Läs Handbook of Seventh-day Adventist Theology, The Analogy of Scripture, ”Scripture Is Its Own Interpreter”, ”The Consistency of Scripture”, och ”The Clarity of Scripture”, s. 64–66. Läs kapitel 20, ”Bibelundervisning och bibelstudium”, s. 202–210, i Vägen till mognad; ”The Primacy of the Word” i Selected Messages, bok 3, s. 29–33.

”Den som studerar Bibeln bör få lära sig att närma sig den i en läraktig anda. Vi bör inte söka efter bevis i Bibeln för att få stöd för våra uppfattningar, utan för att få veta vad Gud anser.

Vi kan bara få en djup kunskap om Bibeln med hjälp av den Ande som gav Ordet. Och för att få den kunskapen måste vi leva efter det. Vi ska lyda allt som Guds ord befaller …

Bibelstudium kräver att vi gör ihärdiga ansträngningar och har uthålliga tankar. Lika ivrigt och energiskt som en gruvarbetare gräver efter en guldskatt i jorden måste vi söka efter skatten i Guds Ord” (Ellen White: Vägen till mognad, s. 206).

”När du gör Bibeln till din kost, till din föda och din dryck, och när du gör dess principer till din karaktärs beståndsdelar kommer du att veta bättre hur man får råd från Gud. Jag upphöjer det dyrbara ordet för dig idag. Upprepa inte: ’Syster White sade si’, ‘syster White sade så.’ Upptäck vad Israels Gud har sagt, och gör sedan vad han befaller” (Ellen White: Selected Messages, bok 3, s. 33).

**Samtalsstart**

Endast Bibeln är ett av reformationens ledord. Vad behöver vi mer än en Bibel för att komma fram till enhet i tron?

**Förbön**

Be om iver och uthållighet i studiet av Guds Ord, och framförallt en läraktig och lydig anda!

**Samtalsfrågor**

`1. 	Vilka felaktiga uppfattningar har människor därför att de bara har sett på några få utvalda texter i stället för vad hela Bibeln säger om ett ämne?`

`2. 	I Matt. 11:11 sade Jesus om Johannes döparen: ”Sannerligen, ingen av kvinna född har trätt fram som är större än Johannes döparen, men den minste i himmelriket är större än han.” Jesus pekar här på en profet som inte har några skrifter i Bibeln men som Jesus ändå säger sådant om. Vad bör det säga oss om varför en sann profet inte behöver ha en bok i Bibeln men ändå kan vara en sann profet? Vilket budskap kan vi som adventister hämta från detta?`

`3. 	Som adventister är vi inte ensamma om att framhålla Bibeln som vår definitiva auktoritet. Även andra kyrkor gör det. Hur kan vi då förklara de motsägelsefulla läror som kristna menar sig finna i Bibeln?`