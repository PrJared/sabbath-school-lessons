---
title:  Endast Bibeln Sola Scriptura
date:  25/04/2020
---

> <p>Nyckeltext</p>
> ”Ty Guds ord är levande och verksamt. Det är skarpare än något tveeggat svärd och tränger så djupt att det skiljer själ och ande, led och märg och blottlägger hjärtats uppsåt och tankar” (Heb. 4:12).

### Veckans Huvudtexter
1 Kor. 4:1–6; Tit. 1:9; 2 Tim. 1:13; Mark. 12:10, 26; Luk. 24:27, 44, 45; Jes. 8:20.

Protestanternas ”endast Bibeln” (sola Scriptura) upphöjde Bibeln till att vara teologins enda måttstock och avgörande källa. I motsats till den romersk-katolska teologin, som betonade Bibeln och traditionen, betonade den protestantiska tron ordet ”endast”, att endast Bibeln är den definitiva auktoriteten när det gäller frågor om tro och lära.

Det var Bibeln som gav den definitiva styrkan och auktoriteten åt den protestantiska reformationen och dess revolt mot Rom och de villoläror det lärt i århundraden. Mot en allegorisk bibeltolkning där många olika betydelser lästes in i bibeltexten betonade de protestantiska reformatorerna vikten av grammatisk-historisk tolkning av Bibeln, som tog bibeltextens grammatik och bokstavliga mening på allvar.

Den här veckan ska vi se mer detaljerat på sola Scriptura. Vi lär oss att sola Scriptura innebär några grundläggande principer för bibeltolkning som är väsentliga för rätt förståelse av Guds Ord. Som protestanter behöver vi upprätthålla Bibeln som den slutgiltiga läromässiga auktoriteten.

_Studiematerial för den 26 april–2 maj 2020_