---
title:  Bibelns Klarhet
date:  28/04/2020
---

Varje hänvisning till endast Bibeln mister sin betydelse om bibeltexten har en oklar innebörd.

`Läs Matt. 21:42; Matt. 12:3, 5; 19:4; 22:31; Mark. 12:10, 26; Luk. 6:3; Matt. 24:15; Mark. 13:14. Vad antyder Jesus upprepade hänvisningar till Skriften när det gäller klarheten i dess budskap?`

Bibelns vittnesbörd är otvetydigt: Bibeln är tillräckligt klar i vad den lär. Bibeln är så klar att den kan förstås av både barn och vuxna, särskilt i dess mest grundläggande undervisning. Ändå finns där oändliga möjligheter för vår kunskap och förståelse att fördjupas. Vi behöver ingen samfundsauktoritet till att ge Bibelns innebörd åt oss. Nej, dess grundläggande undervisning kan förstås av alla troende. Den utgår ifrån alla troendes prästerskap och begränsar inte sin tolkning till några utvalda som prästerskapet. Därför uppmuntras vi i Bibeln till att studera den på egen hand, eftersom vi kan förstå Guds budskap till oss.

Det har träffande poängterats att ”bibelförfattarnas ständiga exempel visar att Skriften ska tas i dess enkla, bokstavliga betydelse, om ingen klar och uppenbar bild är avsedd … Där finns inget att ’skala’ bort av den bokstavliga betydelsen för att komma fram till en ’kärna’ av en mystisk, dold, allegorisk innebörd som bara de invigda kan avslöja” (Handbook of Seventh-day Adventist Theology [Hagerstown, MD: Review and Herald Publishing Association, 2000], s. 65). Nej, Bibelns klarhet genomsyrar språket, känslan och orden i Skriften eftersom där finns en definitiv sanning som de bibliska författarna avsåg, i stället för en subjektiv, okontrollerad, mångtydig innebörd i den bibliska texten.

Ingenting av detta innebär att vi inte ibland stöter på texter och tankar som vi inte helt förstår eller begriper. Det är ju Guds Ord, och vi är fallna människor. Men Guds Ord är tillräckligt klart när det gäller det vi verkligen behöver veta och förstå, särskilt i fråga om frälsningen.

`Tänk på ett tillfälle då du inte förstod någon text men som du fick klar för dig senare. Vad lärde du dig av den erfarenheten som kanske kan hjälpa andra som brottas med något liknande?`