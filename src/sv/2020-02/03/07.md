---
title:  Studiehjälp
date:  17/04/2020
---

Läs Ellen White: ”Jesus barndom”, s. 55–61, och ”Jesus blir frestad”, s. 97–106, i Messias.

”Människor betraktar sig klokare än Guds Ord, och i stället för att ställa sina fötter på en orubblig grund och låta allting prövas av Guds Ord prövar de det Ordet med sina egna tankar om vetenskapen och naturen. Om det verkar som om det inte stämmer med deras vetenskapliga tankar avvisas det som något som inte är värt att räkna med” (Ellen White: Signs of the Times, 27 mars 1884, s. 1).

”De som bäst bekantar sig med Guds visdom och syften som de uppenbaras i hans Ord blir män och kvinnor med mental styrka. De kan bli effektiva arbetare för den store Läraren, Jesus Kristus … Kristus har gett sitt folk sanningens Ord, och alla är kallade till att fylla en roll för att de Orden ska bli kända i världen … Det finns ingen helgelse utanför sanningen, Ordet. Hur viktigt är det då inte att var och en förstår det!” (Ellen White: Fundamentals of Christian Education, s. 432).

**Samtalsstart**

Finns det avsnitt i Bibeln som ni tycker är svåra att förstå? Vad gör ni när ni kommer till ett sådant avsnitt?

**Förbön**

Be att Gud ska hjälpa er att bättre förstå vad Bibeln vill säga till er var och en.

**Samtalsfrågor**

`1. 		Jesus, evangelieförfattarna och Paulus behandlade Gamla testamentets skrifter som Guds Ord, men många som har en modern uppfattning om Skriften idag förkastar detta. Varför bör vi inte falla för dessa argument, vem det än är som lär ut dem?`

`2. 		För att bara ge en inblick i var många moderna bibelforskare har hamnat med sin skepticism finns här några ting många moderna forskare förnekar. De förnekar skapelsen på sex dagar och accepterar i stället en utvecklingsprocess som har pågått i många miljoner år. De förnekar en syndfri Adam i en värld som inte hade fallit. De förnekar en världsomfattande flod. Några förnekar Abrahams bokstavliga existens. Några förnekar berättelsen om uttåget från Egypten. Några förnekar Jesus underverk, även hans uppståndelse. Några förnekar profetiska förutsägelser där profeten talar om framtiden, ibland århundraden eller årtusenden i förväg. Vad bör dessa slutsatser säga oss om vad som händer när människor börjar tvivla på Skriftens auktoritet och äkthet? Hur kan vi försöka hjälpa dessa människor till en klar förståelse av sanningen?`

`3. 		Gå tillbaka till frågan i slutet av tisdagens studium. Hur förstår vi hur hela Skriften kan vara inspirerad, även de delar som inte nödvändigtvis är tillämpbara för oss idag?`