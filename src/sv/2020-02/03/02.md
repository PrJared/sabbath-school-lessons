---
title:  Det Står Skrivet
date:  12/04/2020
---

När Jesus blev döpt av Johannes döparen markerade det början på Frälsarens verksamhet. Det åtföljdes av att Jesus leddes av Anden till den judeiska öknen där han prövades av Satan när han befann sig i sitt svagaste mänskliga tillstånd.

`Läs Matt. 4:1–11. Hur försvarar Jesus sig mot Satans frestelser i öknen? Vad bör vi lära oss om Bibeln från denna berättelse?`

När Jesus frestades av aptiten svarade han: ”Det står skrivet: Människan skall inte leva bara av bröd, utan av varje ord som utgår ur Guds mun” (Matt. 4:4). Jesus pekar tillbaka på det levande Ordet och dess yttersta, gudomliga källa. På detta sätt bekräftar han Bibelns auktoritet. När Jesus frestades med världens rikedom och härlighet svarade han: ”Det står ju skrivet: Herren, din Gud, skall du tillbe, och endast honom skall du dyrka” (Matt. 4:10; Luk. 4:8). Kristus påminner oss om att sann tillbedjan koncentrerar sig på Gud och ingen annan, och att underkastelse för hans Ord är sann tillbedjan. Slutligen, när han frestas till en uppvisning och troshandling svarar han: ”Det står också skrivet: Du skall inte sätta Herren, din Gud, på prov” (Matt. 4:7; Luk. 4:12).

I alla tre prövningar svarar Jesus: ”Det står skrivet.” Han går alltså direkt till Guds Ord och ingenting annat för att bemöta Satans attacker och bedrägerier. Detta bör vara en kraftfull lärdom för oss alla: Bibeln, och endast Bibeln, är den slutgiltiga normen och grunden för vår tro.

Ja, Bibeln, och endast Bibeln, var Jesus metod att försvara sig mot motståndarens attacker. Jesus är Gud, men i sitt försvar mot Satan underkastar han sig enbart Guds Ord.

Det är ingen åsikt, inget invecklat, komplext argument, det är inte ord av personlig vrede, utan det sker genom enkla men djupa bibelord. För Kristus har Bibeln den högsta auktoriteten och makten. På detta sätt börjar hans verksamhet med en bestämd grund och fortsätter att bygga på Bibelns tillförlitlighet.

`Hur kan vi lära oss att lita på Guds Ord lika mycket och att underkasta oss det?`