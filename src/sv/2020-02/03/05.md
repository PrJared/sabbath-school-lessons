---
title:  Jesus Bibelns Ursprung Och Historia
date:  15/04/2020
---

Jesus lärde att Bibeln är Guds Ord i den meningen att vad den säger är lika med vad Gud säger. Dess ursprung finns hos Gud, och därför har Bibeln den yttersta auktoriteten över varje aspekt av livet. Gud har verkat genom historien för att uppenbara sin vilja för människorna genom Bibeln.

T.ex. hänvisar Jesus i Matt. 19:4, 5 till ett citat som Mose hade skrivit ner: ”Han svarade: ’Har ni inte läst att Skaparen från början gjorde dem till man och kvinna?’ Och han fortsatte: ’Därför skall en man lämna sin far och sin mor för att leva med sin hustru, och de två skall bli ett’. De är inte längre två utan ett.” Jesus tillskriver Skaparen de ord som Första Mosebokens författare skrev. Gud betraktas faktiskt här som författare till denna utsaga, fastän den skrevs ner av Mose.

**Läs följande texter. Hur förstod Jesus de historiska personerna och händelserna i Bibeln?**

`Matt. 12:3, 4`

`Mark. 10:6–8`

`Luk. 4:25–27`

`Luk. 11:51`

`Matt. 24:38`

Jesus behandlar konsekvent Gamla testamentets människor, platser och händelser som historiska sanningar. Han hänvisar till 1 Mos. 1 och 2, till Abel i 1 Mos. 4, till David som åt skådebröden, och till Elisha bland andra historiska personer. Han talar upprepade gånger om de gamla profeternas lidanden (Matt. 5:12; 13:57; 23:34–36; Mark. 6:4). I ett varningsbudskap beskriver Jesus också Noas dagar: ”Under tiden före floden åt man och drack, gifte sig och blev bortgift, ända till den dag då Noa gick in i arken, och ingen visste något förrän floden kom och förde bort alla. Så blir det också vid Människosonens ankomst” (Matt. 24:38, 39). Allting tyder på att Jesus hänvisade till denna mäktiga Guds domshandling som en historisk händelse.

`Eftersom Jesus själv hänvisar till dessa historiska människor som verkliga, varför förnekar många människor idag, även bekännande kristna, att de finns? Hur kan vi hålla fast vid vår tro på Bibelns trovärdighet trots Satans bedrägerier?`