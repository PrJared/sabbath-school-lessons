---
title:  Apostlarna Och Bibeln
date:  16/04/2020
---

Nya testamentets författare närmar sig Bibeln på samma sätt som Jesus gör det. I frågor om lära, etik och profetisk uppfyllelse var Gamla testamentet Guds auktoritativa Ord för dem. Ingenstans finner vi att dessa män säger eller gör något som utmanar vare sig auktoriteten eller äktheten hos någon del av Bibeln.

**Vad lär följande texter oss om hur apostlarna och Paulus förstod Guds Ords auktoritet?**

`Apg. 4:24–26`

`Apg. 13:32–36`

`Rom. 9:17`

`Gal. 3:8`

Lägg märke till i dessa avsnitt hur nära Bibeln är förbunden med Guds egen röst. I Apg. 4, strax innan lärjungarna fylldes av den heliga Anden, prisar de Gud för att han har befriat Petrus och Johannes. I sin lovprisning bekänner de Gud som Skaparen och för att han talat genom sin tjänare David. Alltså är Davids ord Guds ord. I Apg. 13:32–36 citeras David igen av Paulus, men hans ord tillskrivs Gud, för v. 32 talar om ”löftet som fäderna fick”.

I Rom. 9:17 skulle man kunna förvänta sig Gud som subjekt, men där använder Paulus ordet ”Skriften”: ”Skriften säger ju till farao”, vilket faktiskt skulle kunna sägas: ”Gud säger till farao.” I Gal. 3:8 används ”Skriften” i stället för ”Gud”, vilket visar hur nära sammanknutna Guds Ord och Gud själv är.

De nytestamentliga författarna lutar sig faktiskt entydigt mot Gamla testamentet som Guds Ord. I Nya testamentet finns det hundratals citat från Gamla testamentet. Någon bibelforskare har framställt en lista på 2 688 specifika hänvisningar, 400 från Jesaja, 370 från Psaltaren, 220 från Andra Moseboken osv. Om vi lägger till alla associationer, teman och motiv ökar antalet markant. Böckerna är fulla av hänvisningar till Gamla testamentets profetior som ofta inleds med orden ”det står skrivet” eller en liknande formulering (Matt. 2:5; Mark 1:2; 7:6; Luk. 2:23; 3:4; Rom. 3:4; 8:36; 9:33; 1 Kor. 1:19; Gal. 4:27; 1 Pet. 1:16). Allt detta bekräftar att Gamla testamentet är grunden som Jesus och apostlarnas undervisning vilar på.

`Vad bör dessa exempel lära oss om hur farliga alla tankar är som minskar vår tillit till Bibelns auktoritet?`