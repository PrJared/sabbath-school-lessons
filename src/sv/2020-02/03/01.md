---
title:  Jesus Och Apostlarnas Bibelsyn
date:  11/04/2020
---

> <p>Nyckeltext</p>
> ”Jesus svarade: ’Det står skrivet: Människan skall inte leva bara av bröd, utan av varje ord som utgår ur Guds mun’ ” (Matt. 4:4).

### Huvudtexter
Matt. 4:1–11; 22:37–40; Luk. 24:13–35, 44, 45; Luk. 4:25–27; Apg. 4:24–26.

Tyvärr har Bibeln i denna postmoderna tid till stor del omtolkats genom filosofins glasögon som ifrågasätter både dess inspiration och dess auktoritet. Man ser faktiskt Bibeln som bara tankar hos människor som levde i en ganska primitiv kultur och inte kunde förstå världen så som vi gör idag. Samtidigt har man tonat ner eller tagit bort det övernaturliga från bilden och gjort Bibeln till ett dokument som i stället för att vara Guds uppfattning om människan har blivit människans uppfattning om Gud. Resultatet är att för många har Bibeln blivit i stort sett irrelevant i en tid av darwinistiskt tänkande och modern filosofi.

Vi förkastar dock den inställningen fullständigt. Det inspirerade sättet att se på hela Bibeln kan vi i stället se i Nya testamentet när vi studerar hur Jesus och apostlarna förstod Gamla testamentet, den enda Bibel de på den tiden hade. Hur förhöll de sig till människor, platser och händelser som beskrivs där? Vad var deras utgångspunkter och de tolkningsmetoder som följde av det? Låt oss följa dem och deras förståelse, i motsats till missuppfattningar hos människor som inte är inspirerade och vilkas utgångspunkter bara leder till skepticism och tvivel kring Guds Ord.

_Studiematerial för den 12–18 april 2020_