---
title:  Hantera Svårigheterna Ödmjukt
date:  16/06/2020
---

`Läs Jak. 4:6–10; 2 Krön. 7:14; Sef. 3:12. Varför är ödmjukheten viktig när vi försöker hantera svåra texter i Bibeln?`

Förr eller senare kommer vi alla fram till den ödmjukande insikten att vi är beroende av någonting eller någon utanför oss själva. Vi inser att vi inte är måttet för allting. Det får oss att värdesätta sanningen över vårt eget jags behov att ha rätt och gör oss medvetna om att sanningen inte är något man själv kommer fram till utan snarare något man utmanas av. Det viktigaste är kanske att förstå hur lite vi verkligen vet om sanningen. Som Paulus skrev, att ”ännu ser vi en gåtfull spegelbild” (1 Kor. 13:12).

Fördelarna med denna ödmjukhet i tankarna är många: vanan av att ödmjukt fråga är grunden för all tillväxt i kunskap och skapar en frihet som naturligt producerar en anda som kan lära sig. En sådan inställning innebär inte att man ofta nödvändigtvis har fel eller att man alltid ändrar sig och aldrig kommer fram till en fast övertygelse. Den innebär bara att foga sig efter den bibliska sanningen. Den som är medveten om begränsningarna i sin kunskap blir kapabel att utöka sin kunskap om och förståelse av Guds Ord på ett sätt som en intellektuell, arrogant och högmodig  inställning inte tillåter.

”Alla som kommer till Guds Ord för vägledning, med ödmjuka, frågande sinnen, bestämda att lära sig om frälsningen, kommer att förstå vad Skriften säger. Men de som för med sig till studiet av Ordet en anda som inte böjer sig får med sig av studiet en anda som inte gjort framsteg. Herren talar inte till ett sinne som är likgiltigt. Han slösar inte bort sin vägledning på någon som medvetet är respektlös eller fördärvad. Men frestaren undervisar varje sinne som ger vika för hans förslag och som är villigt att låta Guds heliga lag bli utan någon verkan.

Vi behöver ödmjuka våra hjärtan och med uppriktighet och vördnad söka livets Ord; för endast det sinne som är ödmjukt och ångerfullt kan se ljuset” (The Advent Review and Sabbath Herald, 22 augusti 1907).

`Hur finner du rätt balans mellan ödmjukhet och övertygelse? Hur skulle du t.ex. svara på utmaningen: Hur kan adventisterna vara så säkra på att ni har rätt om sabbaten och att de flesta andra har fel?`