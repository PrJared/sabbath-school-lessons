---
title:  Att Handskas Med Svåra Avsnitt
date:  13/06/2020
---

> <p>Nyckeltext</p>
> ”Att vår herre dröjer skall ni betrakta som en räddning. Detta har också vår käre broder Paulus skrivit till er i enlighet med den vishet han har fått. Det gör han i alla sina brev när han talar om dessa ting. Där finns somligt som är svårt att förstå, och detta liksom vad som står i de övriga skrifterna förvränger okunniga och obefästa människor, till sitt eget fördärv” (2 Pet. 3:15, 16).

### Veckans Huvudtexter
2 Tim. 2:10–15; 1 Krön. 29:17; Jak. 4:6–10; Gal. 6:9; Apg. 17:11.

Petrus skriver att i Paulus brev och på vissa andra ställen i Bibeln finns det ”somligt som är svårt att förstå” (2 Pet. 3:16) och som förvrängs och missförstås av ”okunniga och obefästa människor, till sitt eget fördärv” (2 Pet. 3:16). Petrus säger inte att allting är svårt att förstå, men att det finns det som är det.

Och visst vet vi det! Vilken uppriktig bibelläsare har inte mött texter som verkar märkliga och svåra att förstå? På ett eller annat ställe har vi säkert alla upplevt det.

Därför tittar vi denna vecka inte så mycket på svåra texter i sig utan på vad som kan vara anledningen till dessa utmaningar och hur vi som trogna sanningssökare i Guds Ord kan arbeta oss igenom dem. Några  av dessa utmaningar kommer kanske aldrig att kunna lösas på den här jorden. I en överväldigande majoritet av bibeltexter finns det  inga svårigheter. Det finns inte heller någon anledning att låta de få svåra texterna försvaga vår tro på tillförlitligheten och auktoriteten i Guds Ord i sin helhet.

_Studiematerial för den 14–20 juni 2020_