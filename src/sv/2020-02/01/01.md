---
title:  Det Unika Med Bibeln
date:  28/03/2020
---

> <p>Nyckeltext</p>
> ”Ditt ord är en lykta för min fot, ett ljus på min stig”  (Ps. 119:105).

### Veckans Huvudtexter
5 Mos. 32:45–47; 1 Mos. 49:8–12; Jes. 53:3–7; 1 Kor. 15:3–5, 51–55; Rom. 12:2.

Med sina 66 böcker, som skrevs under mer än 1 500 års tid på tre kontinenter (Asien, Afrika och Europa) av mer än fyrtio författare är Bibeln unik. Det finns ingen annan bok, varken helig eller religiös, som liknar den. Det är inget att undra över, för den är Guds Ord.

Det finns över 24 600 nytestamentliga handskrifter från de fyra första århundradena efter Kristus, och då är inte alla räknade ännu. Av Platons ursprungliga handskrifter finns det kvar sju, av Herodotos åtta, och av Homeros Iliaden lite mer än 263 kopior. Därmed har vi kraftfulla bekräftelser på de nytestamentliga texternas tillförlitlighet.

Bibeln var den första bok som man vet har blivit översatt, den första i Väst som kom ut från tryckpressarna, och den första boken som har blivit så vida spridd på så många språk att den idag kan läsas av 95 % av världens befolkning.

Bibeln är också unik till sitt innehåll och budskap som koncentrerar sig på Guds frälsande handlingar i historien. Den historien är sammanflätad med profetian som förutsäger Guds planer för framtiden och hans eviga rike. Bibeln är Guds levande Ord, eftersom samma Guds Ande som inspirerade Bibeln (2 Tim. 3:16) utlovas till de troende idag som vägledning till hela sanningen när vi studerar Ordet (Joh. 14:16, 17; 15:26; 16:13).

_Studiematerial för den 29 mars–4 april 2020_