---
title:  Bibeln Som Profetia
date:  31/03/2020
---

Bibeln är unik bland andra kända religiösa skrifter därför att upp till 30 % av dess innehåll består av profetior och profetisk litteratur. Profetia och dess uppfyllelse i tiden fyller en central roll i den bibliska världsbilden, för Gud som agerar i historien vet också framtiden och har uppenbarat den för sina profeter (Am. 3:7). Bibeln är inte bara det levande Ordet, eller det historiska Ordet, utan den är det profetiska Ordet.

**Hur uppenbarar följande texter detaljer om den kommande**

`Messias?`

`1 Mos 49:8–12`

`Ps. 22:12–18`

`Jes. 53:3–7`

`Dan. 9:2–27`

`Mika 5:2`

`Mal. 3:1`

`Sak. 9:9`

Det finns åtminstone sextiofem direkta förutsägelser om Messias i Gamla testamentet, många fler om vi även räknar med typologierna (typologi är studiet av hur Gamla testamentets ritualer, som offer var miniprofetior om Jesus). Dessa profetior handlar om sådana specifika detaljer som ”spiran skall förbli hos Juda” (1 Mos. 49:10); att Messias skulle födas i Betlehem i Juda (Mika 5:2); att han skulle bli ”föraktad, utan värde i våra ögon”, slagen, falskt anklagad, men ändå inte öppna sin mun (Jes. 53:3–7); att hans händer och fötter skulle genomborras och hans kläder delas mellan dem (Ps. 22:12–18, FB).

Dessa Gamla testamentets profetior uppfylldes exakt och i detalj i Jesus liv, död och uppståndelse. Det vittnar om deras gudomliga inspiration och uppenbarelse. Det antyder också att Jesus var den som han och andra hävdade att han var. Jesus följde de gamla profeterna när han förutsade sin död och uppståndelse (Luk. 9:21, 22; Matt. 17:22, 23), Jerusalems fall (Matt. 24:1, 2), och sin andra ankomst (Joh. 14:1–3). Så Jesus människoblivande, död och uppståndelse förutsägs av Bibeln, och när de uppfylls bekräftar de Bibelns tillförlitlighet.

`Vilka skäl kan du tänka dig för din tro på Jesus och hans död för oss? Samtala om dem i studiegruppen på sabbaten och ställ frågan: Varför är beläggen så övertygande?`