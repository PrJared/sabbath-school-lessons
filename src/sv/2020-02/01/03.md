---
title:  Vem Skrev Bibeln Och Var
date:  30/03/2020
---

De många olika författarna, deras hemorter och bakgrunder ger ett unikt vittnesbörd om att Gud verkar för att kommunicera historien och sitt budskap till människor som tillhör lika många olika kulturer som budskapens åhörare.

`Vad säger följande texter oss om bibelförfattarna och deras bakgrund? (2 Mos. 2:10; Am. 7:14; Jer. 1:1–6; Dan. 6:1–5; Matt. 9:9; Fil. 3:3–6; Upp. 1:9).`

Bibeln skrevs av människor från många olika sorters bakgrund och under varierande omständigheter. Vissa skrev från palats, andra från fängelser, några var i exil, och ytterligare andra befann sig på sina missionsresor för att sprida evangeliet. Dessa män hade olika utbildning och yrken. Några, som Mose, var tänkta att bli kungar, eller likt Daniel tjänstgöra på höga poster. Andra var enkla herdar. Vissa var mycket unga och andra ganska gamla. Trots dessa olikheter hade de alla en sak gemensamt: de var kallade av Gud och inspirerade av den heliga Anden till att skriva budskap till Guds folk, oavsett när eller var de levde.

Några författare var också ögonvittnen till händelser som de berättade om. Andra gjorde egna, noggranna utforskningar eller använde noggrant befintliga dokument (Jos. 10:13; Luk. 1:1–4). Men alla delar av Bibeln är inspirerade (2 Tim. 3:16). Detta är anledningen till att Paulus säger: ”Alla profetior i skriften står där för att undervisa oss, så att vi genom vår uthållighet och den tröst skriften ger oss kan bevara vårt hopp” (Rom. 15:4). Gud skapade det mänskliga språket, och han gör det möjligt för de utvalda att kommunicera inspirerade tankar på mänskligt språk på ett tillförlitligt och trovärdigt sätt.

”Det har behagat Gud att kommunicera sin sanning till världen genom mänskliga redskap, och genom sin heliga Ande kvalificerade han själv människor och utrustade dem till att utföra hans verk. Han ledde sinnet i valet kring vad som skulle sägas och skrivas. Skatten anförtroddes åt jordiska redskap men trots det kommer det ändå från himlen” (Ellen White: Selected Messages, bok 1, s. 26).

`Så många olika författare i så många olika sammanhang, och ändå uppenbaras samma Gud av dem alla. Hur bekräftar denna häpnadsväckande sanning tillförlitligheten i Guds Ord för oss?`