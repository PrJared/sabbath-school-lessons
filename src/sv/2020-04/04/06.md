---
title:  Guds lag
date:  22/10/2020
---

För många år sedan debatterade den franska nationen dödsstraffet: borde det avskaffas? De som förespråkade dess avskaffande kontaktade den kända franska skribenten och filosofen Michel Foucault och bad honom att skriva en ledartext för dem. Men vad han gjorde var att förespråka, inte bara att dödsstraffet skulle avskaffas utan att hela fängelsesystemet skulle avskaffas och alla fångarna skulle släppas fria.

Varför? Därför att för Foucault var alla moralsystem bara mänskliga konstruktioner, mänskliga tankar som satts i kraft för att kontrollera massorna. Därför hade moraliska koder ingen verklig legitimitet.

Hur extrem hans position än var så ser vi här logiska konsekvenser av ett problem som egentligen inte är nytt. Mose mötte det i det gamla Israel för årtusenden sedan: ”Ni skall inte göra som vi gör här i dag, när var och en gör som han vill” (5 Mos. 12:8; se även Dom. 17:6; Ords. 12:15).

Vi bör alltså inte göra det som är rätt bara i våra egna ögon, eftersom vi inte är rättfärdiga, tillräckligt heliga och objektiva för att veta vad som är moraliskt rätt. Men hur ska vi då veta vad vi ska göra? Svaret är givetvis att Herren som skapade oss också gav oss en moralisk kod att leva efter. Vi kanske inte får allting rätt, men Herren gör det alltid.

`Vad lär dessa texter oss om moraliskt beteende? 5 Mos. 6:5; Mark. 12:29–31; Upp. 14:12.`

Vi såg förra veckan att om vi vill göra återlösningen central för vår kristna världsbild måste Guds lag, de tio budorden, också vara centrala. Vi blir återlösta från synd, som är att bryta mot lagen (Rom. 3:20). Således är evangeliet faktiskt meningslöst om det är åtskilt från Guds lag, vilket är en anledning till att lagen fortfarande är bindande för oss, trots dess oförmåga att rädda oss. (Det är därför vi behöver evangelium.)

All adventistisk utbildning behöver betona det som Ellen White kallar ”Guds lags eviga giltighet” (Från mörker till ljus, s. 60), sabbaten medräknad. Om utbildning ska bidra till att återupprätta Guds avbild i oss så långt som möjligt i detta liv måste Guds lag upprätthållas redan på sitt mest grundläggande plan. I ljuset av Kristus exempel blir lagen den moralkod som visar oss vad som verkligen är rätt i Guds ögon.