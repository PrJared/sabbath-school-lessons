---
title:  Studiehjälp
date:  23/10/2020
---

”Undervisningens sanna syfte är att återupprätta Guds bild i själen” (Ellen White: Det var mycket gott, s. 552). Med detta i tankarna kan vi se varför en fast kristen världsbild är väsentlig för adventistisk utbildning. För som vi sade tidigare är inte utbildning i sig nödvändigtvis god. Människor kan utbildas, t.o.m. högt, i tankar och attityder som är mot Bibelns principer. Det är därför som vårt utbildningssystem behöver vara grundat på en kristen världsbild. Detta innebär att alla utbildningsområden, naturvetenskap, historia, moral, kultur osv. måste undervisas utifrån det perspektivet, inte utifrån det som är mot eller ignorerar det. Och som också sagts tidigare men som är värt att upprepa: det finns inget neutralt perspektiv. Hela livet, hela verkligheten ses genom den egna världsbildens filter, oavsett om den världsbilden är klart och systematiskt genomtänkt eller inte. Därför är det väsentligt att den bibliska världsbilden utgör grunden för all adventistisk utbildning.

**Samtalsstart**

Vikingarna var rädda för att segla för långt ut eftersom de då kunde hamna i Utgård, jättarnas rike. Hur påverkar vår världsbild våra livsval?

**Förbön**

Tacka Gud för skapelsen, tillbe honom som har skapat himmel och jord.

**samtalsfrågor**

finns på nästa sida

Samtalsfråg0r

`1. 	Vilka exempel kan du tänka dig från historien där hela utbildningssystem var (eller är) mycket destruktiva? Var förekom det, vad lärde eleverna där, och vad kan vi lära oss av dessa exempel? Hur kan vi beskydda våra utbildningssystem från dessa destruktiva inflytanden?`

`2. 	Denna veckas studium såg på några nyckelpunkter i en kristen världsbild: Guds existens, skapelsen, Bibeln, frälsningsplanen och Guds lag. Vilka andra viktiga delar bör ingå i en kristen världsbild?`

`3. 	En sjuttonhundratalstänkare skrev en gång: ”O samvete, samvete! Du gudomliga instinkt, du säkra guide för en okunnig och förvirrad, om än intelligent och fri varelse, du ofelbara domare av gott och ont, som får människan att likna gudomen.” Vad är rätt, eller fel, i den inställningen?`

`4. 	Se på nytt på Ellen White-citatet ovan: ”Undervisningens sanna syfte är att återupprätta Guds bild i själen.” Vad betyder det? Varför måste adventistisk utbildning skilja sig från mycket av hur världen ser på utbildning?`