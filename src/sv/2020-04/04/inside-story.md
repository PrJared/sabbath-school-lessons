---
title:  Missionsnytt
date:  23/10/2020
---

#### Gud verkar på hjärtat

En lärare drog adventistparet åt sidan. Hon hade lyssnat till ett hälsoföredrag som de precis hade hållit på hennes skola.”Min svärmor lider av ett allvarligt ryggproblem”, berättade hon. ”Kan ni föreslå någon behandling som skulle kunna lindra hennes smärtor?”

Läraren, Aisha, bad paret att följa med hem till hennes svärmor. Sandeep och Ramya hade nyligen blivit klara med sina läkarutbildningar, och hälsoföre-draget på skolan var det första som de hade hållit. De planerade att hålla hälsoseminarier på många platser i Indien och föredrog att använda naturläkemedel när det var lämpligt.

Gamla svärmor Shubhangi låg i sängen. Hon hade spenderat mycket pengar på olika behandlingar utan att bli bättre. Hennes svärdotter, son och barnbarn hade tidigare bott i samma hus. Men de hade flyttat efter att ha tröttnat på att ta hand om henne.

Sandeep bläddrade igenom en hög papper som Shubhangi hade fått efter sina behandlingar. Ramya tog reda på vilka mediciner Shubhangi tog. Sandeep och Ramya tittade på varandra. Vad  skulle de göra? De hade nyligen avslutat sina studier och hade aldrig använt naturläkemedel i ett så allvarligt fall. De bad.

”Vi vill pröva något”, sa Sandeep till Shubhangi. ”Skulle du vara villig att låta bli att ta dina mediciner i fem dagar?”

Shubhangi var villig. Ramya gav henne hydroterapi-behandlingar och massage både morgon och kväll. Hon gjorde rå grönsaksjuice som Shubhangi fick till sina måltider. Den tredje dagen reste sig Shubhangi från sängen och gick för första gången på flera månader. Hon brast i gråt.

”Min son och svärdotter hade lämnat mig att dö”, sa hon. ”De ville inte ta hand om mig längre.”

”Be till Gud och han kommer att föra dem tillbaka”, svarade Sandeep.

Shubhangi var inte kristen. Hennes hem låg i ett strikt icke-kristet område. Faktum var att om grannarna såg någon med en Bibel skulle det skapa problem. Sandeep bad och gav Shubhangi en Bibel på hennes modersmål.

”Läs en sida varje dag och be till Jesus”, sa han. ”Han kommer att föra hem din son, din svärdotter och sina barnbarn.”

Efter fem dagars behandling hade Shubhangi inte längre ont. Hon var helt frisk. Men tio dagar senare ringde hon Sandeep och sa: ”Du sa att jag skulle läsa Bibeln varje dag och be så skulle  min son komma tillbaka. Men det har gått tio dagar och inget har hänt.”

”Fortsätt att be så kommer Gud att utföra ett underverk”, sa Sandeep.

Tre dagar senare fick Sandeep ett sms. ”Nu bor vi hemma hos svärmor”, skrev Aisha. Familjen hade återförenats. Shubhangi läser fortfarande Bibeln regelbundet, och hon ber. Sandeep och Ramya är överlyckliga.

”Hon var vår första patient, och det var ett svårt fall”, säger Sandeep. ”Vi visste inte hur vi skulle hantera det, och vår utbildning gav oss bara de grundläggande principerna. På något sätt ledde Gud. Och vi fick uppleva att det stämmer att medan hälsoevangelisten arbetar med kroppen verkar Gud på hjärtat.”