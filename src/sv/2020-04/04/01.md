---
title:  'Herrens perspektiv: den bibliska världsbilden'
date:  17/10/2020
---

> <p>Nyckeltext</p>
> ”Herrens blick når överallt, den följer onda och goda” (Ords. 15:3).

### Veckans Huvudtexter
Ords. 15:3; Job 12:7–10; Ef. 6:12; Upp. 20:5, 6; Joh. 1:1–14; Mark. 12:29–31.

Den polske poeten Czeslaw Milosz, började en av sina dikter med att skriva om fantasidjur: talande harar, ekorrar mm. De ”har lika mycket gemensamt med verkliga djur”, skrev han, ”som våra uppfattningar om världen har med den verkliga världen”. I slutet av dikten skrev han sedan: ”Tänk på detta och bäva.”

”Bäva” kan vara ett för starkt ord, men det är verkligen sant att mycket av det människor tänker om världen kan vara helt fel. T.ex. tänkte många av världens smartaste och bäst utbildade människor i nästan 2 000 år att jorden stod stilla i mitten av universum. Idag tänker många smarta och högutbildade människor att människan utvecklades från något som ursprungligen var en enkel livsform.

Vi ser aldrig på världen utifrån en neutral position. Vi tittar alltid genom filter som påverkar hur vi tolkar och förstår världen runt omkring oss. Detta filter kallas världsbild, och det är viktigt att vi lär våra unga och även äldre den bibliska världsbilden.

_Studiematerial för den 18 – 24 oktober 2020_