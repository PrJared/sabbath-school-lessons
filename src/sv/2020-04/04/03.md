---
title:  Leibniz fråga
date:  19/10/2020
---

För många år sedan ställde den tyska tänkaren och skribenten Gottfried Wilhelm Leibniz en av de troligen mest grundläggande frågorna: ”Varför finns det någonting i stället för ingenting?”

`Hur besvarar följande texter Leibniz fråga? 1 Mos. 1:1; Joh. 1:1–4; 2 Mos. 20:8–11; Upp. 14:6, 7; Job 12:7–10.`

Det är fascinerande hur man i Bibeln bara utgår ifrån Guds existens. 1 Mos. 1:1 börjar inte med en bunt logiska argument (trots att det finns många) för Guds existens. Texten utgår bara ifrån Guds existens (se även 2 Mos. 3:13, 14). Från första början avslöjas Gud som Skaparen. På Bibelns sidor läggs all uppenbarad sanning fram.

Läran om skapelsen är också grundläggande för all kristen utbildning. Allt vi som kristna tror på vilar på läran om sex dagars skapelse. Bibeln började inte med något konstaterande om försoning, lagen, korset, uppståndelsen eller Jesus andra ankomst.

Nej, den började med ett konstaterande om Gud som Skaparen, eftersom ingenting av dessa andra läror är begripligt utanför verkligheten att Gud är vår Skapare.

Därför, återigen, måste den bibliska världsbilden betona hur viktig läran om skapelsen är. Denna betoning blir också mycket viktig på grund av att läran om skapelsen ligger i frontalkollision med den rådande vetenskapen. Evolutionen, årmiljoners långsamma och slumpvisa utveckling, har förstört tron på Bibeln hos åtskilliga miljoner människor. Det är svårt att föreställa sig en undervisning som är mer mot Bibeln och den kristna tron rent allmänt än evolution. Det är därför som tanken att evolution på något sätt kan harmonieras med Bibelns lära om skapelsen är ännu svårare att försvara än ateistisk evolution. Det kan man inte göra utan att undergräva Bibelns syn på synd, frälsning och återskapelse.

`Gud ber oss att tillbringa en sjundedel av våra liv, varje vecka, för att komma ihåg sex dagars skapelse, något han inte ber om i någon annan undervisning. Vad säger detta om hur grundläggande och viktig läran om skapelsen är för den kristna världsbilden?`