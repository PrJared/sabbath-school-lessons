---
title:  Tillbe Återlösaren
date:  21/10/2020
---

Hur viktig läran om skapelsen än är för vår tro är den inte ensam, särskilt inte i Nya testamentet. Den nämns ofta tillsammans med läran om återlösningen och är t.o.m. nära sammanbunden med den. Ärligt talat är det därför som enbart läran om skapelsen inte räcker till i en fallen värld av synd och död. Vi lever, kämpar, lider (som vi alla gör), och sedan – vad? Vi dör, blir ytterst likt djurkadavren som ligger vid vägrenen.

Hur fantastiskt är det?

Därför är också läran om återlösningen viktig för vår världsåskådning. Vi ska ha Jesus Kristus och honom som korsfäst och uppstånden i centrum för allt vi tror.

`Läs Joh. 1:1–14. Vad säger denna text oss om vem Jesus var och vad han har gjort för oss?`

Se också på den första ängelns budskap: ”Och jag såg en annan ängel flyga över himlens mitt. Han hade ett evigt evangelium att förkunna för jordens invånare, för alla länder och stammar och språk och folk, och han sade med hög röst: ’Frukta Gud och ge honom er hyllning, ty stunden för hans dom är inne. Tillbe honom som har skapat himlen och jorden och havet och vattenkällorna’ ” (Upp. 14:6, 7). Lägg märke till att ”evigt evangelium” är direkt kopplat till Gud som Skaparen. När vi inser att Gud som skapade oss är samme Gud som i mänskligt kött själv bar straffet för vår synd, är det inget att undra över att vi är kallade till att tillbe honom. Hur annars skulle vi reagera när vi inser hurdan vår Gud är?

Av denna anledning behöver Kristus och hans offer på korset förbli i centrum för allt vi lär. Den undervisningen måste också omfatta hans andra ankomst, eftersom hans första ankomst inte gör så mycket nytta utan den andra, eller hur? Utifrån Bibeln skulle man kunna hävda att Kristus första och andra ankomst är två delar av en och samma händelse, frälsningsplanen.

`Fundera över tanken som uttrycks i Joh. 1, att han genom vilken allt blev till (Joh. 1:3) är densamme som dog på korset för oss. Hur fördjupar denna tanke vår tillbedjan?`