---
title:  Den bibliska världsbilden
date:  20/10/2020
---

Som det sagts i inledningen ser ingen av oss på världen utifrån en neutral utgångspunkt. T.ex. ser en ateist i regnbågen i skyn ingenting annat än ett naturligt fenomen. Den har ingen annan mening än vad vi människor bestämmer oss för att ge den. Personen som däremot ser på regnbågen utifrån en biblisk världsbild ser inte bara naturfenomenet, samverkan mellan vatten och ljus, utan också en bekräftelse av Guds löfte att inte förgöra världen igen genom vatten (1 Mos. 9:13–16). ”Hur stor var inte Guds nåd och barmhärtighet mot sina felande varelser då han på så sätt satte den sköna regnbågen i skyn som ett tecken på sitt förbund med människorna! … Guds avsikt var att när barnen i kommande släkten frågade: ’Vad betyder den härliga valvbågen som sträcker sig över himlen?’, skulle deras föräldrar upprepa berättelsen om floden. De skulle tala om för dem att den Högste hade format bågen och satt den bland molnen som en försäkran om att vattnet aldrig mer skulle översvämma jorden” (Ellen White: Det var mycket gott, s. 87, 88).

För adventister förblir Bibeln den grundläggande texten för vår tro. Den lär en världsbild, ett ”filter” genom vilket vi kan förstå världen, en plats som kan vara mycket skrämmande och komplicerad. Bibeln skapar en bild för att hjälpa oss att bättre förstå den verklighet vi befinner oss i, som vi är en del av och som vi ofta känner oss förvirrade och konfunderade över.

`Vilka sanningar finns i följande texter som kan hjälpa oss att bättre förstå den verklighet vi befinner oss i? Ef. 6:12; Mark. 13:7; Rom. 5:8; 8:28; Pred. 9:5; Upp. 20:5, 6.`

Som adventister behöver vi hålla fast vid Bibelns undervisning, för den är Guds uppenbarade sanning för människorna och förklarar för oss mycket om världen som vi annars inte skulle känna till eller förstå. Därför behöver all kristen utbildning vara rotad och grundad i Guds Ord, och varje undervisning som går mot det ska förkastas.

`Vad finns det för undervisning i Bibeln som är mot andra trosuppfattningar hos människor? Vad säger det om betydelsen av att vi troget håller oss till Guds Ord?`