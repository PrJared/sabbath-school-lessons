---
title:  För att du ska ha framgång
date:  13/10/2020
---

I hela Bibeln hör vi om olika saker som kan leda till att man känner och lyder Guds lag.

`Läs Jos. 1:7, 8. Vad säger Herren till Josua, och hur kan principerna där tillämpas även på oss idag?`

När Josua träder in i Kanaan säger Herren till honom: ”Så var tapper och stark! Följ troget den lag som min tjänare Mose gav dig. Vik inte av från den åt vare sig höger eller vänster, så får du framgång i allt vad du gör” (Jos. 1:7).

Den här tanken att framgång är en konsekvens av lydnad kan kännas som en motsats till det sätt som framgång mäts på i vår värld idag. Många tror idag att tecknen på framgång är innovation, kreativitet och självförtroende. Att lyckas i en specifik verksamhet förutsätter ofta extraordinär begåvning och risktagande.

Men i Guds ögon är förutsättningarna för framgång någonting helt annat.

`Läs Upp. 12:17; 14:12; Rom. 1:5; 16:26; Jak. 2:10–12. Vad säger dessa texter oss idag om lydnad för Guds lag? Alltså: varför är det fortfarande viktigt att vi håller Guds lag även om vi inte blir frälsta genom att lyda den?`

Gamla testamentet, Nya testamentet, det gamla förbundet, det nya förbundet – det spelar ingen roll: som bibeltrogna kristna är vi kallade till att lyda Guds lag. Brott mot lagen, synd, kan bara leda till smärta, lidande och evig död. Vem har inte lärt sig eller själva sett syndens resultat, resultaten av brott mot Guds lag? Precis som det gamla Israel skulle ha framgång genom att lyda Guds lag (även om de också behövde nåd) får vi sann framgång när vi lyder Guds lag. Därför behöver kristen utbildning lyfta Guds lag som en central del i vad det innebär att leva av tro och förtrösta på Guds nåd.

`Vad har du själv upplevt av syndens konsekvenser? Vad har du lärt dig som du kan berätta för andra så att kanske även de kan undvika de misstagen?`