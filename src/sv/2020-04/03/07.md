---
title:  Studiehjälp
date:  16/10/2020
---

”Den kärlek som ligger till grund för skapelsen och befrielsen utgör också grunden för sund utveckling. Det framgår av den lag som Gud har gett oss som ett rättesnöre för livet. Det förnämsta och viktigaste budet lyder: ’Du skall älska Herren din Gud av hela ditt hjärta och med hela din själ och med hela din kraft och med hela ditt förstånd.’ Luk 10:27.

När vi älskar Gud, som är evig och allvetande, med all vår kraft, allt vårt förstånd och av hela vårt hjärta, innebär det att vi utvecklar alla våra förmågor på bästa sätt. Det betyder att Guds avbild upprättas i hela människan – både i kroppen och hennes inre.

Det andra budet är av samma slag: ’Du skall älska din nästa som dig själv.’ Matt 22:39. Kärlekens lag uppmanar oss att helhjärtat tjäna Gud och våra medmänniskor med allt vi har och är. När vi lever så för att vara till hjälp för andra, märker vi att det är vi själva som får ut mest av det.

Osjälviskhet är grunden för all sann utveckling och den förfinar och förstärker alla våra förmågor. Vi får allt större del av Guds natur. När vi tar emot himlen inom oss förbereder vi oss för gemenskapen där” (Ellen White: Vägen till mognad, s. 24, 25).

**Samtalsstart**

Hur lärde ni er att ”frukta Gud”? Spelade lagen någon roll i den processen?

**Förbön**

Be att Gud ska hjälpa er att bättre förstå att lagen är ett uttryck för Guds kärlek.

**samtalsfrågor**

`finns på nästa sida`

**Samtalsfrågor**

`1. 	Likt det gamla Israel uppmanas vi att samtidigt älska och frukta Gud (Matt. 22:37; Upp. 14:7). Samtala i studiegruppen om hur vi kan göra båda två. Svara också på frågan: Varför är dessa två bud inte i konflikt med varandra?`

`2. 	Vad är skillnaden mellan att sätta upp normer och att skapa regler? Vad är din erfarenhet, är vårt samfund mer intresserat av att sätta upp höga normer inom den egna gemenskapen eller att skapa regler som enar dess gemenskap? Vad säger Bibeln om att sätta upp höga normer för en själv? För ens familj? Församling?`

`3. 	Hur håller vi den rätta balansen mellan att peka på hur viktigt det är att lyda Guds lag och samtidigt visa varför denna lydnad inte är en källa till frälsning?`

`4. 	Läs Ps. 119 och lägg märke till hur många gånger psalmen nämner lydnad, frihet, 	lagar, regler och bud. Vad vill författaren till Ps. 119 förmedla om dessa?`