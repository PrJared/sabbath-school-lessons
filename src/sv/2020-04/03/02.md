---
title:  Att älska och frukta Gud
date:  11/10/2020
---

5 Mos. innehåller Moses sista ord till Israel inför en ny generation som till slut skulle träda in i det utlovade landet. Men innan de gjorde det hade han några mycket tydliga ord och vägledning att tala till dem.

`Läs 5 Mos. 31:9–13. Vad betyder det att frukta Gud?`

Gud hade en avsikt med sina sätt att införliva lagen i Israel. Han gjorde allt för att hans lag inte skulle glömmas bort. På detta sätt är Gud en tålmodig lärare. Han undervisar och upprepar och sänder profeter och använder sina tjänare för att ge och införliva sitt budskap. Han gjorde det om och om igen. Är inte mycket av Gamla testamentets skrifter faktiskt just Guds försök att lära sitt folk att följa livets väg?

Lägg i dessa verser märke till hur Mose betonar hur viktigt det är att de kommande generationerna lär sig lagen. Han beskriver det som en process i två steg. Först ska barnen höra lagen och sedan lära sig ”att frukta Herren, er Gud” (5 Mos. 31:13).

Först hör de, och sedan lär de sig att frukta Gud. Inlärning förutsätter alltså att gudsfruktan inte naturligt kommer från att man känner lagen. Gudsfruktan måste läras. Mose antyder att kunskap och gudsfruktan är en process, inte en omedelbar orsak-verkan-relation.

Folket får befallningen: ”Du skall älska Herren, din Gud, av hela ditt hjärta, med hela din själ och med all din kraft” (5 Mos. 6:5). Hur är det möjligt att frukta och älska Gud samtidigt? Kanske kan vi jämföra det med hur ett barn älskar och fruktar en god far. En god far visar sin kärlek och omsorg genom att visa att vad han säger menar han, och vad han menar säger han. Med en sådan far får man verkligen ta konsekvenserna om man gör fel. Ja, vi kan och måste älska och frukta Gud på samma gång. De är inga motstridiga tankar. Ju mer vi lär oss om Gud desto mer kommer vi att älska honom tack vare hans godhet. Ändå kan vi samtidigt också frukta honom allt mer ju mer vi lär känna honom, eftersom vi kan se hur helig och rättfärdig han är och, som kontrast, hur syndiga och orättfärdiga vi är. Vi förstår mer och mer hur det endast är av nåd, utan egna förtjänster, som vi kan slippa gå under.

`Hur förstår du vad det innebär att samtidigt älska och frukta Gud?`