---
title:  Lagen som lärare
date:  10/10/2020
---

> <p>Nyckeltext</p>
> ”Du skall älska Herren, din Gud, av hela ditt hjärta, med hela din själ och med all din kraft” (5 Mos. 6:5).

### Huvudtexter
5 Mos. 6:5; 31:9–27; Rom. 3:19–23; Upp. 12:17; 14:12; Mark. 6:25–27; Heb. 5:8.

I sin varning till galaterna om legalismen skrev Paulus: ”Om vi hade fått en lag som kunde skänka liv hade rättfärdigheten verkligen berott av lagen” (Gal. 3:21). Om någon lag kunde ha ”skänkt liv” så skulle det ha varit Guds lag. Ändå är Paulus poäng att inte ens Guds lag kan ge oss syndare liv. Varför? ”Men nu har skriften lagt allt under synden, och då kan löftet till dem som tror uppfyllas bara genom tron på Jesus Kristus” (Gal. 3:22).

Men om lagen inte kan skänka syndarna liv, vad har den för syfte, förutom att visa oss vårt behov av nåd? Har lagen då bara en negativ funktion, att bara visa oss våra synder?

Nej, lagen finns också för att peka oss på vägen till livet, som bara finns i Jesus. Det är också vad sann utbildning bör handla om – att peka oss mot ett liv i nåd, tro och lydnad för Kristus. Det är därför vi denna vecka ska studera vilken roll Guds lag har i hela frågan om kristen utbildning. Fastän lagen inte kan rädda oss, låt oss se vad den kan lära oss om tro, nåd och Guds kärlek till den fallna mänskligheten.

_Studiematerial för den 11 – 17 oktober 2020_