---
title:  Ett vittne mot dig
date:  12/10/2020
---

När Mose vet att han snart ska dö är han djupt medveten om vilken situation som han kommer att lämna efter sig. Han vet att efter hans död kommer israeliterna in i det utlovade landet Kanaan. Han vet också att de kommer att bli upproriska när de uppnår sitt länge efterlängtade mål.

`Läs 5 Mos. 31:14–27. Vilka förberedelser gör Mose inför sin död? Vad var hans främsta bekymmer, och hur tar han upp dem?`

Kanske låter Moses ton här som en lärares som förbereder sig för att bli ersatt. Han vet att hans elever har uppfört sig illa i hans närvaro i klassrummet. Han låter sig inte luras till tron att de inte gör uppror i hans frånvaro. Han vägleder leviterna som bär förbundsarken att lägga lagboken bredvid arken för att den ska vara ett ”vittne”. Mose ger inte bara en studieplan till sin efterträdare. Han ger också ett vittne. Han talar om lagboken som om den var en levande varelse med kraft att tillrättavisa människohjärtan.

`Tänk på lagen som ska ”vittna mot” dem. Hur ser vi denna tanke också i Nya testamentet? Se Rom. 3:19–23. Hur pekar lagen alltså på vårt behov av nåd?`

I 5 Mos. 31 säger Gud till Mose att skriva ner sången som Herren har lärt honom. Mose ska sedan lära israeliterna sången så att ”denna sång skall vittna för mig mot dem” (5 Mos. 31:19). Återigen ser vi Guds direktiv personifierade. Ett budskap delas och sprids lättare när den sjungs. När en sång är ett vittne kan den få folk att se på sig själva och vad sången säger om dem.

`På vilka sätt kan Guds lag vittna mot oss även när vi försöker lyda den med all vår gudagivna styrka? Vad lär detta vittne oss om behovet av evangelium i våra liv?`