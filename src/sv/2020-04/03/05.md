---
title:  De laglydigas mödor och kamper
date:  14/10/2020
---

Det finns stora fördelar med att följa Guds lag, som man ser i livet hos dem som Gud har gett framgång. Josua följde Guds föreskrifter noga och ledde Israels folk väl. Nu och då talade Herren om för Israel att om de lydde lagen skulle de ha framgång.

`Läs 2 Krön. 31:20, 21. Vad säger de här verserna om huvudorsakerna till Hiskias framgång?`

Vilket utbildningssammanhang vi än befinner oss i behöver vi betona vikten av lydnad i vår undervisning. Men människor är inte dumma. De lägger förr eller senare märke till det kalla faktumet att vissa personer är trogna, kärleksfulla och lydiga. Men än sen då? Olyckor händer även dem. Hur förklarar vi det?

Faktum är att vi inte kan förklara det. Vi lever i syndens och ondskans värld där den stora striden rasar, och ingen av oss är immun mot den.

`Vad säger dessa texter oss om denna svåra fråga? Mark. 6:25–27; Job 1, 2; 2 Kor. 11:23–29.`

Utan tvekan har inte goda, trogna och laglydiga människor alltid haft framgång, i varje fall inte som världen förstår den. Även här finns kanske delvis ett svar på denna svåra fråga som brukar uppstå när vi försöker lära ut vikten av lagen. Exakt vad menar vi med framgång? Vad sade psalmisten? ”Jag står hellre vid tröskeln i min Guds hus än jag bor i de gudlösas tält” (Ps. 84:11). Utan tvekan har inte alla de som är trogna mot Gud och lyder hans lag alltid framgång mätt med världens mått, i varje fall inte nu. Vi gör människor en björntjänst om vi säger något annat.

`Läs Heb. 11:13–16. Hur hjälper dessa verser oss att förstå varför de trogna ändå lider i detta liv?`