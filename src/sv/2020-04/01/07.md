---
title:  Studiehjälp
date:  02/10/2020
---

”Det heliga paret var inte bara barn som stod under Guds faderliga omvårdnad, utan även elever som tog emot undervisning från den allvise Skaparen. De besöktes av änglar och tilläts att samtala med sin Skapare utan att någon slöja dolde hans ansikte. De var fulla av livskraft som de fick från livets träd, och deras intellektuella förmågor vara bara lite mindre än änglarnas. Den synliga världens förunderliga ting – ’den allvises underverk’ (Job 37:16) – var en outtömlig källa till undervisning och glädje för dem. Under sextusen år har människan utforskat naturens lagar och hur den fungerar. De uppenbarades för dem av alltings oändlige Skapare och uppehållare. De undersökte blad, blomma och träd, och från dem lärde de sig deras livs hemligheter. Adam kände varje levande varelse, från den mäktige Leviatan som rör sig i vattnet, till den obetydliga insekten som fladdrar i solljuset. Han hade gett namn åt var och en av dem, och han kände allas natur och vanor. Guds härlighet i himlen, de otaliga himlakropparna i sina regelbundna kretslopp, ’lagen för skyarnas jämvikt’ (Job 37:16), ljusets och ljudets, dagens och nattens hemligheter – allt låg öppet för våra första föräldrars undersökning. Guds namn stod skrivet på varje löv i skogen eller sten på bergen, på varje lysande stjärna, på jorden, i luften och på himlen. Skapelsens ordning och harmoni talade till dem om oändlig vishet och makt. De upptäckte alltid något spännande som ökade deras kärlek och framkallade nya uttryck av tacksamhet” (Ellen White: Det var mycket gott, s. 33, 34).

**Samtalsstart**

Tänk tillbaka på er egen utbildning. Bidrog den till att ni blev kristna? Vad anser ni saknades i den, och varför?

**Förbön**

Be att ni ska kunna ta till er de lärdomar som Gud vill ge er genom sitt Ord, bönesvar, naturen och upplevelser i vardagen.

**samtalsfrågor**

finns på nästa sida

**Samtalsfrågor**

`1. 	Från början avsåg Gud att skolan/arbetet skulle vara ett tillfälle för människan att möta honom och hans skapelse. Håller vi oss fortfarande till Guds avsikt med vårt arbete idag? Hur kan vi lära känna Gud mer genom vårt arbete (betalt arbete, utbildning, frivilligarbete, tjänst osv.)?`

`2. 	När vi betraktar Satans styrka i Edens trädgård är det lätt att bli frustrerad över vår mänskliga svaghet. Adam och Eva visste att Gud var nära men accepterade ändå ormens halvsanning. Hur kan vi, som saknar en sådan fysisk närhet till Gud, fortfarande finna kraft och hjälp från honom så att vi kan övervinna frestelser?`

`3. 	Samtala om auktoritet och varför det är så viktigt att lyda en auktoritet. Vad händer när en auktoritetsordning blir otydlig? Hur kan auktoritet missbrukas, och hur reagerar vi när så sker?`