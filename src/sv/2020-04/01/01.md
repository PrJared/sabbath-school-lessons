---
title:  Utbildning i Edens trädgård
date:  26/09/2020
---

> <p>Nyckeltext</p>
> ”Gud är upphöjd i sin makt, vem är en Mästerlärare som han?” (Job 36:22).

### Veckans Huvudtexter
1 Mos. 2:7–23; 3:1–6; 2 Pet. 1:3–11; 2:1–17; Heb. 13:7, 17, 24.

De flesta som studerar Bibeln känner till berättelsen i 1 Mos. 1–3 med dess olika personer: Gud, Adam, Eva, ormen. Platsen är en underbar trädgård i ett paradis som kallas ”Eden”. Händelseförloppet verkar följa en logisk ordning med en serie händelser. Gud skapar. Gud vägleder Adam och Eva. Adam och Eva syndar. Adam och Eva förvisas från trädgården. Men en närmare titt på de första kapitlen i 1 Mos., särskilt sett med utbildningens glasögon, ger insikter om huvudpersonerna, omständigheterna och berättelsen.

”Guds plan var att den undervisningsform han använde sig av i världens början skulle bli ett mönster för oss i alla tider. För att illustrera de principer Gud följde, upprättade han en mönsterskola i Edens trädgård där de första människorna bodde. Trädgården var klassrummen och naturen läroböckerna. Skaparen själv var läraren och Adam och Eva eleverna” (Ellen White: Vägen till mognad, s. 28).

Herren var grundaren, rektorn och läraren i denna första skola. Men som vi vet valde Adam och Eva till slut en annan lärare och lärde sig felaktiga saker. Vad hände, och varför? Vad kan vi lära oss av denna tidiga berättelse om utbildning? Hur kan det hjälpa oss idag?

_Studiematerial för den 27 september – 3 oktober 2020_