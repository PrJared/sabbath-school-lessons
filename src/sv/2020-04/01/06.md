---
title:  De som föraktar auktoriteter
date:  01/10/2020
---

Somliga betraktas som ”naturliga studenter” i klassen. De behöver knappt studera för att få utmärkta betyg. De suger in allting lätt. Deras kunskap verkar ”fastna”. Men 1 och 2 Pet. gör det uppenbart att vår utbildning i Kristus är lika för alla som vill överlåta sig själva.

De uppmuntrande orden i 2 Pet. 1 står i kontrast till den allvarliga varningen i 2 Pet. 2.

`Läs 2 Pet. 2:1–17. Vilka kraftfulla och fördömande ord säger han här? Vilket fantastiskt hopp utlovas där samtidigt med denna skarpa varning och fördömelse?`

Lägg märke till att Petrus skriver i vers 10 om dem som föraktar högre makter, dvs. makter i den himmelska världen. Den tillrättavisningen är relevant även för oss idag. Som samfund behöver vi samtidigt inse att det finns vissa ledarskapsnivåer i församlingen (se Heb. 13:7, 17, 24), och vi är kallade att underordna oss och lyda dem, åtminstone till den grad de själva är trogna mot Herren.

Men mitt i denna hårda fördömelse ger Petrus (i vers 9) en motsats. Han säger att Herren vet ”att rädda de gudfruktiga ur prövningen men också att hålla de orättfärdiga i förvar under tuktan fram till domens dag”. Vår utbildning i kristen tro verkar inte bara handla om att undvika prövningar. Den även lär oss de olika sätt Gud använder sig av för att skydda oss och befria oss från dem som ”smugglar in fördärvbringande kätterier” (2 Pet. 2:1). Och då Hebreerbrevet fördömer förakt mot kristna ledare bör kristen utbildning också omfatta att man lär sig att på rätt sätt förstå, underordna sig och lyda sina ledare (Heb. 13:7).

Fastän man inte kan säga att Adam och Eva föraktade Guds auktoritet valde de att till slut vara olydiga mot den auktoriteten. Det som gjorde deras överträdelse så allvarlig var att de gjorde det som en uppenbar motreaktion på vad den auktoriteten, Gud själv, hade sagt dem. Han hade ju gjort allt för deras bästa.

`Fundera ytterligare över frågan om auktoritet, inte bara i församlingen eller i familjen utan också i livet generellt. Varför är rätt utövning av auktoritet och rätt förhållande till den så viktig? Ta med dina svar till studiegruppen på sabbaten.`