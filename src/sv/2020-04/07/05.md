---
title:  Helig skrud
date:  11/11/2020
---

`Läs 1 Krön. 16:1–36. Försök föreställa dig scenen. Föreställer du dig den som allvarlig eller festlig och glädjefull? På vilka sätt kan den vara en kombination av dem båda? Vad kan vi lära oss här om tillbedjan och hur vi bör undervisa om och även uppleva tillbedjan?`

Platsen för tillbedjan var helgedomen, där Gud hade bott bland det gamla Israel och där frälsningsplanen hade uppenbarats för dem. Centrum för tillbedjan och undervisningen om tillbedjan måste vara Jesus och frälsningsplanen, som skymtar i helgedomstjänsten. Vad annat Gud än gjort för oss och förtjänar att prisas och tillbes för, betyder det ingenting utan hoppet om evigt liv som vi erbjuds genom hans offer- och ställföreträdande död på korset.

Lägg också märke till den ”evangelistiska” betoningen i avsnittet: hela världen skulle lära sig om Israels Gud.

`Se på 1 Krön. 16:29: ”Ara Herrens höga namn! Kom med offer inför honom, fall ner inför Herren i helig skrud!” Helig skrud? Vad kan det betyda?`

Tänk, till att börja med, på hur äcklig, skadlig och nedgraderande synden är. Det är också svårt för oss att nu föreställa oss hur ond och fördärvad gudstjänsten var hos nationerna som omgav Israel. Bland allt annat förekom där också barnoffer. Utan tvekan återspeglade dessa saker hurdana de människor var som praktiserade dem.

Däremot skulle det gamla Israel vara en helig nation, skild från de onda sedvänjorna runt omkring dem. De skulle vara heliga i sina hjärtan och sinnen. Det var vad som gav deras tillbedjan mening och skönhet inför Gud. Om och om igen rasade Gamla testamentets profeter mot dem som tillbad Herren samtidigt som de var inblandade i korruption och deras hjärtan var långt från honom.