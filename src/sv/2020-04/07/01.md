---
title:  Tillbedjan i utbildning
date:  07/11/2020
---

> <p>Nyckeltext</p>
> ”Ara Herrens höga namn! Kom med offer inför honom, fall ner inför Herren i helig skrud!” (1 Krön. 16:29).

### Veckans Huvudtexter
Dan. 3; Upp. 14:6–12; Ps. 78:1–17; Joh. 4:7–26; 1 Krön. 16:1–36; Mark. 7:1–13.

Tillbedjan är en del av mänskligheten, en del av människans natur, även en fallen natur. Utan tvekan skapades vi som varelser som av den gudagivna friheten skulle tillbe Herren eftersom vi älskar honom och vet att han är värd tillbedjan. En sådan tillbedjan måste ha varit ganska enkel i en värld före syndafallet, där människor kunde möta Gud ansikte mot ansikte i en skapelse som inte var drabbad av synden, döden och fördärvet. En skapelse som vi knappt kan föreställa oss, då vi bara känner till en fallen värld.

Idag finns det inneboende behovet av tillbedjan kvar i oss, men det, liksom allt annat i denna värld, har förvrängts och förstörts av synden. Det innebär bl.a. att vi som tillbedjande varelser kan hamna i tillbedjan av fel saker eller att till och med sluta tillbe Herren på det sätt som han ska tillbes (se t.ex. Mark. 7:1–13; Jer. 7:4).

Eftersom tillbedjan är så central för den kristna erfarenheten behöver den kristna utbildningen ta upp frågan om tillbedjan, ämnet för denna veckas studium.

_Studiematerial för den 8 – 14 november 2020_