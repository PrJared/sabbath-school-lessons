---
title:  Tala om dem för sina barn
date:  09/11/2020
---

Psaltaren i Gamla testamentet kom att spela en viktig roll i det gamla Israels religiösa liv. De reciterades och sjöngs ofta med musikinstrument i gudstjänster, särskilt i offentliga gudstjänster, vilket i Gamla testamentet var nyckeln till hur folket tillbad. Israel fungerade som en gemenskap, och som en gemenskap tillbad de tillsammans.

Psaltaren är egentligen poesi, lyrik till sånger. Det hebreiska ordet för Psaltaren, Tehillim, betyder ”lovsånger”. När vi sjunger lovsånger till Gud, oavsett vad vi annars gör, tillber vi Herren.

`Läs Ps. 78:1–17. Vad är det väsentliga budskapet här, och hur passar det in i hela frågan om utbildning och tillbedjan?`

I budskapet i Psalm 78 finns ett speciellt syfte. I vers 2 nämner Asaf ”gåtor från gången tid” (FB), eller ”hemligheter från gamla tider” (nuB), som beskriver hur historien kan bli när viktiga händelser hamnar längre och längre tillbaka i tiden. Poängen är att vad som än ingick i Israels utbildning så omfattade den att lära barnen berättelser om Herrens handlingar med den utvalda nationen.

`Se på Ps. 78:6–17. Vilka specifika lärdomar skulle de ge sina barn? Vad var det yttersta syftet med denna utbildning?`

`Ett av syftena med utbildning som syns i dessa texter är att barnen skulle lära sig att förlita sig på Gud och hålla hans bud. Hur återspeglar en sådan text som Upp. 14:12 den tanken för oss idag?`