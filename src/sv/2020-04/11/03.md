---
title:  Arbete och omsorg
date:  07/12/2020
---

Yrke och arbete handlar om vad man gör av livet. Även de med de mest eftertraktade arbeten handlar sist och slutligen om att göra fysiskt arbete av något slag, även om det bara innebär att slå på datortangenterna.

**Vad lär oss följande texter om arbete genom att använda ”händer” som symbol?**

`5 Mos. 16:15`

`Pred. 9:10`

`Ords. 21:25`

`Jer. 1:16`

Gud har gett oss ”vad händerna gör” så att vi kan finna tillfredsställelse och glädje (se Ords. 10:4; 12:14). I psykologin beskriver ”självförverkligande” varje människas förmåga att göra något meningsfullt i livet. Självförverkligande ökas inte genom att man upprepar: ”Jag tror att jag kan! Jag tror att jag kan!” Bara genom att göra något ökar självförverkligandet.

”Vad händerna gör” är Guds välsignelse för oss (se Ps. 90:17) och låter oss leva ett meningsfullt liv, men Guds yttersta plan är att våra händers verk ska välsigna andra. Paulus skriver att vi ska arbeta och göra något användbart med våra händer, så att vi har något att ge andra. Han levde efter principen:

”Ni vet själva att dessa händer har sörjt för mina egna och mina följeslagares behov. I allt har jag visat er att ni, genom att arbeta på ett sådant sätt, skall ta er an de svaga med herren Jesu egna ord i minne: Det är saligare att ge än att få” (Apg. 20:34, 35).

Nehemjas enkla bön borde bli vår: ”Men nu, styrk du mina händer!” (Neh. 6:9, FB).

`Vad är din inställning till ditt arbete? På vilka sätt kan du kanske använda ditt arbete till en större välsignelse för andra?`