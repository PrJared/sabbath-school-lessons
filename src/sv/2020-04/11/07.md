---
title:  Studiehjälp
date:  11/12/2020
---

1 Mos. 3; Pred. 2:18–23; Ef. 6:5–8. Läs Ellen White: ”Frestelsen och syndafallet”, s. 35–45 i Det var mycket gott.

Arbete, en förbannelse eller välsignelse? Det verkade bli en del av syndens förbannelse (1 Mos. 3:17). En närmare läsning visar att det var marken som förbannades, inte arbetet. Ellen White säger att Gud avsåg att denna befallning om arbete skulle vara en välsignelse: ”Det ansträngande och orofyllda liv som från och med nu skulle bli människans lott hade bestämts av kärlek. Det var en undervisning som hade blivit nödvändig på grund av hennes synd. Den skulle motverka att begären och passionerna tillfredsställdes och utveckla självbehärskning. Det var en del av Guds stora plan för att rädda människan från syndens fördärv och förnedring” (Det var mycket gott, s. 43). Har vi kanske gjort det till en förbannelse genom ensidighet, för mycket arbete eller övervärdering av dess roll i våra liv? Vad vår situation än är behöver vi lära oss att sätta arbetet i rätt perspektiv. Kristen utbildning måste hjälpa människor att lära sig arbetets värde utan att samtidigt göra det till en avgud.

**Samtalsstart**

Hur trivs ni med era arbeten? Vad skulle ni vilja ändra på?

**Förbön**

Samtala och be tillsammans om hur löftet i Ef. 2:10 kan bli en växande verklighet i era liv

**samtalsfrågor**

`finns på nästa sida`

**Samtalsfrågor**

`1. 	Läs Pred. 2:18–24. Hur kan Salomo betrakta arbetet som en välsignelse och samtidigt se det som en förbannelse i samma del av Bibeln? Vad finns det i texten som antyder vad som kan göra skillnad i hur vi närmar oss vårt arbete?`

`2. 	Det är genom arbete vi tar hand om våra familjer. Hur kan vi överföra en positiv inställning till vårt arbete till våra familjer?`

`3. 	Gränsen mellan att göra ett utomordentligt arbete och att vara arbetsnarkoman är ibland hårfin. Hur undviker vi att gå över den gränsen? Se Pred. 2:23.`

`4. 	Paulus säger mycket tydligt: ”När vi kom till er gav vi er som föreskrift: den som inte vill arbeta får inte heller äta” (2 Thess. 3:10). Denna princip är mycket begriplig. Vad kan det finnas för exempel där den inte gäller? Varför behöver vi alltså försäkra oss om att vi inte gör den till en sträng regel som aldrig ska brytas?`