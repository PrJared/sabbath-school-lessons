---
title:  Arbete och andlighet
date:  09/12/2020
---

”Om vi har andligt liv, låt oss då följa en andlig väg” (Gal. 5:25). En människas arbete och andlighet är oskiljaktiga. Kristen tro är inget klädesplagg som kan tas på eller av efter olika sinnesstämningar eller när man går igenom olika faser av livet. Nej, kristen tro skapar en ny människa som manifesterar sig själv under livets alla dimensioner, arbetet medräknat.

`Läs Gal. 5:22–26. Vilka av de frukter Paulus beskriver gäller också dig och ditt arbete?`

The Expository Dictionary of New Testament Words beskriver den ”andliga” människan som ”en som visar Andens frukt på sitt eget sätt”. Av detta kan vi dra slutsatsen att genom vår förbindelse med Kristus fungerar vi människor som troende på livets alla områden.

En patient låg för döden på Florida Hospital, och hans närmaste vän vakade vid hans sjukbädd. Sköterskor kom och gick och tog hand om patientens behov. Vännen försökte hålla samtalet i gång och frågade sköterskorna var de fått sin utbildning. Många sade att de hade utbildats vid Florida Hospital College.

Detta gjorde intryck på vännen. Så småningom besökte han Florida Hospital College vid flera tillfällen för att se hur det var. Varför? Därför att han hade berättat för flera personer att sköterskorna som hade fått sin utbildning där verkade för honom hela tiden kunna ge en mer kärleksfull omsorg åt hans döende vän än vad de sköterskorna gjorde som hade utbildats någon annanstans. Han kunde alltså se en stor skillnad mellan dem och andra när det gällde deras inställning till hans döende vän.

Därför ställde han många frågor om colleget och dess mission och gav till slut en gåva på 100 000 dollar för utbildning av flera sådana sköterskor som han hade sett i arbete. Ja, andlighet är ett levnadssätt.

`På vilka sätt visar sig din egen andlighet i dina dagliga uppgifter i ditt liv? Vilken sorts intryck tror du att du ger (för det gör du ändå alltid)?`