---
title:  Den kristne och arbete
date:  05/12/2020
---

> <p>Nyckeltext</p>
> ”Stå därför fasta och orubbliga, mina kära bröder, och ge ut er helt i arbetet för Herren. Ni vet ju att han inte låter er möda vara förspilld” (1 Kor. 15:58).

### Veckans Huvudtexter
1 Mos. 3:19; 5 Mos. 16:15; 2 Mos. 25:10–30:38; Gal. 5:22–26; Pred. 9:10; 1 Kor. 10:31.

Arbete är Guds idé. I den fulländade världen före syndafallet gav Gud Adam och Eva uppgiften att ta hand om trädgården (1 Mos. 2:15). Likt sin Skapare, till vars avbild de var skapade, skulle de arbeta kreativt och i  kärleksfull tjänst. Alltså: även i en värld som inte hade fallit och som var utan synd, död och lidande skulle människorna arbeta.

Under den senare ”mellantiden” (efter idealvärlden och före den utlovade kommande världen) inbjuds vi att se på arbete som en av Guds välsignelser. Bland judarna fick varje barn lära sig ett yrke. Det sades faktiskt att en far som inte lärde sin son ett yrke uppfostrade en brottsling. Jesus, Guds Son, tillbringade många år med att göra sin Faders vilja i hederligt arbete som en duktig yrkesman. Kanske gjorde han åt invånarna i Nasaret möbler som de behövde och jordbruksredskap (Mark. 6:3). Även detta var en del av den utbildning som förberedde honom för hans kommande verksamhet. Lika säkert gjorde aposteln Paulus Herrens verk när han arbetade tillsammans med Aquila och Priscilla under ett och ett halvt år som sadelmakare som när han på sabbaten samtalade i synagogan (Apg. 18:1–4; 2 Thess. 3:8–12). Den här veckan ska vi se på hela frågan om arbete och dess roll i kristen utbildning.

_Studiematerial för den 6 – 12 december 2020_