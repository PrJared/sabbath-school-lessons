---
title:  Studiehjälp
date:  25/12/2020
---

Läs Ellen White: ”Skolan i evigheten” i Vägen till mognad, s. 321–329; ”Konfliktens slut” i Från mörker till ljus, s. 570–583.

”Lejonet som vi nu skräms av och är rädda för ska då ligga tillsammans med ett lamm, och allting på den nya jorden ska vara frid och harmoni. Träden på den nya jorden kommer att vara ståtliga och praktfulla, utan missbildningar …

Låt all skönhet i vårt jordiska hem påminna oss om kristallfloden och de gröna fälten, de vajande träden och de levande källorna, den lysande staden och de vitklädda sångarna i vårt himmelska hem, en värld av skönhet som ingen konstnär kan avbilda och ingen dödlig tunga beskriva. Låt din fantasi avbilda de frälstas hem, och kom ihåg att det kommer att bli ännu härligare än din vildaste fantasi kan beskriva” (Ellen White: Heaven, s. 133, 134).

”Fruktan för att den kommande arvedelen skulle få en alltför materiell prägel har fått många att förandliga just de sanningar som får oss att betrakta denna arvedel som vårt hem. Kristus försäkrade sina lärjungar om att han gick bort för att bereda plats åt dem i Faderns hus. De som accepterar Guds ords undervisning kommer inte att vara fullständigt obekanta med det himmelska hemmet. Ändå är det sant att ’vad ögat inte sett och örat inte hört och människans hjärta inte anat, det har Gud berett åt dem som älskar honom’ (1 Kor. 2:9). Mänskligt språk räcker inte till för att beskriva de rättfärdigas lön. Den kommer att bli känd endast av dem som får betrakta den. Människans begränsade förstånd kan inte fatta härligheten i Guds paradis” (Ellen White: Från mörker till ljus, s. 580).

**Samtalsstart**

Hur tänker du dig den nya jorden?

**Förbön**

Välj en bibeltext som beskriver Guds tanke med den nya jorden och tacka Gud med utgångspunkt från den texten.

**samtalsfrågor**

`finns på nästa sida`

**Samtalsfrågor**

`1. 	Pascal menade att människor i allmänhet verkar ointresserade av vad evigheten innebär. Hur upplever du det?`

`2. 	Vad gör hoppet om evigt liv så viktigt för vår tro?`

`3. 	Tänk på alla de fascinerande mysterierna i den naturliga världen. På alla områden, inom biologi, geologi, astronomi, fysik och kemi visar allting sig vara mycket mer komplext än människor från början tänkt sig. Forskare talar t.ex. inte längre om ”enkla livsformer” eftersom det visat sig att inte ens de enklaste livsformerna är så enkla. Varje nytt genombrott, varje ny upptäckt, verkar bara ge fler frågor att besvara. Vilket område skulle du vilja studera i ”den kommande skolan”?`