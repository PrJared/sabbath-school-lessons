---
title:  Himlen, utbildning och evigt lärande
date:  19/12/2020
---

> <p>Nyckeltext</p>
> ”Vi förkunnar, som det står i skriften, vad inget öga sett och inget öra hört och ingen människa anat, det som Gud har berett åt dem som älskar honom” (1 Kor. 2:9).

### Vec Kans Huvudtexter
Joh. 3:16; 1 Joh. 5:13; 1 Tim. 1:16; 1 Kor. 13:12; Sak. 13:6.

En poet som var rädd för döden frågade hur man kunde leva utan ”att med säkerhet veta vilken gryning, vilken död, vilken dom som väntade medvetande bortom graven?” Han skapade i sin poesi något som han kallade IPH, the Institute of Preparation for the Hereafter (Institutet för förberedelse för livet efter detta). Men hur kan man förbereda sig för livet efter detta om man inte vet vad som händer med en människa där?

Lyckligtvis ger Bibeln en bra insikt i himlen, den nya jorden och det lärande och liv vi kommer att ägna oss åt genom evigheten. Som vi sett under detta kvartal bör det IPH som är här och nu, i detta liv, och all vår utbildning, oavsett område, förbereda oss för det som ska komma.

Vilken skola som helst kan ge mycket och bra information, praktisk och användbar kunskap. Men till vilken nytta är all denna kunskap om man går miste om evigt liv? Den här veckan ska vi se på den yttersta utbildningen, en skola som fortsätter för evigt, där vi lär oss och växer genom hela evigheten. I skolan efter detta livet lär vi oss saker som vi i den nuvarande världen inte ens kan börja föreställa oss.

_Studiematerial för den 20 – 26 december 2020_