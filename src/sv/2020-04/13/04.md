---
title:  Då ska vi veta
date:  22/12/2020
---

”Himlen är en skola. Ämnet är universum. Läraren är Gud som är oändlig. En del av den skolan grundades i Edens trädgård, och när planen om befrielse från synd för människorna fullförts, kommer undervisningen att börja igen i Edens skola” (Ellen White: Vägen till mognad, s. 321).

De flesta av oss har många frågor om synd, lidande, sjukdom, död, om varför något hände eller inte hände.

Vi har också frågor om den naturliga världen och alla dess mysterier. Trots alla de fantastiska framsteg som vetenskapen har gjort för att hjälpa oss att förstå mer om världen och universum i sin helhet finns det fortfarande mycket som är bortom vår fattningsförmåga.

Från de enklaste livsformerna till himlen över våra huvuden, från subatomära partiklars rörelser till spiralgalaxer runt omkring i kosmos, överallt konfronteras vi med en verklighet som är så mycket större och djupare än vad våra sinnen nu kan fatta. Inte minst med tanke på hur lite tid vi har här och nu för att studera dessa ting.

Å andra sidan: när man har en evighet på sig att studera så är det ingen tvekan om att många av mysterierna kommer att lösa sig.

`Vad säger följande texter oss om den kunskap vi en dag ska få?`

`1 Kor. 13:12`

`1 Kor. 4:5`

Vi har fått löfte om att en dag få en förståelse av sådant som nu är dolt för oss. Och inte nog med det, när vi en gång ser och förstår sådant som nu verkar så svårt så kommer vi inte att kunna göra något annat än att prisa Gud! Nyckeln till detta är att hålla fast vid tron, förtrösta på Guds löften, leva i det ljus vi har och hålla ut till slutet. De goda nyheterna är: ”Allt förmår jag genom honom som ger mig kraft” (Fil. 4:13).

`Vilka tunga frågor kämpar du med? Vad finns det som du inte förstår? Hur hanterar du det?`