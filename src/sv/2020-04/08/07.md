---
title:  Studiehjälp
date:  20/11/2020
---

Missionsbefallningen (Matt. 28:18–20) satte igång en anmärkningsvärd religiös rörelse över hela världen. Här går några få apostlar eller missionärer (båda orden betyder ”utsända”) ut till hela världen och samlar elever, gör dem till lärjungar, manar dem att tro på Jesus, döper dem och lär dem allt Jesus har befallt dem. Bilden handlar om omvända kristna från hela världen; de representerar olika kulturer och talar olika språk och kommer från dopets vatten bara för att träda in i en skola och börja sin utbildning. Det är inte förvånande, för de har fortfarande mycket att lära sig.

Anledningen till att de kristna alltid lär sig är inte bara intellektuell nyfikenhet eller en iver att hantera kunskap, utan snarare att det kristna livet och tron genomsyrar varje del av det dagliga livet. Det finns mycket att lära sig. Därför innehåller de nytestamentliga breven både förkunnelse om Jesus (ibland kallad kerygma i Nya testamentet) och utbildning i allt som de kristna behöver lära sig (ibland kallat didache i Nya testamentet). Ett bra exempel på förkunnelse finns i 1 Kor. 2:2, medan utbildning börjar i 1 Kor. 4 och fortsätter av och till genom resten av brevet. Vad ska de kristna lära sig?

Arbete, vila, sociala frågor, relationer i gemenskapen, församlingen och tillbedjan, ekonomi, nästankärlek, relationer med makthavare, rådgivning, familjefrågor, äktenskapsrelationer och barnuppfostran, mat och dess tillagning, klädsel, även åldrande och förberedelse för livets slut, både det personliga livets och den här världens slut. Att vara kristen innebär att lära sig något om allt detta och mer än så. Förståelsen kommer inte av sig själv. Den måste läras.

**Samtalsstart**

Dela med dig av något som en lärare/mentor i ditt liv sagt eller gjort och som lämnat ett avtryck hos dig. Berätta varför!

**Förbön**

Meditera över bibelordet: ”Men vi tänker Kristi tankar.” Be för att Gud ska identifiera vad just du behöver lära dig, så att ditt sinnelag kan bli likt Guds!

**samtalsfråga**

`finns på nästa sida`

**Samtalsfråga**

`1. 	Hur viktigt är utbildningsarbetet i församlingens mission?`

`2. 	Vad menade Ellen White när hon skrev om ”Skolan i evigheten” (Vägen till mognad, s. 321)?`

`3. 	Läs 1 Kor. 2:1–16 på nytt. Tänk på Paulus konstaterande att denna världs makter och vishet inte kände till vad Gud uppenbarar för oss genom inspiration. Om han kunde säga det då, vad kan vi då säga om vår egen tids vishet?`