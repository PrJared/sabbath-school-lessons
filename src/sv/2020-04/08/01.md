---
title:  Utbildning och återlösning
date:  14/11/2020
---

> <p>Nyckeltext</p>
> ”Varje bok i skriften är inspirerad av Gud och till nytta när man undervisar, vederlägger, vägleder och fostrar till ett rättfärdigt liv” (2 Tim. 3:16).

### Veckans Huvudtexter
1 Mos. 1:26, 27; Jes. 11:1–9; 2 Tim. 3:14–17; 1 Kung. 4:29–34; Joh. 14:17; 1 Kor. 2:1–16.

Bibeln berättar en lång berättelse om Gud och hans folk. Ibland ses den som en kärlekshistoria som gått fel, åtminstone för tillfället. Eller också kan den ses som en berättelse om en far och hans upproriska barn som till slut klarar sig.

Men i denna veckas undervisning kommer vi att upptäcka ett annat tema i Bibelns berättelse, nämligen läraren och hans elever. De klarar inte proven, men han förklarar läxan tålmodigt om och om igen, tills de till slut lär sig.

Bibelns berättelse skiljer sig inte från våra välkända mänskliga berättelser – med ett undantag. I berättelsen om Gud och hans folk garanteras ett lyckligt slut med uppnått mål. Guds nåd mot sitt folk garanterar det slutet. Människans ansvar i denna relation har ofta missförståtts och även fruktats av många som har ansett att det är betungande. Men faktum är att Bibelns berättelse i huvudsak är en inbjudan att känna Gud och förstå hans vilja. Att lära känna Gud är verkligen vårt främsta gensvar på hans nåd. Vi kan inte förtjäna den nåden, men vi kan lära oss den, och vad är kristen utbildning innerst inne om inte undervisning om denna nåd?

_Studiematerial för den 15 – 21 november 2020_