---
title:  Att läsa Mästerlärarens sinne
date:  27/10/2020
---

`Vad har Paulus på hjärtat när han skriver sitt brev till den kristna församlingen i Filippi? Fil. 2:1–4; 4:2, 3.`

Fil. 2:1–11 är en av de djupaste texterna i hela Bibeln. Den tar upp Kristus förutvarande, gudom, människoblivande och mänsklighet samt att han accepterade döden på korset. Den beskriver den långa, svåra nedåtgående vägen Jesus tog från himlen till Golgota (Fil. 2:5–8). Den beskriver hur Fadern upphöjer Jesus till en ställning där alla tillber honom (Fil. 2:9–11). En mängd häpnadsväckande sanning är komprimerad i dessa verser.

`Hur inleder Paulus Fil. 2:5–11? Vilka av händelserna som hyllas i Jesus liv tror du att Paulus förväntar sig att de troende ska återspegla i sina egna liv? Fil. 2:6–11`

Paulus hoppas att de troende i Filippi skulle lära sig av Jesus och hans människoblivande i stället för att vara så konfrontativa. Jesus blev människa och ”antog en tjänares gestalt då han blev som en av oss” (Fil. 2:7). Han till och med lät sig korsfästas. Hur mycket mer bör de troende då inte underkasta sig varandra av kärlek!

Vi blir påminda om att det finns mycket att lära sig av Mästerläraren, Jesus. Vi lär från de budskap han ger under sin jordiska verksamhet. Vi lär från underverk som han gör och från hans sätt att agera i förhållande till andra. I våra egna relationer kan vi försöka följa hans stora ödmjukhet och reflektera över hans villighet att byta ut himlens härlighet mot en krubba (vilken lärdom för oss alla!).

Däremot lockar världen oss alltför ofta till att upphöja oss själva och skryta med våra prestationer. Vid krubban i Betlehem och från Mästerläraren lär vi en annan sorts lärdom, att Guds fantastiska utbildningsverk och frälsning inte fullföljs genom att vi upphöjer oss själva utan genom att vi ödmjukar oss själva inför Gud och blir andras tjänare.

`Vad möter du för situation redan nu där du skulle kunna återspegla Kristus för andra genom att ödmjuka dig själv?`