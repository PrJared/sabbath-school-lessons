---
title:  Studiehjälp
date:  30/10/2020
---

Läs Ellen White: ”En lärare sänd av Gud”, s. 87–98 i Vägen till mognad.

”Det centrala i all uppfostran och utbildning finns hos den lärare som Guds sände. Jesu ord gäller idag lika mycket som när han uttalade dem för nära två tusen år sedan:

’Jag är den förste och den siste, och den som lever.’ ’Jag är A och O, början och slutet.’ Upp 1:17, 18; 21:6.

Vilket misstag vi gör om vi inte försöker få del av den undervisning som Jesus ger, när vi nu har en sådan lärare från Gud och möjlighet att få del av Guds undervisning! Det skulle vara dåraktigt att sträva efter en vishet som inte är rotad i Visheten, att sträva efter sanning men förkasta Sanningen. Det skulle vara meningslöst att sträva efter att bli upplyst utan att söka Ljuset, att existera utan att äga Livet, att vända sig bort från det Levande vattnet och i stället göra sig ’brunnar, usla brunnar, som inte håller vatten.’ Jer 2:13.

Jesu inbjudan gäller även oss: ’Är någon törstig, så kom till mig och drick. Den som tror på mig, ur hans inre skall flyta strömmar av levande vatten.’ Joh 7:37, 38. ’Den som dricker av det vatten jag ger honom blir aldrig mer törstig. Det vatten jag ger blir en källa i honom, med ett flöde som ger evigt liv.’ Joh 4:14” (Ellen White: Vägen till mognad, s. 98).

”Kära lärare…

Som den bästa förberedelse för ert verk, pekar jag på lärarnas furste och hans ord, liv och metoder. Jag ber er tänka på honom. Han bör vara ert verkliga ideal. Se på det, tänk på det, tills Gud som lärare tar ert hjärta och liv i besittning.

’Alla vi som utan slöja för ansiktet skådar Herrens härlighet förvandlas till en och samma avbild.’ 2 Kor 3:18. Det är hemligheten bakom makten över era elever. Tänk på Honom” (Vägen till mognad, s. 302).

**Samtalsstart**

Om någon frågar dig: ”Hurdan är Gud?” Vad skulle du då svara?

**Förbön**

Be att du ska kunna visa människor du möter hurdan Gud är.

**samtalsfrågor**

`finns på nästa sida`

**Samtalsfrågor**

`1. 	Vilka värderingar och handlingar är viktiga för kristna lärare och elever som på allvar vill lära sig av Mästerlärarens människoblivande?`

`2. 	Kristna föräldrar och lärare har höga målsättningar, att återspegla Guds karaktär som den uppenbaras i den människoblivne Jesus. Vad kan vi göra när vi misslyckas med att uppnå detta höga mål?`

`3. 	Samtala i studiegruppen om frågan i slutet av torsdagens studium. Vad lär Jesus födelse, liv och död oss om Guds karaktär? Hur kan detta vara en tröst för oss, särskilt i tider av stora prövningar?`