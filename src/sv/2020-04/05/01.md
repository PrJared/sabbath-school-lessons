---
title:  Jesus som Mästerlärare
date:  24/10/2020
---

> <p>Nyckeltext</p>
> ”Ty Gud, som sade: ’Ljus skall lysa ur mörkret’, har lyst upp mitt hjärta, för att kunskapen om Guds härlighet som strålar från Kristi ansikte skall sprida sitt ljus” (2 Kor. 4:6).

### Veckans Huvudtexter
Heb. 1:1–4; 2 Kor. 4:1–6; Joh. 1:14, 18; 14:1–14; Fil. 2:1–11; 2 Kor. 5:16–21.

Billy Graham berättar om sitt besök hos soldater på ett fältsjukhus tillsammans med deras general. En ung soldat ”var så skadad att han låg på magen på en bår av segelduk och stål”. En läkare viskade till Graham: ”Jag betvivlar att han någonsin kommer att gå igen.” Soldaten bad generalen: ”Jag stred för dig, men jag har aldrig sett dig. Kan jag få se ditt ansikte?” Generalen böjde sig ner, under båren, och talade med soldaten. Medan Graham såg på föll en tår från soldaten på generalens kind.

Vid tiden för Jesus födelse låg mänskligheten skadad och blödande och behövde en helande syn av Gud. Det är som om mänskligheten hade bett: ”Gud, kan vi få se ditt ansikte?” När Fadern sände sin Son till den här planeten sände han Mästerläraren med ett uppdrag: att visa mänskligheten hans ansikte. Sedan dess har vi haft denna förunderliga förmån: ”kunskapen om Guds härlighet som strålar från Kristi ansikte skall sprida sitt ljus” (2 Kor. 4:6)

När vi ser hur Mästerläraren kommer till jorden, vad kan vi lära oss av honom?

_Studiematerial för den 25 – 31 oktober 2020_