---
title:  Studiehjälp
date:  18/12/2020
---

Läs Ellen White: ”Sabbaten”, s. 253–260 i Messias.

”Sabbaten skilde judarna från folken runt omkring dem. Bland alla påbud som de skulle helighålla fanns det inget annat påbud som gjorde detta lika tydligt. Gud hade bestämt att de som tillbad honom skulle kännas igen på att de höll sabbaten helig. Den skulle vara ett tecken på att de tog avstånd från alla former av avgudadyrkan, och den bekräftade deras samband med den sanne Guden. Men för att helighålla sabbaten måste människan själv vara helgad. Genom tron måste hon få del av Kristus rättfärdighet. När uppmaningen gavs till Israel: ’Tänk på sabbatsdagen så att du helgar den’, sa Gud också: ’Ni ska vara mina heliga’ (2 Mos. 20:8; 22:31). Det var bara på det sättet som sabbaten kunde visa att Israel var folket som tillbad Gud” (Ellen White: Messias, s. 255).

”Sabbaten är alltså ett tecken på att Kristus har makt att helga oss. Alla som blir en del av Guds Israel genom Kristus har fått sabbaten som ett tecken på Kristus helgande kraft” (Messias, s. 260).

**Samtalsstart**

Hur skulle en riktigt härlig sabbat se ut för dig?

**Förbön**

Vänd er mot varandra i grupper om två till tre personer. Berätta för varandra om vad som skulle göra att du längtar efter sabbaten, och be sedan för varandra om det ni har berättat.

**samtalsfrågor**

`finns på nästa sida`

**Samtalsfrågor**

`1.	Diskussioner kring sabbatsfirande handlar ofta om vad man inte ska göra på sabbaten. Vänd på frågeställningen och gör i stället en lista på vad vi kan göra för att sabbaten ska bli det som Gud har tänkt att den ska vara. T.ex.: ”Vad kan jag göra på sabbaten för att lära mig mer om vem Gud är?”`

`2. 	Citaten av Ellen White ovan antyder att det inte bara är det formella sabbatsfirandet i sig som skiljer sabbatsfirarna från det övriga samhället. Det handlar också om oss. Hur har Gud tänkt att sabbaten ska påverka oss?`

`3. 	Sätt upp tre mål för vad du skulle vilja lära dig genom att fira sabbaten under de kommande 12 månaderna.`