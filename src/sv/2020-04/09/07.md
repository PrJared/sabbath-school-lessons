---
title:  Studiehjälp
date:  27/11/2020
---

”Jesus grusade deras förhoppningar om världslig storhet. I sin bergspredikan försökte han riva upp det som en falsk uppfostran hade åstadkommit och ge sina åhörare en riktig uppfattning om sitt rike och sina egna avsikter. Men han gick ändå inte till direkt attack mot folkets felaktiga uppfattningar. Han såg allt elände som synden hade orsakat i världen, men han gav dem ändå inte en målande beskrivning av deras eländiga situation. Han undervisade dem om något som var oändligt mycket bättre än vad de någonsin hade hört talas om. Utan att gå in på deras uppfattning om Guds rike talade han om villkoren för att bli medlem i detta rike. Sedan lät han dem själva dra sina egna slutsatser om hurdant det riket är. Sanningarna som Jesus förklarade är lika viktiga för oss som de var för folkskarorna som följde honom. Vårt behov av att lära känna de grundläggande principerna för Guds rike är inte mindre än deras” (Ellen White: Messias, s. 270, 271).

**Samtalsstart**

På vilket sätt tycker du om att lära dig om Gud när du träffas i en kristen gemenskap (i en kyrka eller i hemmet)? Det kan vara praktiska saker, kreativa inslag såsom bild och film, eller att lyssna och samtala m.m.

**Förbön**

Be för att församlingen ska kunna få vara ett ljus i världen. Prata gärna om vad ni upplever att Gud kallar er till just nu, och erbjud förbön om ni har möjlighet till detta.

**samtalsfrågor**

`finns på nästa sida`

**Samtalsfrågor**

`1. 	Robert Louis Stevenson föddes i Edinburgh i Skottland år 1850. Han minns en kväll då hans barnsköterska skulle natta honom, och han tog sig till ett fönster och såg en fängslande syn. Det var en man som tände lampor och gick från den ena gaslampan till den andra. Med barnslig förtjusning ropade han på sin sköterska och sade: ”Se på mannen! Han sticker hål i mörkret!” Vilken roll har Gud gett dig i att komma med ljus och kärlek till ditt samhälle? Om du inte är säker, inbjud några församlingsmedlemmar till ett samtal med dig kring vad ni skulle kunna göra tillsammans.`

`2. 	Om församlingen ska samarbeta med Gud för att nå ut till världen behöver vi ta till oss Jesus ord och tjänst. Själva verkligheten av Jesus människoblivande, att Gud kom till oss, levde i vår värld, kämpade och skrattade och grät med oss, påminner oss om att vi är kallade till att bry oss om dem som finns runt omkring oss. Hur gör ni det? Hur kan ni engagera de unga i er församling i detta arbete?`

`3. 	Tänk på vårt ansvar som adventister att lära andra de underbara sanningar vi har fått. På vilket sätt kan och bör den lokala församlingen spela en nyckelroll i att lära ut dessa sanningar till andra? Hur kan församlingen samtidigt vara en trygg plats där dessa sanningar diskuteras med dem som ställer svåra frågor om dem? Vad kan ni göra för att skapa en miljö där allvarliga frågor kan tas upp?`

`4. 	Samtala i studiegruppen om vilka kulturella förutfattade meningar som finns i församlingen eller det samhälle ni lever i. På vilka sätt kan ni lära er själva och andra att ställa sig över dessa uppfattningar och i stället följa Bibelns undervisning?`