---
title:  Kallade att leva som ljus
date:  23/11/2020
---

Vart än vi tittar verkar det som om vår planet går mot en fullständig kollaps och byter ut ljus mot mörker. Men vi möter också mörkret på ett närmare sätt när vi betraktar vår egen erfarenhet i denna svåra och föränderliga värld. För även vi förstår skräcken som detta liv ger oss när vi brottas med sjukdom, mister våra älskade, ser familjer splittras i separation och skilsmässa, eller brottas för att försöka förstå det onda i vårt samhälle och vår kultur.

Ändå hör vi i detta landskap av moralisk kollaps och andligt mörker, mitt i allt detta yttre och inre oväsen, Jesus ord till var och en av oss:

`”Ni är världens ljus. En stad uppe på ett berg kan inte döljas, och när man tänder en lampa sätter man den inte under sädesmåttet utan på hållaren, så att den lyser för alla i huset. På samma sätt skall ert ljus lysa för människorna, så att de ser era goda gärningar och prisar er fader i himlen” (Matt. 5:14–16). Vad lär dessa verser oss om hur vi bör leva och hur det vi som kristna gör påverkar andras syn på Gud?`

När Jesus den där dagen satt vid Galileiska sjön under den heta solen, hur tolkade då åhörarna hans ord? De som hörde hans ord visste allt om ljus och mörker. Visst hade de mycket mörker att frukta. De levde under den romerska ockupationen, i ett militariserat samhälle som trots att de saknade telefoner och datorer och internet på många sätt var lika effektivt som vårt eget och på vissa sätt även mer skrämmande.

Romarna var överallt och påminde folkmassorna på bergssluttningen om att de som envisades med att skapa problem snart skulle bli föremål för tortyr och en naken död på ett romerskt kors.

Ändå manar Jesus dem här att leva i ljuset. Att vara nådiga, renhjärtade, fredsstiftare. Kristen utbildning behöver därför omfatta att våra studenter lär sig att vara världens ljus för att kunna välja och fatta beslut som visar verkligheten av Guds godhet för andra.

`På vilka fler sätt kan vi göra andra uppmärksamma på Guds verklighet och godhet?`