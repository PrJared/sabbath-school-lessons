---
title:  Församlingen och utbildning
date:  21/11/2020
---

> <p>Nyckeltext</p>
> ”och inte har vi strävat efter att bli ärade av människor, varken av er eller andra. Ändå hade vi som Kristi apostlar kunnat komma med anspråk. I stället uppträdde vi lika kärleksfullt bland er som en mor när hon sköter om sina barn. Av ömhet för er ville vi gärna ge er inte bara Guds evangelium utan också våra egna liv, så kära hade ni blivit för oss” (1 Thess. 2:6–8).

### Vec Kans Huvudtexter
Luk. 10:30–37; Matt. 5:14–16; Luk. 4:18–23; Jer. 29:13; Matt. 7:7; 1 Thess. 2:6–8.

Sedan långt tillbaka i tiden har de trogna samlats för att tillbe Gud i synagogor, hem och kyrkor. Bibeln uppenbarar ett folk som genom sitt studium av Skrifterna och genom sin tillbedjan längtar efter att känna Gud och förstå hans vilja för sina liv. Bibeln uppenbarar också upprepade gånger att församlingen är en plats där allvarliga och relevanta samtal bör äga rum, och där människor kan växa i kunskapen om Gud och hans vilja för deras liv.

Ibland är vi rädda för att ställa frågor. Men i Bibeln finner vi ofta att frågor används för att leda människor till en klarare förståelse av Gud. På ett liknande sätt används berättelser i hela Bibeln för att skapa tillfällen för människor att ompröva sina val. Jesus var särskilt inriktad på denna typ av utbildning med sina lärjungar och efterföljare.

Om församlingen ska vara en plats för utbildning behöver den förbereda utrymme för genuint samtal. När vi gick i skolan fick vi ofta höra: ”Det finns inga dumma frågor.” På liknande sätt behöver vi inom församlingen skapa en trygg miljö för var och en att växa i nåd och i förståelsen av Gud och hans plan för deras liv.

_Studiematerial för den 22 – 28 november 2020_