---
title:  En student som fattar det
date:  05/11/2020
---

Jesus och hans efterföljare hade vänt tillbaka till Jerusalem. Om Herodes hade varit bekymrad över Johannes döparen var makthavarna, Herodes medräknad, nu bekymrade över Jesus. Bland hans efterföljare fanns fattiga och andra utsatta som desperat hoppades på en förändring.

Jesus ville framför allt ge världen hopp. Men vid det här laget var han säker på att de som hade mest makt och privilegier skulle göra allt för att tillintetgöra det uppdraget. De ville inte att han skulle lyckas.

Som den inre kretsen kring Jesus verkade eleverna, de tolv lärjungarna, ivrigt hålla sig vid Jesus sida. Men samtidigt verkade de förbluffade, eller blinda. I t.ex. Mark. 8:31–33 utmanar Mästerläraren sina elever att se saker som de har svårt att se. Alltså var de på många sätt fortfarande andligt blinda för det som verkligen hade betydelse (se Mark. 8:37).

Allt detta utgör bakgrunden till Jesus möte med en som ser.

`Läs berättelsen om Jesus och den blinde tiggaren Bartimaios helande i Mark. 10:46–52. Lägg märke till vilken stor nåd Jesus visar. Betrakta hur den blindes önskan att se leder honom till ett beslut att följa Jesus på vägen till Jerusalem. Tror du att Markus ville visa på kontrasten mellan Bartimaios och de övriga lärjungarna? Hur belyser denna berättelse vad det betyder för dig att vara mottaglig för Mästerläraren?`

Bartimaios hade velat se en bebis lockiga hår och vetets färg när det skördades. Men seendet omfattar mer än bara det fysiska. Denna berättelse handlar med andra ord om andligt seende. Den handlar om att förstå det, att fånga upp vem Mästerläraren verkligen är. Det är en sak att ha fysisk syn. Det är viktigt, och Jesus vet det. Men Jesus vet också att varje människas djupaste önskan är ett nytt och bättre liv.

`Läs Heb. 5:12–14. Vad lär det oss om sann utbildning?`