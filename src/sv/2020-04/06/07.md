---
title:  Studiehjälp
date:  06/11/2020
---

Läs Ellen White: ”Hur kan vi veta att vi är Jesus efterföljare?”, s. 79–92 i Vägen till Kristus.

Ellen White talar om för oss (bland annat) att när vi verkligen reagerar på Mästerläraren längtar vi efter ”att vara lika honom och vara fyllda av hans ande. Vi vill göra det han vill och leva så att det kan glädja honom” (Vägen till Kristus, s. 81). Hon säger vidare: ”Vi tycker att det är roligt att göra vår plikt” (s. 82). Hämta nu råd från Bibeln, Matt. 5–7. Här har vi bergspredikan, en av de bästa sammanfattningarna av vad Mästerläraren ville att hans elever skulle veta, och nyckeln till det rike han kom att upprätta

**Samtalsstart**

Berätta om några avgörande erfarenheter som öppnade dina ögon för vem Jesus är och vad hans undervisning betyder.

**Förbön**

Herre, ge oss öppnade ögon så vi kan se dig klart. Led våra liv så att världen kan få en skymt av dig i oss.

**samtalsfrågor**

`finns på nästa sida`

**Samtalsfrågor**

`1. 	Som Gud talade till Adam och Eva, och även Jakob, så talar Jesus till oss. Han anknyter till vår djupaste längtan, och han överraskar oss (som han gjorde med Bartimaios) med en återblick på vilka vi är och vart vi är på väg. Tänk i detta ljus på hur vi undervisar våra barn och varandra om Bibeln. Vad är skillnaden mellan medelmåttig bibelundervisning och en övertygande undervisning som verkligen gör skillnad i människors liv?`

`2. 	Är frågan om var du befinner dig på din livsresa rent personlig, eller kan det vara till hjälp att prata om det med några du litar på? Hur antyder tanken om församlingen som ”Kristi kropp” (1 Kor. 12:27) att samtal med andra kan vara ett sätt att komma i kontakt med vad Kristus vill att du ska veta?`

`3. 	I torsdagens studium lärde vi oss att så snart Bartimaios kunde se, så snart han var räddad från sin fysiska (och andliga) blindhet följde han Jesus på vägen till Jerusalem. På denna väg hörde han varje dag Mästerlärarens visdom. Nu antar vi kanske att han ville bära Jesus avbild, ha hans Ande, göra hans vilja. Varför kan någon tycka att det är roligt att göra sin plikt, som det står i Vägen till Kristus, och följa en så hög målsättning som Jesus framhöll i bergspredikan?`

`4. 	Fundera ytterligare över frågan i slutet av torsdagens studium. Hur kan vi lära oss att skilja mellan gott och ont? Hur definierar vi vad som är gott och vad som är ont? Varför är vad vi gör med den kunskapen kanske ännu viktigare än att ha själva kunskapen?`