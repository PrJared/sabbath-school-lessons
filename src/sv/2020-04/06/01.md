---
title:  Fler lärdomar från Mästerläraren
date:  31/10/2020
---

> <p>Nyckeltext</p>
> ”Jesus sade: ’Gå, din tro har hjälpt dig.’ Genast kunde mannen se, och han följde honom på vägen” (Mark. 10:52).

### Veckans Huvudtexter
1 Mos. 3:1–11; Rom. 5:11–19; 1 Mos. 28:10–17; Joh. 1:1–14; Matt. 15:21–28; Mark. 10:46–52.

Vem av oss har aldrig känt skam över sig själv? Vem av oss har inte gjort saker som gör ont att tänka på och förfärat sig över tanken att andra kanske vet? Sannolikt har vi alla varit där.

Föreställ dig då hur det var för Adam och Eva efter att de hade ätit frukten från det förbjudna trädet. Eller för Jakob när han hade lurat sin far till att ge honom den äldre broderns förmåner och sedan varit tvungen att fly för sin brors vrede. Hur sov han den natten? Föreställ dig kvinnan som åkte fast för äktenskapsbrott, ”på bar gärning” (Joh. 8:4). Även David hade varit där, och Ps. 32 är hans gripande uttryck och bekännelse för hur det hade varit.

Naturligtvis är detta en anledning till att evangeliet är universellt och Kristus dör för hela mänskligheten. Vilka våra olikheter än är finns det definitivt en sak som förenar oss: vår syndfullhet.

Därför behöver sann kristen utbildning peka på den enda lösningen för vårt eländiga tillstånd. Den här veckan ska vi se på vår enda lösning, vår Mästerlärare.

_Studiematerial för den 1 –7 november 2020_