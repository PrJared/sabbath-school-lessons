---
title:  För att ni inte ska glömma
date:  08/10/2020
---

Innan israeliterna kom in i det utlovade landet talade Mose till dem igen och upprepade hur underbart Herren hade lett dem. Han manade dem om och om igen att inte glömma vad Herren hade gjort för dem. På många sätt var 5 Mos. Moses testamente. Fastän boken skrevs för årtusenden sedan, i en kultur och livssituation som var radikalt annorlunda än någonting vi möter idag, gäller principerna även för oss.

`Läs 5 Mos. 6. Vad kan vi lära oss från detta kapitel om den kristna utbildningens principer? Vad bör vara centralt i all vår undervisning, inte bara när det gäller våra barn utan också vem som helst som inte vet vad vi vet om Gud och hans stora frälsningsgärningar? Vad finns det också för varningar i dessa verser?`

Guds förunderliga gärningar bland dem stod i centrum för allt de skulle undervisa sina barn om. Varningen att inte glömma vad Gud hade gjort bland dem var mycket tydlig!

Föräldrarna ska alltså spela den första huvudrollen i integrationen av den bibliska undervisningen i sina barns liv. Då har de naturligtvis ett ansvar att organisera och förbereda sina egna liv på ett sådant sätt att de har adekvat kunskap och tid att tillbringa med sina barn.

”Mamman är barnets första lärare. Under den tid då barnen är som mest mottagliga och utvecklas fortast ligger undervisningen av barnen till stor del i hennes händer” (Ellen White: Vägen till mognad, s. 295).

Detta är en viktig tid då föräldrarna lär sina barn om Guds kärlek och löften. Att regelbundet ta tid för att personligen undervisa om Guds vishet och löften för barnen har en positiv inverkan på familjen för kommande generationer.

`Läs 5 Mos. 6:7: ”Du skall inpränta dem i dina barn och tala om dem när du sitter i ditt hus och när du är ute och går, när du lägger dig och när du stiger upp.” Vad är poängen här, och varför är det viktigt att alltid lyfta fram att Herren är verklig, inte bara för våra barn utan också för oss själva?`