---
title:  Familjen
date:  03/10/2020
---

> <p>Nyckeltext</p>
> ”Lyssna till din fars förmaningar, min son, förkasta inte din mors undervisning” (Ords. 1:8)...

### Veckans Huvudtexter
1 Mos. 3:1–15; 2 Kor. 4:6; Luk. 1:26–38; Matt. 1:18–24; Ef. 4:15; 1 Joh. 3:18; 5 Mos 6.

Som människor håller vi (förhoppningsvis) hela tiden på med att lära oss något. Själva livet är en skola.

”Ända sedan den allra äldsta tiden hade de trogna i Israel varit mycket noggranna med hur de unga skulle undervisas. Herren hade sagt att ända från spädbarnsåldern skulle barnen få lära sig om hans godhet och storhet. Framför allt skulle de få lära sig hur den uppenbarades i hans lag och visade sig i Israels historia. Sång, bön och undervisning från Skrifterna skulle anpassas efter barnets intellektuella utveckling. Föräldrarna skulle lära sina barn att Guds lag var ett uttryck för hans natur. När de lärde sig lagens principer visade sig Guds avbild i deras sinne och själ. Mycket av undervisningen var muntlig, men de unga lärde sig också att läsa de hebreiska skrifterna. De hade tillgång till pergamentrullarna som innehöll Gamla testamentets skrifter så att de kunde studera dem” (Ellen White: Messias, s. 56).

Under större delen av den mänskliga historien ägde utbildningen rum i hemmet, särskilt för de yngsta. Vad säger Bibeln om utbildning i familjen, och vilka principer kan vi finna där för vår egen del, vilken vår familjesituation än råkar vara?

_Studiematerial för den 4 – 10 oktober 2020_