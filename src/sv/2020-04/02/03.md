---
title:  Jesus barndom
date:  05/10/2020
---

Bibeln ger oss få detaljer om Jesus barndom. Mycket från de åren förblir ett mysterium. Men vi har fått en viss insikt i hans jordiska föräldrars, Marias och Josefs karaktär, och vad vi lär oss om dem kan förklara något lite för oss om hans barndom och utbildning.

**Vad lär oss dessa texter om Maria och Josef, och hur kan de kanske ge oss en insikt i hur Jesus utbildades av sina föräldrar?**

`Luk. 1:26–38`

`Luk. 1:46–55`

`Matt. 1:18–24`

I dessa texter kan vi se att både Josef och Maria var trogna judar som försökte leva i lydnad för Guds lagar och bud. Och när Herren faktiskt kom till dem och talade om för dem vad som skulle hända dem gjorde de troget som de blev tillsagda.

”När Jesus var barn fick han inte någon undervisning i skolorna som fanns i synagogorna. Hans mor var hans första lärare. Han fick sin kunskap om de himmelska tingen från henne och från profeternas skriftrullar. På sin mors knä fick han nu lära sig orden som han själv hade talat till Israel genom Mose. Under sin barndom och ungdom besökte han aldrig de skriftlärdas skolor. Han behövde inte undervisningen som man kunde få från sådana källor, för Gud var hans lärare” (Ellen White: Messias, s. 56).

Utan tvekan var Jesus föräldrar goda och trogna lärare för barnet, men som berättelsen i Luk. 2:41–50 visar fanns där mycket kring deras Son som de inte förstod, eftersom Jesus hade kunskap och visdom som han endast fått av Herren.

`Läs på nytt citatet från Ellen White ovan. Hon skriver om hur Jesus på sin mors knä fick lära sig orden som han själv hade talat. Hur reagerar du på det? Vad säger det oss om Guds förunderliga kärlek? Hur kan vi som fallna och syndiga varelser visa vår tacksamhet?`