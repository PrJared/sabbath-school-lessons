---
title:  Den första familjen
date:  04/10/2020
---

Vi har inte fått många detaljer, faktiskt inga, på de första sidorna i Bibeln angående vilket slags utbildning som pågick i mänsklighetens tidigaste historia. Men vi kan vara säkra på att det var inom familjestrukturen som utbildningen då ägde rum.

”Familjen var tyngdpunkten i den undervisning som grundades i Edens trädgård. Adam kallades ’son till Gud.’ Luk. 3:38. Och det var av sin Far som Adam och Eva fick sin undervisning. Det var verkligen fråga om en familjeskola” (Ellen White: Vägen till mognad, s. 43).

Även om vi inte vet exakt vad det var som undervisades kan vi vara säkra på att det handlade om skapelsens under och efter syndafallet återlösningsplanen.

frågor

`Vad lär följande texter, och varför tror du att dessa lärdomar kan ha varit en del av den utbildning som Adam och Eva gav sina barn? 1 Mos. 1–2; 3:1–15; 2 Kor. 4:6; Luk. 10:27; Gal. 3:11; Upp. 22:12.`

”Guds plan var att den undervisningsform han använde sig av i världens början skulle bli ett mönster för oss i alla tider. För att illustrera de principer Gud följde, upprättade han en mönsterskola i Edens trädgård där de första människorna bodde” (Ellen White: Vägen till mognad, s. 28).

Kristen utbildning ägnar sig åt att utbilda familjer och medlemmar i lära, tillbedjan, vägledning, gemenskap, evangelisation och tjänst. Det är i hemmet man lär familjemedlemmar om Guds kärlek och löften. Det är där Jesus presenteras för barnen som deras Herre och Frälsare och vän, och det är där som Bibeln framhålls som Guds Ord. Det är i familjen man visar hur en sund relation med vår himmelske Fader ser ut.

I 1 Mos. 4:1–4 finner vi både Kain och Abel med sina offer till Herren. Vi kan säkert anta att de lärde sig vad offren betydde och hur viktiga de var i frälsningsplanen som en del av sin undervisning i familjen. Men som berättelsen visar leder en god utbildning naturligtvis inte alltid till det önskade resultatet.

`Vilka val kan du göra, oavsett hur din hemsituation ser ut, för att ditt hem ska bli en miljö där sanning lärs och levs ut?`