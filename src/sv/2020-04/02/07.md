---
title:  Studiehjälp
date:  09/10/2020
---

Läs Ellen White: ”Förberedelse”, s. 295–302; ”Samarbete”, s. 303–307; ”Fostran”, s. 308–318 i Vägen till mognad.

”Båda föräldrarna har ansvar för barnets första och fortsatta uppfostran, och för båda är därför kravet på noggrann och ordentlig förberedelse högst aktuell. Innan man tar ansvaret att bli far eller mor bör man lära känna det som styr den fysiska utvecklingen… Man bör också förstå de lagar som styr intellektuell utveckling och moralisk träning” (Ellen White: Vägen till mognad, s. 296).

”Samarbetet ska börja i hemmet hos föräldrarna själva. I barnens uppfostran har de gemensamt ansvar och de bör ständigt sträva efter att handla tillsammans. De bör överlåta sig åt Gud och söka hjälp hos honom för att stödja varandra… Föräldrar som har uppfostrat sina barn så, kommer sannolikt inte att kritisera lärarna. De känner att både barnens intressen och rättvisa mot skolan kräver att de så långt som möjligt stöder och respekterar den som delar deras ansvar” (Ellen White: Vägen till mognad, s. 303).

**Samtalsstart**

Tänk tillbaka på hur ni själva blev uppfostrade. Fick ni lära er att tro på Gud och att lita på honom? Hur har er uppfostran påverkat er tro?

**Förbön**

Be att föräldrarna i er församling ska få vishet till att lära sina barn att älska Gud.

**samtalsfrågor**

finns på nästa sida

**Samtalsfrågor**

`1. 	Oavsett om vi har barn eller inte finns vi alla i någon sorts sammanhang där vi samverkar med andra. Vad har du lärt dig av denna veckas studium som kan hjälpa dig i samverkan med och även i vittnande för andra, antingen där du befinner dig eller någon annanstans?`

`2. 	Vi ser gärna utbildning som någonting gott. Men är det alltid så? Vilka exempel finns det på utbildning som förvrängts och blivit till någonting ont? Vad kan vi lära oss av dessa negativa exempel, och hur kan det hjälpa oss att göra utbildning till någonting gott?`

`3. 	Som det sades i onsdagens studium har vi alla den fria viljans heliga gåva. Förr eller senare blir barnen unga vuxna eller myndiga, och då måste de fatta sina egna beslut när det gäller Gud som de har undervisats om under hela sitt unga liv. Varför behöver föräldrarna, och faktiskt alla som försöker lära andra om evangelium, alltid hålla i tankarna denna viktiga sanning om den fria viljan?`