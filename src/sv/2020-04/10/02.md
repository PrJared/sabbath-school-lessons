---
title:  Endast Herren
date:  29/11/2020
---

Det finns belägg för en levande Gud i hela hans skapelse. Detta konstaterande har upprepats så ofta att det har blivit en kliché. När vi t.ex. funderar på vad som fanns i Guds sinne när han skapade den här världen, som människor sedan förstört och skadat, kan vi möjligen komma närmare det bästa sättet att undervisa i konst och vetenskap.

Ta t.ex. den mänskliga havandeskapsperioden. Biologin lär oss att ett nytt mänskligt liv utgår ifrån ett befruktat ägg och växer till full mognad på nio månader. Spåren av en kärleksfull Skapare syns i hela denna process. Guds kärleksfullhet kan även ses i fostrets placering alldeles under det ständigt bultande modershjärtat. En gravid mamma är hela tiden medveten om sitt barn, liksom vår himmelske Fader alltid är medveten om sina barn.

`Läs Rom. 1:18–21; Ps. 19:2–7 och Neh. 9:6. Vad säger de oss om Guds verk som vår Skapare?`

Fortfarande efter tusentals år av synd och efter syndaflodens förstörelse finns det kraftfulla belägg kvar, inte bara för Gud som vår Skapare utan också för hans makt, kärlek och välvilja i skapelseprocessen. De är faktiskt så kraftfulla att Paulus i Rom. 1:18–21 säger att de som förnekar denne Gud har ”inget försvar” på domens dag eftersom tillräckligt mycket om Skaparen kan läras i hans verk. Med andra ord kan de inte hänvisa till okunnighet!

Särskilt idag och i en tid då många har kommit att tillbe skapelsen i stället för Skaparen är det viktigare än någonsin att kristen utbildning i konst och vetenskap alltid utgår ifrån att Gud är Skaparen och upprätthållaren av allt som finns. I slutänden kan alla ideologier och antaganden som förnekar eller utesluter Gud bara leda vilse. Världslig utbildning utgår bara ifrån att det inte finns någon Gud. Kristen utbildning får inte falla i den snaran och inte heller ens arbeta mer subtilt utifrån antaganden att det inte finns någon Gud. I vilket fall som helst går människor då vilse.

`Tänk på de otroliga undren och skönheten i vår värld, även efter synden. Hur kan vi lära oss att hämta hopp och tröst från detta, särskilt i tider med personliga prövningar och lidande?`