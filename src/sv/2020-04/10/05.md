---
title:  Dårskap och vishet
date:  02/12/2020
---

`Läs Ords. 1. Vad kan vi här lära oss om vad sann kristen utbildning bör handla om?`

Bibeln gör en bestämd jämförelse mellan dårskap och vishet. Ordspråksboken påminner oss på ett bra sätt om farorna med dåraktigt beteende och dårarnas sällskap. Distinktionen är klar: Gud vill att hans folk ska söka visheten, värdesätta den och ha mycket av den.

De som studerar konst, humaniora och vetenskap använder sina begåvningar till att skaffa sig kunskap och sträva efter att göra sitt bästa i sina studier. Lärare i dessa ämnen gör likadant. Vi kan uppnå konstnärlig briljans och vetenskapliga genombrott med hjälp av kunskap och förmåga.

Men vad betyder kunskap i konst och vetenskap verkligen utifrån ett kristet perspektiv om i den inte ingår  skillnaden mellan rätt och fel, gott och ont, sanning och lögn? Allt man behöver göra är att t.ex. läsa lite om hur några som har bedömts vara världens största artister lever för att se att det inte finns ett självklart samband mellan ett moraliskt och rätt liv och att man har underbara begåvningar och förmågor. Man skulle också kunna hävda att stora vetenskapsmän som varit engagerade i arbetet att skapa biologiska eller kemiska vapen för massförstörelse kan ha varit högt utbildade, högt begåvade, men vad är frukten av deras arbete? Som vi sagt tidigare är kunskap i sig inte nödvändigtvis något gott.

`Läs Ords. 1:7. Hur visar denna text vad nyckeln till sann kristen utbildning är?`

`En nobelpristagare, ateist, som studerade universum och de fysiska krafterna bakom det, skrev: ”Ju mer universum verkar begripligt desto mer verkar det också meningslöst.” Vad kan detta säga oss om hur kunskap i sig inte bara kan vara meningslös utan dessvärre också leda till grava fel?`