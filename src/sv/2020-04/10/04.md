---
title:  Experter i att ha fel
date:  01/12/2020
---

Vi vet att i vår värld finns det mer än nog av konst och filosofi som inte ärar Gud. Många skulle vilja hävda att kristna inte ens borde sätta sin fot inom dessa beryktade områden. Adventister behöver noga fundera över sina egna engagemang i vissa verksamheter, vilka företag man gynnar och vilka medier man använder.

`I 1 Tim. 6 får vi klara instruktioner när det gäller vad vi bör undvika, men vi får också gott om förklaringar. Vad varnar Paulus för i verserna 9 och 10?`

`Läs resten av 1 Tim. 6. Vad anser Paulus att vi i första hand bör sträva efter?`

Lägg märke till att Paulus i 1 Tim. 6:20 varnar för ”en kunskap som bara är kunskap till namnet”. Fastän han argumenterar i ett annat sammanhang än vårt är principen fortfarande tillämpbar. Tänk alltså på all information, all undervisning, alla trosuppfattningar, inte bara nu utan under hela den mänskliga historien, som varit helt fel. Människor kan faktiskt vara experter i att ha fel.

Under en längre tid trodde världens smartaste människor, experterna, att jorden satt orörlig i universums centrum medan alla stjärnor och planeter roterade runt den i perfekta cirklar. En del mycket komplicerad matematik och vetenskap användes för att stötta denna tro, även om den sedan visade sig vara fel i nästan varje detalj. Därför kan vi säga att dessa människor var experter i att ha fel och att denna undervisning var ”en kunskap som bara är kunskap till namnet”.

`Biologin idag antar t.ex. att livet började för miljarder år sedan, av en slump, utan Gud och utan syfte. Samtidigt har en ofattbar mängd komplicerad och detaljerad vetenskaplig litteratur utgetts utifrån denna världsbild. Vad kan vi lära oss av detta om hur människor kan vara experter i att ha fel? Hur kan denna insikt påverka kristen utbildning i allmänhet och undervisning i vetenskap i synnerhet?`