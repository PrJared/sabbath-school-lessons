---
title:  Biblija i proroštvo
date:   06/06/2020
---

> <p></p>
> “Odgovori: ‘Još dvije tisuće i tri stotine večeri i jutara; tada će Svetište biti očišćeno.’” (Daniel 8,14)

### Biblijski tekstovi
Daniel 2,27-45; Ivan 14,29; Brojevi 14,34; Daniel 7,1-25; Daniel 8,14; 1. Korinćanima 10,1-13.

Biblijsko proroštvo ima presudno značenje za naš identitet i poslanje. Proroštvo osigurava unutarnji i vanjski mehanizam za potvrdu točnosti Božje riječi. Tako je i Isus govorio: “Već sam vam rekao sada, prije nego se dogodi, da vjerujete kada se dogodi.” (Ivan 14,29; vidi i 13,19). Međutim, ključno pitanje glasi: Kako pravilno tumačiti proročanstva da bismo znali kada su se ona ispunila?

Zagovornici reformacije slijedili su historicističku metodu tumačenja. To je ista metoda kojom su se koristili Daniel i Ivan kao ključem za svoje tumačenje. Historicistička metoda sagledava progresivno i neprekidno ispunjavanje proročanstava tijekom povijesti, počevši u prošlosti i završavajući s uspostavljanjem Božjeg vječnog kraljevstva.

Ovog ćemo tjedna upoznati stupove historicističkog tumačenja proročanstava. “Trebamo vidjeti ispunjenje proročanstava u prošlosti, proučiti djelovanje Providnosti u velikim reformnim pokretima i razumjeti razvoj događaja koji vode k postrojavanju naroda za konačni sukob na vrhuncu velike borbe.” (Ellen G. White, Testimonies for the Church, sv.8, str. 307)

*OIKOS: Ovog tjedna čitamo iz knjige Ellen G. White, Velika borba, Znaci vremena, 2010., poglavlje 40*
