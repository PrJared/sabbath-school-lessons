---
title:  Za daljnje proučavanje
date:   12/06/2020
---

Ako možete, pročitajte knjigu Clifforda Goldsteina 1844. Made Simple (Boise, ID: Pacific Press, 1988.), ili potražite neki drugi dodatni izvor u vezi s proročanstvom o dvije tisuće i tri stotine dana. Pogledajte također i mrežnu stranicu: www.1844madesimple.org. Proučite tablicu:

|Daniel 7|	Daniel 8|
|:-----|:----|
|Babilon (lav)|	....................|
|Medo-Perzija (medvjed)|	Medo-Perzija (ovan)|
|Grčka (leopard)|Grčka (jarac)|
|Poganski Rim (četvrta zvijer)|	Poganski Rim (rog koji raste vodoravno)|
|Papinski Rim (mali rog)|	Papinski Rim (rog koji raste uvis)|
|Sud na Nebu	|Čišćenje nebeskog Svetišta|

Ovdje je bitno zapaziti da je prizor suda iz 7. poglavlja Daniela, koji se odigrava nakon tisuću dvjesto i šezdeset godina progonstva (Daniel 7,25), isto što i čišćenje Svetišta iz Daniela 8,14. Upravo taj prizor suda konačno dovodi do uspostavljanja Božjeg vječnog kraljevstva na kraju tužne povijesti ovog palog planeta. Dakle, imamo snažan biblijski dokaz o velikoj važnosti koju Sveto pismo pridaje Danielu 8,14 i događaju koji ovaj redak najavljuje.

**Pitanja za razgovor**

`1.	Osvrnite se ponovno na 2. poglavlje Daniela. Zapazite kakoje tu jasno otkrivena historicistička metoda — neprekidan niz svjetskih kraljevstava, koji počinje u davnoj prošlosti i završava uspostavljanjem Božjega vječnog kraljevstva. Bog nam daje ključ za tumačenje tih proročanstava. Međutim, što nam to govori o stanju kršćanskog svijeta s obzirom na činjenicu da vrlo mali broj kršćana danas još uvijek primjenjuje historicističku metodu? Kako nam ta činjenica pomaže da još jasnije sagledamo važnost koju adventistička poruka ima za svijet u ovo vrijeme?`

`2.	Koliko dobro razumijete proročanstvo o dvije tisuće i tristotine dana iz Daniela 8,14? Ako ga ne razumijete, zašto ga ne biste proučili i to podijelili sa svojim razredom? Možda ćete se iznenaditi kad otkrijete koliko je čvrsto utemeljeno naše tumačenje tog proročanstva.`

`3.	Pročitajte Daniel 7,18.21.22.25.27. Zapazite da je tu usredištu pozornosti ono što se događa svetima. Kako sila malog roga postupa prema njima? Za razliku od toga, što Gospodin čini za njih? Što je radosna vijest za svete u vezi sa sudom? Što im sud konačno pruža?`
