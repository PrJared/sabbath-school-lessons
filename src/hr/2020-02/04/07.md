---
title:  Za daljnje proučavanje
date:   24/04/2020
---

U knjizi Ellen G. White Velika borba pročitajte poglavlje “Sveto pismo kao zaštita”, str. 467—474 (u izvorniku 593—602).

Predaja, iskustvo, kultura, razum i Biblija — sve je to prisutno u našem promišljanju o Božjoj riječi. Ali odlučujuće pitanje glasi: Koji od tih izvora ima posljednju riječ i krajnji je autoritet u našoj teologiji? Jedno je isticati Bibliju, a sasvim je nešto drugo dopustiti joj da posredovanjem Duha Svetoga utječe na naš život i da ga mijenja.

“Bog je u svojoj Riječi predao ljudima znanje potrebno za spasenje. Sveta pisma treba primiti kao pouzdanu i nepogrešivu objavu Njegove volje. Ona su mjerilo karaktera, objava nauka i sredstvo za ispitivanje iskustva.” (Ellen G. White, Velika borba, str. 8)

**Pitanja za razgovor**

`1.	Zašto je lakše držati se do najmanje sitnice nekog ljudskogobičaja nego živjeti u duhu Božjeg zakona — ljubiti Gospodina svim srcem, dušom i umom, a svojega bližnjeg kao sebe samoga (vidi Matej 22,37-40)?`

`2.	Razgovarajte u razredu o vašem odgovoru na posljednje pitanje iz odsjeka za nedjelju. Kakvu bi ulogu predaja trebala igrati u našoj crkvi? U čemu vidite blagoslove i izazove kad je riječ o vjerskim običajima?`

`3.	Kako možemo biti sigurni da predaja, koliko god bila dobra,ne zauzima mjesto pisane Božje riječi kao naše konačno mjerilo i najviši autoritet?`

`4.	Pretpostavimo da netko tvrdi da je imao san u kojem mu seBog obratio rekavši mu da je nedjelja pravi dan za odmor i bogoslužje u novozavjetno vrijeme. Kako biste odgovorili toj osobi i što nam takva priča govori o potrebi da se iskustvo uvijek provjerava na osnovi Božje riječi?`

`5.	Razgovarajte u razredu o kulturi koja okružuje i prožimavašu crkvu. Kako ta kultura utječe na vašu vjeru? Koje primjere možemo navesti iz povijesti, u kojima je kultura značajno utjecala na postupke vjernika na takav način da mi to, iz današnjeg kuta, sagledavamo kao nešto negativno? Koje pouke iz toga možemo izvući za sebe kako ne bismo pravili slične pogreške?`
