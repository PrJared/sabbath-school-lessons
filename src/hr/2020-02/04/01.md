---
title:  "Biblija — vjerodostojni izvor naše teologije"
date:   18/04/2020
---

> <p></p>
> “Uza Zakon! Uza svjedočanstvo! Tko ne rekne tako, zoru neće dočekati.” (Izaija 8,20)

### Biblijski tekstovi
Marko 7,1-13; Rimljanima 2,4; 1. Ivanova 2,15-17; 2. Korinćanima 10,5.6; Ivan 5,46.47; Ivan 7,38.

Nema kršćanske crkve koja svoja vjerovanja ne podupire Svetim pismom. Međutim, uloga i autoritet Pisma u teologiji nisu isti u svim crkvama. Shvaćanje uloge Pisma zapravo se uvelike razlikuje od crkve do crkve. To je važan ali vrlo složen predmet koji ćemo istražiti proučavajući pet različitih izvora koji snažno utječu na naše tumačenje Pisma — predaju, iskustvo, kulturu, razum i samu Bibliju.

Ovi izvori imaju značajnu ulogu u svakoj teologiji i u svakoj crkvi. Svi smo mi dio različitih običaja i kultura i pod njihovim smo utjecajem. Svi imamo iskustva koja oblikuju naše mišljenje i utječu na naše razumijevanje stvari. Svi imamo um da bismo razmatrali i ocjenjivali određene pojave. Svi čitamo Bibliju i služimo se njome da bismo razumjeli Boga i Njegovu volju.

Koji je od ovih izvora ili kombinacija izvora krajnji autoritet kad je riječ o tumačenju Biblije i u kakvom su oni uzajamnom odnosu? Davanje prednosti jednom ili većem broju izvora vodi do različitih naglasaka i rezultata i konačno određuje smjer čitave naše teologije.

*OIKOS: Ovog tjedna čitamo iz knjige Ellen G. White, Velika borba, Znaci vremena, 2010., poglavlje 33*
