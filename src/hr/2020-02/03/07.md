---
title:  Za daljnje proučavanje
date:   17/04/2020
---

Iz knjige Isusov život Ellen G. White pročitajte poglavlja “Kao dijete”, str. 42—47 (u izvorniku 68—74), i “Kušanje”, str. 78—87 (u izvorniku 114—123).

“Ljudi smatraju sebe mudrijim od Božje riječi, pa čak mudrijim i od samog Boga. Umjesto da utvrde svoje stope na tom čvrstom temelju i podrede sve sudu Božje riječi, oni vrednuju tu Riječ prema vlastitim zamislima o znanosti i prirodi, pa je čak, ako im izgleda da se ona ne slaže s njihovim znanstvenim shvaćanjima, odbacuju kao nedostojnu povjerenja.” (Ellen G. White, Signs of the Times, 27. ožujka 1884., str. 1)

“Oni koji se upoznaju s Božjom mudrošću i svrhom otkrivenom u Njegovoj Riječi, postaju muškarci i žene velike umne snage i mogu biti uspješni suradnici velikog Učitelja, Isusa Krista. ... Krist je svojem narodu dao riječi istine i svi su pozvani da uzmu udjela u njihovom objavljivanju svijetu. ... Nema posvećenja bez istine, putem Riječi. Od kakve je onda presudne važnosti da je svatko razumije!” (Ellen G. White, Fundamentals of Christian Education, str. 432)

**Pitanja za razgovor**

`1.	Ako su se Isus, evanđelisti i Pavao odnosili prema Staromzavjetu kao prema Božjoj riječi, kako nam to otkriva zašto su mnoga današnja shvaćanja Pisma pogrešna i zašto ne bismo trebali potpadati pod utjecaj takvih argumenata, tko god ih iznosio?`

`2.	Da bismo kod ljudi stvorili predodžbu o tome dokle je suvremene proučavatelje Biblije odveo njihov skepticizam, navodimo nešto od onoga što mnogi današnji znanstvenici osporavaju. Oni odbacuju doslovnih šest dana stvaranja i umjesto toga prihvaćaju teoriju o milijardama godina evolucije. Odbacuju ideju o bezgrešnom Adamu u neiskvarenom svijetu. Odbacuju izvještaj o sveopćem potopu. Ne vjeruju da je Abraham doslovno postojao. Neki odbacuju izvješće o izlasku iz Egipta. Mnogi odbacuju Isusova čuda, uključujući i Njegovo uskrsnuće u tijelu. Neki, opet, odbacuju proročanstva u kojima proroci pretkazuju budućnost stotinama, pa čak i tisućama godina unaprijed. Kakav zaključak iz toga možemo izvući o tome što se događa kad ljudi počnu sumnjati u autoritet i vjerodostojnost Pisma? I kako možemo pomoći takvim ljudima da jasno sagledaju istinu?`

`3.	U odgovoru na pitanje postavljeno u okviru proučavanjapredviđenog za utorak, kako razumijemo tvrdnju da je cijelo Pismo nadahnuto, čak i oni dijelovi koji nisu uvijek primjenjivi na nas danas?`