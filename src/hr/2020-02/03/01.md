---
title:  Kako su Isus i apostoli gledali na Bibliju
date:   11/04/2020
---

> <p></p>
> “Isus odvrati: ‘Pisano je: Ne živi čovjek samo o kruhu, nego o svakoj riječi koja izlazi iz usta Božjih.’” (Matej 4,4)

### Biblijski tekstovi
Matej 4,1-11; Matej 22,37-40; Luka 24,1335.44.45; Luka 4,25-27; Djela 4,24-26.

Nažalost, u ovo postmoderističko doba Biblija se uvelike tumači kroz leće filozofije koja dovodi u pitanje njezino nadahnuće i vjerodostojnost. Na Bibliju se gleda samo kao na misli ljudskih bića u prilično primitivnoj kulturi, koja nisu imala mogućnosti razumjeti svijet na način na koji ga mi danas razumijemo. U isto vrijeme nadnaravni elementi se omalovažavaju ili čak uklanjaju iz razmatranja pretvarajući Bibliju u štivo koje je, umjesto da prikazuje Božje viđenje čovjeka, postao ljudsko viđenje Boga. Zato je Biblija za mnoge postala uglavnom nebitna u ovo doba u kojem prevladava darvinovski način razmišljanja i suvremena filozofija.

Međutim, mi u potpunosti odbacujemo takav stav. Umjesto toga, u Novom zavjetu vidimo kako možemo na nadahnuti način sagledati čitavo Pismo — proučavajući kako su Isus i apostoli razumjeli Stari zavjet, jedinu Bibliju koju su oni u to vrijeme imali. Kako su se odnosili prema ljudima, mjestima i događajima koji su tu opisani? Od kojih su pretpostavki polazili i kojom su se metodom tumačenja koristili? Radije slijedimo njih i njihova shvaćanja, umjesto zabluda nenadahnutih ljudi čije pretpostavke vode samo u nevjerstvo i sumnju u pogledu Božje riječi.

*OIKOS: Ovog tjedna čitamo iz knjige Ellen G. White, Velika borba, Znaci vremena, 2010., poglavlje 32*
