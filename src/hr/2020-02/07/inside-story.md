---
title:  Iskustvo
date:   15/05/2020
---

**“Prehlađena sam!”**

Liz je bila zauzeta radeći u svojem domu u Houstonu, u Texasu, u Sjedinjenim Američkim Državama, kad joj je odjednom nešto reklo da stane za trenutak. Upravo tada začulo se kucanje na vratima.

Ali kad je otvorila vrata, nikoga nije vidjela. David Pano već je napustio trijem i brzo koračao prema susjednoj kući.

Kad ga je vidjela kako odlazi, Liz mu je doviknula kako bi mu dala do znanja da je kod kuće. Pano je čuo poziv i vratio se. Nasmiješio se i pružio joj zbirku malenih traktata sa zanimljivim temama.

“Je li ovo iz nekog kulta?” pitala je.

Pano ju je uvjeravao da to nema veze s kultom i da su to isključivo kršćanski traktati.

“Trenutno sam prehlađena.” rekla je Liz. “Ne tako davno imala sam san i u snu vidjela dva propovjednika Radosne vijesti kako dolaze u moju kuću i donose literaturu. I znala sam da oni nisu kult.”

Pano, propovjednik koji radi kao pomoćnik tajnika za misionstvo Mičigenske konferencije Adventističke crkve, bio je oduševljen kad je čuo za njezin san. Jedini problem s njegovim ispunjenjem, razmišljao je, bio je to što je on sâm.

Upravo je tada Taylor Hinkle, njegov suradnik iz misionstva koji je dijelio traktate s druge strane u toj ulici, stigao baš na njezinu adresu.

Hinkle, kapelan i nastavnik biblijskih predmeta na Adventističkoj akademiji u državi Michigan, na svojoj je strani ulice dijelio traktate pa mu ih je ponestalo, pa je došao da mu Pano prepusti još traktata iz svojih zaliha. Dakle, na njezinim vratima bila su sada dva propovjednika Evanđelja!

Liz je pogledala Panoa i Hinklea.

“Vjerujem da je to od Boga”, rekla je. “U snu sam vidjela dva propovjednika na mojim vratima, koji su mi donijeli nadu. I čula sam glas s neba: ‘Ovo ti je posljednja prilika. Uskoro se vraćam!’”

“Molim vas, molite za mene”, rekla je. “Treba mi Isus u mojem životu.”

Dva mlada propovjednika, koji su s drugim mladima išla od vrata do vrata tijekom godišnje akcije mladih u Houstonu, 30. prosinca 2016., rado su se pomolili za nju. Liz se prijavila za proučavanje biblijskih tema u mjesnoj adventističkoj crkvi.

Bog šalje svoje ljude kao propovjdnike nade u ovaj mračni i tmurni svijet da dovedu ljude Izvoru nade.

Suosnivačica Adventističke crkve Ellen G. White je napisala, “Mi trebamo služiti očajnicima i nadahnuti nadom beznadne.” (Isusov život, str. 281, u izvorniku 350). Zašto danas ne izaberete da budete propovjednici nade za Isusa?

*Kamil Metz, direktor za misiju uz pomoć traktata na svjetskoj razini*
