---
title:  "Jezik, tekst i kontekst"
date:   09/05/2020
---

> <p></p>
> “Uzmite knjigu ovoga Zakona i položite je uz Kovčeg saveza Jahvina. Neka ondje bude svjedokom protiv tebe!” (Ponovljeni zakon 31,26)

### Biblijski tekstovi
Ponovljeni zakon 32,46.47; 1. o kraljevima 3,6; Brojevi 6,24-26; Postanak 1,26.27; Postanak 2,15-23; 15,15.

Danas se na svijetu govori više od 6.000 jezika. Cijela Biblija prevedena je na više od 600 jezika, a Novi zavjet ili pojedini dijelovi Pisma na više od 2.500 jezika. To je nesumnjivo mnogo jezika, ali još uvijek manje od polovine jezika kojima se danas govori u svijetu.

Prema procjenama, milijarda i pol ljudi ne posjeduje nijedan dio Svetoga pisma na svojem materinskom jeziku. I premda je ostalo još mnogo posla, zahvaljujući naporima biblijskih društava dosad je šest milijardi ljudi dobilo priliku da čita Pismo.

A kakav je blagoslov biti među onima koji imaju Bibliju na svojem jeziku! To često uzimamo kao samo po sebi razumljivo zaboravljajući ne samo da mnogi nemaju tu prednost, već i da je Biblija u Europi stojećima bila namjerno držana podalje od pučanstva. Zahvaljujući reformaciji i tiskarskom stroju, to se promijenilo. Oni među nama koji imaju Bibliju uvijek mogu uz pomoć Duha Svetoga istraživati Riječ i upoznavati Gospodina otkrivenog na njezinim stranicama.

*OIKOS: Ovog tjedna čitamo iz knjige Ellen G. White, Velika borba, Znaci vremena, 2010., poglavlje 36*
