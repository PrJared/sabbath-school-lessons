---
title:  Za daljnje proučavanje
date:   26/06/2020
---

U knjizi Ellen G. White Put Kristu pročitajte poglavlje “Prednosti molitve”, str. 97—111 (u izvorniku 93—104).

“Smrtno oko nije u stanju sagledati Kristovu ljepotu i privlačnost. Jedino unutarnje prosvjetljenje Duhom Svetim može čovjeka osposobiti da spozna Njegovu beskrajnu milost, nemjerljivu ljubav, blagonaklonost i slavu, koje duši otkriva u kakvom bi se beznadnom, bespomoćnom stanju našla bez milosti i oprosta Nositelja grijeha — bez Kristove dovoljnosti.” (Ellen G. White, Podignimo pogled, str. 181; u izvorniku 155)

“Dijelovi Svetoga pisma, pa i čitava poglavlja mogu se učiti napamet i ponavljati kad neprijatelj naiđe sa svojim kušnjama. ... Kad Sotona navodi um da se bavi onim što je puteno i ovozemaljsko, najlakše je oduprijeti mu se riječima: ‘Pisano je’” (Ellen G. White, The Advent Review and Sabbath Herald, 8. travnja 1884.)

**Pitanja za razgovor**

`1.	Kako se činjenica o postojanju slobodne volje i slobode izbora odražava na sve naše odluke u pogledu vjere i poslušnosti? Premda su mnoga područja našeg života izvan naše vlasti, kad je riječ o onome što je bitno i presudno, o onome što se tiče vječnog života, mi imamo slobodu izbora. Kako koristite slobodnu volju koju vam je Bog dao? Koje duhovne odluke donosite?`

`2.	Razmislite koju ulogu subota može i treba imati kad je riječo tihim trenucima koje možemo provesti s Bogom. Kako vas svetkovanje subote čuva od opasnosti da budete toliko zaokupljeni radom i obavljanjem raznih poslova da ne provodite s Bogom onoliko vremena koliko biste trebali? Kako možete subotu pretvoriti u veći duhovni blagoslov, kakav bi ona i trebala biti?`

`3.	Kakvo je vaše iskustvo u pogledu vremena koje provoditenasamo s Bogom u molitvi i proučavanju? Kako ta duhovna praksa utječe na vašu vjeru? Kako bi trebala utjecati na vašu vjeru? Ako vam nije neugodno, razgovarajte u razredu o vremenu koje provodite u čitanju i molitvi, i o tome kakvu ste dobit imali od njih. Kako bi drugima moglo koristiti to što ste vi naučili?`

`4.	Koje ste svoje omiljene retke naučili napamet? Što vam setoliko dopada u njima? U kojem je smislu to što ste ih naučili napamet blagoslov za vas?`

*OIKOS: U sljedećem tjednu čitamo iz knjige Ellen G. White, Misli s Gore blaženstava, Znaci vremena, 2013., poglavlje 1*
