---
title:  Življenje po Božjoj riječi
date:   20/06/2020
---

> <p></p>
> “Ali budite izvršioci riječi, a ne samo slušaoci koji zavaravaju sami sebe!” (Jakov 1,22)

### Biblijski tekstovi
Filipljanima 2,12-16; Luka 4,4.8.10-12; Psalam 37,7; Psalam 46,10; Psalam 62,1.2.5; Kološanima 3,16.

Ni najbolja metoda za proučavanje Biblije neće nam biti ni od kakve koristi ako ne živimo u skladu s onim što učimo iz Pisma. Ono što vrijedi za obrazovanje u općem smislu, vrijedi i za proučavanje Biblije — najbolje učimo ne tako što samo čitamo ili slušamo, već i primjenjujemo naučeno. Takva poslušnost otvara punu riznicu božanskih blagoslova koja bi inače bila zatvorena za nas, i na taj način produbljujemo svoje razumijevanje i znanje, što može preobraziti naš život. Ali ako se nismo spremni pokoriti Božjoj riječi niti primijeniti ono što smo naučili, nećemo rasti. I naše će svjedočanstvo time biti oslabljeno jer nećemo živjeti u skladu s onim što govorimo.

Mi rastemo u milosti i mudrosti zahvaljujući poticajnim uzorima koji nam ilustriraju što znači živjeti po Riječi Božjoj. A nema boljeg primjera niti veće pokretačke snage od Isusa Krista. On nam je pokazao kako trebamo živjeti. Živio je u potpunom skladu s Božjom voljom.

Ovog ćemo tjedna proučavati što znači živjeti po Božjoj riječi i pod njezinim božanskim vodstvom.

*OIKOS: Ovog tjedna čitamo iz knjige Ellen G. White,Velika borba, Znaci vremena, 2010., poglavlje 42*
