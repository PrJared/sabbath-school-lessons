---
title:  Stvaranje u Svetome Pismu
date:   28/05/2020
---

**Pročitajte sljedeće biblijske retke i zapišite na koji se način svaki od ovih autora poziva na prvih jedanaest poglavlja Postanka:**

`Matej 19,4.5`

`Marko 10,6-9`

`Luka 11,50.51`

`Ivan 1,1-3`

`Djela 14,15`

`Rimljanima 1,20`

`2. Korinćanima 4,6`

`Efežanima 3,9`

`1. Timoteju 2,12-15`

`Jakov 3,9`

`1. Petrova 3,20`

`Juda 1,11.14`

`Otkrivenje 2,7; 3,14; 22,2.3`

Isus i svi novozavjetni pisci upućivali su na prvih jedanaest poglavlja Postanka kao na pouzdanu povijest. Isus se poziva na Mojsijeve spise i na stvaranje muškarca i žene (Matej 19,4). Pavao se u više navrata koristi izvještajem o stvaranju da bi potkrijepio teološke tvrdnje koje iznosi u svojim poslanicama. On je pred učenim Atenjanima izjavio: “Bog, Stvoritelj svijeta i svega što je u njemu, on koji je Gospodar neba i zemlje ne prebiva u hramovima sagrađenim rukom.” (Djela 17,24) Na taj način novozavjetni pisci zidaju na temelju Postanka da bi suvremenom čitatelju pokazali značenje tih doslovnih događaja.

Pročitajte, na primjer, 5. poglavlje Poslanice Rimljanima. Pavao višeput povlači izravnu vezu između Adama i Isusa (vidi Rimljanima 5,12.1419). On polazi od činjenice da je Adam kao povijesna osoba doslovno postojao, što se ozbiljno dovodi u pitanje ako evolucionistički model podrijetla zamijeni doslovno razumijevanje biblijskog teksta.

`Ako su novozavjetni pisci vođeni Duhom Svetim, pa i sam Isus, gledali na izvještaj o stvaranju kao na pouzdan povijesni izvor, zašto bi bilo nerazumno kad ga mi — na osnovi tvrdnji palih, pogrešivih ljudskih bića — ne bismo prihvatili na isti način?`z
