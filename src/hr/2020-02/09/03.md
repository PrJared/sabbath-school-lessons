---
title:  Stvaranje u staroj književnosti
date:   25/05/2020
---

Arheolozi su pronašli tekstove iz starog Egipta i s Bliskog istoka koji sadrže priče o stvaranju i potopu. To je navelo neke da se zapitaju je li izvještaj iz Postanka zapravo preuzet iz tih kultura ili je na neki način ovisio o njima. Je li to točno?

Pročitajte zapis u Postanku 1—2,4, a zatim ga usporedite s odlomcima iz Epa o Atrahasisu: “Kad su bogovi umjesto čovjeka radili i nosili terete, teret bogova bio je prevelik, posao pretežak, nevolja prevelika. ... ‘Neka božica majka donese potomstvo i neka čovjek nosi teret bogova!’ ... Geštua, boga koji je posjedovao razum, zaklali su na svojem vijeću. Nintu je pomiješao glinu s njegovim tijelom i krvlju.” (Stephanie Dalley, Myths from Mesopotamia: Creation, the Flood, Gilgamesh, and Others [New York: Oxford University Press, 1989.], str. 9,14,15)

`Koje razlike u navedenim tekstovima zapažate?`

Premda postoje određene sličnosti između tih priča (na primjer prvi ljudi načinjeni su od gline), mnogo su izraženije razlike.

1. U Epu o Atrahasisu čovjek radi za bogove da bi se oni mogliodmoriti. U Postanku Bog stvara Zemlju i sve na njoj za ljudska bića koja su vrhunac stvaranja, a onda počiva zajedno s njima. Ljudi su smješteni u vrt i pozvani da održavaju vezu s Bogom i vode računa o djelima Njegovog stvaranja. Ovaj koncept ne nalazimo u Epu o Atrahasisu.
2. U Epu o Atrahasisu ubijen je jedan manje važan bog i njegovakrv je pomiješana s glinom da bi se stvorilo sedam muškaraca i žena. U Postanku je prvog Adama neposredno “načinio” Bog koji mu je udahnuo život, a žena je “načinjena” poslije kao njegov “pomoćnik”. Bog nije stvorio Adama i Evu od krvi nekog zaklanog manjeg boga.
3. U izvještaju u Postanku nema nikakve naznake sukoba ili nasilja, kao što to nalazimo u priči o Atrahasisu.

Biblijski izvještaj na profinjen način opisuje svemoćnog Boga koji je ljudima dao dostojanstvo i svrhu u savršenom svijetu. Ta drastična razlika navela je znanstvenike na zaključak da je tu ipak riječ o potpuno različitim izvještajima o stvaranju.

`Neki tvrde da su priče o stvaranju i potopu stoljećima prenošene, letimično se oslanjajući na ono što se doista dogodilo (otuda neke od sličnosti), ali su s vremenom izvitoperene. Za razliku od toga, Mojsije je pod utjecajem Duha Svetoga otkrio što se doista dogodilo. Zašto je to bolje objašnjenje za tih par sličnosti od tvrdnje da je Mojsije preuzimao ideje iz poganskih priča?`
