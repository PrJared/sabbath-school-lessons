---
title:  Za daljnje proučavanje
date:   29/05/2020
---

Ako ste u mogućnosti, pročitajte knjigu Geralda A. Klingbeila The Genesis Creation Account and Its Reverberations in the Old Testament (Berrien Springs, MI: Andrews University Press, 2015.).

“Biblija je najsažetija i najpoučnija povijest koju ljudi posjeduju. Ona je došla svježa s izvora vječne istine i božanska ruka sačuvala je njezinu čistoću kroz sve vjekove. … Samo u njoj možemo naći povijest naše vrste, neuprljanu ljudskim predrasudama ili ohološću.” (Ellen G. White, Svjedočanstva za Crkvu, sv. 5, str. 24,25; u izvorniku 25)

“Pokazano mi je da bez biblijske povijesti geologija ne može dokazati ništa. Fosili pronađeni u zemlji pružaju dokaze o prilikama u mnogočemu različitim od današnjih. Ali njihovo postojanje i dužina njihovog trajanja na zemlji može se razumjeti jedino na osnovi biblijske povijesti. Nema ničega lošeg u tome da stvaramo pretpostavke koje izlaze iz okvira biblijske povijesti ako one ne proturječe činjenicama koje nalazimo u Svetome pismu. Ali kad ljudi odbacuju Božju riječ u vezi sa stvaranjem i Božja djela pripisuju djelovanju prirodnih zakona, oni se nalaze na oceanu beskrajne neizvjesnosti. Na koji je točno način stvorio ovaj svijet za šest doslovnih dana, Bog nikad nije otkrio smrtnicima. Njegovo djelo stvaranja isto je tako nedokučivo kao i samo Njegovo postojanje.” (Ellen G. White, Spiritual Gifts, sv. 3, str. 93)

**Pitanja za razgovor**

`1.	Kada znanstvena objašnjenja sadašnjih stvarnosti — onogašto se može dotaknuti, čuti, vidjeti, ispitati i preispitati — izazivaju tako mnogo rasprava i polemika, zašto toliki ljudi nekritički prihvaćaju svaku znanstvenu objavu o događajima koji su se navodno odigrali prije više milijuna, pa čak i milijardi godina?`

`2.	Suvremena znanost zasniva se na činjenici (logičnoj akopovršno gledamo) da se prirodne pojave ne mogu objasniti natprirodnim djelovanjem. Ne možete, na primjer, objasniti glad tvrdnjom da je neka vještica proklela zemlju. Međutim, koja su ograničenja tog pristupa kada je riječ o stvaranju kakvo je prikazano u Postanku? Drugim riječima, izvještaj u Postanku opisuje potpuno natprirodni događaj. Ako, dakle, automatski odbacite stvaranje natprirodnim putem, zašto će onda i svaki drugi model koji smislite neizbježno biti pogrešan?`
