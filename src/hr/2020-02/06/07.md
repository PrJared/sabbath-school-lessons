---
title:  Za daljnje proučavanje
date:   08/05/2020
---

U knjizi Ellen G. White Put Kristu pročitajte poglavlje “Što učiniti sa sumnjom”, str. 112—121 (u izvorniku 105—113).

“Kad otpočnete proučavati Božju riječ, ostavite sve predrasude i tuđa mišljenja. Nikad nećete otkriti istinu ako proučavate Sveto pismo zato da biste obranili svoja osobna mišljenja. Ostavite na stranu osobna mišljenja i skrušena srca pristupite kako biste slušali što će vam Gospodin reći. Božja riječ daje razum poniznom istraživaču koji sjeda kod Kristovih nogu da od Njega primi istinu. Onima koji se smatraju previše mudrima da bi proučavali Bibliju, Krist kaže: Želite li postati mudri za spasenje, postanite blagi i ponizna srca.

Ne čitajte Božju riječ u svjetlosti svojih ranijih nazora, nego je proučavajte brižljivo, s molitvom, slobodni od svojih predrasuda. Ako tijekom čitanja steknete uvjerenje da se vaše omiljeno mišljenje ne slaže s Riječju, ne pokušavajte dovesti Riječ u sklad s vašim mišljenjem, nego, naprotiv, nastojte svoje mišljenje dovesti u sklad s Božjom riječju. Ne dajte da na vas utječu vaše navike i vaše staro vjerovanje. Otvorite oči svojega uma kako biste gledali čudesa Božjeg zakona. Otkrijte što je napisano, i utvrdite svoje noge na vječnoj Stijeni.” (Ellen G. White, Poruke mladima, str. 224,225; u izvorniku 260)

**Pitanja za razgovor**

`1.	Na koji način naš pogled na svijet, naše obrazovanje i kulturautječu na naše tumačenje Svetog pisma? Zašto je toliko važno da budemo svjesni vanjskih utjecaja koje neizbježno unosimo u svoje tumačenje Biblije?`

`2.	Svi se slažemo s činjenicom da smo grešni i da se nalazimopod negativnim utjecajem grijeha. Na koje sve načine grijeh utječe na naše razumijevanje Biblije? To jest, što nam to grijeh čini što nas može navesti da pogrešno tumačimo Božju riječ? Na primjer, kako nas želja da učinimo nešto što Biblija osuđuje može navesti da iskrivljujemo njezino značenje? Na koje još načine grijeh “filtrira” naše tumačenje Biblije?`

`3.	Kako nam razumijevanje biblijskog vremena i kulture možepomoći da bolje shvatimo određene dijelove Pisma? Navedite neke primjere.`
