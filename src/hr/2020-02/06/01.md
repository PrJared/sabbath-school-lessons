---
title:  "Zašto je potrebno tumačenje?"
date:   02/05/2020
---

> <p></p>
> “A bez vjere nemoguće mu je ugoditi, jer onaj koji želi pristupiti Bogu mora vjerovati da postoji Bog i da nagrađuje one koji ga traže.” (Hebrejima 11,6)

### Biblijski tekstovi
Luka 24,36-45; 1. Korinćanima 12,10; 1. Korinćanima 14,26; Djela 17,16-32; Ivan 12,42.43.

Čitati Bibliju istodobno znači tumačiti je. Ali kako se to radi? Koja se načela primjenjuju? Kako razumjeti različite vrste štiva koja tu nalazimo? Na primjer, je li odlomak koji čitamo usporedba, proročkosimbolički san ili iznošenje povijesti? Već sama odluka o tako važnom pitanju u vezi s kontekstom Svetog pisma obuhvaća i čin tumačenja.

Ljudi katkad koriste Bibliju kao neku vrstu božanskog proročišta — nasumično je otvore da bi potražili neki redak za koji misle da će ih uputiti u dobrom smjeru. Međutim, nasumično povezivanje biblijskih tekstova onako kako nailazimo na njih, može nas dovesti do vrlo čudnih i pogrešnih zaključaka.

Na primjer, jedna žena koju je muž napustio zbog druge, osjetila se vrlo ohrabrenom kad je pronašla sljedeći redak: “Neprijateljstvo ja zamećem između tebe i žene.” (Postanak 3,15) Na osnovi tog retka bila je uvjerena da afera njezinog muža neće potrajati!

Bilo koji redak izvučen iz konteksta lako postaje izgovor za provođenje vlastitih planova i zamisli. Prema tome, Bibliju trebamo ne samo čitati, već je i ispravno tumačiti.

*OIKOS: Ovog tjedna čitamo iz knjige Ellen G. White,Velika borba, Znaci vremena, 2010., poglavlje 35*
