---
title:  Teško razumljiva mjesta
date:   13/06/2020
---

> <p></p>
> “A strpljivost našega Gospodina smatrajte prilikom za spasenje, kao što vam je i naš ljubljeni brat Pavao prema danoj mu mudrosti pisao. On to čini i u svim poslanicama u kojima govori o ovome. U tim poslanicama ima teško razumljivih mjesta, koja neuki i nepostojani ljudi izvrću — kao i ostala Pisma — na svoju vlastitu propast.” (2. Petrova 3,15.16)

### Biblijski tekstovi
2 Timoteju 2,10-15; 1. Ljetopisa 29,17; Jakov 4,6-10; Galaćanima 6,9; Djela 17,11.

Raspravljajući o poslanicama apostola Pavla, Petar piše da u njima ima “teško razumljivih mjesta” (2. Petrova 3,16). Njih “neuki i nepostojani ljudi izvrću ... na svoju vlastitu propast” (2. Petrova 3,16). Petar ne kaže da je u njima sve teško razumjeti, već samo ponešto.

Ali mi to već znamo, zar ne? Koji iskreni čitatelj Biblije nije naišao na tekstove koji mu djeluju neobično i koje je teško razumjeti? Sigurno je da smo prije ili poslije svi imali takvo iskustvo.

Zato ćemo ovoga tjedna obratiti posebnu pozornost ne toliko na teško razumljiva mjesta, već na razloge zbog kojih nam mogu stvarati teškoće i kako ih, kao vjerni tragaoci za istinom iz Božje riječi, možemo razumjeti. Neke od tih teško shvatljivih tvrdnji možda nikad neće biti razjašnjene s ove strane Neba. U isto vrijeme velika većina tekstova u Bibliji ne stvara nikakav problem za razumijevanje i zato ne treba dopustiti da mali broj tih nejasnoća oslabi naše povjerenje u pouzdanost i vjerodostojnost Božje riječi kao cjeline.

*OIKOS: Ovog tjedna čitamo iz knjige Ellen G. White,Velika borba, Znaci vremena, 2010., poglavlje 41*
