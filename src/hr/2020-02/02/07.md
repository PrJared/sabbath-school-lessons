---
title:  Za daljnje proučavanje
date:   10/04/2020
---

Premda je od presudnog značenja za našu vjeru, Biblija sama po sebi ne bi imala stvarnu duhovnu vrijednost kada Duh Sveti ne bi utjecao na naše srce i um dok je čitamo i proučavamo.

“Bog je u svojoj Riječi predao ljudima znanje potrebno za spasenje. Sveta pisma treba primiti kao pouzdanu i nepogrešivu objavu Njegove volje. Ona su mjerilo karaktera, objava nauka i sredstvo za ispitivanje iskustva. . … Ali činjenica da je Bog čovjeku otkrio svoju volju u pisanoj Riječi ne isključuje potrebu za stalnom prisutnošću i vodstvom Duha Svetoga. Naprotiv, naš je Spasitelj obećao svojim učenicima Duha Svetoga, koji će Njegovu riječ otkriti svojim slugama te rasvijetliti i primijeniti njezino učenje. Budući da je Božji Duh nadahnuo Bibliju, nemoguće je da Njegovo učenje proturječi pisanoj Riječi.” (Ellen G. White, Velika borba, str. 8,9)

**Pitanja za razgovor**

`1.	Zašto nam Bog otkriva sebe i svoju volju? Zašto nam jepotrebno otkrivenje?`

`2.	Kako Bog otkriva sebe? Bog se koristi različitim sredstvimada bi otkrio nešto o sebi. On to čini na uopćeniji način preko prirode, ali i konkretnije preko snova (Daniel 7,1), viđenja (Postanak 15,1), znakova (1. o kraljevima 18,24.38) i preko svojeg Sina Isusa Krista (Hebrejima 1,1.2). Je li se vama Bog osobno otkrio? Podijelite svoje iskustvo.`

`3.	Neki proučavatelji Biblije odbacuju mnoge njezine doktrinesmatrajući ih običnim mitovima. Učenja kao što su izvještaj o stvaranju, doslovni Adam i Eva, izlazak iz Egipta i događaji iz Knjige proroka Daniela, neki su primjeri učenja (iz Starog zavjeta) koja se odbacuju kao maštovite priče sastavljene s namjerom da dočaraju duhovne istine. To se događa kad o Božjoj riječi sude ljudi. Što nam to govori o opasnosti u koju nas dovodi takav stav?`

`4.	Bog je u Bibliji otkrio svoju volju na dojmljiv način. Ipak, Onželi vašu pomoć da bi širio spoznaju svoje volje i radosnu vijest o spasenju, koja se može naći samo u Isusu Kristu. Kad ljudi promatraju vas i vaše ponašanje, što im to govori o Bogu?`
