---
title:  Podrijetlo i narav Biblije
date:   04/04/2020
---

> <p></p>
> “Zato i mi zahvaljujemo Bogu bez prestanka što ste, primajući riječ Božju, to jest našu propovijed, primili je ne kao riječ ljudsku, nego — kao što uistinu jest — riječ Božju, koja i očituje svoju snagu u vama, vjernicima.” (1. Solunjanima 2,13)

### Biblijski tekstovi
2 Petrova 1,19-21; 2. Timoteju 3,16.17; Ponovljeni zakon 18,18; Izlazak 17,14; Ivan 1,14; Hebrejima 11,3.6.

Način na koji sagledavamo podrijetlo i narav Pisma uvelike određuje ulogu koju Biblija igra u našem životu i crkvi kao cjelini. Tumačenje Biblije u značajnoj mjeri oblikuje naše shvaćanje procesa objave i nadahnuća. Ako želimo ispravno razumjeti Pismo, najprije trebamo dopustiti Bibliji da postavi osnovne vrijednosti u skladu s kojima se treba ophoditi prema njoj. Ne možemo proučavati matematiku empirijskim metodama koje se koriste u biologiji ili sociologiji. Ne možemo proučavati fiziku istim sredstvima koja služe za proučavanje povijesti. Slično tome, biblijske duhovne istine ne možemo pravilno upoznati i sagledati uz pomoć ateističkih metoda, koje Bibliji pristupaju kao da Bog ne postoji. Prigodom tumačenja Pisma treba ozbiljno uzeti u obzir božanskoljudsku dimenziju Božje riječi. Dakle, da bismo ispravno tumačili Pismo, trebamo mu pristupiti s vjerom, a ne s metodološkim skepticizmom i sumnjom.

Ovog ćemo tjedna razmotriti osnovne aspekte podrijetla i naravi Biblije koji bi trebali utjecati na naše tumačenje i razumijevanje

*OIKOS: Ovog tjedna čitamo iz knjige Ellen G. White,Velika borba, Znaci vremena, 2010., poglavlja 30 i 31*
