---
title:  Za daljnje proučavanje
date:   03/04/2020
---

U knjizi Ellen G. White Velika borba pročitajte poglavlje “Sveto pismo kao zaštita”, str. 467—474 (u izvorniku 593—602), a u knjizi Isusov život poglavlje pod naslovom “Neka se ne uznemiruje vaše srce”, str. 550—566 (u izvorniku 662—680).

“Bog je u svojoj Riječi, predao ljudima znanje potrebno za spasenje. Sveta pisma treba primiti kao pouzdanu i nepogrešivu objavu Njegove volje. Ona su mjerilo karaktera, objava nauka i sredstvo za ispitivanje iskustva.” (Ellen G. White, Velika borba, str. 8)

Mnogi su stradali zato što su uzdizali Božju riječ i ostajali joj vjerni. Jedan od njih bio je dr. Rowland Taylor, engleski opat, koji se u vrijeme vladavine Krvave Mary opirao nametanju katoličke mise u njegovoj opatiji Hadley u Engleskoj. Pošto je bio izbačen iz crkve i ismijan zbog svoje privrženosti Pismu, obratio se biskupu Winchestera, lordu kancelaru Engleske, ali on ga je bacio u tamnicu i na kraju poslao na lomaču. Neposredno prije svoje smrti, 1555. godine, izgovorio je sljedeće riječi:

“Dobri ljudi! Nisam vas učio ničemu drugom osim Božjoj svetoj Riječi, i to onim poukama koje sam i sâm izvukao iz Božje blagoslovljene knjige — svete Biblije. Danas sam to došao zapečatiti svojom krvlju.” (John Foxe, The New Foxe’s Book of Martyrs, North Brunswick, NJ: Bridge-Logos Publishers, 1997., str. 193). Prije nego što je vatra buknula i oduzela mu život, čulo se kako dr. Taylor izgovara Psalam 51.

**Pitanja za razgovor**

`1.	Na koji način proročanstva potvrđuju božansko podrijetloBiblije? Kako nas njihovo ispunjenje utvrđuje u našoj vjeri?`

`2.	U vezi s pitanjem na kraju odsjeka za utorak, zašto sudokazi u prilog tome da je Isus Mesija tako snažni?`

`3.	Isus i apostoli pokazali su nepokolebljivu vjeru u pouzdanost i božanski autoritet Svetoga pisma. Na primjer, koliko puta se sâm Isus pozivao na Pismo i na činjenicu (često u vezi s Njim samim) da se Pisma moraju “ispuniti” (vidi, na primjer, Matej 26,54.56; Marko 14,49; Luka 4,21; Ivan 13,18; 17,12)? Dakle, ako je sâm Isus tako ozbiljno shvaćao Bibliju (u Njegovom slučaju bio je to Stari zavjet), posebno ustrajavajući na tome da se proročanstva moraju ispuniti, kakav bi onda trebao biti naš stav prema toj nadahnutoj knjizi?`
