---
title:  “Sola Scriptura” i Ellen G . White
date:   30/04/2020
---

`Zakon i svjedočanstvo” kao na pravilo našeg nauka? Što to znači za službu proroka koji nisu postali dio biblijskog kanona?`

Kad govorimo o načelu “samo Pismo” (sola Scriptura), adventistički kršćani sedmoga dana neizbježno se suočavaju s pitanjem što činiti sa spisima Ellen G. White, koja je također bila od Boga nadahnuta i služila kao Božji glasnik Njegovom narodu ostatka. Kakav odnos postoji između njezinih spisa i Svetog pisma?

Čak i površno čitanje spisa Ellen G. White jasno pokazuje da je Biblija bila temelj i središte svih njezinih misli i nauka. Ona je u više navrata tvrdila da je Biblija najviši autoritet i krajnje mjerilo nauka, vjere i prakse (vidi Velika borba, str. 468,469; u izvorniku 595). Štoviše, ona je otvoreno podupirala i uzdizala protestantsko načelo sola Scriptura (vidi Velika borba, str. 8).

Prema shvaćanju same Ellen G. White, u usporedbi s Pismom njezini spisi bili su “manje svjetlo koje je muškarce i žene trebalo uputiti na veće svjetlo” — Bibliju. (The Advent Review and Sabbath Herald, 20. siječnja 1903.) Njezini spisi nikad nisu bili prečac niti zamjena za ozbiljno proučavanje Biblije. Ona je čak rekla: “Ne poznajete Pisma. Da ste proučavali Božju riječ sa željom da dostignete biblijsko mjerilo i ostvarite kršćansko savršenstvo, ne bi vam bila potrebna Svjedočanstva. Upravo zato što ste zanemarili Božju nadahnutu Knjigu, nastojao je do vas doprijeti jednostavnim, izravnim svjedočanstvima.” (Ellen G. White, Svjedočanstva za Crkvu, sv. 2, str. 506; u izvorniku 605)

Takve njezine spise treba cijeniti. Oni dijele istu vrstu nadahnuća kakvu su imali biblijski pisci, ali njihova je funkcija drugačija od one koju ima Biblija. Spisi Ellen G. White nisu dodatak Svetom pismu, već su podređeni njemu. Ona nikad nije smatrala da njezini rukopisi trebaju zamijeniti Pismo. Naprotiv, uzdizala je Bibliju kao jedino mjerilo vjere i prakse.

`Razmišljajte o tome kakav smo nevjerojatan dar dobili u službi Ellen G. White. Kako možemo više cijeniti čudesno svjetlo koje potječe od nje, dok istodobno potvrđujemo vrhovni autoritet Svetog pisma?`
