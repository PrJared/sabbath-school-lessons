---
title:  Samo Pismo
date:   25/04/2020
---

> <p></p>
> “Uistinu je živa i djelotvorna riječ Božja. Ona je oštrija od svakoga dvosjeklog mača i prodire do rastavljanja duše i duha, zglobova i moždina i može suditi nakane i misli srca.” (Hebrejima 4,12)

### Biblijski tekstovi
1 Korinćanima 4,1-6; Titu 1,9; 2. Timoteju 1,13; Marko 12,10.26; Luka 24,27.44.45; Izaija 8,20.

Protestantsko geslo “samo Pismo” (sola Scriptura) uzdiglo je Bibliju kao jedino mjerilo i odlučujući izvor teologije. Za razliku od rimokatoličke teologije koja ističe Pismo i predaju, protestantizam naglašava ključnu riječ “samo” — to jest samo Pismo kao krajnji autoritet u pitanjima vjere i nauka.

Biblija je dala odlučujuću snagu i autoritet protestantskoj reformaciji u pobuni protiv Rima i zabluda koje je on stoljećima zastupao. Nasuprot alegorijskom tumačenju Pisma, prema kojem su biblijskom tekstu pripisivana mnoga različita značenja, protestantski reformatori naglašavali su važnost gramatičko-povijesnog tumačenja Biblije koje je ozbiljno shvaćalo gramatiku i doslovno značenje biblijskog teksta.

Ovog ćemo tjedna pobliže razmotriti lozinku sola Scriptura. Saznat ćemo da sola Scriptura podrazumijeva neka osnovna načela biblijskog tumačenja koja su nužna za ispravno razumijevanje Božje riječi. Kao protestanti moramo sačuvati Bibliju kao vrhovni autoritet u pitanju nauka.

*OIKOS: Ovog tjedna čitamo iz knjige Ellen G. White,Velika borba, Znaci vremena, 2010., poglavlje 34*
