---
title:  Za daljnje proučavanje
date:   01/05/2020
---

U knjizi Ellen G. White Odgoj pročitajte poglavlje “Biblijska nastava i proučavanje Biblije”, str. 157—162 (u izvorniku 185—192).
“Proučavatelje Biblije treba poučiti da je uzimaju u ruke sa željom da uče. Moramo istraživati stranice Biblije, ali ne zato da bismo dokazali svoje mišljenje, nego da bismo doznali što Bog kaže.

Pravo poznavanje Biblije može se steći samo uz pomoć istoga Duha kojim je Riječ bila dana. Da bismo stekli biblijsko znanje, moramo po njemu živjeti. Moramo poslušati sve što Božja riječ zapovijeda. ... Proučavanje Biblije zahtijeva najusrdniji napor i stalno razmišljanje. Kao što kopač traži u zemlji riznice zlata, tako ozbiljno i ustrajno moramo i mi tragati za blagom Božje riječi.” (Ellen G. White, Odgoj, str. 160; u izvorniku189)

“Kad Biblija postane vaša hrana i piće, kad njezina načela postanu sastavni dio vašeg karaktera, bolje ćete znati kako primiti Božji savjet. Ja pred vama danas veličam dragocjenu Riječ. Nemojte ponavljati što sam ja izjavila govoreći ‘sestra White je rekla ovo’, ili ‘sestra White je rekla ono’. Saznajte što kaže Gospodin Bog Izraelov, a onda činite to što On zapovijeda.” (Ellen G. White, Selected Messages, sv. 3, str. 33)

**Pitanja za razgovor**

`1.	Kojih se pogrešnih učenja ljudi drže zato što imaju u vidusamo par odabranih tekstova, umjesto da sagledaju sve što Biblija govori o određenoj temi?`

`2.	U Mateju 11,11, u vezi s Ivanom Krstiteljem, Isus je rekao: “Zaista, kažem vam, između rođenih od žene nije ustao veći od Ivana Krstitelja. Ali najmanji u kraljevstvu nebeskom veći je od njega.” Premda je riječ o proroku čiji se spisi ne nalaze u Bibliji, Isus ipak na takav način govori o njemu. Što na osnovi toga možemo zaključiti, zašto prorok ne mora imati svoju knjigu u Bibliji da bi bio pravi prorok? Kakvu poruku mi adventistički kršćani sedmoga dana možemo izvući iz te činjenice?`

`3.	Kao adventisti, mi nismo usamljeni u tvrdnji da je Biblijanaš krajnji autoritet. I druge crkve to tvrde. Kako onda objašnjavamo proturječna učenja koja drugi kršćani, navodno, također nalaze u Bibliji?`
