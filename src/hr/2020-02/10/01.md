---
title:  Biblija kao povijest
date:   30/05/2020
---

> <p></p>
> “Ja sam Jahve, Bog tvoj, koji sam te izveo iz zemlje egipatske.” (Izlazak 20,2 [također i Ponovljeni zakon 5,6])

### Biblijski tekstovi
1 Samuelova 17; Izaija 36,1-3; Izaija 37,1438; Daniel 1; 5; Matej 26,57-67; Hebrejima 11,1-40.

Biblija je utemeljena na povijesti. Biblijska povijest se pravocrtno kreće od apsolutnog početka, kad je Bog stvorio sve što postoji, do konačnog cilja, kada će obnoviti Zemlju o svojem drugom dolasku.

Povijesna vjerodostojnost karakteristika je po kojoj se Sveto pismo izdvaja od svetih knjiga drugih vjera. Biblija podrazumijeva postojanje Boga koji osobno djeluje u povijesti — ona ne pokušava dokazati Njegovo postojanje. U početku Bog progovara i tako stvara život na Zemlji (Postanak 1,1-31). On poziva Abrahama da iziđe iz kaldejske zemlje. On izbavlja svoj narod iz egipatskog ropstva. On vlastitim prstom ispisuje Deset zapovijedi na kamenim pločama (Izlazak 31,18). On šalje proroke. On šalje sudove. On poziva narod da živi po Njegovom Zakonu i da drugim narodima govori o tom božanskom Zakonu i planu spasenja. Naposljetku, On šalje svojega Sina, Isusa Krista, na ovaj svijet i na taj način zauvijek dijeli povijest.

Ovog ćemo tjedna razmotriti nekoliko ključnih pitanja u povijesti onako kako ih Biblija opisuje, kao i neke arheološke dokaze koji podupiru biblijske povijesne izvještaje.

*OIKOS: Ovog tjedna čitamo iz knjige Ellen G. White,Velika borba, Znaci vremena, 2010., poglavlje 39/*
