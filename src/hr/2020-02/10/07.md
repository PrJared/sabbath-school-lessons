---
title:  Za daljnje proučavanje
date:   05/06/2020
---

U knjizi Ellen G. White Patrijarsi i proroci pročitajte poglavlje “David i Golijat”, str. 541—546 (u izvorniku 643—648), a u knjizi Proroci i kraljevi poglavlja pod nazivom “Kralj Ezekija”, str. 210—215 (u izvorniku 331—339), i “Izbavljenje od Asirije”, str. 222—232 (u izvorniku 349— 366).

“Biblija je najstarija i najpotpunija povijest koju ljudi imaju. Potekla je čista iz Izvora vječne istine, a božanska je ruka tijekom stoljeća čuvala njezinu neukaljanost. Biblija rasvjetljuje daleku prošlost u koju su ljudi uzalud pokušavali prodrijeti svojim istraživanjem. Jedino je u Božjoj riječi sila koja je položila temelje Zemlji i razastrla nebesa. Jedino u Bibliji nalazi se vjerodostojan izvještaj o podrijetlu naroda. Jedino je u njoj dana povijest našega roda, neoskvrnjena ljudskom ohološću ili predrasudama.” (Ellen G. White, Odgoj, str. 148; u izvorniku 173)

“Onaj koji posjeduje znanje o Bogu i Njegovoj Riječi, polaže vjeru u božansku narav Svetoga pisma. On ne provjerava Bibliju na osnovi znanstvenih ideja do kojih su ljudi došli. On ljudske misli provjerava na osnovi tog nepogrešivog mjerila. On zna da je Božja riječ istina, a istina nikad ne proturječi samoj sebi. Sve što u učenjima takozvane znanosti proturječi Božjoj otkrivenoj istini, samo je ljudsko nagađanje.

Ali pred onima koji su istinski mudri, znanstveno istraživanje otvara prostrana polja misli i spoznaja.” (Ellen G. White, Testimonies for the Church, sv. 8, str. 325)

**Pitanja za razgovor**

`1.	Dopunite svoj odgovor na pitanje postavljeno u odsjeku odsrijede. Da, dobro je kad nađemo arheološke dokaze koji potvrđuju biblijsku povijest. Ali što kada se pronađeni arheološki dokazi tumače na način koji proturječi biblijskom izvještaju? Što nam to govori o činjenici da se moramo oslanjati na Božju riječ i vjerovati joj bez obzira na tvrdnje arheologije ili bilo koje druge znanosti?`

`2.	Razmislite o svim biblijskim proročanstvima iz prošlosti zakoja mi, s današnjega gledišta, znamo da su se ispunila. Sjetite se, na primjer, većine kraljevstava iz 2. i 7. poglavlja Knjige proroka Daniela. Kako na osnovi tih proročanstava, koja su se već ispunila, možemo vjerovati Gospodinu i u vezi s onim što se tek treba ostvariti u budućnosti?`
