---
title:  Za daljnje proučavanje
date:   22/05/2020
---

U knjizi Ellen G. White Patrijarsi i proroci pročitajte poglavlja “Stvaranje”, str. 25—31 (u izvorniku 44—51), i “Doslovni tjedan”, str. 84—89 (u izvorniku 111—116).

“Sve brojniji dokazi, zasnovani na komparativnim, književnim, lingvističkim i drugim istraživanjima, navode na opći zaključak da odrednica yôm, ‘dan’, iz 1. poglavlja Postanka, označava doslovni dan od dvadeset četiri sata. Autor 1. poglavlja Postanka nije mogao naći potpunije i sveobuhvatnije načine da izrazi misao o doslovnom ‘danu’ od onih koje je izabrao.” (Gerhard F. Hasel, “The ‘Days’ of Creation in Genesis 1: Literal ‘Days’ or Figurative “Periods/Epochs’ of Time?” Origins 21/1 [1994.], str. 30,31)

“I najveći umovi bit će zbunjeni ako pokušaju istražiti odnos između znanosti i objave ne oslanjajući se na Božju riječ. Stvoritelj i Njegova djela izvan su njihove spoznaje, a budući da se ona ne mogu objasniti prirodnim zakonima, biblijska povijest proglašava se nepouzdanom.” (Ellen G. White, Testimonies for the Church, sv. 8, str. 258)

**Pitanja za razgovor**

`1.	Pročitajte još jednom prethodni citat Ellen G. White. Kolikočesto, čak i danas, vidimo točno ono o čemu je ona pisala — čak i među kršćanima koji, suočeni sa znanstvenim tvrdnjama, automatski daju tim tvrdnjama prednost u odnosu na biblijski izvještaj, iako to, kao što je ona upozoravala, podrazumijeva da je biblijska povijest “nepouzdana“?`

`2.	Zašto je nemoguće ozbiljno razumjeti Bibliju i istodobnoprihvaćati teističku evoluciju? Ako poznajete nekoga tko zastupa teističku evoluciju a tvrdi da je kršćanin, zašto ga ne biste zamolili da vam objasni križ u svjetlu onoga što je Pavao pisao (vidi Rimljanima 5) o izravnoj povezanosti između Adamovog pada, smrti i Isusovog križa? Kakvo bi vam objašnjenje on mogao dati?`

`3.	Ako je Biblija Božja objava, zar nisu vjernikove oči i uvjerenjaotvoreni za širu stvarnost izloženu u Pismu? Kako onda kršćani mogu biti proglašeni za ljude “zatvorenog uma” kad oni svoj um otvaraju za biblijske istine koje je objavio beskonačni Bog? Ateistički, materijalistički pogled na svijet zapravo je mnogo suženiji od kršćanskog.`

`4.	Kako mi kao vjernici odani Božjoj riječi možemo pomoćionima koji se bore s pitanjem spolne orijentacije? Zašto ne smijemo biti oni koji bacaju kamenje čak ni na takve ljude koji su, kao žena uhvaćena u preljubu, krivi za grijeh?`
