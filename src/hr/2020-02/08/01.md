---
title:  "Stvaranje: Postanak kao temelj (1)"
date:   16/05/2020
---

> <p></p>
> “U početku bijaše Riječ, i Riječ bijaše kod Boga — i Riječ bijaše Bog. Ona u početku bijaše kod Boga. Sve je po njoj postalo i ništa što je postalo nije bez nje postalo. U njoj bijaše Život i Život bijaše svjetlo ljudima.” (Ivan 1,1-4)

### Biblijski tekstovi
Ivan 1,1-3; Postanak 1,3-5; Izlazak 20,811; Otkrivenje 14,7; Matej 19,3-6; Rimljanima 5,12.

Na prvim poglavljima knjige Postanka temelji se cijelo Sveto pismo. Glavne biblijske doktrine imaju svoj izvor u tim poglavljima. Tu nalazimo narav Božanstva koje skladno radi u svojstvu Oca, Sina (Ivan 1,1-3, Hebrejima 1,1.2) i Duha (Postanak 1,2) prigodom stvaranja svijeta i svega što je na njemu (Postanak 1,26-28).

Knjiga Postanka također nas upoznaje sa subotom (Postanak 2,1-3), podrijetlom zla (Postanak 3), Mesijom i planom spasenja (Postanak 3,15), sveopćim potopom (Postanak 6-9), Savezom (Postanak 1,28; 2,2.3.15-17; 9,9-17; Postanak 15), pomutnjom jezika, rasijavanjem naroda (Postanak 10, 11) i rodoslovljima koja pružaju okvir za biblijsku kronologiju od stvaranja do Abrahama (Postanak 5 i 11). Naposljetku, sila Božje izgovorene Riječi (Postanak 1,3; 2. Timoteju 3,16; Ivan 17,17), narav čovjeka (Postanak 1,26-28), Božji karakter (Matej 10,29.30), brak između muškarca i žene (Postanak 1,27.28; 2,18.21-25), upravljanje zemljom i njezinim prirodnim bogatstvima (Postanak 1,26; 2,15.19), obećanje o novom stvaranju (Izaija 65,17; 66,22; Otkrivenje 21,1) — sve se to zasniva na tim prvim poglavljima koja ćemo proučavati ovaj i idući tjedan.

*OIKOS: Ovog tjedna čitamo iz knjige Ellen G. White, *Velika borba, Znaci vremena, 2010., poglavlje 37*
