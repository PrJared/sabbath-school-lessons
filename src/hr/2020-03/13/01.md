---
title: 'Korak U Vjeri'
date: 19/09/2020
---

> <p></p>
> “Težite među sobom za onim za čim treba da težite u Kristu Isusu! On, božanske naravi, nije se ljubomorno držao svoje jednakosti s Bogom, nego se nje lišio uzevši narav sluge i postavši sličan ljudima.” (Filipljanima 2,5-7)

### Biblijski tekstovi
Filipljanima 2,5-11; Matej 4,18-20; Djela 9,3-6.10-20; Ivan 21,15-19; 1. Ivanova 3,16-18.

Napuštanje slave Neba, obožavanja anđela i zajedništva s Ocem značilo je nezamislivu žrtvu. Isus je došao na ovaj svijet patnje i smrti da bi otkrio Očev karakter ljubavi, da bi ponovno zadobio naklonost ljudskih bića i da bi otkupio čitavo čovječanstvo. “Cijena se našeg otkupljenja neće razumjeti sve dok otkupljeni ne budu stajali sa svojim Otkupiteljem pred Božjim prijestoljem. Dok se slava vječnog doma bude odvijala pred našim ushićenim osjetilima, sjetit ćemo se da je Isus sve to ostavio zbog nas, da nije postao samo prognanik iz nebeskih dvorova, već da se zbog nas izložio opasnosti od neuspjeha i vječnog gubitka. Tada ćemo položiti svoje krune pred Njegove noge i zapjevati: ‘Dostojno je Janje koje je zaklano da primi moć, bogatstvo, snagu, čast, slavu i hvalu!’ (Otkrivenje 5,12)” (Ellen G. White, Isusov život, str. 93; u izvorniku 131)

Žrtva koju je Isus prinio za naše spasenje ne može se izmjeriti. A kad mi prihvatimo Njegovo vodstvo, kad poslušamo zapovijed i ujedinimo se s Njim u zadobivanju izgubljenih za Njegovo kraljevstvo — to i od nas zahtijeva žrtvu. Naš Gospodin katkad traži od nas žrtve, ali nam zauzvrat pruža daleko veće radosti.

**Oikos: Ovog tjedna čitamo iz knjige Ellen G. White, Služba liječenja, Znaci vremena, 2014., poglavlje 4**