---
title: 'Širenje Radosne Vijesti O Isusu'
date: 05/09/2020
---

> <p></p>
> “Ovo napisah vama koji vjerujete u ime Sina Božjega, kako biste znali da imate život vječni i da vjerujete u ime Sina Božjega.” (1. Ivanova 5,13 — Varaždinska Biblija)

### Biblijski tekstovi
Efežanima 2,1-10; 1. Ivanova 4,7-11; Marko 5,1-20; Hebrejima 10,19-22; Galaćanima 2,20; 1. Korinćanima 1,30.

Kao što smo već naveli u ovoj pouci, o sili Evanđelja ništa ne govori tako rječito kao promijenjen život. Ljudi mogu prigovarati vašoj teologiji. Mogu raspravljati o doktrinama. Mogu dovoditi u pitanje vaše razumijevanje Svetoga pisma, ali rijetko će tko osporavati vaše osobno svjedočenje o tome koliko vam Isus znači i što je učinio u vašem životu.

Svjedočenje je objavljivanje onoga što znamo o Isusu. To je upoznavanje drugih s činjenicom koliko nam je On važan i što je učinio za nas. Međutim, ako se naše svjedočenje svodi samo na dokazivanje da je ono u što mi vjerujemo ispravno, a ono u što drugi vjeruju pogrešno, naići ćemo na snažno protivljenje. S druge strane, ako naše svjedočenje o Isusu izvire iz srca preobraženog Njegovom milošću, osvojenog Njegovom ljubavlju i zadivljenog Njegovom istinom, onda će način na koji ta istina u koju vjerujemo utječe na naš život ostaviti snažan dojam na druge. Jedino u kontekstu promijenjenog života istina koju iznosimo vrši pravi utjecaj.

Kada je Krist središte svake doktrine i kada svako biblijsko učenje odražava Njegov karakter, mnogo je vjerojatnije da će oni kojima govorimo o Svetom pismu prihvatiti Njegovu Riječ.

**Oikos: Ovog tjedna čitamo iz knjige Ellen G. White, Služba liječenja, Znaci vremena, 2014., poglavlje 2**