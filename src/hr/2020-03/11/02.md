---
title: 'Temelj Našeg Svjedočenja'
date: 06/09/2020
---

Kao kršćani, svi mi imamo svoju priču o tome kako je Isus promijenio naš život i što je sve učinio za nas.

**Pročitajte Efežanima 2,1-10. Kakvi smo bili prije nego što smo upoznali Krista? A što imamo otkad smo Ga prihvatili?**

`A.	Prije nego što smo upoznali Krista (Efežanima 2,1-3)`

`B.	Nakon što smo upoznali Krista (Efežanima 2,4-10)`

Kakva nevjerojatna promjena! Prije nego što smo upoznali Krista, bili smo “mrtvi zbog svojih prekršaja i grijeha” vladajući se “prema Eonu ovoga svijeta”, “živjeli u svojim tjelesnim požudama” i “bili od naravi djeca srdžbe”. Jednostavno rečeno, prije nego što smo upoznali Krista, lutali smo besciljno kroz život, potpuno izgubljeni.

Možda smo iskusili nešto što je sličilo na sreću, ali i dalje smo osjećali žeđ duše i nepostojanje svrhe u životu. Ali kada smo došli Kristu i doživjeli Njegovu ljubav, sve se promijenilo. Sada smo u Kristu “živi”. Od Boga, “bogatog milosrđem”, zbog “velike ljubavi” koju On ima prema nama, primili smo dar spasenja. On “nas zajedno s njim uskrisi i posadi na nebesima u Kristu Isusu: da u dobrohotnosti prema nama u Kristu Isusu pokaže budućim vjekovima preobilno bogatstvo milosti svoje.” U Kristu život poprima novo značenje i ima potpuno novu svrhu. Kao što Ivan kaže: “U njoj bijaše Život i Život bijaše svjetlo ljudima.” (Ivan 1,4)

`Pročitajte Efežanima 2,10. Što nam to govori o presudnoj važnosti dobrih djela za vjeru jednog kršćanina? Kako razumijemo tu misao u kontekstu spasenja vjerom “bez djela Zakona” (Rimljanima 3,28)?`

`Kako se vaš život promijenio zahvaljujući Kristu i kako bi ta promjena mogla pomoći nekom drugom da dođe do spoznaje o Njemu?`