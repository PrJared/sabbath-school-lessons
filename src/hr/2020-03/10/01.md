---
title: 'Uzbudljiv Način Da Se Uključimo'
date: 29/08/2020
---

> <p></p>
> “Tada reče svojim učenicima: Žetva je velika, a poslenika malo. Zato molite gospodara žetve da pošalje poslenike u žetvu svoju.” (Matej 9,37.38)

### Biblijski tekstovi
Postanak 1,1.2.26; Izlazak 18,21-25; 1. Korinćanima 12,12-25; Djela 16,11-15.40; Djela 4,31; Djela 12,12.

Netko je jednom rekao: “Ima snage u brojkama.” U izvjesnom smislu to je točno. Jeste li ikad primijetili da ste daleko više motivirani za vježbanje ako to činite u skupini nego ako ste svakog dana sami? Mnogi ljudi pridružuju se klubovima zdravlja, odlaze u teretane i rekreacijske centre zato što vjeruju da će bolje vježbati i da će u tome više uživati ako to budu činili zajedno s drugima. Bog nas je stvorio za druženje. Mi smo društvena bića i ono što vrijedi za vježbanje, vrijedi i u mnogim drugim područjima života — bolje se osjećamo kad imamo društvenu potporu. To je itekako istinito i na duhovnom planu.

Male skupine ističu se u cijeloj Bibliji kao jedna od Božjih metoda za jačanje vjere, bolje upoznavanje Njegove Riječi, produbljivanje molitvenog života i osposobljavanje pojedinaca za svjedočenje. Otac, Sin i Duh Sveti djeluju kao mala skupina. Mojsije je bio vođa jedne male skupine. Isus je osnovao svoju malu skupinu učenika, a apostol Pavao je proputovao rimski svijet šireći Evanđelje s malom skupinom svojih suputnika. Tijekom ovoga tjedna posvetit ćemo pozornost biblijskoj osnovi malih skupina, a vi ćete otkriti kako se na uzbudljiv način možete uključiti u Božje djelo.

**Oikos: Ovog tjedna čitamo iz knjige Ellen G. White, Služba liječenja, Znaci vremena, 2014., poglavlje 1**