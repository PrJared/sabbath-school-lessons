---
title: 'Za Daljnje Proučavanje'
date: 03/07/2020
---

Pročitajte poglavlje pod naslovom “Božja namjera za Njegovu Crkvu” iz knjige Ellen G. White Djela apostolska, str. 7—11 (u izvorniku 9— 16), i odlomak iz njezine knjige Isusov život, str. 679—685 (u izvorniku 822—828).

Novozavjetnoj Crkvi prijetila je opasnost da pogrešno shvati svrhu svojeg postojanja. Ellen G. White opisuje tu opasnost: “Progonstvo koje je došlo na jeruzalemsku crkvu dalo je veliki poticaj širenju Evanđelja. U tom je gradu služba Riječi bila uspješna pa je postojala opasnost da se učenici predugo zadrže na jednom mjestu, zanemarujući Spasiteljev nalog da idu u cijeli svijet. Zaboravljajući da se snaga za odupiranje zlu najbolje stječe energičnom službom, počeli su misliti da ništa nije toliko važno koliko braniti crkvu u Jeruzalemu od neprijateljskih napada. Umjesto da nove vjernike uče da ponesu Radosnu vijest onima koji je nisu čuli, bili su u opasnosti poći putem koji bi sve njih naveo da se zadovolje onim što je ostvareno.” (Djela apostolska, str. 66; u izvorniku 105)

**Pitanja za razgovor**

`1.	Obratite pozornost na prethodni citat iz knjige Ellen G.White, a posebno na posljednju rečenicu. Zašto moramo čak i danas voditi računa o istoj opasnosti? S obzirom na misionarske izazove koji su pred nama, zašto bi takav stav bio strašno, čak i tragično pogrešan?`

`2.	Zašto prema vašem mišljenju sva evanđelja završavaju sličnimnalogom? Pročitajte Matej 28,18-20, Marko 16,15.16, Luka 24,4649 i Ivan 20,21. Što je to značilo za vjernike u prvom stoljeću, a što bi trebalo značiti za nas danas?`

`3.	Mogu li se svjedočenje i služba katkada shvatiti kao zamjenaza istinsku duhovnost? Ako mogu, na koji način do toga dolazi, i kako da mi ne upadnemo u tu zamku?`

`4.	Razgovarajte u razredu o svojem odgovoru na pitanje s krajaodsjeka za utorak — kako svjedočenje i služba utječu na naš duhovni rast. Što od onog što ste naučili može biti od koristi drugima? Koje ste pogreške sami pravili i kako biste mogli pomoći drugima da ih izbjegnu?`

`5.	Razmišljajte o zadivljujućoj činjenici da Bog voli svakoga odnas osobno. Što to znači? Kako bi ta najvažnija istina u svemiru trebala utjecati na naš način života?`