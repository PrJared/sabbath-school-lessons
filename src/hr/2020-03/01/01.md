---
title: 'Zašto Svjedočiti'
date: 27/06/2020
---

> <p></p>
> “To je dobro i ugodno pred Bogom, Spasiteljem našim, koji hoće da se svi ljudi spase i dođu do potpune spoznaje istine.” (1. Timoteju 2,3.4)

### Biblijski tekstovi
Jakov 5,19.20; Luka 15,6; Sefanija 3,17; Ivan 7,37.38; 1. Timoteju 2,3.4; 2. Korinćanima 5,14.15.

Bog duboko čezne za tim da svi ljudi na svakom mjestu odgovore na Njegovu ljubav, prihvate Njegovu milost i budu spašeni za Njegovo kraljevstvo. Nema ničega što bi On želio više od našeg spasenja. Njegova ljubav je bezgranična. Njegova milost je neizmjerna. Njegovo suosjećanje je beskrajno. Njegovo opraštanje je neiscrpno. Njegova sila je beskonačna. Za razliku od poganskih bogova koji su zahtijevali da im se prinose žrtve, naš Bog je sâm prinio najveću žrtvu. Koliko god mi željeli biti spašeni, Bog to želi još više. “To je dobro i ugodno pred Bogom, Spasiteljem našim, koji hoće da se svi ljudi spase i dođu do potpune spoznaje istine.” (1. Timoteju 2,3.4) Njegovo srce čezne za našim spasenjem.

Svjedočenje se u potpunosti odnosi na Isusa. Ono se svodi na poruku o tome što je On učinio da bi nas spasio, kako je promijenio naš život, kako su veličanstvene istine Njegove Riječi koje nam govore o Njemu i otkrivaju ljepotu Njegovog karaktera. Dakle — zašto svjedočiti? Zato što ne možemo šutjeti kad shvatimo tko je On, kada doživimo draž Njegovog milosrđa i snagu Njegove ljubavi. I opet — zašto svjedočiti? Zato što, surađujući s Njim, ulazimo u Njegovu radost dok promatramo kako ljudi bivaju otkupljeni Njegovom milošću i preobraženi Njegovom ljubavlju.

**Oikos: Ovog tjedna čitamo iz knjige Ellen G. White, Misli s Gore blaženstava, Znaci vremena, 2013., poglavlje 1, str. 7—12**