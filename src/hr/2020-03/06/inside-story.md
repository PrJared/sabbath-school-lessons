---
title:  Iskustvo
date:   07/08/2020
---

**On je jednostavno Carlos**

Dok je J. Carlos Sanchez Ruiz bio predsjednik Peruanske unije Kršćanske adventističke crkve, članovi crkve ljubazno bi mu se obraćali kao “pastorupredsjedniku.” Ali u Urugvaju, gdje je Carlos predsjednik Misije urugvajske unije crkava, poznat je pod nazivom Carlos.

Muškarci ga zovu Carlos. Žene ga zovu Carlos. Čak ga i mala djeca zovu Carlos. Nitko mu se ne obraća riječju predsjedniče. Nitko ne upotrebljava riječ pastor. On je jednostavno Carlos.

Dolazi iz Perua, zemlje u kojoj ljudi jako paze na društveni položaj. Carlosu je trebalo oko godinu dana da se prilagodi Urugvaju, kad je prvi put bio izabran za predsjednika Urugvajske unije 2011. godine. “Urugvaj je drukčija zemlja za razliku od bilo koje druge u Južnoj Americi,” svjedoči Carlos. “Iako Urugvajci priznaju i poštuju vodstvo, oni to ne čine prihvaćajući hijerarhijski model. Vođa je jednak svima ostalima.”

Urugvajski način razmišljanja Carlos povezuje sa snažnim europskim utjecajem. Zbog toga njihova zemlja predstavlja obećavajuće misijsko polje, smatraju crkveni dužnosnici.

U zemlji od tri i pol milijuna stanovnika Adventistička crkva ima samo 7.358 članova. To je jedan adventist na svakih 470 ljudi, što je jedan od najslabijih omjera u Južnoj Americi. Otprilike polovina stanovništva Urugvaja živi u glavnom gradu Montevideu.

“Kako ćemo evangelizacijski doći do Montevidea i ostalih gradova širom svijeta?” pitao je pastore predsjednik Adventističke crkve Ted N. C. Wilson tijekom posjeta 2019. godine. Otvarajući svoju Bibliju, pročitao je redak u Jeremiji 32,27: “Gle, ja sam Jahve, Bog svakoga tijela! Meni ništa nije nemoguće!”

“Bog snažno odgovara na svoje vlastito pitanje”, produžio je Wilson. Zatim je pročitao riječi u Jeremiji 33,3: “Zazovi me, i odazvat ću ti se i objavit ću ti velike i nedokučive tajne o kojima ništa ne znaš.”

“Molite za ispunjenje ovog obećanja i za Urugvaj, i za svoj rad u gradovima,” pozvao je Wilson propovjednike. “Suočavate se s izazovima snažne posvjetovljenosti ili sekularizma i materijalizma, slično kao u Europi. Ali Gospodinu ništa nije preteško.”

U znak da Gospodinu ništa nije preteško, u Urugvaju je kršteno mnogo ljudi, nakon što su prisustvovali programima u društvenim dvoranama, ili u programima urbana središta utjecaja, koje je vodila crkva. Među novim članova crkve je i mladić Fernando Aguirre, koji je predao svoje srce Isusu 2019. godine, nakon što je posjećivao tečaj “Upravljanje stresom” u urbanom središtu utjecaja u Montevideu.

Molim vas, molite se za Urugvaj i druga obećavajuća misijska polja u posvjetovljenim društvima širom svijeta.

_*Andrew McChesney_