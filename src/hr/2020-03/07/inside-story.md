---
title:  Iskustvo
date:   14/08/2020
---

**Novo srce za Alexa**

Dok je kao dijete boravio u Finskoj, Alexu je dijagnosticirana urođena srčana bolest, ili “rupa” u srcu. Liječnici su se nadali da Êe srce samo zacijeliti, ali nije.

Kad mu je bilo osam godina, liječnici su mu izveli operaciju na srcu.

Majka je nakon toga gledala malog dječaka koji je ležao u odjelu za oporavak i pomislila: Iz nekog razloga Bog je dopustio da se to dogodi. Bog ima svrhu u našem životu.

Majka je o tom iskustvu pisala na Facebooku. Mnogi Finci su počeli pratiti njezinu Facebook stranicu, dopuštajući joj da govori o Bogu ljudima koji inače ne bi slušali o tome. Tako je Alex postao misionar. Dječak se brzo oporavio od operacije i vratio se kući nakon samo pet dana. Bilo je to čudo. –avao je pokušao oteti Alexa, ali Isus mu je dao novo srce.

To se ljeto pokazalo vrućim. Jedne večeri Alex se požalio na bol u prsima. U bolnici su liječnici ustvrdili da mu je srce dvostruko nabreklo u odnosu na uobičajenu veličinu. Odvezli su Alexa na kirurgiju i hitno ga operirali. Nekoliko sati kasnije liječnici su operaciju nazvali uspješnom. –avao je opet pokušao oteti Aleksa, ali Isus mu je dao novo srce.

Kad se vratio kući, Alex se ponašao neobično. Obično je bio ljubazan i miran, ali sad je postao nasilan i glasan, posebno prema ocu. Jedne večeri postao je posebno bijesan, vičući neljubazne riječi i bacajući naočale na pod.

“Zašto se ponašaš na ovakav način?” upitao je otac, stavio ruku na Alexovu glavu i počeo moliti. To je nešto što je otac mnogo puta činio — molio se.

Ali ovog puta Alex je odbio molitvu. “Makni ruku!” povikao je. Okrenuo se prema ocu s mržnjom u očima. Otac nikad prije nije vidio takav izraz na Alexovom licu.

Otišao je u kuhinju, gdje je majka pripremala večeru. “Ovo nije uobičajeno,” rekao je. “To nije naš Alex. Moramo se moliti!” Otac i majka prišli su Alexu. Otac je bez riječi stavio ruku na Alexovu glavu. I majka je položila ruku na dječakovo čelo. “U ime Isusovo, zli duše, zapovijedamo ti da napustiš Alexa”, rekao je otac. “Alexa smo predali Bogu, a ti nemaš mjesta u njegovom životu.” Nakon molitve Alex se vratio u svoje uobičajeno stanje. Nasmiješio se i radovao se kao da se ništa nije dogodilo. –avao je pokušao oteti Alexa, ali Isus mu je dao novo srce.

Majka se nada da, dok Alex odrasta, ima srce za misiju i da će njegova životna priča promijeniti mnoga srca. “Ja sam svoj život predala Bogu,” kaže ona. “Mi osjećamo da Alex ima poseban odnos s Bogom. Njegov život je bio težak, ali vjerujemo da će Bog s njim učiniti nešto divno.”

_*Andrew McChesney_