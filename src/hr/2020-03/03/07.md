---
title: 'Za Daljnje Proučavanje'
date: 17/07/2020
---

U knjizi Ellen G. White Djela apostolska, pročitajte poglavlje pod naslovom “Radosna vijest u Samariji”, str. 65—70 (u izvorniku 103— 111).

Svuda oko nas ljudi tragaju za onim što je vječno. Kao što je Isus zgodno primijetio: “Žetva je velika, a poslenika malo.” (Matej 9,37) Problem nije bio u žetvi. Svojim božanski pomazanim očima, Isus je vidio obilnu žetvu tamo gdje su učenici vidjeli samo protivljenje. Kakvo je bilo Kristovo rješenje za taj problem? “Zato molite gospodara žetve da pošalje poslenike u žetvu svoju.” (Matej 9,38) Rješenje je da se molimo da nas Bog pošalje u žetvu.

Zašto se ne bismo ovako molili: “Gospodine, spreman/spremna sam da me upotrijebiš za širenje Tvojeg kraljevstva. Otvori moje oči da bih mogao/mogla prepoznati prilike koje mi Providnost pruža svakog dana. Nauči me da budem osjetljiv/osjetljiva za potrebe ljudi u mojem okruženju. Pomozi mi da izgovaram riječi nade i ohrabrenja, da objavljujem Tvoju ljubav i istinu onima s kojima dolazim u dodir svakog dana.” Ako se budete tako molili, Bog će učiniti nešto izvanredno u vašem životu.

**Pitanja za razgovor**

`1.	Ako ste pokušavali duše dovesti Isusu, onda jedno znate —to nije uvijek lako, zar ne? Da, naravno, Bog je taj koji preobraća srce, ali On je u svojoj mudrosti odlučio upotrijebiti nas kao dio tog procesa. Čak i rad za samo jednu dušu zahtijeva vrijeme, napor, strpljenje i ljubav rođenu odozgo. Koje odluke trebate donijeti koje će vam pomoći da se odreknete sebe da biste bili uspješan svjedok za Krista?`

`2.	Tko su ljudi s kojima dolazite u dodir, a koji ne poznajuGospodina? Što ste učinili, ili činite, ili biste trebali činiti, da biste im svjedočili?`

`3.	Sjetite se Savla iz Tarza. Od njega se najmanje očekivalo dapostane obraćenik! A ipak, znamo što mu se dogodilo. Što bi nam to trebalo reći o opasnosti u kojoj se možemo naći — da prebrzo sudimo drugima na osnovi njihovog izgleda?`

`4.	Imajući na umu izvještaj o Savlu, kako se trebamo odnositiprema tekstovima kao što je Matej 7,6: “Ne dajte svetinje psima! Ne bacajte svoga biserja pred svinje, da se, pošto ga pogaze, ne okrenu te vas rastrgaju!”`