---
title: 'Za Daljnje Proučavanje'
date: 24/07/2020
---

U knjizi Ellen G. White Put Kristu pročitajte poglavlje pod naslovom “Prednosti molitve”, str. 97—111 (u izvorniku 93—104). Ako ste u mogućnosti, pročitajte i sljedeće: Testimonies for the Church, sv. 7, “Work for Church Members”, str. 19—24.

Kad se molimo za druge, Bog našu odanost i oslanjanje na Njegovu silu nagrađuje time što upošljava sve snage Neba kako bi preobrazio život ljudi. Kad se naše molitve uzdignu do Njegovog prijestolja, anđeoska bića na Njegovu zapovijed odmah stupaju u akciju. “Anđeli koji služe čekaju oko prijestolja kako bi odmah poslušali zapovijed Isusa Krista i odgovorili na svaku molitvu upućenu s usrdnom, živom vjerom.” (Ellen G. White, Selected Messages, sv. 2, str. 377) Imamo pouzdano uvjerenje da nijedna molitva nije izgubljena, Bog nijednu ne zaboravlja. One se “skladište” na Nebu da bi bile uslišane u vrijeme i na mjestu za koje On smatra da je najbolje. “Molitva vjere se nikada ne gubi, ali uobraženo je tvrditi da će ona uvijek dobiti odgovor na određeni način i za određenu stvar koju smo očekivali.” (Ellen G. White, Svjedočanstva za Crkvu, sv. 1, str. 206; u izvorniku 231) To nam pruža veliko ohrabrenje što se molimo za svoje bračne drugove, za svoje sinove i kćeri, rođake, prijatelje i kolege koji ne poznaju Krista. Nijedna iskrena molitva nikad nije izgubljena. Možda nećemo uvijek vidjeti neposredne odgovore u životu onih za koje se molimo, ali Bog djeluje na njihovo srce na način koji ćemo razumjeti tek u vječnosti.

**Pitanja za razgovor**

`1.	Pročitajte sljedeće tekstove: Filipljanima 1,19; Kološanima4,2.3; 2. Solunjanima 3,1.2. Kakvo je ohrabrenje Pavao doživio zahvaljujući molitvama Filipljana? Zašto je tražio od Kološana i Solunjana da se mole za njega? Kakva povezanost postoji između tih posredničkih molitava i zadobivanja duša?`

`2.	Razmišljajte o stvarnosti velike borbe i o tome da je ona tajveliki narativ u pozadini svijeta u kojem živimo. Kako vam spoznaja o toj borbi pomaže da uvidite važnost molitve? Da, Isus je dobio rat i mi znamo da će Njegova strana na kraju pobijediti. Ali zašto je toliko važno da se u međuvremenu molimo i ulažemo svesrdne napore da bismo ostali vjerni Njemu i radili na spasenju drugih?`

`3.	Koje su prepreke uspješnijeg posredovanja u molitvi? Kojeizgovore nalazite (ako to činite) što se ne molite za one kojima je to potrebno?`