---
title:  Iskustvo
date:   24/07/2020
---

**Vjerni vojnik u Poljskoj**

Kad je poljska vojska zamijenila MiG-21 za novije modele ratnih zrakoplova, imao sam priliku napustiti posao aviomehaničara zbog novog posla. Odlučio sam raditi kao nadzornik zračnog prometa i šest mjeseci pohađao sam intenzivnu nastavu. Ali kad sam diplomirao, očni liječnik me je diskvalificirao rekavši svoje: vid nije dovoljno dobar. Obuzela me tuga i pitao sam se: “Zašto, Bože?”

Svakodnevno bih pozavršavao uobičajene poslove u vojnoj bazi. Tako sam svakoga dana imao dosta slobodnoga vremena. Provodio bih sate čitajući Bibliju. U meni je rasla želja za znanjem o Bogu. Kod kuće mi se moja supruga Aneta pridružila u čitanju Biblije. Zapazili smo da se nekoliko odlomaka iz Biblije nije podudaralo s onim što smo naučili u našoj crkvi.

Pročitali smo da Biblija naučava da mrtvi spavaju u grobovima. Nisu na Nebu ili u paklu, te da je sedmi dan tjedna subota.

Jedne subote smo Aneta i ja odlučili posjetiti Adventističku crkvu. Bili smo odlučni odmah izići iz crkve ako čujemo išta što se ne slaže s Biblijom. Ali, nikada nismo prestali dolaziti. S pastorom smo proučavali teme iz Biblije i znao sam da je samo pitanje vremena kad ću napustiti vojsku. Nisam mogao svetkovati subotu i služiti u isto vrijeme u vojsci. No, nisu se pojavili nikakvi problemi oko smjena, da bih morao raditi subotom. Bilo je lako mijenjati radne smjene subotom s drugim vojnicima.

Nakon nekoliko godina pojavila se prilika da budem promaknut u položaj vođe mobilne radarske jedinice. Otvoreno sam razgovarao sa zapovjednikom o svojoj vjeri i kako se držim Boga i subote. Zapovjednik je bio iznenađen.

“Pa zašto mi nisi rekao da se moraš zbog subote mijenjati u smjenama s kolegama?” upitao je. “Sve dok sam ja glavni, ti ćeš biti slobodan svake subote.” Govorili smo o mojoj vjeri, a vojnici su mi prišli s pitanjima o duhovnosti. Ali utjecaj moje vjere postao je jasan tek kad sam se pripremio za mirovinu, nakon dvadeset i devet godina u vojsci.

Zapovjednik me pozvao u svoj ured na privatni razgovor. “Počeo sam čitati Bibliju,” rekao je. “Imam nekoliko pitanja za tebe.”

Gledajući unatrag, razumijem zašto mi je Bog zatvorio vrata za posao nadzornika zračnog prometa. Da sam ga preuzeo, ne bih imao vremena proučavati Bibliju. Na tom poslu nije postojala mogućnost za zamjenu, u smjenama na polijetanjima zrakoplova subotom.

Ne bih uspio predstaviti svoju vjeru tolikom broju vojnika. Nije sve išlo prema mojim planovima, ali Božji planovi su najbolji.

_*Slawomir Pacek_