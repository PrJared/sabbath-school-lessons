---
title: 'Sila Molitve Posredovanje Za Druge'
date: 18/07/2020
---

> <p></p>
> “Prema tome, ispovijedajte grijehe jedan drugomu i molite jedan za drugoga da ozdravite! Mnogo može molitva pravednika ako je žarka.” (Jakov 5,16)

### Biblijski tekstovi
Otkrivenje 12,7-9; Efežanima 6,12; Hebrejima 7,25; Efežanima 1,15-21, Daniel 10,10-14, 1. Ivanova 5,14-16.

Vjernici novozavjetne Crkve osjećali su potrebu za molitvom. “Dok su molili, potrese se mjesto na kojemu bijahu skupljeni. Svi se napuniše Duha Svetoga te neustrašivo počeše navješćivati riječ Božju.” (Djela 4,31) Zapazite, učenici su se najprije molili. Zatim su bili ispunjeni Duhom Svetim, a onda su iznosili Božju riječ s odvažnošću i pouzdanjem.

Postojala je izravna veza između njihovih molitava, ispunjenja Duhom Svetim i moćnog objavljivanja Božje riječi. “Učenici ... nisu tražili blagoslov samo za sebe. Osjećali su teret spašavanja duša. Shvatili su da se Evanđelje treba objaviti svijetu i zazivali su silu koju je Krist obećao.” (Ellen G. White, Djela apostolska, str. 24)

Kad tražimo Boga i posredujemo za druge, Bog djeluje na naše srce da bi nas privukao bliže k sebi i daje nam božansku mudrost da bismo privukli druge u Njegovo kraljevstvo (Jakov 1,5). On silno djeluje i u životu drugih ljudi da bi ih privukao k sebi, i to na načine koje mi ne možemo vidjeti niti u potpunosti razumjeti (1. Ivanova 5,14-17).

**Oikos: Ovog tjedna čitamo iz knjige Ellen G. White, Misli s Gore blaženstava, Znaci vremena, 2013., poglavlje 3, str. 44—56>**