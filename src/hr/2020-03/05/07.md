---
title: 'Za Daljnje Proučavanje'
date: 31/07/2020
---

U knjizi Ellen G. White Djela apostolska pročitajte poglavlje pod naslovom “Dar Svetoga Duha”, str. 30—35 (u izvorniku 47—56), a u knjizi Isusov život odlomak iz poglavlja “Neka se ne uznemiruje vaše srce”, str. 553—558 (u izvorniku 667—672).

Duh Sveti surađuje s Ocem i Sinom u procesu otkupljenja. Kada svjedočimo, mi Mu se pridružujemo u Njegovom djelu spašavanja ljudi. On osvjedočuje srca. On otvara vrata mogućnosti. Preko svoje Riječi On prosvjetljuje umove i otkriva istinu. On raskida okove predrasuda koje nas zarobljavaju, trijumfira nad kulturnim predrasudama koje zamračuju naše viđenje istine i oslobađa nas iz lanaca zlih navika koje nas vezuju.

Kad svjedočimo za Isusa, ne smijemo zaboraviti da surađujemo s Duhom Svetim. On je bio tu prije nas pripremajući srca da prime evanđeosku poruku. On je tu s nama i djeluje na um drugih dok mi činimo neko ljubazno djelo, iznosimo svoje iskustvo, držimo biblijski sat, dijelimo literaturu ili sudjelujemo na nekom evanđeoskom sastanku. On će djelovati na srce neke osobe još dugo nakon što mi odemo, i činit će sve što je moguće da je dovede do spasenja.

**Pitanja za razgovor**

`1.	Ispričajte članovima svojeg razreda sjećanje na neki trenutak kad ste osjetili da Duh Sveti moćno djeluje tijekom vašeg svjedočenja.`

`2.	Jeste li se ikad osjetili nelagodno ili uplašeno kad ste trebaligovoriti o svojoj vjeri? Na koji vam način spoznaja o službi Duha Svetoga smanjuje taj strah i pruža sigurnost dok svjedočite?`

`3.	U pouci za ovaj tjedan govorili smo o aktivnoj ulozi DuhaSvetoga u našem svjedočenju. Razgovarajte o različitim načinima na koje Duh Sveti surađuje s nama u našim nastojanjima da svjedočimo drugima. Kako nas Duh Sveti osposobljava da svjedočimo i kako djeluje na život drugih dok mi to činimo?`

`4.	Govorili smo također i o središnjoj ulozi Biblije u našemsvjedočenju. Zašto je Biblija toliko bitna za našu vjeru i svjedočenje? Kako možemo izbjeći zamku u koju upadaju oni koji, premda tvrde da vjeruju u Bibliju, na suptilan način umanjuju njezin autoritet i svjedočanstvo?`