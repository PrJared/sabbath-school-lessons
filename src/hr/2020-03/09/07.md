---
title: 'Za Daljnje Proučavanje'
date: 28/08/2020
---

“U Kristu se nalazi nježnost pastira, ljubav roditelja i neusporediva milost Spasitelja punog sućuti. On svoje blagoslove daje pod najprihvatljivijim uvjetima. Nije zadovoljan da samo objavi ove blagoslove; On ih iznosi na najprivlačniji način kako bi probudio želju da ih posjedujemo. Tako Njegovi sluge trebaju iznositi bogatstvo slave tog neiskazanog dara. Kristova divna ljubav omekšat će i pokoriti srca, dok se samim ponavljanjem učenja ne može postići ništa. ‘Tješite, tješite moj narod, govori Bog vaš. ... Glasniče radosne vijesti, Sione! Podigni ga, ne boj se, reci judejskim gradovima: Evo Boga vašega! … Kao pastir pase stado svoje, u ruke uzima jaganjce, nosi ih u svome naručju.’ (Izaija 40,1.911)” (Ellen G. White, Isusov život, str. 684; u izvorniku 826, 827)

**Pitanja za razgovor**

`1.	Žalosno, ali neki ljudi se osjećaju bolje kad ukazuju na manedrugih. Kako možemo biti sigurni da nismo zapali u to isto stanje uma?`

`2.	Razmotrite sljedeću situaciju: Neki vaš prijatelj upravo sevratio sa sahrane i kaže: “Tako mi je drago što je moja teta sada na Nebu i gleda me odozgo.” Na osnovi načela koje smo proučavali ovoga tjedna, kako biste vi reagirali? Koliko god istina o stanju mrtvih bila važna, zbog čega to baš i nije pravi trenutak da svojem prijatelju održite biblijski sat na tu temu?`

`3.	Razgovarajte o sljedećoj izjavi u svjetlu našeg svjedočenjadrugima: “Sam čin traženja zla u drugima razvija zlo kod onoga tko ga traži. Baveći se nedostacima drugih, mi se preobražavamo u tu istu sliku. Ali ako promatramo Isusa, ako govorimo o Njegovoj ljubavi i savršenom karakteru, mi se preobražavamo u Njegovu sliku. Razmišljanjem o uzvišenom idealu što ga je On stavio pred nas, mi ćemo se uzdići u čisto i sveto ozračje, u Božju prisutnost. A dok smo ovdje, iz nas zrači svjetlost koja obasjava sve koji s nama dolaze u dodir.” (Ellen G. White, Propovjednici Radosne vijesti, str. 391; u izvorniku 479)`