---
title:  ZA DALJNJE PROUČAVANJE
date:   06/11/2020
---

U knjizi Ellen G. White Put Kristu pročitajte poglavlje pod naslovom “Opredjeljenje”, str. 58—68 (u izvorniku 57—65).

Kada se odazovemo Velikom Učitelju, piše Ellen G. White, “mi želimo nositi Njegov lik, udisati Njegov duh, ispunjavati Njegovu volju i ugoditi Mu u svemu” (Put Kristu, str. 59; u izvorniku 58). U društvu Isusa Krista, kaže ona, dužnost “postaje užitak” (Put Kristu, str. 60; u izvorniku 59). Sada u Bibliji pročitajte Matej 5—7. Tu je zapisan Govor na Gori, u kojem je na divan način sažeto sve ono što je Veliki Učitelj želio da Njegovi učenici znaju, i otkriveno bitno obilježje kraljevstva koje je On došao uspostaviti.

*Pitanja za razgovor*

`1.	Kao što se obratio Adamu i Evi, a poslije i Jakovu, tako seIsus obraća i nama. On se povezuje s našim dubokim čežnjama i čini za nas nešto zapanjujuće (kao što je učinio za Bartimeja), da bi nas naveo da se zapitamo tko smo i kamo idemo. U svjetlu toga, razmislite kako mi poučavamo svoju djecu i jedni druge o Bibliji. U čemu je razlika između površnog i neodoljivo privlačnog proučavanja Biblije koje donosi promjenu u ljudskom životu?`

`2.	Je li pitanje o tome gdje se vi točno nalazite na svojem životnom putovanju isključivo osobno, ili bi vam moglo pomoći da o tome porazgovarate s ljudima kojima vjerujete? Kako nam misao o crkvi kao “tijelu Kristovom” (1. Korinćanima 12,27) pokazuje da bi razgovor s drugima mogao biti jedan od načina da dođemo u dodir s onim što Krist želi da znamo?`

`3.	U četvrtak smo proučavali o tome kako je Bartimej, istogtrenutka kad je progledao — kad je bio izbavljen od svojeg tjelesnog (i duhovnog) sljepila — pošao za Isusom u Jeruzalem. Na tom je putu svakodnevno slušao mudrosti Velikog Učitelja. Možemo pretpostaviti da je on želio poprimiti Isusov lik, udisati Njegov duh, činiti Njegovu volju. Zašto netko nalazi “užitak”, kao što piše u knjizi Put Kristu, u tome da se pridržava tako visokih mjerila kao što su ona o kojima je Isus govorio u Govoru na Gori?`

`4.	Pozabavite se više pitanjem postavljenim na kraju odsjeka za četvrtak. Kako pravimo razliku između dobra i zla? Kako definiramo što je dobro, a što zlo? I zašto je ono što činimo s tim znanjem možda čak i važnije od samog posjedovanja tog znanja?`