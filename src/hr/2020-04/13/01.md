---
title:  "Nebo, obrazovanje i vječno učenje"
date:   19/12/2020
---

> <p></p>
> “Što oko nije vidjelo, što uho nije čulo, na što ljudsko srce nije pomislilo: to je Bog pripravio onima koji ga ljube.” (1. Korinćanima 2,9)

### Biblijski tekstovi
Ivan 3,16; 1. Ivanova 5,13; 1. Timoteju 1,16; 1. Korinćanima 13,12; Zaharija 13,6.

U strahu od smrti, jedan pjesnik pitao se kako netko može živjeti “ne znajući zasigurno kakva zora, kakva smrt, kakva sudbina čeka svijest iza groba?” On je u toj svojoj poemi zamislio nešto što je nazvao IPV — Institut za pripremu za vječnost. Međutim, kako se čovjek može pripremiti za nešto što tek dolazi ako čak i ne zna što će se tada s njim dogoditi? Srećom, Biblija nam daje jasan uvid u Nebo, novu Zemlju i način na koji ćemo živjeti i učiti čitavu vječnost. Kao što smo vidjeli tijekom ovog tromjesečja, IPV se nalazi ovdje i sada, u ovom životu, i sve naše obrazovanje — bez obzira na područje proučavanja — trebalo bi nas pripremiti za ono što ima doći.

Uostalom, svaka škola može prenijeti mnogo dobrih informacija, mnogo praktičnog i korisnog znanja. Ali kakva je korist od svega tog znanja ako čovjek izgubi vječni život? Ovog ćemo se tjedna osvrnuti na ono što nadahnuće govori o najvećoj školi — školi koja će trajati zauvijek i u kojoj ćemo učiti i razvijati se kroz vječnost. U toj budućoj školi učit ćemo o stvarima koje u sadašnjem svijetu ne možemo čak ni zamisliti.

*Oikos: Ovog tjedna čitamo iz knjige Ellen G. White, Služba liječenja, Znaci vremena, 2014., poglavlja 24 do 26*