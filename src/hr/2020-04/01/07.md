---
title:  ZA DALJNJE PROUČAVANJE
date:   02/10/2020
---

“Sveti par nisu bila samo djeca pod Božjom očinskom brigom, već studenti koji su primili pouke sveznajućeg Stvoritelja. Njih su posjećivali anđeli, a darovana im je zajednica s njihovim Stvoriteljem bez vela koji bi ih dijelio. Oni su bili puni krjeposti koju su dobivali iz drveta života, a njihova umna snaga bila je samo malo manja od anđeoske. Tajne vidljivog svemira — ’čudesa to su znanja savršenog’ (Job 37,16) pružala su im neiscrpan izvor pouka i zadovoljstva. Beskonačni Tvorac i Graditelj obznanio je ljudskim umovima zakone i djelovanje prirode koji su predmet ljudskog proučavanja već šest tisuća godina. Oni su razgovarali s listom i drvetom, upoznajući se s tajnama njihovog života. Adam je poznavao svako živo stvorenje, od moćnog levijatana koji se igrao u vodi do sićušnog insekta koji je uživao na sunčevim zrakama. On je svima dao ime i upoznao se s njihovom naravi i navikama. Božja slava na nebesima, bezbrojni svjetovi i njihov redoslijed kretanja, stvaranje oblaka, tajne zvuka i svjetlosti, dana i noći — sve je to bilo dostupno za proučavanje prvim roditeljima. Na svakom listu u šumi, na svakom kamenu u planinama, na svakoj sjajnoj zvijezdi, na zemlji, u zraku ili nebu napisano je bilo Božje ime. Red i sklad stvaranja govorili su im o neograničenoj mudrosti i sili. Oni su uvijek iznova otkrivali privlačnosti koje su njihova srca ispunjavala dubljom ljubavlju i poticala ih na nove izraze zahvalnosti.” (Ellen G. White, Patrijarsi i proroci, str. 31; u izvorniku 50,51)

*Pitanja za razgovor*

`1.	Ako je Bog izvorno namjeravao da škola i posao pružaju ljudima priliku da se upoznaju s Njim i Njegovim djelima, postupamo li mi u svojem radu danas u skladu s tom Božjom namjerom? Kako se možemo bolje upoznati s Bogom na svojem poslu (bilo da je riječ o plaćenom poslu, stjecanju obrazovanja, volontiranju, evanđeoskoj službi itd.)?`

`2.	Kad čitamo o Sotoninom lukavstvu u Edenskom vrtu, lakomožemo postati malodušni zbog svoje ljudske slabosti. Adam i Eva su znali da je Bog blizu, a ipak su povjerovali u poluistinu koju su čuli od zmije. Kako mi danas, premda nemamo tu tijesnu fizičku bliskost s Bogom, još uvijek možemo pronaći snagu u Njemu, koja će nam pomoći da odolimo kušnji?`

`3.	Razgovarajte o pitanju autoriteta i o tome zašto je takovažno biti mu poslušan. Što se događa kad granice autoriteta postanu nejasne? Kako se autoritet može zloupotrijebiti i kako reagiramo kada se to dogodi?`