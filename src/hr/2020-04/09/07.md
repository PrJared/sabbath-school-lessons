---
title:  ZA DALJNJE PROUČAVANJE
date:   27/11/2020
---

“Krist je razočarao nadu u svjetovnu veličinu. U Govoru na Gori pokušao je raskopati djelo stvoreno pogrešnim odgojem i svojim slušateljima dati pravi dojam o svojem kraljevstvu i svojem vlastitom karakteru. Ipak, nije neposredno napao zablude naroda. On je vidio bijedu svijeta zbog grijeha, pa ipak nije pred njih iznosio živu sliku njihove nesreće. Poučavao ih je o nečemu neusporedivo boljem od onoga što su oni poznavali. Ne sprečavajući njihove zamisli o Božjem kraljevstvu, govorio im je o uvjetima pod kojima mogu ući u njega, dopuštajući im da sami donesu zaključke o njegovoj naravi. Istine što ih je učio nisu manje značajne za nas nego što su bile za mnoštvo koje Ga je slijedilo. Ništa manje nije potrebno nama nego što je bilo njima da naučimo osnovna načela Božjega kraljevstva.” (Ellen G. White, Isusov život, str. 236; u izvorniku 299)

*Pitanja za razgovor*

`1.	Robert Louis Stevenson rođen je u Edinburghu u Škotskoj1850. godine. On se svojevremeno prisjetio kako se jedne noći, dok ga je dadilja pripremala za krevet, iskrao i otišao do prozora, gdje je ugledao zadivljujući prizor. Bio je to fenjeraš koji je išao od svjetiljke do svjetiljke. S djetinjim ushićenjem pozvao je dadilju i povikao: “Pogledaj tog čovjeka! On buši rupe u mraku!” Kakvu je ulogu Bog vama povjerio kad je riječ o donošenju svjetla i ljubavi vašoj zajednici?`

`2.	Ako kao crkva trebamo surađivati s Bogom u evangelizaciji svijeta, moramo prigrliti Isusove riječi i službu. Samo utjelovljenje — stvarnost o Bogu koji je došao među nas i živio u našem svijetu, borio se, smijao i plakao s nama — podsjeća nas da smo pozvani da se brinemo o ljudima koji nas okružuju. Kako ćete to učiniti? Kako biste mogli uposliti mlade ljude u vašoj crkvi da vam pomognu?`

`3.	Razmišljajte o odgovornosti koju mi kao adventisti sedmogadana imamo — da naučimo druge o čudesnim istinama koje su nam dane. Na koji bi način mjesna crkva mogla i trebala odigrati ključnu ulogu u poučavanju drugih o tim istinama? U isto vrijeme, kako crkva može postati sigurno mjesto za razgovor o tim istinama s onima koji postavljaju teška pitanja? Kako možete stvoriti okruženje u kojem je moguće pozabaviti se ozbiljnim pitanjima?`

`4.	Razgovarajte u razredu o glavnim kulturološkim predrasudama društva u kojem živite. Na koji bi način vaša crkva mogla naučiti druge kako da se uzdignu iznad tih predrasuda i da umjesto toga slijede nauk Svetoga pisma?`