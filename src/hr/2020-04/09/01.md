---
title:  Crkva i obrazovanje
date:   21/11/2020
---

> <p></p>
> “Nismo tražili od ljudi slave, niti od vas niti od drugih, iako smo mogli nastupiti u svojstvu apostola Kristovih. Naprotiv, bili smo među vama blagi. Kao majka koja s ljubavlju njeguje svoju djecu, tako smo vam, ovladani ljubavlju prema vama, jer ste nam omiljeli, htjeli predati ne samo Radosnu vijest Božju nego i svoj život.” (1. Solunjanima 2,6-8)

### Biblijski tekstovi
Luka 10,30-37; Matej 5,14-16, Luka 4,1823, Jeremija 29,13; Matej 7,7; 1. Solunjanima 2,6-8.

Od najranijih vremena, otkad se vjerni okupljaju i obožavaju Boga — u sinagogama, domovima i crkvama — Biblija govori o narodu koji preko proučavanja Svetoga pisma i bogoslužja želi upoznati Boga i razumjeti Njegovu volju za svoj život. Biblija također višeput otkriva da je crkva mjesto na kojem se trebaju voditi ozbiljni i značajni razgovori i gdje ljudi mogu rasti u spoznavanju Boga i Njegove volje za svoj život.

Katkad se plašimo postavljati pitanja. Međutim, u Bibliji često vidimo da su pitanja služila tome da ljudi jasnije razumiju Boga. Na sličan su način usporedbe u Bibliji pružale ljudima priliku da preispitaju svoje prioritete. Isus je posebnu pozornost posvećivao toj vrsti poučavanja u radu sa svojim učenicima i sljedbenicima.

Ako je crkva mjesto poučavanja, ona mora osigurati prostor za odvijanje dijaloga. Kao što stalno govorimo svojim učenicima u školi: “Nema glupog pitanja”, i unutar crkve moramo osigurati sigurno okruženje u kojem će svaka osoba moći rasti u milosti i razumijevanju Boga i Njegovog plana za njezin život.

*Oikos: Ovog tjedna čitamo iz knjige Ellen G. White,Služba liječenja, Znaci vremena, 2014., poglavlje 18*