---
title:  Obrazovanje i spasenje
date:   14/11/2020
---

> <p></p>
> “Svako je Pismo od Boga nadahnuto i korisno za pouku, za karanje, za popravljanje i odgajanje u pravednosti.” (2. Timoteju 3,16)

### Biblijski tekstovi
Postanak 1,26.27; Izaija 11,1-9; 2. Timoteju 3,14-17; 1. o kraljevima 4,29-34; Ivan 14,17; 1. Korinćanima 2,116.

Biblija iznosi dugu povijest o Bogu i Njegovom narodu.

Katkad se na nju gleda kao na ljubavnu priču koja je krenula naopako, barem privremeno. Ili se na nju može gledati kao na priču o ocu i njegovoj buntovnoj djeci koja mu se na kraju vraćaju.

Ali za potrebe ove pouke otkrit ćemo u biblijskom izvještaju još jednu temu, naime, temu o učitelju i njegovim učenicima. Oni uporno padaju na ispitima, ali on ih strpljivo poučava dok ih konačno ne nauči.

Biblijski zapis ne razlikuje se mnogo od naših osobnih ljudskih priča koje su nam tako dobro poznate — s jednom iznimkom. Zapis o Bogu i Njegovom narodu ima sretan kraj i postizanje cilja. Božansko milosrđe prema Njegovom narodu jamči takav ishod. Ljudska odgovornost u tom odnosu često se pogrešno shvaća, a mnogi je se čak i plaše jer je smatraju mukotrpnom. Ali biblijski zapis je u bîti poziv da upoznamo Boga i shvatimo Njegovu volju. Naučiti upoznati Boga naš je krajnji odgovor na Njegovu milost. Mi ne možemo zaslužiti takvu milost, ali možemo učiti o njoj. I što je zapravo kršćansko obrazovanje ako ne poučavanje o toj milosti?

*Oikos: Ovog tjedna čitamo iz knjige Ellen G. White,Služba liječenja, Znaci vremena, 2014., poglavlja 16 i 17*