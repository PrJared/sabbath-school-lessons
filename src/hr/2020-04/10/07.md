---
title:  ZA DALJNJE PROUČAVANJE
date:   04/12/2020
---

Dva su razloga zbog kojih znanost, koja toliko toga tumači ispravno, toliko griješi u pitanju podrijetla života. Prvo, znanost koja proučava prirodni svijet, mora tražiti odgovore samo u prirodnom svijetu. Drugo, znanost polazi od pretpostavke da prirodni zakoni moraju ostati nepromjenjivi. Međutim, obje pretpostavke su pogrešne kad je riječ o podrijetlu života.

Pođimo od prve pretpostavke prema kojoj prirodne pojave imaju prirodno podrijetlo. To je sasvim u redu kad pratimo pojavu uragana, ali je više nego beskorisno kad je riječ o postanku svijeta za koji se kaže: “U početku stvori Bog nebo i zemlju.” (Postanak 1,1) Čemu nas znanost, koja niječe bilo što natprirodno, može poučiti o postanku svijeta koji je bio u potpunosti natprirodan?

A kad je riječ o nepromjenjivosti prirode? To naizgled ima smisla, osim što tekst u Rimljanima 5,12 — “Prema tome, kao što po jednom čovjeku uđe grijeh u svijet a po grijehu smrt, tako smrt prijeđe na sve ljude jer svi sagriješiše.” — podrazumijeva postojanje prirodnog okruženja koje je potpuno nespojivo sa svim što poznajemo i kvalitativno drugačije od bilo čega s čim se znanost danas suočava. Svijet u kojem smrt nije postojala bitno je drugačiji od svega što mi danas možemo proučavati, a pretpostaviti da su tadašnji i današnji svijet slični, iako nisu, također bi dovelo do pogrešnih zaključaka.

Prema tome, znanost pogrešno shvaća podrijetlo života zato što niječe dva ključna aspekta stvaranja — natprirodnu silu u njegovoj pozadini i radikalnu fizičku nespojivost između prvobitno stvorenog svijeta i svijeta kakav danas vidimo.

*Pitanja za razgovor*

`1.	Razgovarajte u razredu o ljepoti. Što je ljepota? Kako jedefiniramo? Kako bi kršćanin mogao definirati i razumjeti ljepotu različito od nekog nekršćanina?`

`2.	Krist je mogao doći na Zemlju kao sjajan znanstvenik i bitibogato nagrađen za svoje revolucionarno istraživanje. Mogao je steći veliku slavu i kao glazbenik. Ali umjesto toga, On je došao i bio obični drvodjelja. Bio je prisutan prigodom stvaranja, ali je poučavao druge kao laik i poslušno je ispunjavao svoje dužnosti. Kakvo nam to ohrabrenje pruža bez obzira na našu naobrazbu i zvanje?`

`3.	Premda nije svatko od nas pozvan da poučava u školi, kršćanibi mogli uvijek poučavati druge svojim riječima i djelima, s namjerom ili potpuno nesvjesno. Koje bi navike zato kršćanin trebao njegovati kao Kristov učenik i kao učitelj ovoga svijeta?`