---
title:  Odgoj u umjetnosti i znanosti
date:   28/11/2020
---

> <p></p>
> “Nebesa slavu Božju kazuju, naviješta svod nebeski djelo ruku njegovih.” (Psalam 19,2)

### Biblijski tekstovi
Rimljanima 1,18-21; Psalam 19,2-7; 96,9; Postanak 3,6; 1. Timoteju 6; Izreke 1; Job 38.

Obrazovanje obuhvaća područja koja nazivamo “umjetnošću i znanošću”. Ali kad učimo ili poučavamo o umjetnosti i znanosti iz biblijske perspektive, što to zapravo podrazumijeva? Nudimo li jednostavno odabrane biblijske retke koji se primjerice odnose na određene aspekte suvremene medicine ili povijesti umjetnosti? Tako možemo povezati naše praktične pouke s Božjom nevjerojatnom silom koja se pokazala prigodom stvaranja našeg složenog svijeta. Ali jednostavno dodavanje biblijskih tekstova u naše udžbenike samo je mali dio istinskog obrazovanja o spasenju i otkupljenju.

Da bi takvo obrazovanje bilo djelotvorno, Božju riječ treba uključiti u izučavanje svake discipline, od humanističkih znanosti do molekularne biologije. Bez toga možemo izgubiti iz vida Božju pravu veličinu kao Onoga koji je stvorio i održava ovaj svijet. Nastojeći shvatiti kako Bog gleda na djela svojeg stvaranja kao bitna i svrhovita, približavamo se razumijevanju načina na koji bi se određene discipline mogle i trebale izučavati.

Ovog ćemo tjedna razmotriti neka načela koja nas trebaju voditi dok govorimo o umjetnosti i znanosti iz kršćanske perspektive i s kršćanskog pogleda na svijet.

*Oikos: Ovog tjedna čitamo iz knjige Ellen G. White,Služba liječenja, Znaci vremena, 2014., poglavlja 19 i 20*