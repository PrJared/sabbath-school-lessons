---
title:  Zakon kao učitelj
date:   10/10/2020
---

> <p></p>
> “Zato ljubi Jahvu, Boga svoga, svim srcem svojim, svom dušom svojom i svom snagom svojom!” (Ponovljeni zakon 6,5)

### Biblijski tekstovi
Ponovljeni zakon 6,5; Ponovljeni zakon 31,927; Rimljanima 3,19-23; Otkrivenje 12,17; 14,12; Marko 6,25-27; Hebrejima 5,8.

Upozoravajući Galaćane na legalizam, Pavao je pisao: “Kad bi bio dan Zakon koji bi mogao dati život, onda bi opravdanje dolazilo doista od Zakona.” (Galaćanima 3,21) Naravno, kad bi ijedan zakon mogao “dati život”, bio bi to Božji zakon. A ipak, Pavao poručuje da nas grešnike čak ni Božji zakon ne može oživiti. Zašto? “Ali je Pismo sve zatvorilo pod grijeh, da se obećanje, na osnovi vjere u Isusa Krista, dadne onima koji vjeruju.” (Galaćanima 3,22)

Dakle, ako Zakon ne može podariti život smrtnicima, koja je uopće njegova svrha osim da nam ukaže na našu potrebu za milošću? Ima li onda Zakon samo negativnu ulogu? Je li on tu samo da bi nam pokazao naše grijehe?

Ne. Zakon je tu i zato da bi nam ukazao na put života koji se nalazi samo u Isusu. To je također svrha pravog obrazovanja — da nas uputi na život milosti, vjere i poslušnosti Kristu. Zato ćemo ovoga tjedna, u sklopu pitanja o kršćanskom obrazovanju, proučavati ulogu Božjeg zakona. U tom smislu pogledajmo čemu Zakon, premda nas ne može spasiti, ipak može naučiti o vjeri, milosti i ljubavi našeg Boga prema palom čovječanstvu.

*Oikos: Ovog tjedna čitamo iz knjige Ellen G. White, Služba liječenja, Znaci vremena, 2014., poglavlje 8*