---
title:  ZA DALJNJE PROUČAVANJE
date:   11/12/2020
---

Pročitajte sljedeće tekstove: Postanak 3; Propovjednik 2,18-23; Efežanima 6,5-8; U knjizi Ellen G. White Patrijarsi i proroci, pročitajte poglavlje pod naslovom “Kušnja i pad”, str. 32—41 (u izvorniku 52—62).

Rad — blagoslov ili prokletstvo? Može izgledati da je on postao dio prokletstva zbog grijeha (Postanak 3,17). Međutim, pozornije čitanje otkriva da je bila prokleta zemlja, a ne rad. Ellen G. White tvrdi da je Bog odredio rad kao blagoslov: “Život napora i brige koji je otada trebao biti čovjekovo nasljeđe određen je iz ljubavi. To je bila disciplina koju je zahtijevao njegov grijeh, da bi se nadziralo popuštanje apetitu i nagonima te da bi se razvila navika samokontrole. Bio je to dio Božjeg plana za čovjekovu obnovu od uništenja i poniženja prouzročenih grijehom.” (Patrijarsi i proroci, str. 39; u izvorniku 60)

Jesmo li ga mi možda pretvorili u prokletstvo zbog jednoličnosti, prekomjernosti ili precjenjivanja njegove uloge u našem životu? Bez obzira na našu situaciju, na rad moramo naučiti gledati iz prave perspektive. A kršćansko obrazovanje mora doprinijeti tome da ljudi shvate vrijednost rada a da ga u isto vrijeme ne pretvore u idola.

*Pitanja za razgovor*

`1.	Pročitajte Propovjednik 2,18-24. Kako to da Salomon ocjenjuje rad istodobno kao blagoslov i kao prokletstvo, i to u istom odlomku? Koje nagovještaje nalazimo u samom tekstu o tome kako naš pristup radu može donijeti tu razliku?`

`2.	Zahvaljujući radu, mi pokazujemo brigu za svoju obitelj.Kako možemo pozitivan stav prema radu prenijeti na svoju obitelj?`

`3.	Granica između savjesnog obavljanja posla i radoholizmakatkad je teško uočljiva. Kako da je ne prekoračimo? Vidi Propovjednik 2,23.`

`4.	Pavao je vrlo jasno izjavio: “Zbilja, kad smo bili kod vas, naredili smo vam ovo: ako tko neće da radi, neka i ne jede!” (2. Solunjanima 3,10) To je, naravno, potpuno logično. Međutim, u kojim se slučajevima to ne bi moglo primijeniti? Zašto moramo paziti da to ne pretvorimo u pravilo koje se nikad ne smije prekršiti?`