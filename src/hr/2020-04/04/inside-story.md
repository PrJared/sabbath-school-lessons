---
title:  Iskustvo
date:   23/10/2020
---

#### Najcrnja misionarova noć

Nikad nisam mislio da će jedna noć biti najmračnija u mojem životu. Bilo je to tijekom te najmračnije noći kad mi je Bog pokazao svoje čudesno svjetlo. Obilna kiša probudila me iz ponoći.

Dijelio sam jednosobnu kuću sa suradnikom misionarom u pokrajini Samar na Filipinima. Preostala su još samo dva tjedna našeg jednogodišnjeg misionarskog rada madata u projektu Pokret 1000 misionara,  a onda se dogodio veliki potres, ostavivši to područje u bespomoćnom stanju.

Nisam mogao ništa vidjeti, ali čuo sam čudne zvukove. Zgrabio sam svjetiljku i usmjerio je prema vratima. Nisam mogao nikoga vidjeti, ali bio sam siguran da je u kuću ušao pljačkaš. Trgnuvši se od straha, kleknuo sam ispod velike mreže protiv komaraca, koja je pokrivala moj krevet i krevet mojeg suradnika. “Gospodine, spasi nas, baš kao što si spasio Daniela i Josipa,” molio sam. “Da nije Tebe, ne bismo bili ovdje.”

Naslonio sam se na krevet i drhteći ponovio psalam 23,1: “Gospodin je pastir moj, ništa mi neće nedostajati…” Ponovno sam uzeo svjetiljku. Ono što sam vidio bilo je grozno. Ugledao sam čovjeka s crvenim očima i mokrom kosom. Držao je veliki bolo nož i klečao unutar naše mreže protiv komaraca.

Užasnut, vrisnuo sam silinom pluća. Moj se kolega probudio i također povikao za pomoć. Uljez je nasrnuo na nas oštrim nožem. Pokušali smo ga otjerati. Odjednom me nešto teško pogodilo. Pao sam na tlo, a bol me šibala po tijelu. “Gospodine, hoću li umrijeti?” pomislio sam.

Čuvši nekoga kako pokušava otvoriti vrata kuće, povikao sam: “Otvori prozor!” Kad smo moj suradnik i ja čuli kako se prozor otvara, potrčali smo prema njemu i iskočili. Susjeda je vidjela moje izmučeno lice i upitala što se dogodilo. Kad je čula za napadača, pojurila je kući bojeći se za sebe i svoju djecu.

Moj suradnik i ja hodali smo bosonogi po mokrim pustim ulicama i dozivali pomoć. Činilo se da svi spavaju. Napokon, netko nas je odveo u bolnicu oko tri sata pred jutro. Moj prijatelj je imao blage posjekotine na ruci i nogama. Ja sam imao ozbiljan rez od lijevog oka do čeljusti. Liječnik mi je sašio brojne šavove i dao injekcije.

Najsretniji trenutak u toj mračnoj noći došao je s jutarnjim suncem. Kako se sunce dizalo, činilo se da sjaji samo za mene. Osmjehnuo sam se. Osjetio sam Isusovu duboku ljubav. Bio je sa mnom od početka i bit će sa mnom do kraja. Pastir bdije nad svojim ovcama. Napadač je uhvaćen tog jutra i zadržan je u zatvoru. Nisam se obeshrabrio.

Osam mjeseci kasnije, u dobi od dvadeset dvije godine, započeo sam drugu godinu u projektu  Pokret 1000 misionara, ovoga puta na Jugu Koreje. Sada sam u svojoj trećoj godini službe u tom projektu. Zahvaljujem Bogu za svako iskustvo.

Gospodin je u Jeremiji 33,3 rekao: “Zazovi me, i odazvat ću ti se i objavit ću ti velike i nedokučive tajne o kojim ništa ne znaš.” Moj pogled na život se promijenio. Moj život nije moj. On pripada Bogu.

*Merry Grace Baloria*