---
title:  ISUSOVO DJETINJSTVO
date:   05/10/2020
---

Sveto pismo daje nam vrlo malo pojedinosti o Isusovom djetinjstvu. Veći dio tih godina ostaje tajna. Međutim, imamo određeni uvid u karakter Njegovih ovozemaljskih roditelja, Marije i Josipa, a to što saznajemo o njima moglo bi nam pomoći da razjasnimo ponešto o Njegovom djetinjstvu i ranom odgoju.

**Čemu nas sljedeći tekstovi uče u vezi s Marijom i Josipom, i na koji nam način pružaju uvid u Isusov odgoj od strane Njegovih roditelja?**

`Luka 1,26-38`

`Luka 1,46-55`

`Matej 1,18-24`

Na osnovi ovih tekstova možemo vidjeti da su i Marija i Josip bili vjerni Židovi, koji su nastojali živjeti u poslušnosti Božjim zakonima i zapovijedima. I doista, kada im je Gospodin prišao i rekao što će im se dogoditi, oni su vjerno učinili sve što im je rečeno.

“Dijete Isus nije primalo pouke u školama pod okriljem sinagoga. Njegova je majka bila Njegov prvi zemaljski učitelj. S njezinih usana i iz proročkih svitaka On je naučio nebeske istine. One iste riječi što ih je sam izgovorio Mojsiju za Izraela, sad je usvajao na krilu svoje majke. Kad je prešao iz djetinjstva u mladićko doba, nije tražio rabinske škole. Njemu nije bio potreban odgoj koji bi stekao na takvim izvorima, jer Bog je bio Njegov Učitelj.” (Ellen G. White, Isusov život, str. 43; u izvorniku 70)

Nema sumnje da su oni bili dobri i vjerni učitelji tom djetetu, ali, kao što nam otkriva Luka 2,41-50, bilo je mnogo toga u vezi s njihovim Sinom što oni nisu razumjeli jer je Isus posjedovao znanje i mudrost koje Mu je mogao pružiti jedino Bog.

`Pročitajte ponovno navedeni citat Ellen G. White. Kako razumijemo da je On učio u krilu svoje majke riječi koje je sâm izgovorio? Što nam to govori o Božjoj čudesnoj ljubavi? Kako bismo mi, pala i grešna stvorenja, trebali odgovoriti na nju?`