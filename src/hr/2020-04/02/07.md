---
title:  ZA DALJNJE PROUČAVANJE
date:   09/10/2020
---

U knjizi Odgoj Ellen G. White pročitajte sljedeća poglavlja: “Priprema”, str. 227—232 (u izvorniku 275-282); “Zajednički rad”, str. 232— 235 (u izvorniku 283—286) i “Disciplina”, str. 236—243 (u izvorniku 287—297).

“Na očevima počiva jednaka odgovornost za rani i za kasniji odgoj djeteta. Stoga je prijeko potrebno da se oba roditelja za to pomnjivo i temeljito pripreme. Prije nego što odluče preuzeti dužnost roditeljstva, muškarci i žene moraju upoznati zakone tjelesnog razvitka. … Morali bi razumjeti i zakone umnog razvitka i ćudorednog odgoja.” (Ellen G. White, Odgoj, str. 227; u izvorniku 276)

“Suradnju moraju početi otac i majka u obiteljskoj svakodnevici. Zajedno su odgovorni za odgoj svoje djece i zato stalno moraju zajednički raditi. Neka se predaju Bogu moleći Ga da im pomogne kako bi jedno drugo podržavali. … Roditelji koji tako odgajaju djecu teško će se naći među onima koji kritiziraju učitelja. Osjećaju da dobro njihove djece i pravednost prema školi zahtijevaju da, koliko god je to moguće, podržavaju i cijene onoga tko sudjeluje u nošenju njihove odgovornosti.” (Ellen G. White, Odgoj, str.233; u izvorniku 283)

*Pitanja za razgovor*

`1. Bilo da imamo djecu ili ne, svi mi živimo u nekoj vrsti obiteljskog okruženja i svi komuniciramo s drugima. Što vam iz pouke za ovaj tjedan može pomoći u komunikaciji, ili čak i svjedočenju drugima, bilo u mjestu u kojem živite ili negdje drugdje?`

`2. Mi smo skloni na obrazovanje gledati kao na nešto dobro. (Uostalom, tko bi mogao biti protiv obrazovanja?) A je li uvijek tako? Koji bi mogao biti primjer izvitoperenog obrazovanja koje je pretvoreno u nešto loše? Što bi nam iz tih negativnih primjera moglo pomoći da obrazovanje pretvorimo u nešto dobro?`

`3. Kao što je spomenuto u odsjeku za srijedu, svima nam je dan sveti dar slobodne volje. Prije ili poslije, kada djeca odrastu, ona će morati donositi vlastite odluke u vezi s Bogom o kojem su učila tijekom čitavog djetinjstva. Zašto svi roditelji, a zapravo i svi ostali koji svjedoče drugima i da nastoje ih upoznati s Evanđeljem, moraju uvijek imati na umu tu ključnu istinu o slobodnoj volji?`