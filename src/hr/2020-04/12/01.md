---
title:  "Subota — doživljaj Božjeg karaktera i življenje u skladu s njim"
date:   12/12/2020
---

> <p></p>
> “Tada im nastavi: ‘Subota je stvorena radi čovjeka, a ne čovjek radi subote. Stoga je Sin Čovječji gospodar i subote.’” (Marko 2,27.28)

### Biblijski tekstovi
Postanak 1; Postanak 2; Izlazak 16,14-29; Izaija 58,1-14; Matej 12,1-13; Luka 13,10-17.

Jodie je bila jedina adventistica na postdiplomskom studiju, a zbog svoje odluke da ne prisustvuje nekim društvenim događajima subotom njezina je vjera bila vrlo uočljiva.

Jednog dana pozvala ju je Gayle, njezina prijateljica. Gaylein suprug trebao je otputovati iz grada na šest tjedana, pa je ona pozvala Jodie da u tom vremenu provodi petak uvečer s njom jer je znala da Jodie tada ionako ništa ne radi.

Tako su iduća četiri petka uvečer njih dvije večerale zajedno, slušale glazbu, razmjenjivale kršćanska iskustva i uživale u uzajamnom druženju. Petog vikenda Gayle je rekla Jodie da je bila u kupnji u gradu i kad je pogledala na sat, pomislila je: uskoro počinje subota. Iznenada je shvatila da je tijekom njihovih susreta petkom uvečer doživjela nešto novo u svojem vjerskom životu. Uzrasla je, naučila više o svojem Bogu i produbila svoju vjeru. Subota je bila prilika za učenje i osobni razvoj.

Ova zanimljiva priča govori o tome kako o suboti možemo razmišljati ne samo kao o vremenu za odmor, već i kao o prilici za učenje.

*Oikos: Ovog tjedna čitamo iz knjige Ellen G. White, Služba liječenja, Znaci vremena, 2014., poglavlje 23*