---
title:  ZA DALJNJE PROUČAVANJE
date:   13/11/2020
---

“Podmuklije od svega je srce. Oni koji se izjašnjavaju kao pobožni nisu uvijek spremni ozbiljno preispitati sebe kako bi vidjeli jesu li doista u vjeri. Zastrašujuća je činjenica da se mnogi oslanjaju na lažnu nadu. Neki se oslanjaju na stara iskustva koja su imali prije puno godina. Ali kada nastupi trenutak preispitivanja srca, kad svima bude potrebno svakidašnje iskustvo, oni se neće imati na što osloniti. Oni misle da će ih spasiti ispovijedanje istine. Ali tek kad ti grijesi koje Bog mrzi budu svladani, Isus će ući i večerat će s vama i vi s Njim. Tada ćete crpiti božansku snagu od Isusa, rast ćete u Njemu i moći ćete pobjedonosno reći: ‘Hvala Bogu koji nam daje pobjedu po Gospodinu našem Isusu Kristu!’ Gospodinu bi bilo draže da ti mlaki zagovornici vjere nikad nisu ni prizvali Njegovo ime. Oni su stalan teret onima koji bi bili vjerni Isusovi sljedbenici. Oni su kamen spoticanja za nevjerne, a zli anđeli likuju nad njima i rugaju se Božjim anđelima zbog njihovih krivih putova. Takvi su prokletstvo za djelo u zemlji i u inozemstvu. Oni se približavaju Bogu svojim usnama, a srce im je daleko od Njega.” (Ellen G. White, Spiritual Gifts, sv. 2, str. 227)

*Pitanja za razgovor*

`1.	Na osnovi teksta u Marku 7,1-13, saznajemo da se u osnovilažnog bogoštovlja nalazi problem srca. Bog ne cijeni izraze obožavanja koji silaze s naših usana ako oni ne dolaze iz srca. Zašto je Evanđelje i Isusova smrt radi nas najmoćniji način da se srca otvore za iskrenu ljubav prema Bogu?`

`2.	Istražite detaljnije misao o služenju Bogu “u duhu i istini”.Može li jedno postojati bez drugog, ili pravo bogoštovlje zahtijeva oboje? Zašto?`

`3.	Da, naše srce treba biti ispravno da bismo iskreno služiliBogu, ali što to znači? Morate li čekati da se potpuno povežete s Gospodinom, da vam život bude u savršenom redu prije nego što pristupite bogoslužju? S druge strane, kako vam pravo bogoštovlje može pomoći da dovedete svoje srce u ispravan odnos s Bogom?`