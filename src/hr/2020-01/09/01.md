---
title:  Od okaljanosti do očišćenja
date:   22/02/2020
---

> <p></p>
> “Odgovori: Još dvije tisuće i tri stotine večeri i jutara; tada će Svetište biti očišćeno.” (Daniel 8,14)

### Biblijski tekstovi:
Daniel 8, Daniel 2,38; Postanak 11,4; Levitski zakonik 16; Hebrejima 9,23-28.

Viđenje koje je zabilježeno u 8. poglavlju Knjige proroka Daniela prorok je dobio 548./547. g. pr. Kr. Ono značajno pojašnjava sud o kojem se govori u 7. poglavlju. Za razliku od viđenja iz 2. i 7. poglavlja Knjige proroka Daniela, viđenje u 8. poglavlju ne govori više o Babilonu, već o Medo-Perziji, jer je Babilon u to vrijeme slabio, a Perzijanci su se uspinjali kao sljedeća svjetska sila nakon Babilona. Viđenje u Danielu 8 podudara se s viđenjem iz 7. poglavlja. U 8. poglavlju mijenjaju se jezik i simboli jer je u središtu pozornosti čišćenje nebeskog Svetišta na Dan pomirenja na Nebu. Prema tome, posebnost 8. poglavlja leži u njegovoj usredotočenosti na nebesko Svetište.

Dok se u Danielu 7 prikazuje nebeski sud i Sin Čovječji kako prima kraljevstvo, u Danielu 8 opisuje se čišćenje nebeskog Svetišta. Kao što pokazuju paralele između ovih dvaju poglavlja, čišćenje nebeskog Svetišta opisanog u 8. poglavlju Knjige proroka Daniela odgovara prizoru suda iz 7. poglavlja.

**Oikos: Ovog tjedna čitamo iz knjige Ellen G. White, Velika borba, Znaci vremena, 2010., poglavlje 24**
