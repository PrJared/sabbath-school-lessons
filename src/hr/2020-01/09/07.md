---
title:  Za daljnje proučavanje
date:   28/02/2020
---

Slijedi tablica u kojoj je sažeto prikazano ono o čemu smo proučavali u vezi sa smjenjivanjem kraljevstava opisanim u 2., 7. i 8. poglavlju Knjige proroka Daniela. Što nam to govori o čišćenju Svetišta?

| Daniel 2	 |Daniel 7	|Daniel 8 |
|:----|:----|:----|
| Babilon |	Babilon | |
| Medo-Perzija |	Medo-Perzija |	Medo-Perzija |
| Grčka	| Grčka | Grčka |
| Poganski Rim | Poganski Rim |	Poganski Rim |
|Papinski Rim |Papinski Rim	| Papinski Rim |
| |	Sud na Nebu |	Čišćenje Svetišta |
Drugi dolazak	| Drugi dolazak	| Drugi dolazak |
| Kamen odvaljen bez ruku	| Sveci primaju kraljevstvo |	Uništen bez ruku |

Kao što vidimo u tablici, postoje određene paralele između poglavlja. Ne samo da su narodi prikazani paralelno, već se i prizor suda u Danielu 7 — koji se javlja nakon 1260 godina (538.—1798.) papinskog Rima, neposredno podudara s čišćenjem Svetišta, koje se u Danielu 8 javlja također nakon Rima. Ukratko rečeno, nebeski sud u Danielu 7 — sud koji vodi svršetku svijeta — isto je što i čišćenje Svetišta u Danielu 8. Ovdje su nam dana dva različita opisa iste stvari i oba se javljaju nakon razdoblja od 1260 godina progonstva koje je počinila sila malog roga.

**Pitanja za razgovor**

`1.	Kako nam prethodna tablica pokazuje da do čišćenja Svetišta, kao i suda u Danielu 7, mora doći nešto nakon proročanstva o 1260 godina u vezi s malim rogom, a prije uspostavljanja Božjeg vječnog kraljevstva?`

`2.	Proročanstvo iz 8. poglavlja Knjige proroka Daniela prikazuje povijest kao nasilnu i punu zla. Dvije nemani, koje simbolički prikazuju dva svjetska kraljevstva, bore se jedna protiv druge (Daniel 8,8-12). Sila malog roga koja se pojavljuje nakon njih vrši nasilje i progonstvo (Daniel 8,23-25). Prema tome, Pismo ovdje ne pokušava omalovažiti stvarnost patnje u ovom svijetu. Kako nam to može pomoći da naučimo imati povjerenje u Boga i Njegovu dobrotu usprkos postojanju zla koje zapažamo oko sebe?`
