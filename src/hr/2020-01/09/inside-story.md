---
title:  Iskustvo
date:   28/02/2020
---

**Svjedočenje iz groba**

George Cobb je čovjek koji je dvaput umro. O Cobbu se zapravo malo zna,
a ne zna se ni gdje su njegove fotografije, ako postoje.

No njegov grob desetljećima privlači pozornost zbog njegovog nadgrobnog spomenika na groblju u Brunswicku, u državi Maine, u Sjedinjenim Američkim Državama. Na njemu je uklesan datum rođenja i dva datuma smrti. Na nadgrobnom spomeniku piše:

Rođen 10. lipnja 1794. godine

Umro 10. studenoga 1848. godine

Ovdje počiva od 9. svibnja 1882. godine

Zapravo, Cobb je kršten 10. studenoga 1848. godine, i to je datum njegovog obraćenja, kad je umro “stari čovjek” Cobb. Tako je odredio da se ukleše na nadgrobni spomenik nakon što bude položen u grob da bi se odmarao. To se pak dogodilo 9. svibnja 1882., jer je umro u dobi od osamdeset i osam godina.

“Ovo je opet jedan od zanimljivih primjera vjere, volje i odlučnosti naših pionira da objavljuju svoju vjeru kako god je moguće, pa čak i porukom uklesanom na nadgrobnom spomeniku. Tako su oni željeli objaviti svoju vjeru i nakon što zaspu u Gospodinu,” kaže James Nix, direktor Povjerenstva za ostavštinu spisa Ellen G. White.

Nadgrobni spomenik uključuje i dio četvrte zapovijedi: “Sjeti se dana subotnjeg da ga svetkuješ.”

Nix je pokušao pronaći Cobbove potomke da sazna imaju li podatak koji je to čovjek uklesao neobične riječi na spomenik i koliko je to stajalo. Ali bez uspjeha. Nije mogao pronaći ono što je tražio.

Cobbov jedinstveni svjedok s groba dirnuo je srca mnogih ljudi, uključujući članove crkve koji se zaustavljaju na groblju.

“Cobb je prepoznao da je trebao umrijeti sebi i da će tada moći istinski živjeti uistinu.” kaže Ted N. C. Wilson, predsjednik Adventističke crkve na svjetskoj razini. “Dakle, živio je svoj život u lijepom prikazu razlike življenja sebi i onoga kad se umre starome ja i postane novo stvorenje u Kristu. Kakva je prednost vidjeti njegov nadgrobni spomenik!”

Kad je Karen Glassford — adventistica trećeg naraštaja misionara, koja djeluje kao obrazovna i komunikacijka koordinatorica u Institutu za svjetsku misiju Adventističke crkve — vidjela taj nadgrobni kamen, pretpostavila je da bi se prvi datum smrti mogao odnositi na Cobbovo krštenje.

“Njegov je nadgrobni spomenik postao svjedok drugim ljudima”, kaže ona. “To je izazvalo znatiželju: Zašto je taj čovjek umro dvaput? Sigurna sam da će na Nebu biti nekih i zbog nadgrobnog spomenika tog čovjeka.”

*Andrew McChesney, AdventistMission.org*
