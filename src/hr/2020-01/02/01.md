---
title:  Od Jeruzalema do Babilona
date:   04/01/2020
---

> <p></p>
> “Ovoj četvorici dječaka dade Bog znanje i razumijevanje svih knjiga i mudrosti. Daniel razumijevaše viđenja i sne.” (Daniel 1,17)

### Biblijski tekstovi:
2 o kraljevima 21,10-16; Daniel 1; Galaćanima 2,19.20; Matej 16,24-26; 2. Korinćanima 4,17; Jakov 1,5.

Biblija bez prikrivanja pokazuje slabosti palog ljudskog roda. Od 3. poglavlja Postanka i dalje čovjekova grešnost i njezine žalosne posljedice jasno su prikazane. Istodobno zapažamo primjere onih koji pokazuju veliku vjernost Bogu, čak i kada se suoče sa snažnim poticajima da budu sve samo ne vjerni. Jedan od najsnažnijih primjera takve vjernosti vidimo u Knjizi proroka Daniela.

Međutim, dok proučavamo ovu knjigu, imajmo na umu da je pravi junak u ovoj knjizi Bog. Toliko smo navikli na izvještaje koji naglašavaju vjernost Daniela i njegovih prijatelja da se može dogoditi da zaboravimo uzdići vjernost Onoga koji je vodio ova četiri mladića kada su se suprotstavili moći i privlačnostima babilonskog kraljevstva. Ostati vjeran dovoljan je izazov u vlastitoj zemlji i mjestu u kojem živimo, a pogotovo je velik kada se suočavamo s pritiskom strane zemlje, kulture i vjere. Međutim, ljudi se bore s izazovima jer, poput apostola Pavla, kažu: “Znam komu sam vjerovao” (2. Timoteju 1,12), i u Njega polažu svoje povjerenje.

**Oikos: Ovog tjedna čitamo iz knjige Ellen G. White, Velika borba, Znaci vremena, 2010., poglavlje 17**
