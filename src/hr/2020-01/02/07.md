---
title:  Za daljnje proučavanje
date:   10/01/2020
---

“Daniel i njegovi drugovi u Babilonu bili su u mladosti prividno veći miljenici sreće nego Josip u prvim godinama svojega života u Egiptu. Ipak, i oni su bili podvrgnuti kušnji karaktera, gotovo isto tako teškoj. Iz razmjerne jednostavnosti svojih židovskih domova, ti mladići kraljevskog roda bili su dovedeni u najveličanstveniji od svih gradova, na dvor njegovog najvećeg monarha, i izdvojeni da se pripreme za posebnu službu kralju. Na pokvarenom i raskošnom dvoru bili su okruženi teškim kušnjama. Pobjednici su oholo isticali činjenicu da su oni, Gospodnji štovatelji, zarobljenici u Babilonu, da je posuđe iz Božjeg doma stavljeno u hram babilonskih bogova i da je sâm kralj Izraela zarobljenik u rukama Babilonaca. To su predstavljali kao dokaz da su njihova religija i običaji bolji od religije i običaja Hebreja. Dopuštajući poniženja za koja su Izraelci sami bili krvi, jer su se udaljili od Njegovih Zapovijedi, Bog je dao Babilonu dokaz svoje vrhovne vlasti, svetosti svojih zahtjeva i sigurnih plodova poslušnosti. To svjedočanstvo dao je na jedini mogući način — preko onih koji su ostali čvrsti u svojoj vjernosti.” (Ellen G. White, Odgoj, str. 47,48; u izvorniku 54)

**Pitanja za razgovor**

`1.	Razgovarajte u razredu o različitim kulturološkim i društvenim izazovima s kojima se kao kršćani suočavate u svojem društvu. Koji su izazovi u pitanju i kako Crkva kao cjelina može na njih odgovoriti?`

`2.	Razmislite o tome koliko je lako bilo Danielu i prijateljimaučiniti ustupke kad je u pitanju bila vjera. Uostalom, Babilonci su bili osvajači. Židovski narod bio je poražen. Kakav je veći “dokaz” bio potreban da su babilonski “bogovi” snažniji od izraelskog Boga i da, prema tome, Daniel i njegovi prijatelji trebaju prihvatiti tu činjenicu? Kojih su se važnih biblijskih istina mogli držati, istina koje su ih mogle poduprijeti u tim trenucima? (Vidi Jeremija 5,19; 7,22-34.) Što nam to govori o važnosti poznavanja Biblije i “sadašnje istine”`

`3.	Zašto je vjernost toliko važna ne samo nama, već i onimakojima naša vjernost svjedoči o karakteru Gospodina kojemu služimo?`
