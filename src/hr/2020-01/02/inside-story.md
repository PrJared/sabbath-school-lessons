---
title:  Iskustvo
date:   10/01/2020
---

**Novi pristup evangelizaciji**

Samuel Naumann, student na sveučilištu, primjenjuje jedinstven način dijeljenja adventističke literature u Njemačkoj, i ini se da zadobiva mnoga srca. Naumann zajedno s ocem i djedom postavlja lako pokretni štand s knjigama u gradskim središtima i na godišnjim festivalima u gradovima. Jedan član obitelji stoji na maloj udaljenosti od štanda i uručuje prolaznicima poklon-kartice. One koji prihvate takvu karticu upućuje se na štand, koji je nešto podalje, za odabir besplatne knjige. Rezultat: obitelji mogu ostvariti osobni kontakt, a vjerojatno će i onaj tko čita knjige porazgovarati s ljudima na štandu.

“Mi pohađamo festivale”, kaže Naumann, dvadesetpetogodišnji student slavenskih studija na Sveučilištu u Leipzigu. Neki se vrate i kažu: “Uzeo sam knjigu prošle godine. Bilo je dobro, i želim još jednu.”

Zamisao o darovnoj kartici za knjigu krenula je kružnim putom prema Njemačkoj, gdje ima 35.000 članova Kršćanske adventističke crkve, i oni se bore da se približe vrlo posvjetovljenom društvu zemlje od osamdeset i tri milijuna stanovnika.

Naumannov stariji brat vidio je slični knjižni projekt na ljetnom kampiranju adventista u Poljskoj. Poljaci su posudili tu zamisao iz Ukrajine. Dakle, zamisao o misioniranju s knjigama na štandovima se širi. U svakom slučaju, obitelj Naumann je zavoljela tu zamisao i nastavlja razvijati svoju misiju, nakon osiguravanja knjiga koje služe za dijeljenje na štandu, ili sponzoriranih knjiga.

Posjetitelji štanda pitaju se zbog čega oni to rade, dok pretražuju i čitaju desetine naslova, poput knjigâ Ellen G. White Isusov život i Velika borba, ili zdravstvene knjige Život i zdravlje; Tajne koje će vam promijeniti život, koju su napisali Mark Finley i Peter Landless.

Razgovori pružaju priliku za svjedočenje, posebno kad je knjiga besplatna, kaže Naumann.

Naumann voli odgovoriti ljudima: “Možete uzeti knjigu. Plaćeno je.” “Zašto?” često ga pita posjetitelj.

“To je poput križa”, kaže Naumann. “Isus je platio cijenu. Jednostavno trebate prihvatiti. Jedino što dajete je vaše vrijeme za čitanje. To je cijena koju trebate platiti.”

Reakcija na knjige je uglavnom pozitivna, svjedoči on.

Njegov otac Steffen prisjetio se učitelja povijesti u srednjoj školi kojemu se svidjela Velika borba. Toliko se zanimao da je zatražio dodatne primjerke za dijeljenje učenicima u njegovom razredu. Drugi put je političar iz Europske unije uzeo primjerak Velike borbe i pročitao tu opsežnu knjigu tijekom jedne noći. Vratio se sljedećeg dana tražiti primjerak za svojeg sina novinara.

Naumann zasad nema nijednog krštenja, ali nije zabrinut. “Smatram ovu službu sijanjem sjemena, a netko drugi će požeti.” uvjeren je.

*Andrew McChesney, AdventistMission.org*
