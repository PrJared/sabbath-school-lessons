---
title:  Iskustvo
date:   07/02/2020
---

**Bolje nego kod zubara**

Žena se osmjehivala od uha do uha. Ali, rekla mi je da je satima ranije bila razočarana jer je saznala da ne može dobiti besplatno čišćenje zuba i skidanje zubnog kamenca u programu Put ka zdravlju, koji je održavala adventistička klinika u državi Teksas, Sjedinjene Američke Države.

Žena je zauzela svoje mjesto u dugom redu, kao i ljudi koji su tražili zdravstvenu zaštitu i ostale usluge u prostranom Memorijalnom centru Will Rogers u Fort Wortu, prvog dana trodnevne besplatne zdravstvene skrbi u organizaciji Crkve adventista sedmog dana. Ali kad je stigla na red, saznala je da više nema mjesta za taj dan.

Izgubila je nadu, počela se okretati i odlučila otići, kad se pojavio volonter iz tima i predložio da tog dana odabere neku od drugih besplatnih usluga na kojima nije gužva. I gospođa se odlučila za pregled vida.

Nakon što joj je izmjeren krvni tlak i drugi važni parametri za vid, što prolaze svi pacijenti, upućena je k očnom liječniku.

Liječnik je pogledao nalaze i postavio joj nekoliko pitanja. Mislio je da nešto nije u redu. Vidjevši kolegu liječnika u blizini, zatražio je pomoć i savjet.

Liječnik je pregledao nalaz, naredio sonogram i dijagnosticirao da žena ima problema s hipotireozom i nedovoljnim radom štitne žlijezde. Česti simptomi su umor, razdražljivost i depresija, neotpornost na hladnoću i debljanje.

“Koliko to traje?” upitao je liječnik. “Šest godina.” odgovorila je žena.

Posjetila je razne liječnike, ali joj nisu mogli otkriti razlog. Njezino zdravstveno osiguranje nije pokrivalo ispitivanja na sonogramu i nije si mogla priuštiti plaćanje više od liječničkog savjetovanja.

“Kad sam upoznao ženu, ona je napuštala program Put ka zdravlju. Ispričala je svoj slučaj kako je Put ka zdravlju bilo zanimljivo iskustvo. Uspio sam suosjećati s njom jer imam hipertireozu, previše aktivnu štitnjaču,” ispričao je jedan od volontera.

“Mislila sam da umirem; tako sam se osjećala prije nekoliko mjeseci.” rekla je žena. “Nisam znala što nije u redu sa mnom. Kad sam počela uzimati lijekove, osjetila sam se puno bolje. Razlika je bila poput noći i dana. Osjećaš se daleko bolje kad jednom znaš u čemu je problem i da ima rješenja.”

Žena se nasmiješila: “Došla sam na čišćenje zuba, a nikad nisam otkrila koji je moj stvarni problem i što bi bilo da sam dobila mjesto kod zubnog liječnika? Način na koji je to Bog izveo je stvarno blagoslov.”

*Madeline Dyche, majka dvoje djece u gradu Keene u Teksasu*
