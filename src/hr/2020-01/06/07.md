---
title:  Za daljnje proučavanje
date:   07/02/2020
---

Velike gozbe bile su uobičajene na dvorovima starog svijeta. Kraljevi su priređivali skupove koji su se odlikovali neumjerenošću i raskoši da bi pokazali svoju veličinu i samopouzdanje. Iako ne znamo sve pojedinosti o ovoj gozbi, znamo da se održavala u vrijeme kada je medo-perzijska vojska napadala Babilon. Ljudski gledano, nije bilo razloga za brigu. Babilon je imao utvrđene zidove, zalihe hrane za nekoliko godina i obilje vode jer je rijeka Eufrat tekla kroz središte grada. Zato kralj Baltazar ne vidi nikakav problem u tome što priređuje gozbu dok neprijatelji opkoljavaju grad. Naređuje veliko slavlje koje se uskoro izopačuje u raskalašenu pijanku. Ovo je snažno svjedočanstvo o oholosti ljudskog roda, posebno kad se uspoređuje s Gospodnjom silom. Bog preko Daniela govori kralju da usprkos prilikama koje je imao da sazna istinu, “nisi dao slavu Bogu koji u svojoj ruci drži dah tvoj i sve tvoje putove” (Daniel 5,23).

“Povijest naroda i danas nam govori. Svakom narodu i svakom pojedincu Bog je odredio mjesto u svojem velikom planu. I danas se ljudi i narodi kušaju viskom u ruci Onoga koji nikada ne griješi. Svi oni svojom odlukom određuju svoju sudbinu, a Bog ih sve nadglasava radi ispunjenja svojih namjera.” (Ellen G. White, Proroci i kraljevi, str. 340; u izvorniku 536)

**Pitanja za razgovor**

`1.	Razgovarajte u razredu o pitanju iz odsjeka od nedjelje otome na koje sve načine društvo i kultura mogu uniziti Božju istinu. Kako mi kao crkva i kao pojedinci trebamo odgovoriti na ova djela oskvrnjenja?`

`2.	Što nas ovaj izvještaj uči o tome da spasenje nije tolikopovezano s onim što znamo, već kako odgovaramo na to što znamo? (vidi Daniel 5,22)`

`3.	Pročitajte Daniel 5,23. Koja važna duhovna načela nalazimou ovom retku? Na primjer, kako nas tekst upozorava na odbacivanje Boga? Ili čemu nas tekst uči o Bogu ne samo kao o Stvoritelju, već i Održavatelju našeg života?`

`4.	Čak i dok nije znao što napisane riječi znače, Baltazar je biouplašen (Daniel 5,6). Što ta činjenica govori o tome što znači živjeti s grižnjom savjesti?`
