---
title:  Od samoljublja do propasti
date:   01/02/2020
---

> <p></p>
> “On mijenja doba i vremena, ruši i postavlja kraljeve, daje mudrost mudrima i znanje pronicavima.” (Daniel 2,21)

### Biblijski tekstovi:
Daniel 5; Otkrivenje 17,4-6; Psalam 96,5; Kološanima 1,15-17; Rimljanima 1,16-32; Propovjednik 8,11; Otkrivenje 14,8.

U 5. poglavlju Knjige proroka Daniela, Božja riječ daje nam snažan primjer ljudske oholosti koja završava na zapanjujući i dramatičan način. Iako bi netko mogao reći da je Nabukodonozoru bilo potrebno mnogo vremena da nauči određene pouke, on ih je makar naučio. Njegov unuk Baltazar nije. Koristeći posude iz Hrama na razvratnoj gozbi, Baltazar ih je oskvrnuo. Takav čin oskvrnjenja jednak je ne samo izazivanju Boga, već i napadu na Boga osobno. Prema tome, Baltazar puni čašu svojega bezakonja ponašajući se slično malom rogu (vidi Daniel 8) koji je napao temelje Božjeg Svetišta. Oduzimajući vlast Baltazaru, Bog pokazuje što će učiniti neprijatelju svojeg naroda u posljednjim danima.

Događaji zabilježeni u 5. poglavlju Knjige proroka Daniela zbili su se 539. g. pr. Kr. u noći kada je Babilon pao pred medo-perzijskom vojskom. Tada dolazi do prelaska sa zlata na srebro, prorečenog u Danielu 2. Još jednom postaje jasno da Bog vlada događajima u svijetu.

**Oikos: Ovog tjedna čitamo iz knjige Ellen G. White, Velika borba, Znaci vremena, 2010., poglavlje 21**
