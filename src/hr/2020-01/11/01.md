---
title:  Od borbe do pobjede
date:   07/03/2020
---

> <p></p>
> “Ne boj se, miljeniče! Mir tebi! Budi jak! Ohrabri se!” (Daniel 10,19)

### Biblijski tekstovi:
Efežanima 6,12; Daniel 10; Ezra 4,1-5; Jošua 5,13-15; Otkrivenje 1,12-18; Kološanima 2,15; Rimljanima 8,3739.

U 10. poglavlju Knjige proroka Daniela upoznajemo se s posljednjim Danielovim viđenjem, koje se nastavlja u 11. i 12. poglavlju. Na početku poglavlja rečeno je da se ovo viđenje odnosi na “velike stvari” (veliki sukob) (Daniel 10,1). Dok 11. poglavlje iznosi određene pojedinosti o ovom sukobu, Daniel 10 pokazuje njegovu duhovnu stranu i otkriva da iza prizora zemaljskih borbi bjesni duhovni sukob kozmičkih razmjera. Dok budemo proučavali ovo poglavlje, vidjet ćemo da se u ovaj kozmički sukob uključujemo kada se molimo na način koji ima dalekosežne posljedice. Međutim, u tim borbama nismo sami; Isus vodi bitku protiv Sotone u naše ime. Naučit ćemo da se konačna borba u koju smo uključeni ne vodi protiv zemaljskih, ljudskih sila, već protiv sila tame.

Apostol Pavao rekao je stoljećima nakon Daniela: “Jer naša borba nije protiv krvi i tijela, nego protiv Poglavarstava, protiv Vlasti, protiv Vrhovnika ovoga mračnog svijeta: protiv zlih duhova koji borave u nebeskim prostorima.” (Efežanima 6,12) Naš uspjeh u sukobu ovisi o Isusu Kristu koji je osobno porazio Sotonu na križu.

**Oikos: Ovog tjedna čitamo iz knjige Ellen G. White,  Velika borba, Znaci vremena, 2010., poglavlje 26**
