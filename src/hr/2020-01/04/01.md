---
title:  Od užarene peći do palače
date:   18/01/2020
---

> <p></p>
> “Bog naš, kome služimo, može nas izbaviti iz užarene peći i od ruke tvoje, kralju; on će nas i izbaviti.” (Daniel 3,17)

### Biblijski tekstovi:
Daniel 3; Otkrivenje 13,11-18; Izlazak 20,36; Ponovljeni zakon 6,4; 1. Korinćanima 15,12-26; Hebrejima 11.

“Tako  su ovi mladići, ispunjeni Duhom Svetim, cijelom narodu objavili svoju vjeru, da je Onaj kome služe jedini pravi i živi Bog. Ovo pokazivanje vjere bilo je najrječitije predstavljanje njihovih načela. Da bi idolopoklonicima ukazali na silu i veličinu živoga Boga, Njegovi sluge moraju pokazati svoje poštovanje prema Bogu. Moraju pokazati da je On jedini kome ukazuju čast i koga proslavljaju, i da ih nikakve okolnosti, čak ni očuvanje golog života, ne može navesti da učine i najmanji ustupak idolopoklonstvu. Ove pouke imaju neposredan utjecaj na naše iskustvo u ovim posljednjim danima.” (Ellen G. White, In Heavenly Places, str. 149)

Iako se može činiti da suočavanje sa smrću zbog pitanja bogoslužja pripada nekom predznanstvenom dobu u kojem je vladalo praznovjerje, Pismo otkriva da će se na svršetku vremena, u vrijeme napretka, dogoditi nešto slično, ali će poprimiti svjetske razmjere. Dakle, proučavanjem ovog izvještaja stječemo uvid u pitanja s kojima će se, prema Pismu, suočiti Božji vjerni narod.

**Oikos: Ovog tjedna čitamo iz knjige Ellen G. White, Velika borba, Znaci vremena, 2010., poglavlje 19**
