---
title:  Iskustvo
date:   24/01/2020
---

**Napadi u školi**

Stepan Avakov je rođen i odrastao u Bakuu, glavnom gradu Azerbajdžana. Imao je svoj život, a isplanirao ga je u dobi od trinaest godina. Jako je volio košarku i borio se za naslov najboljeg igrača u svojoj dobnoj skupini u Azerbajdžanu. Njegov trener mu je rekao: “Ne trebaš se ničega bojati. Postat ćeš profesionalni košarkaš.”

Jednoga dana skupina učenika upala je u učionicu za vrijeme nastave.

“Hej Armenko!” povikao je jedan, pokazujući na Avakova.

“Ubijmo ga!” dobacio je drugi.

Učenici su odvukli Avakova ispred pročelja škole, gdje se nalazila i čekala bijesna gomila etničkih Azerisa. Dok je Avakov očekivao najgore, njegovi otmičari su se neobjašnjivo povukli. Pojavio se Azeri, prijatelj iz razreda, stao pored Avakova i povukao ga na sigurno.

Kad su odmaknuli od gomile, dva dječaka su došla u Avakovu kuću, gdje je mladi spasitelj ostavio Avakova s majkom. Avakov nikad više nije vidio tog dječaka.

Avakova majka odbila ga je pustiti da se vrati u školu i, mjesec dana kasnije, krajem 1989. godine, obitelj se preselila u Rusiju kako bi spasila život.

Avakov se borio da svoj novi život prilagodi Volgodonsku, gradu od oko 175.000 stanovnika na jugu Rusije. Pokušao je igrati košarku, ali nešto je u njemu bilo slomljeno. Nije mogao razumjeti zašto su se životni prijatelji okrenuli protiv njega zbog njegove etničke pripadnosti. Tražio je odgovore.

Jednog dana je učiteljica povijesti najavila gošću koja će govoriti o biblijskoj povijesti. Gostujuća učiteljica je ustala i govorila o tome iz proročanstva u Knjizi proroka Daniela 2. Avakov je slušao s dubokim zanimanjem.

Nikad nije razmišljao o Bogu i prvi put u svojem životu razmišljao je o postojanju Boga koji vlada Zemljom. Pitao se zna li Bog njegovu budućnost. Nakon nastave Avakov je prišao gostujućoj učiteljici s mnogim pitanjima. Ta je učiteljica bila pastorova supruga.

Gošća je klimnula glavom: “Moj suprug, pastor, bit će u školi za dva tjedna,” rekla je. “Može odgovoriti na tvoja pitanja.”

Dva tjedna kasnije pastor Veniamin Tarasjuk predavao je lekciju iz povijesti. Postavio je četiri pitanja na koja bi svaka osoba trebala znati odgovoriti: Tko sam? Odakle sam? Zašto sam ovdje? Što se događa nakon smrti? Pitanja su potresla Avakova. Nikada ih prije nije razmatrao.

“Ako osoba može odgovoriti na ta pitanja, ima sve odgovore za sretan život,” objasnio je pastor. “Bog može odgovoriti na takva pitanja.”

Avakov je otišao kući pronaći Boga i odgovore na ta četiri pitanja. Pronašao ih je i bio kršten nekoliko godina kasnije. “Izgubio sam mir kad sam morao pobjeći iz Bakua,” kaže Avakov. “Cijeli sam život tražio mir — sve do mojeg krštenja. Sad ga imam.”

*Andrew McChesney, AdventistMission.org*
