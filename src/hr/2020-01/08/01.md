---
title:  Od olujnog mora do nebeskih oblaka
date:   15/02/2020
---

> <p></p>
> “A kraljevstvo, vlast i veličanstvo pod svim nebesima dat će se puku Svetaca Svevišnjega.” (Daniel 7,27)

### Biblijski tekstovi:
Daniel 7; 2. Solunjanima 2,1-12; Rimljanima 8,1; Marko 13,26; Luka 9,26; Luka 12,8; 1. Timoteju 2,5.

Viđenje iz 7. poglavlja Knjige proroka Daniela, koje je tema za ovaj tjedan, podudara se sa snom iz 2. poglavlja iste knjige. Međutim, u 7. poglavlju proširuje se tema otkrivena u 2. poglavlju. Prvo, viđenje je objavljeno noću i prikazuje more koje su uzburkala četiri vjetra. Tama i voda upućuju na stvaranje, ali ovdje se čini da je stvaranje na neki način izobličeno ili izloženo napadu. Drugo, životinje u viđenju su nečiste i hibridne, što prikazuje kršenje stvorenog poretka. Treće, životinje su prikazane kako vladaju; prema tome, čini se da su vlast koju je Bog dao Adamu u Edenskom vrtu prisvojile te sile. Četvrto, dolaskom Sina Čovječjeg Božja vlast vraća se onima kojima pripada. Ono što je Adam izgubio u Edenskom vrtu, Sin Čovječji vraća na nebeskom sudu.

Prethodni opis daje sveobuhvatni prikaz biblijskih slika koje se smjenjuju u pozadini ovog simboličnog viđenja. Srećom, anđeo objašnjava neke ključne pojedinosti viđenja, tako da možemo razumjeti glavne crte ovog iznimnog proročanstva.

**Oikos: Ovog tjedna čitamo iz knjige Ellen G. White, Velika borba, Znaci vremena, 2010., poglavlje 23**
