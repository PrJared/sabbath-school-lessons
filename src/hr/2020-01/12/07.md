---
title:  Za daljnje proučavanje
date:   20/03/2020
---

Zanimljivo je da je Martin Luther poistovjetio grozotu pustoši iz Daniela 11,31 s papinstvom i njegovim naukom i praksom. Prema tome, povezanost 11. poglavlja Knjige proroka Daniela sa 7. i 8. poglavljem podupire gledište Luthera i mnogih drugih protestantskih tumača da je ustanova papinstva i njegov nauk ispunjenje ovih proročanstava u povijesti. U vezi s tim, Ellen G. White kaže: “Nijedna crkva unutar područja pod rimskom vlasti nije ostavljena da dugo uživa u slobodi savjesti. Čim je zadobilo vlast, papinstvo je ispružilo ruke da uništi sve koji odbijaju priznati njegovu moć, pa su se crkve, jedna za drugom, pokorile njegovoj vlasti.” (Velika borba, str. 54; u izvorniku 62)

**Pitanja za razgovor**

`1.	Kako možemo biti obazrivi prema osjećajima drugih, a ipakne ugrožavati ono što Biblija naučava o ulozi Rima u posljednjim danima?`

`2.	Tekst u Danielu 11,33 glasi: “Umnici u narodu poučavat ćemnoštvo, ali će ih jedno vrijeme zatirati mačem i ognjem, izgnanstvom i pljačkanjem.” Što ovaj tekst govori o sudbini pojedinih pripadnika Božjeg vjernog naroda? Što prema ovom tekstu vjerni narod čini prije nego što biva mučen? Kakva se poruka u tome krije za nas danas?`

`3.	Tekst u Danielu 11,36 glasi: “Kralj će raditi što god mu seprohtije, uznoseći i uzdižući sebe iznad svih bogova: protiv Boga nad bogovima govorit će hule i uspijevat će dok se gnjev ne navrši — jer ono što je određeno, to će se ispuniti.” Na što i na koga vas ovaj tekst podsjeća? (Vidi Izaija 14,12-17; 2. Solunjanima 2,1-4.)`

`4.	U Danielu 11,27.29.35 koristi se izraz u lammo’ed ili u “određeno vrijeme”. Što nam taj izraz ponovno govori o Božjem upravljanju poviješću?`
