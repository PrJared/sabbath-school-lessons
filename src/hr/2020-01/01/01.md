---
title:  LOd čitanja do razumijevanja
date:   28/12/2019
---

> <p></p>
> “Kad Filip pritrča i ču da onaj čita proroka Izaiju, upita ga: ‘Razumiješ li baš to što čitaš?’” (Djela 8,30)

### Biblijski tekstovi: Luka 24,25-27; 2. Petrova 3,11-13; Jona 3,3-10; Brojevi 14,34; Daniel 9,23; Daniel 10,11.12.

Naša Crkva nastala je na temelju stranica Knjige proroka Daniela, koju ćemo proučavati ovog tromjesečja. Na samom početku na umu trebamo imati sljedeće pojedinosti koje će nam pomoći u proučavanju.

Prvo, nikad ne trebamo zaboraviti da je Krist u središtu Knjige proroka Daniela, kao i cijele Biblije.

Drugo, Knjiga proroka Daniela ustrojena je na način koji otkriva književnu ljepotu i pomaže da shvatimo što je u središtu njezinog zanimanja.

Treće, trebamo shvatiti razliku između običnih i apokaliptičkih proročanstava. To će nam pomoći da razlikujemo Danielova proročanstva od proročanstava drugih proroka kao što su Izaija, Amos i Jeremija.

Četvrto, dok proučavamo Danielova vremenska proročanstva, trebamo shvatiti da ona obuhvaćaju dugačka vremenska razdoblja i da se na njih treba primijeniti načelo dan za godinu.

Peto, trebamo naglasiti da Knjiga proroka Daniela ne bilježi samo proročanstva, već je iznimno značajna za naš osobni život danas.

**Oikos: Ovog tjedna čitamo iz knjige Ellen G. White, Velika borba, Znaci vremena, 2010., poglavlje 16**
