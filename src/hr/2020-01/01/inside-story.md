---
title:  Iskustvo
date:   03/01/2020
---

**Stvarajte od ljudi prijatelje, a ne adventiste**

Igor Gospodarec je naručio iz Moskve osamsto evanđeoskih plakata u boji, na kojima je pisalo: “Biblija otvara put za zdrav i sretan život”. Oblijepio je plakate po cijelom gradu u bivšoj sovjetskoj republici u kojoj većina stanovništva nije kršćanska. Tada mu je stariji evanđelist rekao da počne ispočetka.

“Naruči osamsto novih plakata koji oglašavaju Petodnevni program odvikavanja od pušenja Crkve adventista sedmog dana,” savjetovao je Arturo Schmidt, evanđelist iz Argentine.

Gospodarec nije mogao vjerovati svojim ušima. Plakat je dosta stajao — i vrijeme, pa mjesto — a on nije htio početi ispočetka.

“Zašto?” pitao je.

“Naš cilj nije od nekršćana učiniti adventiste,” rekao je Schmidt. “Cilj nam je sprijateljiti se.”

Bilo je to 1992. godine, samo godinu dana nakon raspada Sovjetskog Saveza. Gospodarec je tada bio mladi adventistički pastor koji je žarko želio iskoristiti novoosnovanu vjersku slobodu da bi objavio svoju ljubav prema Isusu.

Nije mu se svidio Schmidtov savjet. Nije vidio smisla ne propovijedati o Isusu. Nije vidio smisla u održavanju nastave o tome kako prekinuti s navikom pušenja. Nije htio baciti novac uložen u evanđeoski plakat. Molio se da razumije propovjednikov savjet.

Gospodarec je na kraju odlučio iskoristiti priliku. Možda stariji evanđelist zna nešto što on ne zna? Naručio je iz Moskve osamsto plakata o predavanjima Kako ostaviti pušenje — i polijepio ih preko onih starih na kojima je najavljivao svoju evangelizaciju.

Njegovo je iznenađenje bilo veliko kad se pojavio na prvoj večeri seminara o napuštanju pušenja. Iznajmljena dvorana bila je prepuna! Došlo je tisuću ljudi! Većina posjetitelja nisu bili kršćani. Shvatio je da njegov prvi plakat nikad ne bi privukao toliko velik broj slušatelja.

Prošlo je pet godina. Nakon subotnje propovijedi u crkvi, jedan je stranac prišao da pozdravi Gospodareca i stisne mu ruku.

“Sjećate li me se?”

Gospodarec se nije mogao sjetiti.

“Bio sam u onoj gomili od tisuću ljudi koji su slušali program Kako ostaviti pušenje, prije pet godina”, rekao je čovjek. “Razgovarao sam s pastorom Schmidtom.”

Čovjek je odgajan u nekršćanskoj obitelji i borio se da prestane pušiti. Seminari su mu pomogli da prestane pušiti i da shvati kako su adventisti njegovi prijatelji. Počeo je pohađati crkvu svake subote.

Gospodarec nije mogao vjerovati svojim ušima. “Upravo sam u tom trenutku shvatio važnost evangelizma prijateljstvom,” kaže Gospodarec, sada pedesetdevetogodišnji propovjednik i crkveni vođa na jugu Rusije. “Naš cilj nije od nekršćana stvoriti adventiste. Cilj nam je sprijateljiti se s Isusom.”

*Andrew McChesney, AdventistMission.org*
