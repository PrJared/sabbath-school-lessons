---
title:  Struktura Knjige proroka Daniela
date:   30/12/2019
---

Aramejski dio Knjige proroka Daniela, od 2. do 7. poglavlja (jedan dio Knjige proroka Daniela napisan je na hebrejskom, drugi na aramejskom), otkriva sljedeću strukturu koja središnju poruku tog dijela i cijele knjige:

- A -	Nabukodonozorovo viđenje četiriju kraljevstava (Daniel 2)
    - B	Bog oslobađa Danielove prijatelje iz užarene peći (Daniel 3)
        - C -	Sud nad Nabukodonozorom (Daniel 4)
        - C’ - Sud nad Baltazarom (Daniel 5)
    - B’ - Bog oslobađa Daniela iz lavovske jame (Daniel 6)
- A’ - Danielovo viđenje četiriju kraljevstava (Daniel 7)

Ova književna kompozicija naglašava glavnu temu postavljajući je u središte strukture, koja se u ovom slučaju sastoji od točaka C i C’ (Daniel 4 i 5): Bog oduzima kraljevstvo Nabukodonozoru (privremeno) i Baltazaru (trajno). Prema tome, u tekstu od 2. do 7. poglavlja naglašena je Božja vrhovna vlast nad zemaljskim kraljevima time što ih On postavlja i svrgava.

Ponavljanje je jedan od najdjelotvornijih načina prenošenja poruke i pojašnjenja. Na primjer, Bog daje faraonu dva sna u vezi s bliskom budućnošću Egipta (Postanak 41,1-7). U prvom snu sedam mršavih krava pojelo je sedam debelih. U drugom snu sedam malih i šturih klasova pojelo je sedam zdravih klasova žita. Oba sna upućuju na isto: nakon sedam godina napretka uslijedit će sedam godina oskudice.

Bog se u Knjizi proroka Daniela također koristi ponavljanjem. Postoje četiri proročka ciklusa u kojima se ponavlja cjelokupna osnovna struktura. Ova struktura na kraju ukazuje na konačnu Božju vrhovnu vlast. Iako svaka proročka slika sadrži drugačiji kut sagledavanja, one zajedno obuhvaćaju isto povijesno razdoblje koje se proteže od vremena proroka do posljednjeg vremena, kao što pokazuje sljedeći dijagram:

| Daniel 2 |	Daniel 7 |	Daniel 8; 9 |	Daniel 10—12 |
|:----|:----|:----|:----|
|Medo-Perzija	| Medo-Perzija | Medo-Perzija |	Medo-Perzija |
| Grčka | Grčka | Grčka | Grčka |
| Rim	| Rim	| Rim	| Rim |
| Uspostavljeno je Božje kraljevstvo	| Nebeski sud prethodi novoj Zemlji	| Čišćenje Svetišta |	Mihael ustaje | |

`Kakva se velika nada nalazi u ovi tekstovima? Daniel 2,44; Psalam 9,8-13; 2. Petrova 3,11-13.`
