---
title:  Od priznanja do utjehe
date:   29/02/2020
---

> <p></p>
> “Gospode, čuj! Gospode, oprosti! Gospode, poslušaj i čini! Ne oklijevaj — zbog sebe, Bože moj, jer se tvojim imenom zove grad tvoj i narod tvoj!” (Daniel 9,19)

### Biblijski tekstovi:
Daniel 9, Jeremija 25,11.12; Jeremija 29,10; 2. o kraljevima 19,15—19; Matej 5,16; Jakov 5,16.

Deveto poglavlje knjige proroka Daniela sadrži jednu od najsnažnijih molitava u Bibliji. U ključnim trenucima u svojem životu, Daniel pribjegava molitvi dok se suočava s izazovima koji su se našli pred njim. Kada su se Daniel i njegovi prijatelji suočili sa smrću zbog tajanstvenog sna koji je usnio neznabožački kralj, prorok pristupa Bogu u molitvi (Daniel 2). Kada je prema kraljevom proglasu bilo zabranjeno da se molitve upućuju drugim bogovima osim kralju, Daniel se i dalje svakodnevno molio okrenut prema Jeruzalemu (Daniel 6).

Prema tome, kada razmatramo molitvu u Danielu 9, ne zaboravimo da viđenje o 2300 večeri i jutara iz 8. poglavlja Knjige proroka Daniela u velikoj mjeri utječe na proroka. Iako je proročanstvo bilo pojašnjeno u općim crtama, Daniel ne razumije vremensko razdoblje spomenuto u razgovoru dvaju nebeskih bića: “Još dvije tisuće i tri stotine večeri i jutara; tada će Svetište biti očišćeno.” (Daniel 8,14) Tek u 9. poglavlju proroku je dano veće svjetlo, a i ovaj put je u pitanju odgovor na iskrenu molitvu.

**Oikos: Ovog tjedna čitamo iz knjige Ellen G. White, Velika borba, Znaci vremena, 2010., poglavlje 25**
