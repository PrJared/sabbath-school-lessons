---
title:  Mesijino djelo
date:   04/03/2020
---

Danielova posrednička molitva sadrži dva glavna pitanja: grijeh naroda i opustošenje Jeruzalema. Dakle, Božji odgovor odnosi se na ove dvije molbe. Zahvaljujući Mesijinom djelu, narod će biti otkupljen i Svetište pomazano. Međutim, ove dvije molbe uslišane su na način koji nadilazi neposredni povijesni okvir Danielovog vremena: Mesijino djelo donijet će dobro cijelom ljudskom rodu.

`Pročitajte Daniel 9,21-27 (Varaždinska Biblija). Kakvo je djelo trebalo izvršiti u razdoblju od sedamdeset tjedana? Zašto ga samo Isus može ostvariti?`

**1.	“Da se dokonča prijestup.”** Hebrejska riječ za “prijestup” (pesha’) ukazuje na namjerne prijestupe podređene osobe u odnosu na nadređenu (na primjer, Izreke 28,24). Ova riječ također se javlja u Bibliji u vezi s otvorenim čovjekovim odbacivanjem Boga (Ezekiel 2,3). Međutim, zahvaljujući Isusovoj krvi pobuna protiv Boga je ugušena i ljudima se nude zasluge koje teku s Golgote.

**2.	“Da se prestane s grijesima.”** Ovaj glagol znači “zapečatiti”, a uovom tekstu njegov je smisao da je grijeh oprošten. Nakon pada ljudski rod ne može živjeti prema Božjim mjerilima, ali Mesija će se pobrinuti za naše pogreške.

**3.	“Da se izvrši pomirenje za bezakonje.”** Pavao kaže: “Jer Bogodluči u njemu nastaniti svu Puninu, i po njemu pomiriti za nj sve što je na zemlji ili na nebu uspostavljajući mir krvlju njegova križa.” (Kološanima 1,19.20) Ovo može ostvariti samo Isus.

**4.	“I uvede vječna pravednost.”** Krist je zauzeo naše mjesto nakrižu i time nam darovao blaženo stanje da budemo pravedni pred Bogom. Samo vjerom možemo primiti ovu pravednost koja potječe od Boga.

**5.	“Da se zapečati viđenje i proročanstvo.”** Kada je Krist prinio sebekao žrtvu, starozavjetna proročanstva koja su ukazivala na Njegovo pomiriteljsko djelo bila su zapečaćena, odnosno ispunjena.

**6.	“Da se pomaže Sveti nad svetima.”** Sveti nad svetima koji se ovdje spominje nije osoba, već mjesto. Ta izjava odnosi se na početak Kristove posredničke službe u nebeskom Svetištu (Hebrejima 8,1).
