---
title:  Iskustvo
date:   06/03/2020
---

**Anđeo u zračnoj luci u Angoli**

Žive li anđeli u zračnim lukama?

Koristio sam usluge angolske kompanije TAAG u glavnom gradu Angole, Luandi. Imao sam otkazan let na dva sata, prije nego što sam uhvatio let za otočnu državu Sao Tome i Principe, kamo sam putovao zbog prikupljanja iskustava o misijama, koja čitate svakog tromjesečja na kraju svake pouke.

U određeno vrijeme koje je bilo otisnuto na mojoj karti ušao sam u red za čekanje do polaska. Ali kad sam pokazao putničku kartu, predstavnik aviokompanije me je izgurao iz reda, govoreći mi na portugalskom. Vidjevši moju zbunjenost, pozvao je službenika sigurnosti, koji mi je objasnio da moram pričekati dvadesetak minuta.

Dvadeset minuta kasnije predstavnik zrakoplovne tvrtke prihvatio je moj ukrcaj i uputio me u prepunu dvoranu. Čekao sam petnaest minuta. Tada je drugi predstavnik aviokompanije povikao: “São Tomé!” Pridružio sam se gomili ljudi koja je čekala da se pomaknu pokretne stepenice do odlaznog terminala u prizemlju.

Ali predstavnik zrakoplovne tvrtke, koji je čuvao ulaz na pokretne stepenice, odbio je moju ulaznica i nije dopustio ulazak, obraćajući mi se na portugalskom jeziku. Nije bilo službenika za sigurnost koji bi prevodio, pa sam pretpostavljao da ću morati pričekati dvadesetak minuta.

Ostali putnici krenuli su prema pokretnim stepenicama i uskoro je u dvorani ostalo samo nekoliko ljudi. Odlučio sam otići. Nitko nije ostao kako bi provjerio moju putovnicu i kartu. Na dnu pokretnih stepenica pridružio sam se ljudima koji su čekali.

Minute su prolazile, a nijedan autobus nas nije odvezao do aviona.

Zatim se mladić smeđe kose i preplanulog lica ubacio s ruksakom ispred mene u red. Pitao sam se zašto nije otišao na kraj reda. Nakon nekoliko minuta pogledao me je i rekao: “Moj engleski.”

Nisam imao pojma što misli. Pretpostavljao sam da govori samo portugalski. Čovjek je pokazao prema gomili oko nas.

“Ovaj let je za Portugal,” rekao je govoreći blago naglašenim engleskim jezikom.

“Za São Tomé je tamo,” pokazao je rukom, niz hodnik.

“Hvala!” uzviknuo sam i potrčao niz hodnik. Autobus na stajalištu čekao je dovoljno dugo, a vrata su se zatvorila čim sam se ukrcao.

Sjedeći u slabo ispunjenom avionu, pomislio sam na stranca u zračnoj luci. Kako je znao da govorim engleski? Nisam razgovarao ni s kim. Kako je znao kamo idem?

Vozna karta bila mi je spremljena u džepu. Zašto se ubacio u red ispred mene i obratio se meni između svih ljudi iz mnoštva?

Dolazeći u São Tomé, ispričao sam svoje iskustvo dužnosniku Adventističke crkve Eliseu R. Xavieru. Izjavio je da je Bog poslao anđela. Da sam propustio let, rekao je, ostao bih tri dana u Luandi. Zrakoplovna kompanija vozi za São Tomé samo tri puta tjedno.

U to ne sumnjam. Zračne luke su mjesta i za anđele.

*Andrew McChesney, AdventistMission.org*
