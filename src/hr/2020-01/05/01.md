---
title:  Od oholosti do poniznosti
date:   25/01/2020
---

> <p></p>
> “Kako su veliki njegovi znaci i kako su silna čudesa njegova! Njegovo je kraljevstvo kraljevstvo vječno, i vladavina njegova od koljena do koljena.” (Daniel 4,3 — Varaždinska Biblija)

### Biblijski tekstovi:
Daniel 4,1-33; Izreke 14,31; 2. o kraljevima 20,2-5; Jona 3,10; Daniel 4,34-37; Filipljanima 2,1-11.

Oholost je prvi iskonski grijeh. Prvo se pojavila u Luciferu, anđelu u nebeskim dvorovima. Zato Bog kaže u Ezekielu: “Srce ti se uzoholi zbog ljepote tvoje, mudrost svoju odnemari zbog svojega blaga! Na zemlju te bacih i predah te zemaljskim kraljevima da te prezirno gledaju.” (Ezekiel 28,17)

Oholost je dovela do Luciferovog pada, a on sada koristi svoju oholost da bezbrojno mnoštvo povede stazom prema uništenju. Mi smo svi pala ljudska bića čije postojanje ovisi o Bogu. Svi darovi koje imamo, sve što smo ostvarili zahvaljujući tim darovima, potječe jedino od Boga. Prema tome, kako se usuđujemo biti oholi, hvalisavi ili ponositi kada u svemu što činimo treba vladati poniznost?

Nabukodonozoru je bilo potrebno mnogo vremena da shvati važnost poniznosti. Čak i pojavljivanje četvrte osobe u užarenoj peći (vidi pouku od prošlog tjedna) ne mijenja tijek njegovog života. Kralj uviđa svoj stvarni položaj tek kada mu Bog oduzima kraljevstvo i šalje ga da živi s poljskim zvijerima.

**Oikos: Ovog tjedna čitamo iz knjige Ellen G. White, Velika borba, Znaci vremena, 2010., poglavlje 20**
