---
title:  Kamen
date:   16/01/2020
---

`Pročitajte Daniel 2,34.35.44.45. Što ovi redci govore o konačnoj sudbini našeg svijeta?`

Središnje je pitanje sna što će se dogoditi “na svršetku danâ” (Daniel 2,28). Moćna i bogata kakva su možda bila, metalna (i glinena) kraljevstva samo najavljuju uspostavljanje kamenog kraljevstva. Dok metali i glina do određene mjere mogu biti ljudski proizvodi, kamen u snu nije dodirnula ljudska ruka. Drugim riječima, iako je svako od prethodnih kraljevstava na kraju propalo, kraljevstvo prikazano kamenom trajat će zauvijek. Metafora stijene i kamena često simbolično prikazuje Boga (na primjer Ponovljeni zakon 32,4; 1. Samuelova 2,2; Psalam 18,31), pa kamen može ukazivati na Mesiju (Psalam 118,22; 1. Petrova 2,4.7). Prema tome, uspostavljanje Božjeg vječnog kraljevstva ne može ništa bolje simbolizirati od slike kamena.

Pojedinci tvrde da je kameno kraljevstvo uspostavljeno u vrijeme Isusove zemaljske službe i da je širenje Evanđelja pokazatelj da je Božje kraljevstvo zavladalo čitavim svijetom. Ipak, kameno kraljevstvo nastaje tek nakon što četiri glavna kraljevstva propadnu i ljudska povijest dosegne vrijeme podijeljenih kraljevstava, prikazanih stopalima i prstima kipa. Ova činjenica isključuje ispunjenje u prvom stoljeću jer se Isusova zemaljs

Međutim, kamen ustupa mjesto velikom brdu: “Kamen koji bijaše kip udario postade veliko brdo te napuni svu zemlju.” (Daniel 2,35) Ovo brdo oživljava sliku gore Siona, mjesta na kojem je stajao Hram, koje je stvarno prikazivalo Božje zemaljsko kraljevstvo u starozavjetno vrijeme. Zanimljivo je da kamen odvaljen s brijega postaje veliko brdo. To brdo, koje prema tekstu već postoji, najvjerojatnije ukazuje na nebeski Sion, nebesko Svetište, odakle će Krist doći i uspostaviti svoje vječno kraljevstvo. A u Jeruzalemu koji će se spustiti s Neba (Otkrivenje 21,1—22,5), ovo kraljevstvo doživjet će svoje konačno ispunjenje.

`Tekst u Danielu 2 točno opisuje sva kraljevstva dosad. Zašto je onda logično i mudro da vjerujemo u proročanstvo o dolasku posljednjeg kraljevstva, Božjeg vječnog kraljevstva? Zašto bi bilo nerazumno da ne povjerujemo u to proročanstvo?`
