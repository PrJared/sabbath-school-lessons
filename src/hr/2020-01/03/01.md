---
title:  Od tajne do otkrivenja
date:   11/01/2020
---

> <p></p>
> “Daniel prihvati riječ i reče: ‘Bilo ime Božje blagoslovljeno od vijeka do vijeka, njegova je mudrost i sila.’” (Daniel 2,20)

### Biblijski tekstovi:
Daniel 2,1-16; Djela 17,28; Daniel 2,17-49; Psalam 138; Ivan 15,5; Ponovljeni zakon 32,4; 1. Petrova 2,4.

U vodama oko Grenlanda plove ledeni bregovi različitih veličina. Katkad se male sante leda kreću u jednom smjeru dok goleme sante teku u drugom. Radi se o tome da vjetrovi koji pušu po površini nose male sante, dok su golemi komadi leda nošeni dubokim oceanskim strujama. Kada razmišljamo o usponima i padovima naroda u povijesti, to možemo usporediti s površinskim vjetrovima i oceanskim strujama. Vjetrovi prikazuju sve što je promjenjivo i nepredvidljivo, poput ljudske volje. Međutim, osim ovih jakih vjetrova istodobno djeluje još jedna sila, još moćnija i vrlo slična oceanskim strujama. U pitanju je kretanje Božjih mudrih i suverenih namjera.

Ellen G. White piše: “Međutim, nalik zvijezdama koje se kreću određenim putanjama kroz beskrajna prostranstva, Božje namjere ne poznaju žurbu ni zakašnjenje.” (Isusov život, str. 18; u izvorniku 32) Iako se čini da do uspona i padova naroda, ideologija i političkih stranaka dolazi isključivo ljudskom voljom, drugo poglavlje Knjige proroka Daniela pokazuje da je nebeski Bog taj koji vodi ljudsku povijest njezinom veličanstvenom svršetku.

**Oikos: Ovog tjedna čitamo iz knjige Ellen G. White, Velika borba, Znaci vremena, 2010., poglavlje 18**
