---
title:  Iskustvo
date:   17/01/2020
---

**Knjiga netaknuta vatrom**

Nigerijski student izgubio je svoj imetak u plamenu koji je rastopio čak i željezne cijevi u njegovom stanu, ali je iznenađen pronašao jedan predmet neoštećen — primjerak knjige Ellen G. White, Velika nada. Student Olajide Oluwatobi Igbinyemi odmah je pročitao knjigu i požurio u mjesnu adventističku crkvu, čiji su mu članovi dali tu knjigu u sklopu misijskog plana dijeljenja te posebne knjige kao evangelizma subotom.

“Ova je knjiga sjajna, predivna!” rekao je Igbinyemi zaprepaštenim članovima crkve, dok je držao svoj neoštećeni primjerak Velike nade. To je skraćena verzija knjige Velika borba.

“Nisam se zanimao za ovakvu vrstu knjiga,” kaže on. “Čudo me natjeralo da je pročitam do kraja.”

Član crkve predstavio je knjigu Igbinyemiju, koji ima trideset godina, u gradu Ede, smještenom oko dvjesto i dvadeset kilometara sjeveroistočno od glavnog grada Nigerije, Lagosa.

Cilj članova crkve koji rade u Globalnoj misiji u gradovima je podijeliti milijardu primjeraka knjiga u gradovima širom svijeta. Širom zemaljske kugle podijeljene su na tisuće primjeraka Velike nade, kao i diljem Nigerijske države Osun, svakog tromjesečja na Dan Velike nade, posebne subote izdvojene za misiju s tom knjigom — svjedoči Joseph Adebomi, predsjednik Konferencije Osun Kršćanske adventističke crkve.

Student nigerijskog Federalnog veleučilišta u gradu Ede, Adebomi, krenuo je na putovanje u rujnu 2018. godine, napuštajući svoje stvari i knjige u svojem iznajmljenom jednosobnom stanu. Kad se vratio, otkrio je da je požar uništio kuću u kojoj je stanovao. Izgorjeli su mu svi udžbenici, namještaj i madrac. “Čak se i željezo rastopilo”, kaže Adebomi. Uzrok požara nije odmah bio jasan.

Ali dok je Adebomi čistio pepeo, našao je Veliku nadu. Tog je dana s nestrpljenjem završio čitanje knjige koja govori o povijesti i proročanstvima da bi objasnila kaos koji se odvija u današnjem svijetu. Zatim je otrčao u mjesnu adventističku crkvu ispričati svoje svjedočanstvo.

“Znate, u onoj knjizi koju dijelite...” izjavio je Adebomi, “Božja snaga je u njoj!”

Potom je kleknuo pred narod u crkvi i slavio Boga. Njegova životna priča dirnula je srca i povećala vjeru ljudi u nigerijskoj državi Osun.

“Čuo sam za Bibliju koja ne gori u požarima, ali nisam čuo za knjigu koja ne gori!” kaže on.

Onaolapo Ajibade, umirovljeni pastor i bivši izvršni tajnik Zapadne centralnoafričke divizije, čiji teritorij uključuje Nigeriju, živi u Inisi u državi Osun.

On kaže: “Ovo je čudo ojačalo moju ljubav prema knjigama Duha proroštva.”

*Andrew McChesney, AdventistMission.org*
