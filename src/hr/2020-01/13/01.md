---
title:  Od praha zemaljskoga do zvijezda
date:   21/03/2020
---

> <p></p>
> “Umnici će blistati kao sjajni nebeski svod, i koji su mnoge učili pravednosti, kao zvijezde navijeke, u svu vječnost.” (Daniel 12,3)

### Biblijski tekstovi:
Daniel 12; Rimljanima 8,34; Luka 10,20; Rimljanima 8,18; Hebrejima 2,14.15; Ivan 14,29; Otkrivenje 11,3.

Knjiga proroka Daniela započinje izvještajem o Nabukodonozoru koji osvaja Judeju i vodi zarobljenike u Babilon; suprotno tome, knjiga završava izvještajem o Mihaelu koji će osloboditi Božji narod iz Babilona posljednjeg vremena. Kao što je prikazano u cijeloj Knjizi proroka Daniela, na kraju, na samom kraju Bog sve okončava u korist svojeg naroda.

Kao što smo vidjeli, Daniel i njegovi prijatelji ostaju vjerni Bogu i pokazuju neusporedivu mudrost usred kušnji i izazova u izgnanstvu. Slično tome, kada se suoči s nevoljama, Božji narod posljednjeg vremena također će ostati vjeran, pogotovo u “vrijeme tjeskobe kakve ne bijaše otkako je ljudi pa do toga vremena” (Daniel 12,1). Poput Daniela i njegovih prijatelja u Babilonu, pokazat će mudrost i razum. Mudrost neće iskusiti samo kao osobnu vrlinu, već će se kao rezultat te mudrosti posvetiti privođenju drugih pravdi. Neki će umrijeti ili biti ubijeni i tako se vratiti u prah zemaljski, ali će biti podignuti u vječnost. Biblijski tekst kaže: “Tada će se probuditi mnogi koji snivaju u prahu zemljinu; jedni za vječni život, drugi za sramotu, za vječnu gadost.” (Daniel 12,2)

**Oikos: Ovog tjedna čitamo iz knjige Ellen G. White, Velika borba, Znaci vremena, 2010., poglavlje 28**
