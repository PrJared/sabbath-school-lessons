---
title:  Za daljnje proučavanje
date:   27/03/2020
---

“Proročanstva iznose niz događaja koji prethode početku suda. Ovo je posebno točno kad je riječ o Knjizi proroka Daniela. Ali Daniel je ‘do vremena svršetka’ morao zatvoriti i zapečatiti dio svog proročanstva koje se odnosilo na posljednje dane. Tek kada to vrijeme nastupi, moći ćemo objaviti vijest o sudu, zasnovanu na ispunjenju ovih proročanstava. Ali u vrijeme svršetka, kaže prorok, ‘mnogi će pretraživati, i znanje će se umnožiti’. (Daniel 12,4)

Apostol Pavao je upozorio Crkvu da u ono vrijeme ne očekuje Kristov dolazak. Dan Gospodnji neće doći dok ‘prije ne dođe onaj otpad i ne pojavi se Čovjek grijeha — sin propasti’. (2. Solunjanima 2,3.4) Tek nakon velikog otpada i duge vladavine ‘Čovjeka grijeha’, koji je nazvan i ‘tajnom bezakonja’, ‘sin propasti’ i ‘Bezbožnik’, predočuje papinstvo koje će, kako je prorečeno, zadržati prevlast 1260 godina. Ovo je razdoblje završilo 1798. godine. Krist nije mogao doći prije tog vremena. Svojim upozorenjem Pavao obuhvaća cijelu kršćansku eru do 1798. godine. Tek se nakon tog datuma trebala objavljivati vijest o Kristovom drugom dolasku.” (Ellen G. White, Velika borba, str. 306,307; u izvorniku 356)

**Pitanja za razgovor**

`1.	S kakvim se opasnostima suočavamo ako određujemo datume budućih događaja u vrijeme svršetka? Što se događa s vjerom mnogih kada se ovi pretkazani događaji ne ostvare? Koje nam ključno proročko načelo u Kristovim riječima zabilježenima u Ivanu 14,29, treba pomoći da shvatimo kako iskoristiti proročanstvo za duhovni napredak i izbjeći zamku da povjerujemo u lažna predviđanja?`

`2.	Kako zahvaljujući vremenu u kojem sada živimo, sa sadašnjom komunikacijom i velikim znanstvenim napretkom koji nam ne donosi uvijek dobro, možemo zamisliti “vrijeme tjeskobe kakvog ne bijaše”?`

`3.	Razgovarajte u razredu o posljednjim pitanjima iz odsjekaod ponedjeljka o tome zašto je Evanđelje, uzvišena istina o Kristovoj pravednosti, naša jedina nada da budemo “zapisani u Knjizi”. Kakvu nadu imamo bez toga?`
