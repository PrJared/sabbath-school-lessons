---
title:  Jama s lavovima i anđelima
date:   08/02/2020
---

> <p></p>
> “Tada pročelnici i satrapi stadoše tražiti povod, štogod oko državne uprave, zbog čega bi mogli optužiti Daniela; ali ne mogoše na njemu naći ništa takvo, ništa zbog čega bi ga prekorili, jer bijaše vjeran, na njemu ni nemara ni ogrešenja.” (Daniel 6,5)

### Biblijski tekstovi:
Daniel 6; 1. Samelova 18,6-9; Matej 6,6; Djela 5,27-32; Marko 6,14-29; Hebrejima 11,35-38.

Nakon što su Medo-Perzijanci osvojili Babilon, Darije Medijac prepoznaje Danielovu mudrost i poziva ga da postane dio nove vlasti. Sada već ostarjeli prorok toliko se ističe na svojim javnim dužnostima da ga novi kralj postavlja za glavnog upravitelja u cijeloj Medo-Perziji.

Međutim, kako poglavlje odmiče, Daniel se suočava s posljedicom onoga što bismo s pravom mogli nazvati “iskonskim grijehom” — sa zavišću. Ipak, prije nego što izvještaj završi, vidimo da je Daniel vjeran, ne samo svojim svjetovnim dužnostima koje je obavljao pod Medo-Perzijancima, već, što je najvažnije, svojem Bogu. Možemo biti sigurni da njegova vjernost Bogu u velikoj mjeri neposredno utječe na njegovu vjernost i u drugim poljima.

Danielovo iskustvo s progonstvom služi kao primjer Božjem narodu u posljednje vrijeme. Izvještaj ne nagovještava da će Božji narod biti pošteđen kušnji i patnje. Jedino je sigurno da će u sukobu sa zlom dobra volja na kraju pobijediti i da će Bog obraniti svoj narod.

**Oikos: Ovog tjedna čitamo iz knjige Ellen G. White, Velika borba, Znaci vremena, 2010., poglavlje 22**
