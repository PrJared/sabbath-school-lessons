---
title:  Iskustvo
date:   14/02/2020
---

**Molitva španjolske majke**

Kao desetogodišnja djevojčica, Pilar Laguardia je promatrala španjolsko zvjezdano nebo i pitala se: “Tko je stvorio zvijezde? Imamo li Stvoritelja, ili smo samo rezultat slučajnosti?” To je pitanje godinama ispunjavalo njezine misli. Pitala je rodbinu za mišljenje, ali joj nitko nije mogao dati zadovoljavajući odgovor. Prisustvovala je crkvenim službama nedjeljom, ali propovijedi o paklenoj vatri i nemilostrdno osvetoljubivom Bogu natjerale su je da se udalji od tradicionalnog vjerovanja svoje obitelji. Bolest ju je zamalo ubila u dobi od dvadeset i dvije godine. Laguardia je bila prestravljena smrću koja joj prijeti, bez ikakvog smislenog odgovora o Bogu.
Jednog dana je u tjeskobi otvorila prozor i vrisnula u nebo: “Bože, ako postojiš, želim Te upoznati! Pomozi mi! Odgovori mi!”

Bog je odgovorio tri dana kasnije kad je vjernik Kršćanske adventističke crkve Simón Montón pokucao na vrata njezinog doma. Montón je pozvao Laguardijinog oca, pastira koji nije vjerovao u Boga, na evanđeoski susret. Otac je prihvatio njegov poziv iz znatiželje. Laguardia je tražila da krene s njim, ali on joj je rekao neka ide sama. Ustrajala je i na kraju je pošla sama.

Bolesna i slaba ušla je u adventističku crkvu prvi put krajem 1960-ih godina. Čula je prekrasne himne i poruku o posljednjem vremenu iz proročanstva u Knjizi proroka Daniela 2. Iako se njezin otac nakon toga više nije vratio na nova predavanja, ona je prisustvovala nizu sve do kraja. Na posljednjem predavanju dobila je knjigu na dar, a vjernica crkve je zabilježila njezinu adresu.

Nekoliko dana kasnije žena ju je posjetila kod kuće i ponudila joj biblijska proučavanja. Kroz tjedna proučavanja Laguardia je dobivala odgovore na svoja pitanja o Bogu. Prvi put je pronašla utjehu i mir.

Pastor Luis Bueno krstio je Laguardiju deset mjeseci nakon što je proučila zanimljive teme iz Biblije.

Udala se u dobi od trideset i dvije godine, ali zbog zdravstvenih poteškoća nije mogla zatrudnjeti. Opet je otišla k Bogu u molitvi i zatrudnjela sa mnom. Moja majka, rođena u skromnom domu španjolskog pastira prije sedamdeset i tri godine, je danas radosna jer dovodi duše u stado velikog Pastira. Zahvalna sam Bogu na takvoj majci!

Rebeca Ruiz Laguardia živi u Španjolskoj. O njezinom misijskom radu čitajte ovog tromjesečja u Vijestima iz svijeta za mlade i odrasle.

*Rebeca Ruiz Laguardia*
