---
title:  Za daljnje proučavanje
date:   14/02/2020
---

Danielovo oslobođenje zabilježeno je u Hebrejima 11. U “Kući slavnih vjernika” proroci, između ostalih djela, “zatvoriše usta lavovima” (Hebrejima 11,33). To je vrlo lijepo, ali trebamo imati na umu da junaci vjere nisu samo oni koji su izbjegli smrt kao Daniel, već i oni koji pate i hrabro umiru, kao što bilježi Poslanica Hebrejima. Bog poziva pojedine ljude da svjedoče životom, a pojedine da svjedoče smrću. Prema tome, izvještaj o Danielovom izbavljenju ne ukazuje da se izbavljenje daruje svima, što znamo na osnovi primjera mnoštva muškaraca i žena koji su postali mučenici zbog svoje vjere u Isusa. Međutim, čudesno Danielovo izbavljenje pokazuje da Bog vlada i da će na kraju osloboditi svoju djecu od sile grijeha i smrti. To će nam postati jasnije u idućim poglavljima Knjige proroka Daniela.

**Pitanja za razgovor**

`1.	Francuski filozof Jean Paul Sartre napisao je da je “najboljinačin da shvatimo temeljnu misao ljudskog postojanja ako kažemo da je čovjek biće čija je pomisao da bude Bog.” (Being and Nothingness: A Phenomenological Essay on Ontology, Washington Square Press, 1956., str. 724). Kako nam ovaj navod pomaže da shvatimo, makar na određenom stupnju, zašto kralj upada u zamku? Zašto svi, bez obzira na položaj u kojem se nalazimo nalazimo u životu, moramo biti oprezni u vezi s ovom istom opasnom sklonošću koja se može javiti u brojnim oblicima? Na koje druge načine možemo poželjeti biti “kao Bog”?`

`2.	Kakvo svjedočanstvo pružamo drugima o svojoj vjernostiBogu i Njegovom Zakonu? Misle li ljudi koji vas poznaju da biste branili svoju vjeru čak i po cijenu posla ili života?`

`3.	Što zapažate u Danielu zbog čega ga Bog može uspješnoupotrijebiti za svoje namjere? Kako uz Gospodnju pomoć u još većoj mjeri možete razviti ovu osobinu?`

`4.	Na koje je načine Daniel mogao biti opravdan da je odlučio,u skladu s proglasom, promijeniti način na koji se moli? Ili bi to bio opasan ustupak? Zašto bi to bio opasan ustupak?`
