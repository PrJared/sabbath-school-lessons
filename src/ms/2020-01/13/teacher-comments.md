---
title:  Komen Guru
date:   27/03/2020
---

#### Bahagian I:  Ringkasan

**Ayat Utama**:  Daniel 12: 3

**Fokus Pembelajaran**:  Daniel 12; Roma 8: 34; Lukas 10:20; Roma 8:18; Ibrani 2: 14, 15; Yohanes 14:29; Wahyu 11:3.

**Pengenalan**:  Tiga topik dalam pelajaran minggu ini wajar mendapat perhatian khusus kerana, dalam bidang-bidang ini, Seventh-day Adventist mempunyai pandangan yang berbeza:  Peranan dan sifat-sifat Mikhael, sifat khusus bagi kebangkitan, dan nubuatan masa dalam Daniel 12.

**Tema Pelajaran**:

1.  Identiti Mikhael. Para pengulas Kristian, secara am, memahami bahawa Mikhael tidak lebih daripada seorang malaikat yang menyerlah.  Walau bagaimanapun, ada bukti kitab suci yang jelas yang mengarah kepada Mikhael sebagai “pra-inkarnasi” Anak Tuhan.
2.  Skop Kebangkitan.  Kebangkitan yang diterangkan dalam buku Daniel bukannya kebangkitan secara am tetapi kebangkitan istimewa yang akan berlaku sebelum kedatang Yesus yang kedua kali.
3.  Masa Nubuatan.  Percubaan demi percubaan telah dilakukan untuk mentafsirkan masa nubuatan yang disebut dalam Daniel 12 sebagai masa literal yang akan digenapi pada masa akan datang.  Walau bagaimanapun, bukti yang terbaik yang menunjukkan masa nubuatan ini muncul dalam masa yang sama dan bertindih dengan jangka masa lama nubuatan dalam Daniel 7, 8, dan 9.

**Penerapan Hidup**: Dinyatakan bahawa Tuhan kepada Daniel adalah Tuhan kita dan kita adalah umat-umat Tuhan, janji-janji yang diberikan kepada Daniel adalah juga janji –janji untuk kita. Mikhael iaitu Yesus Kristus, merupakan perwakilan kita dalam kaabah sorga.  Dia merupakan Tuhan yang hidup yang memandu sejarah dan menjaga kita.  Dengan itu, kita dalam hidup pada masa sekarang, dan memandang masa depan, dengan girang dan penuh keyakinan.

#### Bahagian II:  Komentar

Mari kita menerokai seara lebih terperinci ketiga-tiga tema yang dinyatakan di atas.

1.  Identiti Mikhael.  Antara semua watak-watak yang dipaparkan dalam buku Daniel, terdapat satu watak yang wajar mendapat perhatian khusus.  Tokoh ini muncul untuk melindungi ketiga-tiga orang Ibrani yang berada dalam perapian yang menyala-nyala.  Dia tidak diberi nama, tetapi Nebukadnezar, walau pun daripada perspektif pagan, secara langsung mengenali bahawa orang itu mestilah “… anak dewa” (Dan. 3:25). Kemudian, dalam penglihatan penghakiman Syurgawi, kita melihat apa yang muncul ialah tokoh yang sama, yang muncul seperti Anak Manusia (Dan. 7:13).  Dia menjalankan tugas-tugasNya sebagai perwakilan kepada orang-orang salleh.  Kepada Dia “kekuasaan dan kemuliaan dan kekuasaan sebagai raja” (Dan 7:14).  Seterusnya, Dia muncul sebagai “Panglima bala tentera” (Dan. 8:11), yang pelayanan keimaman diambil alih secara paksa oleh tanduk kecil.  Akhirnya, tokoh ini muncul sebagai “Mikhael” (Dan. 10:13).  Dia dipanggil “puteramu itu” (Dan. 10:21) dan “putera yang agung” (Dan. 12:1).  Dia merupakan tokoh imam dan ketenteraan/diraja.

    Dalam peranan ketenteraan, pertempuran panglima diraja menentang gerakan-gerakan kuasa jahat yang dilambangkan oleh tanduk kecil itu, raja di Utara, dan putera Persia.  Sebagai contoh, tanduk kecil yang mengambil alih kuasa secara paksa bercadang untuk menjadi lebih berkuasa sehingga mencapai “panglima bala tentera” (Dan 8:11) dan menyerang umat-umat Tuhan; Mikhael putera yang agung – agung dengan hak – berdiri untuk mempertahankan umat manusia.  Pertentangan antara Mikhael dan anti - kuasa Tuhan meletakkan Mikhael sebagai perwakilan dan pernyataan Tuhan sendiri.

    Perhatikan bahawa gelaran Mikhael sebagai “salah seorang daripada pemimpin-pemimpin terkemuka” (Dan 10:13) tidak bercanggah dengan pertimbangan-pertimbangan di atas.  Besar kemungkinan pernyataan itu mengarah kepada bentuk jamak secara sepenuhnya apabila Tuhan memanggil diriNya sendiri dengan kata ganti diri – “marilah kita” (Kej. 1:26, Kej. 11:7), “salah satu daripada kita” (Kejadian 3:22), “untuk kita” (Yesaya 6:8) – yang menunjukkan bentuk jamak bagi “individu” untuk Tuhan.  Mikhael sememangnya salah seorang daripada pemimpin-pemimpin terkemuka, kerana, sebagai Anak Tuhan yang kekal, Dia ialah individu yang berbeza dalam Tuhan dan merupakan satu dengan Bapa.

    Gambaran sifat ini ditekankan dengan lebih lanjut dalam Perjanjian Baru.  Mikhael memimpin tentera Syurgawi, yang melontarkan naga serta malaikat-malaikatnya dari sorga (Why. 12:7-9).  Mikhael juga dipanggil sebagai “penghulu malaikat” berbalah dengan setan ke atas tubuh Musa (Yudas 1: 9).  Yang menariknya, suara “penghulu malaikat” ini akan membangkitkan orang-orang saleh pada kedatangan Yesus (1 Tes. 4: 16). Tidak menghairankan, Kristus mengaitkan kebangkitan dengan suara anak manusia (Yohanes 5:28, 29).  Oleh itu, kesimpulan yang tidak dapat disangkal lagi ialah Mikhael itu ialah Yesus.

2.  Skop Kebangkitan.  Rujukan yang pertama terhadap kebangkitan ialah dalam Daniel 12:2 mengumumkan bahawa kedua-dua kelompok orang saleh dan kelompok orang jahat akan bangkit dari kematian pada masa yang sama. Kebangkitan ini mengambil tempat pada lingkungan masa pada masa akhir sementara Mikhael berdiri untuk menyelamatkan umat-umat-Nya (Daniel 12:1).  Oleh itu, kebangkitan ini semestinya kebangkitan yang istimewa, seperti yang diajarkan dalam Alkitab, kebangkitan umum bagi orang-orang saleh berlaku pada kedatangan Yesus yang kedua kali dan kebangkitan bagi orang-orang jahat berlaku pada akhir millennium. Walau bagaimanapun, Alkitab memberi petunjuk bahawa kebangkitan istimewa ini ialah untuk mereka yang telah menyalibkan Yesus (Dan. 12:2; Mat. 26:63, 64; Why. 1:7) dan juga mereka yang telah mati dalam iman bagi perkhabaran tiga malaikat (Why. 14:13).  Sementara The Seventh-day Adventist Bible Commentary memberi kesimpulan: “Sebuah kebangkitan istimewa mendahului kedatangan Yesus yang kedua kali.  Mereka telah mengejek penyaliban Kristus, dan mereka yang telah menentang dengan kejam umat-umat Tuhan, akan dibangkitkan dari kubur mereka untuk melihat kegenapan janji sorgawi dan kemenangan kebenaran (lihat GC 637; Why. 1:7).” Jilid 4, ms. 878.

    Rujukan yang kedua ialah kebangkitan yang muncul dalam Daniel 12:13, yang bertentangan dengan yang sebelumnya, yang akan berlaku pada “hari-hari terakhir”.  Peristiwa ini ialah Kebangkitan secara umum bagi orang-orang saleh, yang disebutkan dalam Alkitab.  Daniel telah menerima janji bahawa pada “hari-hari terakhir”, dia akan bangkit untuk menerima warisannya.  Istilah “warisan” (goral) mengingatkan semula kepada warisan (goral) yang diperuntukkan  dan diberikan kepada setiap suku selepas umat-umat Tuhan memasuki tanah perjanjian.  Istilah ini membangkitkan kisah Keluaran dan janji bahawa Tuhan akan memberikan tanah kepada umat manusia.  Daniel menerima janji yang sama.  Pada akhirnya nanti, dia akan menerima “bahagian” kepunyaannya dalam penciptaan yang baru, langit yang baru dan bumi yang baru.  Kebangkitan bukanlah peralihan daripada keadaan berfizikal kepada keadaan yang tidak berfizikal.  Sesungguhnya, kebangkitan ialah peralihan daripada keadaan berdosa dan hina kepada keadaan yang sempurna.  Kita akan menikmati hidup sepenuhnya dalam realiti sebenar langit baru dan bumi baru yang Tuhan akan wujudkan (Yes. 65:17, Why. 21:1-5).

3.  Masa Nubuatan.  Sementara kita melihat kepada urutan masa nubutan yang disebutkan dalam Daniel 12, kita harus ingat bahawa bab ini merupakan kesimpulan dan epilog bagi keseluruhan buku Daniel.  Ada tiga masa nubutan yang khusus muncul dalam Daniel 12.  Yang pertama diramalkan bahawa “satu masa, dua masa, dan setengah masa” mesti berterusan sehingga “kuasa perusak bangsa hancur” (Dan. 12:7).  Nubuatan ini merujuk kepada masa ketika orang-orang saleh berada dalam “tangan” entiti yang dilambangkan oleh tanduk kecil (Dan.  7:25), menurut Daniel 7.  Jangka masa bagi 3 ½ masa ini bermula pada 538 T.M, dengan pembentukan kepausan, kepada tahun 1798, apabila maharaja Perancis, Napoleon, mengakhiri pemerintahan sekular oleh kuasa kepausan dan  ini “menghancurkan” “kuasa” yang menindas umat-umat Tuhan.

    Masa nubuatan yang kedua yang disebutkan di sini ialah “1290 hari”.  Masa nubuatan ini harus bermula dengan penghapusan “korban sehari-hari” (tamid) dan penegakan “kekejian yang membinasakan” (Daniel 12:11).  Peristiwa-peristiwa ini berkaitan dengan kerja yang dilakukan oleh tanduk kecil, yang telah menghapuskan korban sehari-hari dan menegakkan kekejian yang membinasakan (Dan. 12:11).  Oleh itu, masa nubuatan ini mesti bertindan dengan “3 ½ masa,” yang disebutkan di atas.  Ini kemungkinan berterusan sehingga 1798, yang mungkin bermula pada 508 T.M.  Peristiwa utama yang berlaku pada tarikh ini ialah pemelukan agama kepada katolik oleh raja Perancis, Raja Clovis.  Peristiwa utama ini-bersamaan dengan penganutan Konstantin kepada Kekristianan-– telah membuka jalan bagi penggabungan kuasa paus.  Ini menarik kerana kedua-dua permulaan dan pengakhiran masa ini ditanda dengan tindakan seorang pemimpin Perancis.

    Akhirnya, masa nubuatan ini “1335 hari” (Dan. 12:12) datang dengan berkat bagi mereka yang hidup pada masa akhir itu (lihat juga Why. 14:13).  Tidak ada masa permulaan atau penutupan yang diberi.  Tetapi kelihatannya jangka masa ini merupakan penerusan masa yang lalu bagi “1290 hari”.  Oleh itu, penganutan Clovis sekitar 508, iaitu 1335 hari mencapai kepada 1843/1844, apabila perkhabaran malaikat yang pertama dikhabarkan dan 2300 petang dan pagi menghampiri kepada pengakhiran masa.

#### Bahagian III:  Penerapan Hidup

“Sekumpulan pelajar koleh berasa kecewa dengan kesukaran mereka untuk memahami buku Daniel.  Lalu mereka pergi ke gim untuk bermain bola keranjang.  Selepas sesi permainan mereka, mereka mendapati seorang penjaga tua yang sedang duduk membaca pada satu sudut.  “Apa yang kamu baca, Joe?” tanya mereka.  “Buku Daniel”, jawab penjaga tua itu.  “Oh, kamu tidak memahayang menang.” –Diadaptasi daripada Bob Fyall, Daniel: A Tale of Two Cities (Great Britain:  Christian Focus Publications, 1998), ms. 151.

`1.  Bagaimana anda bertahan dengan kenyataan yang anda mungkin tidak memahami semua yang kamu baca dalam buku Daniel? Bahagian apakah dalam buku Daniel yang anda dapati masih membingungkan dan penuh misteri? Apakah mesej utama dalam buku Daniel yang anda faham dengan jelas sekali?`

`2.  Apakah perbezaan yang berlaku dalam kehidupan anda ketika mengetahui bahawa Mikhael adalah Anak Tuhan? Apakah perubahan yang berlaku sekiranya Mikhael cumalah makhluk yang dicipta.`

`3.  Bagaimana anda mengaitkan masa nubuatan dalam buku Daniel dengan tindakan Tuhan dalam sejarah manusia dan hidup anda?  Apakah maklumat mengenai jangka masa nubuatan paparkan tentang penglibatan Tuhan dalam sejarah manusia dan hidup peribadi anda?`

`4.  Bagaimana sekiranya anda tidak sempat mengalami peristiwa-peristiwa yang bakal menimpa dunia sebelum kedatangan Yesus? Bagaimana jika anda tidak pernah melalui pengoncangan itu? Adakah pengalaman anda itu cuma pengalaman kelas kedua sahaja?  Jika Tuhan berkata kepada anda, “dan engkau akan beristirahat, dan akan bangkit untuk mendapat bagianmu pada kesudahan zaman” (Dan. 12:13), bukankah itu yang benar-benar anda perlukan?  Berikan sebab-sebab kepada jawapan anda.`