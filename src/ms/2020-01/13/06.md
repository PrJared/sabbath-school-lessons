---
title:  Waktu Penantian
date:   26/03/2020
---

`Baca Daniel 12:5-13. Bagaimanakah kesimpulan buku ini?`

Menariknya, adegan terakhir ini berlaku di sebuah “sungai,” atau Tigris, tempat penglihatan utama terakhir Daniel (Dan 10:4). Walau bagaimanapun, perkataan yang digunakan di sini bukanlah perkataan kebiasaan Ibrani untuk “sungai,” tetapi istilah ye'or, yang biasanya ditetapkan untuk “Sungai Nil.” Ini mengingatkan kita tentang peristiwa kitab Keluaran dan menunjukkan bahawa sama seperti Tuhan yang telah membebaskan Israel dari Mesir, Dia juga akan menebus umat “akhir masa”Nya.

Terdapat tiga jadual nubuatan yang diberikan. Pertama-“Satu masa dan dua masa dan setengah masa” –iaitu jawapan kepada soalan—“ ‘Bilakah hal-hal yang ajaib ini akan berakhir?’ ” (Dan. 12:6). “Ajaib” merujuk kepada perkara-perkara yang ditunjukkan dalam penglihatan Daniel 11, yang merupakan huraian kepada Daniel 7 dan 8. Lebih khusus lagi, tempoh masa yang disebut dalam Daniel 7:25 dan kemudiannya dalam Wahyu 11:3, Wahyu 12:6, 14, dan Wahyu 13:5. Ia juga berhubung-kait dengan 1,260 tahun pemerintahan kuasa kepausan, yang berlanjutan dari 538 S.M. sehingga tahun 1798 T.M. Daniel 11:32-35 merujuk kepada penganiayaan yang sama tanpa menyebutkan tempohnya.

Dua lagi tempoh masa iaitu 1,290 dan 1,335 hari, menjawab soalan – “apakah akhir segala hal ini?” yang diberikan oleh Daniel sendiri kepada makhluk yang berpakaian linen. Kedua-duanya juga bermula dengan penyingkiran “sehari-hari” dan penubuhan “kekejian yang membinasakan.” Bermula dari pelajaran Daniel 8, kita belajar bahawa “sehari-hari” merujuk kepada doa perantaraan berterusan Kristus, yang digantikan dengan sistem peribadahan palsu. Oleh itu, tempoh nubuatan ini harus bermula pada 508 T.M., ketika Clovis, raja Perancis, memeluk agama Katolik. Peristiwa penting ini membuka jalan kepada kesatuan gereja dan negara, yang tetap perpengaruh pada sepanjang Abad Pertengahan. Oleh itu, 1,290 hari berakhir dalam tahun 1798, ketika paus itu ditangkap di bawah kekuasaan kaisar Perancis Napoleon Bonaparte. Dan 1,335 hari, tempoh nubuatan terakhir yang disebutkan di dalam Daniel, berakhir pada tahun 1843. Ini merupakan tempoh pergerakan Millerite dan pembaharuan penyelidikan nubuatan-nubuatan alkitabaiah. Ia adalah masa menunggu dan mengharapkan kedatangan Yesus yang sudah dekat.

`Dalam keseluruhan buku Daniel kita melihat dua hal: umat Tuhan dianiaya, dan umat Tuhan akhirnya dibuktikan tidak bersalah dan diselamatkan. Bagaimanakah realiti ini dapat membantu kita untuk tetap setia, tanpa menghiraukan pencubaan-pencubaan yang dihadapi saat ini?`