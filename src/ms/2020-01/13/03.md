---
title:  Tertulis di Dalam Buku Itu
date:   23/03/2020
---

`Baca Daniel 12:1 berbicara tentang mereka yang “namanya tertulis di dalam kitab itu”? Apakah maksudnya?`

Masa Mikhael turut campur tangan juga dijelaskan sebagai masa kesusahan yang tiada tolok bandingnya. Ini sepadan dengan masa apabila Roh Tuhan akan ditarik dari umat manusia yang memberontak. Kemudian tujuh tulah terakhir, sebagai pernyataan kemurkaan Tuhan ke atas bangsa-bangsa, akan ditumpahkan ke atas Babilon masa akhir (Wahyu 16; Wahyu 18:20-24) dan kuasa kegelapan akan dilepaskan ke dunia. Ellen G. White menuliskan bahawa pada ketika ini “…Syaitan akan menjerumuskan penduduk bumi ke dalam suatu kesesakan besar terakhir. Pada waktu malaikat-malaikat Tuhan berhenti menahan tiupan angin kencang nafsu manusia, maka semua unsur-unsur persengketaan akan bebas. Seluruh dunia akan terlibat dalam kehancuran yang lebih besar daripada kehancuran yang datang kepada Yerusalem dulu kala.”—The Great Controversy, ms. 614.

Tetapi umat Tuhan akan diselamat dari waktu yang amat dahsyat ini kerana, dalam pengadilan yang dijalankan di mahkamah Syurgawi, mereka telah dibuktikan suci oleh Yesus, Imam Besar Syurgawi, dan nama-nama mereka telah ditulis dalam buku itu.

Untuk memahami maksud buku ini, kita harus ingat bahawa Alkitab menyebutkan dua jenis buku Syurgawi. Salah satu mengandungi nama orang-orang yang dimiliki oleh Tuhan dan kadangkala dipanggil sebagai kitab kehidupan (Kel. 32:32, Luk. 10:20, Mzm. 69:28, Fil. 4: 3, Wah 17: 8) .

Sebagai tambahan kepada Kitab Kehidupan, Kitab Suci menyebut satu lagi buku yang mengandungi rekod perbuatan manusia (Mzm. 56: 8, Mal. 3:16, Yes. 65: 6). Ini adalah buku-buku yang digunakan di mahkamah Syurga untuk menentukan komitmen setiap orang kepada Tuhan. Ini adalah rekod Syurga, “pangkalan data,” yang mengandungi nama-nama dan perbuatan-perbuatan setiap manusia. Sesetengah orang mengejek idea bahawa nama mereka, dan terutamanya perbuatan mereka, ada tertulis di Syurga. Tetapi apabila kita menyerahkan hidup kita kepada Kristus, nama kita ditulis dalam kitab kehidupan, dan perbuatan-perbuatan jahat kita dihapuskan dari penghakiman. Rekod Syurgawi ini memberikan bukti pengadilan kepada seluruh alam semesta bahawa kita adalah milik Yesus dan oleh kerana itu, kita mempunyai hak untuk dilindungi sewaktu dalam masa kesusahn.

`Mengapakah penting bahawa kesucian Kristus sendiri, yang dikreditkan kepada kita, satu-satunya pengharapan yang menjamin nama kita tertulis di dalam buku itu? Bawa jawapan anda ke dalam kelas pada Sabat ini.`