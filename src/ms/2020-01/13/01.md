---
title:  Daripada Debu Kepada Bintang-Bintang
date:   21/03/2020
---

### Baca Pelajaran Minggu Ini
Dan. 12; Rm. 8:34; Luk. 10:20; Rm. 8:18; Ibr. 2:14, 15; Yoh. 14:29; Why. 11:3.

> <p>Ayat Hafalan</p>
> “Dan orang-orang bijaksana akan bercahaya seperti cahaya cakrawala, dan yang telah menuntun banyak orang kepada kebenaran seperti bintang-bintang, tetap untuk selama-lamanya” (Daniel 12:3).

Buku Daniel bermula dengan kisah Nebukadnezar membuat serbuan ke atas Yehuda dan membawa tawanan-tawanan ke Babilon; buku Daniel disimpulkan, berlawanan dengan permulaannya, dengan Mikhael berdiri untuk menyelamatkan umat Tuhan dari Babilon zaman akhir. Iaitu, seperti yang diperlihatkan dalam keseluruhan buku Daniel, sehingga kepada pengakhirannya, Tuhan mengatur semuanya untuk menyebelahi kepentingan umatNya.

Seperti yang kita lihat juga, Daniel dan rakan-rakannya tetap setia kepada Tuhan dan memperlihatkan kebijaksanaan yang tiada tandingannya ketika berada di tengah-tengah ujian dan cabaran-cabaran pembuangan.  Begitu juga, ketika menghadapi kesusahan, orang-orang akhir zaman Tuhan juga akan tetap setia, terutama pada “waktu kesesakan yang besar, seperti yang belum pernah terjadi sejak ada bangsa-bangsa sampai pada waktu itu” (Dan 12:1). Seperti Daniel dan sahabat-sahabatnya di Babilon, mereka juga akan menunjukkan kebijaksanaan dan pengertian. Mereka bukan sahaja akan mengalami kebijaksanaan sebagai nilai peribadi tetapi akan mempunyai komitmen, hasil daripada kebijaksanaan itu, untuk menuntun orang lain kepada kebenaran. Seperti yang dikatakan oleh ayat ini: “Dan banyak dari antara orang-orang yang telah tidur di dalam debu tanah, akan bangun, sebagian untuk mendapat hidup yang kekal, sebahagian untuk mengalami kehinaan dan kengerian yang kekal” (Dan. 12:2).

_*Selidiki pelajaran pada minggu ini untuk persediaan bagi Sabat, 28 Mac._