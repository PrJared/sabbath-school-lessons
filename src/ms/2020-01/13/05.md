---
title:  Buku Yang Dimeterai
date:   25/03/2020
---

`Baca Daniel 12:4 dan Yohanes 14:29. Mengapakah buku Daniel dimeterai sehinggalah ke masa akhir?`

Dalam kesimpulan bahagian terbesar buku ini (Dan. 10:1-12:4), nabi menerima perintah untuk memeteraikan gulungan itu sehinggalah ke masa akhir. Dalam masa yang sama, malaikat itu juga meramalkan bahawa “ ‘banyak orang akan menyelidikinya, dan pengetahuan akan bertambah’ ” (Dan. 12:4). Walaupun sebahagian yang mempelajari Daniel telah menafsirkan kata-kata ini sebagai ramalan kemajuan saintifik, yang juga boleh dimasukkan dalam maksudnya, konteks ini seoalah-olah menggambarkan satu keadaan berlari “ke sana dan ke sini” yang sebenarnya merujuk kepada usaha menyelidiki buku Daniel itu sendiri. Sesungguhnya, apabila kita melihat kembali ke dalam sejarah, kita perhatikan bahawa buku Daniel tetap menjadi sastera yang misteri berabad-abad lamanya. Ia mungkin telah diketahui dan dipelajari di beberapa tempat, tetapi dalam beberapa ajaran dan nubuatan utamanya, ia tetap menjadi satu misteri. Sebagai contoh, mesej-mesej nubuatan yang berkaitan dengan pemurnian bait suci di Syurga, penghakiman, identiti dan pekerjaan tanduk kecil, bersama-sama dengan tempoh masa yang berkaitan dengan nubuatan-nubuatan ini, masih jauh daripada jelas.

Namun, bermula dari Reformasi Protestant dan seterusnya, semakin ramai orang yang menyelidiki buku Daniel. Bagaimanapun, hanya pada masa akhir buku ini akhirnya akan dibuka dan isi kandungannya akan diungkapkan sepenuhnya. Ellen G. White memerhatikan: “Akan tetapi sejak tahun 1798 buku Daniel telah dibukakan meterainya, pengetahuan akan nubuatan telah dipertambahkan, dan banyak yang telah mengabarkan berita penghakiman yang sudah dekat.”—The Great Controversy, ms. 356. “Pada akhir abad ke-18 dan awal abad ke-19, minat baru dalam nubuatan-nubuatan Daniel dan Wahyu dibangkitkan di tempat-tempat yang berlainan di bumi yang luas ini. Kajian tentang nubuatan-nubuatan ini membawa kepada penyebaran kepercayaan bahawa kedatangan Kristus yang kedua sudah dekat. Banyak pentafsir di England, Joseph Wolff di Timur Tengah, Manuel Lacunza di Amerika Selatan, dan William Miller di Amerika Syarikat, bersama-sama dengan sebilangan pelajar nubuatan-nubuatan yang lain, mengisytiharkan, berdasarkan kajian mereka tentang nubuatan-nubuatan Daniel , bahawa kedatangan kedua itu sudah dekat. Pada hari ini, keyakinan ini telah menjadi pendorong kepada pergerakan di seluruh dunia.”—The Seventh-day Adventist Bible Commentary, jil. 4, ms. 879.

`Fikirkan tentang kelebihan yang hebat yang kita miliki hari ini untuk dapat melihat kembali kepada sejarah dan melihat bagaimana ramalan-ramalan sejarah Daniel ini telah digenapi. Bagaimanakah ini membantu kita mempercayai semua janji Tuhan?`