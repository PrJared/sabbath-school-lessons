---
title:  Doa Daniel
date:   11/02/2020
---

> <p></p>
> “Tetapi jika engkau berdoa, masuklah ke dalam kamarmu, tutuplah pintu dan berdoalah kepada Bapamu yang ada di tempat tersembunyi. Maka Bapamu yang melihat yang tersembunyi akan membalasnya kepadamu” (Mat. 6:6).

`Baca Daniel 6:10. Mengapakah Daniel tidak berdoa secara senyap tanpa sesiapa boleh melihatnya?`

Daniel adalah seorang negarawan yang berpengalaman, tetapi, di atas semua itu, dia adalah hamba Tuhan. Oleh itu, hanya dia satu-satunya ahli kerajaan yang dapat memahami apa yang terletak disebalik perintah raja itu. Bagi Darius, keputusan itu memberikan suatu peluang untuk mengukuhkan perpaduan kerajaan, tetapi bagi mereka yang merancang komplot itu, ia merupakan satu strategi untuk menyingkirkan Daniel.

Sudah tentu, sebab-sebab dan motif-motif sebenar di belakang rancangan jahat itu berkait rapat dengan pertempuran kosmik antara Tuhan dan kuasa-kuasa jahat. Pada waktu ini (539 S.M.) Daniel sudah menerima penglihatan yang dilaporkan dalam Daniel 7 (553 S.M.) dan Daniel 8 (551 S.M.). Oleh itu, dia mengerti perintah diraja tersebut, bukan sekadar politik manusia tetapi merupakan satu contoh tentang peperangan kosmik ini. Penglihatan tentang Anak Manusia yang menyerahkan kerajaan kepada umat Yang Mahatinggi dan bantuan yang menghiburkan oleh juru bahasa malaikat (Daniel 7) mungkin telah memberikan kepadanya keberanian untuk menghadapi krisis itu muka dengan muka. Dia juga mungkin mencerminkan pengalaman para sahabatnya, yang cukup berani mencabar perintah Nebukadnezar (Daniel 3).

Oleh itu, dia tidak mengubah kebiasaan beribadahnya tetapi meneruskan amalannya untuk berdoa tiga kali sehari menghadap Yerusalem. Tanpa menghiraukan larangan untuk membuat permohonan bukan kepada mana-mana lelaki atau dewa tetapi hanya kepada raja, Daniel tidak mengambil langkah berjaga-jaga untuk menyembunyikan atau merahsiakan kehidupan doanya selama tiga puluh hari kritikal itu. Beliau adalah minoriti mutlak kerana dia adalah satu-satunya, di kalangan berpuluh-puluh gabenor dan pegawai-pegawai lain, berada dalam pelanggaran perintah diraja. Melalui kehidupan berdoanya yang terbuka, bagaimana pun, dia menunjukkan bahawa kesetiaan kepada Tuhan merupakan keutamaannya, sebelum kesetiaannya kepada raja dan perintahnya yang tidak dapat diubah.

`Baca Daniel 5:27-32. Walaupun teguran di dalam ayat ini jelas, mengapakah kita harus, apabila menunjukkan keingkaran terhadap hukum manusia, sentiasa pasti bahawa apa yang kita lakukan itu benar-benar adalah kehendak Tuhan? (Lagi pun, fikirkan tentang orang-orang yang rela mati daripada mengkhianati satu kepercayaan atau sistem kepercayan yang kita ketahui adalah salah!)`