---
title:  Pandangan Tambahan
date:   14/02/2020
---

Penyelamatan Daniel dilaporkan di dalam Ibrani 11. Apa yang kita boleh sebut sebagai “Dewan Kemasyuran Iman” mengatakan bahawa nabi-nabi, antara pencapaiannya adalah “menutup mulut singa-singa” (Ibr. 11:33). Ini sesuatu yang menakjubkan, namun kita harus ingat bahawa pahlawan iman bukan hanya mereka yang terlepas dari kematian seperti Daniel, tetapi juga mereka yang menderita dan mati dengan beraninya, seperti yang diperhatikan dalam Ibrani 11. Tuhan memanggil sebahagian orang untuk menjadi saksi yang hidup dan sebahagian lagi melalui kematian mereka. Oleh itu, kisah penyelamatan Daniel tidak bererti bahawa keselamatan diberikan kepada semua orang, kerana kita pelajari dari ramai lelaki dan wanita yang mati syahid kerana iman mereka di dalam Yesus. Bagaimana pun, penyelamatan Daniel yang ajaib menunjukkan bahawa Tuhan yang memerintah, dan Dia akhirnya akan melepaskan semua anak-anakNya dari kuasa dosa dan kematian. Ini akan diperjelaskan dalam bab Daniel yang berikutnya.

**Soalan-soalan Perbincangan**

`1. 	Seorang berbangsa Perancis, Jean Paul Sartre, pernah menulis bahawa “cara yang terbaik untuk memikirkan projek utama realiti manusia adalah mengatakan bahawa manusia adalah makhluk yang projeknya adalah menjadi Tuhan.” (Jean Paul Sartre, Being and Nothingness: A Phenomelogoical Essay on Ontology, Washington Square Press, 1956, ms. 724).  Bagaimanakah ini dapat membantu kita untuk memahami, sekurang-kurangnya pada satu tahap, mengapa raja jatuh ke dalam jerat itu? Mengapakah kita semua harus, dalam apa jua kedudukan dalam kehidupan, berwaspada terhadap kecenderungan yang sama, tidak kira sehalus mana pun ia datang? Apakah cara-cara lain di mana kita mahu menjadi “seperti Tuhan”?`

`2. 	Apakah jenis kesaksian yang kita tunjukkan kepada orang lain berkenaan dengan kesetiaan kita kepada Tuhan dan hukumNya? Adakah orang yang mengenal anda berfikir bahawa anda akan berdiri untuk iman anda, walaupun anda akan kehilangan pekerjaan anda, atau bahkah hidup anda?`

`3. 	Apa yang anda lihat di dalam Daniel yang menjadikan dia seorang yang boleh digunakan oleh Tuhan secara berkesan untuk tujuanNya? Dengan bantuan Tuhan, bagaimanakah anda dapat membentuk sifat-sifat yang sama dengan lebih baik?`

`4. Dalam cara apa Daniel sepatutnya boleh dibenarkan dalam memutuskan, berdasarkan perintah yang telah dibuat, untuk mengubah cara dia berdoa? Atau adakah itu akan menjadi satu sikap bertolak ansur yang berbahaya? Jika ya, mengapa?`