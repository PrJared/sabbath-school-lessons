---
title:  Dari Perapian Ke Istana
date:   18/01/2020
---

### Baca untuk Pelajaran Minggu Ini
Dan. 3, Why. 13:11-18, Kel. 20:3-6, Bil. 6:6, 1 Kor. 15:12-26, Ibr. 11.

> <p>Ayat Hafalan</p>
> “Jika Tuhan kami yang kami puja sanggup melepaskan kami, maka Ia akan melepaskan kami dari perapian yang menyala-nyala itu, dan dari dalam tangnmu, ya raja” (Daniel 3:17).

“Oleh itu, pemuda-pemuda ini, dipenuhi oleh Roh Kudus, menyatakan kepada seluruh bangsa itu kepercayaan mereka, bahawa Dia yang mereka sembah adalah satu-satunya Tuhan yang benar dan hidup. Demonstrasi iman mereka sendiri adalah pernyataan prinsip yang paling jelas. Untuk menarik perhatian penyembah berhala kepada kuasa dan kebesaran Tuhan yang hidup, hamba-hambaNya harus memperlihatkan rasa hormat mereka sendiri kepada Tuhan. Mereka harus menunjukkan bahawa Dialah satu-satunya tumpuan penghormatan dan ibadat mereka, dan bahawa tidak ada pertimbangan, bahkan pemeliharaan nyawa itu sendiri, dapat memujuk mereka memberi sedikit pun ruang untuk penyembahan berhala. Pelajaran-pelajaran ini mempunyai kesan langsung dan penting kepada pengalaman kita di akhir zaman ini.”-- Ellen G. White, In Heavenly Places, ms. 149. Berhadapan dengan kematian oleh kerana isu peribadahan mungkin seolah-olah sesuatu yang hanya berlaku sebelum zaman ilmiah dan dalam zaman yang masih percaya kepada pegangan-pegangan tahyul, Kitab Suci mengungkapkan bahawa di akhir zaman, ketika dunia telah menjadi begitu “maju,” sesuatu yang serupa akan berlaku, namun dalam skala yang melibatkan seluruh dunia. Oleh itu, melalui penyelidikan terhadap cerita ini, kita mendapat pengertian tentang isu-isu, menurut Kitab Suci, yang akan dihadapi oleh mereka yang setia kepada Tuhan.

_*Selidiki pelajaran minggu ini untuk persediaan bagi Sabat, 25 Januari_