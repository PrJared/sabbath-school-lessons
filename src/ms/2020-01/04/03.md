---
title:  Panggilan untuk Beribadah
date:   20/01/2020
---

`Baca Daniel 3:8-15 dan Wahyu 13:11-18. Apakah persamaan yang boleh kita lihat di antara zaman Daniel dan apa yang akan berlaku di masa hadapan?`

Patung emas yang berdiri di dataran Dura, namanya dalam bahasa Akkadian bermaksud “tempat berdinding”, memberikan gambaran betapa luas tempat beribadah itu. Tidak cukup dengan itu, perapian yang berdekatan pula membangkitkan perasaan seolah-olah ia adalah sebuah mezbah. Muzik Babilon menjadi sebahagian daripada upacara penyembahan. Tujuh jenis alat muzik disebut, untuk menyatakan kesempurnaan dan keberkesanan protokol penyembahan itu.

Pada hari ini, kita diserang dari pelbagai sisi untuk mengikut gaya hidup yang baru, ideologi-ideologi baru, dan meninggalkan komitmen kita kepada kekuasan Tuhan seperti yang dinyatakan di dalam FirmanNya dan meletakkan kesetiaan kita kepada penguasa semasa empayar Babilon. Daya tarikan dunia kadang-kala begitu hebat, tetapi kita harus mengingatkan diri kita bahawa kesetiaan mutlak kita adalah milik Pencipta Tuhan.

Mengikut kalendar nubuatan, kita hidup dalam hari-hari akhir sejarah dunia. Wahyu 13 mengumandangkan bahawa penduduk-penduduk bumi akan dipanggil untuk menyembah patung binatang itu. Entiti itu akan menyebabkan “semua orang, kecil atau besar, kaya atau miskin, merdeka atau hamba, diberi tanda pada tangan kanannya atau pada dahinya” (Why. 13:16).

Ada enam kategori orang-orang yang dinyatakan akan memberikan kesetiaan mereka kepada imej binatang itu: “kecil atau besar, kaya atau miskin, merdeka atau hamba.” Nombor binatang itu, iaitu 666, juga memberikan penekanan kepada nombor enam.  Ini menunjukkan bahawa patung yang dibangunkan oleh Nebukadnezar merupakan satu ilusi tentang apa eskatologi Babilon akan lakukan di akhir zaman (lihat Dan. 3:1 untuk imejan 6 dan 60). Oleh itu, kita perlu memberi perhatian yang mendalam terhadap apa yang berlaku dalam naratif ini dan bagaimana Tuhan dengan kekuasaanNya mengatur segala kejadian di dunia ini.

`Penyembahan bukan hanya menundukkan kepala di hadapan sesuatu atau seseorang dan menyatakan kesetiaan mutlak secara terbuka. Apakah cara-cara lain, dalam cara yang halus, kita boleh menyembah sesuatu selain daripada Tuhan kita?`