---
title:  Ditimbang dan Didapati Ringan
date:   05/02/2020
---

`Baca Daniel 5:13-28. Apakah sebab yang diberikan oleh Daniel kepada raja yang tidak lama lagi akan mangkat itu?`

Terdesak oleh keadaan, raja mengambil keputusan untuk meminta nasihat daripada Daniel, namun dia seolah-olah enggan untuk melakukannya. Ini dapat memberitahukan lebih lanjut tentang sikap raja terhadap Tuhan Daniel daripada kepada Daniel sendiri.

Di sebaliknya, respon Daniel kepada ganjaran yang ditawarkan oleh raja banyak memberitahu tentang keutamaan-keutamaan dan sifat Daniel. Kemungkinan juga bahawa Daniel, mengetahui maksud perkataan-perkataan misteri itu, menyedari betapa tidak bernilai ganjaran itu sebenarnya.

Daniel menyabitkan raja dengan tiga tuduhan.

Pertama, Belsyazar mengabaikan pengalaman Nebukadnezar. Jika tidak, sudah tentu dia telah bertaubat dan merendahkan dirinya sama seperti raja yang sebelumnya ini.

Kedua, Belsyazar menggunakan perkakas-perkakas kaabah agar dapat meminum air anggur dan memuja dewa-dewanya. Di sini, Daniel menyebut enam jenis bahan-bahan yang digunakan untuk membuat dewa-dewa itu mengikut susunan seperti yang diperhatikan sebelum ini.

Ketiga, raja mengabaikan untuk memuliakan Tuhan, “yang menggengam nafas tukanku dan menentukan segala jalan tuanku” (Dan. 5:23).

Setelah menyebut kegagalan-kegagalan raja, Daniel beralih kepada tafsiran tulisan itu. Sekarang kita mempelajari bahawa tulisan ilahi itu terdiri daripada tiga kata kerja dalam bahasa Aramaik (kata kerja pertama diulang). Makna dasar perkataan itu sepatutnya diketahui oleh raja dan ahli-ahli bijak pandainya: MENE: “dikira”; TEKEL: “ditimbang” dan PERES: “berpecah”.

Tentera-tentera Medo-Persia sedang berada di pintu-pintu gerbang Babilon, dan pasti raja dan orang-orang bijak mengesyaki tulisan itu membawa maksud yang tidak baik, namun orang-orang bijak itu tidak berani untuk mengatakan sesuatu yang tidak menyenangkan kepada raja. Terbukti, hanya Daniel yang mampu mentafsir mesej sebenar itu kepada pernyataan yang bermakna supaya keseluruhan maksudnya dapat disampaikan kepada Belsyazar: “MENE: masa pemerintahan tuanku dihitung oleh Tuhan dan telah diakhiri; TEKEL: tuanku ditimbang dengan neraca dan didapati terlalu ringan; PERES: kerajaan tuanku berpecah dan diberikan kepada orang Media dan Persia” (Dan. 5:26-28).

Kata-kata tersebut tentunya tidak menghiburkan dan menggembirakan.

`Penghakiman tiba-tiba datang kepada raja. Bagaimanakah kita dapat belajar mempercayai Tuhan dalam kes-kes di mana, untuk masa kini, keadilan dan penghakiman belum datang? (lihat Pkh.3:17; Pkh 8:11; Mat. 12:36; Rm. 14:12).`