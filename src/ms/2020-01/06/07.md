---
title:  Pandangan Tambahan
date:   07/02/2020
---

Mengadakan jamuan-jamuan besar merupakan satu kebiasaan di dalam istana-istana dunia kuno. Raja-raja sangat gemar mengadakan pesta-pesta dengan boros dan mewah untuk menunjuk-nunjuk keagungan dan keyakinan diri. Walaupun kita tidak mengetahui semuanya tentang jamuan itu, kita tahu bahawa ia berlaku pada ketika tentera Media-Persia sudah bersedia untuk melakukan serangan terhadap Babilon. Babilon mempunyai tembok-tembok yang kukuh, mempunyai sumber  makanan yang cukup untuk beberapa tahun lamanya, dan mempunyai air yang banyak kerana sungai Efrat mengalir di tengah-tengah kota itu. Jadi, Raja Belsyazar tidak melihat ada masalah untuk mengadakan pesta sementara musuh mengelilingi kota itu. Dia memberikan perintah untuk mengadakan perayaan seketika itu juga, yang kemudiannya bertukar menjadi pesta pora. Betapa merupakan satu  kesaksian tentang keangkuhan manusia, yang terutamanya begitu bertentangan dengan kuasa Tuhan. Melalui Daniel, Tuhan memberitahukan kepada raja bahawa meskipun peluang-peluang telah diberikan kepadanya, dia harus belajar tentang kebenaran, “…dan tidak tuanku muliakan Tuhan, yang menggengam nafas tuanku dan menentukan segala jalan tuanku” (Dan. 5:23).

Sejarah bangsa-bangsa berbicara kepada kita sekarang. Bagi setiap bangsa dan bagi setiap orang, Tuhan telah menentukan suatu tempat di dalam rencanaNya yang besar. Sekarang manusia dan bangsa-bangsa sedang diuji dengan batu penguji yang berada di tangan Dia yang tidak melakukan kesalahan. Semua orang oleh pilihannya sendiri menentukan nasib mereka, dan Tuhan mengendalikan semuanya untuk penyempurnaan rencana-rencanaNya.”—Ellen G. White, Prophets and Kings, ms. 536.

**Soalan-soalan perbincangan**

`1. Di dalam kelas, bincangkan dan jawab soalan dari Pelajaran Ahad tentang cara-cara bagaimana masyarakat dan budaya menghina kebenaran Tuhan. Apakah cara-cara itu, dan bagaimanakah kita sebagai sebuah gereja dan sebagai seorang individu memberi respon kepada penghinaan-penghinaan tersebut?`

`2. Apakah yang diajarkan oleh cerita ini tentang bagaimana keselamatan itu bukanlah tentang apa yang kita tahu tetapi tentang bagaimana kita memberikan respon kepada apa yang kita tahu? (lihat Dan. 4:22).`

`3. Baca Daniel 5:23. Apakah prinsip-prinsip kerohanian penting yang didapati di dalam ayat ini? Contohnya, bagaimanakah ayat ini memberikan amaran kepada kita tentang perlakuan mengingkari Tuhan? Atau, apakah yang diajarkan oleh ayat ini tentang Tuhan bukan hanya sebagai Pencipta tetapi juga Penopang kepada kewujudan kita?`

`4. Walaupun tidak memahami maksud perkataan-perkataan tersebut, Belsyazar merasa takut (Dan. 5:6). Apakah yang diberitahukan oleh hal ini kepada kita tentang maksud hidup dengan nurani yang bersalah?`