---
title:  Dari Keangkuhan kepada Kehancuran
date:   01/02/2020
---

### Baca untuk Pelajaran Minggu Ini
Daniel 5, Why. 17:4-6, Mzm. 96:5, Kol. 1:15-17, Rm. 1:16-32, Pkh. 8:11, Why. 14:8.

> <p>Ayat Hafalan</p>
> “Dia mengubah saat dan waktu, Dia memecat raja dan mengangkat raja, Dia memberi hikmat kepada orang bijaksana dan pengetahuan kepada orang yang berpengertian” (Daniel 2:21).

Dalam Daniel 5, Firman Tuhan memberi kita satu contoh kukuh akan keangkuhan manusia yang berakhir dalam cara yang menakjubkan dan dramatik. Walaupun seseorang boleh mengatakan bahawa Nebukadnezar mengambil masa yang lama untuk mempelajari pengajarannya, sekurang-kurangnya dia telah mempelajarinya. 

Cucunya, Belsyazar, tidak mempelajarinya. Menggunakan perkakas-perkakas kaabah telah mencemarkan peralatan tersebut. Perbuatan mencemari seperti ini bukan sahaja mencabar Tuhan tetapi ia sama seperti membuat serangan terhadap Tuhan Sendiri. Oleh itu, dengan mengisikan pialanya dengan pelanggaran-pelanggaran, dia bertindak serupa dengan tanduk kecil itu (lihat Daniel 8), yang menyerang dasar-dasar tempat kudus Tuhan. 

Apabila kekuasaan Belsyazar diambil, Tuhan meramalkan apa yang akan dilakukanNya terhadap musuh umatNya pada hari-hari terakhir. Peristiwa-peristiwa yang diriwayatkan dalam Daniel 5 berlaku pada 539 S.M., pada waktu malam ketika Babilon jatuh ke dalam tangan tentera Media-Persia. Di sinilah peralihan dari emas kepada perak berlaku, seperti yang diramalkan dalam Daniel 2. Sekali lagi, jelas sekali bahawa Tuhan memerintah ke atas segala kejadian-kejadian di dalam dunia.

_*Selidiki pelajaran minggu ini untuk persediaan bagi Sabat, 8 Februari._