---
title:  Penglihatan tentang Putera
date:   09/03/2020
---

`Baca Daniel 10:4-9. Apa yang berlaku kepada Daniel di dalam ayat ini?`

Sementara Daniel menerangkan pengalamannya, sukar untuk kita dapat membayangkan keindahan luar biasa yang dilihatnya. Penampilan manusia itu (Dan. 10:5,6) membawa perhatian kita kepada “anak manusia” yang digambarkan dalam penglihatan pengadilan Syurgawi (Dan.7:13). Pakaian linennya mengingatkan kita kepada pakaian imam (Im. 16:4), satu aspek yang menyamakan keperibadian ini dengan “seorang raja” yang digambarkan berhubungan dengan kaabah Syurgawi (Daniel 8). Emas juga dikaitkan dengan jubah imam sebagai tanda darjat diraja. Akhir sekali, membandingkan watak ini dengan kilat, api, tembaga, dan suara yang lantang memperlihatkannya sebagai satu makhluk yang ghaib. Dia dilengkapkan dengan sifat seorang imam, diraja dan ketenteraan. Dia juga menunjukkan persamaan yang menarik dengan makhluk Syurgawi yang menampakkan diri kepada Yosua tidak lama sebelum pertempuran melawan Yerikho (Yos. 5:13, 14). Di dalam penglihatan itu, Yosua melihat “Panglima Balatentara Tuhan.” Menariknya, perkataan Ibrani menterjemahkannya sebagai “panglima” (sar) di sini, dan perkataan yang sama boleh diterjemahkan sebagai “putera” yang merujuk kepada Mikhael dalam Daniel 10:21. Namun persamaan yang dekat terjadi antara Daniel dan Yohanes, yang menerima penglihatan tentang Tuhan yang bangkit pada hari Sabat.

`Apakah persamaan-persamaan yang kita dapati di antara penglihatan Daniel tentang Anak Manusia dalam Daniel 10 dan yang didapati dalam Yosua 5:13-15 dan Wahyu 1:12-18?`

Menurut Daniel, orang-orang yang bersamanya ketakutan, dan Daniel sendiri jatuh layu dan lemah. Penjelmaan kehadiran Tuhan membuatkan dia begitu terkejut. Walau apa pun ketakutan yang dialaminya ketika itu, penglihatan Daniel menunjukkan bahawa Tuhan mengawal sejarah. Sesungguhnya, apabila penglihatan itu dibentangkan, kita akan melihat bahawa Tuhan memberikan Daniel dengan satu rangka sejarah manusia sejak dari zaman nabi sehingga kepada penubuhan kerajaan Tuhan (Daniel 11 dan 12).	

`Jika, seperti yang kita lihat berulangkali dalam Daniel, Tuhan boleh mengawal sejarah manusia, apa yang boleh Dia lakukan untuk kehidupan peribadi kita?`