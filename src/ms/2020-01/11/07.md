---
title:  Pandangan Tambahan
date:   13/03/2020
---

“Tiga minggu lamanya Gabriel bergumul dengan kuasa-kuasa kegelapan, berusaha melawan pengaruh-pengaruh yang bekerja pada pikiran Koresh… Segala yang di Syurga dapat lakukan demi keselamatan umat Tuhan telah dilakukan. Pada akhirnya kemenangan diraih; kekuatan-kekuatan musuh telah dapat ditanggulangi pada zaman Koresh, dan sepanjang zaman puteranya Kambises, yang memerintah tujuh setengah tahun lamanya.”—Ellen G. White, Prophets and Kings, ms. 572.

“Betapa merupakan satu penghormatan yang ditunjukkan kepada Daniel oleh Maha Agung Syurga! Dia menghiburkan hambaNya yang sedang gementar dan memberi jaminan kepadanya bahawa doanya telah didengar di Syurga. Sebagai jawapan kepada permohonan yang meluap-luap itu, malaikat Gabriel dihantar untuk mempengaruhi hati raja Persia. Namun, raja menentang bisikan Roh Tuhan selama tiga minggu di mana Daniel sedang berpuasa dan berdoa pada ketika itu, tetapi Putera Syurga, Penghulu Malaikat, Mikhael, telah dikirim untuk mengubah hati raja yang degil untuk mengambil tindakan yang ditetapkan untuk menjawab doa Daniel.”—Ellen G. White, The Sanctified Life, ms. 51.

**Soalan-soalan Perbincangan**

`1. 	Walaupun kita bukan orang pertama dalam sejarah Kristian melihat kebenaran ini, sebagai Seventh-day Adventist kita adalah penyokong kuat motif “pergolakan besar” itu, atau idea bahawa seluruh alam semesta adalah sebahagian daripada perjuangan epik antara Kristus dan Syaitan. Kita percaya bahawa setiap manusia memang terlibat dalam pergolakan ini. Orang lain, termasuklah orang-orang sekular, bercakap mengenai realiti beberapa jenis pertempuran di mana kita semua terlibat. Apakah pengalaman peribadi anda dalam pergolakan besar ini? Bagaimana anda melihat ia berlaku dalam hidup anda sendiri? Apa yang telah anda pelajari yang boleh membantu orang lain yang juga sedang bergelut?`

`2. 	Baca Efesus 6:10-18. Perhatikan imejan ketenteraan nyata yang digunakan oleh Paulus. Apakah “arahan-arahan peperangan” yang diberikan di sini untuk kita dalam menghadapi pergolakan yang hebat itu?`

`3. 	Dalam Daniel 10:11, untuk kali kedua (lihat Dan. 9:23) Daniel dipanggil hamudot, atau “yang sangat dikasihi.” Apakah yang diberitahukan oleh hal ini tentang perkaitan yang rapat, bahkan perkaitan emosi, di antara Syurga dan bumi? Fikirkanlah betapa berbeza kenyataan ini jika dibandingkan dengan pandangan ateis yang lazim di dunia moden ini. Apakah pengharapan dalam pandangan Alkitab ini, seperti yang dilihat dalam rujukan Daniel,  berikan kepada kita?`