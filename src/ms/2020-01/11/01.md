---
title:  Dari Pertempuran Kepada Kemenangan
date:   07/03/2020
---

### Baca untuk Pelajaran Minggu Ini
Ef. 6:12, Dan. 10, Ezra 4:1-5, Yos. 5:13-15, Why. 1:12-18, Kol. 2:15, Rm 8:37-38.

> <p>Ayat Hafalan</p>
> “ ‘Hai engkau yang dikasihi, janganlah takut, sejahteralah engkau, jadilah kuat, ya, jadilah kuat!’ ” (Daniel 10:19).

Daniel 10 memperkenalkan kesimpulan penglihatan Daniel, yang diteruskan di dalam Bab 11 dan 12. Kita telah diberitahu sejak dari permulaan bahawa penglihatan ini berkaitan dengan “kesusahan yang besar” (Dan. 10:1). Daniel 11 menyatakan beberapa perincian mengenai dengan konflik ini, sementara Daniel 10 memperlihatkan dimensi kerohaniannya dan memaparkan bahawa di sebalik peristiwa peperangan duniawi itu, bergolak satu konflik kerohanian di alam semesta. Sementara kita mengkaji bab ini, kita akan melihat bahawa apabila kita berdoa, kita terlibat dalam konflik kosmik ini dalam cara yang membawa kesan yang mendalam. Namun kita tidak bersendirian dalam perjuangan kita; Yesus bertempur melawan Syaitan bagi pihak kita. Kita akan belajar bahawa pertempuran utama yang kita sertai bukanlah melawan kuasa manusia dunia tetapi kuasa kegelapan.

Seperti yang dikatakan oleh Rasul Paulus beberapa abad selepas Daniel: “Kerana perjuangan kita bukanlah melawan darah dan daging, tetapi melawan pemerintah-pemerintah, melawan penguasa-penguasa, melawan penghulu-penghulu dunia yang gelap ini, melawan roh-roh jahat di udara” (Ef. 6:12). Di akhirnya nanti, kejayaan kita di dalam konflik ini terletak pada Yesus Kristus, yang seorang diri mengalahkan Syaitan di kayu salib.

_*Selidiki pelajaran minggu ini untuk persediaan bagi Sabat, 14 Mac._