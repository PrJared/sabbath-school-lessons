---
title:  Konflik Besar
date:   11/03/2020
---

`Baca Daniel 10:20, 21. Apa yang diberitahukan kepada Daniel di dalam ayat ini?`

Malaikat Syurgawi menarik tirai dan memperlihatkan kepada Daniel perang kosmik yang berlaku di belakang tabir sejarah manusia. Sebaik sahaja Daniel mula berdoa, pertempuran rohani bermula di antara Syurga dan bumi. Makhluk-makhluk Syurgawi memulakan perjuangan dengan raja Persia untuk membiarkan orang-orang Yahudi meneruskan pembinaan semula kaabah itu. Kita tahu dari pembukaan Daniel 10 bahawa raja Persia adalah Koresh. Bagaimanapun, seorang raja manusia jika ditinggalkan sendirian tidak dapat memberi tentangan yang hebat kepada makhluk Syurgawi. Ini menunjukkan bahawa di belakang raja manusia itu ada seorang agen berupa roh yang menghasut Koresh untuk menghalang orang-orang Yahudi daripada membina semula kaabah itu.

Keadaan yang serupa berlaku dalam Yehezkiel 28, di mana raja Tirus mewakili Syaitan, kuasa roh yang berada di belakang raja manusia kota itu. Oleh itu, tidaklah mengejutkan bahawa raja Persia, dengan siapa Mikhael sedang berperang, disertai oleh Syaitan dan malaikat-malaikatnya. Ini menunjukkan bahawa penentangan manusia  terhadap pembinaan semula kaabah di Yerusalem itu mempunyai rakan sekutu dalam alam kerohanian. 

`Baca Daniel 10:13. Apakah jenis peperangan yang diterangkan di dalam ayat ini?`

“Sementara Setan berjuang untuk mempengaruhi penguasa-penguasa tertinggi dalam kerajaan Media Persia supaya berlaku kurang senang kepada umat Tuhan, maka malaikat-malaikat bekerja demi keselamatan orang-orang yang berada dalam pembuangan. Peperangan itu hanyalah satu di mana segenap Syurga menaruh perhatian. Melalui nabi Daniel kita diberi sepercik kenyataan tentang perjuangan yang dahsyat ini antara kuasa-kuasa baik dan kuasa-kuasa jahat. Tiga minggu lamanya Gabriel bergumul dengan kuasa-kuasa kegelapan, berusaha melawan pengaruh-pengaruh yang bekerja pada pikiran Koresh, dan sebelum pertandingan berakhir, Kristus sendiri datang membantu Gabriel itu. ‘Pemimpin kerajaan orang Persia berdiri dua puluh satu hari lamanya menentang aku’ kata Gabriel; ‘tetapi kemudian Mikhael, salah seorang dari pemimpin-pemimpin terkemuka, datang menolong aku, dan aku meninggalkan dia di sana berhadapan dengan raja-raja orang Persia.’ (Daniel 10:13). Segala yang di Syurga dapat lakukan demi keselamatan umat Tuhan telah dilakukan. Pada akhirnya kemenangan diraih; kekuatan-kekuatan musuh telah dapat ditanggulangi pada zaman Koresh, dan sepanjang zaman putranya Kambises, yang memerintah tujuh setengah tahun lamanya.”—Ellen G. White, Prophets and Kings, ms. 571, 572.