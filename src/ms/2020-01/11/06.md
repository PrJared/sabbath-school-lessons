---
title:  Putera yang Berkemenangan
date:   12/03/2020
---

Watak yang paling menonjol di dalam buku Daniel adalah tokoh yang dipanggil sebagai “Anak Manusia” (Dan. 7:13) atau “Panglima bala tentera” (Dan. 8:11). Akhirnya, kita mengetahui bahawa namaNya adalah Mikhael (Dan. 10:12), yang bermaksud “Yang seperti Tuhan?” Dia datang menolong Gabriel dalam konflik terhadap raja Persia (Dan. 10:13). Malaikat ini memanggil makhluk Syurgawi ini sebagai “Mikhael, pemimpinmu” (Dan. 10:21), iaitu, putera umat Tuhan. Mikhael juga muncul di dalam buku Daniel sebagai Dia yang mendampingi umat Tuhan (Dan. 12:1). Dari Yudas 1:9, kita mengetahui bahawa Mikhael, juga dipanggil sebagai “penghulu malaikat”, berperang dengan Syaitan dan membangkitkan Musa. Wahyu 12:7 menggambarkan Mikheal berdiri sebagai pemimpin bala tentera Syurgawi, yang mengalahkan Syaitan dan malaikat-malakatnya yang jatuh. Oleh itu, Mikhael tidak lain adalah Yesus Kristus. Oleh sebab Empayar Persia mempunyai panglima tertinggi, satu kuasa rohani yang berdiri di belakang pemimpin manusia, manakala umat Tuhan mempunyai Panglima Besar Mikhael di pihak mereka, yang melangkah maju untuk berperang dan memenangi perang kosmik bagi pihak mereka.

`Baca Kolose 2:15. Bagaimanakah Yesus mencapai kemenangan dalam konflik kosmik itu?`

Ketika kita menghadapi kuasa kejahatan, kita boleh mempunyai iman kepada Yesus, juara kita. Dia telah mengalahkan Syaitan di awal pelayanan awamNya. Semasa dalam kehidupan duniawiNya, Dia mengalahkan Syaitan di padang pasir apabila diserang dengan godaan-godaan, Dia berlawan dengan segerombolan iblis, dan Dia membebaskan orang-orang dari kuasa kegelapan. Yesus mengalahkan kejahatan walaupun ia menyamar di sebalik percubaan Petrus untuk menghalangNya daripada bergerak menuju ke Kalvari. Dalam kata-kata terakhirNya kepada murid-murid, Yesus bercakap mengenai kematiannya yang semakin hampir itu sebagai satu pertempuran, yang akan berakhir dengan kemenangan yang pasti terhadap Syaitan: “Sekarang berlangsung penghakiman atas dunia ini sekarang juga penguasa dunia ini akan dilemparkan ke luar; dan Aku, apabila Aku ditinggikan dari bumi, Aku akan menarik semua orang datang kepadaKu” (Yoh. 12:31, 32).

Kadang-kadang kita melihat sekeliling, dan keadaan kelihatan sungguh teruk. Keganasan, keruntuhan moral, rasuah, dan penyakit timbul di mana-mana. Seorang musuh, dicipta bukan daripada daging dan darah, menyerang kita dari semua sisi dengan begitu ganas. Namun, tidak kira betapa sukarnya pertempuran yang kita hadapi, Yesus berjuang untuk kita dan berdiri sebagai Putera dan Imam Besar kita di bait suci Syurgawi.

`Baca Roma 8:37-39.  Bagaimanakah kita boleh menjadikan janji sebagai seorang penakluk menjadi pengalaman yang nyata dalam kehidupan Kristiani kita?`