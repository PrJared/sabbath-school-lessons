---
title:  Nubuatan-nubuatan Tentang Syria dan Mesir
date:   16/03/2020
---

`Baca Daniel 11:5-14. Apakah yang disampaikan di dalam ayat-ayat ini?`

Setelah kematian Alexander Agung, empayar Yunani yang luas itu dibahagikan di antara empat jeneralnya. Dua daripada merekaâ€”Seleucus di Syria (Utara) dan Ptolemy di Mesir (Selatan)â€”berjaya membangunkan dinasti-dinasti yang akan berperang dengan satu sama lain untuk mendapatkan kuasa ke atas tanah tersebut.

Kebanyakan pelajar Alkitab memahami peperangan yang berlaku di antara raja Utara dan raja Selatan seperti yang dinubuatkan dalam Daniel 11:5-14 merujuk kepada banyak peperangan yang melibatkan kedua-dua dinasti ini. Menurut nubuatan, usaha untuk menyatukan kedua-dua dinasti ini dilakukan melalui perkahwinan, namun persekutuan itu tidak berpanjangan (Dan. 11:6). Sumber sejarah memberitahukan kita bahawa Antiochus II Theos (261-246 S.M.) iaitu cucu kepada Seleucus I, berkahwin dengan Berenice, puteri kepada raja Mesir, Ptolemy II Philadelpuhus. Bagaimanapun, perjanjian itu bertahan hanya beberapa lama waktu, dan konflik yang melibatkan umat Tuhan bermula tidak lama dari itu. Oleh itu, Daniel 11 mencatatkan beberapa peristiwa penting yang akan menyentuh kehidupan umat Tuhan dalam beberapa abad yang seterusnya setelah Nabi Daniel tidak ada lagi.

Sekali lagi, kita boleh bertanyakan soalan mengapa Tuhan mengungkapkan semua butiran-butiran mengenai peperangan-peperangan yang melibatkan kerajaan-kerajaan yang memerangi satu sama lain untuk mendapatkan kekuasaan di kawasan ini lebih awal. Alasannya mudah: peperangan ini memberi kesan kepada umat Tuhan. Oleh itu, Tuhan memberitahukan dengan lebih awal banyak daripada cabaran yang akan dihadapi oleh rakyatnya di tahun-tahun yang mendatang , Tuhan adalah Tuhan dari sejarah, dan ketika kita membandingkan rekod nubuatan dengan peristiwa-peristiwa sejarah, kita sekali lagi dapat melihat bahawa perkataan nubuatan dipenuhi seperti yang diramalkan. Tuhan yang meramalkan kejatuhan kerajaan-kerajaan Hellenistik yang bertarung satu sama lain adalah Tuhan yang mengetahui masa depan. Dia layak mendapat kepercayaan dan iman kita. Ini adalah Tuhan yang besar, bukan idola yang dihasilkan oleh imaginasi manusia. Dia bukan sahaja mengawal perjalanan peristiwa sejarah, tetapi Dia juga dapat mengawal kehidupan kita jika kita membenarkan Dia berbuat demikian.

`Baca Yesaya 46:9, 10. Berapa banyak dasar theology Kristian yang didapati di dalam dua ayat ini, dan apakah pengharapan besar yang kita boleh perolehi dari mereka? Fikirkan betapa menakutkan ayat kesepuluh ini jika Tuhan kita bukan Tuhan yang baik dan mengasihi, tetapi penuh dendam dan kejam.`