---
title:  Peristiwa-peristiwa Akhir
date:   19/03/2020
---

`Baca Daniel 11:40-45. Apa yang sedang berlaku di sini?`

Frasa-frasa berikut membantu kita memahami ayat-ayat ini:

Akhir masa: Ekspresi “masa akhir” hanya dilihat di dalam buku Daniel sahaja (Dan. 8:17; Dan. 11:35, 40; Dan. 12:4, 9). Penyelidikan terhadap nubuatan-nubuatan Daniel menunjukkan bahawa masa akhir ini berlanjutan sejak dari kejatuhan kepausan dalam tahun 1798 sehingga kebangkitan orang-orang yang telah mati (Dan. 12:2).

Raja Utara: Secara geografi, yang dimaksudkan adalah dinasti Seleucid, tetapi kemudiannya, ia merujuk kepada Roma pagan dan seterusnya kepada paus Roma. Oleh yang demikian, ia tidak menerangkan tentang lokasi geografi tetapi tentang musuh rohani umat Tuhan. Sebagai tambahan, kita harus mengambil perhatian bahawa raja Utara itu merupakan satu pemalsuan terhadap Tuhan yang benar, yang dinyatakan secara simbolik di dalam Alkitab seorang yang mempunyai perkaitan dengan Utara (Yes. 14:13).

Raja Selatan: Nama ini pada mulanya diberikan kepada dinasti Ptolemy di Mesir, dan kemudaian ia mendapat dimensi secara teologi, dan ia dikaitkan dengan ateisma oleh beberapa cendekiawan. Seperti ulasan yang diberikan oleh Ellen G. White berkaitan dengan Mesir dalam Wahyu 11:8 yang mengatakan: “Ini adalah ateisma.”—The Great Controversy, ms. 269.

Gunung Permai yang Kudus: Di dalam Perjanjian Lama, ungkapan ini merujuk kepada Sion, pusat dan ibu kota Israel dan secara geografi terletak di Tanah Perjanjian. Selepas kayu Salib, umat Tuhan tidak lagi ditentukan oleh garis etnik dan geografi. Oleh itu, gunung kudus ini sekarang menjadi simbol kepada umat Tuhan yang ada di serata dunia.

Oleh itu, mungkin, kita boleh mentafsirkan peristiwa-peristiwa seperti ini:

1. Raja Selatan menyerang Raja Utara: Revolusi Perancis cuba untuk membasmi agama dan mengalahkan kepausan tetapi gagal.
2. Raja Utara melakukan serangan dan mengalahkan raja Selatan: kekuatan agama yang diketuai oleh kepausan dan sekutunya akhirnya akan mengatasi kekuatan ateisme dan akan membentuk gabungan dengan musuh yang dikalahkan.
3. Edom, Moab, dan orang-orang terkemuka dari Amon akan melarikan diri: beberapa orang yang tidak dikira sebagai umat Tuhan yang benar akan menyertai gabungan itu pada jam terakhir.
4. Raja Utara bersiap untuk menyerang gunung permai yang kudus itu tetapi menemui ajalnya: kuasa-kuasa kejahatan dihancurkan, dan kerajaan Tuhan ditubuhkan.

`Bagaimanakah kita boleh mendapat penghiburan dengan pengetahuan, di akhir waktu nanti, Tuhan dan umatNya akan mendapat kemenangan?`