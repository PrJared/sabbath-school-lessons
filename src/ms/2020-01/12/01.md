---
title:  Dari Utara dan Selatan ke Negeri yang Indah
date:   14/03/2020
---

### Baca untuk Pelajaran Minggu Ini
Dan. 11; Dan. 8:3-8, 20-22; Yes. 46:9, 10; Dan. 8:9, 23; Mat.27:33-50.

> <p>Ayat Hafalan</p>
> “ ‘Sebahagian dari orang-orang bijaksana itu akan jatuh, supaya dengan demikian diadakan pengujian, penyaringan dan pemurnian di antara mereka, sampai pada akhir zaman; sebab akhir zaman itu belum mencabar waktu yang telah ditetapkan’ ” (Daniel 11:35).

Sementara kita memulakan bab yang mencabar ini, terdapat beberapa idea yang harus difahami sejak dari permulaannya. Pertama, Daniel 11 secara keseluruhannya selaras dengan rangka nubuatan dalam bab-bab buku Daniel sebelumnya. Sama seperti dalam bab 2, 7, 8, dan 9, mesej nubuatan berlanjutan dari zaman nabi sehingga ke akhir masa. Kedua, rentetan kuasa dunia muncul, kuasa- kuasa yang sering menindas umat Tuhan. Ketiga, setiap rangka nubuatan mencapai klimaks dengan pengakhiran yang menggembirakan. Dalam Daniel 2, batu itu menghancurkan patung itu; dalam Daniel 7, Anak Manusia menerima kerajaan itu; dan dalam Daniel 8 dan 9, bait suci Syurgawi dibersihkan melalui pekerjaan Mesias.

Bab 11 mengikuti tiga isi kandungan asas. Pertama, ia bermula dengan raja-raja Persia dan membincangkan nasib raja-raja tersebut, serta waktu pada akhir masa nanti, apabila raja dari utara menyerang gunung suci Tuhan. Kedua, peperangan yang berjurut-jurut berlaku di antara raja utara dan selatan, dan bagaimana mereka memberi kesan kepada umat Tuhan juga diceriterakan. Ketiga, ia menyimpulkan dengan pengakhiran yang menggembirakan apabila raja Utara menghadapi ajalnya di antara “gunung Permai yang kudus itu”  (Dan 11:45). Kesimpulan yang sebegitu positif menandakan berakhirnya kejahatan dan penubuhan kerajaan abadi Tuhan.

_*Selidiki pelajaran pada minggu ini sebagai persediaan bagi Sabat, 21 Mac._