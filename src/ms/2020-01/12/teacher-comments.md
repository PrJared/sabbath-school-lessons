---
title:  Komen Guru
date:   20/03/2020
---

#### Bahagian I:  Ringkasan

**Ayat Utama**:  Daniel 11:35

**Fokus Pembelajaran**:  Daniel 11; Daniel 8:3-8, 20-22; Yesaya 46:9, 10; Daniel 8:9, 23-25;  Mat 27: 33-50.

**Pengenalan**:  Tidak diragui lagi Daniel 11 merupakan bab yang paling sukar dalam buku ini.  Walau bagaimanapun kontur nubuatan secara keseluruhan nyata dengan jelas.  Umat-umat Tuhan akan dianiaya dan diserang, tetapi pada akhirnya, Tuhan akan menang.  Dalam pembelajaran ini, penumpuan dititik beratkan kepada peperangan besar antara kuasa-kuasa di bahagian utara dan selatan serta gambaran peristiwa-peristiwa akahir yang merangkumi bab ini.  

**Tema Pelajaran**:  

1.  Peperangan Besar.  Peperangan besar yang disebut oleh malaikat Syurgawi dalam Daniel 10:1 memaparkan pewarisan pemerintah utara dan selatan yang saling berperang sehingga akhir zaman.
2.  Peristiwa-peristiwa Akhir.  Bahagian akhir pada fasal ini juga berkesudahan dengan penghapusan kuasa-kuasa jahat sementara mereka melancarkan serangan akhir terhadap Sion, “gunung suci kemuliaan” Tuhan.

**Penerapan Hidup**:  Di sebalik peperangan-peperangan antara pemerintah-pemerintah utara dan selatan, hanya ada satu peperangan yang besar. Peperangan itu ialah kontroversi besar antara Tuhan dan Syaitan, juga merupakan pantulan politik dan sosial di dunia.  Peperangan ini bukan semata-mata mengenai penaklukan wilayah atau pencapaian material.  Ia merupakan pertarungan pada bahagian kosmik untuk hati dan fikiran manusia.  Dalam pertarungan ini, adalah mustahil untuk bersikap neutral, kita mesti memilih untuk berpihak kepada siapa.

#### Bahagian II:  Komentar

Mari kita melihat secara mendalam bagi tema-tema pelajaran ini seperti yang dinyatakan di atas.

1. Peperangan Besar. Peperangan yang berlaku antara utara dan selatan menimbulkan pertempuran antara kuasa-kuasa ini untuk bersaing menguasai Tanah Perjanjian.  Terletak di antara pertembungan empayar-empayar besar pada masa itu, tanah Israel seringkali tersepit antara konflik antarabangsa yang berlaku pada waktu itu.  Kuasa-kuasa utara (Assyria, Babilon, empayar Yunani Purba) menentang terhadap kuasa-kuasa selatan (Mesir, Ptolemies untuk penguasaan yang strategi ke atas Palestin.  Jelas, sebuah peperangan yang mengawal tanah suci melibatkan penderitaan umat-umat Tuhan.  Sementara Gabriel menjelaskan, nubuatan yang dilakukan supaya Daniel, “mengerti   apa yang akan terjadi pada bangsamu pada hari-hari yang terakhir; sebab penglihatan ini juga mengenai hari-hari itu” (Dan. 10:14).  Oleh itu,  urutan panjang kerajaan-kerajaan dan peperangan-peperangan yang mereka perjuangkan adalah relevan oleh sebab mereka membuatkan umat-umat Tuhan melalui penderitaan yang amat besar.  Sementara peristiwa-peristiwa nubutan dipaparkan, peperangan antara utara dan selatan memuncak dengan menentang umat-umat Tuhan di gunung Sion.  Sebenarnya, pertempuran akhir ini, bersama-sama dengan campur tangan Tuhan yang menyelamatkan berpihak kepada umat-umatNya, merupakan kemuncak mesej buku Daniel.

    Sementara kita mengaplikasikan pendekatan historicist dalam pentafsiran fasal ini, kita juga mesti memahami bahawa ketika garis masa nubuatan melewati Kalvari, simbol-simbol nubuatan dan peristiwa-peristiwa yang melambangkan perkara-perkara ini harus ditafsir menurut syarat-syarat Perjanjian Baru. Dalam Kristus, perjanjian dengan Israel ditawarkan kepada orang-orang Yunani, dan tanah perjanjian diperluaskan kepada seluruh dunia.  Kita harus menyedari realiti-realiti baru yang Mesias bawakan sementara kita mentafsirkan peristiwa-peristiwa nubuatan yang digambarkan dalam Daniel 11.
    
    Kebanyakan pentafsir historicist memahami bahawa pada mulanya raja di utara merujuk kepada kuasa Yunani Purba yang bertempat di Syria dan raja di selatan melambangkan Ptolemies, yang memerintah kerajaan Mesir.  Kemudiannya, peranan raja di utara diambil alih oleh kuasa Roma pagan dan kemudiannya kuasa paus Roma.  Dalam cara yang sama, dalam garis masa itu kemudiannya, kuasa selatan muncul sebagai lambang kepada ateisme, yang diperkenalkan oleh kuasa-kuasa yang mencetuskan Revolusi Perancis, yang berterusan hingga ke hari ini.
    
    Fakta-fakta tepat dalam Daniel 11 di mana satu peralihan kuasa berlaku masih menjadi perkara yang dibahaskan.  Oleh itu, kita perlu menumpukan perhatian kepada perkara-perkara yang tetap dan jelas, sebab perkara-perkara ini selari dengan garis besar nubuatan Daniel.  Jadual berikut menunjukkan perkaitan bab 11 dengan  nubutan lain dalam buku Daniel, terutamanya bab 8.


<table>
<tbody>
<tr>
<td>
<p><strong>Kerajaan</strong></p>
</td>
<td>
<p><strong>Daniel 2</strong></p>
</td>
<td>
<p><strong>Daniel 7</strong></p>
</td>
<td>
<p><strong>Daniel 8-9</strong></p>
</td>
<td>
<p><strong>Daniel 11</strong></p>
</td>
</tr>
<tr>
<td>
<p><strong>Babilon</strong></p>
</td>
<td>
<p><strong>Emas</strong></p>
</td>
<td>
<p><strong>Singa</strong></p>
</td>
<td>
<p>&nbsp;</p>
</td>
<td>
<p>&nbsp;</p>
</td>
</tr>
<tr>
<td>
<p><strong>Persia </strong></p>
</td>
<td>
<p><strong>Perak</strong></p>
</td>
<td>
<p><strong>Beruang</strong></p>
</td>
<td>
<p><strong>Kambing Jantan</strong></p>
</td>
<td>
<p><strong>Persia</strong> (<em>Dan. 11:3</em>)</p>
</td>
</tr>
<tr>
<td>
<p><strong>Yunani</strong></p>
</td>
<td>
<p><strong>Tembaga</strong></p>
</td>
<td>
<p><strong>Macan Tutul</strong></p>
</td>
<td>
<p><strong>Kambing</strong></p>
</td>
<td>
<p><strong>Yunani</strong> (<em>Dan. 11:2-4</em>)</p>
</td>
</tr>
<tr>
<td>
<p><strong>Kuasa Pagan Roma</strong></p>
</td>
<td>
<p><strong>Besi</strong></p>
</td>
<td>
<p><strong>Binatang yang dahsyat</strong></p>
</td>
<td>
<p><strong>Tanduk kecil</strong></p>
<p>Kematian Mesias</p>
<p>(<em>nagid, Dan. 9:25, 26</em>)</p>
</td>
<td>
<p><strong>Raja Utara</strong></p>
<p>Kematian Mesias</p>
<p>(<em>nagid, Dan 11:22</em>)</p>
</td>
</tr>
<tr>
<td>
<p><strong>Kuasa Paus Roma</strong></p>
</td>
<td>
<p><strong>Besi</strong></p>
</td>
<td>
<p><strong>Tanduk kecil</strong></p>
<p>&nbsp;</p>
<p>Penghakiman Sorgawi (Masa Purba/ Anak Manusia, <em>Dan 7:9-14</em>)</p>
</td>
<td>
<p><strong>Tanduk Kecil</strong></p>
<p>&nbsp;</p>
<p>Masa sehari-harian diambil (<em>tamid</em>, <em>Dan. 8:13</em>)</p>
<p>&nbsp;</p>
<p>Penyucian Kaabah Sorgawi</p>
<p>&ldquo;Masa Akhir&rdquo;(et qets, <em>Dan 8:17</em>)</p>
</td>
<td>
<p><strong>Raja Utara</strong></p>
<p>&nbsp;</p>
<p>Masa sehari-harian diambil</p>
<p>(<em>tamid, Dan 11:31</em>)</p>
<p>&nbsp;</p>
<p>Masa Akhir (&lsquo;et qets, <em>Dan 11: 40</em>)</p>
</td>
</tr>
<tr>
<td>
<p><strong>Kerajaan Tuhan</strong></p>
</td>
<td>
<p><strong>Batu</strong></p>
</td>
<td>
<p><strong>Kerajaan</strong> diberikan kepada orang-orang suci Yang Maha Tinggi (<em>Dan 7: 27</em>)</p>
</td>
<td>
<p>Matinya <strong>Tanduk Kecil</strong></p>
<p>(<em>Dan 8:25</em>)</p>
</td>
<td>
<p><strong>Raja Utara</strong>dikalahkan di <strong>Gunung Kemuliaan</strong> (<em>Dan 11:45</em>)</p>
</td>
</tr>
</tbody>
</table>

2. Peristiwa-peristiwa Akhir.  Bahagian akhir (Dan. 11:40-45) menunjukkan peperangan yang berpanjangan antara raja Utara dan raja Selatan mencapai kemuncaknya pada masa akhir.  Pada masa itu, raja Utara berjaya mengatasi raja di Selatan dan melancarkan serangan akhir terhadap Gunung Sion.  Oleh sebab kebanyakan peristiwa yang terdapat di sini akan berlaku pada masa depan, pentafsiran terhadap peristiwa-peristiwa ini masih bersifat tidak pasti; oleh itu, kita harus mengelakkan dogmatism.  Walau bagaimanapun, terdapat kemungkinan untuk menjelaskan kontur nubuatan yang luas ini dengan menggunakan dua prinsip asas dalam pentafsiran.  Pertama, kita mesti memahami bahawa peristiwa-peristiwa yang diramalkan dalam nubuatan dipaparkan dengan penggunaan bahasa dan imejan yang berasal daripada realiti Perjanjian Lama Israel dan institusi-institusinya.  Kedua, imejan dan bahasa itu mesti ditafsir sebagai realiti simbol universal ecclesiological yang dibawakan oleh Kristus.

    Menurut prinsip-prinsip di atas, raja di Selatan melambangkan Mesir, yang dinyatakan secara konsisten dalam keseluruhan nubuatan.  Raja di Utara pula dikenal pasti Babilon, yang muncul dalam Perjanjian Lama sebagai kuasa dari utara (Yer.1:14; Yer. 4:5-7, Yer. 6:1, Yer. 10:22; Yer. 13:20; Yer. 16:15; Yer. 20:4; Yer. 23:8; Yer. 25:9,12).  Diasaskan oleh Nimrod, Bablion menjadi pusat agama pagan dan musuh ketat Yerusalem.  Dalam simbol apokaliptik, Babilon melambangkan pagan dan kuasa paus Roma.  Oleh itu, pada titik ini dalam garis masa nubuatan, yang merupakan masa akhir, Babilon/raja utara melambangkan kuasa kepausan dan kuasa-kuasa yang menyokongnya. Mesir, disebaliknya , melambangkan kusa-kuasa yang melakukan penentangan, tetapi akhirnya dkuasai, oleh kepausan.    Di samping itu, antara kemungkinan-kemungkinan lain - seperti bekas empayar Ottoman-Mesir besar kemungkinan melambangkan ateisme dan sekularisme.

    Sementara raja di utara menyerang “tanah permai”, kita telah diberitahu bahawa “Edom, Moab, dan bagian yang penting bani Amon” (Ddan. 11:41) terluput daripada kuasanya yang besar itu.  Disebabkan ketiga-tiga bangsa ini sudah lama tidak wujud, mereka hendaklah ditafsirkan sebagai simbol entiti eskatologikal yang lebih luas.  Untuk memahami simbol yang berkaitan dengan bangsa-bangsa berkenaan, kita harus mengambil perhatian bahawa “tanah permai” bukanlah entiti geografi di Timur Tengah, tetapi simbol bagi umat-umat sisa Tuhan.  Dalam hal yang sama, “Edom, Moab, dan Amon” bukanlah entiti etnik, tetapi mereka mewakili orang-orang yang melawan godaan Babilon dan datang daripada kepercayaan dan tradisi falsafah yang berbeza untuk bergabung dengan umat-umat sisa pada akhir zaman.

    Pertempuran yang terakhir bagi perang panjang ini tercetus apabila raja di utara akan “mendirikan khemah kebesarannya di antara laut dan gunung Permai yang kudus itu…” (Dan 11:45).  Senario ini mengingatkan kembali kepada raja-raja asing, dari utara, yang menyerang Yerusalem.  Sanherib, sebagai contoh, mendirikan khemah-khemah tenteranya di Lakhis, yang terletak di antara Laut Mediterranean dan Yerusalem.  Imej-imej ini melambangkan pertentangan terakhir antara kuasa-kuasa kerohanian Babilon (kuasa kepausan dan sekutunya) menentang umat-umat Tuhan.  “Gunung suci permai” melambangkan umat-umat Tuhan di bawah pimpinan Kristus. Oleh itu, dengan bahasa yang membangkitkan pengalaman Israel dan Yehuda lama, nubuatan itu memaparkan serangan masa akhir oleh Babilon menentang umat-umat Tuhan.  Tetapi musuh itu akan kalah; “…tetapi kemudian ia akan menemui ajalnya dan tidak ada seorang pun yang akan menolongnya” (Dan 11:45).

#### Bahagian III:  Penerapan Hidup

“Dalam buku catatan tahunan sejarah umat manusia, pertumbuhan bangsa-bangsa, bangunnya dan jatuhnya kerajaan-kerajaan, tampaknya seakan-akan bergantung atas kehendak dan kuasa-kuasa manusia; terjadinya peristiwa-peristiwa tampaknya sampai kepada suatu taraf yang tinggi, hanyalah ditentukan oleh kuasa, cita-cita atau gerak hatinya. Tetapi dalam firman Tuhan tirai itu disingkapkan, dan kita memandang, ke atas, ke belakang, maka sepanjang segala permainan dan aturan permainan perhatian dan kuasa serta nafsu manusia, perwakilan-perwakilan Dia Yang Berkemurahan, dengan diam-diam, dengan sabar menjalankan rencana-rencana kehendakNya sendiri.” Ellen White, Prophets and Kings, ms.499, 500.

`1.  	Daniel 11 mempaparkan pengetahuan Tuhan yang terperinci mengenai sejarah masa depan. Dalam cara apakah pengetahuan hari depan Tuhan dapat membantu memperkuatkan iman peribadi anda?`

`2. Daniel 11 (terutama Dan. 11:40-45) telah menjadi subjek bagi beberapa pentafsiran yang spekulatif.  Bagaimanakah tanggapan terhadap penggulungan nubuatan apokaliptik ( lihat pelajaran 1) membantu kita untuk berada dalam lingkungan pentafsiran yang betul bagi memahami bab ini?`

`3. Dengan mempelajari kontroversi besar seperti yang dipantulkan dalam nubuatan buku Daniel, apakah yang patut kita lakukan dengan pengetahuan seperti itu (Dan. 11:33)?`