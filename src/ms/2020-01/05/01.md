---
title:  Dari Kesombongan kepada Kerendahan Hati
date:   25/01/2020
---

### Baca untuk Pelajaran Minggu Ini
Dan. 4:1-33, Ams. 14:31, 2 Raj. 20:2-5, Yun. 3:10, Dan. 4:34-37, Flp. 2:1-11.

> <p>Ayat Hafalan</p>
> “Betapa besarnya tanda-tandaNya dan betapa hebatnya mujizat-mujizatNya! KerajaanNya adalah kerajaan yang kekal dan pemerintahanNya turun-temurun” (Daniel 4:3).

Kesombongan telah disebut sebagai dosa yang pertama. Ia pertama kalinya diperlihatkan di dalam Lusifer, seorang malaikat di istana Syurga. Lalu Tuhan berkata melalui Yehezkiel, “Engkau sombong kerana kecantikanmu, hikmatmu kau musnahkan demi semarakmu, Ke bumi kau Ku lempar, kepada raja-raja engkau Kuserahkan menjadi tontonan bagi matanya” (Yeh. 28:17).

Kesombongan membawa Lusifer kepada kejatuhannya, dan sekarang dia menanamkan keangkuhan di dalam manusia, dengan itu membawa mereka untuk menentang Tuhan dan seterusnya, menuntun mereka kepada jalan menuju kemusnahan. Kita semua adalah manusia yang jatuh, bergantung kepada Tuhan untuk kewujudan kita. Apa sahaja anugerah yang kita miliki, apa sahaja perkara-perkara yang kita capai dengan anugerah itu, semuanya hanya datang dari Tuhan. Oleh itu, bagaimana mungkin kita berani untuk merasa bangga, sombong, atau angkuh apabila, pada hakikatnya, kerendahan hati seharusnya menguasai semua yang kita lakukan?

Nebukadnezar mengambil waktu yang lama untuk mengerti kepentingan merendahkan hati. Bahkan kemunculan orang yang keempat di dalam perapian yang menyala-nyala (lihat pelajaran minggu lalu) tidak mengubah laluan hidupnya. Hanya setelah Tuhan mengambil kerajaannya dan menghantarnya hidup bersama-sama dengan binatang di padang rumput, raja itu mengenali statusnya yang sebenar.

_*Selidiki pelajaran minggu ini untuk persediaan bagi Sabat, 1 Februari._