---
title:  Pandangan Tambahan
date:   31/01/2020
---

“Raja yang sombong dulunya telah menjadi seorang anak Tuhan yang rendah hati; yang dulunya tangan besi, raja yang sombong, kini menjadi raja yang bijaksana dan sabar. Dia yang pernah menyangkal dan menghina Tuhan yang di Syurga, kini mengakui kuasa Yang Mahatinggi dan dengan sungguh-sungguh berusaha meningkatkan rasa takut akan Yehovah dan kebahagiaan rakyatnya. Di bawah peringatan keras dari Dia yang adalah Raja atas segala raja dan Tuhan atas segala tuhan, pada akhirnya Nebukadnezar telah mempelajari pengajaran yang harus dipelajari oleh semua raja--bahwa kebesaran sejati terdiri atas kebaikan sejati. Ia mengakui Yehovah sebagai Tuhan yang hidup, berkata, ‘Aku, Nebukadnezar, memuji dan meninggikan dan memuliakan Raja Syurga, yang segala perbuatanNya adalah benar dan jalan-jalanNya adalah adil, dan yang sanggup merendahkan mereka yang berlaku congkak.” 

“Rencana Tuhan supaya kerajaan terbesar di dunia harus menunjukkan pujian kepadaNya kini telah terlaksana. Penyataan secara umum ini, di mana Nebukadnezar mengakui kemurahan dan kebaikan serta kekuasaa Tuhan, adalah tindakan yang terakhir dalam kehidupannya yang tercatat dalam sejarah yang keramat.”—Ellen G. White, Prophets and Kings, ms. 521.

**Soalan-soalan Perbincangan**

`1. 	Kesombongan membawa kepada kelemahan lain: ia merupakan keadaan minda anti-Tuhan yang lengkap. Adakah ini seolah-olah anda dibesar-besarkan? Jika ya, fikirkanlah. . . . lebih besar kesombongan seseorang itu, lebih besar kebenciannya terhadap kesombongan orang lain. Malahan, jika anda ingin mengetahui betapa sombong diri anda, cara yang paling mudah adalah bertanya kepada diri anda sendiri, ‘Betapa bencikah saya apabila orang membelakangkan saya, atau tidak memberi perhatian kepada saya, atau mengambil tahu akan hal saya, atau merendah-rendahkan saya, atau menunjuk-nunjuk?’ Maksudnya di sini ialah kesombongan setiap orang merupakan persaingan dengan kesombongan orang lain. Adakah kerana saya ingin menjadi orang penting dalam sebuah pesta sehingga saya merasa kesal melihat orang lain menjadi lebih penting. Dua orang di dalam kedudukan yang sama tidak akan pernah mencapai persetujuan.”—C. S. Lewis, Mere Christianity [New York: Touchstone, 1996], ms. 110. Apakah yang ingin dikatakan oleh Lewis yang mungkin membantu anda melihat keangkuhan dalam kehidupan anda sendiri?`

`2. 	Terdapat satu tema yang diperhatikan di dalam bab ini, dan juga di bab-bab seterusnya, iaitu tentang keagungan Tuhan. Mengapakah topik ini sangat penting untuk difahami? Apakah peranan hari Sabat dalam membantu kita untuk memahami kebenaran penting ini?`