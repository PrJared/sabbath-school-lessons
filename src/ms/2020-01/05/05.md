---
title:  Menengadah ke Langit
date:   29/01/2020
---

`Baca Daniel 4:34-37. Bagaimana dan mengapa, perkara-perkara berubah untuk raja?`

Tuhan membiarkan Nebukadnezar ditimpa suatu penyakit yang aneh, tetapi akhirnya Dia segera mengembalikan semula kepadanya keadaan mental yang baik. Apa yang menarik, segala-galanya berubah apabila, pada akhir tahun ketujuh seperti yang diramalkan oleh nabi, raja yang sakit itu menengadah ke langit (Dan. 4:34).

“Selama tujuh tahun Nebukadnezar menjadi suatu kehairanan bagi rakyatnya; karena tujuh tahun lamanya ia direndahkan di hadapan seluruh dunia. Kemudian akalnya dipulihkan dan dengan kerendahan hati memandang kepada Tuhan yang di Syurga, ia mengetahui dalam tangan Ilahi pukulan yang menimpa dirinya. Dalam pernyataan secara umum dia mengakui kesalahannya dan rahmat Tuhan yang besar dalam pemulihan dirinya.”—Ellen G. White, Prophets and Kings, ms. 520.

Tidak dipersoalkan, perubahan yang besar boleh berlaku apabila kita memandang ke langit. Sebaik sahaja akal budinya kembali, raja membuktikan  bahawa dia telah belajar dari pengajaran itu.

Kisah ini tidak semuanya berkisar tentang Nebukadnezar tetapi lebih kepada belas kasihan Tuhan. Raja telah melepaskan tiga peluang sebelumnya untuk menerima Tuhan Israel sebagai Tuhan hidupnya. Peluang-peluang itu  tersedia untuknya ketika dia mengetahui tentang kebijaksanaan luar biasa empat tawanan  muda Yehuda  (Daniel 1), ketika Daniel menafsirkan mimpinya (Daniel 2), dan ketika tiga orang Ibrani itu diselamatkan dari perapian yang menyala-nyala (Daniel 3). Lagipun, jika penyelamatan tiga orang Ibrani  itu tidak dapat merendahkan hatinya, apakah ada lagi cara yang lain? Walaupun raja masih dengan kedegilannya, Tuhan memberi kepadanya peluang yang keempat, dan akhirnya dapat memenangkan hati raja, dan memulihkan kedudukan Nebukadnezar di dalam kerajaannya (Daniel 4). Seperti mana yang ditunjukkan dalam kisah Nebukadnezar, Tuhan memberikan peluang demi peluang agar kita dapat dipulihkan kepada perhubungan yang benar dengan Dia. Seperti yang ditulis oleh Paulus berabad tahun kemudiannya, Tuhan “menghendaki supaya semua orang diselamatkan dan memperoleh pengetahuan akan kebenaran” (1 Tim 2: 4). Kita melihat dalam kisah ini satu contoh yang amat berkuasa tentang kebenaran itu.

`Apakah cara-cara anda telah direndahkan hati oleh Tuhan? Apakah yang anda pelajari dari pengalaman itu? Apakah perubahan-perubahan yang perlu anda lakukan agar terlepas dari diberi pengajaran yang sama sekali lagi?`