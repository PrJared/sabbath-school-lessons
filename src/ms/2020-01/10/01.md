---
title:  Dari Pengakuan Dosa kepada Penghiburan
date:   29/02/2020
---

### Baca untuk Pelajaran Minggu Ini
Dan. 9; Yer. 25:11, 12; 29:10; 2 Raj. 19:15-19; Mat. 5:16; Yak. 5:16.

> <p>Ayat Hafalan</p>
> “ ‘Ya Tuhan, dengarlah! Ya, Tuhan, ampunilah! Ya Tuhan, perhatikanlah dan bertindaklah dengan tidak bertangguh, oleh karena Engkau sendiri, Tuhanku, sebab kotaMu dan umatMu disebut dengan namaMu’ ” (Daniel 9:19).

Daniel 9 mengandungi salah satu doa yang paling berkuasa di dalam Alkitab. Pada saat-saat kritikal kehidupannya, Daniel memilih jalan penyelesaian dengan berdoa untuk menghadapi cabaran yang terletak di hadapannya. Apabila Daniel dan rakan-rakannya hampir dihukum bunuh kerana mimpi seorang raja kafir, nabi itu mendekati Tuhan dalam doa (Daniel 2). Ketika perintah kerajaan melarang sebarang permohonan kepada mana-mana Tuhan selain kepada raja, Daniel terus mengucapkan doa hariannya menghadapYerusalem (Daniel 6). 

Oleh itu, sementara kita memikirkan tentang doa dalam Daniel 9, mari kita ingat bahawa penglihatan 2,300 petang dan pagi dalam Daniel 8 sangat memberi kesan kepada nabi. Walaupun garis kasa keseluruhan nubuatan itu dijelaskan, Daniel tidak dapat memahami tempoh masa yang disampaikan dalam perbualan di antara dua makhluk Syurgawi: “Sampai lewat dua ribu tiga ratus petang dan pagi, lalu tempat kudus itu akan dipulihkan dalam keadaan yang wjar” (Dan. 8:14). Hanya sekarang, dalam bab 9, pencerahan yang lebih banyak diberikan kepada nabi, dan kali ini juga sebagai jawaban kepada doa tulus yang bersungguh-sungguh.

_*Selidiki pelajaran minggu ini sebagai persediaan bagi Sabat, 7 Mac._