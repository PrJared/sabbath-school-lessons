---
title:  Pekerjaan Mesias
date:   04/03/2020
---

Doa perantaraan Daniel menyatakan dua kebimbangan utama: dosa bangsa Israel dan kehancuran Yerusalem. Oleh itu, respon Tuhan menjawab dua permohonan ini. Melalui pekerjaan Mesias, orang-orang Israel akan ditebus dan tempat kaabah itu akan diurapi. Walau bagaimanapun, dua permohonan khusus ini dijawab dalam cara yang melangkaui horizon sejarah zaman Daniel: pekerjaan Mesias akan memberi manfaat kepada seluruh umat manusia.

`Baca Daniel 9:21-27. Apakah pekerjaan yang harus dilakukan dalam tempoh 70 minggu itu? Mengapakah hanya Yesus yang boleh menyelesaikannya?`

1.“Untuk menghapuskan kesalahan.” Kata Ibrani untuk “kesalahan” (pesha’) bererti pelanggaran dengan niat oleh seorang yang berada di bawah kuasa seseorang yang lebih tinggi (contohnya, Ams. 28:24). Perkataan ini juga dilihat di dalam Alkitab untuk menyatakan penentangan secara terbuka manusia kepada Tuhan (Yeh. 2:3). Namun, melalui darah Yesus, pemberontakan terhadap Tuhan dipatahkan dan umat manusia diberikan suatu nilai yang mengalir dari Kalvari.
2. “Untuk mengakhiri dosa.” Kata kerja ini membawa maksud “menutup,” dan di sini, ia bererti bahawa dosa itu diampuni. Sejak kejatuhan, umat manusia tidak berkemampuan untuk hidup, yang mencapai tahap Tuhan, namun Mesias akan memberikan penyelesaian kepada kegagalan kita.
3. “Untuk menghapuskan kefasikan.” Seperti yang dikatakan oleh Paulus: “Kerana seluruh kepenuhan Tuhan berkenan diam di dalam Dia, dan oleh Dialah Ia memperdamaikan segala sesuatu dengan diriNya, baik yang ada di bumi, maupun yang ada di sorga, sesudah Ia mengadakan pendamaian oleh darah salib Kristus” (Kol. 1:19, 20). Di sini, hanya Yesus yang boleh menjadikan ini satu kenyataan.
4. “Untuk mendatangkan keadilan yang kekal.” Kristus mengambil tempat kita di kayu salib dan dengan itu menganugerahkan kepada kita suatu keadaan yang diberkati “menjadi benar” dengan Tuhan. Hanya oleh iman kita boleh menerima kesucian yang datang dari Tuhan ini.
5. “Untuk menggenapkan penglihatan dan nabi.” Ketika Kristus menyerahkan diriNya sebagai korban, nubuatan-nubuatan Perjanjian Lama yang menyatakan tentang pekerjaan penebusanNya telah dimateraikan, yang juga membawa maksud bahawa nubuatan itu telah digenapi.
6. “Untuk mengurapi yang Maha Kudus.” Maha Kudus yang disebut di sini bukan merujuk kepada seseorang tetapi sebuah tempat. Oleh itu, pernyataan ini merujuk kepada pengurapan kaabah Syurgawi ketika Kristus dilantik sebagai Imam Besar kita (Ibr. 8:1).