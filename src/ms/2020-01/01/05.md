---
title:  Skalawaktu Tuhan
date:   01/01/2020
---

Terdapat satu lagi konsep penting yang harus kita ingat sementara kita mempelajari buku Daniel iaitu pendekatan ahli sejarah kepada nubuatan-nubuatan apokaliptik.  Pendekatan ini, yang disebut sebagai historicism, boleh difahami dengan lebih baik jika ia dibandingkan dengan pandangan-pandangan yang bertentangan dengannya iaitu preterism, futurism dan idealism.

Preterisme cenderung untuk melihat peristiwa-peristiwa nubuatan yang dinyatakan dalam buku Daniel sebagai peristiwa yang berlaku di masa lalu.  Futurism menegaskan bahawa nubuatan-nubuatan yang sama masih menunggu penggenapan di masa hadapan.  Idealism, pula, percaya bahawa nubuatan apokaliptik adalah simbol kepada realiti keronahian secara umum tanpa mempunyai rujukan-rujukan sejarah yang khusus.

Historicisme, disebaliknya, percaya bahawa dalam nubuatan apokaliptik, Tuhan menyingkapkan satu urutan sejarah yang berkesinambungan bermula dari zaman nabi itu sehinggalah ke zaman akhir.  Sementera kita mempelajari buku Daniel, kita akan melihat bahawa setiap penglihatan utama di dalam buku ini (Daniel 2, 7, 8, 11) mengulangi garis sejarah ini dari perspektif yang berbeza dan dengan butiran-butiran yang baru.  Perintis-perintis Advent, termasuklah Ellen G. White, memahami nubuatan-nubuatan alkitabiah Daniel dan Wahyu dari sudut pandangan historisis (historicist).

`Baca Bilangan 14:34 dan Yehezkiel 4:5, 6.  Dalam bahasa nubuatan, apakah yang diwakili oleh kata “sehari”?`

Sementara kita mempelajari buku Daniel, kita harus ingat bahawa masa nubuatan dihitung menurut pinsip “sehari-setahun.”  Iaitu, sehari dalam bahasa nubuatan umumnya disamakan dengan satu tahun dalam masa sejarah yang sebenar.  Oleh itu, sebagai contoh, nubuatan tentang 2,300 pagi dan petang sepatutnya dimengertikan sebagai 2,300 tahun (Dan. 8:14).  Demikian juga, nubuatan tentang 70 minggu itu seharusnya dimengertikan sebagai 490 tahun (Dan. 9:24-27).

Skalawaktu ini nampaknya tepat  untuk beberapa sebab yang nyata: (1) Oleh kerana penglihatan-penglihatan adalah simbolik, masa yang dinyatakan juga simbolik.  (2) Kerana peristiwa-peristiwa yang digambarkan dalam penglihatan-penglihatan berlaku dalam tempoh masa yang panjang, bahkan sehingga “masa akhir” dalam beberapa kes, masa yang berkaitan dengan nubuatan-nubuatan ini harus ditafsirkan dengan sewajarnya.  (3)  Prinsip sehari-setahun disahkan oleh buku Daniel.  Satu contoh yang jelas adalah nubuatan 70-minggu, yang berlanjutan dari zaman Raja Artaxerxes sehinggalah kepada kedatangan Yesus sebagai Mesias.  Oleh itu, cara yang paling jelas dan nyata untuk memahami maksud tempoh masa nubuatan yang diberi dalam buku Daniel adalah menafsirkannya menurut prinsip sehari-setahun.

`Beberapa daripada tempoh nubuatan ini meliputi ratusan tahun, bahkan ribuan tahun.  Apakah yang diajarkan oleh hal ini tentang kesabaran?`