---
title:  Pandangan Tambahan
date:   03/01/2020
---

“Alkitab telah dirancang untuk menjadi penuntun kepada semua orang yang rindu mengenal kehendak Pencipta mereka.  Tuhan memberikan kepada manusia perkataan nubuatan yang pasti.  Malaikat-malaikat dan bahkan Kristus sendiri datang memberitahukan kepada Daniel dan Yohanes perkara-perkara yang harus segera terjadi. Perkara-perkara penting itu, yang menyangkut keselamatan kita, tidak dibiarkan tersembunyi sebagai rahasia.  Perkara-perkara itu tidak dinyatakan sedemikian rupa untuk membingungkan dan menyesatkan pencari kebenaran yang jujur.  Tuhan berkata melalui Nabi Habakuk, ‘Tuliskanlah penglihatan itu dan ukirkanlah pada loh-loh, supaya orang sambil lalu dapat membacanya.’ Habakuk 2:2.  Firman Tuhan itu terang kepada semua orang yang mempelajarinya dengan hati yang penuh doa.  Setiap jiwa yang benar-benar tulus akan menemukan terang kebenaran.  “Terang sudah terbit bagi orang benar.” Mazmur 97:11.  Dan tak akan ada jemaat yang maju dalam kesucian kecuali anggota-anggotanya dengan sungguh-sungguh mencari kebenaran seperti mencari harta yang terpendam.”—Ellen G. White, The Great Controversy, ms. 521, 522.

“Pelajari sejarah Daniel dan rakan-rakannya.  Walaupun mereka hidup dalam zaman mereka pada ketika itu, dihadapkan pada setiap sisi dengan godaan untuk memanjakan diri, mereka menghormati dan memuliakan Tuhan dalam kehidupan mereka setiap hari.  Mereka bertekad untuk menghindari segala kejahatan.  Mereka menolak untuk meletakkan diri mereka pada jalan musuh.  Dengan berkat-berkat yang limpah, Tuhan memberi ganjaran kepada kesetiaan mereka yang teguh.”—Ellen G. White, Manuscript Releases [No. 224], jil. 4, ms. 169, 170.

**Soalan-soalan Perbincangan**

`1. 	Sementara kita mempelajari buku Daniel, terdapat satu isi penting yang jelas.  Tuhan bukan saya berkuasa ke atas segala bangsa tetapi bergaul rapat dengan setiap kita, bahkan sehingga ke tahap yang paling dalam.  Contohnya, kita lihat dalam Daniel 2, Dia boleh memberikan kepada seorang raja pagan suatu mimpi.  Untuk dapat menembusi pemikiran seseorang ketika dia tidur dan meletakkan satu mimpi menunjukkan keeratan yang tidak mampu kita selami.  Pada masa yang sama, seperti yang kita lihat, sifat mimpi itu mengungkapkan bahawa Tuhan secara mutlak berkuasa bahkan ke atas empayar-empayar dunia yang besar dan mengetahui semuanya akan berakhir.  Apakah penghiburan dan pengharapan yang kita boleh dapati dari pengungkapan realiti ini?  Bagaimana perasaan anda apabila mengetahui bahawa Tuhan begitu dekat sehingga Dia tahu segala fikiran-fikiranmu?  Dalam konteks ini, mengapakan janji Salib begitu penting?`

`2. 	Di dalam kelas, bincangkan tentang perbezaan di antara nubuatan klasik dan apokaliptik.  Apakah contoh-contoh lain yang boleh kamu dapati di dalam Alkitab?`