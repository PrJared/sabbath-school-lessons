---
title:  Komen Guru
date:   03/01/2020
---

### Bahagian I: Ringkasan

**Ayat Utama**: Kisah Para Rasul 8:30

**Tumpuan Pelajaran**: Lukas 24:25-27; 2 Ptr. 3:11-13; Yoh. 3:3-10; Bil. 14:34; Dan. 9:23; Dan. 10:11, 12).

**Pengenalan**: Agar dapat lebih memahami dan mendapat faedah daripada buku Daniel, kita akan mengkaji tiga konsep penting dan yang saling berkaitan: Kristus, historicism, dan sastera apokaliptik.

**Tema Pelajaran**:

1. 	Kristus. Apa yang dikatakan oleh Yesus tentang Kitab Suci Perjanjian Lama, secara keseluruhannya (Lukas 24:44, Yohanes 5:39), khususnya berkaitan dengan Kitab Daniel. Kristus dipantulkan dalam kedua-dua tema yang luas ini dan dalam contoh-contoh tertentu dari naratif dan nubuatan Daniel.
2.	Sastera Apokaliptik (apocalyptic). Sastera apokaliptik bertujuan untuk memberi dorongan kepada umat Tuhan semasa krisis dan penganiayaan dengan mendedahkan rencana-rencana Tuhan yang menyeluruh untuk sejarah. Rancangan ini diakhiri dengan pembebasan umat Tuhan, penghapusan kejahatan, dan penubuhan kerajaan kekal Tuhan.
3.  Historicism. Pendangan Adventist mengenai nubuatan-nubuatan ini adalah berdasarkan prinsip historisis, yang melihat kepada penggenapan nubuatan apokaliptik pada sepanjang sejarah. Prinsip ini boleh menerangkan nubuatan Daniel (dan Wahyu) dengan lebih baik.

**Penerapan Hidup**: Walaupun keadaan dunia kontemporari jelas dalam keadaan yang tidak berpengharapan, Tuhan yang mengendalikan. Pengharapan bersinar melalui halaman-halaman Daniel. Kristus telah bertakhta sebagai Panglima Tertinggi dan Imam Besar di bait suci Syurgawi. Sementara sejarah disingkapkan, Tuhan berusaha untuk mengalahkan kejahatan dan membangunkan kerajaan kekalNya. Ellen G. White mengatakan, “Kita tidak mempunyai apa-apa ketakutan untuk masa depan, kecuali kita melupakan bagaimana Tuhan telah menuntun kita, dan ajaranNya dalam sejarah  lalu kita.”—Testimonies to Ministers, ms. 31. Oleh itu marilah kita mempelajari buku Daniel dengan iman dan pengertian.

### Bahagian II: Komentar

1. 	Kristus. Salah satu daripada matlamat terpenting mengkaji Alkitab adalah untuk mempelajari tentang Yesus. Lagipun, Kitab Suci, bermula dari Kejadian sehingga kepada Wahyu memberikan kesaksian tentang Yesus. Terdapat kira-kira 200 rujukan dalam Perjanjian Baru berasal dari kitab Daniel. Melalui perbandingan, Daniel dipetik sama banyak seperti Yesaya dan Mazmur, iaitu antara buku-buku yang paling kerap dipetik, atau dirujuk, dalam Perjanjian Baru. Paling jelas, Daniel banyak bercakap mengenai Yesus. Marilah kita mengkaji enam prinsip alkitabiah yang akan memberi kita tumpuan yang lebih baik apabila kita belajar tentang Kristus dalam kitab Daniel.
Pertama, Yesus ditunjukkan dalam penebusan-perkembangan sejarah Daniel. Yesus merupakan matlamat di mana sejarah keselamatan yang digambarkan dalam nubuatan-nubuatan Daniel dinyatakan. Oleh itu, Yesus dinyatakan dalam Buku Daniel, lantaran  perjalanan sejarah  perhubungan Tuhan dengan umat-Nya dan dunia yang berkemuncak dalam Yesus.
Kedua, Yesus muncul dalam pola penggenapan-janji seperti yang disampaikan dalam nubuatan-nubuatan Daniel. Sebagai contoh, Yesus adalah Anak Manusia dan Mesias yang akan datang seperti yang dinyatakan dalam Daniel 7 dan 9.
Ketiga, sementara kita mempelajari tipologi (typology), kita mengetahui bahawa Tuhan telah pun menetapkan sebahagian daripada peristiwa-peristiwa dan institusi-institusi sebagai petanda masa depan bagi aspek-aspek penting rencana keselamatan. Oleh itu, Yesus dinyatakan di dalam bait suci/keimamatan/korban disebut di dalam buku Daniel.
Keempat, kita juga dapat melihat Yesus melalui analogi dalam beberapa ajaran yang jelas dari teks Daniel yang sejajar dengan pengalaman  Yesus sendiri. Sebagai contoh, tekanan terhadap sahabat Daniel untuk “sujud menyembah patung yang telah didirikan” (Dan 3: 5) mengingatkan kita kepada peristiwa iblis menggoda Yesus: “Dan dia berkata kepadaNya, ‘Semua itu akan kuberikan kepadaMu, jika Engkau sujud menyembah aku” (Mat. 4:9). Kesetiaan sahabat-sahabat Daniel memberikan kita satu gambaran sekilas pandang tentang ketaatan Yesus yang sempurna kepada Bapa.
Kelima, Yesus juga muncul dalam tema-tema berpaksi menegak (longitudinal) yang membawa kepada Yesus dalam Perjanjian Baru. Sebagai contoh, tema keselamatan secara meluas menunjukkan kepada Yesus sebagai Juruselamat mutlak umatNya.
Keenam, rujukan-rujukan Perjanjian Baru kepada buku Daniel merupakan satu lagi perspektif di mana kita boleh menjumpai Yesus. Sebagai contoh, Wahyu 13:1-8 merujuk kepada Daniel 7; dalam Matius 26:64 dan Markus 14:62; Yesus merujuk kepada Daniel 7:13 dan menyatakan Dirinya sebagai “Anak Manusia” seperti yang telah ditetapkan. Rujuk Sidney Greidanus, Preaching Christ from Daniel (Grand Rapids, MI: Eerdmans, 2012).

2. Kesusasteraan Apokaliptik (apocalyptic). Terdapat dua jenis (genre) kesusasteraan apokalipitik yang didapati di dalam Alkitab. Nubuatan klasik menggambarkan Tuhan bertindak dalam sejarah untuk memulihkan dunia menurut kerangka geografi dan etnik perjanjian yang telah dibentuk dengan Israel (lihat, sebagai contoh, buku-buku Yesaya, Yeremia dan Amos). Nubuatan apokaliptik menunjukkan Tuhan memusnahkan perintah yang terdahulu sebelum memulihkan dunia. Ia merupakan satu pendekatan yang paling sesuai dalam masa-masa krisis, ketika umat Tuhan memerlukan pengharapan dan kepastian bahawa Tuhan masih lagi mengawal sepenuhnya perjalanan sejarah dan akan membawa kepada penyempurnaan kepada segala perkara. Dalam Alkitab, nubuatan apokaliptik muncul terutamanya di dalam buku-buku Daniel dan Wahyu. Nubuatan-nubuatan apokaliptik mempunyai beberapa ciri tersendiri yang perlu kita pertimbangkan untuk pemahaman yang tepat tentang mereka:
Penggenapan tunggal. Nubuatan apokaliptik tidak bersyarat dan mempunyai hanya satu penggenapan. Ia mungkin mempunyai penerapan kerohanian atau pengkhotbahan (homiletic) yang pelbagai, namun ia menunjukkan kepada satu penggenapan nubuatan sahaja. Penggenapan ini merupakan alhasil logik dari pendekatan historisis (historicist), yang melihat nubuatan apokaliptik sebagai penggambaran sejarah dari zaman nabi sampai ke masa akhir (lebih banyak mengenai historicism di bawah ini).
Penggulungan. Buku Daniel (juga Wahyu) menggunakan prinsip penggulungan atau pengulangan. Daniel 2 menyediakan rangka sejarah dunia dari zaman-zaman nabi sehinggalah ke pengakhiran. Kemudian, bab 7, 8, 10-12 mengulangi rangka asas Daniel 2 dengan penambahan beberapa butiran dan sudut pandangan lain. Seperti yang dinyatakan oleh penulisnya, Daniel 2 menggambarkan pemulihan kerajaan, Daniel 7 menggambarkan pengembalian raja; Daniel 8 menggambarkan pemulihan orang-orang Israel. Pemahaman yang jelas tentang prinsip pengulangan memberikan kawalan tafsiran untuk mengkaji pelbagai rantaian nubuatan Daniel, termasuk nubuatan Daniel 11 yang mencabar. 
Prinsip sehari-setahun. Nubuatan apokaliptik menggunakan unsur simbolik yang merangkumi tempoh masa tertentu yang disebut dalam nubuatan-nubuatan ini. Pemahaman literal tentang tempoh-tempoh masa tidak masuk akal memandangkan betapa besarnya peristiwa-peristiwa yang terlibat, dan konteks simbolik nubuatan-nubuatan apokaliptik. Tempoh masa sedemikian mesti difahami menurut prinsip bahawa satu hari dalam nubuatan mewakili satu tahun dalam sejarah sebenar. Bilangan 14:34 dan Yehezkiel 4: 5, 6 merupakan petikan-petikan klasik yang menyokong prinsip sehari-setahun ini. Walau bagaimanapun, terdapat beberapa petikan alkitabiah lain yang menunjukkan perkaitan sehari-setahun di dalam Alkitab (Kejadian 5, Kejadian 6: 3, 1 Sam 1:21, Ayub 10: 5, dan sebagainya). Akhirnya, kerana unsur simbol nubuatan apokaliptik menggunakan entiti kecil untuk mewakili entiti yang lebih luas, maka dari pemerhatian ini menunjukkan bahawa tempoh masa juga adalah “perlambangan kecil” kepada tempoh masa yang lebih besar, iaitu, sehari sebagai setahun (lihat Alberto Timm, “Miniature Symbolization and the Year-Day Principle of Prophetic Interpretation,” Andrews University Seminary Studies 42, no.1 [2004]: 149-167).

3.  Historicism. Bertentangan dengan Preterism dan Futurism, yang masing-masing melihat penggenapan kepada nubuatan-nubuatan Daniel di masa lalu dan masa hadapan, Historicism melihat kepada penggenapan nubuatan-nubuatan Daniel sebagai sesuatu yang berlanjutan dari zaman nabi sehinggalah kepada pembentukan kerajaan Tuhan di bumi ini. Oleh itu, Historicism bukan sekadar satu sekolah pentafsiran nubuatan di kalangan yang lain; malahan, historicism adalah pendekatan lojik yang lebih baik terhadap ayat-ayat alkitabiah. Hujah-hujah berikut menunjukkan kesahihan historicism.
Pertama, historicism merupakan kaedah yang disarankan oleh Alkitab sendiri. Contohnya, rantaian nubuatan-nubuatan Daniel 2, 7, 8-9 diterangkan dari sudut pandangan historisis (historicist). Urutan kerajaan-kerajaan dunia yang berkemuncak dengan pembentukan kerajaan Tuhan berlanjutan dari satu tempoh masa bermula dari zaman Babilon/Persia kepada penghakhiran dunia.
Kedua, tempoh masa yang panjang dan skop universal nubuatan apokaliptik (1260, 2300, 490 tahun), yang merangkumi kerajaan –kerajaan dan akhirnya berkesudahan dengan kerajaan Tuhan, dapat dijelaskan dengan lebih baik menurut pendekatan historisis.
Ketiga, Yesus memahami pemusnahan masa hadapan Yerusalem  dalam 70 T.M. (Matius 24: 15-20, Lukas 21: 20-22) sebagai penggenapan kepada Daniel 9:26, 27. Paulus merujuk kepada beberapa peristiwa nubuatan yang berturutan yang akan digenapi dalam sejarah sebelum kedatangan Kristus yang kedua (2 Tesalonika 2: 1-12).
Keempat, pendekatan historisis telah digunakan oleh paderi-paderi Gereja awal dan ahli-ahli reformasi. Augustine memulakan peralihan dalam perspektif apabila dia menyamakan kerajaan Tuhan dengan gereja Kristian dan milenium dengan Era Kristian.
Kelima, pendekatan historisis didasarkan pada andaian bahawa Tuhan bekerja sepanjang abad sejarah manusia untuk melaksanakan rencana keselamatan sehingga kepada penyempurnaannya. Tidak ada jurang dalam kegiatan penebusan Tuhan dalam senario yang digambarkan dalam nubuatan apokaliptik.
Sebagai kesimpulannya: “Seventh-day Adventist percaya bahawa historicism adalah kaedah tafsiran nubuatan yang betul untuk digunakan dalam penafsiran kitab Daniel dan kitab Wahyu. Kaedah ini disokong oleh Kitab Suci sendiri dan telah digunakan semasa zaman gereja awal. Lebih-lebih lagi, mereka merasakan bahawa dengan menggunakan kaedah ini, mereka juga memelihara aspek penting kerja pemulihan semula oleh ahli-ahli reformasi.”—Don F. Neufeld, ed., Seventh-day Adventist Encyclopedia (Hagerstown, MD: Review and Herald, 1995), rencana diberi tajuk “Historicism,” ms. 2.

### Bahagian III: Penerapan Hidup

“Terdapat keperluan mendesak untuk penyelidikan yang teliti terhadap Firman Tuhan; terutamanya buku Daniel dan Wahyu diberikan perhatian lebih dari yang dahulunya….Cahaya yang diterima oleh Daniel dari Tuhan diberikan khususnya untuk masa-masa akhir ini.”—Ellen G. White, Testimonies to Ministers and Gospel Workers, ms. 112, 113.

1. 	Apakah kesan pertama kitab Daniel kepada anda? Adakah ia sebuah buku tentang kronologi nubuatan, cerita-cerita dengan aplikasi rohani, atau tentang Kristus? Terangkan.
2. Bagaimanakah anda mengintegrasikan tiga aspek ini-kronologi nubuatan, cerita-cerita dengan aplikasi rohani, dan berpusatkan Kristus-dalam pemahaman anda tentang buku ini dengan berdasarkan kepada pernyataan berikut oleh Ellen G. White? “Tema utama Alkitab, tema kepada mana-mana yang lain dalam keseluruhan rumpunan buku ini, adalah rencana penebusan, pemulihan imej Tuhan dalam jiwa manusia.”—Education,  ms. 125.
3. 	Apakah pandangan tentang Tuhan yang boleh anda peroleh dari definisi nubuatan apokaliptik yang diberikan di atas? Sejauh manakah pandangan anda terhadap perhubungan anda dengan Dia boleh mengubah hidup anda?
