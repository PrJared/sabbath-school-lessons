---
title:  Pembersihan Kaabah
date:   26/02/2020
---

`Baca Daniel 8:14. Apa yang berlaku di sini?`

Selepas serangan tanduk yang dahsyat itu, pengumuman dibuat bahawa kaabah itu akan dibersihkan. Agar dapat memahami mesej ini, kita harus ingat bahawa pembersihan tempat kudus yang disebutkan dalam Daniel 8:14 adalah sesuai dengan pengadilan yang digambarkan dalam Daniel 7:9-14. Oleh kerana pengadilan itu berlaku di Syurga, lokasi kaabah itu sudah semestinya di Syurga juga. Oleh itu, sementara Daniel 7 menggambarkan campur tangan Tuhan dalam dan perhubungan dengan urusan-urusan manusia dari sudut pandangan kehakiman, Daniel 8 menerangkan peristiwa yang sama dari sudut pandangan tempat kudus.

Kaabah suci duniawi dibina berdasarkan kaabah di Syurga dan berfungsi untuk menggambarkan rangka rencana keselamatan yang luas. Setiap hari, orang-orang yang berdosa membawa korban persembahan mereka ke tempat suci, di mana mereka akan diampuni dari dosa-dosa yang telah diakui sepertimana ia adanya, dalam ertikata, dosa-dosa itu dipindahkan ke tempat kudus. Akibatnya, tempat suci itu dicemari. Oleh itu, proses penyucian secara berkala perlu dilakukan untuk membersihkan tempat kudus dari dosa-dosa yang direkodkan di dalamnya. Ia dipanggil sebagai Hari Pendamaian dan berlaku sekali dalam setahun (lihat Imamat 16).

Mengapakah kaabah Syurgawai perlu pembersihan? Secara analogi, kita boleh katakan bahawa dosa-dosa yang telah diakui oleh orang-orang yang telah menerima Yesus telah “dipindahkan” ke kaabah Syurgawi, sama seperti dosa-dosa bangsa Israel yang telah bertobat dipindahkan ke kaabah duniawi. Pada Hari Pendamaian di bumi, beberapa binatang akan disembelih, melambangkan kematian Yesus di masa akan datang, sebab mengapa orang-orang berdosa masih boleh berdisi pada Hari Pendamaian itu.

Sama seperti apa yang berlaku pada Hari Pendamaian di bumi apabila  tempat suci itu dibersihkan, tidakkah lebih-lebih lagi di Syurga, apabila hanya darah Yesus yang dapat menyelamatkan kita pada hari pengadilan itu? Pembersihan kaabah, yang digambarkan dalam Daniel 8:14, merupakan upacara Syurgawi yang menjadi  gandingan kepada upacara di bumi, yang asasnya adalah: sebagai orang berdosa, kita memerlukan darah Mesias untuk mengampuni dosa-dosa kita dan membolehkan kita berdiri dalam penghakiman.

`Baca Ibrani 9:23-28. Bagaimanakah ayat-ayat ini dapat menunjukkan keselamatan yang kita miliki di dalam Yesus melalui pengorbananNya untuk kita?`