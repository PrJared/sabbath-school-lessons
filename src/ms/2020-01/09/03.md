---
title:  Kebangkitan Tanduk Kecil
date:   24/02/2020
---

`Baca Daniel 8:8-12 dengan teliti. Ke arah manakah tanduk kecil itu bergerak, dan mengapakah hal ini penting untuk difahami?`

Setelah memperlihatkan gambaran empat tanduk yang mengarah kepada empat mata angin di langit, ayat alkitabiah itu menyatakan bahawa dari keempat-empat tanduk itu, muncul satu tanduk yang  kecil. Persoalannya di sini ialah sama ada tanduk atau kuasa ini datang dari salah satu daripada empat tanduk itu, seperti yang kita lihat kelmarin, yang mewakili empat jeneral Alexander—atau satu daripada mata angin tersebut. Struktur tatabahasa ayat ini jika dilihat daripada bahasa asalnya, menunjukkan bahawa tanduk kecil itu adalah salah satu daripada empat penjuru mata angin di langit. Oleh kerana kuasa ini bangun selepas Empayar Yunani dan empat keturunannya, suatu pengertian umum bahawa tanduk ini merujuk kepada Rom, pagan yang pertama dan kemudian kuasa kepausan. “Tanduk kecil ini mewakili Rom, dalam kedua-dua fasanya, pagan dan kepausan. Daniel melihat Rom pada pertama kali dalam fasa pagannya, fasa pemerintahannya, sedang menyerang orang-orang Yahudi dan orang-orang Krisitan awal, dan kemudian dalam fasa kepausannya, berterusan sehinggalah ke zaman kita sekarang ini dan sehingga kepada masa hadapan.”—The Seventh-day Adventist Bible Commentary, jil. 4, ms. 841.

Menurut kepada ayat alkitabiah, tanduk kecil itu pertama-tama bergerak secara mendatar dan “menjadi sangat besar ke arah selatan, ke arah timur dan ke arah Tanah Permai” (Dan. 8:9). Ketiga-tiga arah ini sejajar dengan tiga kawasa utama yang jatuh di bawah kekuasaan pagan Rom.

Sementara tanduk kecil ini menjadi watak utama di dalam penglihatan ini, perkembangannya yang mendatar diberi perhatian yang terperinci. Dalam hal ini, tanduk ini berkait rapat dengan tanduk kecil di dalam Daniel 7, seperti yang ditunjukkan dalam perbandingan yang berikut: (1) kedua-dua tanduk adalah kecil pada mulanya (Dan. 7:8, Dan. 8:9). (2) Kedua-keduanya menjadi besar kemudiannya (Dan. 7:20, Dan. 8:9). (3) Kedua-dua merupakan kuasa yang menganiaya (Dan. 7:21, 25; Dan. 8:10, 24). (4) Kedua-duanya memegahkan dan menyombongkan diri (Dan. 7:8, 20, 25; Dan. 8:10, 11, 25). (5) Sasaran kedua-dua mereka adalah umat Tuhan (Dan. 7:25, Dan. 8:24). (6) Kedua-dua aspek kegiatan mereka dinyatakan dalam tempoh nabuatan (Dan. 7:25; Dan 8:13, 14). (7) Kedua-duanya berterusan sehinggalah ke akhir zaman (Dan. 7:25, 26; Dan 8:17, 19). (8) Kedua-duanya juga akan menghadapai kehancuran (Dan. 7:11, 26; Dan. 8:25). Akhir sekali, oleh kerana tanduk kecil dalam Daniel 7 mewakili kekuasaan paus, pengembangan secara menaik di dalam Daniel 8 sudah tentunya mewakili kuasa yang sama. Oleh itu, seperti yang dinyatakan di dalam Daniel 2 dan 7, kuasa utama yang terakhir adalah Rom, kedua-dua pagan dan kepausan.