---
title:  Pandangan Tambahan
date:   28/02/2020
---

Berikut adalah carta yang meringkaskan apa yang kita lihat setakat ini mengenai urutan kerajaan-kerajaan yang digambarkan dalam Daniel 2, 7, dan 8. Apakah yang diberitahukan oleh hal ini mengenai dengan pembersihan kaabah?

|Daniel 2|Daniel 7|Daniel 8|
|---|---|---|
|Babilon|Babilon|-------------|
|Media-Persia|Media-Persia|Media-Persia|
|Yunani|Yunani|Yunani|
|Pagan Rom|Roma Pagan|Roma Pagan|
|Kepausan Rom|Kepausan Rom|Kepausan Rom|
|---------|Penghakiman di syurga|Pembersihan Kaabah|
|Kedatangan Kedua|Kedatangan Kedua|Kedatangan Kedua|
|[Potongan batu tanpa tangan]|[Orang kudus diberikan Kerajaan itu]|[Dimusnahkah tanpa tangan]|

Seperti yang dapat kita lihat di sini, terdapat persamaan di antara setiap bab. Bukan sahaja negara-negara yang digambarkan selari satu dengan yang lain, peristiwa pengadilan dalam Daniel 7--yang timbul selepas 1,260 tahun (538-1798 T.M.) kekuasaan paus Rom, secara langsung sama dengan pembersihan tempat kudus, yang juga dinyatakan dalam Daniel 8 selepas kemunculan Rom. Pendek kata, penghakiman Syurgawi ini dalam Daniel 7-pengadilan yang membawa kepada akhir dunia-adalah perkara yang sama seperti pembersihan kaabah dalam Daniel 8. Kita diberikan dua gambaran yang berlainan mengenai perkara yang sama, dan kedua-duanya berlaku selepas tempoh penganiayaan 1,260 tahun yang dilakukan oleh kuasa tanduk kecil.

**Soalan-soalan Perbincangan**

`1. 	Bagaimanakah carta di atas menunjukkan kepada kita bahawa pembersihan tempat kudus, adalah perkara yang sama dengan pengadilan dalam Daniel 7, mesti berlaku sesudah nubuatan 1,260 tahun tanduk kecil itu, tetapi sebelum pembentukan kerajaan terakhir Tuhan?`

`2. Nubuatan Daniel 8 menggambarkan sejarah sebagai sesuatu yang ganas dan penuh dengan kejahatan. Kedua-dua binatang itu, yang melambangkan dua kerajaan dunia, berlawan satu sama lain (Dan 8: 5-7). Kuasa tanduk kecil yang muncul selepas mereka adalah kuasa yang ganas dan menganiaya (Dan 8: 23-25). Oleh itu, Kitab Suci di sini tidak cuba untuk mengecilkan kenyataan penderitaan di dunia ini. Bagaimanakah ini dapat membantu kita belajar untuk mempercayai Tuhan dan kebaikanNya meskipun kita melihat realiti kejahatan di sekeliling kita?`