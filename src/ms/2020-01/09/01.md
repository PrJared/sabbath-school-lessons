---
title:  Daripada Kecemaran kepada Kemurnian
date:   22/02/2020
---

### Baca untuk Pelajaran Minggu Ini
Dan. 8, Dan. 2:38, Kej. 11:4, Im. 16, Ibr. 9:23-28.

> <p>Ayat Hafalan</p>
> “Maka ia menjawab: ‘Sampai lewat dua ribu tiga ratus petang dan pagi; lalu tempat kudus itu akan dipulihkan dalam keadaan yang wajar’ ” (Daniel 8:14).

Penglihatan yang ditulis dalam Daniel 8 diberikan kepada nabi ini dalam 548/547 S.M., dan ia memberi pencerahan yang jelas tentang pengadilan yang dirujuk dalam Daniel 7. Berbeza dengan penglihatan Daniel 2 dan 7, penglihatan Daniel 8 mengabaikan Babilon dan memulakan dengan Media-Persia, kerana pada waktu itu, Babilon mula merosot dan Persia dalam proses menggantikan Babilon sebagai kuasa dunia seterusnya. Penglihatan Daniel 8 selaras dengan Daniel 7. Perubahan bahasa dan simbol-simbol dalam Daniel 8 dilakukan untuk membawa penumpuan yang jelas kepada pembersihan kaabah Syurgawi sehubungan dengan hari Pendamaian Syurgawi. 

Oleh itu bahagian yang berbeza dalam Daniel 8 terletak pada tumpuannya terhadap aspek-aspek tempat kudus di Syurga. Daniel 7 menunjukkan pengadilan Syurgawi dan Anak manusia yang menerima kerajaan itu, manakala Daniel 8 memperlihatkan pemurnian tempat kudus di Syurga. Oleh itu, seperti yang ditunjukkan oleh kedua-dua bab ini, pemurnian tempat kudus Syurga yang digambarkan dalam Daniel 8 selaras dengan gambaran dalam Daniel 7.

_*Selidiki pelajaran minggu ini untuk persediaan bagi Sabat, 29 Februari._