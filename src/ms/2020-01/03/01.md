---
title:  Dari Misteri kepada Pengungkapan
date:   11/01/2020
---

### Baca untuk Pelajaran Minggu ini
Dan. 2:1-16, Kis. 17:28, Dan. 2:7-49, Mzm. 138, Yoh. 15:5, Bil. 32:4, 1 Ptr. 2:4.

> <p>Ayat Hafalan</p>
> “Berkatalah Daniel: ‘Terpujilah nama Tuhan dari selama-lamanya sampai selama-lamanya, sebab dari pada Dialah hikmat dan kekuatan’” (Daniel 2:20).

Di perairan sekeliling Greenland, terdapat bongkah-bongkah ais (aisberg) dalam pelbagai saiz. Kadangkala bongkah-bongkah ais yang kecil bergerak dalam satu arah sementara bongkah-bongkah yang besar bergerak dalam satu lagi arah yang berlainan. Apa yang berlaku adalah angin pada permukaan air menggerakkan bongkah-bongkah yang kecil, manakala bongkah-bongkah yang besar dibawa oleh arus laut dalam. Apabila kita memikirkan tentang kebangkitan dan kejatuhan bangsa-bangsa pada sepanjang sejarah, ia serupa dengan kisah angin pada permukaan air dan juga arus laut itu. Angin melambangkan segala sesuatu yang berubah-ubah dan tidak dapat diramalkan seperti kehendak manusia.  

Namun bekerja seiringan dengan tiupan angin dan ribut ini adalah satu kuasa lain, yang lebih berkuasa dan amat serupa dengan arus lautan itu.  Sudah tentu  ia adalah pergerakan kebijaksaan Tuhan dan maksud-maksud Ilahi. Seperti yang dikatakan oleh Ellen G. White, “Akan tetapi seperti bintang-bintang di angkasa luas lepas menuruti peredarannya masing-masing, demikianlah maksud-maksud Tuhan tidak pernah mengenal gesa atau kelambatan.” –The Desire of Ages, ms. 32.  

Walaupun kebangkitan dan kejatuhan bangsa-bangsa, ideologi-ideologi, dan kumpulan-kumpulan politik nampaknya berlaku kerana kebijaksanaan kehendak manusia sendiri, Daniel 2 menunjukkan bahawa Tuhan yang di Syurgalah yang menggerakkan sejarah manusia kepada kemuncak keagungannya. 

_*Selidiki pelajaran minggu ini untuk persediaan bagi Sabat, 18 Januari._