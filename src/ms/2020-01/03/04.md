---
title:  Patung, Bahagian 1
date:   14/01/2020
---

`Baca Daniel 2:24:30. Apakah yang dikatakan oleh Daniel di dalam ayat ini, yang penting untuk kita ingat? (lihat juga Yohanes 15:5).`

Sebagai jawapan kepada doa itu, Tuhan mengungkapkan kandungan mimpi itu serta maksudnya.  Daniel tidak teragak-agak untuk memberitahu raja bahawa penyelesaian kepada misteri itu datang dari “Tuhan di Syurga.” Selain itu, sebelum melaporkan kandungan mimpi itu serta tafsirannya, Daniel telah menyatakan fikiran-fikiran dan kerisauan raja yang belum sempat dilafazkannya sementara dia berbaring di atas katil tanpa dapat  melelapkan mata. Penerangan maklumat yang terperinci ini menguatkan kredibiliti mesej itu, kerana maklumat yang hanya diketahui oleh raja itu sudah tentu datang kepada Daniel melalui satu kuasa yang ghaib. Namun, apabila Daniel meneruskan penerangan tentang kandungan mimpi itu, dia sebenarnya menimbulkan satu lagi krisis, kerana mimpi itu tidak semestinya merupakan berita menggembira bagi Nebukadnezar.

`Baca Daniel 2:31-49. Apakah yang dinyatakan oleh mimpi itu tentang nasib kerajaan Nebukadnezar?`

Mimpi itu memperlihatkan sebuah patung besar dengan kepalanya diperbuat daripada “emas tua,  dada dan lengannya dari perak, perut dan pinggangnya dari tembaga, sedang pahanya dari besi, dengan kakinya sebagian dari besi dan sebagian lagi dari tanah liat” (Dan. 2:34). Akhirnya, sebuah batu “menimpa patung itu, tepat pada kakinya” (Dan 2:34), dan keseluruhan struktur itu remuk dan bertaburan seperti sekam ditiup angin. Daniel menerangkan bahawa pelbagai jenis besi itu melambangkan kerajaan-kerajaan yang seterusnya dan akan saling menggantikan kerajaan yang lain dalam sepanjang tempoh sejarah. Mesej itu begitu jelas kepada Nebukadnezar: Babilon, dengan segala kekuatan dan kemuliaannya, akan berlalu dan digantikan dengan sebuah kerajaan yang lain, yang seterusnya juga akan digantikan oleh kerajaan –kerajaan yang lain sehinggalah sebuah kerajaan yang berbeza sifatnya akan menggantikan kesemua kerajaan itu: kerajaan Tuhan yang kekal, yang akan bertahan selama-lamanya.

`Lihatlah betapa singkat dan bersifat sementara harta-benda milik manusia. Apa yang seharusnya kenyataan ini ajarkan kepada kita tentang pengharapan besar yang kita miliki di dalam Yesus, dan hanya di dalam Yesus (lihat Yoh. 6:54, 2 Kor. 4:18)?`