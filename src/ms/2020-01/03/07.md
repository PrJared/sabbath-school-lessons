---
title:  Pandangan Tambahan
date:   17/01/2020
---

Adalah penting untuk diperhatikan bahawa patung dalam Daniel 2 diperbuat daripada emas dan perak, iaitu logam-logam yang berkaitan dengan kuasa ekonomi. Patung itu juga diperbuat dari tembaga dan besi, logam-logam yang digunakan untuk membuat peralatan dan senjata, serta tembikar, yang digunakan dalam dunia purbakala untuk tujuan-tujuan kesusasteraan dan domestik. Oleh itu, patung itu memberikan gambaran yang jelas tentang kemanusiaan dan pencapaiannya. Paling utama, bahagian-bahagian anatomi yang berbeza pada patung itu menunjukkan urutan kerajaan-kerajaan dunia dan perpecahan terakhir yang akan berterusan sehinggalah kepada hari-hari akhir sejarah manusia. Batu itu, bagaimanapun, jelas digambarkan sebagai sesuatu yang tidak diperbuat dengan “tangan manusia” (Daniel 2:45), satu  peringatan yang keras tentang pengakhiran ghaib yang akan datang kepada dunia bersifat sementara ini dan semua pencapaian-pencapaian manusia.

Walaupun “kepada mata manusia tanpa bantuan, sejarah manusia mungkin kelihatannya perlawanan di antara kuasa-kuasa dan lawannya…Daniel memberi jaminan kepada kita bahawa di sebalik semua ini adalah Tuhan, yang melihat ke bawah dan bergerak di dalamnya untuk mencapai apa yang dilihatNya terbaik.”-William H. Shea, Daniel: A Reader’s Guide (Nampa, ID: Pacific Press, 2005), ms. 98.

**Soalan-soalan Perbincangan**

`1. 	Betapa menghiburkan mengetahui bahawa di tengah-tengah semua kekacauan dan penderitaan dunia ini, Tuhan secara mutlak akan menguasai dan akan membawa segala-galanya kepada pengakhiran yang mulia. Sehingga pada waktu itu, apakah peranan kita dalam usaha melakukan semua yang baik supaya kita dapat membantu meringankan penderitaan yang wujud dalam dunia yang telah jatuh ini?`

`2. 	Bagaimanakah kita memberikan pencerahan tentang buku Daniel dan para tawanan yang bekerja dengan begitu erat dan dengan jelas menunjukkan kesetiaan kepada pemimpin pagan yang telah melakukan banyak kehancuran kepada bangsa Daniel sendiri?`

`3. 	Seperti yang kita telah lihat, terdapat sebahagian yang membahaskan bahawa potongan batu tanpa tangan merujuk kepada penyebaran injil kepada dunia. Ini tidak benar atas beberapa alasan, termasuklah apa yang dikatakan Daniel 2:35, iaitu bahawa batu itu akan menghancurkan negara-negara terdahulu dan bahawa “angin menghembuskannya, sehingga tidak ada bekas-bekasnya yang ditemukan.” Ini tidak berlaku selepas Salib. Tambahan pula, beberapa percubaan untuk mengenal pasti kerajaan batu dengan gereja, gagal memperhatikan bahawa kerajaan batu itu menggantikan kesemua bentuk kekuasaan manusia yang lain. Ia adalah kerajaan yang merangkumi seluruh dunia. Oleh itu, hanya kedatangan Yesus yang kedua dapat menggerakkan proses yang digambarkan sebagai kemuncak kepada mimpi nubuatan ini. Mengapakah, oleh yang demikian,  kedatangan Yesus yang kedua adalah satu-satunya tafsiran yang masuk akal  mengenai apa batu itu pada akhir zaman?`