---
title:  Tanduk Kecil
date:   17/02/2020
---

`Baca Daniel 7:7, 8, 19-25. Dari siapakah kuasa tanduk kecil itu timbul, dan kekal menjadi sebahagian daripada binatang keempat?`

Dalam pelajaran kelmarin, kita telah mempelajari bahawa binatang menakutkan yang mempunyai sepuluh tanduk yang memerintah dunia dengan sangat kejam merupakan simbol kepada Roma pagan. Sekarang, kita harus memikirkan tentang tanduk kecil itu dan kuasa yang diwakilinya. Seperti yang digambarkan di dalam penglihatan itu, binatang keempat mempunyai sepuluh tanduk, di mana tiga daripada tanduk itu tercabut untuk memberi laluan kepada satu tanduk yang kecil. Tanduk kecil ini mempunyai mata manusia dan mengeluarkan kata-kata yang “menyombong” (Dan. 7:8). Jelas sekali bahawa tanduk kecil itu muncul dari entiti yang dilambangkan oleh binatang yang dahsyat itu, iaiti Roma pagan. Dengan cara ini, tanduk itu meluas atau meneruskan beberapa ciri-ciri Roma pagan. Ini hanyalah tahap di kemudian nanti oleh kuasa yang sama.

Daniel melihat tanduk yang satu ini membangkitkan perang terhadap orang-orang kudus. Malaikat menerangkan kepada Daniel bahawa tanduk ini mewakili seorang raja yang akan melakukan tiga perbuatan yang menyalahi undang-undang: (1) mengucapkan perkataan yang menentang Yang Mahatinggi, (2) menganiaya orang-orang kudus milik Yang Mahatinggi, (3) berusaha untuk mengubah waktu dan hukum. Sebagai akibatnya, orang-orang kudus akan diserahkan ke dalam tangannya. Seterusnya,  malaikat itu memberikan tempoh untuk berapa lama tanduk kecil ini menjalankan akitiviti-akitivinya: satu masa dan dua masa dan setengah masa. Menurut bahasa nubuatan, perkataan “masa” bererti “tahun.” Jadi, kata masa melambangkan tahun, dua masa: “dua tahun.” Oleh yang demikian, tempoh tersebut adalah tiga dan setengah tahun nubuatan, iaitu, jika menurut prinsip sehari-setahun, tempoh itu adalah 1,260 tahun. Dalam tempoh ini, tanduk kecil ini akan melancarkan serangan terhadap Tuhan, menganiaya orang-orang kudus, dan berusaha mengubah hukum Tuhan.

`Baca 2 Tesalonika 2:1-12. Apakah persamaan di antara orang yang durhaka dengan tanduk kecil itu? Kuasa apakah yang sedang diperkatakan ini menurut kita, dan mengapa? Apakah kuasa yang bangkit dari Romawi pagan, tetapi tetap menjadi sebahagian dari Roma, kuasa yang berkembang sejak zaman Romawi pagan sehingga ke akhir dunia, yang bermaksud bahawa ia wujud sehingga ke hari ini?`