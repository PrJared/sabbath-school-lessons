---
title:  Pandangan Tambahan
date:   21/02/2020
---

Pemerhatian sepintas lalu kepada sejarah memperlihatkan bahawa selepas kejatuhan Empayar Rom, yang disebabkan oleh serangan orang-orang dari utara, bishop Roma mengambil kesempatan untuk menggulingkan tiga suku orang-orang jahat dan menjadikan dirinya sebagai bagi dirinya menjadi kuasa tunggal di Roma pada 538 T.M. Dalam proses ini, beliau menggunakan beberapa fungsi institusi dan politik raja Rom. Dari sini muncul kepausan, yang dilengkapkan dengan kuasa sementara dan keagamaan sehinggalah ia digulingkan oleh Napoleon dalam tahun 1798. Penggulingan ini, bagaimanapun, tidak mengakhiri kerajaan Rom, malahan ia menandakan permulaan fasa penganiayaan. Paus bukan sahaja mendakwa sebagai seorang paderi Kristus, dia juga memperkenalkan beberapa doktrin dan amalan yang bertentangan dengan Alkitab. Api neraka, pertaubatan, pengakuan dosa, dan penukaran hukum Sabat kepada hari Ahad adalah antara perubahan-perubahan “waktu dan hukum” yang diperkenalkan oleh kepausan.

“Dengan kekuatannya sendiri, manusia tidak dapat menghadapi tuduhan musuh. Dengan pakaian yang bernoda dosa, sambil mengakui kesalahannya, ia berdiri di hadapan Tuhan. Tetapi Yesus, Pembela kita, menyampaikan suatu permohonan yang berhasil demi keselamatan segala orang yang dengan pertaubatan dan iman telah menyerahkan pemeliharaan jiwa mereka kepadaNya. Dia membela perkara mereka, dan dengan perjuangan dahsyat di Kalvari, menaklukkan penuduh mereka. Penurutan yang sempurna kepada hukum Tuhan telah memberiNya segala kuasa di Syurga dan di bumi, dan Ia memohon dari BapaNya rahmat dan perdamaian bagi manusia yang bersalah. Kepada si penuduh umatNya Dia memaklumkan ‘Tuhan kiranya menghardik engkau, hai Iblis. Ini adalah orang-orang yang dibeli dengan darah-Ku, puntung yang telah ditarik dari api.’ Dan kepada mereka yang bersandar padaNya dalam iman, Dia memberi jaminan, ‘Lihat, dengan ini Aku telah menjauhkan kesalahanmu daripadamu: Aku akan mengenakan kepadamu pakaian pesta.’  Zakharia 3:4.”—Ellen G. White, Prophets and Kings, ms. 586, 587.

**Soalan-soalan Perbincangan**

`1. 	Lihat semula ciri-ciri kuasa tanduk kecil itu, apa yang masih tinggal, dan binatang keempat, Rom. Apakah kuasa yang bangkit dari pagan Rom beberapa bad yang lalu dan, selain daripada menganiaya umat Tuhan, masih wujud sehingga ke hari ini? Mengapakah pengenalan yang jelas ini dapat melindungi kita dari spekulasi tentang identitinya, termasuklah gagasan bahawa tanduk kecil itu merujuk kepada seorang raja pagan Yunani yang hilang dari sejarah lebih dari satu abad dan setengah sebelum kedatangan pertama Yesus? Bagaimanakah tanda-tanda pengenalan yang jelas ini juga melindungi kita dari kepercayaan bahawa tanduk kecil itu masih ada lagi kuasa di masa hadapan?`