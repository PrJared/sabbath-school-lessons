---
title:  Empat Binatang
date:   16/02/2020
---

`Baca Daniel 7. Apakah intipati penglihatan yang ditunjukkan kepada Daniel, dan tentang apakah penglihatan itu?`

Setiap binatang yang ditunjukkan kepada Daniel berhubung-kait dengan bahagian pada patung yang telah diperlihatkan kepada Nebukadnezar, tetapi sekarang, ia lebih banyak perincian yang diberikan tentang setiap kerajaan itu. Sungguh menarik kerana makhluk-makluk itu, yang melambangkan bangsa pagan, semuanya binatang haram. Selain itu, kecuali binatang yang keempat, Daniel menggambarkan binatang-binatang itu menyerupai binatang-binatang yang dikenali. Oleh itu, binatang-binatang tersebut bukan ……kerana setiap mereka membawa ciri-ciri atau petunjuk kepada beberapa aspek kerajaan yang diwakilinya.

Singa: Singa adalah binatang yang paling sesuai untuk melambangkan Babilon. Singa yang bersayap menghiasi dinding-dinding istana dan hasil-hasil seni Babilon. Sayap singa yang ditampilkan di dalam penglihatan itu akhirnya dicabut daripadanya, dan ditegakkan pada dua kaki seperti manusia, dan diberikan hati manusia. Proses ini adalah simbol yang menunjukkan kerajaan Babilon berada di bawah kuasa raja-raja.

Beruang: Beruang melambangkan Empayar Media-Persia. Hakikat bahawa ia berdiri pada sisinya yang sebelah lagi, menunjukkan keunggulan orang Persia ke atas Media. Tiga tulang rusuk di antara giginya pula mewakili tiga peristiwa penaklukan utama Empayar Media-Persia: Lidia, Babilon, dan Mesir.

Macan Tutul: Kepantasan macan tutul melambangkan empayar Yunani yang dibentuk oleh Alexander Agung. Empat sayap padanya menjadikan binatang ini semakin pantas, satu perlambangan yang sesuai untuk Alexander Agung, yang membawa seluruh dunia yang dikenali pada waktu itu di bawah kuasanya hanya dalam beberapa tahun.

Binatang yang menakutkan dan dahsyat: Entiti-entiti yang sebelumnya hanya menyerupai binatang yang sudah dikenali, namun yang satu ini adalah entiti kepada  dirinya sendiri. Binatang-binatang yang terdahulu diberi gambaran “seperti” singa atau “seperti” beruang, tetapi yang keempat ini tidak digambarkan seperti mana-mana binatang. Binatang yang mempunyai beberapa tanduk ini kelihatan lebih kejam dan rakus daripada binatang–binatang sebelumnya. Oleh itu, ia merupakan perlambangan yang sesuai untuk Romawi pagan, yang menakluki, memerintah, dan menginjak-injak dunia dengan kakinya.

`Ribuan tahun sejarah manusia telah datang dan hilang, seperti yang diramalkan. Berapa besarkah penghiburan yang anda dapat dengan mengetahui bahawa di atas semua hiruk-pikuk, kekacauan, dan kadangkala huru-hara, Tuhan yang memerintah? Apa yang diajarkan hal ini kepada kita tentang kebolehpercayaan Kitab Suci?`