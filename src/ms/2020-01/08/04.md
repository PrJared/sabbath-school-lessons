---
title:  Majlis Pengadilan Bersidang
date:   18/02/2020
---

Selepas penglihatan tentang empat binatang  dan aktiviti-akiviti tanduk kecil itu, nabi melihat satu majlis pengadilan di Syurga (Dan. 7:9, 10, 13, 14). Ketika sidang pengadilan berlangsung, takhta-takhta diletakkan dan Yang Lanjut Usianya menduduki tempat duduknya. Sementara peristiwa Syurgawi itu diperlihatkan, seribu kali beribu-ribu makhluk Syurgawi melayani Yang Lanjut Usianya, sidang pengadilan diduduki, dan kitab-kitab dibuka.

Apa yang mustahak untuk diperhatikan mengenai pengadilan ini adalah bahawa ia berlaku selepas tempoh 1,260 tahun tanduk kecil menjalankan aktiviti-aktivitinya (538-1798 T.M.; lihat pelajaran Jumaat) tetapi sebelum kebangkitan kerajaan Tuhan yang terakhir. Malahan, urutan peristiwa seperti beriktu ini dilihat sebanyak tiga kali dalam penglihatan Daniel:

<center>Fasa tanduk kecil (538-1798)</center>

<center>Pengadilan Syurgawi</center>

<center>Kerajaan kekal Tuhan</center>

`Baca Daniel 7:13, 14, 21, 22, 26, 27. Dalam cara bagaimanakah pengadilan ini memberikan manfaat kepada umat Tuhan?`

Perjanjian Lama menerangkan beberapa sidang penghakiman dari khemah suci dan kaabah, tetapi pengadilan yang dirujuk di sini adalah berbeza. Ia adalah pengadilan alam semesta yang bukan hanya memberi kesan kepada tanduk kecil itu tetapi juga orang-orang kudus Yang Mahatinggi, yang pada akhirnya akan menerima kerajaan tersebut.

Daniel 7 tidak menerangkan tentang pengadilan tersebut atau memberikan butiran tentang pembukaan dan penutupannya. Namun, ia memberitahukan bahawa pengadilan itu berlaku ketika bermulanya serangan tanduk kecil terhadap Tuhan dan umatNya. Ideanya di sini adalah untuk menegaskan permulaan pengadilan ke atas sebahagian daripada alam semesta. Dari Daniel 8 dan 9 (lihat dalam minggu-minggu seterusnya), kita akan belajar tentang masa bermulanya pengadilan dan fakta bahawa pengadilan ini berkaitan dengan pembersihan kaabah Syurgawi pada Hari Pendamaian Syurgawi. Pengajarannya di sini adalah bahawa akan ada pengadilan di Syurga sebelum kedatangan Kristus, yang akan memihak kepada umat Tuhan (Dan. 7:22).

`Mengapakah pemahaman terhadap apa yang Yesus telah sempurnakan untuk kita di kayu salib sangat penting kepada sebab mengapa kita boleh memperoleh jaminan pada hari penghakiman? Apakah harapan yang akan kita miliki, atau boleh miliki, tanpa kayu Salib itu? (Lihat Roma 8: 1).`