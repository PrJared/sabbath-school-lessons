---
title:  Pandangan Tambahan
date:   10/01/2020
---

“Daniel dan para sahabatnya di Babel, pada masa-masa muda mereka, nampaknya mempunyai nasib yang lebih baik daripada Yusuf pada tahun-tahun awal kehidupannya di Mesir; namun mereka tertakluk kepada ujian akhlak yang kurang teruk.  Dari kesederhanaan rumah mereka di Yehuda, barisan anak-anak muda bangsawan itu diangkut ke kota-kota yang paling indah, ke istana dengan raja pemerintahnya yang tersohor, dan diasingkan untuk dilatih dalam pelayanan khusus bagi raja.  Begitu kuat sekali pencubaan-pencubaan yang mengelilingi mereka di istana yang penuh cemar dan kemewahan itu.  Hakikat bahawa mereka, penyembah Yehuwa, merupakan tawanan ke Babilon; bahawa perkakas-perkakas rumah Tuhan telah diletakkan di dalam rumah-rumah dewa Babilon; bahawa raja Israel sendiri adalah seorang tahanan di tangan orang Babilon, dengan penuh keangkuhan disebut oleh pihak yang menang sebagai bukti bahawa agama dan adat resam mereka lebih unggul dari agama dan adat resam orang Ibrani. Di dalam keadaan sedemikian, mengalami penghinaan akibat dari keingkaran  Israel terhadap perintah-perintahNya, Tuhan memberikan kepada Babilon bukti keagunganNya, tentang kekudusan kehendakNya, dan hasil ketaatan yang pasti. Dan kesaksian ini Dia berikan, hanya diberikan, melalui orang-orang yang berpegang teguh pada kesetiaan mereka.” Ellen G. White, Education, ms. 54.

**Soalan-soalan Perbincangan**

`1. 	Di dalam kelas, bicarakan tentang pelbagai budaya dan cabaran-cabaran sosial yang anda hadapi sebagai seorang Kristian dalam masyarakat anda.  Apakah budaya dan cabaran-cabaran itu, dan bagaimana gereja secara keseluruhannya belajar untuk memberi respon kepada mereka?`

`2. 	Renungkan betapa mudah sebenarnya bagi Daniel dan rakan-rakannya yang lain untuk memkompromikan iman mereka.  Lagi pula, orang-orang Babilon adalah penakluk mereka.  Bangsa Yahudi telah ditewaskan.  Apakah lagi “bukti” yang diperlukan untuk menunjukkan bahawa tuhan orang-orang Babilon adalah lebih besar dari Tuhan Israel, dan kerana itu, Daniel serta rakan-rakannya sepatutnya menerima hakikat itu?  Dalam hal ini, apakah kebenaran-kebenaran alkitabiah yang mereka percayai sehingga dapat membantu mereka melalui waktu-waktu tersebut? (lihat Yer. 5:19, Yer. 7:22-34).  Apakah yang hal ini beritahukan kepada kita tentang betapa penting bagi kita mengenal Alkitab kita dan mengerti “kebenaran kini”?`

`3. 	Mengapakah kesetiaan itu amat penting, bukan hanya untuk diri kita sendiri tetapi untuk mereka di mana kesetiaan kita merupakan suatu kesaksian tentang sifat Tuhan yang kita sembah?`