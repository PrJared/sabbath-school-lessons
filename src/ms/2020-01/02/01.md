---
title:  Dari Yerusalem ke Babilon
date:   04/01/2020
---

### Baca untuk Pelajaran Minggu ini
2 Raja-raja 21:10-16; Daniel 1; Galatia 2:19, 20; Mat. 16:24-26; 2 Kor. 4:17; Yak. 1:5.

> <p>Ayat Hafalan</p>
> “Kepada keempat orang muda itu Tuhan memberikan pengetahuan dan kepandaian tentang berbagai-bagai tulisan dan hikmat, sedang Daniel juga mempunyai pengertian tentang berbagai-bagai penglihatan dan mimpi” (Daniel 1:17).

Alkitab tidak mengelak dari memperlihatkan kelemahan-kelemahan manusia yang telah jatuh.  Dari Kejadian 3 seterusnya, dosa manusia dan akibatnya yang menyedihkan digambarkan dengan jelas.  Pada masa yang sama, kita juga melihat kes-kes orang yang menunjukkan kesetiaan yang amat besar kepada Tuhan, walaupun diberikan insentif yang sungguh berkuasa untuk melakukan apa sahaja namun mereka tetap setia.  Terdapat beberapa contoh yang sungguh mengharu dengan kesetiaan yang sedemikian rupadilihat di dalam kitab Daniel.

Bagaimanapun, sementara kita mempelajari Daniel, harus kita ingat bahawa pahlawan sebenar di dalam buku ini adalah Tuhan.  Kita begitu terbiasa dengan cerita-cerita yang menekankan tentang kesetiaan Daniel dan sahabat-sahabatnya sehinggkan kita lupa untuk memuji kesetiaan oleh Dia yang telah memimpin dan menopang empat orang muda itu ketika mereka berdepan dengan kuasa dan godaan Empayar Babilon.  Menjadi setia sudah cukup mencabar di tanah dan tempat sendiri, apatah lagi jika dihadapkan dengan tekanan, budaya dan agama negeri asing.  Namun, manusia yang berwatak protagonis, seperti Rasul Paulus, berhadapan dengan cabaran yang sedemikian kerana mereka “tahu kepada siapa [mereka] percaya” (2 Tim. 1:12), dan dalam Dia mereka percaya.

_*Selidiki pelajaran minggu ini untuk persediaan bagi Sabat, 11 Januari._