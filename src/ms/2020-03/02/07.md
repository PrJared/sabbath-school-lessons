---
title:  Kajian Tambahan
date:  10/07/2020
---

Baca Ellen G. White, “ ‘Almost Thou Persuadest Me,’ ” ms. 433-438, dalam The Acts of the Apostles.

Intipati kehidupan Kristian adalah satu hubungan yang benar-benar bermakna dan penuh dengan Yesus sehingga kita rindu untuk mengongsikannya. Walau sebegitu penting dan benar pun suatu doktrin itu, ia tidak dapat menggantikan hidup yang telah diubah oleh kasih karunia dan diubah oleh kasih. Ellen G. White menyatakannya dengan jelas ketika dia berkata: “Juruselamat tahu bahwa tidak ada perbedaan pendapat, meskipun masuk di akal, akan melunakkan hati yang keras atau menghancurkan lapisan keduniawian dan kasih akan diri sendiri. Dia mengetahui bahwa murid-muridNya harus menerima pemberian surga; bahwa Injil akan menge-sankan hanya bila itu dimasyhurkan oleh hati yang dihangatkan dan bibir yang difasihkan oleh pengetahuan yang hidup tentang Dia yang menjadi jalan, kebenaran dan kehidupan.”—The Acts of the Apostles, ms. 31. Dalam buku The Desire of Ages, dia menambahkan satu gagasan yang penuh makna:”Kasih Yesus yang menakjubkan akan melembutkan dan menawan hati, sedangkan pengulangan doktrin tidak membawa apa-apa pencapaian.”—ms. 826.

Ada sebahagian orang yang berfikiran bahawa memberikan kesaksian peribadi itu adalah tentang mencuba untuk menyakinkan orang lain tentang kebenaran yang mereka temui di dalam Firman Tuhan. Walaupun penting untuk mengongsikan kebenaran Firman Tuhan pada waktu yang sesuai, kesaksian peribadi kita lebih berkaitan dengan kebebasan dari rasa bersalah, kedamaian, belas kasihan, pengampunan, kekuatan, pengharapan, dan kegembiraan yang kita temukan dalam karunia hidup kekal yang diberikan Yesus secara percuma.

**Soalan Perbincangan**:

`Menurut anda, mengapakah kesaksian peribadi lebih berkuasa dalam mempengaruhi orang lain? Bagaimanakah kesaksian-kesaksian orang lain telah memberi impak kepada anda dan pengalaman anda sendiri?`

`Di dalam kelas, bicarakan tentang jawapan anda bagi soalan terakhir dalam pelajaran Rabu. Mengapakah pengalaman setiap hari bersama Tuhan itu begitu penting, bukan sahaja kepada saksi kita, tetapi juga kepada iman peribadi kita?`

`Sudah tentu kesaksian yang mantap boleh menjadi saksi yang efektif. Pada masa yang sama, mengapakah kehidupan yang saleh menjadi bahagian penting dalam kesaksian kita?`

`Kongsikan kesaksian peribadi dengan kelas anda. Ingat bahawa anda mengongsikan apa yang Kristus telah lakukan untuk anda dan makna Tuhan kepada anda pada hari ini. Apakah perubahan-perubahan yang Yesus telah lakukan dalam kehidupan anda?`