---
title:  'Saksi-saksi yang Memenangkan: Kuasa Kesaksian Peribadi'
date:  04/07/2020
---

### Bacaan Untuk Pelajaran Minggu Ini
Markus 5:15-20, Markus 16:1-11, Kisah Para Rasul 4:1-20, 1 Yohanes 1:1-3, Galatia 2:20, Kisah Para Rasul 26:1-32.

> <p>Ayat Hafalan</p>
> “ ‘Sebab tidak mungkin bagi kami untuk tidak berkata-kata tentang apa yang telah kami lihat dan yang telah kami dengar’ ” (Kisah Para Rasul 4:20).

Ada kuasa luarbiasa dalam kesaksian peribadi. Apabila hati kita dihangatkan oleh kasih Kristus dan kita diubah oleh kasih karuniaNya, kita mempunyai sesuatu yang bermakna untuk diperkatakan tentang Dia. Adalah satu hal untuk mengongsikan apa yang Yesus telah lakukan untuk seorang yang lain. Namun adalah satu hal lain untuk mengongsikan apa yang Dia telah lakukan untuk kita, secara peribadi.

Adalah sukar untuk mempersoalkan pengalaman peribadi. Ramai orang mungkin akan membahaskan teologi atau penafsiran ayat anda, atau bahkan mempersendakan agama secara umum. Namun apabila seorang individu boleh mengatakan, “Saya dahulunya tak berpengharapan tetapi sekarang saya mempunyai pengharapan; saya dahulunya dipenuhi dengan perasaan bersalah namun sekarang saya mempunyai kedamaian; saya dahulunya tidak mempunyai tujuan namun sekarang saya mempunyai tujuan,” bahkan mereka yang tidak percaya akan mendapat impak dari kuasa injil.

Walaupun mungkin sebahagian orang mengalami pertobatan yang mendadak dan dramatik seperti pengalaman Rasul Paulus dalam perjalanannya ke Damsyik, namun dalam kebanyakan waktu, pertobatan itu berlaku ketika seseorang mendapat  suatu kesedaran yang semakin bertambah tentang betapa berharganya Yesus, mempunyai suatu penghargaan yang mendalam untuk rahmatNya yang ajaib, dan satu perasaan bersyukur yang amat besar untuk keselamatan yang Dia berikan secara percuma. Kristus memfokuskan semula kehidupan kita secara radikal. Inilah kesaksian yang dunia benar-benar perlukan dan rindukan.

_*Selidiki pelajaran minggu ini untuk persediaan Sabat, 11 Julai._