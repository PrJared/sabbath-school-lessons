---
title:  Kajian Tambahan
date:  07/08/2020
---

Baca Ellen G. White, “Talents,” ms. 325-265, dalam Christ’s Object Lessons.

Pengertian tepat terhadap ajaran karunia Roh alkitabiah membawa kesatuan kepada gereja. Mengakui bahawa setiap kita adalah berharga, dan anggota tubuh Kristus yang diperlukan, merupakan satu pemikiran yang menyatukan. Setiap anggota gereja itu penting untuk mencapai misi Kristus. Setiap anggota diberikan talenta untuk pelayanan.

“Kepada setiap orang diberikan tugas untuk dilakukan bagi Tuannya. Kepada setiap hambaNya dipercayakan karunia-karunia, ataupun talenta-talenta yang istimewa. ‘Yang seorang diberikannya lima talenta, yang seorang lagi dua dan yang seorang lain lagi satu masing-masing menurut kesanggupannya.’ Setiap hamba diberikan beberapa kepercayaan yang dipertanggungjawabkan kepada mereka masing-masing; dan apa yang dipercayakan itu dibahagikan menurut kemampuan kita yang berbeza. Dalam memberikan karuniaNya, Tuhan tidak berat sebelah. Dia telah mengagihkan talenta-talenta itu menurut kuasa yang diketahui oleh hamba-hambaNya, dan Dia mengharapkan pulangan yang sama.”-Ellen G. White, Testimonies for the Church, jilid 2, ms. 282.

Ingatlah bahawa karunia-karunia Roh yang diberi adalah untuk kemuliaan Tuhan, bukan kemuliaan diri sendiri. Tuhan memberikan karunia-karunia itu untuk mengangkat namaNya dan mengembangkan pekerjaanNya.

**Soalan Perbincangan**:

`Renungkan lebih dalam tentang hakikat bahawa setiap orang telah menerima karunia dari Tuhan. Apakah implikasi praktikal perkara ini kepada gereja setempat anda? Apakah perbezaan yang boleh dibuat oleh pemikiran ini dalam penglibatan setiap anggota dalam pelayanan?`

`Kongsikan kepada anggota-anggota kelas Sekolah Sabat anda bagaimana karunia seorang anggota yang lain telah memberikan berkat kepada anda. Kongsikan kepada kelas bagaimana anda menemui karunia-karunia Roh anda. Apakah karunia-karunia anda, dan bagaimana anda menggunakan pemberian itu untuk memberkati orang lain?`

`Pelajaran ini menyatakan bahawa karunia kita akan bertumbuh apabila kita menggunakannya. Lihat semula kehidupan anda sendiri. Apakah ada karunia-karunia pemberian Tuhan yang telah berkembang semenjak anda menggunakannya untuk memuliakan namaNya? Pada masa yang sama, tanyakan soalan itu semula kepada diri anda, iaitu soalan terakhir dalam pelajaran Khamis, betapa setiakah anda kepada apa yang Tuhan telah berikan kepadamu.`