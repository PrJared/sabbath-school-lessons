---
title:  Mesej Akhir Zaman oleh Wahyu
date:  15/09/2020
---

Pusat Wahyu adalah bab 14. Bab ini adalah yang terpenting bagi umat Tuhan yang hidup pada masa-masa akhir sejarah manusia. Wahyu membentangkan mesej akhir zaman kepada umat manusia. Mesej akhir zaman ini sangat penting bagi umat Tuhan dan seluruh umat manusia.

`Baca Wahyu 14:14-20. Apakah simbolisma yang digunakan di dalam petikan ini yang menggambarkan kedatangan kembali Tuhan kita?`

Simbolik tuaian digunakan dalam keseluruhan Alkitab untuk menerangkan kedatangan Kristus (Mat. 13:37-43, Mrk. 4:29). Dalam Wahyu 14, tuaian yang sudah masak melambangkan pembebasan orang-orang benar, dan tuaian buah anggur yang masak menggambarkan kebinasaan orang-orang jahat. Wahyu 14:16-12 mengandungi mesej penting akhir masa untuk menyediakan para lelaki dan wanita bagi penuaian bumi yang terakhir kali.

`Baca Wahyu 14:6, 7. Apakah intipati mesej yang ditemui dalam kedua-dua ayat ini? Bagaimana ayat-ayat ini membantu kita memahami siapakah kita sebagai umat Seventh-day Adventist?`

Perkhabaran malaikat pertama dalam Wahyu 14 menyeru generasi abad ke-21 yang merindukan suatu tujuan dalam kehidupan mereka. Perkhabaran itu menyampaikan Injil kasih karunia Tuhan yang memberikan pengampunan kepada semua. Mesejnya juga membersihkan kita dari rasa bersalah akibat dosa dan memberikan kita kekuatan untuk menjadi pemenang-pemenang. Mesej ini memberikan asas bagi semua harga diri dalam kenyataan bahawa Kristus menciptakan kita dan menebus kita. Ini menunjukkan bahawa suatu hari nanti semua ketidakadilan akan berakhir pada hari penghakiman Tuhan yang terakhir. Ini merupakan berita yang sungguh baik kerana ia menyatakan bahawa kedurjanaan tidak akan kekal selama-lamanya.

`“Dalam pengertian yang istimewa, umat Seventh-day Adventist telah ditetapkan di dalam dunia ini sebagai penjaga dan pembawa cahaya. Mereka telah dipercayakan dengan amaran terakhir untuk dunia yang sedang binasa. Pada mereka ada cahaya bersinar indah dari Firman Tuhan. Mereka telah diberi pekerjaan yang paling mulia  -  penyebaran perkhabaran malaikat yang pertama, kedua, dan ketiga. Tidak ada pekerjaan lain yang lebih penting darinya. Mereka tidak membiarkan perkara lain mengalihkan perhatian mereka.”—Ellen G. White, Evangelism, ms. 119, 120. Sebagai sebuah gereja, tetapi lebih penting lagi, sebagai individu-individu, bagaimana kita boleh mengambil serius akan kata-kata ini?`