---
title:  Memahami Mesej Tuhan Sepenuhnya
date:  16/09/2020
---

Perkhabaran akhir zaman buku Wahyu memperlihatkan Yesus dalam kesungguhan  kasih karuniaNya untuk menyelamatkan semua manusia sejagat (Why. 14:6). Ia merupakan rayuan tulus untuk “takut” atau memberi hormat kepada Tuhan dalam semua yang kita lakukan—untuk menghormati perintah-perintahNya dan menuruti hukumNya dalam hal penghakiman Tuhan (Why. 14:7). “Takutlah akan Tuhan” berkait rapat dengan bagaimana kita berfikir. Ia adalah satu seruan untuk hidup menyenangkan Tuhan dan meletakkan Dia yang pertama dalam segala pemikiran kita. Ia merupakan penurutan yang memimpin kita kepada kehidupan yang saleh (Ams. 3:7, Kis. 9:31, 1 Ptr. 2:17). Mesej ini juga mengundang kita untuk memberi “kemuliaan” kepada Tuhan. Memberi kemuliaan kepada Tuhan berkaitrapat dengan apa yang kita lakukan dalam setiap aspek kehidupan kita.

`Baca Pengkhotbah 12:13, 14 dan 1 Korintus 6:19, 20. Bagaimanakah ayat-ayat ini membantu kita memahami maksud takut akan Tuhan dan memberi kemuliaan kepadaNya?`

Dalam era dengan  moral yang tidak bertanggungjawab ini, ketika berjuta-juta orang merasa bahawa mereka tidak mempunyai pertanggungjawaban ke atas sesiapa pun kecuali diri mereka sendiri, mesej jam penghakiman ini mengingatkan kita bahawa kita bertanggung jawab atas tindakan-tindakan kita. Terdapat perkaitan antara sikap menghormati Tuhan, penurutan kepada Tuhan, dan penghakiman. Penurutan adalah buah dari perhubungan yang menyelamatkan dengan Yesus. Hanya kebenaranNya yang cukup baik dapat menembusi penghakiman dan, dalam kebenaranNya, kita selamat. Melalui kebenaranNya kita hidup untuk memuliakan namaNya dalam semua yang kita perbuat.

`Baca Wahyu 14:7, Wahyu 4:11, Kejadian 2:1-3, dan Keluaran 20:8-11. Apakah dasar kepada semua peribadahan yang benar kepada Tuhan, dan bagaimana hari Sabat mencerminkan pengertian ini?`

Syaitan menyerang hari Sabat kerana dia tahu bahawa ia adalah yang paling dekat kepada nadi peribadahan. Sabat meninggikan Kristus sebagai Pencipta dan menyeru semua lelaki dan wanita di mana supaya, “sembahlah Dia yang telah menjadikan langit dan bumi” (Why. 14:7). Ia berbicara dengan relevan pada zaman evolusi. Ia mengingatkan kita semula untuk menyembah Yesus yang telah menciptakan kita dan memberikan kita kesedaran tentang nilai kita sebenar di dalam Dia.

`Fikirkan tentang bagaimana pentingnya hari Sabat itu sebagai satu peringatan akan Tuhan Pencipta kita, dan Dia satu-satunya yang layak menerima penyembahan kita. Lagi pun, apakah ajaran lain yang Tuhan perintahkan, yang memerintah agar satu daripada tujuh kehidupan kita dalam setiap minggu   mengingatkan kita kepada Dia sebagai Pencipta kita?`