---
title:  Kajian Tambahan
date:  18/09/2020
---

“Tuhan telah memanggil gerejaNya pada hari ini, sebagaimana Dia memanggil Israel kuno, untuk berdiri sebagai cahaya di bumi. Dengan sabit kebenaran yang kuat - perkhabaran malaikat yang pertama, kedua, dan ketiga - Dia telah memisahkan mereka dari gereja-gereja dan dari dunia untuk membawa mereka ke dalam kesucian yang hampir kepada diriNya sendiri. Dia telah menjadikan mereka penyimpan hukumNya dan telah memberikan kepada mereka kebenaran nubuatan yang besar untuk zaman ini. Seperti ramalan suci yang ditujukan kepada Israel kuno, ini adalah amanah suci yang harus disampaikan kepada dunia.

“Ketiga malaikat dalam Wahyu 14 melambangkan orang-orang yang menerima terang perkhabaran Tuhan dan  pergi sebagai utusan-utusanNya untuk menyampaikan amaran di seluruh pelusuk bumi. Kristus menyatakan kepada pengikut-pengikut-Nya: ‘Kamu adalah terang dunia.’ Matius 5:14. Kepada setiap jiwa yang menerima Yesus, kayu salib berkata: ‘Lihatlah nilai jiwa itu. “Pergilah ke seluruh dunia, beritakanlah Injil kepada segala makhluk.” Markus 16:15. Tidak ada yang dibenarkan untuk menghalang pekerjaan ini. Inilah pekerjaan penting dari semuanya untuk zaman kita; ia harus mencapai jauh sejauh keabadian. Kasih yang Yesus ungkapkan untuk jiwa-jiwa manusia dalam pengorbanan yang Dia lakukan untuk penebusan mereka, akan menggerakkan semua pengikutNya.

“Kristus menerima, oh, dengan senang hati! setiap agensi manusia yang diserahkan kepadaNya. Dia membawa manusia kepada persatuan dengan Ilahi, agar Dia dapat menyampaikan kepada dunia tentang misteri cinta yang dijelmakan. Bicarakan, doakan, nyanyikan, isikan dunia dengan mesej kebenaranNya, dan terus maju ke wilayah-wilayah di luar.”—Ellen G. White, Counsels for the Church, ms. 58, 59.

**Soalan Perbincangan**:

`Bagaimanakah perkhabaran tiga malaikat dalam Wahyu 14 mengenal pasti intipati gereja Seventh-day Adventist?`

`Fikirkan tentang hari Sabat dan kepentingan yang diwakilinya. Seperti yang kita lihat pada minggu ini, perkhabaran yang terkandung di dalamnya amat penting sehingga Tuhan memerintahkan agar kita mengasingkan satu daripada tujuh hari dari kehidupan kita untuk memperingati Dia sebagai Pencipta dan Penebus kita. Tidak seperti gunung yang suci atau kota yang suci itu, kita tidak perlu pergi ke situ untuk berbakti. Setiap minggu, lebih kurang 1000 batu per jam (sekurang-kurangnya; berdekatan dengan khatulistiwa), hari Sabat datang kepada kita. Bagaimanakah kebenaran ini membantu kita mengerti akan kepentingan hari itu dan apa yang ingin ditunjukkannya?`

`Bagaimana kita boleh menerangkan idea tentang kejatuhan Babilon atau konsep tanda binatang dalam cara yang paling memenangkan? Bagaimana kita boleh menyampaikan kebenaran ini dalam keadaan yang paling kurang menyinggung, walaupun kita tahu bahawa betapa pun kita mengusahakan yang terbaik, masih ada sebahagian orang yang akan tersinggung?`