---
title:  Cara Menyeronokkan untuk Terlibat
date:  29/08/2020
---

### Bacaan Untuk Pelajaran Minggu Ini
Kej. 1:1,2 26; Kel. 18:21-25; 1 Kor. 12:12-25; Kis. 16:11-15, 40; Kis. 4:31; Kis. 12:12.

> <p>Ayat Hafalan</p>
> “Maka kataNya kepada murid-muridNya: ‘Tuaian memang banyak, tetapi pekerja sedikit. Kerana itu mintalah kepada tuan yang empunya tuaian, supaya Dia mengirimkan pekerja-pekerja untuk tuaian itu’ ” (Matius 9:37, 38).

Seseorang pernah berkata, “Terdapat kekuatan dalam bilangan.” Dari satu segi, itu benar. Pernahkah anda perhatikan bahawa anda akan lebih terdorong untuk bersenam jika anda melakukannya bersama dengan sekumpulan orang daripada jika anda bersenam seorang diri setiap hari? Ramai orang yang menyertai kelab-kelab kesihatan, gimnasium, dan kemudahan-kemudahan bersukan lainnya kerana mereka percaya bahawa mereka akan bersenam lebih giat dan lebih seronok jika mereka bersenam bersama-sama dengan orang lain. Dalam cara yang sama, Tuhan menciptakan kita untuk mempunyai persekutuan dengan orang lain. Kita adalah makhluk yang sosial, dan sama seperti senaman, dalam banyak hal lainnya ini juga benar: kita dapat melakukan sesuatu dengan lebih baik jika kita mempunyai sistem sokongan sosial. Ini sangat benar dalam hal kerohanian.

Dalam keseluruhan Alkitab, kelompok-kelompok kecil ditekankan sebagai satu daripada kaedah Yesus untuk menguatkan iman kita, menambah pengetahuan kita akan FirmanNya, memperdalamkan kehidupan doa kita, dan memperlengkapkan kita untuk bersaksi. Bapa, Anak, dan Roh Kudus ikut serta dalam pelayanan kelompok kecil. Musa merupakan pemimpin kepada satu kelompok kecil. Yesus membangunkan kelompok kecil yang terdiri daripada murid-muridNya, dan Rasul Paulus mengembara di seluruh wilayah Roma bersama-sama dengan sekelompok kecil rakan-rakan penginjilnya.

Selama dalam pembelajaran pada minggu ini, kita akan memberi tumpuan kepada asas alkitabiah bagi kelompok kecil, dan anda akan mempelajari cara yang menyeronokkan untuk anda melibatkan diri.

_*Selidiki pelajaran minggu ini untuk persediaan pada Sabat, 5 September._