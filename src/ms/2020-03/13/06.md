---
title:  Komitmen Kasih
date:  24/09/2020
---

Di akhir perbualan  antara Petrus dan Yesus, kita melihat dua orang lelaki sedang berjalan di pantai. Sementara ombak menghempas pantai, Yesus memberitahukan kepada Petrus nilai pemuridan itu. Dia mahu Petrus mengetahui dengan jelas apa yang bakal dihadapinya jika dia menerima undangan Yesus, “Gembalakanlah domba-dombaKu.”

`Baca Yohanes 21:18, 19. Apa yang Yesus beritahu Petrus tentang nilai pemuridan itu? Menurut anda, mengapakah Yesus mendedahkan sesuatu yang mengejutkan kepada Petrus pada titik ini?`

Melalui kata-kata ini, Kristus memberikan bayangan kematian syahid di masa hadapan yang akan dialami oleh Petrus. Tangannya akan direntangkan pada kayu salib. Dalam pengungkapan ini, Kristus memberikan pilihan kepada Petrus. Dia menawarkan  sukacita terbesar dalam hidup: melihat jiwa-jiwa yang dimenangkan untuk kerajaan Tuhan. Pada hari Pentakosta, dia akan melihat ribuan orang datang kepada Kristus. Dia akan melakukan mukjizat dalam nama Yesus dan memuliakan Dia di hadapan ribuan orang. Dia akan mendapat sukacita abadi dalam persekutuan Kristus dalam misiNya.

Namun hak istimewa ini datang dengan sebuah harga. Ia menuntut pengorbanan, pengorbanan yang  mutlak. Petrus diminta untuk membuat komitmen dengan kedua-dua matanya terbuka luas. Petrus tahu sekarang bahawa tidak ada pengorbanan yang terlalu  besar baginya untuk menyertai Yesus dalam misiNya kepada dunia.

`Baca 1 Yohanes 3:16-18. Bagi Yohanes, kasih itu lebih dari kata abstrak yang samar-samar. Bagaimanakah Yohanes mendefinisikan pengorbanan kasih yang mutlak?`

Dalam keabadian, tidak ada yang kita pernah lakukan sebelum ini merupakan pengorbanan. Pelaburan masa dan usaha kita, pelaburan hidup kita, akan diberi ganjaran yang berlimpah. Betapa merupakan satu kegembiraan untuk menyatakan kasih dalam perbuatan, menukar niat menjadi satu komitmen. Apabila kita memberi respon kepada kasih Ilahi dengan tidak membiarkan apa-apa pun menghalang kita menjangkau dalam pelayanan bersaksi kepada orang lain sebagai duta-duta Kristus, kita telah menunaikan tujuan kehidupan kita dan mengalami sukacita yang terbesar. Seperti yang Yesus katakan dengan sebaiknya, “ ‘Jikalau kamu tahu semua ini, maka berbahagialah kamu, jika kamu melakukannya’ ” (Yoh. 13:17). Sukacita kehidupan yang terbesar dan kebahagiaan yang tidak berpengakhiran datang apabila kita melaksanakan maksud kewujudan kita dengan memuliakan Tuhan melalui cara kita hidup dan mengongsikan kasih dan kebenaranNya kepada dunia.

Adalah sukar untuk mengerti idea kekekalan apabila apa yang kita ketahui ialah hanya ada sedikit waktu sahaja. Namun, sebaik mana yang boleh, cuba anda bayangkan kehidupan yang kekal, kehidupan kekal yang baik—lebih baik dari apa yang kita miliki di sini—dan, oleh itu, mengapakah tidak ada di sini, dalam waktu yang singkat, yang cukup berharga untuk kita kehilangan berbanding kehidupan kekal yang kita miliki dalam Yesus.