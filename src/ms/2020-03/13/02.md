---
title:  Kasih Mengorbankan Diri Yesus
date:  20/09/2020
---

Rasul Paulus mendorong kita agar kita “hendak” atau “membiarkan” atau “membenarkan” fikiran Kristus tinggal di dalam kita. Ini membawa kita kepada soalan-soalan yang menarik. Seperti apakah fikiran Kristus itu? Apa yang menguasai pola pemikiranNya? Apakah intipati fikiranNya?

`Baca Filipi 2:5-11. Bagaimanakah ayat-ayat ini mengungkapkan pusat fikiran Kristus dan pola yang mengatur seluruh hidupNya?`

Sejak dari kekekalan, Yesus setara dengan Tuhan. Paulus menyatakan kebenaran abadi ini dalam kata-kata ini, “yang walaupun dalam rupa Tuhan, tidak mengangggap kesetaraan dengan Tuhan itu sebagai milik yang harus dipertahankan” (Flp. 2:6). Perkataan “rupa” adalah terjemahan dari kata Yunani morphe. Ia membawa maksud sesuatu dari inti pati yang sama. Ia mengaitkan dua benda yang mempunyai nilai yang sama. The SDA Bible Commentary menyatakannya seperti ini: “Ini meletakkan Kristus pada kesetaraan dengan Bapa, dan menempatkan Dia jauh di atas kuasa lain. Paulus menekankan ini untuk menggambarkan dengan jelas betapa dalamnya penghinaan yang diterima oleh Kristus.”—jilid 7, ms. 154. Bercakap tentang keperibadianNya yang abadi, Ellen G. White menambah, “Dalam Kristus adalah hidup yang asli, tidak dipinjam, tidak diperoleh dari orang lain.”—The Desire of Ages, ms. 530.

Yesus, yang setara dengan Tuhan dari semua yang abadi, “telah mengosongkan diriNya sendiri” (Flp. 2:7). Ini juga satu ungkapan Bahasa Yunani yang menarik. Secara literal, ia boleh diterjemah sebagai “mengosongkan.” Yesus dengan rela “mengosongkan diriNya sendiri” dari segala hak keistimewaan dan kekebalan yang setara dengan Tuhan untuk mengambil bentuk seorang manusia dan menjadi seorang hamba yang rendah hati kepada manusia. Sebagai hamba, Dia telah mengungkapkan hukum kasih syurga kepada seluruh alam semesta dan, akhirnya, melaksanakan tindakan kasih mutlak kepada seluruh alam semesta di atas kayu salib. Dia menyerahkan nyawaNya untuk menyelamatkan jiwa kita, selama-lamanya.

Intipati fikiran Yesus adalah kasih yang sanggup mengorbankan diri. Mengikut Yesus bererti bahawa kita mengasihi sepertimana Dia mengasihi, melayani sepertimana Dia melayani, dan menginjil sama seperti Dia menginjil. Membiarkan Yesus, melalui Roh KudusNya, mengosongkan kita dari cita-cita demi kepentingan diri mengambil sesuatu dari kita. Ia juga telah mengambil segala-galanya dari Yesus. Namun Kitab Suci mengatakan ini tentang Yesus, “Itulah sebabnya Tuhan sangat meninggikan Dia dan mengaruniakan kepadaNya nama di atas segala nama” (Flp. 2:9).

Syurga lebih bernilai dari setiap pengorbanan yang kita lakukan di dunia ini. Banyak pengorbanan yang akan kita lakukan di sepanjang perjalanan, namun sukacita dalam melayani akan melebihi dari semuanya itu, dan sukacita abadi diam bersama Kristus sepanjang kekekalan akan menjadikan segala pengorbanan yang kita lakukan di sini kelihatan begitu kecil.

`Bilakah kali terakhir anda benar-benar mati untuk diri demi Kristus? Apa jawapan anda beritahukan kepada anda tentang perjalanan Kristian anda?`