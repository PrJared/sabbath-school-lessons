---
title:  Kajian Tambahan
date:  25/09/2020
---

“Mereka yang menyelia kerohanian gereja harus merancang cara dan jalan dengan memberikan peluang kepada setiap anggota gereja untuk mengambil bagian dalam pekerjaan Tuhan. Seringkali, pada masa lalu ini tidak dilakukan. Rancangan tidak disusun dengan jelas dan dilaksanakan sepenuhnya di mana talenta-talenta semua orang dapat digunakan dalam pelayanan yang aktif. Hanya sebilangan kecil yang menyedari berapa banyak yang telah hilang kerana ini.

“Para pemimpin dalam perjuangan Tuhan, sebagai jeneral prajurit yang bijaksana, harus membuat rancangan untuk bergerak maju sepanjang masa. Dalam perancangan mereka, mereka harus memberikan kajian khusus terhadap pekerjaan yang dapat dilakukan oleh orang-orang yang tidak terlatih untuk rakan-rakan dan jiran-jiran mereka. Pekerjaan Tuhan di bumi ini tidak akan pernah dapat diselesaikan melainkan para lelaki dan wanita dalam keanggotaan gereja kita bersatu untuk pekerjaan itu dan menggabungkan usaha mereka dengan para penginjil dan pegawai gereja.

“Keselamatan orang berdosa memerlukan kerja peribadi yang sungguh-sungguh. Kita harus memikul kata-kata kehidupan kepada mereka, bukan menunggu mereka datang kepada kita. Oh, saya boleh menyampaikan kata-kata kepada lelaki dan wanita yang akan mendorong mereka untuk bersikap rajin! Saat-saat yang diberikan kepada kita tidak banyak. Kita sedang berdiri di atas sempadan dunia abadi. Kita tidak mempunyai waktu untuk disia-siakan. Setiap saat adalah emas dan sama sekali terlalu berharga untuk diabdikan untuk melayani diri sendiri. Siapa yang akan mencari Tuhan dengan sungguh-sungguh dan dariNya memperoleh kekuatan dan rahmat untuk menjadi pekerja-pekerjaNya yang setia dalam bidang penginjilan?

“Di setiap gereja ada talenta yang, dengan tugasan yang tepat, dapat dikembangkan untuk menjadi pertolongan yang besar dalam pekerjaan ini. Apa yang diperlukan sekarang untuk pembangunan gereja-gereja kita adalah usaha baik pekerja-pekerja yang bijak untuk mengenal dan mengembangkan talenta di dalam gereja — talenta yang dapat dilatih untuk dipergunakan oleh Tuan.”—Ellen G. White, Testimonies for the Church, jilid 9, ms. 116, 117.

**Soalan Perbincangan**:

`Apakah pemikiran utama Ellen G. White dalam petikan di atas? Apakah impaknya kepada kesaksian peribadi dan penjangkauan gereja?`

`Bagaimanakah kasih sejati itu biasanya diungkapkan? Apakah bentuk kasih yang bertentangan dengan kasih yang sejati?`

`Di dalam kelas, bicarakan tentang pengorbanan-pengorbanan yang telah dilakukan oleh orang-orang untuk Tuhan, termasuklah kehilangan nyawa mereka. Apa yang anda boleh pelajari dari cerita-cerita ini?`

`Fikirkan jawapan anda bagi soalan di akhir pelajaran Ahad, tentang apa yang anda telah korbankan untuk Kristus. Apa yang anda telah korbankan? Mengapakah anda melakukannya? Adakah ia berbaloi? Bagaimana anda boleh menerangkan, kepada seorang bukan Kristian, apa yang telah anda lakukan dan mengapa anda melakukannya?`