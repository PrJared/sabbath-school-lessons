---
title:  Kajian Tambahan
date:  31/07/2020
---

Baca tulisan Ellen G. White, “The Gift of Spirit,” ms. 47-56, dalam The Acts of the Apostles; “ ‘Let Not Your Heart Be Troubled,’ ” ms. 667-672, dalam The Desire of Ages.

Roh Kudus bekerja bersama-sama dengan Bapa dan Anak di dalam proses penebusan. Dalam semua kegiatan kita memberi kesaksian, kita bergabung denganNya dalam pekerjaanNya menyelamatkan manusia. Dia menginsafkan hati. Dia membukakan pintu-pintu kesempatan. Melalui FirmanNya, Dia menyedarkan minda dan mengungkapkan kebenaran. Dia memutuskan ikatan prejudis yang memperhambakan kita, mengatasi prejudis budaya yang mengaburkan penglihatan kita terhadap kebenaran, dan menyelamatkan kita dari rantai tabiat-tabiat jahat yang membelenggu kita.

Sementara kita bersaksi bagi Yesus, sangat penting untuk kita ingat bahawa kita sedang bekerjasama dengan Roh Kudus. Dia ada di sana mendahului kita, menyediakan banyak hati untuk menerima perkhabaran Injil. Dia berada di sana bersama kita, bergerak di atas fikiran-fikiran kita sementara kita melakukan kebaikan, mengongsikan kesaksian kita, mengadakan pembelajaran Alkitab, mengedarkan bahan cetak yang mengandungi kebenaran, atau melibatkan diri dalam penjangkauan penginjilan. Dia akan terus bekerja di dalam hati individu itu walaupun kita telah meninggalkannya, melakukan apa sahaja untuk menuntun orang itu kepada pengetahuan keselamatan.

**Soalan Perbincangan**:

`Kongsikan dengan anggota-anggota Kelas Sekolah Sabat satu ketika di mana anda merasakan Roh Kudus bekerja dengan penuh kuasa melalui kesaksian anda.`

`Pernahkah anda berasa cemas atau takut untuk mengongsikan iman anda? Bagaimanakah pengetahuan tentang pelayanan Roh Kudus mengurangkan ketakutan itu dan memberikan anda keyakinan sementara anda memberikan kesaksian?`

`Dalam pelajaran minggu ini, kita berbicara tentang “aktiviti” Roh Kudus sewaktu kita bersaksi. Bincangkan beberapa daripada cara Roh Kudus bekerja dengan kita di dalam usaha kita bersaksi. Bagaimanakah Roh Kudus melengkapkan kita untuk bersaksi dan bekerja di dalam kehidupan orang-orang yang kita cuba jangkau?`

`Pelajaran ini bercakap tentang kepentingan Alkitab dalam bersaksi. Mengapa Alkitab merupakan bahagian penting dalam iman dan kesaksian kita? Bagaimanakah kita mengelak dari jerat-jerat oleh mereka, walaupun mengaku percaya kepada Alkitab, yang secara halus melenyapkan autoriti dan kesaksian Alkitab?`