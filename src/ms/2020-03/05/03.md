---
title:  Gereja yang Diperkasakan
date:  27/07/2020
---

Adalah tepat untuk memanggil Kitab Kisah Para Rasul sebagai “Kisah Roh Kudus.” Ini adalah kegiatan menyeronokkan dalam bersaksi, perkhabaran injil, dan pertumbuhan gereja. Kisah Para Rasul adalah kisah tentang umat percaya yang telah ditahbiskan, dipenuhkan dengan Roh Kudus, memberi impak kepada dunia bagi Kristus. Mereka bergantung sepenuhnya kepada Roh Kudus untuk mencapai hasil yang menakjubkan. Mereka menjadi contoh kepada apa yang Roh Kudus boleh capai melalui anggota lelaki dan perempuan yang telah dikhususkan sepenuhnya untuk Dia.

`Baca Kis. 2:41, 42; Kis. 4:4, 31; Kis. 5:14, 42; Kis. 6:7; dan Kis. 16:5. Apa yang benar-benar mengesankan tentang ayat-ayat ini? Apakah perkabaran yang Lukas, penulis buku Kisah Para Rasul, ingin kongsikan dengan merekodkan pertumbuhan yang begitu cepat?`

Tujuan Lukas menulis buku Kisah Para Rasul adalah untuk mengongsikan kepada para pembaca tentang pelayanan Roh Kudus pada zaman gereja awal.

Perhatikan juga, dia tidak ragu-ragu menggunakan nombor untuk mengukur pergerakan Roh pada abad yang pertama. Iaitu, dia mengira jumlah baptisan. Dalam Kisah Para Rasul 2:41, dia menonjolkan fakta bahawa 3,000 orang telah dibaptiskan dalam sehari di sebuah tempat. Dalam Kisah Para Rasul 4:4, dia berbicara tentang 5,000 orang yang dibaptiskan. Kisah Para Rasul 5:14, ia menceritakan tentang sekumpulan orang yang datang kepada Yesus dan dibaptiskan.

Sama ada individu seperti Lidia, seorang pengawal penjara Filipi, seorang hamba perempuan yang dirasuk roh jahat, mahu pun sida-sida berbangsa Etiopia, Lukas mengambil tahu dan merekodkan pekerjaan Roh Kudus di dalam hati orang-orang ini. Perkara penting di sini adalah di sebalik bilangan yang besar itu adalah  manusia individu, masing-masing adalah anak Tuhan, dan Yesus mati di kayu salib untuk mereka. Ya, kita senang dengan bilangan yang besar,  namun di akhirnya nanti, bersaksi selalunya adalah usaha seorang dengan seorang.

Bagi memudahkan pertumbuhan pesat gereja Perjanjian Baru, beberapa gereja baru diwujudkan. Satu daripada sebab mengapa gereja awal bertumbuh dengan pesat adalah kerana gereja itu terus-terusan diperbaharui melalui penubuhan gereja-gereja baru. Betapa merupakan satu mesej yang penting untuk kita pada dewasa ini.

`Fokus utama gereja Perjanjian Baru adalah misi. Bagaimana kita boleh memastikan bahawa dasar kepada semua yang dilakukan di gereja setempat kita, misi selalu menjadi tumpuannya?`