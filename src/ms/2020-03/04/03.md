---
title:  'Yesus: Perantara yang Perkasa'
date:  20/07/2020
---

`Baca Lukas 3:21, Lukas 5:16, dan Lukas 9:18 Apakah yang ayat-ayat ini beritahukan kepada anda tentang hubungan di antara doa kehidupan Yesus dan keberkesananNya di dalam pelayanan?`

Kehidupan Yesus merupakan satu perhubungan yang berterusan dengan BapaNya. Sewaktu pembaptisanNya, ketika Dia memulakan pelayanan MesiasNya, Dia berdoa memohon kuasa Ilahi untuk melaksanakan tujuan syurga. Roh Kudus memperkasakan Dia untuk melakukan kehendak Bapa dan menyelesaikan tugasan yang ada di hadapanNya. Sama ada tugas itu adalah memberi makan kepada lima ribu orang, atau penyembuhan seorang kusta, atau pembebasan seorang yang telah dirasuk roh jahat, Yesus menyedari bahawa, dalam pergelutan antara kuasa jahat dan baik, doa adalah senjata yang kuat untuk mengalahkan kuasa-kuasa neraka. Doa merupakan satu cara yang diamanatkan oleh syurga untuk menggabungkan ketidakupayaan dan kelemahan kita dengan kuasa Maha Besar Tuhan. Ia adalah jalan bagi kita diangkat kepada Tuhan, Dia yang satu-satunya boleh menyentuh hati orang-orang yang kita doakan.

`Baca Lukas 22:31-34 dan Ibrani 7:25. Apakah jaminan yang Yesus berikan kepada Petrus bagi menyediakannya untuk menghadapi godaan-godaan di masa yang akan datang? Apakah kepastian yang Dia berikan kepada setiap kita apabila kita berhadapan dengan godaan-godaan?`

Pemenang jiwa yang efektif adalah para wanita dan para lelaki pendoa. Yesus mendoakan Petrus dengan menyebut namanya. Dia menyakinkan Petrus bahawa pada waktu godaan terbesar menimpanya, Dia akan berdoa untuknya. Syaitan memahami dengan baik potensi Petrus dalam mengembangkan kerajaan Tuhan. Dia merancang untuk melakukan apa sahaja yang mungkin untuk menghancurkan pengaruh positif Petrus di dalam gereja Kristian. Namun, melalui semua godaan-godaan itu, Yesus berdoa untuk Petrus dan doa-doa Tuan ini dijawab. Betapa satu kenyataan yang menyenangkan apabila mengetahui bahawa Juruselamat berdoa untuk kita juga. Dia mengundang kita untuk bersama-sama denganNya dalam pekerjaan melayangkan doa syafaat dan mengangkat orang lain dengan menyebut nama-nama mereka di hadapan kerajaanNya.

Ketekunan kita dalam berdoa menyatakan bahawa kita menyedari kebergantungan mutlak sepenuh kita kepada Tuhan untuk menjangkau individu yang kita sedang doakan.

`Siapakah yang anda sedang doakan pada saat ini? Mengapakah amat penting untuk tidak pernah berputus asa, tidak kira betapa sukar pun keadaan yang melanda?`