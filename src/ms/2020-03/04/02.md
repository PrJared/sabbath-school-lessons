---
title:  Satu Pergelutan Kosmik
date:  19/07/2020
---

`Bandingkan Wahyu 12:7-9, Efesus 6:12, dan 2 Korintus 10:4. Bagaimanakah ayat-ayat ini mempengaruhi pengertian kita tentang doa perantaraan?`

Alkitab mengangkat tabir di antara dunia yang boleh dilihat dengan yang tidak boleh dilihat. Ada pergelutan di antara baik dan jahat, di antara kuasa yang suci dan kuasa kegelapan, di antara Kristus dan Syaitan. Dalam pergelutan kosmik ini, Tuhan menghormati kebebasan manusia. Dia tidak akan pernah memanipulasi kehendak atau memaksa hati nurani manusia. Dia mengutus Roh KudusNya untuk menyakinkan para lelaki dan wanita tentang kebenaran Ilahi (Yohanes 16:7,8). Malaikat-malaikat syurgawi masuk ke dalam pertempuran untuk mempengaruhi orang-orang agar memperoleh keabadian (Ibr. 1:14). Tuhan juga mengatur peristiwa-peristiwa di dalam kehidupan manusia untuk memimpin mereka kepadaNya.

Satu hal yang Tuhan tidak akan lakukan adalah memaksa hati nurani. Paksaan bertentangan dengan kerajaan Tuhan. Pemaksaan adalah sesuatu yang asing dalam prinsip kasih, yang menjadi dasar kepada kerajaanNya. Di sinilah di mana doa memainkan peranan yang amat penting. Walaupun Tuhan melakukan apa sahaja yang boleh dilakukanNya untuk menjangkau orang-orang sebelum kita berdoa, doa-doa kita melepaskan kuasa kebesaran Tuhan. Dia menghormati kebebasan kita untuk memilih dalam mendoakan untuk seorang yang lain, dan Dia boleh melakukan lebih dari itu, dalam hal pergolakan di antara baik dan jahat, apabila kita berdoa daripada apabila kita tidak berdoa.

Fikirkan pernyataan ini dengan teliti, “Adalah sebahagian dari rencana Tuhan untuk memberikan kita, dalam jawaban kepada doa iman kita, bahawa Dia tidak akan mengabulkan jika kita tidak meminta.”—Ellen G. White, The Great Controversy, ms. 525. Dalam pergolakan besar di antara baik dan jahat, doa membawa sesuatu perubahan. Apabila kita berdoa untuk seseorang yang tidak mengenal Kristus, ia membukakan saluran-saluran berkat Ilahi untuk mengalir ke dalam kehidupan mereka. Tuhan menghormati pilihan kita untuk berdoa bagi mereka dan Dia bekerja dengan lebih giat bagi mereka.

Dalam mengurus hal berkaitan doa syafaat, kita harus dengan rendah hati mengakui bahawa kita tidak memahami sepenuhnya perbuatan Tuhan, tetapi ini tidak seharusnya menghalang kita  untuk terus-menerus memohon berkat-berkat yang doa perpanjangkan untuk orang lain dan kita sendiri.

`Menurut anda, mengapakah Tuhan bekerja dengan lebih berkuasa apabila kita berdoa daripada apabila kita mengabaikan doa? Walaupun kita tidak mengerti sepenuhnya bagaimana ia bekerja, mengapakah harus nasihat Alkitab untuk orang lain mendesak kita untuk berbuat demikian?`