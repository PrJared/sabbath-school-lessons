---
title:  Fokus Doa
date:  23/07/2020
---

Dalam keseluruhan Alkitab, terdapat penekanan terhadap pengkhususan dalam doa. Doa bukanlah satu kerinduan jiwa yang samar-samar. Ia menyampaikan permohonan-permohonan yang khusus kepada Tuhan. Yesus secara khusus mendoakan murid-muridNya. Rasul Paulus secara khusus mendoakan anggota-anggota Kristian di Efesus, Filipi dan Kolose. Dia berdoa untuk rakan sekerjanya yang masih muda seperti Timotius, Titus, dan Yohanes Markus.

`Baca 1 Samuel 12:22-24 dan Ayub 16:21. Apakah persamaan kedua-dua ayat ini? Apa yang mereka beritahukan tentang doa perantaraan?`

Kedua-dua Samuel dan Ayub memberikan penekanan terhadap keperluan doa syafaat khusus yang tulus dan bersungguh-sungguh. Kata-kata Samuel agak keras. Dia berteriak, “ ‘jauhlah daripadaku untuk berdosa kepada Tuhan dengan berhenti mendoakan kamu’ ” (1 Sam. 12:23). Kita hampir boleh mendengar gema doa Samuel dalam kata-kata Ayub, “ ‘supaya Ia memutuskan perkara antara manusia dengan Tuhan’ ” (Ayub 16:21). Merayu kepada Tuhan bagi para lelaki dan wanita yang belum mengenal Kristus adalah tugas kita.

`Baca 1 Yohanes 5:14-16. Apa yang berlaku apabila kita menjadi perantara bagi orang lain?`

Apabila kita mendoakan orang lain, kita menjadi saluran berkat Tuhan kepada mereka. Dia mengalirkan sungai dari air kehidupan, dari kerajaan syurga, kepada mereka menerusi kita. Seluruh bala syaitan menjadi gementar apabila  mendengar doa syafaat yang tulus murni. Ellen G. White memerihalkan kuasa doa itu dalam kata-kata yang sungguh mengesankan ini: “Syaitan tidak mampu bertahan apabila saingannya yang berkuasa itu dipanjatkan rayuan, kerana dia takut dan gementar berhadapan dengan kekuatan dan keagunganNya.”--Testimonies for the Church, jil. 1, ms. 246. Doa menghubungkan kita dengan Sumber kuasa Ilahi dalam peperangan bagi para lelaki dan wanita yang telah hilang.

`Baca Matius 18:18, 19. Apakah hubungan ayat ini dengan doa perantaraan, dan bagaimanakah ayat ini menjadi satu pendorong  untuk berdoa bersama dengan orang lain bagi keselamatan  orang-orang yang tidak mengenal Tuhan?`