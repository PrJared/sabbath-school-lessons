---
title:  Penyesuaian Sikap
date:  24/08/2020
---

Sikap kita selalunya akan menentukan keupayaan kita untuk mempengaruhi orang lain. Sikap yang kasar, kritikal, dan tidak mesra akan membuatkan orang lain menjauhi anda, dan walaupun anda boleh bersaksi, kata-kata anda, walaupun benar, akan kurang diterima.

Di sebaliknya, sikap yang positif dan mempercayai orang lain akan membawa orang dekat kepada kita. Ia melahirkan ikatan persahabatan. Yesus menyatakan prinsip yang indah ini ketika Dia berfirman, “ ‘Aku tidak menyebut kamu lagi hamba, sebab hamba tidak tahu, apa yang diperbuat oleh tuannya, tetapi Aku menyebut kamu sahabat, kerana Aku telah memberitahukan kepada kamu segala sesuatu yang telah Kudengar dari BapaKu’ ” (Yoh. 15:15). Sahabat menerima satu sama lain tanpa menghiraukan kelemahan-kelemahan dan kesilapan-kesilapan mereka dan bebas untuk mengongsikan kegembiraan dan kesedihan mereka.

`Baca Matius 15:21-28 dan Markus 14:6-9. Ayat-ayat ini menerangkan tentang dua wanita dalam dua situasi yang berbeza. Yesus kelihatan kasar kepada salah satu wanita itu manakala kepada wanita yang satu lagi, Dia lemah-lembut. Apakah petunjuk-petunjuk yang anda dapati dari ayat-ayat ini yang menunjukkan bahawa Yesus menjangkau dengan kasih karunia yang menyelamatkan kepada setiap wanita itu dan membina kepercayaan mereka?`

Wanita di dalam Matius 5 adalah seorang Kanaan. Yesus dengan sengaja menolak permintaannya pada mulanya agar, sementara dia mendesak, imannya bertumbuh. Yesus akhirnya menunaikan permintaan wanita itu dan mengeluarkan satu pernyataan yang begitu menakjubkan, yang tidak akan keluar dari mulut seorang pemimpin agama pada zaman itu kepada seorang wanita Kanaan yang miskin. Yesus secara terbuka berkata, “Hai ibu, besar imanmu!’ ” (Mat. 15:28). Dia memberikan pujian kepada wanita itu, pujian terbesar yang boleh diucapkan oleh siapa pun  pemimpin agama. Bolehkan anda bayangkan betapa bergirang hati wanita itu dan hidupnya diubah?

Wanita yang mengurapi kaki Yesus dengan minyak wangi yang mahal merupakan seorang wanita Yahudi dengan reputasi yang tidak baik, seorang wanita yang seringkali jatuh dan berdosa, tetapi seorang yang telah diampuni, diubah dan dibaharui hidupnya. Apabila orang lain mengkritiknya, Yesus memberikan pujian kepadanya dan menyetujui tindakannya. Yesus mengatakan, “ ‘Sesungguhnya di mana saja Injil diberitakan di seluruh dunia, apa yang dilakukannya ini akan disebut juga untuk mengingat dia’ ” (Mrk. 14:9).

`Mengingat dua kisah yang telah kita baca di atas, apakah sikap positif penting yang memenangkan jiwa? Apa jenis penyesuaian sikap yang anda perlukan, bukan hanya untuk bersaksi, tetapi untuk kehidupan secara amnya?`