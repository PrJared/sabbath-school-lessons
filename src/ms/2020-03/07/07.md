---
title:  Kajian Tambahan
date:  14/08/2020
---

Baca Ellen G. White, “A Knowledge of God,” ms. 87-91, dalam Steps to Christ; “Bible Readings With Families,” ms. 192-193, dalam Gospel Workers; dan “Bible Work Techniques,” ms.  481-486, dalam Evangelism.

Tuhan bekerja di dalam hati orang-orang di sekeliling kita. Sekiranya kita mempunyai pengertian rohani untuk melihat di mana Tuhan sudah bekerja, kita akan sentiasa memerhatikan peluang-peluang untuk mengongsikan FirmanNya dengan orang lain. Apabila Tuhan telah menyediakan tanah di dalam hati, kita mempunyai peluang untuk menyemai benih Injil. Roh Kudus menyediakan hati Nikodemus, wanita di tepi sumur, wanita yang mempunyai masalah dengan darahnya, pencuri di kayu salib, perwira Roma, dan ramai yang lain telah menerima FirmanNya sebelum pun Yesus bertemu dengan mereka. Melalui keadaan-keadaan kehidupan mereka dan bisikan Roh Kudus, mereka telah disediakan untuk menerima khabar Kristus.

Kita mungkin ragu-ragu untuk bertanya kepada orang-orang jika kita boleh berdoa dengan mereka, membagikan janji Alkitab, atau memberikan selembar bahan bacaan kepada mereka. Seringkali, kita kita digerakkan untuk berkongsi kepercayaan kita dengan orang lain, itu adalah kerana Roh Kudus yang telah menggerakkan kita telah pun menggerakkan orang itu untuk menerima kesaksian kita.

**Soalan Perbincangan**:

`Jika seseorang datang bertemu dengan anda kerana perasaan bersalah terhadap sesuatu dan memerlukan pengampunan dari Tuhan, apakah nasihat yang akan anda berikan, dan apakah ayat Alkitab yang anda akan kongsikan dengannya? Apakah pengalaman anda sendiri tentang perasaan bersalah dan kuasa pengampunan Tuhan dalam kehidupan anda sendiri?`

`Kadangkala Tuhan membawa orang-orang ke dalam kehidupan kita kerana Dia merindukan mereka untuk mengetahui tentang kebenaranNya. Bagaimanakah kita boleh lebih peka kepada pimpinan Tuhan?`

`Fikirkan dengan lebih mendalam akan kuasa Tuhan dan Firman Tuhan seperti yang diungkapkan dalam cerita Penciptaan dan dalam Penciptaan itu sendiri. Sukar bagi kita untuk mengerti konsep alam semesta itu sendiri kerana ianya terlalu besar dan terlalu luas. Kita berfikir bahawa Tuhan yang telah menciptakannya sudah semestinya lebih besar daripada apa yang diciptakanNya. Bagaimanakah kita boleh mendapat penghiburan apabila mengetahui bahawa Tuhan yang kita sembah itu begitu berkuasa? Bukan sahaja dia berkuasa, tetapi mengasihi kita juga. Apakah pengharapan besar yang boleh kita dapat dari hal-hal yang kita ketahui tentang Tuhan? Bagaimanakah pengetahuan ini boleh membantu kita untuk menjadi saksi-saksi yang lebih baik kepada orang lain tentang Dia?`