---
title:  Manfaat Mempelajari Firman Tuhan
date:  11/08/2020
---

Terdapat banyak kebaikan mempelajari Firman Tuhan. Rasul Petrus memberitahukan kita bahawa melalui janji-janji Kitab Suci kita boleh “mengambil bahagian dalam kudrat Ilahi” (2 Ptr. 1:4). Yakobus berbicara tentang “firman yang tertanam di dalam hatimu, yang berkuasa menyelamatkan jiwamu” (Yak. 1:21). Rasul Paulus menambah bahawa “ ‘firman kasih karuniaNya…berkuasa membangun kamu dan menganugerahkan kepada kamu bahagian yang ditentukan bagi semua orang yang telah dikuduskanNya’ ” (Kis. 20:32). Alkitab mempunyai rencana penebusan. Melihat Yesus dalam keseluruhan Kitab Suci, kita telah diubah. Apabila kita memandang Dia dalam FirmanNya, kita menjadi serupa denganNya (2 Kor. 3:18). “Adalah hukum alamiah, baik intelektual maupun spiritual, bahawa oleh memandang kita berubah. Pikiran secara beransur-ansur menyesuaikan diri kepada masalah-masalah yang memenuhi pikiran itu.”—Ellen G. White, The Great Controversy, ms. 555.

`Baca 2 Timotius 3:14-17 dan Yohanes 17:14-17. Apakah faedah-faedah mempelajari Firman Tuhan?`

Melalui sepucuk surat kepada sahabat mudanya, Timotius, Rasul Paulus mendorong dia untuk setia kepada Kitab Suci serta mengongsikan faedah-faedah menyelidiki Firman yang diilhamkan itu. Menurut Paulus, Alkitab “memang bermanfaat untuk mengajar.” Alkitab menunjukkan kebenaran dan menyatakan kesalahan.  Alkitab membentangkan rencana Tuhan untuk manusia sejagat. Alkitab menegur dosa-dosa kita, membetulkan pemikiran kita yang salah, dan mengajar kita dalam kebenaran. Kitab Suci menyatakan kebenaran Kristus. Kitab-kitab itu menuntun kita dari kebodohan perlakuan dosa kita kepada keindahan kebenaranNya. Apabila kita melihat kasih tidak mementingkan diri yang bertentangan dengan sifat kita yang mementingkan diri sendiri, kita menjadi takjub. Ketika kita melihat dalam Kitab Suci betapa dalam belas kasihan dan penjagaanNya, hidup kita diubah. Apabila kita mengongsikan FirmanNya dengan orang lain, mereka juga, akan diubah seluruhnya. Melihat Yesus dalam FirmanNya, kita menjadi lebih serupa denganNya. Memberi kesaksian bukan semata-mata mengongsikan kebenaran abadi yang didapati dalam Firman Tuhan. Apabila Firman Tuhan memberkati kehidupan kita dengan sangat luar biasa, kita mempunyai kredibiliti untuk memberitakan kepada orang lain bagaimana Alkitab boleh memberkati kehidupan mereka juga.

`Fikirkan tentang satu keadaan sukar yang pernah anda hadapi dan bagaimana Firman Tuhan terbukti menjadi satu kekuatan bagi anda. Apa yang anda pelajari dari pengalaman itu?`