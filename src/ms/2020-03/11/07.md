---
title:  Kajian Tambahan
date:  11/09/2020
---

Baca Markus 5:25-34.

“Orang banyak yang keheran-heranan dan berdesak-desakan di sekitar Kristus sedar bahwa tiada penambahan kuasa yang amat penting. Namun apabila perempuan yang menderita ini menghulurkan tangannya menjamah Dia, percaya bahawa dia akan sembuh, dia merasakan kuasa penyembuhan. Demikian juga dalam hal rohani. Berbicara mengenai agama dalam cara yang bersahaja, berdoa tanpa jiwa yang haus dan iman yang hidup, tidak ada faedahnya. Suatu iman yang hanya nama saja di dalam Kristus, menerima Dia hanya sebagai Juruselamat dunia ini, tidak akan pernah membawa kesembuhan kepada jiwa. Iman yang membawa keselamatan bukan hanya sekadar pengetahuan intelek akan kebenaran…. Tidaklah cukup hanya percaya akan Kristus; kita harus percaya di dalam Dia. Satu-satunya iman yang membawa faedah bagi kita ialah dengan menerima Dia sebagai Juruselamat peribadi, yang memperkenankan kebaikanNya bagi kita…

“Pengakuan kita akan kesetiaanNya adalah pilihan agensi Syurga untuk me-nyatakan Kristus kepada dunia ini. Kita patut menghargai rahmatNya sebagaimana yang telah diberitahukan melalui nabi-nabi pada zaman dulu; tetapi yang paling berkesan adalah kesaksian pengalaman kita sendiri. Kita adalah saksi-saksi bagi Tuhan bila kita memperlihatkan di dalam diri kita sendiri suatu kuasa pekerjaan Ilahi. Tiap-tiap individu mempunyai suatu kehidupan yang sangat berbeda dengan orang-orang lain, dan pengalaman yang berbeza-beza dari mereka. Tuhan menginginkan agar pujian kita diangkat kepadaNya, ditandai oleh sifat identiti kita sendiri. Penghargaan yang bernilai untuk memuji kemuliaan rahmatNya ini, apabila disokong oleh kehidupan serupa Kristus, mempunyai suatu kuasa yang amat mempesonakan, yang bekerja demi keselamatan jiwa-jiwa.”—Ellen G. White, The Desire of Ages, ms. 347.

**Soalan Perbincangan**:

`Apakah elemen-elemen kesaksian yang menarik hati? Baca kesaksian Paulus di hadapan Agripa dalam Kisah Para Rasul 26:1-23. Apakah yang menjadi dasar kepada kesaksiannya?`

`Mengapakah kesaksian peribadi kita tentang apa yang Kristus telah lakukan untuk kita begitu berkuasa? Bagaimana, walau bagaimanapun, anda menjawap soalan: Ok, itu adalah apa yang berlaku kepada kamu, tapi macamana jika saya tidak mempunyai pengalaman seperti ini? Mengapa pengalaman kamu dapat mengajar saya apa-apa tentang mengapa saya harus mengikut Yesus?`

`Apakah beberapa perkara yang anda harus elakkan apabila anda memberikan kesaksian kepada orang-orang yang belum percaya?`

`Selami pertanyaan berkaitan dengan jaminan keselamatan. Mengapa ini merupakan bahagian penting dari pengalaman Kristian? Bagaimana kita boleh merasa pasti akan keselamatan kita sendiri namun, pada waktu yang sama, tidak menunjukkan kesombongan?`