---
title:  Melayani seperti Yesus
date:  15/08/2020
---

### Bacaan Untuk Pelajaran Minggu Ini
Mat. 5:13, 14; Flp. 2:15; Mrk. 12:34; Ef. 4:15; Mat. 4:23-25; Mat. 25:31-46.

> <p>Ayat Hafalan</p>
> “Melihat orang banyak itu, tergeraklah hati Yesus oleh belas kasihan kepada mereka, kerana mereka lelah dan terlantar seperti domba yang tidak bergembala” (Matius 9:36).

Yesus sesungguhnya peduli akan manusia. Dia lebih peduli kepada kekhuatiran-kekhuatiran dan keperluan-keperluan mereka lebih dari diriNya sendiri. HidupNya berpusat sepenuhnya kepada manusia. PelayananNya adalah kasih yang berbelas kasihan. Dia melihat keperluan-keperluan fizikal, mental dan emosi orang-orang di sekelilingNya, dan oleh itu, hati mereka terbuka kepada kebenaran rohani yang diajarkanNya. Sementara dia menyembuhkan orang berpenyakit kusta, mencelikkan mata orang buta, membuka telinga orang pekak, membebaskan orang-orang yang kerasukan, memberi makan kepada yang lapar, dan memelihara orang-orang yang kekurangan, banyak hati yang disentuh dan hidup yang berubah.

Hal demikian terjadi kerana apabila orang-orang melihat kepedulianNya yang tulus, mereka terbuka kepada kebenaran-kebenaran rohani yang diajarkanNya. “Kaedah Kristus itu sendiri akan memberi kejayaan yang sejati dalam menjangkau orang-orang. Juruselamat bergaul dengan manusia sebagai Peribadi yang menginginkan kebaikan bagi mereka. Dia menunjukkan simpatiNya kepada mereka, memenuhi keperluan-keperluan mereka, dan memenangkan kepercayaan mereka. Kemudian Dia memanggil mereka, ‘Ikutlah Aku’ ”—Ellen G. White, The Ministry of Healing, ms. 143. Yesus menyedari bahawa dunia memerlukan demonstrasi Injil sama seperti ia memerlukan pemberitaannya. Saksi hidup dari kehidupan seperti Kristus yang berkomitmen untuk melayani orang lain adalah kesaksian yang amat berkuasa terhadap Firman yang kita khabarkan selain dari memberikan kredibiliti kepada kesaksian kita.

_*Selidiki pelajaran minggu ini untuk persediaan Sabat, 22 Ogos._