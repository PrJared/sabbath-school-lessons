---
title:  Kajian Tambahan
date:  21/08/2020
---

“Ramai orang tidak mempunyai iman dalam Tuhan dan telah kehilangan keyakinan mereka terhadap manusia. Namun mereka menghargai perbuatan simpati dan memberi pertolongan. Apabila mereka melihat seseorang yang tidak mengharapkan pujian duniawi atau balasan datang ke rumah mereka, merawat yang sakit, memberi makan kepada yang lapar, memakaikan pakaian kepada yang telanjang, menghibur yang berduka, dan dengan lembut menunjukkan mereka kepadaNya, yang mengasihi dan berbelas kasihan kepada pengerja manusia yang juga pengabar—ketika mereka melihat hal ini, hati mereka disentuh. Rasa bersyukur muncul. Iman dinyalakan. Mereka melihat bahawa Tuhan memelihara mereka, dan mereka bersedia untuk mendengar ketika FirmanNya dibukakan.”—Ellen G. White, The Ministry of Healing, ms. 145.

Pelayanan Yesus yang tidak mementingkan diri membukakan jendela-jendela hati, menghapuskan prasangka, dan mewujudkan penerimaan terhadap Injil. Gereja adalah tubuh Kristus yang memenuhi keperluan akan kasih di mana sahaja. Kristus menghantar kita keluar ke dalam komuniti kita untuk membuat perubahan dalam namaNya. Walaupun sudah tentu, kita harus berhati-hati daripada dicemari oleh dunia (dan itu adalah ancaman yang sangat nyata dan berbahaya bagi gereja kita), kita masih harus belajar untuk menjangkau orang-orang di mana mereka berada dan dipergunakan oleh Tuhan, yang ingin membawa mereka dari tempat mereka berada dan membawa mereka ke tempat yang sepatutnya.

**Soalan Perbincangan**:

`Mengapakah pelayanan berbelas kasihan Kristus begitu berkuasa menghapuskan prejudis dan membukakan hati manusia untuk mendengar kebenaran rohani? Cuba bayangkan betapa efektifkah kesaksian kita sebagai seorang manusia jika kita merenungkan rasa peduli kita terhadap orang lain sama seperti yang dilakukan Yesus.`

`Fikirkan tentang satu ketika di mana anda mengatakan sesuatu yang mungkin benar, betul, bahkan perlu—namun anda mengatakannya dalam cara yang salah, iaitu, dengan nada atau sikap yang tidak baik. Apa yang anda telah pelajari dari pengalaman itu yang boleh membantu anda untuk tidak mengulangi hal yang sama, contohnya menunggu sehingga anda tenang sebelum bercakap, atau keadaan serupa yang lain?`

`Selami lebih dalam tentang idea bahawa semua orang yang disembuhkan atau yang telah dibangkitkan dari kematian, akhirnya akan mati juga. Apakah yang diberitahukan oleh hal ini tentang bagaimana seharusnya kita melaksanakan penjangkauan dan pelayanan kepada orang-orang di sekeliling kita?`

`Apakah jenis pelayanan yang gereja anda boleh laksanakan dalam komuniti, yang tidak dilakukan sekarang ini?`

`Bagaimanakah kita boleh menghasilkan peluang-peluang rohani untuk orang-orang yang mencari melalui pelayanan keperluan yang dijangka perlu?`