---
title:  Didorong oleh Kasih
date:  02/07/2020
---

Pada minggu ini, kita telah memberi tumpuan untuk menjawab persoalan, “Mengapa bersaksi?” Kita mendapati bahawa sementara kita mengongsikan iman kita, kita mempunyai kegirangan untuk bekerjasama dengan Tuhan dalam misiNya kepada dunia. Kesaksian kita tentang kasihNya memberikan orang-orang peluang-peluang yang lebih besar untuk keselamatan, kerana mereka boleh melihat dengan lebih jelas  rahmat dan kebenaranNya.

Pada masa yang sama, memberi kesaksian juga merupakan satu cara Tuhan untuk membuatkan kita bertumbuh secara rohani. Kegagalan untuk mengongsikan apa yang Tuhan telah lakukan bagi kita dan untuk menginjil kepada orang lain menghalang kehidupan rohani yang sejati.

Bersaksi menghubungkan kita senantiasa kepada hati Dia yang merindukan agar semua umat manusia diselamatkan. Bersaksi adalah respon penurutan kepada perintahNya. Dalam pelajaran hari ini, kita akan mengkaji motivasi yang terbaik dari semuanya untuk bersaksi.

`Baca 2 Korintus 5:14, 15, 18-20. Apa yang mendorong Paulus untuk mengalami ujian, kesulitan, kesukaran, dan kesusahan demi untuk Injil? Bagaimanakah motivasi yang sama dapat mendorong pelayanan kita untuk Kristus?`

Rasul Paulus didorong oleh kasih. Terdapat hal-hal yang anda akan lakukan demi kasih, yang anda lakukan bukan atas alasan lain. Ketika rasul itu memberitahu bahawa “kasih Kristus yag menguasai kami,” ia berbicara tentang satu kebenaran kekal. Kata menguasai bermaksud, “mendesak, menggalak, mengawal atau sungguh-sungguh memberikan dorongan.” Kasih Tuhan mengawal tindakan-tindakan Paulus dan mendorongnya untuk bersaksi. Berpegang kepada matlamat dan keazaman yang penuh tekad, dia mengongsikan rencana keselamatan di seluruh wilayah Mediteranean.

“Kasih harus diam dalam hati. Seorang Kristian yang penuh tekad mengambil motif kepada perbuatannya dari cinta kasih yang mendalam untuk Tuannya. Berasal dari akar-akar kasihnya kepada Kristus, lahirlah perasaan peduli kepada sesama saudaranya.”—Ellen G. White, The Adventist Home, ms. 425.

Apabila kita benar-benar mengenal pengorbanan yang begitu besar Kristus telah lakukan untuk kita, kita dikuasai oleh kasihNya dan didorong untuk mengongsikan apa yang Dia telah lakukan untuk kita kepada orang lain.

`Dia yang Satu, yang menciptakan semua ciptaan (galaksi, bintang-bintang, malaikat-malaikat, seluruh alam semesta, dunia yang lain) adalah Dia yang mati di kayu salib untuk kita. Bagaimana mungkin kebenaran yang menakjubkan ini tidak melahirkan dalam diri kita kasih untuk Tuhan dan satu keinginan untuk mengongsikan kasih itu?`