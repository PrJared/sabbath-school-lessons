---
title:  Kajian Tambahan
date:  03/07/2020
---

Baca Ellen G. White, “God’s Purpose for His Church,” ms. 9-16, dalam The Acts of the Apostles, dan ms. 822-828 dalam The Desire of Ages.

Gereja Perjanjian Baru berhadapan dengan bahaya kegagalan dalam memahami matlamat kewujudannya. Ellen G. White menerangkan bahaya ini: “Penganiayaan yang datang kepada sidang di Yerusalem berhasil memberikan suatu pendorong yang besar bagi pekerjaan Injil. Kejayaan telah menyertai pekerjaan Injil di tempat itu, dan ada bahayanya kerana murid-murid terlalu berlambat-lambat di sana, tidak mengendahkan perintah Juruselamat untuk pergi ke seluruh dunia. Melupakan bahawa kekuatan untuk melawan kejahatan paling baik diperoleh oleh pelayanan yang agresif, mereka mulai memikirkan bahwa mereka tidak mempunyai pekerjaan yang begitu penting seperti menjaga sidang di Yerusalem dari serangan musuh. Gantinya mendidik orang-orang yang baru bertobat untuk menyampaikan khabar Injil kepada mereka yang belum pernah mendengarnya, mereka ada dalam keadaan bahaya mengambil jalan yang akan menuntun semua untuk merasa puas dengan apa yang telah dilaksanakan.”—The Acts of the Apostles, ms. 105.

**Soalan Perbincangan**:

`Lihat dengan teliti petikan Ellen G. White di atas, terutama baris yang terakhir. Mengapakah kita harus bahkan sehingga zaman ini berhati-hati terhadap potensi bahaya yang sama? Berhadapan dengan cabaran-cabaran penginjilan pada masa kini, mengapakah sikap sedemikian begitu menakutkan, bahkah suatu kesilapan yang tragis?`

`Pada pandangan anda, mengapakah setiap Injil itu diakhiri dengan perintah yang serupa? Baca Matius 28:18-20, Markus 16:15, 16, Lukas 24:46-49,  dan Yohanes 20:21. Apakah maksudnya ini kepada umat percaya abad ke-21, dan apakah ertinya bagi kita pada hari ini?`

`Bolehkah kesaksian dan pelayanan menjadi pengganti kepada kerohanian yang sejati? Jika ya, mengapakah demikian, dan bagaimanakah kita boleh berwaspada terhadap perangkap ini?`

`Di dalam kelas, bicarakan tentang jawapan bagi soalan di akhir pelajaran hari Selasa, berkaitan dengan bagaimana bersaksi dan menginjil memberi impak kepada pertumbuhan kerohanian peribadi anda. Apakah beberapa perkara yang anda telah pelajari yang boleh membantu orang lain? Apakah kesilapan-kesilapan yang anda telah lakukan yang boleh membantu orang lain mengelak dari kesilapan yang sama?`

`Fikirkan tentang kenyataan menakjubkan bahawa Tuhan mengasihi setiap kita secara individu. Bagaimana anda memahami apa yang dimaksudkan? Bagaimana seharusnya ini, mungkin kebenaran yang paling penting di seluruh alam semesta, memberi impak bagaimana anda hidup?`