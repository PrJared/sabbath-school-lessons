---
title:  Menyedari Kesempatan-kesempatan yang Terbuka
date:  16/07/2020
---

Buku Kisah Para Rasul dipenuhi dengan cerita-cerita tentang bagaimana murid-murid mengambil peluang ke atas kesempatan-kesempatan yang terbuka demi mengembangkan kerajaan Tuhan. Dari permulaan sehingga ke penghujung buku ini, kita membaca peristiwa-peristiwa menarik tentang gereja awal dan bagaimana ia bertumbuh, walaupun terdapat cabaran-cabaran dalaman dan  luaran yang ia hadapi.

Dalam 2 Korintus 2:12, 13, sebagai contoh, Rasul Paulus memberitahukan pengalamannya di Troas: “Ketika aku tiba di Troas untuk memberitakan Injil Kristus, aku dapati, bahawa Tuhan telah membuka jalan untuk pekerjaan di sana. Tetapi hatiku tidak merasa tenang, kerana aku tidak menjumpai saudaraku Titus. Sebab itu aku minta diri dan berangkat ke Makedonia.” Tuhan, dengan keajaiban, membukakan pintu kepada Paulus untuk memberitakan Injil di benua Eropah, dan Paulus tahu bahawa pintu-pintu yang Tuhan bukakan pada hari ini mungkin akan tertutup pada hari esoknya. Mengambil peluang itu dan melihat kepada kesempatan-kesempatan tersebut, dia belayar dengan serta-merta ke Makedonia.

Tuhan Perjanjian Baru adalah Tuhan yang membukakan pintu—Tuhan yang memberikan peluang-peluang terbuka untuk kita mengongsikan iman kita. Dalam keseluruhan buku Kisah Para Rasul, Tuhan sedang bekerja. Terdapat pintu-pintu yang terbuka di kota-kota, wilayah-wilayah, kerajaan-kerajaan, dan lebih dari semuanya itu, di dalam hati individu-individu.

`Baca Kisah Para Rasul 8:26-38. Apakah yang diajarkan oleh ayat-ayat ini tentang keterbukaan Filipus terhadap pimpinan Tuhan dan sahutannya kepada peluang-peluang Ilahi?`

“Seorang malaikat menuntun Fi1ipus kepada seorang yang sedang mencari terang dan yang sedia untuk menerima Injil; dan pada dewasa ini malaikat-malaikat menuntun langkah-langkah para pekerja yang akan mengizinkan Roh Kudus untuk menyucikan lidah mereka dan memperhaluskan serta memuliakan hati mereka. Malaikat yang dikirim kepada Filipus dapat melakukan pekerjaan bagi orang Etiopia itu tetapi hal ini bukanlah caraTuhan bekerja. Adalah rencanaNya bahawa manusia harus bekerja untuk sesama mereka.”—Ellen G. White, The Acts of Apostles, ms. 109.

Jika kita mempunyai telinga untuk mendengar dan mata untuk melihat, kita juga akan dipimpin oleh malaikat yang tidak kelihatan untuk menjangkau orang-orang yang mencari kebenaran dengan menggunakan kebenaran-kebenaran kerajaan itu.

`Perhatikan betapa pentingnya Kitab Suci dalam cerita ini. Selain itu, perhatikan bagaimana pada titik ini, sangat penting bagi seseorang untuk mengetahui Kitab Suci untuk menumbuhkan mereka. Apakah pengajaran-pengajaran di sini untuk kita?`