---
title:  Satu Pengajaran dalam Penerimaan
date:  13/07/2020
---

Melalui teladan, Yesus menunjukkan kepada mereka maksud melihat setiap individu dari perspektif yang baru, Yesus mengajar murid-muridNya bagaimana melihat orang-orang menerusi mata syurga. PandanganNya terhadap orang-rorang adalah radikal. Dia melihat mereka, bukan keadaan mereka pada waktu itu tetapi kepada perubahan yang bakal terjadi kepada mereka nanti. Dalam semua interaksiNya dengan orang-orang, Dia melayan mereka dengan penuh wibawa dan hormat. Seringkali dia mengejutkan murid-muridNya melalui cara Dia melayan orang ramai. Ini sesungguhnya benar dalam interaksiNya dengan seorang wanita Samaria.

The Archaeological Study Bible melakukan satu pemerhatian yang menarik tentang hubungan di antara orang Yahudi dan orang Samaria: “Perselisihan di antara orang Samaria dan orang Yudea sudah sekian lama bermula. Menurut 2 Raja-raja 17, orang Samaria merupakan keturuan orang-orang Mesopotamia yang kemungkinan dipaksa tinggal di negeri-negeri utara Israel oleh Raja Asyur apabila pembuangan bermula pada tahun 722 S.M. Mereka menggabungkan peribadahan kepadaYahweh dengan amalan-amalan penyembahan berhala.”—The Archaeological Study Bible (Zondervan Publishing, 2005), ms. 1727. Sebagai tambahan kepada amalan-amalan penyembahan berhala, mereka juga menubuhkan keimaman dan kuil yang bertentangan di Gunung Gerizim. Memandangkan kepada teologi yang berbeza dengan orang Samaria, murid-murid pasti bingung apabila Yesus memilih laluan Samaria untuk pergi ke Galilea. Mereka hairan apabila Yesus tidak membiarkan diriNya terlibat dalam perdebatan agama. Dia prihatin kepada kerinduan wanita Samaria untuk diterima, dikasihi dan diampunkan.

`Baca Yohanes 4:3-34. Bagaimanakah Yesus mendekati wanita samaria itu? Apakah respon wanita tersebut kepada perbualan Kristus dengannya? Apakah respon murid-murid terhadap pengalaman ini, dan bagaimana Yesus telah meluaskan pandangan mereka?`

Pelajaran kekal yang Yesus rindu ajarkan kepada murid-muridNya dan setiap kita adalah semudah ini: “Semua yang memiliki Roh Kristus akan melihat semua orang melalui mata belas kasihan ilahi.”—Ellen G. White, The Signs of the Times,  20 Jun, 1892.

`Siapakah orang-orang, akibat pengaruh budaya dan masyarakat anda sendiri, yang anda lihat dengan jijik atau kurang hormat? Mengapa harus anda mengubah sikap anda, dan bagaimana perubahan itu boleh dilaku?`