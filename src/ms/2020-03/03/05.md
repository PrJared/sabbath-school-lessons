---
title:  Mengendali Orang-orang yang Menyulitkan
date:  15/07/2020
---

Yesus adalah seorang yang bijak dalam mengatur orang-orang yang menyulitkan. Melalui kedua-dua kata-kataNya dan tindakan-tindakanNya, Dia  mendemontrasikan penerimaan. Dia mendengar dengan penuh kepekaan kepada kebimbangan-kebimbangan, soalan-soalan yang mereka utarakan, dan akhirnya, Dia menyatakan kebenaran-kebenaran Ilahi. Dia menyedari kerinduan-kerinduan yang ada di dalam hati-hati yang paling keras dan Dia melihat potensi orang-orang berdosa yang paling keji. Bagi Yesus, tidak ada seorang pun yang berada diluar jangkauan Injil. Yesus percaya bahawa “Walaupun seorang telah jatuh begitu rendah, atau begitu hina, mereka mendapat kelepasan di dalam Kristus.”—Ellen G. White, The Desire of Ages, ms. 258. Yesus melihat orang-orang melalui set kanta yang berbeza dari setiap kita. Dia melihat dalam  setiap makhluk manusia satu cerminan kemuliaan Ciptaan yang asal. Dia mengangkat fikiran mereka untuk mengerti kemungkinan apa yang bakal terjadi kepada mereka, dan ramai yang bangun untuk memenuhi harapan-harapanNya untuk kehidupan mereka.

`Baca Matius 4:18, 19; Markus 12:28-31; dan Lukas 23:39-43. Apakah persamaan yang anda lihat dalam rayuan Kristus kepada Simon Petrus dan Andreas, seorang jurutulis yang tidak bernama, dan seorang pencuri di atas kayu salib? Pelajari pendekatan Kristus terhadap setiap mereka dengan teliti. Apa yang paling menonjol menurut anda?`

Di mana sahaja Yesus pergi, Dia melihat kesempatan-kesempatan rohaniah; Dia melihat potensi calon-calon untuk kerajaan Tuhan di dalam keadaan-keadaan yang tidak terjangkakan. Kita memanggil keupayaan ini sebagai “mata pertumbuhan gereja.” Mata pertumbuhan gereja adalah kepekaan yang dibentuk untuk melihat orang-orang seperti mana Yesus melihat mereka, orang-orang yang boleh dimenangkan untuk kerajaan Tuhan. Ini termasuklah “telinga pertumbuhan gereja,” yang berkaitan dengan mendengar keperluan-keperluan yang tidak diucapkan dengan kata-kata oleh orang-orang di sekeliling kita. Ia berkaitan dengan mendengar  kerinduan hati mereka untuk sesuatu yang mereka tidak miliki, walaupun mereka tidak menyatakannya secara terbuka.

Mohonlah dari Tuhan untuk menjadikan anda seorang yang peka kepada pelayanan Roh Kudus di dalam kehidupan orang lain. Berdoalah agar Tuhan memberikan anda sentuhan kali kedua dan membuka mata anda kepada peluang-peluang rohani yang Dia bawakan kepadamu setiap hari untuk mengongsikan imanmu dengan orang lain. Mintalah dari Tuhan untuk mata yang dapat melihat, hati yang peka mendengar, dan kerelaan untuk mengongsikan Kristus yang anda kenal dan anda kasihi dengan orang lain, dan anda akan berada dalam satu perjalanan yang mengasyikkan sepanjang hidupmu. Kehidupan mempunyai makna yang baru. Anda akan merasakan satu kepuasan dan kesukacitaan yang tidak pernah anda alami sebelum ini. Hanya mereka yang bekerja untuk jiwa-jiwa yang mengetahui kepuasan yang ia berikan.