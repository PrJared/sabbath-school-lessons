---
title:  Mulakan di mana Anda Berada
date:  14/07/2020
---

Seseorang dengan tepat mengucapkan, “Dalam kehidupan, satu-satunya tempat untuk memulakan adalah dari mana anda berada, kerana tidak ada lain tempat untuk memulakan.” Yesus menekankan prinsip ini dalam Kisah Para Rasul 1:8, di mana dia menyatakan, “ ‘Tetapi kamu akan menerima kuasa, kalau Roh Kudus turun ke atas kamu, dan kamu akan menjadi saksiKu di Yerusalem dan di seluruh Yudea dan Samaria dan sampai ke hujung bumi.’ ”

Pesanan Yesus kepada murid-muridNya ini amat jelas untuk disalah mengertikan: bermulalah di mana anda berada. Bersaksi di mana Tuhan telah meletakkan anda. Daripada mengimpikan peluang-peluang yang lebih baik, bermulalah dengan mereka yang ada di sekelilingmu. Lihatlah dengan mata ilahi kepada peluang-peluang paling dekat dengan anda!

Anda tidak perlu menjadi orang yang paling terpelajar di dunia, paling fasih, paling berbakat. Walaupun sebahagian daripada karunia-karunia ini boleh membantu jika digunakan dengan sebaiknya, namun di akhirnya nanti, apa yang benar-benar kita perlukan adalah kasih anda kepada Tuhan dan kasih anda kepada jiwa-jiwa. Jika anda rela untuk bersaksi, Tuhan akan membuka jalan untuk anda dapat melakukan demikian.

`Baca Yohanes 1:40, 41, Yohanes 6:5-11, dan Yohanes 12:20-26. Apakah yang ayat-ayat ini beritahukan kepada anda tentang kedua-dua pandangan kerohanian dan cara pendekatan Andreas dalam bersaksi?`

Pengalaman Andreas mengatakan sesuatu yang penting kepada kita. Dia memulakannya di dalam keluarganya sendiri. Dia pertama-tama mengongsikan Kristus kepada saudaranya laki-laki, Petrus. Setelah itu, dia menjalin satu hubungan mesra dengan seorang anak lelaki yang di kemudian harinya menyediakan bahan-bahan bagi Yesus untuk melakukan mukjizat, dan Andreas juga tahu apa yang dia perlu lakukan terhadap orang-orang Yunani. Sebaliknya berdebat tentang teologi, dia melihat keperluan mereka dan memperkenalkan mereka kepada Yesus.

Seni memenangkan jiwa yang efektif merupakan seni membina hubungan positif yang penuh keprihatinan. Fikirkan orang-orang yang paling dekat dengan anda, yang belum mengenal Yesus. Adakah mereka boleh merasakan seseorang yang penuh belas kasihan dan prihatin di dalam kehidupan anda? Adakah mereka melihat di dalam kamu damai dan tujuan yang mereka ingin-inginkan? Adakah hidup anda sebuah iklan kepada Injil? Kita mencari sahabat bagi Tuhan dengan mengongsikan Yesus. Mereka menjadi sahabat-sahabat Kristian, dan akhirnya, sementara kita mengongsikan khabar kebenaran akhir zaman alkitabiah, mereka juga mungkin akan menjadi Kristian Seventh-day Adventist.

`Mengapakah kadangkala sukar untuk membimbing ahli-ahli keluarga dan saudara-mara kita kepada Kristus? Adakah anda pernah berjaya mengongsikan Yesus dengan siapa-siapa sahaja ahli keluarga atau sahabat baik anda? Kongsikan apa-apa prinsip yang boleh membantu kelas anda.`