---
title:  Yesus sebagai Maha Guru
date:  24/10/2020
---

### Bacaan Untuk Pelajaran Minggu Ini
Ibrani 1: 1–4; 2 Korintus 4: 1–6; Yohanes 1:14, 18; 14: 1–14; Phil. 2: 1–11; 2 Korintus 5: 16–21.

> <p>Ayat Hafalan</p>
> " Sebab Allah yang telah berfirman: ‘Dari dalam gelap akan terbit terang!’, Dia juga yang membuat terang-Nya bercahaya di dalam hati kita, supaya kita beroleh terang dari pengetahuan tentang kemuliaan Allah yang nampak pada wajah Kristus" (2 Korintus 4: 6) .

Billy Graham menceritakan kisah semasa dia mengunjungi pasukan tentera di sebuah hospital medan tentera di temani oleh jeneral mereka. Seorang askar muda yang “cedera parah, dia terbaring meniarap mengadap kanvas yang dipasang di atas besi.” Seorang doktor berbisik kepada Graham, “Saya ragu-ragu jika dia boleh berjalan lagi.” Askar itu memmohon kepada jeneral: “Tuan,. . . Saya berjuang untuk anda, tetapi saya tidak pernah melihat anda. Bolehkah saya melihat wajah anda?” Lalu, jeneral itu tunduk, meluncur di bawah alat kanvas dan besi itu dan bercakap kepada askar itu. Ketika Graham memperhatikan, air mata askar itu jatuh ke atas pipi jenderal.

Pada saat kelahiran Yesus, umat manusia terlantar cedera parah dan berdarah, yang memerlukan penglihatan Tuhan yang menyembuhkan. Seolah-olah manusia memohon, “Ya Tuhan, boleh kami melihat wajah-Mu?" Semasa menghantar Anak-Nya ke planet ini, Bapa mengutus Maha Guru dalam satu misi: untuk menyatakan wajah-Nya kepada manusia. Sejak itu, kita memiliki hak istimewa yang luar biasa untuk melihat “pengetahuan tentang kemuliaan Allah yang nampak pada wajah Kristus” (2 Korintus 4:6).

Ketika kita menyaksikan Maha Guru yang sedang berjalan menuju ke Bumi, apakah yang dapat kita pelajari daripada-Nya?

_* Sila kaji pelajaran minggu ini untuk persediaan Sabat, 31 Oktober._