---
title:  Masa untuk Merasa Kagum
date:  13/12/2020
---

Pernahkah anda terfikir mengapa Tuhan memilih untuk memberikan kita dua kisah Penciptaan yang harmoni dalam dua bab pertama buku Kejadian? Kejadian 1 menceritakan minggu Penciptaan dan peningkatan keajaiban bumi kerana ia diberikan bentuk dan kemudian kehidupan, dan mencapai puncaknya pada penciptaan lelaki dan wanita pada hari keenam. Kejadian 2 melihat kisah yang sama tetapi dari perspektif yang berbeza, dengan tumpuan khusus pada hari keenam. Adam kini berada di tengah-tengah gambaran tersebut, dan semuanya digambarkan berada di sana untuk dia dan wanita itu: taman, sungai, dan binatang.

Kisah penciptaan adalah terlalu indah untuk diceritakan dalam satu bab sahaja. Pertama, kita mengetahui tentang Pencipta artistik yang berkuasa dan memiliki mata (penglihatan) keindahan yang sempurna. Kemudian kita bertemu  dengan Tuhan yang menghargai hubungan, yang mahu manusia saling mengasihi dan saling menjaga dan satu sama lain dan juga ciptaan yang lain.

`Sila baca Kejadian 1 dan 2 dan kemudian renungkan bagaimana hari Sabat pertama (Kejadian 2: 1â€“3) terhubung kembali dengan kisah Penciptaan pertama dan diteruskan dalam kisah Penciptaan kedua. Bagaimanakah kesimpulan anda membantu anda memahami apa ertinya Tuhan memberkati hari Sabat dan menguduskannya?`

Bayangkan diri anda sebagai Adam atau Hawa pada hari Sabat pertama itu. Ini adalah hari pertama anda hidup, hari pertama anda bersama pasangan anda, dan hari pertama anda bersama dengan Tuhan. Betapa ia merupakan  hari pendidikan! Anda mula belajar tentang Tuhan yang dapat mencipta keindahan yang tak terkata itu. Anda kagum apabila melihat gajah sebentar dan kemudian katak, masing-masing unik. Anda tersenyum ketika melihat telatah zirafah atau kerbau. Anda terdiam dalam kekaguman melihat  banyak warna dan bentuk, terpesona oleh simfoni suara; anda menikmati pelbagai jenis rasa dan bau dan menikmati penerokaan pelbagai tekstur. Apa yang paling penting, anda mula belajar mengenai hubungan: tanggungjawab, mengambil berat, mencintai. Anda mengalaminya dengan Pencipta anda; anda mula mempraktikkannya dengan ciptaan yang lain.

Sabat pertama tidak mungkin merupakan pengalaman pasif bagi Adam dan Hawa. Ini adalah peluang yang diciptakan Tuhan bagi mereka untuk memberi tumpuan kepada Pencipta dan yang diciptakan. Ini adalah masa untuk mereka merasa kagum dan hairan.

`Senaraikan pelbagai peluang pendidikan yang dimiliki Adam dan Hawa pada hari Sabat pertama itu. Manakah peluang ini yang masih relevan hari ini, walaupun dalam bentuk yang berbeza? Bagaimanakah hal itu dapat memperkayakan hari Sabat anda?`