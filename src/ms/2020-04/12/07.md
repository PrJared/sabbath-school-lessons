---
title:  Kajian Tambahan
date:  18/12/2020
---

Baca Ellen G. White, “The Sabbath,” ms. 281–289, dalam The Desire of Ages.

“Tidak ada institusi lain yang diabadikan untuk orang Yahudi yang cenderung sepenuhnya membezakan mereka dari bangsa-bangsa di sekitar seperti hari Sabat. Tuhan merancang agar pemeliharaan Sabat menetapkan mereka sebagai penyembah-Nya. Itu adalah tanda pemisahan mereka dari penyembahan berhala, dan hubungan mereka dengan Tuhan yang benar. Tetapi untuk memelihara kekudusan hari Sabat, manusia harus menjadi suci. Melalui iman, mereka harus menjadi pengambil bahagian dari kebenaran Kristus. Ketika perintah  diberikan kepada Israel, ‘Ingatlah dan kuduskanlah hari Sabat,’ Tuhan berfirman juga kepada mereka, ‘Kamu akan menjadi orang-orang suci bagi-Ku.’ Kel. 20: 8; 22:31. Hanya dengan demikian hari Sabat dapat membezakan Israel sebagai penyembah Tuhan.”—Ellen G. White, The Desire of Ages, ms. 283.

“Maka hari Sabat adalah tanda kuasa Kristus untuk menjadikan kita suci. . . . Sebagai tanda kuasa penyucian-Nya, Sabat diberikan kepada semua orang yang melalui Kristus menjadi bahagian dari Israel Tuhan.”—The Desire of Ages, ms. 288, 289.

**Soalan Perbincangan**:

`Selalunya orang Seventh-day Adventist menghabiskan masa dengan mempertimbangkan perkara yang tidak boleh dilakukan pada hari Sabat. Kembangkan satu set soalan yang akan menjadikan para pemelihara Sabat tetap fokus kepada prinsip-prinsip yang dibincangkan dalam pelajaran ini dan yang menekankan Sabat sebagai pengalaman mendidik. Contohnya: "Apakah yang harus saya lakukan pada hari Sabat yang membolehkan saya belajar lebih banyak mengenai sifat Tuhan?"`

`Fikirkan petikan dari Ellen G. White yang diberikan di atas. Petikan itu menyatakan bahawa bukan hanya  pemeliharaan Sabat yang kaku yang  membezakan pemelihara Sabat dalam masyarakat. Seperti apakah individu-individu yang "mengambil bahagian dalam kebenaran Kristus" dan telah  "dikuduskan"? Apakah kaitannya dengan hari Sabat?`

`Dengan cara apakah anda dapat memperkaya pengalaman Sabat anda? Kenal pasti tiga matlamat yang menumpukan pada apa yang ingin anda pelajari melalui pemeliharaan Sabat dalam 12 bulan akan datang.`