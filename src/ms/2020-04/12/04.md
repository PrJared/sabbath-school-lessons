---
title:  Masa untuk Mempelajari  hal-hal yang Utama
date:  15/12/2020
---

Turun naik pengalaman Israel dengan Tuhan berkait rapat dengan cara mereka berhubung dengan hari Sabat. Tuhan melihat keengganan mereka untuk menghormati hari Sabat sebagai tanda ketidakpentingan DiriNya dalam hidup mereka (Yer. 17: 19–27). Komitmen yang diperbaharui terhadap hari Sabat juga merupakan bahagian daripada pemulihan — suatu isyarat bahawa keutamaan   mereka adalah  benar. Yesaya 58 menggambarkan perbezaan yang menarik.

`Sila baca Yesaya 58: 1–14. Apakah yang Tuhan katakan kepada umat-Nya di sini yang relevan bagi kita hari ini?`

Orang Israel berpura-pura sebagai pengikut Tuhan—dalam ibadah mereka, dalam puasa mereka — tetapi cara mereka menjalani kehidupan setelah mereka selesai beribadah menunjukkan bahawa mereka hanya berpura-pura mempamirkan  tingkah laku yang betul; tetapi tidak ada komitmen hati yang tulus terhadap hukum Tuhan.

Yesaya meneruskan bab 58 untuk mengenal pasti apa yang Tuhan harapkan dari umat-Nya.

`Bukan ini sahaja. Baca Yesaya 58:13, 14. Mengapakah Tuhan memusatkan perhatian pada hari Sabat di akhir bab ini? Nabi itu menggunakan ungkapan-ungkapan di sini yang serupa dengan yang terdapat dalam bab selebihnya: jangan "melakukan sesuka hatimu"; tidak melakukan urusanmu; elakkan "mengurus urusanmu atau berkata omong kosong,"  nabi itu memberi amaran. Dengan kata lain, hari Sabat bukanlah waktunya untuk menjalani rutin ibadah, hanya memikirkan pemikiran anda sendiri dan menjalani kehidupan yang tidak relevan dengan ibadah. Hari Sabat harus menjadi "hari kenikmatan" dan "hari yang mulia." Dalam konteks bab selebihnya, Sabat adalah tentang kenikmatan mempelajari karakter dan tujuan Tuhan, dan kemudian menghidupkan karakter  itu dan tujuan-tujuan tersebut dalam hubungan kita dengan orang lain.   Mengetahui cara menjalani pemeliharaan Sabat dan penyembahan sahaja tidak cukup. Pembelajaran mesti memberi kesan kepada kehidupan. Sabat adalah masa untuk belajar dan menghidupkan hal-hal yang utama.`

`Adakah anda menikmati hari Sabat? Sekiranya tidak, apakah yang boleh anda lakukan untuk mengubahnya? Adakah anda belajar untuk “menghormati” hari Sabat? Bincangkan apa maksud menghormati ini dengan kelas Sekolah Sabat anda yang lain.`