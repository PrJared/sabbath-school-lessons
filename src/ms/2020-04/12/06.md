---
title:  Masa untuk Masyarakat
date:  17/12/2020
---

Yesus memberi contoh kepada murid-muridnya amalan untuk hadir di rumah ibadat mingguan. Selepas kebangkitan-Nya, mereka meneruskan contoh ini, seperti juga pengikut Yesus yang lain. Rumah ibadat menjadi salah satu tempat utama bagi para rasul untuk mengemukakan soalan yang berkaitan dengan Kebangkitan. Hari Sabat memberi peluang utama bagi masyarakat untuk berkumpul bersama dan belajar. Lagipun, Yesus adalah Mesias orang Ibrani, Mesias yang diramalkan dalam Perjanjian Lama, yang dibaca di rumah ibadat pada setiap hari Sabat. Maka, tempat apakah yang lebih baik yang dimiliki orang-orang percaya untuk mempromosikan Yesus selain daripada di rumah ibadat, terutama apabila mereka bersaksi kepada orang Yahudi dan orang lain  “ yang takut akan Tuhan” (Kisah 13:16, 26)?

`Lihat ayat-ayat berikut. Apakah yang ayat-ayat ini katakan kepada kita mengenai bagaimana para pengikut Yesus bersaksi di arena umum? Semasa anda membaca ayat-ayat ini, fikirkan di mana mereka berbicara, kepada siapa mereka berbicara, apa yang dikatakan, dan apa hasilnya: Kisah 13: 14–45; Kisah 16:13, 14; Kisah 17: 1–5; Kisah 18: 4.`

Kesaksian para rasul itu bersifat peribadi dan juga bersifat Kitab Suci. Paulus menguraikan sejarah Israel, dimulai dengan "nenek moyang kita" (Kisah 13:17) di Mesir, dan disusuli oleh sejarah mereka semasa mereka tinggal di Tanah Perjanjian hingga zaman Hakim-hakim, Raja-raja, hingga Daud,  kemudian   beralih  kepada Yesus dengan sempurna.

Paulus dan yang lain juga menunjukkan bagaimana pengalaman dan pemahaman pribadi mereka masuk akal dalam konteks Kitab Suci. Mereka menyampaikan maklumat,  mereka berdebat dan berbincang. Kombinasi kesaksian peribadi dan Kitab Suci yang disampaikan melalui khotbah, ajaran, dan perbincangan sangat kuat. Seperti yang ditunjukkan dalam petikan Alkitab, beberapa pemimpin agama merasa iri hati terhadap autoriti para rasul dan kuasa yang mereka miliki terhadap orang-orang, baik Yahudi mahupun bukan Yahudi.

Gereja Seventh-day Adventist juga memiliki sejarah yang kuat,   kesaksian yang memberi semangat dan penjelasan terperinci dari Kitab  Suci melalui khotbah dan ajaran / perkongsian. Gabungan Sekolah Sabat dengan acara  khotbah dan pertemuan-pertemuan Sabat yang lain (pertemuan pemuda, misalnya) memberikan asas pendidikan formal yang kuat untuk peribadatan Seventh-day Adventist. Ini semua adalah sebahagian daripada pelan pendidikan gereja kita. Penyembahan kita kepada Tuhan adalah masa untuk belajar lebih banyak mengenai Dia. Ini adalah bahagian penting dari pengalaman Sabat kita.