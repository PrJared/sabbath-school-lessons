---
title:  Yesus sebagai Guru
date:  16/11/2020
---

Alkitab menggunakan banyak istilah untuk menggambarkan Yesus. Antaranya, Dia adalah Anak Tuhan, Mesias, Putera (Anak lelaki), Juruselamat, Penebus, Tuhan dan Anak Domba Tuhan. Tetapi bagi orang-orang yang paling mengenal Dia selama tiga tahun pelayanan-Nya di Yudea dan Galilea, Dia adalah seorang guru. Mereka memanggil-Nya “Tuan” (Master) atau “Rabi.”  Kedua-duanya bermaksud perkara yang sama, iaitu, "Guru."

Oleh itu, profesion perguruan dan pekerjaan mengajar semestinya merupakan cara yang sangat sesuai bagi Yesus untuk melaksanakan pelayanan umum-Nya. Dalam satu hal karya penebusan-Nya adalah serupa dengan karya pengajaran. Lebih-lebih lagi, ia dinubuatkan oleh para nabi Injil.

`Sila baca Yesaya 11: 1–9. Apakah yang dinyatakan olehnya mengenai peranan pengajaran Yesus?`

Salah satu nubuatan mesianik yang paling menakjubakan di dalam Kitab Suci terdapat dalam Yesaya 11. Ayat 1-3 menggambarkan Mesias yang akan datang dalam istilah pendidikan, seseorang yang membawa pengetahuan, nasihat, kebijaksanaan dan pengertian. Seluruh petikan diakhiri dengan janji yang luar biasa iaitu: “Seluruh bumi penuh dengan pengenalan akan TUHAN, seperti air laut yang menutupi dasarnya” (Yesaya 11: 9). Mungkin ajaran Alkitab seperti itulah yang mengilhami Ellen G. White dalam bukunya mengenai pendidikan untuk memberkan perhatian bahawa pekerjaan pendidikan dan pekerjaan penebusan adalah satu (lihat Pendidikan, ms 30).

Sila baca Yohanes 3: 1–3. Nikodemus memanggil Yesus sebagai rabi dan dia seterusnya mengenali kurnia mengajar pada Yesus sebagai datang dari Tuhan kerana tanda-tanda yang Yesus lakukan, iaitu, mukjizat-mukjizat dan wawasan-Nya mengenai makna kehidupan. Yesus menerima, jika bukan gelaran yang diberikan kepada-Nya, maka sudah tentu asal-usul kurnia pengajaran-Nya ketika Dia menjawab kepada Nikodemus bahawa dia harus dilahirkan kembali untuk melihat (memahami, serta memasuki) kerajaan Tuhan. Ini bermaksud bahawa kuasa untuk mengajar orang lain, walaupun dalam kes Yesus, berasal dari Tuhan.

Sesungguhnya mengajar itu adalah anugerah dari Tuhan. Ia ditauliahkan oleh Tuhan, itu diadaptasikan oleh Yesus, dan diakui oleh mereka yang telah diajar sebagai memiliki kuasa ilahi.

`Apakah peranan kita dalam melihat penggenapan nubuatan ini tentang pengetahuan terhadap Tuhan yang disebarkan ke seluruh dunia?`