---
title:  Musa dan para Nabi
date:  17/11/2020
---

`Sila baca 2 Timotius 3:14–17. Apakah yang diajarkan oleh ayat ini kepada kita mengenai peranan Kitab Suci dalam pendidikan Kristian?`

Perkataan untuk bahagian pertama Alkitab, iaitu Taurat, seringkali diterjemahkan sebagai “Hukum,” sebahagiannya kerana terdapat banyak hukum di dalam buku-buku ini. Tetapi Taurat sebenarnya bermaksud “mengajar” atau “ajaran.” Pemahaman ini sangat berbeza dari apa yang ramai orang anggap sebagai “hukum” dalam Alkitab, yaitu, peraturan dan undang-undang yang harus kita ikuti untuk tetap berada dalam kurnia kasih Tuhan yang baik. Tidak demikian; hukum adalah bertujuan sebagai bahan pendidikan yang mengajar bagaimana menjalani kehidupan dengan jayanya dan aman dalam hubungan perjanjian yang Tuhan kehendaki ketika Dia menciptakan kita sejak awal.

Dua bahagian seterusnya di dalam Kitab Suci Ibrani, iaitu para nabi, mencatatkan sejauh mana baiknya umat Tuhan menguasai bahan pendidikan ini dan menjalani kehidupan seperti yang diajarkannya (mantan nabi, atau buku sejarah), dan apa yang seharusnya mereka pelajari dari bahan pendidikan ini (para nabi yang terakhir). Bahagian Perjanjian Lama yang selebihnya (disebut “tulisan” dalam bahasa Ibrani) penuh dengan contoh mengenai para guru dan pelajar yang berjaya dan kurang berjaya bersama-sama dengan pengalaman pendidikan mereka. Contoh kejayaan pendidikan dalam buku-buku ini ialah Ester, Ruth, Daniel dan Ayub. Antara mereka yang gagal kemungkinannya adalah empat rakan Ayub. Sudah tentulah, buku Mazmur adalah sebuah buku pujian, tetapi ia juga memiliki sekurang-kurangnya tiga buah mazmur pendidikan: Mazmur 1, Mazmur 37, dan Mazmur 73.

Kitab Injil memuatkan himpunan bahan-bahan yang bertujuan untuk pendidikan, terutamanya di dalam perumpamaan Yesus. Banyak di antara surat Paulus bermula dengan proklamasi Injil yang kuat, tetapi diakhiri dengan bahan pendidikan dan pelajaran praktikal tentang kehidupan sehari-hari bagi orang Kristian. Buku Wahyu penuh dengan bahan pendidikan. Sebagai contoh, seluruh pengungkapan, atau pededahan mengenai peristiwa masa depan gereja Kristus, dinyatakan dalam sebuah buku yang hanya Anak Domba Tuhan — Yesus, Maha Guru — yang dapat membukanya (Wahyu 5: 1–5).

`Mungkin ada yang mengatakan bahawa bukan semua bahan pengajaran dalam kitab Musa itu digunapakai pada zaman kita dan itu benar. Ulangan 17:14–20, arahan mengenai raja, memiliki beberapa petunjuk yang sangat jelas mengenai pemilihan seseorang untuk memegang jawatan raja. Hari ini, tentu saja, kita tidak melantik raja di dalam gereja kita. Bagaimanakah kita boleh menentukan penggunaan semua bahan pengajaran di dalam Kitab Suci ini untuk masa kita sekarang?`