---
title:  Dalam Gambar Tuhan
date:  15/11/2020
---

`Sila baca Kejadian 1:26, 27 dan Kejadian 5:1, 3. Apakah yang diajarkan oleh ayat ini tentang bagaimana Tuhan mula-mula menciptakan manusia dan kemudian, apakah yang terjadi pada manusia setelah melakukan dosa?`

Ungkapan "gambar Tuhan" telah memikat para pentafsir Alkitab selama berabad-abad. Apakah gambaran ini di mana manusia pertama diciptakan? Contohnya, adakah itu bermaksud bahawa Tuhan melihat di cermin dan membentuk ciptaan-Nya yang baru agar kelihatan seperti Dia sendiri? Atau adakah ini bermaksud bahawa manusia lebih menyerupai Tuhan daripada semua bentuk kehidupan yang lain? Atau adakah ini merujuk kepada persamaan dan keserasian rohani dan intelektual antara Pencipta dan ciptaan-Nya? Kitab Suci tidak memberikan penjelasan yang tepat mengenai ungkapan ini walaupun para ilmiah telah memperoleh banyak tafsiran dari Kitab Suci tentang apa yang dimaksudkannya. Namun, kita dapat melihat bahawa, setelah melakukan dosa, gambaran ini telah diubah, itulah sebabnya Ellen G. White menulis bahawa tujuan pendidikan adalah untuk mengembalikan semula kepada manusia imej penciptanya (Education, ms 14–16).

`Bagaimanakah pendidikan dapat mencapai matlamat yang luar biasa ini?`

Pertama, kita perlu ingat bahawa Tuhan menciptakan kita untuk memiliki satu hubungan dengan Dia, sama seperti ibu bapa dengan anak-anak mereka. Dia menjadikan kita sesuai dengan gambar-Nya, sama seperti ibu bapa manusia yang mempunyai anak-anak menurut gambar mereka (Kejadian 5: 1), agar Dia dapat menjadikan kita anak-anak-Nya, yang berada di dalam keluarga-Nya; Dia dapat berkomunikasi dengan kita dan menjalin hubungan yang berkekalan dengan kita. Oleh itu, gambaran Tuhan lebih merupakan satu “gambaran mental” yang membolehkan dua makhluk, satu ilahi dan yang satu adalah manusia, untuk mengadakan pertemuan minda. Inilah sebenarnya yang berlaku di dalam pendidikan, pertama di rumah antara ibu bapa dan anak-anak dan kemudian di sekolah ketika guru mengambil alih pekerjaan pendidikan. Jelas sekali bahawa Tuhan bermaksud agar proses pendidikan ini yang kita ketahui dengan baik apabila, dalam membezakan kita dari banyak bentuk kehidupan yang lain, Dia menciptakan kita menurut gambar-Nya sendiri — Dia melakukannya sehingga Dia dapat mengajar kita dan kita dapat belajar dari-Nya, sehingga gambar-Nya (minda-Nya) terpantul di dalam diri kita.

`Cerita penebusan adalah satu kisah pendidikan dari penciptaan hingga penjelmaan dan dari penjelmaan hingga penciptaan semula. Tuhan adalah guru, dan syurga adalah sekolah selama sepanjang masa (lihat Ellen G. White, Education, ms. 301). Apakah implikasi pada pandangan ini tentang komitmen kita terhadap pendidikan Kristian di rumah, di gereja, di sekolah, di universiti dan selama sepanjang hidup?`