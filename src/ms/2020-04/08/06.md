---
title:  Pendidikan Dalam Gereja Awal
date:  19/11/2020
---

Salah satu prinsip pendidikan dalam Kitab Suci yang luar biasa muncul ketika Yesus, Maha Guru, bersiap untuk meninggalkan para pelajar atau murid-murid-Nya. Mereka telah bersama Dia selama tiga setengah tahun, kira-kira jumlah masa yang kita peruntukkan untuk pendidikan sekolah menengah atau institusi pendidikan yan lebih tinggi. Setelah menyelesaikan mana-mana tempoh pendidikan yang disebutkan itu, bergantung kepada orang tersebut, pelajar sering dianggap bersedia untuk menguruskan dirinya sendiri.

Namun Yesus tahu apa yang lebih baik, dan oleh itu Dia memberi murid-muridNya pendidikan yang berkesinambungan atau berterusan di bawah bimbingan Roh Kudus. Di tempat lain, guru atau pembimbing ini dikenali sebagai Penghibur atau Pembela (dalam bahasa Yunani, paracletos), yang akan diberikan kepada pengikut Yesus secara kekal (Yohanes 14:16, 17). Dia dikenali sebagai Roh Kebenaran. Walaupun Roh Kudus tidak dikenal sebagai pendidik, pekerjaan Roh tentu saja bersifat mendidik, terutamanya yang berkaitan dengan mencari dan mendapatkan kebenaran.

`Sila baca 1 Korintus 2: 1–16. Apakah yang Paulus katakan di sini yang sangat penting dalam konteks pendidikan?`

Paulus memulakan dengan mengingatkan jemaat di Korintus bahawa ketika dia pertama kali datang kepada mereka, dia tidak berbicara apa-apa selain mengenai Yesus Kristus dan penyaliban-Nya (1 Korintus 2:2) - tidak ada hikmat yang bijak, hanya pernyataan Injil. Namun itu bukan penghujungnya (1 Korintus 2:6), kerana setelah orang-orang Kristian baru ini matang, rasul akan kembali untuk mengajar mereka kebijaksanaan, hal-hal yang disembunyikan Tuhan sebelum dunia bermula (1 Korintus 2:7), termasuklah perkara-perkara mendalam tentang Tuhan (1 Korintus 2:10). Semuanya akan dipelajari di bawah bimbingan Roh Tuhan ketika Dia bergabung dengan semangat si pelajar.

`Sejauhmanakah dalamnya kajian itu, dan berapakah banyakmya pembelajaran yang akan terbuka bagi mereka yang dipimpin oleh Roh? Fasal ini diakhiri dengan petikan dari nabi Yesaya: “Siapa yang dapat mengatur Roh TUHAN atau memberi petunjuk kepada-Nya sebagai penasihat?” (Yesaya 40:13). Nabi itu yang berbicara kepada orang biasa pada zamannya akan mengatakan bahawa tidak ada yang dapat melakukan hal itu. Tetapi Paulus memperbetulkan persepsi itu dengan menyimpulkan, “Kita memiliki fikiran Kristus,” yang bermaksud bahawa orang Kristian yang dipenuhi Roh memiliki akses kepada fikiran Tuhan dan dengan demikian kepada sejumlah pembelajaran dan pemahaman (1 Korintus 2:10–13) yang diperlukan untuk mengetahui jalan kebenaran.`