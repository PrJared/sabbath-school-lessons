---
title:  Komen Guru
date:  20/11/2020
---

#### Bahagian I: Gambaran Keseluruhan

Pendidikan adalah hadiah berharga yang tidak boleh dianggap remeh. Seperti setiap hadiah baik lain yang kita terima, hadiah ini juga adalah “datangnya dari atas, diturunkan dari Bapa segala terang” (Yakobus 1:17). Adalah selamat untuk menganggap bahawa Tuhan mempunyai hati seorang guru. Guru suka membahagikan semua yang mereka ketahui kepada pelajar mereka, dan Yesus memberi jalan agar Dia dan Bapa-Nya seperti itu: “Aku telah memberitahukan kepada kamu segala sesuatu yang telah Kudengar dari Bapa-Ku” (Yohanes 15 :15). Apakah yang akan berlaku sekiranya kita membaca Alkitab melalui lensa hubungan pelajar-guru? Bagaimanakah jika kita mendengarkan Guru ilahi kita dan bertanya kepada diri kita sendiri, apakah yang Tuhan cuba ajarkan kepada saya hari ini dari pelajaran ini? Berjalan-jalan di luar mungkin merupakan satu peluang untuk belajar dari Maha Guru, sambal mengingati berapa sering Dia menggunakan alam sebagai papan tulis-Nya. Secara keseluruhannya, kita mesti menyelesaikan dan merangkul peranan pelajar sekiranya kita ingin menghargai pemberian pendidikan Tuhan itu sepenuhnya.

Mungkin sebahagian dari motivasi Tuhan untuk menjadikan kita “menurut gambar-Nya” adalah agar persamaan kita dengan-Nya akan memudahkan komunikasi kasih dan pengetahuan-Nya kepada kita. Pelajaran ini membahaskan tentang "pertemuan minda," satu ilahi dan satu manusia, yang memungkinkan persekutuan ini terjadi. Bersikap rasional adalah salah satu sifat yang memisahkan kita dari ciptaan lain. Sejauhmanakah kita harus bergantung pada akal untuk dapat memahami rencana penebusan itu?

#### Bahagian II: Ulasan

**Ilustrasi**

Pelajaran ini telah menekankan betapa pentingnya melihat Tuhan dalam kedudukan sebagai Guru Ilahi dan kita sebagai pelajar-Nya. Permata mahkota pada ajaran-Nya adalah rencana penebusan dan pemulihan dunia yang hilang ini. Kita bukan sahaja dapat mengetahui rencana ini, kita juga akan membahagikannya kepada orang lain. Masalahnya adalah bahawa semakin sukar untuk menyampaikan kebenaran Injil kepada satu budaya yang tidak berkongsi beberapa anggapan yang mendasari pandangan dunia Kristian.

Sebagai contoh, seorang Kristian mungkin ingin menyaksikan dengan berkongsi ayat Alkitab kegemarannya dengan seorang rakan kuliah tetapi tidak lama kemudian dia menyedari bahawa rakannya itu melihat Alkitab sebagai satu kompilasi mitos tanpa ada kredibiliti. Bagaimanakah sekarang? Ketika seorang Kristian tidak merujuk kepada Alkitab dan terus sahaja menerangkan bagaimana Tuhan mengutus Yesus untuk mati kerana dosa-dosa kita, dia akan bertemu dengan pandangan berlainan mengenai istilah dosa. “Dosa?” rakan itu menggigil. “Dosa adalah satu konsep yang ketinggalan zaman sejak agama menguasai masyarakat.” Kita telah melangkaui moraliti objektif. Dalam kata lain, apa yang mungkin menjadi “dosa” bagi anda mungkin ia merupakan suatu nilai baik  di dalam budaya lain. Orang Kristian berjuang untuk kelihatan tidak terganggu dan sebagai usaha terakhir mengatakan bahawa Yesus adalah “jalan, kebenaran, dan kehidupan” dan keselamatan itu dapat ditemui di dalam Dia jika anda percaya. Rakan itu menepuk bahu orang Kristian dan mengatakan bahawa kajian paskah-moden menunjukkan bahawa istilah "kebenaran" itu bermasalah dan merupakan kemunduran daripada era kemodenan. Rakan itu menyatakan rasa puas bahawa orang Kristian itu telah menemukan jalan yang membawanya kedamaian tetapi dia pula berada di jalan yang lain. Lalu mereka berpisah, dan orang Kristian itu dibiarkan tertanya-tanya mengapa keseluruhan kesempatan untuk bersaksi itu tidak berjalan seperti yang diharapkan.

Sebagaimana kedengaran seperti gagalnya senario terakhir di atas, sekurang-kurangnya ia mengetengahkan satu isu yang lain. Masalahnya ialah terdapat dua respon berbeza yang disyorkan kepada orang Kristiani untuk diterima mereka. Salah satunya ialah berdoa agar rakannya atau rakan kuliahnya dapat melihat cahaya dan menjalankan iman walaupun terdapat banyak hujah intelektual yang memaksanya untuk tidak berbuat demikian. Respon kedua juga adalah berdoa, tetapi kemudian membenamkan diri di dalam kesusasteraan akademik yang berkaitan dengan falsafah, teologi alkitabiah dan sistematk, sejarah, kajian iman/sains dan disiplin ilmu lain yang akan melengkapkannya untuk menangani masalah skeptikal rakannya itu dengan berkesan . Jadi, yang mana satunya? Berdoalah dan biarkan saja, atau mengambil peluang dalam mendemokrasikan maklumat dan berusaha mendidik diri seseorang ke tahap tertinggi yang realistik dalam keadaan seseorang dan teruskan berdoa?

Bincangkan:

Ajukan soalan yang bernas di atas di kelas Sekolah Sabat anda dan anda pasti akan menerima jawapan yang bersemangat dari kedua-dua sudut isu berkenaan. Satu petikan yang pasti muncul adalah 1 Korintus 2:1, 2, yang berbunyi, “Demikianlah pula, ketika aku datang kepadamu, saudara-saudara, aku tidak datang dengan kata-kata yang indah atau dengan hikmat untuk menyampaikan kesaksian Tuhan kepada kamu. Sebab aku telah memutuskan untuk tidak mengetahui apa-apa di antara kamu selain Yesus Kristus, yaitu Dia yang disalibkan.” Bahagian seterusnya mengkaji ayat ini dengan lebih dalam.

**Kitab Suci**

Ketika membaca 1 Korintus 2:1, 2 pada pertama kalinya, seseorang dapat menyimpulkan bahawa satu-satunya strategi dalam penginjilan adalah menyebut nama Yesus dan penyaliban-Nya. Mengelakkan hujah yang berkaitan dengan kebijaksanaan dan ucapan yang “baik” nampaknya merupakan perkara yang baik untuk dilakukan. Tetapi ada beberapa amaran bahaya pada tafsiran ini. Pertama, bertentangan dengan banyak khotbah dalam Kisah di mana hujah, bukti sejarah, dan logik yang teliti digunakan dengan berkesan untuk meyakinkan orang lain tentang identiti Yesus Kristus dan kebangkitan-Nya (contohnya, Kisah 2, Kisah 7). Malah, dalam surat yang sama Paulus akan menggunakan alat-alat ini untuk meyakinkan kebenaran tentang Kebangkitan (1 Korintus 15). Tafsiran alternatif dan kontekstual berikut sebahagiannya diberikan oleh J.P. Moreland, seorang pembela Kristian yang terkenal (JP Moreland, Love Your God With All Your Mind [Colorado Springs: Navpress, 1997], ms. 58).

1. Ada penggunaan alasan yang salah dan sombong yang tidak kondusif untuk menyebarkan Injil. Alasan itu sendiri dan "kebijaksanaan dari atas" tidak boleh dikutuk, tetapi hanya penyalahgunaannya. "Ini adalah keangkuhan (kebanggaan) yang kelihatan, bukan minda (pikiran). Tuhan memilih perkara-perkara bodoh (moria) yang menyinggung perasaan bangga manusia, bukan untuk memberikan alas an mengenai penggunaannya yang sesuai. Sebagai contoh, idea tentang Tuhan yang disalibkan sangat menyinggung perasaan roh Yunani yang akan menganggapnya suatu yang  menjijikkan secara moral. "
2. Paul boleh juga menggunakan retorik Yunani yang dia fikirkan. Pemidato Yunani sangat membanggakan diri mereka kerana boleh berhujah dengan penuh meyakinkan pada mana-mana pihak yang diwakili demi bayaran yang tepat bagi dirinya. Dalam konteks ini, isu yang betul menjadi perkara kedua dan bayarannya akan diberuikan kepada sesiapa yang memberikan ucapan yang paling fasih dan bernas. Paulus akan menjauhkan dirinya dari kaedah seperti ini.
3. Paulus juga mungkin akan berhujah kerana semata-mata kekurangan alasan murni untuk menyampaikan Injil. Tidaklah mungkin untuk memulakan dengan prinsip-prinsip logik dan sebagainya lalu hujahnya boleh tiba kepada subjek mengenai Juruselamat ilahi yang disalibkan dan telah bangkit. Wahyu, testimoni kerasulan/kenabian, tarikan Roh Kudus, dan iman adalah komponen yang diperlukan sehubungan dengan alasan untuk membuat peralihan daripada tidak percaya kepada komitmen kepada Kristus.

Ada beberapa perkara yang Paulus katakan sukar difahami ( 2 Petrus 3:16). Konteksnya akan membantu. Juga, kerana aman untuk menganggap bahawa dia bukan seorang munafik yang melanggar nasihatnya sendiri, maka adalah selalu  bijaksana untuk melihat bagaimana dia sendiri menerapkan nasihatnya ketika dia menulis dan berkhutbah. Oleh itu, ketika dia berkata, "Saya hanya memberitakan Kristus dan Dia yang disalibkan," dan membaca Roma 1-12 dengan cepat akan membantu kita untuk menyedari bahawa pemberitaan Kristus dan Dia yang disalibkan mungkin sama dengan membuat satu karya penulisan yang padat, sukar, novel, mendalam dan rencana penulisan teologi yang cemerlang yang membuat para sarjana sibuk mengkajinya selama berabad-abad.

Hubungan antara iman, akal, teologi akademik, belajar Alkitab bersendirian, peranan Roh Kudus, penginjilan dan pendidikan Advent memang suatu yang sukar difahami oleh ramai orang Kristian. Ramai yang keliru mengapa mereka harus menghantar anak-anak mereka ke pendidikan Advent yang lebih tinggi ketika mereka sudah memiliki Alkitab, tulisan-tulisan Ellen G. White, dan Roh Kudus yang mereka boleh gunakan dengan bebas. Mengapa tidak jimatkan ribuan dolar itu untuk  mungkin melaksanakan satu kursus Penginjilan Alkitab melalui surat-menyurat?

Soalan ini membawa kita kembali kepada gambaran kita tentang orang Kristian muda yang berusaha memberikan kesaksian kepada seorang rakan sekuliahnya dan apa tanggungjawab pendidikannya, untuk menjawab pertanyaan rakan itu. Sekiranya semua yang Surga harapkan untuk dilakukan oleh orang Kristian adalah berdoa dan membaca ayat-ayat, maka wajar baginya untuk tidak melanjutkan pendidikan ke tahap university atau belajar sendirian (tidak semua orang mampu memiliki pengalaman belajar di kolej atau universiti secara langsung, tetapi kita boleh belajar dari karya penulisan oleh mereka yang mampu ke sana). Mungkin dua petikan dapat menggerakkan kita ke arah yang benar, satu dari Petrus dan satu dari CS Lewis:

“Siap sedialah pada segala waktu untuk memberi pertanggungan jawab kepada tiap-tiap orang yang meminta pertanggungan jawab dari kamu tentang pengharapan yang ada padamu, tetapi haruslah dengan lemah lembut dan hormat” (1 Petrus 3:15).

“Sekiranya seluruh dunia adalah orang Kristian, mungkin tidak jadi masalah jika seluruh dunia berpendidikan. Tetapi satu kehidupan berbudaya akan wujud di luar Gereja sama ada ia wujud di dalam atau tidak. Falsafah yang baik mesti wujud, jika tanpa alasan lain, kerana falsafah yang buruk perlu ada jawapannya. "- CS Lewis (diakses dari https://www.goodreads.com/quotes/573332-if-all-the-world-were-Christian-it-might-not-matter).

#### Bahagian III: Penerapan Hidup

1. Bagaimanakah orang melihat Yesus ketika Dia berjalan-jalan di muka bumi? Cari di keempat-empat Kitab Injil di mana selalunya Dia sering dipanggil “penebus,” dan anda tidak akan menemui apa-apa. Cuba cari “juruselamat”" dalam kitab Injil yang sama (tiga kejadian — dua diucapkan oleh malaikat atau oleh seseorang sebelum Dia dilahirkan). Cari Rabi, tuan, atau guru dan seseorang dapat dengan cepat melihat bagaimana orang melihat Yesus. Sudah tentu, Dia lebih daripada sekadar seorang guru, tetapi intinya adalah Dia tidak pernah ad waktu dia bukan seorang guru. Pekerjaan penyelamatan-Nya dikait rapat dengan karya pengajaran-Nya. Bagaimanakah titik ini mempengaruhi bagaimana kita membahagikan Injil dan jenis pendidikan apakah yang harus kita perolehi?
2. Sila baca Khotbah Yesus di atas Bukit atau surat Paulus kepada orang Roma dan perhatikan bahawa mereka mempunyai sudut teori dan sudut praktikal. Dengan melihat kepada kehidupan anda sekarang, yang manakah di antara dua aspek peerkembangan ini yang memerlukan perhatian? Adakah anda perlu melakukan lebih banyak atau belajar lebih banyak? Jika yang kedua, apakah lagi yang anda rasa perlu anda pelajari?
3. Selain perlu menyelamatkan jiwa kita untuk kerajaan-Nya, kita juga memiliki banyak idea yang perlu dipulihkan atau diperbaiki. Adakah anda berpendapat bahawa ada tempat untuk menerapkan konsep penebusan kepada keseluruhan idea di dalam fikiran kita? Jelaskan jawapan anda.