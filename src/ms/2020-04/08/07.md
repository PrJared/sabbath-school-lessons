---
title:  Kajian Tambahan
date:  20/11/2020
---

Suruhan Injil yang agung (Matius 28:18–20) telah memulakan satu gerakan keagamaan yang luar biasa di seluruh dunia. Di sinilah beberapa rasul atau misionari (kedua-dua perkataan mempunyai erti yang sama – “ mereka yang dihantar”) pergi ke seluruh dunia dan mengumpulkan para pelajar dan menjadikan mereka murid-murid, memanggil mereka untuk percaya kepada Yesus, membaptiskan mereka dan terus mengajar mereka semua perkara yang diperintahkan oleh Yesus kepada mereka. Gambarannya adalah orang Kristian yang bertaubat dari seluruh dunia, mewakili budaya yang berlainan dan berbicara bahasa yang berbeza, keluar dari perairan pembaptisan hanya untuk memasuki sekolah dan memulakan pendidikan mereka. Ini tidak menghairankan kerana mereka masih banyak yang perlu dipelajari.

Alasan mengapa orang Kristian sentiasa belajar bukan hanya kerana rasa ingin tahu intelektual atau keinginan untuk menguasai pengetahuan, tetapi juga bahawa kehidupan dan iman Kristiani meresapi setiap sudut kehidupan seharian. Banyak yang perlu dipelajari. Oleh sebab itu, tulisan dalam Perjanjian Baru mengandungi baik proklamasi tentang Yesus (kadang-kadang disebut dengan kata Perjanjian Baru kerygma [keh-RIG-ma]) dan juga pendidikan dalam semua hal yang harus dipelajari oleh orang Kristian (kadang-kadang disebut oleh Perjanjian Baru perkataan didache [did-ah-KAY]). Contoh proklamasi yang baik terdapat di dalam 1 Korintus 2: 2, sedangkan pendidikan bermula pada 1 Korintus 4 dan saling berterusan dalam bahagian akhir surat itu. Apakah yang perlu dipelajari oleh orang Kristian?

Pekerjaan, rehat, masalah sosial, hubungan masyarakat, gereja dan penyembahan, ekonomi, kedermawanan, hubungan dengan pihak berkuasa, kaunseling, sistem keluarga, hubungan perkahwinan dan tumbesaran anak, makanan dan penyediaannya, pakaian, malah termasulah menjadi tua dan bersedia untuk akhir kehidupan, baik kehidupan peribadi seseorang dan juga kehidupan di dunia ini. Menjadi seorang Kristian bermaksud mempelajari sesuatu tentang semua perkara ini dan banyak lagi. Memahami mereka tidak timbul secara semula jadi. Ia mesti dipelajari.

**Soalan Perbincangan** :

`Sejauhmanakah pentingnya pekerjaan pendidikan untuk misi gereja?`

`Apakah yang dimaksudkan oleh Ellen G. White apabila dia menulis "Syurga adalah Sebuah Sekolah (Heaven is a school)" (Education, ms. 301)?`

`Sila baca 1 Korintus 2:1–16 sekali lagi. Lihat kepada apa yang Paulus katakan kepada kita tentang apa yang Tuhan nyatakan kepada kita melalui ilham. Fikirkan mengebnai penegasannya bahawa para penguasa dan kebijaksanaan zaman itu akan menjadi sia-sia. Jika dia boleh mengatakan demikian pada waktu itu, bagaimanakah pula dengan beberapa "kebijaksanaan" pada zaman kita juga?`