---
title:  Komunikasi
date:  06/10/2020
---

Dalam satu pengertian yang sebenar, pendidikan di semua peringkat adalah komunikasi. Guru adalah se orang yang mempunyai pengetahuan, kebijaksanaan, maklumat, fakta, apa sahaja, untuk disampaikan kepada pelajar. Seseorang yang dipenuhi dengan banyak pengetahuan mesti dapat menyampaikannya kepada orang lain; jika tidak, apa kebaikanya pada apa yang dia tahu, sekurang-kurangnya dari segi pengajaran?

Namun, pada tahap yang lain, kemahiran mengajar yang baik bukan hanya kemampuan untuk berkomunikasi. Apa yang juga penting untuk keseluruhan proses adalah membina hubungan. “Guru sejati dapat memberikan kepada murid-muridnya sedikit hadiah pemberian yang sangat berharga sebagaimana halnya dengan hadiah daripada persahabatannya sendiri. Ia adalah benar bagi lelaki dan wanita, dan lebih-lebih lagi bagi pemuda dan kanak-kanak, hanya apabila kita bersentuhan dengan mereka dalam simpati maka kita dapat memahaminya; dan kita perlu memahami agar paling berkesan untuk dapat memanfaatkannya. ”- Ellen G. White, Education, ms. 212.

Dalam kata lain, pengajaran yang baik berfungsi juga pada tahap emosi dan peribadi. Dalam hal keluarga sebagai sekolah, ini sangat penting. Satu hubungan yang baik mesti dibina antara pelajar dan guru.

Hubungan terjalin dan dikembangkan melalui komunikasi. Apabila orang Kristian tidak berkomunikasi dengan Tuhan, seperti membaca Alkitab atau berdoa, hubungan mereka dengan Tuhan terhenti. Keluarga memerlukan bimbingan Ilahi jika mereka ingin bertumbuh dalam rahmat dan pengetahuan tentang Kristus.

`Baca ayat berikut. Apakah yang dapat kita pelajari dari ayat ini tentang bagaimana membina hubungan keluarga yang kuat (atau apapun jenis hubungan, dalam hal ini)? Mazmur 37: 7–9; Amsal 10:31, 32; Amsal 27:17; Efesus 4:15; 1 Yohanes 3:18; Titus 3: 1, 2; Yakobus 4:11.`

Meluangkan waktu untuk menabur benih komunikasi yang tepat bukan sahaja akan mempersiapkan anggota keluarga untuk memiliki satu hubungan peribadi dengan Kristus, tetapi juga membantu mengembangkan hubungan sesame antara individu di dalam keluarga. Ini akan membuka saluran komunikasi di mana anda akan merasa gembira anda telah membentuknya sebaik sahaja anak-anak anda mencapai usia baligh dan dewasa. Walaupun anda tidak mempunyai anak, prinsip yang terdapat dalam ayat ini dapat berfungsi untuk semua jenis hubungan.

`Fikirkan juga mengapa bukan sahaja apa yang kita katakan itu sangat penting, tetapi bagaimana kita mengatakannya. Apakah yang telah anda pelajari dari keadaan di mana cara anda mengatakan sesuatu telah merosakkan kesan daripada apa yang anda katakan, walaupun apa yang anda katakan itu betul?`