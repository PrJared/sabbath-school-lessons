---
title:  Jangan Engkau Lupa
date:  08/10/2020
---

Sebelum umat Israel masuk ke Tanah Perjanjian, Musa berbicara kepada mereka sekali lagi, menceritakan cara-cara indah yang Tuhan telah memimpin mereka dan dia menasihati mereka berulang kali untuk tidak melupakan apa yang Tuhan telah lakukan untuk mereka. Dalam banyak hal, Ulangan adalah wasiat dan pesanan terakhir Musa. Walaupun ditulis beribu-ribu tahun yang lalu, dalam budaya dan situasi kehidupan yang sangat berbeza dari apa yang kita hadapi sekarang, prinsip-prinsip di sana terpakai juga untuk kita hari ini.

`Baca Ulangan 6. Apakah yang dapat kita pelajari dari fasal ini mengenai prinsip-prinsip pendidikan Kristian? Apakah yang harus menjadi inti dari semua yang kita ajarkan, bukan hanya kepada anak-anak kita tetapi kepada sesiapa sahaja yang tidak tahu hal-hal yang kita sudah ketahui tentang Tuhan dan tindakan keselamatan-Nya yang besar? Peringatan apakah yang terdapat juga dalam ayat-ayat ini?`

Apa yang sangat penting bagi mereka untuk mengajarkan kepada anak-anak mereka adalah pekerjaan Tuhan yang luar biasa di antara mereka. Juga, betapa jelas peringatan yang diberikan untuk tidak melupakan semua yang Tuhan telah  lakukan untuk mereka.

Sudah tentu, jika ibu bapa yang akan memainkan peranan utama dalam mengintegrasikan ajaran alkitabiah ke dalam kehidupan anak-anak mereka, maka mereka mempunyai tanggungjawab untuk mengatur dan menyiapkan kehidupan mereka sendiri sedemikian rupa sehingga mereka mempunyai pengetahuan dan masa yang mencukupi untuk diluangkan bersama anak-anak mereka.

“Guru pertama anak adalah ibu. Selama masa kerapuhan yang paling besar dan perkembangan yang paling pesat, sebahagian besar pendidikannya berada pada tangannya.”-Ellen G. White, Education, ms. 275.

Ini adalah masa penting ketika ibu bapa melayani anak-anak mereka mengenai kasih dan janji-janji Tuhan. Menetapkan waktu yang dijadualkan secara teratur untuk mengajarkan hikmat dan janji-janji Tuhan secara peribadi kepada anak-anak anda akan memberi kesan positif kepada keluarga anda untuk generasi yang akan datang.

`Bacalah ayat ini: “Haruslah engkau mengajarkannya berulang-ulang kepada anak-anakmu dan membicarakannya apabila engkau duduk di rumahmu, apabila engkau sedang dalam perjalanan, apabila engkau berbaring dan apabila engkau bangun.” (Ulangan 6: 7 ). Apa maksudnya di sini, dan apa yang harus diceritakannya kepada kita tentang betapa pentingnya selalu mengekalkan realiti Tuhan di hadapan bukan sahaja anak-anak kita tetapi juga diri kita sendiri?`