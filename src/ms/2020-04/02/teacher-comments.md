---
title:  Komen Guru
date:  09/10/2020
---

#### Bahagian I: Gambaran Keseluruhan

"Sebenarnya, kehidupan itu sendiri adalah sebuah sekolah." Oleh itu, pelajaran bermula dan diteruskan untuk menunjukkan bahawa keluarga adalah bilik darjah sekolah pertama kita. Tidak ada anak yang terlalu muda untuk mula mendengar tentang kebaikan Tuhan. Lagu dan doa mengenai kebesaran Tuhan harus dimulakan di tempat tidur bayi dan sampai ke kubur.

Adam, Hawa, Kain dan Habel, bersama dengan isteri mereka, dihormati sebagai keluarga pertama di dunia ini. Betapa sukarnya untuk kita memahami bagaimana rasanya ringkasan sejarah manusia yang singkat itu melihat anda di sebelah meja sarapan! Taman Eden, rimbun tetapi tidak dapat diakses, masih dalam pandangan mereka, Bersama malaikat pengawal dan pedang apinya. Tidak syak lagi kemegahan pemandangan ini mengilhami soalan-soalan tanpa henti dari anak-anak muda. "Tuhan Pencipta melakukan itu?" akan menjadi jawapan kepada rentetan persoalan mengapa dan bagaimana timbul dari pemikiran para remaja itu. Jawapan Adam dan Hawa adalah berdasarkan kepada kisah saksi mata mereka dan pengalaman peribadi mereka sendiri ketika bergaul dengan Tuhan Pencipta ini. Mereka akan mempunyai suatu Injil primitif untuk dikingsikan yang berbicara tentang Putera Ilahi yang suatu hari nanti akan dilahirkan untuk meremukkan kepala ular, namun tidak tanpa pengorbanan kepada Diri-Nya (Kejadian 3:15), untuk mengembalikan keluarga manusia ke Taman itu dan kepada gaya hidup yang sepatutnya.

Gambaran tentang masa kecil dan pendidikan Putera Ilahi ini dapat dibentuk dengan ringkasnya dari fasal pertama kitab Lukas dan Matius. Gambaran ini memberi pujian kepada nilai pendidikan ketika Yesus mengambil kesempatan untuk belajar dari Bapa surgawi-Nya, dan untuk mengajarkan para imam di bait suci (Lukas 2: 41-51).

Pelajaran ini mengetengahkan komunikasi, prasarana yang melaluinya pendidikan akan masuk. Ini menjadikan titik penting bahawa membina hubungan adalah komponen utama untuk komunikasi dan pengajaran yang berkesan. Idea ini dikembangkan lebih lanjut di bawah ini.

#### Bahagian II: Ulasan

Kita tidak boleh melebihkan andaian kita pengaruh keluarga. Ia secara harfiah menjadikan kita siapa kita. Bahkan remaja yang memberontak terhadap segala hal yang ditunjangi keluarganya masih dalam proses pembentukan oleh keluarga, dalam hal ini melalui antagonisme dan bukannya penyerahan. Tetapi kita selalu berharap agar keluarga kita menjadi pusat pendidikan yang mempersiapkan kita untuk kesalehan, kestabilan emosi dan perhubungan, usaha intelektual dan vokasional serta kesejahteraan fizikal. Setiap topik tersebut boleh menyebabkan limpahan maklumat yang berlebihan; oleh itu, pelajaran ini memberikan satu buah pemikiran utama, mungkin yang terlalu sering diabaikan, yang adalah penting agar pendidikan dalam semua bidang menjadi efektif – suatu keperluan dalam membina hubungan. Hubungan antara pendidik dan pelajar, sama ada ibu bapa dan anak-anak atau guru dan pelajar, sering menentukan sama ada pembelajaran berkesan itu sedang berlangsung.

**Perthubungan dan Pengasuhan Anak**

Ramai ibu bapa berharap agar indoktrinasi awal anak-anak mereka dengan cita-cita, ajaran dan gaya hidup Advent akan memimpin mereka untuk menjadi umat Seventh-day Adventist ketika dewasa yang komitmennya kepada Tuhan dan gereja dapat memotivasi mereka untuk melayani sepenuh masa. Namun demikian, apa yang mengecewakan ramai ibu bapa ialah bahawa anak-anak mereka bukan sahaja tidak kekal menjadi anggota Seventh-day Adventist apabila dewasa nanti, mereka langsung tidak mempamerkan pengakuan sebagai seorang Kristian. Gaya hidup mereka yang tidak terkawal secara moral malah melebihi gaya hidup rakan sebaya mereka yang tidak mempunyai didikan Kristian. Harapan ibu bapa menjadi kabur, dan mereka terpaku bingung tentang apa yang telah berlaku dan di mana kesalahan mereka.

Oleh itu ramai keluarga dengan tulus melakukan apa yang mereka anggap betul dalam membesarkan anak-anak, hanya untuk menuai hasil yang bertentangan dengan jangkaan mereka. Sudah tentu, terdapat banyak perkara yang boleh menyebabkan kanak-kanak menolak pendidikan Advent mereka. Tetapi demi anak-anak Advent, marilah kita sebagai ibu bapa menanyakan soalan sukar mengenai perhubungan tentang  di mana kesilapan yang mungkin berlaku.

Berapa kerapkah ibu bapa dan anak-anak saling berkongsi Bersama hal yang di dalam hati? Adakah anak merasa aman untuk berkongsi harapan, ketakutan dan masalah dengan ibu bapanya? Adakah ibu bapa terus berusaha untuk memastikan sama ada anak-anak itu baik-baik saja, atau adakah anak itu hanya mendengar kritikan ketika dia melakukan kesalahan? Adakah ibu bapa sabar ketika anak tersekat dalam mempelajari suatu aktiviti atau tanggungjawab yang baru? Adakah ibu bapa menyatakan rasa empati terhadap anak-anak mereka, dengan mengingat bagaimana rasanya semasa mereka sendiri pernah menjadi anak-anak? Adakah ibu bapa membimbing anak-anak dengan lemah lembut untuk menjalin hubungan dengan Tuhan? Atau adakah mereka hanya menegak untuk menggunakan ajaran agama? Adakah ibu bapa merasa selamat dan cukup dewasa untuk mengakui kepada anak mereka ketika mereka sendiri melakukan kesalahan dan meminta pengampunan? Atau adakah mereka terus-menerus mempertahankan suatu bentuk wajah kesempurnaan yang dapat ditembusi juga oleh penglihatan anak-anak? Adakah ibu bapa telah meluangkan masa untuk memberi perhatian eksklusif kepada anak-anak mereka? Adakah mereka sering bermain dengan anak-anak mereka? Adakah penghormatan telah dipupuk dan diperoleh di antara ibu bapa dan anak? Adakah ibu bapa menerapkan disiplin dalam persekitaran yang tenang, terkawal, atau tanpa perasaan kecewa atau marah? Adakah mereka mengucapkan kata-kata dan tindakan kasih serta layanan penuh kasih kepada anak itu, sehingga anak itu tahu bahawa ibu bapa mereka mencintainya tanpa syarat? Dan senarai itu berterusan. . . .

Soalan-soalan ini penting. Tanpa mengambilkira sebesar mana sekalipun ibu bapa yang berdedikasi dalam menanamkan ajaran agama Advent kepada anak-anak mereka, jika isu-isu inti yang ditangani oleh persoalan di atas tidak terjalin dalam falsafah keibubapaan mereka, semuanya mungkin hanyalah sia-sia. Ada saat-saat tertentu apabila tiba masanya untuk meletakkan buku teks, berehat sebentar dari kerja-kerja harian, dan, sebaliknya, meluangkan masa berkualiti dengan anak-anak anda. Melabur dalam perhubungan dan dividennya nanti mungkin berupa pendidikan yang efektif, yang memuncak pada komitmen seumur hidup kepada Kristus dan kehidupan kekal.

"Kedua-dua ibu bapa dan guru berada dalam bahaya untuk terlalu menguasai dan terlalu banyak perintah, sementara mereka gagal memiliki hubungan yang cukup baik dengan anak-anak mereka atau yang belajar di bawah jagaan mereka. Mereka mengekalkan sikap hati-hati yang keterlaluan dan menggunakan autoriti mereka dalam cara yang dingin dan tidak simpetatik, yang cenderung menangkis dan bukannya memenangkan kepercayaan serta kasih sayang. Sekiranya mereka lebih kerap mengumpulkan anak-anak bersama mereka dan menunjukkan minat terhadap pekerjaan mereka dan malah, dalam sukan mereka maka mereka akan mendapat kasih sayang dan keyakinan dari anak-anak yang masih kecil, dan pelajaran mengenai penghormatan dan kepatuhan akan jauh lebih mudah dipelajari; kerana cinta adalah guru terbaik. Minat sama yang ditunjukkan untuk golongan muda akan memperoleh hasil yang sama. Hati muda cepat bertindak balas terhadap sentuhan simpati. "-Ellen G. White, Fundamentals of Christian Education, ms. 58.

**Yesus dan Sekolah Rabi Yahudi di Yerusalem**

Kisah perjumpaan antara Yesus yang remaja dan para doktor undang-undang Yahudi yang terpelajar semasa lawatan Paskah ke Yerusalem singkat tetapi padat. “Sesudah tiga hari mereka menemukan Dia dalam Bait Allah; Ia sedang duduk di tengah-tengah alim ulama, sambil mendengarkan mereka dan mengajukan pertanyaan-pertanyaan kepada mereka. Dan semua orang yang mendengar Dia sangat heran akan kecerdasan-Nya dan segala jawab yang diberikan-Nya.” (Lukas 2:46, 47). Oleh, apakah yang menjadikan Yesus sebagai model pelajar? Untuk mengimbas pencerahan bagi pertanyaan ini, mari kita perhatikan petikan berikut dari tulisan Ellen G. White: “Pada hari itu sebuah bilik yang dikaitkan dengan bait suci dikhaskan untuk sekolah suci, sesuai dengan cara sekolah para nabi. Di sini para pemimpin utama di kalangan rabi dengan murid-muridnya berkumpul dan di sinilah Yesus yang masih budak itu datang. Ketika dia duduk di kaki orang-orang terpelajar yang bermuka serius ini, Dia mendengarkan ajaran mereka. Sebagai orang yang mencari hikmat, Dia mempertanyakan kepada para guru ini mengenai hal nubuatan dan peristiwa-peristiwa yang kemudian akan terjadi yang menunjukkan kepada kedatangan Mesias.

“Yesus mempamerikan diri-Nya sebagai yang sangat dahagakan pegetahuna tentang Tuhan. . . . Para doctor falsafah memandang kepada-Nya dengan pertanyaan dan mereka terharu dengan jawapan yang Dia berikan. Oleh kerendahan hati seorang kanak-kanak Dia mengulangi firman di dalam Kitab Suci, memberikan mereka maknanya yang mendalam yang tidak diketahui oleh para bijak pandai. Jika dituruti, turutan kebenaran yang disampaikan-Nya akan memulakan satu gerakan pembaharuan di dala agama pada waktu itu. Satu minta mendalam terhadap hal-hal rohani akan dibangkitkan dan apabila nanti Yesus memulakan pelayanan-Nya, ramai yang akan bersedia untuk menerima Dia.

“Para rabi tahu bahawa Yesus tidak diajarkan di dalam sekolah mereka; namun pemahaman-Nya tentang nubuatan jauh melebihi dari nubuatan mereka. Pada anak Galilea yang bijaksana ini, mereka telah melihat janji besar. Mereka ingin menjadikan Dia sebagai pelajar, agar Dia menjadi guru di Israel. Mereka ingin bertanggung jawab atas pendidikan-Nya, merasakan bahawa akal yang begitu asli harus dibawa ke bawah didikan mereka.

Kata-kata Yesus telah menggerakkan hati mereka seperti yang sebelumnya tidak pernah digerakkan oleh kata-kata dari bibir manusia. . . . Kesopanan dan anugerah Yesus yang masih muda itu telah mengikiskan prasangka mereka. Tanpa disedari fikiran mereka terbuka kepada firman Tuhan, dan Roh Kudus berbicara kepada hati mereka. ".”—Ellen G. White, The Desire of Ages, ms. 78–80.  Setiap Kristian tahu bahawa Yesus adalah Guru atas segala guru, namun sejauhmanakah Dia dikenali sebagai Pelajar di antara semua pelajar?

Oleh itu, apakah yang membuat Yesus model pelajar? Dia mempunyai rasa ingin tahu dan lapar akan pengetahuan tentang Tuhan yang menjadikan Dia pendengar yang penuh perhatian. Dia mengemukakan soalan, menunjukkan bahawa Dia adalah pelajar yang aktif, bukan hanya pasif. Dia juga tidak keberatan untuk menawarkan jawapan. Dia menunjukkan bahawa Dia dapat menjadi rapuh dan meletakkan pandangan-Nya di hadapan mereka agar orang lain menilai, mengkritik, atau menegaskannya. Ini membina daya tahan yang Dia perlukan ketika, sebagai orang dewasa, kata-katanya akan membawa tuduhan bahawa Dia dirasuki roh jahat (Yohanes 8:48) dan penuduh memohon agar Dia dihukum mati (Yohanes 8:40). Tetapi bagi seorang Anak lelaki yang telah berbicara tentang Tuhan sejak berusia 12 tahun (dan mungkin lebih awal), Dia tidak mudah digertak. Pelajar yang baik selalunya membuat seiorang guru itu baik.

#### Bahagian III: Penerapan Hidup

Walaupun keluarga adalah bilik darjah yang pertama, tidak ada yang boleh memberi jaminan bahawa itu adalah yang terbaik. Mungkin ada banyak ajaran di sana yang kita perlu tinggalkan. Sekiranya kita bernasib baik, kita mengumpulkan beberapa (atau lebih) prinsip baik yang patut dipegang sepanjang hayat. Bincangkan beberapa isu berkaitan ini dengan kelas Sekolah Sabat anda untuk tujuan menunjukkan bagaimana Tuhan menolong kita menangani pengalaman hidup yang baik dan yang tidak baik.

1. Apakah pola negatif dalam keluarga anda yang telah anda nyatakan kepada diri sendiri bahawa anda tidak meneruskannya di dalam keluarga anda sendiri? Dengan cara apa Tuhan dan Kitab Suci membantu anda mengenal pasti corak negatif itu? Pandangan apakah yang anda peroleh yang mengajar anda untuk mencegahnya berulang?
2. Kenal pasti cara-cara yang Allah telah menyingkirkan ciri-ciri gaya hidup keluarga anda dan telah membawa satu kebaikan.