---
title:  Kajian Tambahan
date:  09/10/2020
---

Sila baca Ellen G. White, “Preparation,” ms. 275–282 dalam Education; “Cooperation,” ms. 283–286 dalam Education; “Discipline,” ms. 287–297 dalam Education.

“ Kepada ayah dan ibu terletak tanggungjawab untuk latihan anak-anak lebih awal dan juga kemudiannya nanti, dan bagi kedua ibu bapa tuntutan untuk persediaan yang berhati-hati dan teliti adalah sangat mendesak. Sebelum mula memikul badi diri mereka sendiri peranan sebagai ayah dan ibu, lelaki dan wanita harus berkenalan dengan hukum perkembangan fizikal. . .; mereka juga harus memahami hukum perkembangan mental dan latihan moral. ”- Ellen G. White, Education, ms. 276.

“Kerja sama harus bermula dengan ayah dan ibu mereka sendiri, dalam kehidupan di rumah. Dalam melatih anak-anak mereka, mereka mempunyai tanggungjawab bersama, dan harus menjadi usaha mereka secara berterusan untuk bertindak bersama. Biarkanlah mereka menyerahkan diri kepada Tuhan, meminta pertolongan dari-Nya untuk sama-sama saling menjaga. . . . Ibu bapa yang memberikan latihan ini bukanlah orang yang sering mengkritik guru. Mereka merasakan bahawa kepentingan anak-anak mereka dan keadilan terhadap sekolah menuntut, sebaik mungkin, agar mereka mempertahankan dan menghormati orang yang memikul tanggungjawab mereka.”-Ellen G. White, Education, ms. 276.

**Soalan Perbincangan**:

`Sama ada kita mempunyai anak atau tidak, kita semua wujud di suatu tempat tinggal tertentu dan kita semua juga berinteraksi dengan orang lain. Apakah yang anda dapati dari pelajaran minggu ini yang boleh membantu anda dalam berinteraksi dengan, atau bahkan bersaksi kepada orang lain, sama ada di tempat anda tinggal atau di tempat lain?`

`Kita cenderung memandang pendidikan sebagai perkara yang baik. (kerana, siapakah yang tidak bersetuju dengan pendidikan?) Tetapi apakah ini selalu berlaku? Apakah contoh pendidikan yang kemungkinan telah diputarbelikan dan menjadi sesuatu yang buruk? Apakah yang dapat kita pelajari dari contoh negatif yang dapat membantu kita menjadikan pendidikan sebagai sesuatu yang baik?`

`Seperti yang dinyatakan dalam pelajaran hari Rabu, kita semua telah diberikan kurnia suci kebebasan memilih. Lambat laun, ketika anak-anak menjadi remaja atau bahkan orang dewasa, mereka harus membuat keputusan sendiri mengenai Tuhan yang telah diajarkan kepada selama masa muda mereka. Mengapakah semua ibu bapa - dan sebenarnya sesiapa saja - yang berusaha untuk memberi kesaksian kepada orang lain dan mengajar orang lain tentang Injil harus sentiasa mengingati kebenaran penting mengenai kebebasan memilih ini?`