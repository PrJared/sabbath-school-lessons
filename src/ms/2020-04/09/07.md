---
title:  Kajian Tambahan
date:  27/11/2020
---

“Kristus mengecewakan harapan terhadap kebesaran duniawi. Di dalam Khotbah di atas Bukit, Dia berusaha untuk memperbetulkan kerja-kerja yang telah dilakukan oleh pendidikan palsu dan untuk memberikan para pendengar-Nya konsep sebenar tentang kerajaan-Nya dan sifat-Nya sendiri. Namun Dia tidak melakukan serangan langsung terhadap kesalahan orang lain. Dia melihat penderitaan dunia kerana dosa, namun Dia tidak memaparkan dihadapan mereka gambaran jelas kemerosotan mereka. Dia mengajar mereka tentang sesuatu yang jauh lebih baik daripada apa yang mereka ketahui. Tanpa memerangi idea-idea mereka tentang kerajaan Tuhan, Dia memberitahu mereka syarat-syarat untuk masuk di dalamnya, sambil membiarkan mereka membuat kesimpulan sendiri mengenai sifatnya. Kebenaran yang Dia ajarkan tidak kurang penting bagi kita dengan orang ramai yang mengikuti Dia. Kita juga perlu mempelajari dasar prinsip kerajaan Tuhan itu sama seperti mereka.”-Ellen G. White, The Desire of Ages, ms. 299.

**Soalan Perbincangan** :

`Robert Louis Stevenson dilahirkan di Edinburgh, Scotland, pada tahun 1850. Stevenson menceritakan bagaimana pada suatu malam, ketika pengasuhnya menyiapkannya untuk tidur, dia memandang ke luar melalui tingkap dan melihat satu pemandangan yang menawan. Itu adalah seorang pemasang lampu jalan yang pergi dari satu lampu gas ke lampu gas yang lain. Dengan kegembiraan yang kekanak-kanakan, dia memanggil pengasuhnya kepadanya dan berkata, “Lihatlah lelaki itu! Dia menebuk lubang di dalam kegelapan!” Apakah peranan yang Tuhan telah berikan kepada anda dalam memberikan cahaya dan kasih sayang kepada masyarakat anda? Sekiranya anda tidak pasti, jemput beberapa anggota gereja untuk duduk bersama anda dan bincangkan apa yang kemungkinan yang anda boleh capai bersama.`

`Jika gereja ingin berkongsi dengan Tuhan dalam menjangkau dunia, kita harus menerapkan firman dan gaya pelayanan Yesus. Realiti Inkarnasi itu sendiri - iaitu Tuhan yang datang kepada kita, hidup di dunia kita, bekerja dan ketawa dan menangis bersama kita - mengingatkan kita bahawa kita dipanggil untuk menangani orang yang berada di sekitar kita. Bagaimanakah anda akan melakukan hal ini? Bagaimanakah anda boleh menggunakan orang muda di dalam gereja anda untuk membantu di dalam pekerjaan ini?`

`Fikirkan tentang tanggungjawab yang kita sebagai umat Seventh-day Adventist harus ajarkan kepada orang lain tentang kebenaran indah yang telah diberikan kepada kita. Bagaimanakah gereja tempatan boleh memainkan peranan penting dalam mengajarkan kebenaran ini kepada orang lain? Pada masa yang sama, bagaimanakah gereja boleh menjadi tempat yang aman untuk membincangkan kebenaran ini dengan mereka yang mengajukan soalan yang sukar mengenai gereja itu? Apakah yang dapat anda lakukan untuk mewujudkan satu persekitaran di mana persoalan serius dapat ditangani?`

`Di dalam kelas, sila bincangkan tentang sikap budaya berat sebelah di dalam masyarakat di mana anda tinggal. Apakah cara gereja anda boleh mengajar orang lain untuk dapati mengatasi sikap berat sebelah ini dan mengikuti ajaran Kitab Suci?`