---
title:  Pendidikan Kristian sejati
date:  22/11/2020
---

Tersebut sebuah kisah mengenai seorang rabi yang melihat ke arah mata seorang pemuda mengantuk yang sedang duduk di dalam kelasnya lalu dia bertanya: “Pelajar, bila seseorang tahu bilakah malam berakhir dan siang telah bermula?"

Beberapa pelajar dengan berhati-hati mengangkat tangan. “Rabi," seseorang bertanya, "adakah ia apabila anda boleh membezakan antara pohon ara dan pohon zaitun?”

“Tidak.”

Seorang pelajar lain mengangkat tangannya: “Rabi, adakah ia apabila anda dapat membezakan di antara domba dan kambing?"

Setelah mendengar sejumlah jawaban didengar maka rabi itu berkata, “Para pelajar, seseorang hanya akan tahu bahawa malam telah berakhir dan hari telah bermula apabila anda dapat melihat wajah yang belum pernah dilihat dan mengenali seorang asing sebagai saudara. Sehingga saat itu, tidak kira berapa terangnya hari itu, ia masih tetap malam.”

`Sila baca Lukas 10: 30–37. Apakah dimaksudkan oleh Yesus di dalam cerita ini? Apakah yang harus diberitahu oleh hal ini kepada kita tentang apa yang mesti menjadi sebahagian daripada pendidikan Kristian sejati?`

Sebagai anggota Seventh-day Adventist, kita telah diberkati dengan dengan limpahnya tentang cahaya dan kebenaran doktrin (antaranya, keadaan orang mati, hari Sabat, 1844 dan penghakiman, kontroversi besar) yang sebahagian besar dunia Kristian masih lagi tidak faham. Namun, betapa pentingnya kebenaran ini sekalipun, apa gunanya bagi kita jika kita tidak bersikap baik kepada orang lain, jika kita mempamerkan prasangka terhadap orang lain dan jika kita membiarkan perbezaan budaya dan sosial di dalam persekitaran kita untuk menyebabkan kita memandang rendah terhadap orang lain?

Pendidikan Kristian yang sejati harus membuat kita bangkit dari kelemahan dan kejahatan manusia ini dan melihat orang lain dalam cara yang Kristus melihat mereka, makhluk yang untuk mereka Dia telah mati, makhluk yang dosa-dosa mereka ditanggung-Nya di kayu salib, makhluk yang untuk mereka Dia telah membayar harga yang tidak terduga. Jika kita meninggikan salib, sebagaimana semestinya yang kita lakukan, maka kita akan melihat harga dan nilai pada setiap manusia dan secara idealnya memperlakukan mereka sebagaimana mereka benar-benar berhak diperlakukan, sesuai dengan nilai yang Tuhan telah letakkan ke atas mereka. Pendidikan Kristian harus merangkumi ajaran ini, jika tidak, ia tidak sesuai disebut sebagfai pendidikan "Kristian."

`Apakah prasangka yang diajarkan oleh budaya dan masyarakat anda, sama ada secara halus atau malah secara terang-terangan, bahawa sebagai orang Kristian,anda mesti berada di atas?`