---
title:  Berkongsi Kehidupan Kita
date:  26/11/2020
---

`Sila baca 1 Tesalonika 2: 6–8. Apakah yang Paulus katakan di sini bahawa kita boleh dan harus dipantulkan di dalam sekolah dan gereja kita?`

Ketika berhadapan dengan penuruan sikap dalam masyarakat, kita hidup di dalam era di mana pemahaman alkitabiah tentang gereja tidak pernah lebih bermakna daripada seblumnya. Seperti yang diingatkan kepada kita oleh Matius 18:20: “Sebab di mana dua atau tiga orang berkumpul dalam nama-Ku, di situ Aku ada di tengah-tengah mereka.” Visi Perjanjian Baru ialah bagaimana gereja dan masyarakat membentuk terutamanya di rumah-rumah umat percaya. Di sinilah ahli masyarakat bertemu dalam kelompok kecil uantul berdoa, menyanyi, merayakan Perjamuan Tuhan, belajar dan berkongsi firman Yesus antara satu sama lain.

Kumpulan para penyembah ini juga telah menjadi sekolah gereja yang pertama, kerana inilah tempat di mana anggota baru diperkenalkan kepada Alkitab dan kehidupan baru ini yang terdapat dalam Yesus. Tulisan Paulus, seperti yang terdapat di dalam Roma 12: 2 berbunyi, “Janganlah kamu menjadi serupa dengan dunia ini, tetapi berubahlah oleh pembaharuan budimu,”  menunjukkan bahawa gereja memandang serius kerja-kerja pendidikan ini.

Umat percaya yang mula-mula ini segera mengetahui bahawa adfa;lah di dalam bermasyakarat maka Injil ini dapat dihidupi dengan sebaik-baiknya. Semasa di dalam masyarakatlah maka kita punya alasan untuk bernyanyi lebih bersemanagt, berdoa dengan lebih bersungguh-sungguh dan untuk bersikap lebih peduli dan penyayang. Apabila kita mendengar orang lain berbicara tentang kebaikan Tuhan, kita merasakan betapa baiknya Dia kepada kita; ketika kita mendengar perjuangan dan penderitaan satu sama lain, kita akan merasakan penyembuhan Tuhan di dalam hidup kita sendiri dan kita akan mengalami satu keinginan baru untuk menjadi parasarana kurnia kasih dan penyembuhan-Nya.

Dalam petikan hari ini, Paulus menegaskan bahawa Injil Tuhan adalah segalanya: kekuatan salib, kebangkitan Tuhan, janji kedatangan-Nya. Tidak ada berita yang lebih baik di seluruh dunia selain berita ini dan Paulus menghabiskan hidupnya yang tertinggal untuk menghadapi cabaran untuk, pertama dan terutama, berkongsi kisah Yesus dengan integriti dan komitmen yang paling besar.

Namun di sini Paulus mengatakan bahawa perkhabaran Injil boleh difahami dengan sebaik-baiknya, boleh dialami dengan seelok-eloknya, melalui tindakan berkongsi hidup bersama. Kita tidak boleh lupa bahawa orang ramai akan mengawasi dengan teliti untuk melihat sama ada kehidupan kita ini menggambarkan perkhabaran kurnia kasih yang terdapat dalam Alkitab.

`Fikirkan dengan bersungguh-sungguh tentang bagaimana gaya hidup anda, dan tanyalah pada diri sendiri: Saksi apa saya kepada orang-orang di sekeliling saya?`