---
title:  Berhala dalam Pendidikan
date:  12/11/2020
---

Israel purba telah dikelilingi oleh umat yang sangat saleh, bangsa yang sangat berdedikasi dalam menyembah dan mengangkat dewa-dewa mereka sehingga mereka sanggup mengorbankan anak-anak mereka sendiri kepada dewa-dewa yang mereka sembah. Itu adalah dedikasi, bukankah demikian?

Oleh itu, penyembahan, penyembahan sejati kepada Tuhan yang benar, adalah bahagian penting untuk melindungi orang Ibrani dari terjebak dalam penyembahan berhala dan penyembahan palsu di sekeliling mereka. Namun, di sebalik semua peringatan, mereka tetap mengikuti amalan penyembahan berhala yang mereka telah dingatkan secara khusus.

Bagaimanakah dengan kita hari ini? Mengapakah menyembah Tuhan yang benar, menceritakan semua yang Dia telah lakukan untuk kita, juga sangat penting - terutama dalam menghadapi bahaya penyembahan berhala moden ini?

`Sila baca Markus 7: 1â€“13. Prinsip apakah yang kita dapati di dalam ayat 7-9 yang boleh diterapkan hari ini di dalam konteks pendidikan Kristian dan bahaya pada ajaran palsu, yang diambil dari dunia, yang dapat memberi kesan negatif terhadap amalan iman kita?`

Banyak idea intelektual hebat di dunia sekarang ini berdasarkan pandangan naturalistik terhadap realiti. Banyak disiplin ilmu yang dipelajari di sekolah hari ini dipelajari dari perspektif itu, yang sering kali bermaksud bahawa apa yang diajar akan bertentangan dengan Kitab Suci. Kita boleh terpedaya untuk menyembah idea-idea yang telah disusun sebagai betul, diteorikan dan dipraktikkan. Kita juga dapat memupuk pemikiran cemerlang para ahli falsafah, saintis dan ahli matematik yang membuat idea sebagai suatu mercu tanda ini. Masalahnya adalah bahawa seringkali idea ini boleh bertentangan dengan Kitab Suci, namun kerana sekarang ini ia diajarkan dan diyakini sebagai benar, manusia berusaha memasukkannya ke dalam pendidikan Kristian. Namun, satu-satunya cara yang boleh dilakukan adalah dengan mengkompromikan iman, yang sering bererti memesong dan memutarbelitkan Kitab Suci agar boleh membuat Kitab Suci sesuai dengan idea semasa.

`Apakah di antara kepercayaan populer saat ini yang bertentangan dengan Kitab Suci, dan bagaimana kita sebagai sebuah gereja boleh melindungi diri kita dari memasukkannya ke dalam sistem pendidikan kita sendiri?`