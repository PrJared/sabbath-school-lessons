---
title:  Ibadah dalam Pendidikan
date:  07/11/2020
---

### Bacaan Untuk Pelajaran Minggu Ini
Daniel 3, Wahyu 14: 6–12, Mazmur 78: 1–17, Yohanes 4: 7–26, 1 Taw. 16: 1–36, Markus 7: 1–13.

> <p>Ayat Hafalan</p>
> “Berilah kepada TUHAN kemuliaan nama-Nya, bawalah persembahan dan masuklah menghadap Dia! Sujudlah menyembah kepada TUHAN dengan berhiaskan kekudusan.” (1 Tawarikh 16:29 ).

Penyembahan  adalah sebahagian dari kemanusiaan, sebahagian dari sifat manusia, walaupun dalam keadaan sifat manusia yang berdosa. Tidak diragukan lagi bahawa kita telah diciptakan sebagai makhluk yang, oleh sifat kebebasan memilih yang diberikan oleh Tuhan kepada kita, akan menyembah Tuhan kerana kita mengasihi Dia dan mengetahui bahawa Dia layak disembah. Penyembahan seumpama ini pastinya cukup mudah di dalam dunia sebelum Kejatuhan, di mana manusia mempunyai akses untuk bersemuka dengan  Tuhan di dalam ciptaan yang tidak dicemari oleh dosa, kematian dan kehancuran — satu ciptaan yang,  kita yang hanya tahu dunia yang jatuh, tidak mampu membayangkannya.

Sudah tentulah, hari ini, walaupun suatu keperluan mendalam untuk menyembah masih wujud di dalam diri kita, ia, sama seperti segala hal yang lain di dunia ini, telah dipesong dan diputarbelitkan oleh dosa, yang bermaksud bahawa antara lain kita, sebagai makhluk yang menyembah, akhirnya akan menyembah perkara yang salah, atau malah tidak menyembah Tuhan dengan cara yang Dia seharusnya disembah-Nya (lihat, sebagai contoh, Markus 7: 1–13, Yer. 7: 4).

Oleh itu, kerana peenyembahan itu sangat penting bagi kehidupan sebagai orang Kristian, maka pendidikan Kristian harus menangani persoalan mengenai penyembahan, subjek untuk pelajaran kita minggu ini.

_*Sila kaji pelajaran minggu ini untuk persediaan Sabat, 14 November._