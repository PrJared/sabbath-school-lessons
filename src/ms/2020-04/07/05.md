---
title:  Keindahan Kekudusan
date:  11/11/2020
---

`Sila baca 1 Tawarikh 16: 1–36. Cuba gambarkan babak itu. Adakah anda membayangkannya sebagai suatu yang serius, menakutkan, atau meriah dan menggembirakan? Dengan cara apa kemungkinan ia berupa gabungan kedua-duanya? Apakah yang boleh kita pelajari dari babak ini mengenai penyembahan dan bagaimanakah kita harus mengajar dan malah menjalankan penyembahan?`

Tempat penyembahan adalah khemah suci, tempat Tuhan tinggal bersama Israel purba dan tempat rencana keselamatan itu dinyatakan kepada mereka. Oleh kerana itu, terutama di dalam penyembahan dan pendidikan penyembahan haruslah Yesus dan rencana keselamatan, yang semuanya dibayangkan melalui dalam kebaktian di khemah suci. Apa pun yang Tuhan telah lakukan untuk kita yang layak mendapat pujian dan penyembahan, semuanya tidak bermakna tanpa pengharapan hidup kekal yang diberikan kepada kita oleh korban kematian-Nya di kayu salib.

Juga perhatikan teras "evangelistik" di dalam ayat yang dipetik itu: seluruh dunia harus belajar tentang Tuhan Israel.

Lihatlah 1 Tawarikh 16:29: “Berilah kepada TUHAN kemuliaan nama-Nya, bawalah persembahan dan masuklah menghadap Dia! Sujudlah menyembah kepada TUHAN dengan berhiaskan kekudusan.” Berhiaskan kekudusan? Apakah maksudnya?

Sebagai permulaan, fikirkan betapa jeleknya, betapa merosakkan, betapa merendahkan, dosa itu. Juga, sukar bagi kita sekarang untuk membayangkan betapa jahat, mengerikan dan menjatuhkan amalan penyembahan bangsa-bangsa di sekeliling Israel waktu itui, amalan yang merangkumi, dari segala perkara buruk, mempersembahakan anak-anak sebagai korban. Tidak diragukan lagi, perkara ini mencerminkan jenis yang bagaimanakah orang-orang yang mempraktikkannya?

Berbeza dengan hal itu, Israel purba harus menjadi sebuah negara suci, terpisah dari kebiasaan jahat di sekeliling mereka. Mereka harus suci di dalam hati dan fikiran mereka; inilah yang memberi makna dan keindahan ibadah mereka di hadapan Tuhan. Berulang-kali para nabi Perjanjian Lama menentang umat yang menyembah Tuhan sementara mereka terlibat dalam kemerosotan dan sementara hati mereka jauh dari-Nya.