---
title:  Komen Guru
date:  13/11/2020
---

#### Bahagian I: Gambaran Keseluruhan

Penyembahan adalah satu topik yang penting dan pelajaran ini menjadikannya satu  titik provokatif bahawa kita diciptakan atau diatur untuk menyembah. Tetapi kerana dosa telah memutarbelitkan arus pemikiran kita, maka ungkapan penyembahan kita sekarang boleh berada pada arah yang salah, atau sesat. Adalah mungkin untuk menyembah perkara yang salah, atau menyembah perkara yang betul dengan cara yang salah. Menyembah objek selain Tuhan adalah masalah, tetapi tidaklah sehalus daripada masalah seperti mengarahkan penyembahan kepada Tuhan dengan cara yang Dia tolak (Markus 7:1–13, Yeremia 7:4).

Subjek mengenai penyembahan  ini boleh menjadi sangat menarik apabila melangkaui isu-isu seperti alat muzik dan projektor video dan sebaliknya melibatkan keadaan hidup atau mati. Wahyu 14, bersama dengan persamaan ayatnya di Perjanjian Lama dalam Daniel 3, menunjukkan betapa tingginya taruhan itu berbanding penyembahan. Sudut ini relevan bukan sahaja untuk mempelajari dan bersedia mengenai akhir zaman, tetapi ia dapat memberi inspirasi kepada tekad bagi umat Kristian yang pada saat ini mengalami penganiayaan.

Dengan mengetahui yang kita memiliki keperluan mendasar untuk menyembah, bahawa dimensi semangat manusia ini telah dipengaruhi oleh dosa dan bahawa penyembahan boleh menjadi satu masalah hidup atau mati harus meyakinkan kita bahawa hal itu harus dimasukkan di dalam pendidikan Advent. Walaupun penyembahan boleh (dan seharusnya) sangat peribadi, namun ia tidak kebal terhadap kritikan. Yesus menegaskan bahawa Tuhan mesti disembah "dalam Roh dan kebenaran" (Yohanes 4:24). Sehingga inilah pelajaran ini dikhaskan.

#### Bahagian II: Ulasan

**Kitab Suci**

Semua orang Kristian percaya bahawa Tuhan harus disembah; dan di sana kesepakatan itu berakhir. Cara menyembah, bila harus menyembah, di mana tempat untuk menyembah, seberapa seringkah kita menyembah dan sebagainya adalah beberapa di antara persoalan yang perlu diperhatikan dan dikaji. Kedua-dua perkara yang harus dihindari adalah menyimpulkan bahawa ada satu cara yang sama untuk menyembah Tuhan yang merangkumi perincian setiap minit. Budaya, keadaan, ketersediaan (contohnya, adakah setiap umat percaya memiliki kemudahan bangunan gereja?), Sampai pada tahap tertentu, sifat dan keperibadian penyembah akan mempengaruhi bagaimana nampaknya penyembahan itu. Sudah tentulah satu sudut yang berbeza ialah menganggap bahawa penyembahan itu hanyalah satu isu peribadi dan bahawa pada akhirnya Tuhan akan menerima semua bentuk penembahan secara menyeluruh. Soalan yang mesti kita tanyakan ialah: Apakah yang Alkitab katakan kepada kita tentang bentuk penyembahan yang boleh diterima? Bagaimanakah kita tahu bahawa Tuhan mempunyai keutamaan dalam hal penyembahan? Mudah saja: Dia telah memberitahu kita.

**Seorang Wanita Menimbulkan Penyembahan**

Ketika Yesus bercakap dengan wanita di tepi sebuah perigi, perbincangan itu berlanjutan kepada topik tidak selesa mengenai satu hubungan masa lalu yang gagal dan hubungan masa kini yang tidak sah (Yohanes 4:18). Sebagimana yang kebanyakan kita lakukan, wanita itu mengelak berbicara  mengenai masalah sensitif itu dan mengalihkan fokus, dalam hal ini, kepada masalah nasional yang kontroversial. Dalam hal itu, Yesus mempamerkan hikmat dan kebijaksanaan yang lemah lembut dengan tidak mengikuti garis perbualan yang mula-mula tetapi sebaliknya membiarkan wanita itu membawa arus perbualan ke arah yang lain. Yesus berminat untuk menyakinkan, bukan memalukan. Ketika kembali ke perbualan mereka, wanita itu mengambil peluang keemasannya untuk meminta seorang nabi menyelesaikan persoalan hangat mengenai tempat penyembahan yang sebenar (Yohanes 4:20). Ketika berhadapan dengan dua pilihan, jawapan klasik Yesus bukanlah daripada  kedua-duanya (Yohanes 4:21, Yohanes 9:3) namun ia suatu yang mengecewakan dan juga memberikan pencerahan pada masa yang sama. Dia menyusulinya dengan satu peringatan yang sangat relevan, “Tetapi saatnya akan datang dan sudah tiba sekarang, bahwa penyembah-penyembah benar akan menyembah Bapa dalam roh dan kebenaran; sebab Bapa menghendaki penyembah-penyembah demikian. Tuhan itu Roh dan barangsiapa menyembah Dia, harus menyembah-Nya dalam roh dan kebenaran.” (Yohanes 4:23, 24). Tiga frasa dari ayat-ayat ini mengatakan kepada kita bahawa Tuhan mempunyai keutamaan dalam hal penyembahan:

1. Ungkapan yang memenuhi syarat “penyembah-penyembah benar.”
2. Hakikat bahawa “Bapa menghendaki” golongan penyembah tertentu yang “menyembah-Nya.”
3. Ungkapan tegas bahawa mereka yang akan menyembah "harus menyembah-Nya” dalam cara tertentu.

Hal-hal ini harus membuat kita menjauhkan diri dari subjektivisme dan kecenderungan kita untuk bergantung pada keikhlasan sebagai satu-satunya ujian penyembahan yang boleh diterima. Memiliki niat ikhlas adalah syarat yang diperlukan untuk penyembahan yang “benar,” namun tidak boleh dianggap sebagai satu-satunya syarat. Jika dilihat kembali, kita bersyukur kerana wanita Samaria telah membicarakan topik mengenai penyembahan, kerana ia membawa kepada satu catatan mengenai pandangan Yesus ke atas perkara ini. Ini berupa satu pandangan yang penting untuk diterap oleh kita, kerana penyembahan adalah isu yang menentukan, malah ia adalah isu penentu, pada peristiwa akhir penutupan sejarah bumi.

Untuk menyokong idea bahawa Tuhan boleh bersikap khusus tentang bagaimana Dia harus disembah, seseorang hanya perlu meneliti peraturan-peraturan tempat suci dalam Kitab Keluaran dan Imamat. Bahagian Alkitab ini juga memberi petunjuk mengenai topik penyembahan. Jumlah petunjuk yang banyak, kekhususan bagaimana ia harus dilaksanakan, dan hukuman berat jika dilaksanakan dalam cara yang tidak betul menyokong tanggapan bahawa Tuhan memang peduli tentang bagaimana Dia harus disembah.

**Seorang Wanita Lain Menimbulkan Penyembahan**

Pada sudut  lain, sekurang-kurangnya ada satu contoh di mana seorang lelaki menyembah di hadapan Tuhan secara spontan pada saat bebas memilih kata-kata. Hal ini seterusnya, menyinggung perasaan isterinya yang percaya bahawa dia memperbodohkan dirinya sendiri. Ada tertulis bahawa “Daud menari-nari di hadapan TUHAN dengan sekuat tenaga” (2 Samuel 6:14). Saat ini dipenuhi dengan pengorbanan dan “diiringi sorak dan bunyi sangkakala” (2 Samuel 6: 13-15). Satu-satunya pembelaannya dihadapan isterinya, Mikhal,  yang tersinggung,  ialah bahawa tindakannya itu dibuat “di hadapan TUHAN” (2 Samuel 6:21). Itu sahaja. Tumpuannya adalah untuk meraikan dan menyembah di hadapan Tuhan. Dia malah menambah, “aku akan menghinakan diriku lebih dari pada itu” (2 Samuel 6:22). Ini mengimbangi gambaran Tuhan yang berpotensi disengetkan yang mungkin disebabkan oleh peraturan yang berkaitan dengan tempat kudus yang tidak terhitung jumlahnya dan mengingatkan kita bahawa ada sudut spontan dan subjektif pada peyembahan yang menyenangkan Tuhan juga.

Pelajaran ini mengetengahkan isu mengimbangi ini dengan menggunakan penekanan Yesus bahawa Bapa harus disembah dalam “roh dan kebenaran” (Yohanes 4:24). Kita mesti memiliki kebenaran tentang apa yang Tuhan kehendaki bersama dengan hati dan fikiran yang terlibat sepenuhnya yang menerima Roh Kudus. Namun adakah kemungkinan bahawa apa yang kita sebut sebagai Tuhan Kristian bukanlah Tuhan Alkitab tetapi suatu dewa buatan kita sendiri? Mungkin menyembah Tuhan “dalam kebenaran” bererti bersikap yakin bahawa kita memiliki gambaran yang sebenar tentang Tuhan di dalam fikiran kita.

**Pelajaran Daripada Sosiologi**

Bagaimanakah masyarakat sering mengeluarkan idea-idea mereka sendiri mengenai Tuhan? Satu teori, yang banyak bergantung pada falsafah bapa sosiologi moden, Emile Durkeim, mengusulkan bahawa, pertama, masyarakat mengembangkan satu set sifat dan nilai yang mereka percaya akan memastikan kelangsungan hidup mereka. Kedua, mereka melambangkan sifat dan nilai mereka dengan binatang. Haiwan itu disebut sebagai totem, dan totem adalah symbol yang mewakili sifat dan nilai sesuatu suku. Kita semua menggunakan bahasa totemik hingga ke satu tahap tertentu. Di dunia Barat kita menggunakan kiasa seperti  “Kuat seperti lembu” atau “Bijaksana seperti burung hantu” atau “licik seperti serigala.” Tahap tiga berlaku apabila, sedikit demi sedikit, masyarakat ini mulai menyembah binatang yang merupakan simbolik kepada sifat dan nilai mereka sendiri. Sekarang maknanya menjadi jelas. Sekiranya masyarakat akhirnya menyembah dewa yang hanya merupakan manifestasi kolektif dari sifat dan nilai mereka sendiri, maka agama tidak lebih daripada hanya  sekumpulan orang yang menyembah dirinya sendiri. Manusia mungkin menganggap proses ini hanya berlaku untuk beberapa suku primitif di luar budaya Barat, tetapi mereka tidak seharusnya bersikap terburu-buru dalam kesimpulan mereka. Mungkin ada banyak kebenaran dalam pepatah bahawa, “Tuhan mungkin telah menciptakan kita menurut gambarnya, tetapi kita telah memutuskan untuk membalas budi itu” (George Bernard Shaw). Semasa di Taman Eden, Lusifek telah memberikan gambaran  mengenai Tuhan sebagai menyekatkan, berbohong (“anda pasti tidak akan mati”), tidak merasa aman (terancam akan kemungkinan keangkatan manusia) dewa (Kejadian 3: 1-6). Namun kita akan mengatakan bahawa sebenarnya Lusifer melukis denga nagak tepat gambar dirinya sendiri.

Ketika mendidik umat Advent, muda dan tua, menghindari kecenderungan untuk menyiratkan ciri-ciri Tuhan yang bukan milikNya harus menjadi keutamaan. Larangan membuat “patung ukiran” (Keluaran 20:4, 5) harus merangkumi gambaran mental palsu yang dapat “diukir” pada hati dan fikiran anak-anak muda dan kemudian disembah. Tuhan dengan bijak mengingatkan kita bahawa jalan-Nya bukanlah jalan kita (Yesaya 55:8, 9) dan bahawa Dia adalah “Tuhan, dan bukan manusia” (Hosea 11:9).

#### Bahagian III: Penerapan Hidup

Berikut adalah beberapa contoh dan sketsa peyembahan yang seharusnya bleh melahirkan perbincangan untuk menyembah pada setiap hari.

1. Telah dikatakan bahawa “penyembahan adalah penyerahan seluruh sifat kita kepada Tuhan. Ini adalah penyegaran hati nurani oleh kekudusannya; khasiat bagi minda dengan kebenarannya; pemurnian imagnasi oleh keindahannya; pembukaan hati kepada kasihnya; penyerahan kehendak untuk tujuannya - semua ini berkumpul dalam pemujaan ”(William Temple). Bagaimanakah kita dapat menjalani setiap titik ini dari hari ke hari?
2. “Menjelang senja Ishak sedang keluar untuk berjalan-jalan di padang (Kejadian 24:63). Anda juga akan bertafakur, sekiranya pasangan anda yang belum pernah ditemui segera sedang menghampiri, menunggang unta. Oleh kerana perkataan berjalan-jalan (bertafakur) adalah hapax legomenon (istilah yang hanya terdapat sekali di dalam Alkitab), kita tidak pasti akan maknanya. Namun demikian, ketika berada di alam bersendirian dengan Tuhan, dan dengan peristiwa yang mengubah hidup di cakerawala (secara harfiah), menyembah dan bertafakur kepada Tuhan sepertinya suatu yang sesuai dilakukan. Tempat, waktu dan kaedah apakah yang didapati oleh pelajar dalam kelas anda yang sesuai untuk menyembah?
3. Amat menariknya bahawa pertama kalinya istilah bahasa Inggeris menyembah muncul dalam Alkitab adalah ketika Abraham memberitahu para hambanya bahawa dia dan anaknya akan pergi “ke sana” untuk menyembah (Kejadian 22:5). Kisah tentang keselamatan digemakan dalam pengalaman yang Abraham dan Ishak kongsikan Bersama ketika berada  di atas Gunung Moriah. Bagaimanakah rencana keselamatan itu boleh memperkaya dan mengarahkan penyembahan peribadi kita?