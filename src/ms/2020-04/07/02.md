---
title:  Kita Semua Menyembah Sesuatu
date:  08/11/2020
---

Ada sesuatu di dalam diri kita - sesuatu, yang tidak diragukan lagi, yang pada awalnya ditenun di dalam diri kita oleh Tuhan tetapi, sama seperti segala hal yang lain, telah menjadi tersekat oleh dosa - yang rindu untuk menyembah. Jelas sekali, bahawa pada mulanya kita menyembah satu-satunya yang patut disembah, iaitu Tuhan dan Pencipta kita. Tetapi sejak Kejatuhan, semua ini telah berubah, malah sangat banyak berubah.

Namun, ya, kita semua menyembah sesuatu, seseorang, apa sahaja. Ini membantu untuk menjelaskan mengapa pada sepanjang sejarah manusia, dan malah hingga hari ini, manusia mengamalkan penyembahan. Di Mesir purba, sesetengah orang menyembah firaun; pada waktu lain, di negeri yang lain, manusia menyembah patung ikan, dewa pelbagai kepala dan apa yang dianggap dewa. Sebilangan orang menyembah matahari, bulan, bintang.

Hari ini, kebanyakan orang terlalu canggih untuk tunduk sujud di hadapan patung katak (tetapi nampaknya, tidak dengan patung Maria), namun ini tidak bermakna bahawa manusia, termasuk manusia sekular, tidak menyembah sesuatu: wang, kuasa, seks, diri mereka sendiri, bintang rock, pelakon, ahli politik. Apapun yang kita paling sayangi, apa pun tumpuan yang kita fokuskan, apapun yang kita jalani dalam kehidupan, itulah yang kita sembah. Satu amaran dari seorang pengarang sekular David Foster Wallace, jika anda menyembah perkara yang salah, itu “akan memakan anda hidup-hidup.”

Apakah yang diajarkan oleh cerita di dalam Daniel 3 tentang pentingnya penyembahan sejati?

Ketiga-tiga anak lelaki Yahudi itu jelas mengambil hukum kedua  (Keluaram 20:4-6) itu dengan serius sebagaimana yang diperintahkan Tuhan untuk diterima. Kerana, itu adalah sebahagian daripada Hukum Sepuluh, yang merangkumi larangan membunuh dan merompak dan sebagainya. Penyembahan, iaitu ibadah yang tepat, adalah sangat penting sehingga, pada hakikatnya, ia menjadi inti berhubung isu-isu pada hari-hari terakhir, sebelum kedatangan Kristus yang kedua kali. Oleh itu, pendidikan Kristian perlu merangkumi seluruh persoalan mengenai penyembahan: apakah ia, bagaimanakah kita melakukannya, mengapakah ia penting dan siapakah yang kita sembah?

`Sila baca Wahyu 14: 6–12. Apakah yang ayat ini ajarkan kepada kita tentang betapa pentingnya persoalan penyembahan dalam krisis terakhir sebelum Kristus kembali?`