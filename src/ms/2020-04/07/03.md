---
title:  Umumkannya kepada Anak-anak Mereka
date:  09/11/2020
---

Nyanyian Mazmur dalam Perjanjian Lama seterusnya telah memainkan peranan di dalam kehidupan keagamaan Israel purba. Mazmur ini dibacakan, dinyanyikan, sering dengan iringan alat musik, pada waktu penyembahan, terutama penyembahan umum, yang dalam Perjanjian Lama adalah kunci bagaimana umat itu menyembah secara umum. Israel berfungsi sebagai sebuah komuniti dan sebagai sebuah komuniti, mereka menyembah bersama.

Mazmur pada dasarnya adalah puisi, ia berupa lirik kepada lagu. Istilah Ibrani untuk Mazmur, Tehillîm, bermaksud “lagu-lagu pujian” Apabila kita menyanyikan pujian kepada Tuhan, apa pun hal lain yang kita lakukan, kita sewdang menyembah Tuhan.

`Sila baca Mazmur 78: 1–17. Apakah mesej penting di sini dan bagaimana hal itu sesuai dengan keseluruhan persoalan mengenai pendidikan dan penyembahan?`

Ada suatu tekad tertentu mengenai mesej pada Mazmur 78. Di dalam ayat 2, Asaf menyebutkan bagaimana kita akan membahagikan “teka-teki dari zaman purbakala.” Istilah “teka-teki” di sini tidak bermaksud “sesuatu yang tidak difahami melainkan, ia bererti kabur atau pudar, kerana demikianlah jadinya sejarah apabila peristiwa-peristiwanya yang penting semakin jauh dan semakin mundur dalam zaman. Dalam terjemahan lain, teka-teki disebut sebagai “rahsia” (ABB). Maksudnya di sini adalah bahawa apa pun yang termasuk di dalam pendidikan Israel, ia termasuklah mengajar anak-anak cerita tentang urusan Tuhan dengan umat pilihan itu.

`Lihatlah Mazmur 78: 6–17. Apakah pelajaran khusus yang harus mereka ajarkan kepada anak-anak mereka? Apakah tujuan utama pendidikan ini?`

`Di antara tujuan pendidikan sebagaimana yang terdapat di dalam ayat ini adalah bahawa anak-anak akan belajar mempercayai Tuhan dan mematuhi hukum-Nya. Bagaimanakah ayat seperti Wahyu 14:12 dapat menggambarkan idea yang sama untuk kita hari ini?`