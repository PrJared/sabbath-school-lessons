---
title:  Kajian Tambahan
date:  25/12/2020
---

Baca  Ellen G. White, “The School of the Hereafter,” ms. 301–309 dalam Education; “The Controversy Ended,” ms. 662–678, dalam The Great Controversy.

"Singa, yang kita  sangat  geruni  dan takuti di sini, nanti akan berbaring dengan anak domba, segala yang ada di Bumi Baharu akan damai dan harmoni. Pokok-pokok di Bumi Baharu akan lurus dan tinggi, tanpa kecacatan. . . .

"Biarlah semua yang indah di kediaman kita di bumi ini mengingatkan kita akan sungai kristal dan padang hijau, pohon-pohon yang melambai dan sungai air kehidupan, kota yang bersinar dan penyanyi berjubah putih, di rumah surgawi kita — dunia yang amat indah itu  tidak ada pelukis yang dapat melukiskannya dan tidak ada lidah fana yang dapat menggambarkannya. Biarkan imajinasi anda menggambarkan kediaman orang yang diselamatkan, dan ingat bahawa ia akan lebih mulia daripada yang dapat digambarkan oleh imaginasi terindah anda.”—Ellen G. White, Heaven, ms. 133, 134.

“Sebilangan orang takut dengan ajaran bahawa syurga adalah tempat yang sebenar. Oleh itu, ini menyebabkan ramai orang mengajar bahawa syurga hanyalah gambaran perkataan. Mereka tidak memandang syurga sebagai rumah kita. Yesus memberitahu pengikut-pengikut-Nya bahawa Dia pergi ke surga untuk menyediakan tempat bagi mereka di rumah Bapa-Nya. Orang yang menerima kebenaran Alkitab akan mengetahui sesuatu tentang rumah kita di syurga. . . . Kata-kata manusia tidak dapat menerangkan kepada kita keindahan syurga. Ia hanya akan diketahui oleh mereka yang melihatnya. Tidak ada akal manusia yang dapat memahami syurga dan kemuliaannya.”—Ellen G. White, The Great Controversy, ms. 674, 675, diadaptasi.

**Soalan Perbincangan**:

`Fikirkan perkara yang dikatakan oleh Pascal, mengenai orang-orang yang nampaknya tidak peduli dengan apa yang akan dibawa oleh keabadian. Menurut anda, mengapakah  orang bersikap seperti itu? Mengapakah sikap seperti ini tidak rasional untuk dimiliki?`

`Fikirkan  mengapa harapan hidup kekal sangat penting bagi iman kita. Tanpa itu, mengapakah kita benar-benar tidak mempunyai apa-apa?`

`Fikirkan semua misteri luar biasa yang ada di dunia semula jadi. Baik itu biologi, geologi, astronomi, fizik, kimia - dalam semua bidang semuanya berubah menjadi jauh lebih kompleks daripada yang difikirkan oleh orang awalnya. Para saintis, misalnya, tidak lagi membicarakan "bentuk hidup sederhana" kerana, ternyata, bentuk kehidupan yang paling sederhana itu sebenarnya tidak   sederhana seperti yang disangka. Setiap penemuan baru nampaknya hanya membuka lebih banyak persoalan bagi kita yang perlu dijawab. Bagaimanakah semua ini dapat membantu kita memahami berapa banyak yang akan kita pelajari di "sekolah akhirat"?`