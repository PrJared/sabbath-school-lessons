---
title:  Sekolah dalam Kedidupan Baharu
date:  23/12/2020
---

`Sebab penderitaan ringan yang sekarang ini, mengerjakan bagi kami kemuliaan kekal yang melebihi segala-galanya, jauh lebih besar dari pada penderitaan kami.  Sebab kami tidak memperhatikan yang kelihatan, melainkan yang tak kelihatan, karena yang kelihatan adalah sementara, sedangkan yang tak kelihatan adalah kekal. ” (2 Korintus 4: 17–19). Apakah harapan yang ditawarkan oleh ayat-ayat ini kepada kita? Apakah agaknya  beberapa daripada perkara kekal yang tidak dapat dilihat ini, sedang  kita  nantikan, yang dijanjikan kepada kita melalui Yesus? Lihat juga Wahyu 21: 1, 2; Wahyu 2: 7; Wahyu 7: 14-17.`

Walau betapa nyatapun janji-janji yang diberikan kepada kita dalam Yesus, betapa banyakpun alasan baik   kita mempercayainya, namun hakikatnya Alkitab hanya memberikan sekilas petunjuk,  tentang apa yang sedang menanti kita. Akan tetapi, satu hal yang pasti bagi kita  adalah bahawa perkara itu akan amat mengagumkan, kerana fikirkanlah betapa hebatnya hidup dalam kehidupan tanpa kerusakan dosa!

Semua kesakitan kita, semua penderitaan kita, semua perkara yang kita perjuangkan di sini berasal dari dosa dan akibat dosa. Kristus datang untuk melenyapkan semua itu,  Dia akan memulihkan bumi kembali kepada apa yang Tuhan kehendaki pada awalnya sebelum dosa masuk. Bahkan, itu akan menjadi lebih baik, kerana di tengah-tengah semua kemuliaan ini kita selamanya akan dapat melihat bekas luka di tangan dan kaki Yesus, harga dari penebusan kita.

"Di sana, apabila tirai yang menggelapkan penglihatan kita akan ditanggalkan, dan mata kita akan melihat dunia indah yang sekarang kita melihat sekilas melalui mikroskop; apabila kita melihat keindahan langit yang sekarang ini diimbas jauh melalui teleskop; apabila, dosa perusak dihapuskan, seluruh bumi akan muncul dalam 'keindahan  Tuhan kita,' betapa suatu ladang  akan terbuka untuk kajian kita! Di sana pelajar sains boleh membaca catatan penciptaan dan tidak melihat peringatan tentang hukum kejahatan. Dia mungkin mendengarkan musik suara alam,  tidak melihat  tangisan atau kesedihan. Dalam semua benda yang diciptakan, dia dapat mengesan satu tulisan tangan — di alam semesta yang luas, lihatlah “Nama Tuhan tertulis besar,” tidak ada lagi tanda  kesakitan di bumi atau laut atau langit yang tersisa.”—Ellen G. White, Education, ms. 303.

`Cuba bayangkan bagaimana rasanya hidup selama-lamanya di dunia yang sama sekali baharu, tanpa ada yang menyukarkan kehidupan di sini. Seperti apakah anda membayangkannya? Perkara apakah yang anda nantikan?`