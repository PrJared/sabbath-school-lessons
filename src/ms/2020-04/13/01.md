---
title:  Syurga, Pendidikan, dan Pembelajaran Kekal
date:  19/12/2020
---

### Bacaan Untuk Pelajaran Minggu Ini
Yohanes 3:16, 1 Yohanes 5:13, 1 Tim. 1:16, 1 Korintus 13:12, Zakh. 13:6.

> <p>Ayat Hafalan</p>
> “ ‘Apa yang tidak pernah dilihat oleh mata, dan tidak pernah didengar oleh telinga, dan yang tidak pernah timbul di dalam hati manusia: semua yang disediakan Allah untuk mereka yang mengasihi Dia’ ” (1 Korintus 2:9) .

Seorang penyair, takut akan kematian, bertanya tentang bagaimana seseorang dapat hidup tanpa "mengetahui dengan pasti apa yang terjadi selepas mati?" Dia mencipta dalam puisinya apa yang disebutnya IPH (the Institute of Preparation for the Hereafter) Institut Persiapan untuk Akhirat. Namun, bagaimanakah seseorang dapat mempersiapkan diri untuk akhirat jika seseorang tidak tahu apa yang berlaku kepada orang di dalamnya?

Mujurlah, Alkitab memberi kita pemahaman mendalam  mengenai  syurga, bumi yang baharu. Kita akan belajar dan menjalani kehidupan sepanjang kekekalan . Seperti yang telah kita lihat sepanjang kwartal, IPH (Persiapan untuk Akhirat) ada di sini dan sekarang, dalam kehidupan ini, dan semua pendidikan kita - tanpa mengira bidang pengajian - harus mempersiapkan kita untuk "akhirat."

Lagipun, mana-mana sekolah boleh menyampaikan banyak maklumat yang baik, banyak pengetahuan praktikal dan bermanfaat. Tetapi apakah kebaikannya jika seseorang memperoleh semua pengetahuan itu tetapi kehilangan kehidupan kekal? Minggu ini kita akan melihat apa yang inspirasi katakan tentang sekolah  terakhir dan terbaik, sebuah sekolah yang akan berlangsung selama-lamanya  di mana kita akan belajar dan berkembang sepanjang masa. Di sekolah akhirat (selepas kematian) ini, kita akan belajar perkara-perkara yang, di dunia sekarang ini, kita  tidak dapat membayangkannya.

_*Sila kaji pelajaran minggu ini untuk persediaan Sabat,  26 Disember._