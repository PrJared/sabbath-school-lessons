---
title:  Kita Akan Tahu Nanti
date:  22/12/2020
---

"Syurga adalah sekolah; bidang pelajarannya,  alam semesta; gurunya, Yang Tidak Terbatas. Sebuah cawangan sekolah ini ditubuhkan di Eden; dan, rancangan penebusan yang sudah tercapai, pendidikan itu akan jalankan kembali di sekolah di Eden.”—Ellen G. White, Education, ms. 301.

Jika anda seperti kebanyakan orang, anda mempunyai banyak persoalan —persoalan mengenai dosa, penderitaan, penyakit, kematian, tentang mengapa ini berlaku, mengapa itu berlaku, mengapa perkara-perkara lain berlaku.

Kita mempunyai persoalan mengenai dunia semula jadi, dan semua misterinya. Untuk semua kemajuan yang luar biasa yang telah dicapai oleh sains dalam membantu kita memahami lebih banyak mengenai dunia dan alam semesta secara keseluruhan, masih banyak yang belum dapat kita fahami.

Bermula dari bentuk kehidupan paling sederhana hingga ke langit di atas kepala kita, dari gerakan zarah subatom hingga ke galaksi berputar yang tersebar di seluruh kosmos, kita dihadapkan dengan kenyataan yang jauh lebih besar dan lebih dalam daripada yang dapat difahami oleh akal kita sekarang, terutamanya dengan   masa yang pendek  kita berada di sini sekarang untuk mengkaji perkara-perkara ini untuk diri kita sendiri.

Sebaliknya, apabila anda mempunyai keabadian untuk belajar, sudah pasti banyak misteri akan terungkap untuk kita.

**Apakah yang dikatakan oleh ayat-ayat berikut mengenai apa yang akan kita pelajari setelah keseluruhan episod ini—penyesalan  dosa, penderitaan dan kematian akhirnya berakhir?**

`1 Korintus 13:12`

`1 Korintus 4:5`

Kita dijanjikan bahawa kita akan diberi pemahaman tentang perkara-perkara yang, buat masa ini, tetap tersembunyi bagi kita. Juga, betapa satu harapan yang luar biasa, bahawa sebaik saja kita melihat dan memahami perkara-perkara yang sekarang ini kelihatan begitu sukar, kita tidak akan ada apa-apa kecuali pujian bagi Tuhan! Kunci bagi kita sekarang adalah berpegang pada iman kita, mempercayai janji-janji Tuhan, hidup sesuai dengan cahaya yang kita miliki, dan bertahan hingga akhir. Khabar baiknya adalah bahawa kita “dapat menanggung semua perkara melalui Kristus yang menguatkan” kita (Flp. 4:13).

`Apakah persoalan berat yang menjadi bebanan hati anda? Apakah perkara-perkara yang sekarang ini kelihatan begitu tidak dapat difahami? Bagaimanakah  belajar untuk mempercayakan kepada Tuhan perkara-perkara yang anda fahami dapat membantu anda dengan perkara-perkara yang, buat masa ini, anda tidak  fahami?`