---
title:  Komen Guru
date:  06/11/2020
---

#### Bahagian I: Gambaran Keseluruhan

"Di manakah engkau? Apakah engkau sudah lakukan ini? ” (Kejadian 3:9, Kejadian 3:13, parafrasa). Ini adalah soalan akhir yang ingin kita dengar ketika sedang melakukan dosa. Namun, pada suatu saat tertentu, Tuhan telah berbisik kepada kita, “Di manakah engkau?” Seperti yang ditunjukkan oleh pelajaran ini, Injil itu bersifat universal kerana, sebagai manusia, kita semua mempunyai sifat berdosa dan terjatuh.

Adalah satu perkara untuk mengakui bahawa kita dilahirkan dengan sifat berdosa dan telah jatuh; namun adalah suatu hal lain dalam merasa cukup yakin untuk mencari penyelesaian peribadi atas masalah dosa itu. Godaannya adalah untuk mengaku, Ya, saya “telah berbuat dosa dan telah kehilangan kemuliaan Tuhan” (Roma 3:23). Demikianlah juga bagi semua roang lain, bukan? Pada muka sebelah dari sikap curang ini juga dapat melemahkan penerimaan kita terhadap kasih Tuhan. “Ya, Tuhan mengasihi saya, tetapi Dia juga mengasihi seluruh dunia. Betapa peribadi dan intimnya itu, sebenarnya?” (baca Yohanes 3:16). Nampaknya kesadaran kita terhadap kederhakaan sifat dosa kita dan keperluan mendalam kita untuk mendapatkan kualiti penebusan kasih Tuhan mesti ditajamkan untuk dapat menembusi hati yang terlalu keras untuk menerima teologi yang ironinya telah menjadi cair apabila dipakai secara menyeluruh.

Yesus mengajar kita jalan (ajaran-Nya), menunjukkan jalan (teladan-Nya) dan membuat untuk kita satu jalan (kematian dan kebangkitan-Nya). Dia adalah guru, teladan dan Juruselamat kesemuanya pada masa yang sama. Dia bukan sekadar mendedahkan dosa; Dia menaklukinya.

Sama seperti pengembara masa yang pergi ke sejarah zaman lalu dan mengubahnya untuk mempengaruhi sejarah masa depan, demikianlah kehidupan dan kematian Yesus yang telah membalikkan akibat sejarah kegagalan Adam ( Roma 5: 12–21). Bagi orang yang beriman, rahmat, pembenaran dan kehidupan kekal adalah reality masa kini. Yesus adalah Seseorang yang boleh kita percayai— Seseorang yang harus kita dengarkan.

#### Bahagian II: Ulasan

Kitab Suci: Pandangan Dunia Yesus dan Spiral Ke Bawah

Begitu sukar bagi penganut pandangan dunia evolusi, progresif, humanistik untuk mengakui bahawa kejahatan itu nyata dan ia langsung keluar dari pusat hati manusia. Kita bukan mangsanya; kita adalah pelaku. Yesus, Maha Guru, mengatakannya seperti ini: “Sebab dari dalam, dari hati orang, timbul segala fikiran jahat, percabulan, pencurian, pembunuhan, perzinahan, keserakahan, kejahatan, kelicikan, hawa nafsu, iri hati, hujat, kesombongan, kebebalan. Semua hal-hal jahat ini timbul dari dalam dan menajiskan orang!” (Markus 7: 21-23).

Dalam satu pengertian, kita semua adalah mangsa, kerana dosa setiap orang menimbulkan riak yang mempengaruhi orang lain. Jelas sekali bahawa ada orang lebih terkena kesan daripada orang lain. Kita mengakui hal itu. Namun, walaupun di tengah-tengah penderitaan kita, ada baiknya kita mengingati bahawa dosa kita telah menyakiti orang lain agar jangan sampai kita “menangkap dan mencekik” orang lain dan berkata “Bayar hutangmu!” (Matius 18:28) dan lupa bahawa kita sendiri telah diampuni “sepuluh ribu talenta” (Matius 18:24).

Apabila kita mempelajari Kejadian dan melihat pandangan dunia yang digambarkan di sana, kita mempelajari sumber utama yang membentuk dan memberi konteks kepada semua ajaran Yesus. Hal ini sangat penting, kerana ramai di antara kita yang tinggal di dalam budaya sekular yang meremehkan konsep dosa, atau sekurang-kurangnya berusaha meminimumkannya. Hal bertentangan dengan kisah di dalam Kejadian di mana kelajuan dan intensiti seketul dosa akan menjadi satu runtuhan kejahatan yang besar. Adam dan Hawa melakukan satu tindakan ketidaktaatan dan perkara berikutnya yang mereka ketahui ialah mengendong anak yang mati - dari buah pohon larangan hingga kepada pembunuhan anak dalam satu generasi. Inilah Kitab Suci di mana Yesus telah dibesarkan. Inilah sebabnya mengapa, walaupun Dia penuh dengan belas kasihan, rahmat dan kasih sayang, Dia tidak pernah meminimumkan pengertian atau akibat dosa. Perhatikan aliran naratif Kejadian beriktu yang berupa sumber kepada pandangan dunia Kristus:

1. Semuanya bermula "sangat baik" (Kejadian 1:31)
2. Buah larangan dimakan (Kejadian 3:6)
3. Menyembunyikan dan menyalahkan (Kejadian 3: 8-13)
4. Pembunuhan (Kejadian 4: 8)
5. Risiko pembunuhan dan pembalasan tujuh kali Tuhan (Kejadian 4:14, 15)
6. Pembunuhan / pembunuhan beramai-ramai dan seruan untuk pembalasan tujuh puluh kali ganda (Kejadian 4:23, 24)
7. Kejahatan global; memikirkan hanya kejahatan secara berterusan (Kejadian 6: 5)

Manusia telah disingkirkan dari Taman Firdaus Eden dalam banyak cara. Adam dan Hawa diusir dari Eden, mungkin keluar dari pintu sebelah timur di mana penjaga mengawal kemasukan semula (Kejadian 3:24). Ketika Kain disingkirkan, dia “keluar dari hadapan Tuhan. . . di sebelah timur Eden ” (Kejadian 4:16). Menara Babel, sebuah monumen kesombongan dan kebodohan manusia, berada di sebelah timur (Kejadian 11:2). Bergerak ke timur dan berada semakin jauh dari Eden dan dari hadirat Tuhan. Penurunan manusia dari keadaannya yang murni telah memulakan satu penghakiman komprehensif dari Tuhan. Dia "menyahciptakan" dunia ini dengan mengembalikannya kepada bentuk embrio berair yang asal (lihat Kejadian 1: 2, Kejadian 7:18) dan pada dasarnya bermula dari semula, binatang dan segala-galanya. Dalam kombinasi penghakiman dan belas kasihan yang menarik, penghakiman yang sama terhadap kejahatan kemanusiaan yang mendorong hukuman Airbah dijatuhkan kini diberikan sabagai alasan untuk melanjutkan belas kasihan dengan janji untuk tidak mengulangi kehancuran yang sama ini (Kejadian 6: 5, Kejadian 8:21). Oleh itu, semasa di menara di Sinear, sesuai dengan janji-Nya, Tuhan tidak memusnahkan kejahatan; Dia menyebarkannya (Kejadian 11: 8).

**Kitab Suci: Dasarnya**

Untuk dapat memahami "kejahatan dosa" dan untuk memastikan Tuhan tidak dipersalahkan, penting untuk kembali kepada permulaan. Tuhan telah menjadikan segala-galanya “baik.” Dia mengatakan demikian sebanyak tujuh kali dalam Kejadian 1 (Kejadian 1: 4, 10, 12, 18, 21, 25, 31). Itu hanyalah fasal yang pertama di dalam Alkitab. Dengan membaca Kejadian (dan Kitab Suci yang lain) dengan teliti, dapat ditambahkan bahawa Dia hanya membuat segala perkara yang baik-baik belaka. Kita sudah memiliki landasan dasar yang membebaskan Tuhan dari tuduhan bahawa kononnya “Dia menciptakan syaitan,” atau bertanggung jawab atas dosa dan penderitaan. Alasan bagi orang yang ragu-ragu atau yang tidak percaya untuk melemparkan tuduhan ini adalah kerana ia adalah pemesongan terang-terangan tentang dri mana asal-usul kejahatan dan penderitaan itu sebenarnya - dan itu adalah dari orang yang ragu-ragu dan tidak percaya itu sendiri dan seluruh bahagian ciptaan lain, sama ada manusia dan dewa malaikat.

Apa sahaja dilema buatan seseorang mengenai bagaimana Penciptaan itu "baik" boleh berubah menjadi buruk boleh diselesaikan dengan mudah jika seseorang mengakui kualiti alam semesta yang begitu banyak di mana ia hampir tidak dapat dilihat. Kualiti itu adalah potensi untuk perubahan. Pertama, tidak ada orang yang akan memilih alam semesta yang tidak boleh berubah (tidak ada gerakan, tidak ada keputusan yang dibuat, tidak ada penentuan nasib sendiri, tidak ada pertumbuhan, dll.) selain daripada sesuatu yang boleh berubah. Kedua, dengan "perubahan" dalam paradigma, umat manusia merayakan pencapaiannya (iaitu perubahan) dalam sejuta cara yang berbeza-beza, tetapi adakah kita akan sama sekali merayakannya jika perubahan sudah ditentukan hanya untuk satu arah? Adakah ramai yang meraikan fakta bahawa bola hanya bergolek ke bawah? Sekiranya manusia dapat "menggulung" kepada satu arah sahaja, itu mungkin berupa satu pelunag untuk diperhatikan, tetapi bukan untuk dirayakan. Kata-kata seperti kebebasan, akhlak, keadilan, kebaikan, cinta, dan setiap nilai murni manusia yang lain yang dapat dibayangkan akan kehilangan kepentingannya. Oleh itu, jika diberikan pilihan alam semesta yang tidak berubah, alam semesta yang berubah-ubah, atau alam semesta yang bebas memilihkan perubahan, ramai yang akan memilih opsyen ketiga, walaupun ia membuka pintu kepada perubahan sebenar yang kita anggap sebagai jahat atau menyakitkan. Oleh itu, bukan suatu paradoks yang nyata bahawa perkara yang baik boleh berubah menjadi buruk.

**Orang Skeptik: Jalan Mana Yang Turun?**

Fasal 3-11 kita kejadian Kejadian kekal sebagai saksi bahawa mengikuti saranan ular itu adalah suatu kesilapan. Perkara yang segalanya adalah “baik” tetapi kini tidak lagi baik. Kemanusiaan tidak bertambah baik, tidak menjadi sama seperti Tuhan, atau terlepas daripada kematian (Kejadian 3: 4, 5). Perlu disebutkan bahawa trend penurunan umat manusia dalam kisah alkitabiah adalah gambaran yang bertentangan dengan apa yang terdapat dalam kisah airbah orang Sumeria. Perbezaannya adalah bahawa sastera Mesopotamia adalah optimis tentang kewujudan manusia. Dalam riwayat itu, manusia tidak mulai dengan sempurna, tetapi setelah para dewa menentang melawannya dengan banjir, manusia menjadi lebih baik; mereka menjadi maju. Catatan alkitabiah pula bertentangan arah, "dan sudut pandang pesimistik yang menyusul tidak mungkin lebih berbeza dengan nada kisah orang Sumeria." (Thorkild Jacobson, "The Eridu Genesis," Journal of Biblical Literature 100 [1981], ms 529.

Sudah tentulah, ironinya di sini ialah, bahawa sudah menjadi tarif biasa bagi para sarjana dan orang awam yang kritikal untuk menimbulkan keraguan terhadap kisah alkitabiah disebabkan naratif banjir Mesopotamia. Tetapi jika perincian naratif sejajar itu mempersoalkan kesahihan kisah alkitabiah, maka adakah falsafah progresif optimis dari mitos-mitos ini juga akan mempersoalkan pandangan dunia humanistik progresif? Soalan seterusnya: jika persamaan itu menimbulkan keraguan kepada pihak skeptik sehingga mereka mengenepikan kisah alkitabiah ke dalam kategori mitos, adakah anti-persamaan akan menyebabkan mereka membuangnya dari kategori itu? Orang muda mudi akan berhadapan dengan pandangan dunia yang anti-teistik dan antibibikal apabila mereka semakin meningkat di tangga pendidikan. Mari kita pastikan bahawa pendidikan Seventh-day Adventist akan menyediakan mereka untuk menghadapi cabaran.

Di seluruh Kitab Suci, Tuhan mengilhamkan harapan bahawa suatu hari nanti, segala sesuatu akan dipulihkan kepada kesempurnaannya yang asal. Yesus, putera Emmanuel (Tuhan bersama kita [ Matius 1:23]), "berkhemah" bersama ciptaan-Nya (lihat Yohanes 1:14) dan mengumumkan akan kembalinya "kerajaan Tuhan" - ini adalah permulaan penggenapa bahawa sekali lagi umat manusia akan kembali berda di dalam hadirat Tuhan, kembali ke Taman Eden untuk tinggal bersama Tuhan selama-lamanya (Wahyu 21: 3).

#### Bahagian III: Penerapan Hidup

Apabila berbicara tentang menerapkan apa yang kita pelajari dari Kitab Suci ke dalam kehidupan kita, ada baiknya kita bertanya, “Bagaimanakah saya menerapkan sesuatu pada hidup saya?” Kita menggunakan seluruh set teori (mengenai apa sahaja) dalam kehidupan kita setiap hari. Cara menerapkan ajaran Yesus dalam kehidupan kita mungkin tidak terlalu jauh berbeza dengan cara dan mengapa kita menerapkan perkara lain dalam kehidupan kita. Berikut adalah beberapa idea yang dapat mendorong pelajar anda dari sekadar teori semata-mata kepada mempraktikkannya.

1. Minta ahli kelas merendamkan diri mereka sepenuhnya dalam literatur yang bersesuaian: Galakkan mereka membaca, membaca, dan membaca lagi, sehingga mereka yakin bahawa mereka telah menemui satu kebenaran yang penting.
2. Murid-murid adalah pelatih: Pernahkah anda memperhatikan seorang pelatih? Pelajar akan memerhatikan gurunya, mereka mengikuti gerak-gerinya dan mereka meniru dia dalam segala cara yang mereka boleh lakukan.
3. Jemput pelajar anda untuk berkongsi apa yang telah mereka pelajari. Dua ribu tahun yang lalu, Seneca berkata, Manusia  belajar sementara mereka mengajar.” Bahan menjadi terukir semasa kita mengajarkannya.

Dengan menggunakan ketiga-tiga prinsip ini sebagai murid Kristus, para pelajar anda harus dengan penuh doa (1) merendamkan diri dalam ajaran-ajaran-Nya, (2) memperhatikan dengan teliti bagaimana Dia hidup dan menyimpan gambaran itu di dalam kepala mereka sepanjang hari sehingga mereka bertindak seperti Dia, dan (3 ) memiliki telinga yang bersedia untuk berkongsi apa yang mereka dengar dan pelajari dan apa yang telah menjadi pengalaman mereka.