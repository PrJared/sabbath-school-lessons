---
title:  Pelajaran Seterusnya Daripada Maha Guru
date:  31/10/2020
---

### Bacaan Untuk Pelajaran Minggu Ini
Kejadian 3: 1–11, Roma 5: 11–19, Kejadian 28: 10–17, Yohanes 1: 1–14, Matius 15: 21–28, Markus 10: 46–52.

> <p>Ayat Hafalan</p>
> “Lalu kata Yesus kepadanya: ‘Pergilah, imanmu telah menyelamatkan engkau!’ Pada saat itu juga melihatlah ia, lalu ia mengikuti Yesus dalam perjalanan” (Markus 10:52 ).

Siapakah di antara kita tidak pernah berasa malu terhadap dirinya sendiri? Siapakah di antara kita yang tidak pernah melakukan sesuatu lalu ia menyakitkan untuk kita memikirkannya dan kita akan merasa sangat ketakutan untuk memikirkan jika hal itu diketahui oleh orang lain? Kemungkinan besar kita semua pernah mengalami hakikat ini, bukan?

Bayangkan, bagaimana rasanya menjadi Adam dan Hawa setelah mereka memakan buah dari pohon larangan itu. Atau ketika Yakub memperdayakan ayahnya untuk memilih dia daripada abangnya dan kemudian harus lari dari kemarahan abangnya. Bagaimanakah dia boleh tidur pada waktu malam? Bayangkan menjadi wanita yang terperangkap dalam perzinahan, telah “tertangkap basah” (Yohanes 8:4) Daud dalam hal yang sama, dan Mazmur 32 adalah ungkapan dan pengakuannya yang menyedihkan tentang bagaimana perasaannya.

Sudah tentu, itulah salah satu sebab mengapa Injil itu bersifat universal dan kematian Kristus adalah untuk seluruh umat manusia. Apapun perbezaan kita, sudah pasti ada satu perkara yang menyatukan kita: iaitu dosa umum kita.

Oleh itu, pendidikan Kristian sejati mestilah mengenai membawa kita kepada satu-satunya jalan keluar dari keadaan kita yang ma;ang ini. Minggu ini kita akan melihat satu-satunya jalan penyelesaian, iaitu Maha Guru kita .

_*Sila kaji pelajaran minggu ini untuk persediaan Sabat , 7 November._