---
title:  Rabi Yesus
date:  03/11/2020
---

Dari semua kata-kata mukadimah pada permulaan setiap fasal dalam Perjanjian Baru, tidak ada yang lebih terkenal daripada ini: “Pada mulanya adalah Firman; Firman itu bersama-sama dengan Tuhan dan Firman itu adalah Tuhan.” (Yohanes 1:1). Yohanes 1 kemudiannya membawa anda ke ayat yang tidak dapat dilupakan: “Firman itu telah menjadi manusia, dan diam di antara kita, dan kita telah melihat kemuliaan-Nya, yaitu kemuliaan yang diberikan kepada-Nya sebagai Anak Tunggal Bapa, penuh kasih karunia dan kebenaran” (Yohanes 1:14 ).

`Sila baca Yohanes 1:1–14. Apakah yang dikatakan oleh ayat ini tentang siapa Yesus dan apa yang Dia telah lakukan di sini? Apakah yang harus diberitahu oleh hal ini kepada kita mengenai Yesus sebagai teladan guru yang baik?`

Tuhan sama yang telah berbicara kepada Adam dan Hawa di taman Eden, dan kepada Yakub di tengah-tengah padang belantara, kini muncul sebagai manusia. Perjanjian Baru berkata Tuhan menjelma di dalam Yesus. Melalui Yesus, kita dapat belajar tentang rencana Tuhan dan jalan Tuhan kerana Yesus adalah Tuhan.

Fasal ini seterusnya menjelaskan bagaimana Yohanes Pembaptis sangat mempengaruh ketika berkhutbah sehingga para pemimpin agama dari Yerusalem menyangka bahawa dia semestinya seseorang yang istimewa. Namun dia sedang menyediakan jalan untuk seseorang yang lebih hebat daripada dirinya. Seseorang yang sangat istimewa akan muncul, dan dia, Yohanes Pembaptis, tidak layak untuk “membuka tali kasutnya” (Yohanes 1:27).

Keesokan harinya dia melihat Yesus dan berkata bahawa Dia adalah “Anak Tuhan.” Pada hari itu, dan juga sehari kemudian, dia memanggil Yesus sebagai “Anak Domba Tuhan.”

Juga, dua orang pengikut Yohanes Pembaptis memutuskan untuk mengikut Yesus sendiri. Ketika Yesus bertanya apa yang mereka cari, mereka memanggil Dia “ ‘Rabi’ (yang diterjemahkan sebagai Guru)” (Yohanes 1:38).

Oleh itu, Yesus adalah seorang rabi, seorang guru, tetapi tidak pernah ada seorang guru dari kalangan manusia seperti Dia, kerana, sekali lagi dikatakan disini bahawa, Dia adalah Tuhan. Dalam kata lain, Tuhan turun kepada manusia dalam bentuk manusia dan dalam bentuk itu Dia berfungsi sebagai seorang rabi, seorang guru. Tidak hairanlah Ellen White menyebut Yesus sebagai “guru terhebat yang pernah ada di dunia.” -Signs of the Times, June 10 1886. Lagipun, Guru ini adalah Tuhan.

`Dengan memperhatikan siapa Yesus itu, mengapakah masuk akal untuk belajar dari-Nya cara terbaik untuk mengajar kebenaran rohani? Apakah yang dapat kita pelajari dari Yesus tentang mengapa bukan sahaja apa yang kita katakan itu penting tetapi apa yang kita lakukan itu juga adalah penting?`