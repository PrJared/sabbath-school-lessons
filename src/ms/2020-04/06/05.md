---
title:  Seorang Wanita Menjawab
date:  04/11/2020
---

Yesus adalah Maha Guru. Siaft Tuhan yang sejati bersinar melalui ajaran-Nya, dan juga dalam kehidupan-Nya. Oleh itu, satu kisah Injil adalah lebih luar biasa apabila menunjukkan bahawa apabila seseorang menjawap percakapan Yesus, Dia masih mendengarkan dia.

`Sila baca kisah pertemuan Yesus dengan wanita bukan Yahudi (atau wanita “Kanaan”) dari wilayah Tirus dan Sidon (Matius 15: 21–28, Markus 7: 24–30). Perhatikan bahawa orang yang berada bersama Yesus tidak sabar dengannya dan malah Yesus kelihatan seperti menolak dia. Apakah yang anda lihat mengenai keberanian wanita itu? Apakah yang diajarkan oleh kisah ini kepada kita tentang bagaimana Yesus sendiri mengajar orang lain?`

Yesus berada dekat Tirus dan Sidon. Dia telah menyeberang sempadan dan pergi ke tempat di mana orang luar tinggal dan ketegangan kaum sengit. Orang Yunani yang menduduki kawasan kota memandang rendah petani Yahudi yang tinggal di luar bandar dan petani Yahudi pula memandang rendah terhadap mereka mereka.

Tidak lama sebelum itu, Herodes, gabenor boneka di Galilea, wilayah kampung halaman Yesus, telah menjatuhkan hukuman mati kepada Yohanes Pembaptis. Tetapi Yohanes adalah seorang yang visinya banyak dikongsi bersama oleh Yesus, dan hukuman mati ke atas Yohanes itu jelas kelihatan tidak menyenangkan. Ketibaan Yesus ke tempat itu membuat Yesus berhadapan dengan bahaya ke atas misi-Nya.

Menyedari ketegangan itu, Yesus memasuki sebuah rumah dengan harapan, sebagaimana Markus mengatakannya dalam catatannya, bahawa tidak ada orang yang akan tahu yang Dia berada di sana (Markus 7:24). Tetapi wanita itu telah menemui-Nya.

Di dalam budaya, zaman dan tempat itu, seorang wanita tidak berhak untuk menonjolkan dirinya. Lebih-lebih lagi, wanita ini tergolong dalam budaya dan etnik yang tidak diterima oleh bangsa Yahudi dan ini membuat dirinya dalam keadaan yang tidak membawa sebarang faedah bagi dirinya.

Namun anak perempuan wanita itu sakit. Dia mahukan pertolongan, dan dia bertegas untuk memintanya.

Yesus menolaknya. “Tidak patut mengambil roti yang disediakan bagi anak-anak dan melemparkannya kepada anjing.” katanya (Matius 15:26). Kata-kata itu boleh melukai perasaannya.

Kemudian sesuatu yang luar biasa berlaku. Dia bertindak balas dengan menjawab. Dia sudah biasa dengan anjing — berbeza dengan orang Yahudi, dia tidak mahu memilikinya sebagai binatang peliharaan — lalu dia berkata: “Benar Tuhan, namun anjing itu makan remah-remah yang jatuh dari meja tuannya” (Matius 15:27).

Ucapannya membuat satu perubahan. Ia kelihatan sangat menarik perhatian. Lalu Yesus menyembuhkan anaknya.

`“Jadilah kepadamu seperti yang kaukehendaki” (Matius 15:28) . Bagaimanakah kita memahami kata-kata ini? Bagaimanakah kita merespon apabila sesuatu tidak terjadi  seperti yang kita harapkan?`