---
title:  Kajian Tambahan
date:  11/12/2020
---

Kejadian 3, Pengkhotbah 2:18–23, Efesus 6:5–8; Baca Ellen G. White, “The Temptation and Fall,” ms. 52–62, dalam Patriarchs and Prophets.

Pekerjaan — sumpahan atau berkat? Nampaknya ia datang sebagai sebahagian daripada kutukan dosa (Kejadian 3:17). Pembacaan yang lebih teliti menunjukkan bahawa tanah itu yang dikutuk, dan bukan pekerjaan. Ellen G. White menyatakan bahawa Tuhan menghendaki tugas ini berfungsi sebagai berkat: “Kerja keras untuk mencari nafkah yang selama ini menjadi bahagian manusia ditetapkan dalam kasih. Itu adalah disiplin yang diperlukan oleh dosanya, untuk mengurangkan selera dan nafsu, untuk mengembangkan kebiasaan mengawal diri. Itu adalah sebahagian daripada rancangan besar Tuhan untuk pemulihan manusia dari kehancuran oleh  dosa.”—Patriarchs and Prophets, ms. 60. Mungkinkah kita menjadikan kerja itu satu kutukan melalui perasaan  jemu, terlalu banyak kerja, atau menilai terlalu tinggi peranannya dalam kehidupan kita? Apa pun keadaan kita, kita mesti belajar meletakkan pekerjaan dalam perspektif yang betul. Pendidikan Kristian mesti menolong melatih orang untuk mengetahui nilai pekerjaan, dan pada masa yang sama tidak memberhalakannya.

**Soalan Perbincangan**:

`Baca Pengkhotbah 2: 18–24. Bagaimanakah Salomo dapat menganggap pekerjaan sebagai berkat dan kutukan di bahagian yang sama dalam Alkitab? Apakah petunjuk dalam ayat-ayat itu mengenai apa yang dapat membuat perbezaan bagaimana kita mendekati pekerjaan kita?`

`Melalui kerja, kita menjaga (memelihara) keluarga kita. Bagaimanakah kita dapat menyampaikan sikap positif mengenai pekerjaan kepada keluarga kita?`

`Garis pemisah (perbezaan) antara melakukan pekerjaan dengan terbaik dan terlalu banyak bekerja  kadang-kadang halus. Bagaimana kita supaya tidak melintasi garis itu? Lihat Pktbh. 2:23.`

`Paulus menyatakan dengan jelas: “Sebab, juga waktu kami berada di antara kamu, kami memberi peringatan ini kepada kamu: jika seorang tidak mau bekerja, janganlah ia makan.” (2 Tes. 3:10). Prinsip ini, tentu saja, masuk akal. Apakah mungkin beberapa contoh yang mana prinsip ini  tidak berlaku? Iaitu, mengapakah kita mesti memastikan untuk tidak menjadikan ini peraturan besi/keras yang tidak boleh dilanggar?`