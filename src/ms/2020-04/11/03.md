---
title:  Pekerjaan dan Pertumbuhan
date:  07/12/2020
---

Lapangan kerja atau pekerjaan berkaitan dengan kehidupan yang "melakukan." Bahkan mereka yang melakukan  pekerjaan yang lebih banyak menggunakan otak,  akhirnya melakukan kerja fizikal, walaupun hanya dengan menekan kekunci komputer.

**Apakah yang diajarkan oleh ayat-ayat berikut kepada kita tentang pekerjaan—menggunakan "tangan" sebagai simbol?**

`Imm. 16:15`

`Pktbh. 9:10`

`Ams. 21:25`

`Yer. 1:16`

Tuhan telah memberi kita "pekerjaan tangan kita" supaya kita  menemukan kepuasan dan kegembiraan (lihat Ams. 10: 4, 12:14). Dalam psikologi, "keberkesanan diri" menggambarkan kepercayaan bahawa setiap orang mempunyai kemampuan untuk mencapai sesuatu yang bermakna dalam hidup. Keberkesanan diri tidak ditingkatkan dengan mengulangi, "Saya rasa saya boleh! Saya rasa saya boleh!" Hanya dengan benar-benar melakukan sesuatu barulah keberkesanan diri meningkat.

Walaupun "pekerjaan tangan kita" adalah berkat Tuhan bagi kita (lihat Maz. 90:17) dan memungkinkan kita menjalani kehidupan yang bermakna, namun rencana utama Tuhan adalah bahawa "pekerjaan tangan kita" akan memberkati orang lain. Paulus menulis bahawa kita mesti bekerja, melakukan sesuatu yang berguna dengan tangan kita, supaya kita mempunyai sesuatu untuk dikongsi dengan orang lain. Paulus pasti hidup berdasarkan prinsip itu:

“Saudara sendiri tahu, bahawa dengan tenaga saya sendiri saya bekerja untuk memenuhi keperluan saya dan kawan-kawan saya yang ikut dengan saya.   Dalam segala perkara saya sudah memberi teladan kepadamu bahwa dengan bekerja keras seperti ini kita harus menolong orang-orang yang tidak kuat. Karena kita harus ingat akan apa yang Tuhan Yesus sendiri sudah katakan, 'Lebih berbahagia memberi daripada menerima.' "  (Kisah 20:34, 35).

Doa   Nehemia yang sedarhana seharusnya menjadi doa kita: “Oleh itu, ya Tuhan, kuatkanlah tanganku” (Neh. 6: 9).

`Apakah sikap anda terhadap pekerjaan anda? Apakah cara yang mungkin anda dapat menggunakan pekerjaan anda untuk lebih memberi berkat kepada orang lain?`