---
title:  Sisi Pekerjaan yang Banyak
date:  06/12/2020
---

“Aku tahu bahwa untuk mereka tak ada yang lebih baik dari pada bersuka-suka dan menikmati kesenangan dalam hidup mereka. Dan bahwa setiap orang dapat makan, minum dan menikmati kesenangan dalam segala jerih payahnya, itu juga adalah pemberian Tuhan” (Pktbh. 3:12, 13).

"Bekerja" — itu adalah perkataan Anglo-Saxon yang padat tanpa hiasan tambahan. Satu suku kata dalam bahasa Inggeris, tetapi mempunyai banyak  makna. Oleh kerana keperluan, kita bekerja untuk makanan, membayar bil, dan menyimpan sedikit untuk masa-masa sukar. Kehilangan pekerjaan selalunya lebih teruk daripada menghadapi situasi kerja yang buruk.

Pekerjaan dapat membuat seseorang rasa berharga. Bekerja adalah cara biasa untuk menjawab pertanyaan "Apakah yang anda lakukan?" atau bahkan "Apakah anda?" Sebilangan besar pesara terus bekerja sambilan selama mereka mampu, sama ada dengan bergaji atau sebagai sukarelawan. Pekerjaan menawarkan alasan untuk bangun pada waktu pagi. Berikan pekerjaan kepada remaja, itu mengurangkan calon juvana.

`Sila baca Kejadian 3:19. Apa konteksnya di sini, dan apakah yang ia katakan kepada kita mengenai sisi pekerjaan yang lain, sekurang-kurangnya untuk sesetengah orang?`

Tiba-tiba kerja yang diberikan sebelum Kejatuhan berubah selepas Kejatuhan. Berikut adalah rujukan untuk sisi kerja yang lain. Bagi sesetengah orang, kerja hanya bermaksud kerja keras sehari-hari, yang akan berakhir dengan kematian. Mereka bekerja dalam pekerjaan yang mereka tidak suka, berharap dapat bersara sementara mereka masih sihat. Bagi yang lain, pekerjaan bahkan boleh mengambil alih kehidupan mereka, pekerjaan menjadi pusat kehidupan mereka, bahkan sumber menyeluruh  identiti peribadi seseorang. Jauh dari pekerjaan mereka, orang-orang ini merasa tertekan atau bingung, tidak yakin dengan apa yang harus dilakukan atau ke mana harus berpaling. Setelah bersara, mereka mungkin hancur secara fizikal dan psikologi, dan sering mati sebelum waktunya.

Orang Kristian perlu belajar bagaimana cara kerja Tuhan. Kerja lebih dari sekadar keperluan ekonomi. Manusia lebih daripada sekadar pekerja. Jika dimengerti dengan betul, pekerjaan seumur hidup seseorang adalah jalan pelayanan, ungkapan hubungan seseorang dengan Tuhan. Sebahagian daripada tugas seorang guru adalah membantu pelajar mencari pekerjaan di mana kemahiran dan minat yang diberikan oleh Tuhan bersilang dengan keperluan dunia.

`Apakah yang anda buat? Artinya, apakah yang anda lakukan dengan hidup anda, dan bagaimanakah anda dapat memuliakan Tuhan dengan lebih baik dengan melalui apa yang anda lakukan?`