---
title:  Kerja dan Keunggulan
date:  08/12/2020
---

`Sila baca Keluaran 25: 10–30: 38. Sejauh manakah ketelitian Tuhan ketika Dia meminta Musa untuk mendirikan khemah suci? Apakah yang hal ini katakan kepada  kita mengenai sifat Tuhan?`

Ketika Tuhan menyuruh Musa membangun khemah "untuk Dia," Musa boleh saja berkata, "Tidak masalah, Tuhan! Saya sudah biasa mendirikan khemah sejak saya melarikan diri dari Mesir 40 tahun yang lalu. . . . Berikan saja saya masa yang singkat! " Bagi mana-mana lelaki yang tinggal dalam budaya Midian  yang semi pindah randah pada masa itu, mendirikan khemah adalah perkara yang mudah. Dia boleh melakukannya dengan  mata ditutup, hanya refleks tangan, dengan fikirannya di sisi lain, hal yang jauh lebih penting. Apa yang  Musa tidak jangkakan adalah satu pelan yang  sangat terperinci (untuk struktur seni bina yang sangat sederhana) ditambahkan  dengan "daftar cara-cara melakukannya" yang panjang lebar mengenai setiap perabot di dalamnya, dan juga untuk pakaian imam— hampir 150 petunjuk satu persatu. Untuk membina meja sederhana, Musa harus mengikuti prosedur pemasangan tujuh langkah (Kel. 25: 23–30).

Perhatian terhadap perincian yang ditunjukkan oleh Tuhan di dalam bangunan khemah-Nya (dan juga di kemudian hari dalam petunjuk untuk upacara pengorbanan) menunjukkan bahawa Tuhan ingin kita melakukan kerja yang terbaik,  keinginan untuk menghasilkan yang tidak kurang dari sebuah karya agung. Bahan-bahannya berkualiti tinggi, rekabentuknya  sempurna, karya itu harus yang terunggul — mesejnya adalah jelas: "Di mata Tuhan, kerja yang tidak kemas  tidak diterima!"

Namun, walaupun standar itu  nampaknya tinggi, Tuhan sendiri yang memberikan bukan hanya dorongan tetapi juga sumber daya manusia untuk mencapainya. Kita membaca dalam Keluaran 31: 1–6, 35:30 – 36:1 bahawa Tuhan sendiri memberi orang kemahiran yang diperlukan. Orang-orang ini "dipenuhi dengan Roh," memberi mereka kemampuan dan pengetahuan dalam semua jenis pertukangan, sehingga pembangunan kemah suci dan perabotnya akan berjalan seperti yang "diperintahkan TUHAN" (Kel. 36: 1). Selain itu, dua orang pereka bentuk utama yang sama juga dikurniakan dengan "kemampuan untuk mengajarkan kemahiran" (Kel 35:34) supaya pengetahuan dan kemahiran mereka akan terus ada dalam masyarakat Israel. Walaupun kedua-dua individu ini dipilih dalam kisah ini sebagai pemimpin yang dipilih oleh Tuhan, namun orang lain menerima karunia yang serupa dan menyertai pekerjaan itu (Kel. 36: 2).

Oleh itu, walaupun sudah jatuh, manusia yang berdosa, bukanlah alasan yang tepat untuk melakukan tugas dengan   kurang kesungguhan. Tuhan mengharapkan kita untuk selalu melakukan yang terbaik, dengan menggunakan bakat, kemahiran, masa, dan pendidikan kita dengan baik untuk tujuan yang besar.