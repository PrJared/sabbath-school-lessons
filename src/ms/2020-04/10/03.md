---
title:  Keindahan Kekudusan
date:  30/11/2020
---

Mazmur 96: 9 berbunyi, “Sujudlah menyembah kepada TUHAN dengan berhiaskan kekudusan, gemetarlah di hadapan-Nya, hai segenap bumi. ” Bagaimana kita memahami konsep, "keindahan kekudusan" ini? Apakah ertinya ini bagi seorang Kristian, dan bagaimanakah seharusnya ia memberi kesan terhadap apa yang kita ajarkan mengenai seni dan keindahan yang sering dikaitkan dengannya?

Walaupun telah dikatakan bahawa "keindahan ada di mata orang yang melihatnya," namun jangan kita lupa siapa yang menciptakan mata (lihat Ams. 20:12). Walaupun kita harus berhati-hati untuk tidak menyembah ciptaan itu sendiri (lihat kajian semalam), namun melalui keindahan ciptaan kita dapat mengetahui tentang Tuhan yang sesungguhnya suka akan keindahan. Jika dunia kita yang sudah jatuhpun masih kelihatan begitu indah, siapakah yang dapat membayangkan bagaimana keadaannya sebelum Kejatuhan? Ini mengajar kita bahawa sesungguhnya Tuhan adalah Pencipta keindahan.

Kajian seni dan sains   seharusnya  mendekatkan kita dengan karakter dan hati Tuhan. Oleh kerana kita adalah sebahagian daripada karya seni dan fenomena ilmiah Tuhan, maka kita juga dapat mempelajari lebih lanjut mengenai identiti kita sendiri dalam Kristus.

“Tuhan menghendaki anak-anakNya menghargai karya-Nya dan menyenangi keindahan yang Dia telah hiaskan di dunia kediaman kita. Dia adalah pengemar keindahan, dan di atas semua yang  menarik secara luaran, Dia menyukai karakter yang indah; Dia ingin kita memupuk kesucian dan kesederhanaan, seperti bunga yang indah. "- Ellen G. White, Steps to Christ, ms. 85.

`Sila baca Kejadian 3: 6. Apakah yang ia ajarkan kepada kita tentang bagaimana kecantikan semata-mata tidak semestinya baik atau suci? Lihat juga Pengkhotbah  6:25, 31:30.`

Sebagaimana dengan semua  yang telah Tuhan lakukan, kita mempunyai musuh yang suka memutarbelitkan dan mengeksploitasinya. Oleh itu, tidaklah menghairankan bahawa keindahan dan konsep kecantikan juga dapat digunakan untuk menentang kita. Oleh itu, terutama dalam bidang seni, pendidikan Kristian, yang dipandu oleh Kitab Suci, harus menolong kita belajar untuk berhati-hati dalam memahami bahawa tidak semua yang indah semestinya baik atau suci.

`Apakah beberapa perkara yang dikatakan "indah" namun tidak semestinya suci dan baik? Atau, apakah perkara-perkara indah yang boleh menjadi tidak suci dan buruk, bergantung pada keadaan? Apakah standar yang kita gunakan untuk membuat perbezaan ini?`