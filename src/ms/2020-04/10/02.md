---
title:  Hanya Tuhan Sahaja
date:  29/11/2020
---

Terdapat bukti tentang Tuhan yang hidup dalam semua ciptaan-Nya. Pernyataan ini telah berulang kali diulang sehingga menjadi klise (perkara biasa, membosankan). Apabila kita mempertimbangkan, sebagai contoh, hati Tuhan dalam menciptakan dunia ini, yang telah dirusakkan oleh manusia, kita mungkin akan mendekati bagaimana kita dapat mengajar seni dan sains dengan sebaik-baiknya.

Fikirkan tentang proses kehamilan, Biologi memberitahu kita bahawa kehidupan manusia cerdas yang baru mula muncul dari satu telur yang disenyawakan dan kehamilanpun berkembang sehingga matang dan setelah Sembilan bulan barulah proses kelahiran itu berlaku. Tanda Pencipta yang penyayang dapat dilihat sepanjang kitaran ini. Kebaikan Tuhan yang penuh kasih dapat dilihat di tempat janin berkembang: tepat di bawah degupan jantung ibu yang stabil. Sementara janin itu membesar, demikan juga perut si ibu di depannya. Ibu yang sedang hamil selalu memperhatikan anaknya, sama seperti Bapa surgawi kita yang selalu memperhatikan akan anak-anaknya.

`Sila baca Roma 1: 18–21, Mazmur 19: 1–6, dan Nehemia 9: 6. Apakah yang ayat-ayat itu  katakan kepada kita mengenai pekerjaan Tuhan sebagai Pencipta kita?`

Walaupun setelah 6,000 tahun sesudah dosa dan ribuan tahun setelah kehancuran akibat airbah, bukti yang sangat kuat tidak hanya menunjukkan Tuhan sebagai Pencipta kita, tetapi juga kekuatan kasih serta kebaikan Tuhan sebagai Pencipta kita. Bahkan, dengan sangat   tegas Paulus, dalam Roma 1: 18–21, mengatakan bahawa mereka yang menolak Tuhan ini  "tidak mempunyai alasan" pada Hari Penghakiman kerana cukup banyak tentang Dia dapat dipelajari melalui alam ciptaan-Nya. Dengan kata lain, mereka tidak akan dapat merayu dengan alasan  tidak tahu!

Terutama pada hari dan tahun di mana banyak manusia datang untuk menyembah ciptaan dan bukannya Pencipta, betapa pentingnya pendidikan Kristian dalam seni dan sains selalu berjalan dengan penekanan bahawa Tuhan adalah Pencipta dan penopang semua yang ada. Pada akhirnya, setiap ideologi dan anggapan yang menafikan Tuhan sebagai pencipta hanya menyebabkan kesesatan. Pendidikan duniawi selalu mengajarkan bahawa Tuhan itu tidak ujud; Pendidikan Kristiani tidak boleh terjerat dalam perangkap ini, Pendidikan Kristian  harus berjalan dengan lebih halus daripada  prinsip berdasarkan anggapan bahawa tidak ada Tuhan. Walau bagaimanapun, manusia pasti akan tersilap.

`Fikirkan tentang keajaiban dan keindahan yang luar biasa di dunia kita, walaupun setelah   dosa. Bagaimanakah kita mendapat pengharapan dan penghiburan darinya, terutama pada masa-masa pencubaan dan penderitaan  peribadi?`