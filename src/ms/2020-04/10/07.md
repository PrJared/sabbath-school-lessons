---
title:  Kajian Tambahan
date:  04/12/2020
---

Terdapat dua sebab mengapa sains salah berkaitan dengan asal usul walaupun dalam banyak perkara ia benar: pertama, sains, yang mengkaji alam semula jadi, mesti melihat kepada dunia semula jadi sahaja untuk mencari jawapan; kedua, sains menganggap bahawa hukum alam mesti kekal berterusan. Namun kedua-duanya salah apabila berkaitan dengan asal-usul.

Mari kita lihat sebab pertama. Sebab ini mengatakan bahawa ada sebab semula jadi untuk semua yang berlaku dalam alam. Itu adalah penjelasan yang baik untuk memahami taufan. Tetapi itu tidak menolong kita memahami asal-usul yang bermula dengan "Pada mulanya Tuhan menciptakan langit dan bumi" (Kejadian 1: 1).    Sains mengatakan bahawa Tuhan tidak ada kaitan dengan mengapa kehidupan bermula. Jadi, bagaimana sains dapat mengajar kita tentang kehidupan yang dimulakan dengan keajaiban dari Tuhan?

Bagaimana dengan sebab kedua? Ini masuk akal sebelum kita membaca Roma 5:12,  “Sebab itu, sama seperti dosa telah masuk ke dalam dunia oleh satu orang, dan oleh dosa itu juga maut, demikianlah maut itu telah menjalar kepada semua orang, karena semua orang telah berbuat dosa” Ayat ini mengajar kita idea bahawa pada satu ketika tidak ada kematian di muka bumi ini. Ajaran ini bertentangan dengan semua yang diajarkan oleh sains pada masa kini. Adalah salah untuk menganggap bahawa ajaran Alkitab tentang bagaimana kehidupan bermula dan sains moden adalah sama. Dengan melakukan kesalahan ini, kita akan menjauhkan diri dari kebenaran Alkitab dan menerima idea-idea palsu.

Oleh itu, sains salah kerana ia menyangkal dua aspek penting dalam penciptaan: kekuatan ghaib di belakangnya, dan ketidaksinambungan  fizikal radikal antara ciptaan asal dan apa yang ada di hadapan kita sekarang.

**Soalan Perbincangan**:

`Di kelas, bincangkan persoalan tentang keindahan. Apakah keindahan itu? Bagaimanakah kita menentukannya? Bagaimana mungkin seorang Kristian mendefinisikan dan memahami keindahan secara berbeza daripada orang bukan Kristian?`

`Kristus boleh saja datang ke bumi sebagai saintis yang cemerlang, untuk mendapat kompensasi yang tinggi hasil daripada penelitian-Nya yang inovatif. Dia dapat mengumpulkan semua kemasyhuran sebagai pemain muzik. Sebaliknya, Dia datang dan dilatih sebagai tukang yang rendah hati. Dia hadir pada hari Penciptaan, tetapi Dia berlatih sebagai orang awam dan menunaikan tugas-tugasnya dengan taat. Apakah dorongan yang hal ini berikan  kepada kita, di mana sahaja kita berada dalam perjalanan pendidikan atau profesional kita?`

`Walaupun bukan setiap orang Kristian dipanggil untuk mengajar di sekolah, orang Kristian dapat mengajar orang lain dengan perkataan dan perbuatan, dengan niat atau sama sekali tidak menyedarinya. Atas sebab ini, kebiasaan apakah yang harus dipupuk oleh orang Kristian, baik sebagai pelajar Kristus mahupun sebagai guru dunia?`