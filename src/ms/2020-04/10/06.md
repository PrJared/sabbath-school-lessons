---
title:  Tuhan Menjawab Ayub
date:  03/12/2020
---

`Sila baca Ayub 38. Apakah yang diajarkan ini kepada kita tentang Tuhan, bukan hanya sebagai Pencipta tetapi sebagai Penopang bagi semua hidupan? Bagaimanakah kebenaran penting ini dapat mempengaruhi bagaimana kita memahami seni dan sains?`

"Ramai orang mengajarkan bahawa objek-objek  mempunyai kekuatan yang memberi hidup. Mereka percaya bahawa objek-objek ini mempunyai kekuatan atau tenaga. Objek-objek ini meneruskan kehidupan mereka dengan kekuatan mereka sendiri. Orang juga percaya bahawa semua yang berlaku dalam alam  adalah kerana hukum alam yang harus dipatuhi oleh alam semula jadi. Tuhan sendiri tidak dapat mengubah hukum alam ini. Ini adalah sains palsu. Alkitab sama sekali tidak menyokong idea-idea ini. Alam adalah hamba bagi Dia yang menjadikan alam. . . . Alam menunjukkan kepada kita akal dan tenaga Tuhan yang cerdas yang bekerja di dalam dan oleh hukum alam. Tuhan dan Anak-Nya bekerja di alam  sepanjang masa. Yesus berkata,  ‘Bapa-Ku bekerja sampai sekarang, maka Akupun bekerja juga.’ Yohanes 5:17.”—Ellen G. White, Patriarchs and Prophets, ms 114, diadaptasi.

Sayangnya, seperti yang dinyatakan sebelumnya, sains mengajar bahawa tidak ada Tuhan. Maka, Ini bererti,  seorang saintis  menatap keindahan yang paling indah, kerumitan yang paling rumit, bahkan kedua-dua keindahan dan kerumitan yang paling tinggi, namun dia mendakwa bahawa hal itu muncul secara kebetulan, tanpa perancang atau tujuan  di sebaliknya.

Sebenarnya, inilah yang didakwa oleh sains sepanjang masa. Kehidupan di bumi, dalam semua keindahan dan kerumitannya—dari rama-rama hingga manusia — dijelaskan sebagai hasil daripada bahan kimia berbilion tahun yang lalu yang secara kebetulan menjadi hidupan sederhana yang, melalui mutasi secara rawak dan teradaptasi dengan persekitaran mereka, berkembang menjadi semua yang hidup,  bergerak, dan bernafas hari ini.

Sains berpendapat bahawa idea Pencipta supranatural adalah "tidak ilmiah," kerana ia tidak dapat diuji secara ilmiah, dan dengan demikian ia adalah gagasan yang tidak dapat dipelajari oleh sains. Pendapat  ini bukanlah sesuatu yang diajarkan oleh sains itu sendiri (sebenarnya, sains seolah-olah mengajar sebaliknya: semua keindahan dan kerumitan dunia memang menunjuk kepada Pencipta), tetapi sebaliknya, pendapat ini adalah oleh para saintis sendiri.

Bagaimanapun, masalahnya adalah bahawa Kitab Suci mengajarkan bahawa Tuhan tidak hanya menciptakan segala-galanya tetapi Dia juga menopang segala sesuatu. Ini bermaksud bahawa setiap pendidikan Kristian yang sejati dalam sains harus   berbeza secara radikal daripada apa yang didakwa oleh sains secara umum. Tidak dapat dielakkan, pertembungan akan berlaku, terutama apabila  berkaitan dengan asal-usul.