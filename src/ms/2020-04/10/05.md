---
title:  Kebodohan dan Kebijaksanaan
date:  02/12/2020
---

`Sila baca Amsal 1. Apakah yang hal ini  ajarkan kepada kita mengenai pendidikan Kristian sejati?`

Alkitab membuat perbandingan yang seimbang antara kebodohan dan kebijaksanaan. Kitab Amsal berfungsi dengan baik untuk mengingatkan kita akan bahaya tingkah laku bodoh dan bergaul dengan orang-orang bebal. Perbezaannya jelas: Tuhan menghendaki agar umat-Nya mencari kebijaksanaan, menghargainya  dan dipenuhi olehnya.

Pelajar seni dan sains menggunakan bakat mereka untuk menimba ilmu dan mencapai kecemerlangan dalam pelajaran mereka. Guru-guru dalam disiplin/subjek  ini melakukan perkara yang serupa. Kita boleh memiliki kecemerlangan seni dan kejayaan saintifik kerana pengetahuan dan kemampuan.

Namun dari perspektif Kristian, apakah sebenarnya pengetahuan tentang seni dan sains jika tidak melibatkan  pengetahuan dalam membezakan antara yang benar dan yang salah, yang baik dan yang jahat, kebenaran dan kesalahan? Apa yang  harus dilakukan oleh seseorang adalah, misalnya, membaca sedikit tentang kehidupan beberapa orang yang dianggap sebagai seniman terhebat di dunia untuk melihat bahawa mempunyai kemahiran dan bakat yang luar biasa tidak dapat disamakan dengan kehidupan yang bermoral atau  jujur. Seseorang boleh berpendapat, bahawa para saintis hebat yang terlibat dalam kerja-kerja membuat senjata pemusnah besar-besaran atau kimia mungkin berpendidikan tinggi, berbakat, tetapi apakah buah daripada kerja mereka? Seperti yang dinyatakan sebelumnya, pengetahuan itu sendiri tidak semestinya perkara yang baik.

`Sila baca Amsal 1: 7. Bagaimanakah ayat  ini menyatakan kunci pendidikan Kristian sejati?`

`Seorang pemenang Hadiah Nobel, seorang atheis, seorang yang mempelajari alam semesta dan kekuatan fizikal di belakangnya, menulis: "Semakin banyak yang nampaknya difahami mengenai alam semesta, semakin banyak juga yang nampaknya tidak bererti." Apakah yang hal ini seharusnya katakan kepada kita tentang bagaimana pengetahuan, dalam dan dari dirinya sendiri, bukan hanya tidak dapat bererti tetapi, lebih buruk lagi, membawa kepada kesalahan besar?`