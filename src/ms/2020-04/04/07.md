---
title:  Kajian Tambahan
date:  23/10/2020
---

"Objektif pendidikan yang sebenarnya adalah memulihkan imej Tuhan di dalam jiwa."- Ellen G. White, Patriarchs and Prophets, ms . 595. Dengan idea ini, kita dapat melihat mengapa pandangan dunia Kekristinan yang kukuh sangat penting untuk pendidikan Advent. Lagi pula,  seperti yang kita perhatikan sebelum ini, pendidikan itu dengan sendirinya tidak semestinya baik. Orang boleh dididik, malah dididik dengan tingginya, dalam idea dan sikap yang bertentangan dengan prinsip-prinsip yang terdapat di dalam Alkitab. Oleh sebab itu, sebagai Sventh-day Adventist, sistem pendidikan kita mesti berdasarkan pandangan dunia Kekristianan. Ini bererti, semua bidang pendidikan, sains, sejarah, moral, budaya, dan lain-lain akan diajarkan atas perspektif itu, berbanding atas bidang yang bertentangan atau malah yang mengabaikannya. Juga, seperti yang dinyatakan sebelumnya tetapi perlu diulang: tidak ada perkara seperti perspektif yang berkecuali; semua kehidupan, semua realiti, dilihat melalui saringan pandangan dunia seseorang, sama ada pandangan dunia itu difikirkan dengan baik dan sistematik atau tidak. Oleh itu, adalah penting bahawa pandangan dunia alkitabiah menjadi asas bagi semua pendidikan Seventh-day Adventist.

**Soalan Perbincangan** :

`Apakah di antara contoh yang dapat anda fikirkan dari sejarah di mana seluruh sistem pendidikan (atau malah masih lagi sekarang) sangat merosakkan? Apakah di antara tempat itu, apakah yang diajar kepada murid-murid di sana, dan apakah yang dapat kita pelajari dari mereka? Bagaimanakah kita dapat melindungi sistem pendidikan kita sendiri daripada pengaruh yang merosakkan ini?`

`Pelajaran minggu ini melihat kepada beberapa perkara penting pada pandangan dunia Kekristianan: iaitu adanya Tuhan, mengenai penciptaan, Alkitab, rencana penebusan dan hukum Tuhan. Apakah unsur penting lain yang harus dimasukkan dalam rumusan pandangan dunia Kekristianan yang lengkap?`

`Seorang pemikir abad kelapan belas pernah menulis: “Wahai suara hati! Suara hati! Engkau naluri ilahi, engkau petunjuk yang pasti tentang orang yang jahil dan terbatas, walaupun cerdik dan bebas - engkau hakim sempuran untuk hal yang baik dan jahat, yang membuat manusia menyerupai Dewa.” Apakah yang benar, atau salah, dengan pendirian ini?`

`Lihat kembali kenyataan Ellen G. White ini: “Objektif pendidikan yang sebenarnya adalah memulihkan imej Tuhan di dalam jiwa.” Apakah maksudnya? Bagaimanakah hal ini menunjukkan kepada kita mengapa pendidikan Advent mesti sangat berbeza dengan cara dunia itu sendiri memandang pendidikan?`