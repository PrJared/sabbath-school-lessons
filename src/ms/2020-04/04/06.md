---
title:  Hukum Tuhan
date:  22/10/2020
---

Beberapa tahun yang lalu, di Perancis, negara ini membahaskan persoalan mengenai hukuman mati: haruskah ia dibatalkan? Mereka yang menyokong pembatalannya telah menghubungi seorang penulis dan ahli falsafah Perancis yang terkenal bernama Michel Foucault dan memintanya untuk menulis satu rencana editorial untuk mereka. Namun, apa yang dia lakukan adalah mempertahankannya, bukan untuk menghapuskan hanya hukuman mati, tetapi untuk menghapuskan seluruh sistem penjara sepenuhnya dan membiarkan semua banduan dibebaskan.

Mengapa? Kerana menurut Michel Foucault semua sistem moral hanyalah ciptaan manusia semata-mata, satu idea yang diletakkan disitu oleh mereka yang memegang kuasa untuk mengawal orang ramai. Oleh itu, kod moral ini tidak mempunyai kesahihan yang sebenar.

Walaupun pendiriannya agak ekstrim, apa yang kita lihat di sini adalah akibat logik dari masalah yang sebenarnya bukan suatu yang baru. Musa menanganinya di Israel purba ribuan tahun yang lalu. “Jangan kamu melakukan apa pun yang kita lakukan di sini sekarang, yakni masing-masing berbuat segala sesuatu yang dipandangnya benar.” (Ulangan 12:8; lihat juga Hakim 17: 6, Amsal 12:15).

Namun, jika kita tidak seharusnya melakukan apa yang benar mengikut pandangan mata kita sendiri - iaitu, kita sendiri tidak cukup saleh, suci dan objektif untuk mengetahui apa yang benar secara moral - maka bagaimanakah kita tahu apa yang harus kita lakukan? DSudah tentu jawapannya ialah bahawa Tuhan yang menciptakan kita juga memberi kita kod moral untuk dipatuhi. Mungkin mata kita tidak selalu dapat memahaminya dengan betul, tetapi Tuhan memahaminya.

`Apakah yang ayat ini ajarkan kepada kita mengenai tingkah laku moral? Ulangan 6: 5, Markus 12: 29–31, Wahyu 14:12.`

Sekiranya kita akan membuat doktrin penebusan menjadi pusat pandangan dunia Kekristianan kita, maka (seperti yang kita lihat minggu lalu) hukum Tuhan, Hukum Sepuluh, juga harus menjadi pusat. Lagipun, dari apakah kita ditebus jika bukan daripada dosa, iaitu pelanggaran hukum (Roma 3:20)? Injil itu sbenarnya tidak masuk akal jika terpisah daripada hukum Tuhan, yang merupakan salah satu sebab kita tahu bahawa hukum itu tetap terikat bagi kita, disebalik ketidakupayaannya untuk menyelamatkan kita. (Itulah sebabnya kita memerlukan Injil.)

Oleh itu, semua pendidikan Seventh-day Adventist mestilah menekankan apa yang disebut oleh Ellen White sebagai "kekekalan hukum" (The Great Controversy, ms . 63), yang merangkumi hari Sabat. Sekiranya pendidikan itu adalah untuk membantu memulihkan imej Tuhan dalam diri kita sebaik mungkin dalam kehidupan sekarang ini, maka pada tahap paling dasar sekalipun hukum Tuhan haruslah dipegang, sesuai dengan teladan Kristus, sebagai kod moral yang menunjukkan kepada kita apa sebenarnya yang benar di mata Tuhan.