---
title:  Komen Guru
date:  23/10/2020
---

#### Bahagian I: Gambaran Keseluruhan

Kita tidak boleh menghabiskan sepanjang hari untuk menganalisa atau menguji sama ada setiap kepercayaan yang kita pegang itu benar atau tidak. Kita mempunyai pekerjaan, keluarga, dan tanggungjawab yang biasanya mendahului kegiatan berfalsafah sepenuh masa. Pada satu titik dalam kehidupan reflektif kita, kita menetapkan pada beberapa asas yang kita anggap benar. Prinsip-prinsip ini luas dan biasanya menyentuh isu-isu asal usul, makna, moral dan takdir. Secara Bersama hal ini akan membentuk pandangan dunia kita. Pandangan dunia ini kemudian menjadi lensa di mana kita melihat dunia dan memproses, menggabungkan atau menguji maklumat baru ketika ia datang kepada kita.

Pelajaran ini memberi tumpuan kepada keperluan mengajar pandangan dunia alkitabiah. Ia membezakan keperluan ini dengan pandangan dunia naturalistik / materialistik (iaitu, bahawa tidak ada perkara ghaib yang ada, dan segala sesuatu [dengan huruf besar “S”] dapat dijelaskan dan dihuraikan menjadi fizik dan kimia). Sebaliknya, pusat pandangan dunia alkitabiah bukan hanya alasan bahawa Tuhan itu wujud, tetapi Dia adalah Tuhan peribadi yang turut terlibat dengan ciptaan-Nya. Kekuatan kreatifnya menerangkan alam semesta material, termasuklah kita. Kekuatan penebusan-Nya menampakkan hati-Nya, memperlihatkan tujuan pemulihan-Nya bagi alam semesta dan umat manusia dan menjamin masa depan kita. Pandangan dunia yang tersasar dari saksi alkitabiah, contohnya, teori evolusi naturalistik, dapat dengan mudah merosakkan nilai manusia. Kita dapat melihat dengan jelas kebenaran ini melalui contoh suram di bawah ini.

#### Bahagian II: Ulasan

**Ilustrasi**

“Worldview” (pandangan dunia) adalah salah satu istilah yang disebut-sebutlkan sebagai sangat penting. Namun kerana kita seakan-akan melalui hari-hari kita dengan baik tanpa bergantung secara eksplisit, ada godaan untuk mempercayai bahawa kepentingannya itu terlalu tinggi. Memang benar; Ketika berjalan-jalan bersama seorang teman, berdebat mengenai perkara ini atau itu, namun jarang sekali menimbulkan kan kesempatan untuk berbicara mengenai prinsip logik yang pertama atau persaingan etika paradigma. Namun jika berjalan-jalan itu membawa membawa anda menyusuri Blutstraße (jalan darah) ke Memorial Buchenwald di Jerman maka pandangan dunia akan menjadi suatu perkara penting yang menakutkan. Buchenwald, bersama dengan kubu konsentrasi lain semasa Perang Dunia II, adalah sebahagian daripada mesin pemusnahan Nazi yang didedikasikan untuk membunuh berama-ramai orang Yahudi, penentang kerajaan, Gipsi dan ahli masyarakat lain yang “tidak diinginkan.” Dengarkan Viktor Frankl, mangsa Holocaust yang masih hidup, ketika dia menerangkan asal-usul mimpi bgeri ini:

"Sekiranya kita mempamerkan kepada seseorang konsep manusia yang tidak benar, kita mungkin akan merosakkannya . . . . Saya berkenalan dengan tahap terakhir rasuah itu di kem konsentrasi kedua saya, di Auschwitz. Bilik gas di Auschwitz adalah akibat utama pada teori bahawa manusia hanyalah produk keturunan dan persekitaran - atau, seperti yang dikatakan oleh Nazi, "Darah dan Tanah." Saya benar-benar yakin bahawa bilik gas Auschwitz, Treblinka dan Maidanek akhirnya disediakan bukan di beberapa kementerian [jabatan] atau tempat lain di Berlin, namun di sebaliknya ia disiapkan di meja dan di dewan kuliah para saintis dan ahli falsafah nihilistik."-Viktor Frankl, The Doctor and the Soul: From Psychotherapy to Logotherapy (New York: Random House, 1986), ms . xxvii.

Inilah sebabnya mengapa pandangan dunia itu penting. Mereka dapat membentuk satu realiti di mana cahaya boleh menjadi kegelapan dan kegelapan boleh menjadi terang, di mana kejahatan itu dipandangan baik, dan yang baik adalah kejahatan (Yesaya 5:20). Adalah suatu hal yang bersifat naif dan berfikiran sempit secara intelektual untuk menjelaskan kekejaman hanya dengan menyebutnya “kebinatangan” atau beberapa sebutan penghinaan yang lain tanpa menangani inti mengenai mengapa orang melakukan apa yang mereka lakukan. Ramai yang bersifat “kebinatangan” di dalam sejarah yang menunjukkan kasih sayang kepada isteri dan anak-anak mereka, berlawak jenaka dengan teman-teman, bermain dengan cucu-cucu mereka sambil tertawa di atas lutut dan terus bangun setiap pagi untuk melakukan kekejaman pada hari itu. Inilah sebabnya mengapa pandangan dunia penting. Inilah sebabnya mengapa jawaban atas pertanyaan pemazmur, “Apakah anak manusia, sehingga Engkau mengindahkannya” (Mazmur 8:5) harus selalu dimulai dengan “menurut gambar Tuhan diciptakan-Nya dia; laki-laki dan perempuan diciptakan-Nya mereka.” (Kejadian 1:27).

Adakah ada agama atau sistem falsafah yang lebih mengutamakan kehidupan manusia daripada pandangan agama Kristian bahawa manusia adalah ciptaan – pembawa imej yang disayangi oleh satu-satunya Tuhan yang Ilahi? Kebenaran ini merangkumi kepercayaan bahawa orang Kristian, termasuk umat Seventh-day Adventist, dalam ertikata tertentu adalah pelindung kepada nilai dan martabat umat manusia dan yang bersaing dengan pandangan dunia, mempamerkan pandangan yang tinggi tentang apa ertinya menjadi manusia.

Sesetengah orang mungkin menganggapnya satu delusi kehebatan dengan menganggap bahawa maruah kemanusiaan perlu dipertahankan pada abad ke-21 yang moden ini. Namun (pasca) sekularisme mempunyai kesukartan untuk mendasarkan nilai manusia objektif (atau dalam hal ini, apapun "objektif" itu). Dalam perdebatan yang kini sudah menjadi terkenal di antara pembela Kristian Greg Bahnsen dan ateis Gordon Stein, seseorang dari hadirin bertanya mengapa “Jerman Hitler” itu  salah. Stein, yang mewakili kedudukan ateis, tidak dapat memberikan jawaban yang lebih baik daripada mengatakan bahawa apa yang dilakukan oleh Hitler bertentangan dengan "konsensus" moral peradaban barat. Pada dasarnya, itu salah kerana peradaban barat sebelum ini memutuskan bahawa tingkah laku yang bersifat itu (misalnya, pembunuihan beramai-ramai) adalah salah. Dalam pandangan dunia moral ini, jika keputusan itu bertentangan dengan suatu sebab tertentu, maka semua yang dilakukan oleh Nazi boleh sahaja dianggap sebagai moral. Harus diingatkan, Gordon Stein bukan sebilangan penyokong Nazi pada tahun 1930-an. Dia adalah seorang sarjana Yahudi Amerika yang mengadakan perbahasan di Universiti Kalifornia, Irvine, Amerika Syarikat, pada tahun 1985.

Perhatikan bahawa baik Stein ataupun Nazi mengikuti pandangan dunia yang menegakkan nilai hakiki manusia. Kerangka moral Stein yang ditentukan oleh majoriti mempunyai keberkesanan dalam menahan kejahatan seperti harimau kertas. Akhirnya, seseorang, atau kebanyakan orang, yang mengikuti pandangan dunia moral ini secara logik akan menyimpulkan bahawa tidak ada kewajiban moral objektif untuk turut bersama dengan majoriti dan hanya akan melakukan “menurut pandangannya sendiri” (lihat Amsal 21:2, Ulangan 12:8, Hakim 21:25). Hakikat bahawa rejim atau individu yang jahat datang dan pergi memang dijangkakan; apa yang membimbangkan adalah bahawa pandangan dunia utama yang  membentuknya masih dapat didengar “di meja dan di dewan kuliah para saintis dan ahli falsafah nihilistik."

**Pandangan Dunia dan Hukum**

Sebilangan besar orang akan bersetuju bahawa mereka mengikuti pandangan dunia yang mendorong beberapa bentuk pemeliharaan hukum. Namun, jika konsep mereka mengenai pemeliharaan hukum  secara utamanyadipengaruhi oleh kanun undang-undang di negara mereka, mungkin ada perbezaan penting antara pemahaman Judeo / Kristian terhadap hukum dan formula lain.

Dr. Joel Hoffman mengetengahkan suatu yang jarang disebutkan mengenai perbezaan antara Hukum Sepuluh dan kod undang-undang yang lain. Dia memberikan gambaran tentang seorang remaja yang cerdik yang memikirkan untuk menjamin masa depan kewangannya dengan mengahwini seorang wanita tua yang kaya, lalu membunuhnya dan menghadapi tujuh hingga dua belas tahun penjara. Dia menimbang akibatnya; dia akan keluar dari penjara pada usia kira-kira tiga puluh tahun tetapi akan kaya seumur hidupnya. Dia memutuskan bahawa tindakan itu adalah berbaloi. Hoffman kemudian mengatakan bahawa tidak ada apa-apa di seluruh badan undang-undang Amerika yang mengatakan bahawa anda tidak berhak membuat perkiraan itu. Tidak ada di dalam undang-undang Amerika yang mengatakan bahawa jika anda bersedia untuk dipenjarakan, anda masih harus jangan melakukan jenayah.

Di sinilah Hukum Sepuluh itu menonjol, dengan tepatnya kerana ia tidak menyatakan akibat khusus atas ketidaktaatannya. Ia adalah satu hukum moral, bukan satu hukum kanun perundangan. Sudah tentuny, kemudiannya hukum ini juga membentuk kod perundangan bangsa Israel. Namun hukum itu memberitahu kita apa yang boleh dilakukan dan apa yang tidak boleh dilakukan, bukan untuk menghindari akibatnya tertentu tetapi kerana Tuhan menyampaikan apa yang benar dari segi moral dan apa yang salah secara moral, sesuatu yang undang-undang Amerika (Amerika mungkin mewakili negara-negara lain dalam hal ini) tidak lakukan. Mungkin ini juga mengapa Hukum Sepuluh tidak diperkenalkan sebagai “perintah” (mitsvot), tetapi sebagai sebagai :firman” (debarim) (Keluaran 20:1). (Lihat Joel M. Hoffman, "Interpreting Language," np [dipetik 22 Dis 2018]. Dalam talian: https://www.youtube.com/watch?v=ek_q0qvfBqE.)

Sebagai umat Kristian Seventh-day Adventist yang mendapati diri kita dalam kedudukan mengajar, kita perlu menyampaikan keunikan hukum Tuhan kepada generasi berikutnya. Kita sering membuat konteks terhadap Hukum Sepuluh sebagai suatu kod undang-undang untuk “menakut-nakutkan” anak muda agar taat, tetapi dengan melakukannya, kita mungkin melucutkan hukum Tuhan dari autoriti moralnya yang unik. Mana-mana pemimpin zalim yang bodoh akan membuat undang-undang mengikut kehendak dan sesuka hatinya lalu memerintahkan ketataan dengan ancaman hukum bunuh jika ingkar. Daripada memotivasi manusia untuk menuruti undang-undang Tuhan dengan menyenaraikan akibat yang teruk jika melanggarnya, mungkin kita sebagai guru boleh menyampaikan mengenai betapa suatu hak istimewa untuk mengetahui dan memahami apa hukum moral Tuhan (dan alam semesta) itu. Itu baru permulaan. Memiliki hukum dan prinsip moral ini tertulis di dalam hati dan fikiran kita oleh Roh Tuhan sehingga kita dapat mencerminkan watak-Nya adalah satu hak istimewa yang hampir tidak dapat difahami, apatah lagi berkat-berkat yang luar biasa dan tak terhitung jumlahnya yang menyusul (Yeremia 31:35, Roma 8: 4). Bezakan ini dengan moraliti dunia yang tersesat secara besar-besaran dan penderitaan yang timbul dan seseorang akan berharap agar orang-orang berbaris untuk belajar mengenai hukum Tuhan dan hidup mereka diubah olehnya (Yesaya 60:1-3, Mikha 4: 2).

#### Bahagian III: Penerapan Hidup

Bincangkan:

1. Apakah pelbagai pandangan dunia hari ini yang meninggalkan pintu terbuka untuk kejahatan dan kezaliman berleluasa di dalam masyarakat? Bagaimanakah seseorang boleh menjelaskan bahawa pandangan dunia ini boleh dipegang oleh seorang individu yang sangat baik dan, seperti kata pepatah, “tidak akan mencederakan lalat"?
2. Frankl memberikan definisi tentang manusia dan akibat dari definisi itu: “Ketika kita menyampaikan manusia sebagai suatu gerakan refleksi automatik, sebagai mesin pikiran, serangkai naluri, sebagai aksi dan reaksi, sebagai sekadar produk naluri, keturunan dan alam sekitar, kita menganjurkan nihilisme yang mana manusia moden, bagaimanapun juga, amat cenderung." Dengan cara apakah teori evolusi menyokong pandangan dunia yang berbahaya ini?
3. Pandangan dunia Kekristianan berpegang pada satu pandangan yang tinggi terhadap manusia:
    a. Kita diciptakan oleh Tuhan; oleh itu kita adalah milik-Nya dan harus ditangani mengikut kriteria-Nya, bukan kriteria orang lain (Yes. 43: 1).
    b. Kita ditebus oleh darah Anak Tuhan dan oleh itu nilai kita tidak dapat diukur (Wahyu 5: 9).

Namakan semua penyakit yang kita alami dengan sosial dan individu yang paling tidak akan dapat diselesaikan sekiranya dua kebenaran alkitabiah di atas dimasukkan ke dalam pandangan dunia seseorang.