---
title:  Kesaksian Menentang Kamu
date:  12/10/2020
---

Apabila Musa mengetahui bahawa tidak alam lagi dia akan meninggal dunia, dia sangat mengetahui keadaan yang akan dia tinggalkan. Dia tahu bahawa setelah kematiannya, orang Israel akan masuk ke Tanah Kanaan yang Dijanjikan itu. Dia juga tahu bahawa mereka akan memberontak apabila sampai ke destinasi yang sekian lama diharap-harapkan.

`Sila baca Ulangan 31:14–27. Apakah persediaan yang Musa lakuakn sebelaum kematiannya? Apakah keriasaun Musa yang utama dan bagaimanakah dia menangani kerisauan itu?`

Nada Musa di sini mungkin kelihatan seperti seorang guru yang sedang bersiap sedia untuk digantikan. Dia tahu bahawa murid-muridnya telah bersikap tidak sopan semasa dia hadir di dalam kelas; dia tidak begitu terpedaya untuk berfikir bahawa mereka tidak akan memberontak sekiranya dia tidak ada. Dia  mengarahkan suku Lewi yang membawa tabut perjanjian untuk meletakkan Kitab Hukum Taurat di sisi tabut itu agar ia boleh menjadi "saksi." Musa tidak sekadar menyampaikan satu rancangan pelajaran sebagai penggantinya. Dia mewariskan satu saksi. Musa berbicara mengenai Kitab Hukum itu seolah-olah ia adalah makhluk hidup yang berkuasa untuk menegur hati manusia.

Fikirkanlah hukum itu sebagai "saksi terhadap" mereka. Bagaimanakah kita boleh memahami idea ini di dalam Perjanjian Baru juga? Lihat Roma 3: 19–23. Iaitu, bagaimanakah hukum itu menunjukkan kita kepada keperluan kita untuk kurnia kasih?

Dalam Ulangan 31, Tuhan mengarahkan Musa untuk menuliskan sebuah lagu yang Tuhan telah ajarkan kepada Musa. Kemudian Musa mengajarkan lagu itu kepada umat Israel sehingga, seperti yang dinyatakan dalam ayat 19, “supaya nyanyian ini menjadi saksi bagi-Ku terhadap orang Israel.” Sekali lagi kita melihat arahan Tuhan diterjelmakan. Sebuah lagu, apabila dinyanyikan, lebih mudah dikongsi dan disebarkan. Apabila sebuah lagu itu menjadi saksi, ia memiliki keupayaan untuk menyebabkan orang melihat diri mereka sendiri dan melihat apa dikatakannya tentang merekanya.

`Ketika kita berusaha untuk menuruti hukum Tuhan dengan segenap kekuatan yang Tuhan berikan kepada kita, dalam cara apa hukum-Nya berfungsi sebagai “saksi terhadap” kita? Apakah yang diajarkan oleh saksi ini kepada kita mengenai keperluan Injil dalam hidup kita?`