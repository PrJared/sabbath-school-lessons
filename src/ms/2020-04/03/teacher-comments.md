---
title:  Komen Guru
date:  16/10/2020
---

#### Bahagian I: Gambaran Keseluruhan

Hukum ini mempunyai masalah perhubungan awam. Ini sangat malang kerana banyak hal yang diarakan oleh hukum dan Tuhan yang memberikannya. Umat Kristian agak keliru tentang bagaimana hukum berfungsi dalam kehidupan oleh kerana penekanan Paulus tentang kita yang tidak “dibenarkan” oleh hukum tetapi oleh iman (Galatia 2:16). Tetapi untuk menyingkirkan hukum hanya kerana ia tidak berperaan dalam satu sudut adalah seperti anda menyingkikran pembakar roti hanya kerana ia tidak boleh memberishkan lantai. Nampaknya orang telah berpuas hati dengan hanya mengetahui apa yang tidak dilakukan oleh hukum dan bukan apa yang boleh dilakukannya.

Tetapi mereka yang berada dalam hubungan perjanjian yang berorientasi dengan baik bersama Tuhan tidak memiliki alasan untuk risau atau meragui hukum. Kemampuan untuk berkata bersama Daud, " Oh, betapa kucintai hukum-Mu!" (Mazmur 119: 97, AVB) akan memberikan ujian yang baik tentang sama ada seseorang itu berada dalam satu hubungan yang sihat dengan Tuhan dan hukum. Sekiranya orang memprotes dengan berkata, "Bagaimanakah dengan kasih atau kurnia kasih atau Yesus?" mereka akan terkejut. Hukum yang paling penting dari semua hukum, creme de la crème pada semua hukum, adalah hukum untuk mengasihi. “Kasihilah Yahweh, Tuhanmu, dengan sepenuh hatimu, dengan sepenuh jiwamu, dan dengan sepenuh kekuatanmu.'” Ini adalah yang terbaik dari semua hukum; sekurang-kurangnya, itulah yang difikirkan oleh Yesus (Ulangan. 6: 5, AVB; Matius 22:36, 37). Sekiranya orang yang mempunyai masalah dengan hukum, adakah mereka juga menghadapi masalah dengan hukum ini? Oleh itu, adalah selamat untuk mengatakan bahawa terdapat cukup sokongan dari Raja Daud dan Raja Yesus untuk memberi kesempatan kepada hukum sebagai guru kehidupan dan satu wahyu terhadap Tuhan yang memberikannya.

#### Bahagian II: Ulasan

**Kitab Suci**

Apabila merancang satu pertmuan malam Bersama teman-teman, tidak ada yang mungkin akan mengesyorkan, “Mari kita berkumpul agar kita dapat membaca dan mempelajari beberapa hukum.” Ada suatu yang boleh difahami mengapa sesetengah orang tidak menyukai subjek berhubung hukum dalam Alkitab. Sebahagian besar ini merupakan satu putaran  menyedihkan tentang (1) hukum yang diberikan atau diulang, (2) hukum dilanggar dan (3) kemarahan Tuhan sebagai akibat dari pelanggaran dan akibat mengerikan yang akan terjadi.

Kitaran ini berulang-ulang kali, sehingga kita sebagai pembaca bertanya pada diri kita dalam kekecewaan, “Apakah masalah Israel? Mereka adalah satu golongan manusia orang yang paling degil dan memberontak di muka bumi.” Kita bertindak terkejut dengan kegagalan Israel selama 30 saat lalu sesuatu berlaku kemudiannya. Perlahan-lahan kita berpaling dari bangsa Israel dan sebaliknya menatap cermin dan melihat pantulan sejarah peribadi kita. Andai kata kita jujur, kita melihat beberapa persamaan yang ketara di antara kita dan Israel dan seperti Raja Daud secara tidak sengaja mengecam dirinya sendiri setelah mendengar perumpamaan Nathan, kita juga mendengar hukum mengumumkan kepada kita, "Engkau orang itu" (2 Sam. 12: 7).

Oleh itu, apa yang harus kita pelajari dari putaran hukum, dosa dan kecaman yang berbahaya ini ini - suatu siklus yang diterima oleh ramai orang Kristiani dengan hanya mengabaikan subjek hukum alkitabiah dan / atau melompat terus ke tema pengampunan, kurnia kasih  dan keselamatan tanpa mengambil kira penurutan hukum? Jawapannya ditemui dalam perkongsian Tuhan dengan Musa dan Israel mengenai nubuatan pemberontakan Israel. “Bangsa ini akan melakukan kemungkaran kafir dengan mengikuti tuhan bangsa asing di negeri yang akan dimasuki mereka. Lalu mereka akan meninggalkan Aku dan mengingkari perjanjian-Ku” (Ulangan 31:16, AVB). Kemudian umat Israel belajar satu lagu 43-rangkap (Ulangan 32) yang tidak akan mereka lupakan (Ulangan 31:21), sebuah lagu yang tepat menjelaskan ramalan itu. Ini semua dilakukan di ambang mereka diberi Tanah Perjanjian dan berkat-berkat yang tidak terhitung jumlahnya.

Apa yang kita pelajari di sini adalah sesuatu yang mendasar mengenai Tuhan sendiri. Apakah jenis Tuhan ini yang rela menjalin satu hubungan perjanjian dengan orang yang Dia tahu sebelumnya bahawa mereka tidak akan setia kepada-Nya? Sangat banyak hubungan yang kita sebagai manusia ikuti adalah berisiko dan bermasalah. Kita berkahwin dengan harapan pasangan kita akan setia kepada kita sampai kematian. Sekiranya kita tidak pasti, kita mungkin tidak akan berbuat demikian; jika kita yakin akan berlaku kecurangan pada masa akan datang, maka kita pasti tidak akan melakukannya. Persahabatan terbentuk dengan anggapan bahawa pihak yang turut terlibat tidak akan menjadi musuh. Namun, Tuhan orang Ibrani, Tuhan kita, menerima kita dengan tangan terbuka, dengan mengetahui bahawa Dia akan ditikam di belakang oleh dosa dan pemberontakan kita terhadap-Nya. Ini adalah kurnia kasih yang luar biasa.

Namun, kurnia kasih ini muncul dalam fokus paling tajam apabila dilihat melalui putaran “menyedihkan” tentang satu umat perjanjian yang telah dipanggil ke dalam satu jalinan hubungan dengan Tuhan, yang diatur oleh huku dan undang-undang-Nya, disusuli dengankeingkaran yang mengerikan. Perspektif ini mengungkapkan hati kasih dan rahmat Tuhan sebelum janji keselamatan dan pengampunan dibuat menjadi nyata. Kenyataan bahawa Dia menjalin hubungan yang berkomitmen dengan orang-orang seperti kita adalah keajaiban di dalam dirinya sendiri. Janji-janji keselamatan, pengampunan dan pemulihan-Nya kemudian adalah pertumbuhan sederhana dari hati ilahi yang menghitung kos pemberontakan dan dosa kita dan menyempurnakan harganya yang cukup kecil untuk satu peluang berada di dalam persekutuan kita selama-lamanya.

Bincangkan: Dengan cepat kita mengetahui bahawa Pemberi Hukum ini bukanlah seorang yang megalomaniak yang cuba menguasai ciptaan-Nya sesuka hati. Kesediaan-Nya untuk mengadakan perjanjian dengan umat yang Dia tahu akan melanggarnya mengajar kita sesuatu tentang sifat-Nya. Apakah yang diajarkannya kepada kita?

**Kitab Suci**

Pelajaran hari Isnin menunjukkan bagaimana sebelum Musa meninggal dunia, Tuhan memberi dia sebuah lagu yang harus dihafal oleh bangsa Israel (Ulangan 31:21). Lagu ini adalah untuk satu fungsi yang menarik. Tuhan mengatakan bahawa setelah bangsa itu memasuki negeri itu dan dipenuhi oleh kekayaannya, mereka akan berpaling kepada dewa-dewa lain dan melanggar perjanjian dengan Tuhan mereka. Seperti yang jangkakan, bencana dan kutukan dari perjanjian menyusul. Seseorang dapat membayangkan pengalaman tragik dari kemakmuran hingga kehancuran akibat kelaparan dan peperangan (Ulangan 32: 23–25). “Mengapa ini terjadi pada kita?” seseorang hampir boleh mendengar tangisan mereka akibat putus asa. “Mereka mempersembahkan korban kepada roh-roh jahat yang bukan Tuhan, kepada dewa yang tidak mereka kenal, allah baru yang belum lama timbul, yang kepadanya nenek moyangmu tidak gentar." (Ulangan 32:17; Hosea 2: 5, 8). Pada saat pelanggaran seperti inilah, apabila Israel menuai kemurkaan Allah sepenuhnya atas ketidaktaatan mereka, inilah saatnya untuk menyanyikan lagu ini.

Lagu ini bersungguh-sungguh (Ulangan 32). Ia menceritakan kisah kebaikan Tuhan yang berbeza dengan kejahatan umat-Nya. Ia menyeru kepada mereka untuk “ingatlah zaman dahulu” ketika Tuhan membekalkan keperluan dan menjaga mereka dan “mengambil mereka, dan membawa mereka di atas sayap-Nya,” (Ulangan 32: 7, 11, AVB). Akhirnya, di tengah-tengah kelebihan kekayaan mereka, mereka melupakan dan meninggalkan Tuhan dan sebaliknya mempersebahkan korban kepada roh-roh Iblis (Ulangan 32:17). Ayat yang menyayat hati ini memberitahu kita tentang akibat buruk yang akan menimpa. Namun ada petunjuk bahawa Tuhan tidak sama sekali meninggalkan umat-Nya: “Sebab TUHAN akan membenarkan umat-Nya dan mengasihani hamba-hambanya,” dan  “Aku yang mematikan dan Aku yang menghidupkan; Aku meremukkan dan Aku menyembuhkan,” dan “Dia mengadakan pendamaian bagi tanah-Nya dan umat-Nya.” (Ulangan 32:36, 39; 32:43, AVB). Tuhan telah mengajar umat-Nya sebuah lagu yang, walaupun jujur dengan sakitnya, akan menjawab semua pertanyaan mereka. Ia akan memberitahu mereka asal usul mereka sebagai umat bagi Tuhan yang mereka tolak, mengenai dewa-dewa yang tidak berkuasa mereka letakkan menggantikan Dia dia, tentang alasan mengapa mereka berada dalam kekacauan yang mereka hadapi dan harapan untuk masa depan.

Lagu itu akan dinyanyikan selama beberapa generasi dan bertindak sebagai peringatan dan pencegahan untuk tidak meninggalkan Tuhan bapa leluhur mereka. Namun pada kemuncak apa yang disangka kemakmuran dan keamanan, lagu itu pasti kedengaran aneh dan tidak relevan di telinga mereka, jika ia dinyanyikan sama sekali. Tetapi sekarang mereka sedang mengalami kacau-bilau akibat pembuatan mereka sendiri, lagu yang keluar dari mulut mereka sendiri berfungsi sebagai “saksi” terhadap mereka (Ulangan 31:19). Tuhan telah meletakkan dalam jiwa kolektif umat Israel apa nasib mereka nanti kecuali mereka menentang penyembahan berhala bangsa-bangsa di sekeliling mereka.

Lagu ini adalah tragik, tetapi dari perspektif pengajarannya ia juga hebat. Ia dengan jelas menyatakan akibat ketidaksetiaan terhadap perjanjian itu. Ini menjelaskan penyebab di sebalik keadaan buruk setelah dilanda peperangan dan oleh unsur alam. Ia meletakkan beban kesalahan pada bahu umat Israel dan ia membenarkan Tuhan daripada dipersalahkan atas kemusnahan umat-Nya yang hampir sepenuh. Bolehkah seseorang memikirkan kaedah yang lebih baik untuk mencegah bencana nasional daripada berlaku selain menanamkan lagu nubuatan ini di dalam tradisi lisan umat itu yang menceritakan apa yang akan terjadi di tanah air mereka jika mereka menolak Tuhan yang menganugerahkannya kepada mereka?

Bincangkan: Siapakah yang tidak ingin melihat masa depan untuk dapat membuat keputusan yang lebih baik pada masa sekarang? Tuhan telah mengabulkan permintaan ini secara besar-besaran jika hanya kita mahu membaca apa yang Dia nyatakan dalam bentuk nubuatan. Ironinya adalah, walaupun dengan nyanyian kenabian di bibir Israel, mereka masih berjalan menuju kepada kes-senario yang  terburuk (Daniel 9:13–15). Apakah yang akibat ini ajarkan kepada kita mengenai faedah atau kerugian untuk dapat mengetahui masa depan?

#### Bahagian III: Penerapan Hidup

Langkah pertama untuk benar-benar menerapkan hukum di dalam kehidupan seseorang adalah membaca dan merenungkannya dengan penuh doa. Kita bukan membincangkan hanya Hukum Sepuluh. Ia akan selamanya mendapat satu tempat suci di kalangan umat Kristian dan Yahudi dan mereka seharusnyalah demikian. Hukum seperti yang ditakrifkan sebagai Taurat atau lima kitab pertama Musa adalah apa yang dimaksudkan oleh umat zaman purba apabila mereka berbicara mengenai hukum. Setelah kita menyedari hal ini, “hukum” mengambil definisi yang menuntut pelebaran. Kisah Taman Eden — itulah hukum; Semua kisah mengenai Abraham — itulah hukum; Laut Merah dibelah dua- itulah hukum, dll. Atas alas an ini maka hukum juga diterjemahkan dengan tepat sebagai “ajaran” atau “arahan”. Pemahaman ini serta merta membuat tajuk pelajaran kita agak berlebih-lebihan (walaupun perlu) - Ajaran sebagai Pengajar. Ya, kita semua berharap agar kita membiarkan ajaran yang Tuhan berikan kepada kita untuk benar-benar mengajar kita sesuatu. Adalah aneh untuk berfikir sebaliknya dan betapa malangnya kadang-kadang Ajaran itu (iaitu hukum) adalah tempat terakhir manusia (malah  umat Kristian sekalipun) uantuk mencari petunjuk. Ia adalah suatu hal yang sangat lucu jika bukan begitu tragik. Dengan iringan doa bersungguh-sungguh dalam membaca konteks hukum dalam Alkitab, dengan rujukan silang yang tekun dengan Perjanjian Baru makai a akan menjadikannya satu jalan untuk belajar, menghidupi dan menyayangi hukum Tuhan yang seimbang.