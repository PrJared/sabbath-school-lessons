---
title:  Supaya Engkau Berhasil
date:  13/10/2020
---

Di seluruh Alkitab, kita mendengar mengenai hasil lain akibat mengenali – dan menuruti – hukum Allah.

`Sila baca Yosua 1:7, 8. Apakah yang Tuhan katakan kepada Yosua dan bagaimanakah prinsip yang terdapat di sana digunapakai untuk kita hari ini?`

The Lord tells Joshua as he enters into Canaan: “Hanya, kuatkanlah dan mantapkanlah hatimu sungguh-sungguh. Berhati-hatilah supaya melakukan seluruh hukum Taurat yang diperintahkan oleh hamba-Ku Musa kepadamu. Janganlah menyimpang ke kanan atau ke kiri, supaya engkau berhasil ke mana-mana pun engkau pergi.” (Yosua 1:7, AVB).

Idea kejayaan ini sebagai hasil yang lahir daripada ketaatan mungkin kelihatan bertentangan dengan cara kejayaan itu diukur di dalam dunia kita sekarang. Ramai orang hari ini percaya bahawa tanda kejayaan adalah inovasi, kreativiti dan berdikari. Untuk berjaya dalam suatu industri tertentu sering memerlukan bakat dan pengambilan risiko yang luar biasa.

Namun, di mata Tuhan kejayaan memerlukan sekumpulan sumber yang berbeza.

`Sila baca Wahyu 12:17, Wahyu 14:12, Roma 1:5, Roma 16:26, Yakobus 2:10–12. Apakah yang ayat ini katakan kepada kita hari ini mengenai penurutan terhadap hukum Tuhan? Iaitu, walaupun kita tidak diselamatkan oleh kerana menurut hukum Tuhan, namun mengapakah ia sangat penting bahawa kita memeliharanya?`

Perjanjian Lama, Perjanjian Baru, Wasiat Lama, Wasiat Baru — tidak menjadi masalah: sebagai orang Kristian yang mempercayai Alkitab kita dipanggil untuk mematuhi hukum Tuhan. Pelanggaran terhadap hukum itu, juga dikenal sebagai dosa, hanya akan menyebabkan kesakitan, penderitaan dan kematian kekal. Siapakah yang belum belajar untuk dirinya sendiri, atau melihat sendiri, akibat dosa, akibat pelanggaran hukum Tuhan? Sama seperti Israel purba akan menjadi makmur dengan mematuhi hukum Tuhan (walaupun mereka juga memerlukan kurnia kasih), itu juga tidak berbeza bagi kita hari ini. Oleh itu, sebagai sebahagian daripada pendidikan Kristian kita perlu memelihara hukum Tuhan sebagai komponen utama daripada apa ertinya hidup oleh iman dan percayai pada kurnia kasih Tuhan.

`Apakah yang telah menjadi pengalaman anda sendiri dengan akibat dari dosa? Apakah yang anda pelajari yang anda boleh kongsikan dengan orang lain sehingga mereka juga mungkin tidak akan melakukan kesalahan yang sama?`