---
title:  Mengasihi dan takut Akan Tuhan
date:  11/10/2020
---

Kitab Ulangan memuat kata-kata terakhir Musa kepada Israel sebelum satu generasi baru, yang akhirnya akan memasuki Tanah Perjanjian. Tetapi sebelum mereka melakukannya, dia mempunyai beberapa pesanan dan arahan yang sangat jelas untuk mereka.

`Sila baca Ulangan 31: 9–13. Apakah ertinya takut kepada Tuhan?`

Tuhan bersungguh-sungguh tentang cara yang Dia berikan hukum-Nya kepada Israel. Dia membuat setiap ketentuan agar hukum-Nya tidak dilupakan. Dengan cara ini, Tuhan adalah pendidik yang panjang sabar. Dia mengajar dan mengulangi dan menghantar nabi dan menggunakan hamba-hamba-Nya untuk menyampaikan mesej-Nya. Dia melakukannya berulang kali. Sememangnya, bukankah sebahagian banyak tulisan dalam Perjanjian Lama tiada lain melainkan Tuhan yang ingin mengajar umat-Nya untuk mengikuti jalan hidup?

Perhatikan dalam ayat-ayat ini bagaimana Musa menekankan betapa pentingnya generasi akan datang mempelajari hukum itu. Musa menggambarkannya sebagai proses dua langkah. Mula-mula anak-anak akan mendengar hukum itu dibaca, kemudian mereka akan "belajar takut kepada YAHWEH, Tuhanmu" (Ulangan 31:13).

Pertama, mereka mendengar dan kemudian, mereka belajar untuk takut kepada Tuhan. Maksudnya, mempelajari undang-undang mengandaikan bahawa sikap takut itu bukanlah akibat semula jadi dalam mengenali hukum tersebut. Proses takut kepada Tuhan mestilah dipelajari. Musa menyiratkan bahawa pengetahuan dan takut itu adalah satu proses, bukan satu hubungan penyebab-akibat yang serta merta.

Juga, apakah ertinya “takut akan Tuhan” itu jika umat juga diberitahu untuk “mengasihi YAHWEH, Tuhanmu dengan segenap hatimu, dengan segenap jiwamu, dan dengan segenap kekuatanmu" (Ul. 6:5)? Mungkin kita dapat membandingkannya dengan cara seorang anak mengasihi dan takut akan ayah yang baik, seorang ayah yang menyatakan cinta dan asuhannya dengan menunjukkan bahawa dia mengatakan apa yang Dia maksudkan dan Dia maksudkan apa yang Dia katakan. Dengan seorang ayah seperti itu, jika anda melakukan kesalahan, anda pasti akan mengalami akibat dari kesalahan itu. Ya, kita boleh, dan mesti, mengasihi dan takut kepada Tuhan pada masa yang sama. Ia bukanlah suatu idea yang bercanggahan. Semakin banyak kita belajar tentang Tuhan, semakin kita mengasihi Dia kerana kebaikan-Nya; namun pada masa yang sama, semakin banyak kita mengetahui tentang Tuhan, kita juga akan lebih takut kepada-Nya, kerana kita dapat melihat betapa kudus dan benarnya Dia dan betapa berdosa dan tidak  mulianya kita, dan bagaimana hanay melalui kurnia kasih - pahala yang tidak layak diterima – maka kita tidak akan dimusnahkan.

`Bagaimanakah anda memahami apa ertinya mengasihi dan takut kepada Tuhan pada masa yang sama?`