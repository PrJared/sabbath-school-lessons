---
title:  Kesukaran dan Perjuangan Para Pemelihara Hukum
date:  14/10/2020
---

Terdapat banyak faedah untuk mengikuti hukum Tuhan, seperti yang dibuktikan pada orang-orang yang diberkati oleh Tuhan. Yosua mengikuti ajaran Tuhan dengan teliti dan dia memimpin umat Israel dengan baik. Berkali-kali, Tuhan memberitahu Israel bahawa jika mereka taat pada hukum, mereka akan berjaya.

`Sila baca 2 Tawarikh 31:20, 21. Apakah antara alasan umata di dalam ayat ini tentang mengapa Hizkia menjadi makmur?`

Apapun prasarana pendidikan yang ada pada kita, kita mesti menekankan pentingnya penurutan. Namun para pelajar kita tidak bodoh. Lambat laub merea akan memperhatikan reality nyata bahawa sesetengah orang adalah setia, penyayang, dan taat. Namun — apa? Bencana menimpa mereka juga. Bagaimanakah kita menjelaskan realiti ini?

Hakikatnya, kita tidak boleh menjelaskannya. Kita hidup dalam dunia dosa, di dalam dunia kejahatan, satu dunia di mana kontroversi besar ini berterusan dan tidak ada yang kebal terhadapnya.

Apakah yang ayat-ayat berikut ajarkan kepada kita mengenai persoalan yang sukar ini? Markus 6:25–27; Ayub 1, 2; 2 Korintus 11:23–29.

Tanpa disoal, orang yang baik dan setia, orang yang taat pada hukum, tidak selalu makmur, setidak-tidaknya sebagaimana dunia memahami kemakmuran. Di sini, mungkin juga merupakan sebahagian daripada jawapan kepada persoalan yang sukar ini, soalan yang, ketika kita ingin mengajarkan pentingnya undang-undang, ia pasti akan dibangkitkan. Apakah sebenarnya yang kita maksudkan dengan "kemakmuran"? Apakah yang dikatakan oleh pemazmur? “Sebab lebih baik satu hari di pelataran-Mu dari pada seribu hari di tempat lain; lebih baik berdiri di ambang pintu rumah Allahku dari pada diam di kemah-kemah orang fasik.” (Mazmur 84:11). Tidak di ragukan bahawa, menurut piawai dunia, sekalipun mereka yang setia kepada Tuhan dan patuh kepada hukum-Nya tidak selalu "makmur," sekurang-kurangnya buat masa ini. Kita tidak bersikap benar kepada para pelajar kita jika kita mengatakan sebaliknya.

`Sila baca Ibrani 11: 13–16. Bagaimanakah ayat-ayat ini membantu kita memahami mengapa mereka yang setia masih menderita dalam hidup ini?`