---
title:  Kajian Tambahan
date:  02/10/2020
---

“Pasangan suci itu bukan sahaja anak-anak di bawah jagaan Tuhan yang adalah Bapa tetapi juga adalah pelajar yang mendapat ajaran dari Pencipta yang maha bijaksana. Mereka dikunjungi oleh para malaikat, dan diberikan persekutuan dengan Pencipta mereka, tanpa ada tabir gelap yang memisahkan mereka. Mereka penuh dengan semangat yang diturunkan oleh pohon kehidupan, dan kekuatan intelektual mereka hanya sedikit lebih rendah daripada para malaikat. Misteri alam semesta yang dapat dilihat – ‘tentang keajaiban-keajaiban dari Yang Mahatahu’ (Ayub 37:16) —memberi mereka sumber pengajaran dan kegembiraan yang tidak habis-habis. Undang-undang dan operasi alam, yang telah melibatkan penelitian manusia selama enam ribu tahun, dibuka untuk mereka oleh Pencipta dan Penopang kekal atas segala-galanya. Mereka berkomunikasi dengan daun dan bunga dan pokok, mengumpulkan daripadanya rahsia kewujudan masing-masing. Dengan setiap makhluk hidup, dari haiwan paling perkasa yang bermain-main di tengah-tengah perairan kepada serangga terkecil yang terapung di celah sinaran matahari, semuanya Adam tahu. Dia telah memberikan nama masing-masing, dan dia mengenal sifat dan kebiasaan semua ciptaan. Kemuliaan Tuhan di angjasa, dunia ciptaan yang tidak terhitung jumlahnya dalam putaran yang teratur, 'keseimbangan awan', misteri pada cahaya dan bunyi, siang dan malam — semuanya terbuka untuk dipelajari oleh ibu bapa pertama kita. Pada setiap daun hutan atau batu pada gunung, di setiap bintang yang bersinar, di bumi dan udara dan langit, nama Tuhan ada tertulis. Turutan dan harmoni pada penciptaan berbicara kepada mereka tentang kebijaksanaan dan kekuatan yang tidak terbatas. Mereka sentiasa menemukan daya tarikan yang memenuhi hati mereka dengan cinta yang lebih dalam dan mengundang ungkapan kesyukuran yang segar.”- Ellen G. White, Patriarchs and Prophets, ms. 50, 51.

**Soalan Perbincangan**:

`Sekiranya Tuhan pada mulanya bermaksud bahawa sekolah/pekerjaan menjadi peluang bagi manusia untuk menemui-Nya dan ciptaan-Nya, apakah kita masih menepati kehendak Tuhan itu di dalam pekerjaan kita hari ini? Bagaimanakah kita dapat berkenalan dengan Tuhan dengan lebih baik melalui pekerjaan kita (bergaji, pendidikan, sukarela, pelayanan, dll.)?`

`Apabila kita memperhatikan kelicikan Syaitan di Taman Eden, adalah mudah bagi kita menjadi kecewa dengan kelemahan kita sendiri sebagai manusiaw. Adam dan Hawa tahu bahawa Tuhan itu dekat, namun mereka menerima kata-kata ular yang separuh benar itu. Bagaimanakah kita, yang tersingkir daripada kerapatan fizikal yang dekat dengan Tuhan, masih dapat memperoleh kuasa dari-Nya untuk menolong kita mengatasi godaan?`

`Bincangkan persoalan mengenai autoriti dan mengapa sangat penting untuk tunduk kepada autoriti itu. Apakah yang berlaku apabila garis autoriti itu menjadi kabur? Bagaimanakah autoriti boleh disalahgunakan, dan bagaimanakah kita merespon apabila ia berlaku?`