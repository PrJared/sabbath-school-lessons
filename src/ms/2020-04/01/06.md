---
title:  Penghina Autoriti
date:  01/10/2020
---

Sebilangan orang dianggap "pelajar semula jadi" di dalam kelas. Mereka hampir tidak perlu belajar untuk memperoleh nilai yang cemerlang. Mereka menyerap bahan dengan mudah. Pengetahuan mereka nampaknya "melekat".  Bagaimanapun, 2 Petrus 1 dan 2 membuktikan bahawa pendidikan kita di dalam Kristus adalah pengalaman yang sama peluang bagi mereka yang akan mendedikasikan diri mereka sendiri. Kata-kata yang mendorongkan di dalam 2 Petrus 1 berbeza dengan peringatan serius di dalam 2 Petrus 2.

`Sila baca 2 Petrus 2: 1–17. Apakah kata-kata berkuasa dan mengutuk yang dia ungkapkan di sini? Pada masa yang sama, di tengah peringatan dan kecaman yang tajam ini, apakah harapan besar yang dijanjikannya kepada kita?`

Perhatikan apa yang ditulis oleh Petrus dalam ayat 10 mengenai mereka yang memandang rendah terhadap kekuasaan. Sesungguhnya ia berupa satu teguran terhadap apa yang menjadi reality pada zaman kita juga. Kita sebagai badan gereja harus bekerja di atas suatu peringkat  kekuasaan tertentu (lihat Ibrani 13: 7, 17, 24), dan kita diminta untuk tunduk dan patuh kepadanya, sekurang-kurangnya pada tahap yang mereka sendiri adalah setia kepada Tuhan .

Namun, di tengah-tengah kecaman yang keras ini, Petrus menawarkan (dalam ayat 9) satu nota balas. Dia mengatakan bahawa walaupun Tuhan berkuasa untuk mengusir orang-orang yang memilih penipuan, “Tuhan tahu menyelamatkan orang-orang saleh dari pencubaan.” Mungkinkah sebahagian dari pendidikan kita di dalam Kekristianan bukan hanya menghindari godaan tetapi juga mempelajari banyak cara yang Tuhan boleh dan akan lakukan untuk menyelamatkan kita dari itu serta membantu melindungi kita dari mereka, yang Dia peringatkan kepada kita, yang “akan memasukkan pengajaran-pengajaran sesat yang membinasakan” (2 Petrus 2: 1)? Juga, kerana, penghinaan terhadap autoriti sangat dikutuk, bukankah pendidikan Kristian kita juga harus terdiri daripada belajar cara yang tepat untuk memahami, tunduk, dan taat kepada “pemimpin-pemimpin kamu” (Ibrani 13: 7)?

Walaupun seseorang tidak dapat mengatakan bahawa Adam dan Hawa membenci autoriti, pada akhirnya mereka memilih untuk tidak mematuhi autoriti itu. Apa yang membuat pelanggaran mereka begitu buruk adalah kerana mereka melakukannya sebagai satu respon yang terang-terangan bercanggah dengan apa yang diberitahu kepada mereka oleh autoriti itu, iaitu Tuhan sendiri, yang telah melakukannya demi kebaikan mereka juga.

`Perhatikan lebih lanjut mengenai persoalan mengenai autoriti ini, bukan hanya di dalam gereja atau keluarga, tetapi juga dalam kehidupan secara umum. Mengapakah autoriti itu, baik dalam pelaksanaannya dan dalam penerimaan terhadapnya yang tepat, sangat penting? Bawalah jawapan anda ke kelas pada hari Sabat nanti.`