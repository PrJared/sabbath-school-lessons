---
title:  Terlepas Pandang Mesej Itu
date:  29/09/2020
---

Seperti yang kita lihat kelmarin, walaupun perintah Tuhan yang jelas namun Hawa - bahkan dalam bahasanya – telah meremehkan apa yang telah diajarkan kepadanya.

Walaupun dia tidak salah mentafsirkan apa yang Tuhan katakan kepadanya, dia jelas tidak menganggapnya sebagai suatu yang cukup serius. Tindakannya tidak dapat dibesar-besarkan lebih dari itu.

Oleh itu, ketika Hawa menemui ular itu, dia mengulangi (tetapi tidak tepat) kepada ular apa yang Tuhan katakan mengenai pokok di Taman itu (Kejadian 3: 2, 3). Sudah tentu, mesej ini bukan suatu berita baharu kepada ular itu. Ular itu sudah biasa dengan perintah itu dan oleh itu dia sudah bersedia untuk memutar-belitkannya, sehingga membuat Hawa yang tidak bersalah itu menjadi mangsa.

`Sila kaji Kejadian 3: 4–6. Selain secara langsung menyangkal apa yang Tuhan katakan, apa lagi yang dikatakan oleh ular itu, yang jelas berjaya memperdayakan Hawa? Prinsip apakah yang dia telah salahgunakan?`

Ketika ular memberitahunya bahawa sebahagian dari mesej itu tidak betul, Hawa boleh saja pergi merujukkan hal itu dengan Tuhan. Inilah keindahan pendidikan Eden: akses yang dimiliki para pelajar kepada Guru Perkasa mereka pasti melebihi apa yang sekarang dapat kita fahami di bumi. Namun, bukannya melarikan diri, bukannya mencari pertolongan ilahi, Hawa menerima mesej ular itu. Penerimaannya terhadap mesej yang digubal oleh ular itu memerlukan suatu sikap ragu-ragu dari pihak Hawa tentang Tuhan dan apa yang Dia katakan kepada mereka.

Sementara itu, Adam merantau ke dalam satu situasi yang sukar. “Adam memahami bahawa temannya telah melanggar perintah Tuhan, mengabaikan satu-satunya larangan yang dikenakan kepada mereka sebagai ujian kesetiaan dan cinta mereka. Terdapat perjuangan yang mengerikan di dalam fikirannya. Dia bersedih kerana dia membiarkan Hawa berpisah dari sisinya. Tetapi sekarang perbuatan itu dilakukan; dia mesti terpisah dari dirinya yang persekutuan dengannya telah menjadi kegembiraannya. Bagaimanakah dia menghadapinya?”- Ellen G. White, Patriarchs and Prophets, ms. 56. Malangnya, walaupun mengetahui apa yang betul dan apa yang salah, dia juga memilih salah.

`Fikirkan ironi yang memperdayakan di sini: ular itu mengatakan bahawa jika mereka memakan pokok itu, mereka akan menjadi sama “seperti Tuhan” (Kejadian 3: 5). Tetapi tidakkah Kejadian 1:27 mengatakan bahawa mereka sudah seperti Tuhan? Apakah yang hal ini boleh ajarkan kepada kita tentang betapa mudahnya kita diperdayakan dan mengapa iman dan kepatuhan adalah satu-satunya perlindungan kita, walaupun kita telah diberi pendidikan yang terbaik, seperti Adam dan Hawa?`