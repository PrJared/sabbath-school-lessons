---
title:  Sekolah Pertama
date:  27/09/2020
---

Walaupun kita tidak menganggap taman sebagai kelas, itu masuk akal, terutama seperti Eden, yang dipenuhi dengan kekayaan ciptaan Tuhan yang belum terjamah. Sukar dibayangkan, dari perspektif kita hari ini, betapa makhluk yang tidak terjejas ini, di dalam dunia yang tidak terjejas, yang secara langsung diajar oleh Pencipta mereka, telah duduk belajar di "bilik darjah" itu.

`Baca Kejadian 2: 7–23. Apakah yang anda perhatikan tentang tujuan Tuhan dalam mencipta, menempatkan, dan menggunakan Adam?`

Tuhan telah menciptakan lelaki dan wanita itu menurut gambar-Nya dan memberi mereka tempat kediaman dan pekerjaan yang bermakna. Apabila anda memperhatikan dinamik guru-pelajar, ini adalah satu hubungan yang ideal. Tuhan mengetahui kemampuan Adam kerana Dia telah menciptakan Adam. Dia dapat mengajar Adam, dengan mengetahui bahawa Adam dapat merealisasikan potensi penuhnya.

Tuhan memberi manusia itu satu tanggungjawab, tetapi Dia juga menginginkan kebahagiaan untuknya. Mungkin sebahagian daripada cara memberinya kebahagiaan adalah memberinya tanggungjawab. Lagipun, siapakah yang tidak mendapat kepuasan - kebahagiaan, bahkan - dari diberi tanggungjawab dan kemudian menunaikannya dengan setia? Tuhan tahu hati Adam dan apa yang dia perlukan untuk berkembang maju, sehingga Dia memberikan tugas Adam untuk menjaga taman itu.  “TUHAN mengambil manusia itu dan menempatkannya dalam taman Eden untuk mengusahakan dan memelihara taman itu” (Kejadian 2:15). Sukar bagi kita untuk membayangkan, yang mengetahui hanya dunia dosa dan kematian seperti kita, apakah jenis pekerjaan yang mesti dilakukan dan pelajaran yang, tanpa ragu, Adam pelajari semasa dia bekerja dan menjaga taman mereka.

Dalam Kejadian 2: 19–23, Tuhan menciptakan binatang sebagai teman untuk Adam, dan Dia juga menciptakan Hawa sebagai isteri Adam. Tuhan tahu bahawa Adam memerlukan persahabatan dan pertolongan seorang rakan sebaya, sehingga Dia menciptakan wanita.

Tuhan juga tahu bahawa manusia perlu berada dalam hubungan dekat dengan-Nya, jadi Dia menciptakan satu ruang intim di Eden di dalam lingkungan taman itu. Semua ini membuktikan rencana Tuhan dalam penciptaan dan kasih-Nya kepada manusia. Sekali lagi, dari jarak yang sangat jauh antara kita dan Eden, sukar untuk membayangkan bagaimana keadaannya — walaupun ia suatu yang menyeronokkan untuk cuba membayangkannya, bukan?

`Walaupun kita jauh dari Eden, kita masih dapat belajar pendidikan dari alam. Apakah di antara pelajaran itu dan bagaimana kita dapat memanfaatkannya ketika kita mentafsirkannya melalui lensa Kitab Suci?`