---
title:  Komen Guru
date:  02/10/2020
---

#### Bahagian I: Gambaran keseluruhan

Pada mulanya, tidak ada sekolah atau universiti. Tetapi walaupun tanpa buku, dewan kuliah, atau elektronik yang disulami internet, namun pengetahuan – yang kaya dengan kebijaksanaan dan kebaikan - masih disampaikan. Melalui kabut yang membasahi bumi (Kejadian 2: 6), seseorang dapat mengenali bentuk Tuhan, sebuah taman sebagai bilik darjah, dan dua orang pelajar daripada tanah liat yang masih segar, yang baru sahaja dianimasikan oleh nafas-Nya yang menghidupkan (Kejadian 2: 7). Seseorang tidak selalu menganggap Taman Eden itu sebagai sebuah bilik kelas di mana Tuhan duduk sebagai Pengajar, tetapi pelajaran minggu ini membimbing kita ke arah itu.

Dua lapisan pengajaran muncul dari permulaan kitab Kejadian. Pertama, Kejadian membolehkan kita berjalan di dalam sandal Adam dan Hawa (atau, lebih tepatnya, pada bekas tapak kaki mereka yang tidak berkasut) dan mendengarkan ceramah di dalam bilik kelas induk yang mungkin diadakan oleh Tuhan mengenai sejarah Penciptaan, tujuan dan tanggungjawab keluarga manusia (Kejadian 1: 26-28), pelajaran dari alam, meditasi tentang perkahwinan (Kejadian 2:18), dan peringatan tentang musuh dan pohon larangan (Kejadian 2:17). Kedua, kita boleh belajar dari kisah Kejadian sama seperti yang kita lakukan dari buku teks. Pencerahan tentang sifat godaan ular, akibat ketidakpercayaan dan ketidaktaatan, sifat Tuhan dicabar dan dibuktikan benar dan persediaan untuk keselamatan muncul sebagai tema pengajaran dan perenungan.

Dalam mengetahui asas sejarah dari mana-mana cabang akademik selalunya membawa perspektif dan pemahaman yang lebih besar. Sama seperti tidak ada pengganti untuk mengetahui aksioma Euclid dalam mempelajari geometri, memahami bab-bab awal pada kitab Kejadian adalah penting untuk memahami seluruh Alkitab dan kisah penuh Penebusan.

#### Bahagian II: Ulasan

Kemurnian lwn Kelicikan

Dalam Kejadian 3, kenyataan dalam kata-kata pembukaan ular sebagai “cerdik,” dan "licik" (LAI, ABB) mengetengahkan perbezaan penting di antara ular dengan adam dan ishshanya, lelaki itu dan isterinya. Istilah Ibrani yang diterjemahkan “licik” ('arum) mengandungi akar konsonan yang sama dan bunyi vokal yang serupa dengan istilah Ibrani yang diterjemahkan sebagai “telanjang” (' arom), yang digunakan untuk menggambarkan keadaan Adam dan Hawa dalam ayat sebelumnya. Ketika membaca bahasa Ibrani dengan nyaring, arom / arum ini diucapkan hampir kedengaran sama dan serupa dan mengingatkan kepada pembaca bahawa satu permainan kata (paronomasia) sedang digunakan. Kita akan melihat Hawa yang tidak bersalah melangkah ke arena si penipu yang berpengalaman dan licik. Dia dan Adam makan buah itu, dan segala-galanya telah berubah sejak itu.

Tetapi bagaimanakah ular itu melakukannya? Bagaimanakah dia dapat mengambil kesempatan menggunakan 26 perkataan untuk menyebabkan makhluk yang tidak berdosa, yang benar-benar lengkap dalam segala-gala dan dijaga, untuk memberontak terhadap Tuhan yang unsur utamanya adalah cinta yang murni (1 Yohanes 4: 8)? Apapun yang dilakukan oleh ular itu, ia berkesan. Melalui satu penelitian terhadap perbualan antara ular dan Hawa, anda sebagai guru boleh menunjukkan betapa liciknya strategi Syaitan itu— dan betapa ia sangat berkesan ribuan tahun kemudian.

Sekolah Eden dan Ujian Ketaatan

Eden bukan sekadar sebuah taman; ia adalah pendidikan: “Sistem pendidikan yang diinstitusikan pada permulaan dunia harus menjadi model bagi manusia selama waktu sesudahnya. Sebagai gambaran prinsipnya, sebuah sekolah model telah didirikan di Taman Eden, rumah ibu bapa pertama kami. Taman Eden adalah bilik darjahnya, alam adalah buku pelajaran, Pencipta Sendiri adalah Pengajar. ”- Ellen G. White, Education, ms. 20.

Tetapi kesinambungan pendidikan Adam dan Hawa bergantung pada kesetiaan mereka yang teguh terhadap semua ajaran dan perintah Guru Ilahi mereka. “Selama mereka tetap setia pada hukum ilahi, kemampuan mereka untuk mengetahui, menikmati dan mengasihi akan terus meningkat. Mereka akan terus memperoleh khazanah pengetahuan baru, menemukan sumber kebahagiaan segar dan memperoleh konsep jelas dan bertambah lebih jelas lagi mengenai kasih Tuhan yang tidak terduga dan tidak putus-putus.”- Ellen G. White, Patriarchs and Prophets, ms. 51.

Oleh itu, untuk memastikan kesetiaan mereka, Tuhan akan menguji ketaatan mereka. “Seperti para malaikat, penghuni di Eden diletakkan dalam tempoh percubaan; harta pusaka mereka dapat dikekalkan hanya dengan syarat kesetiaan terhadap hukum Pencipta. Mereka dapat mematuhi dan hidup, atau tidak taat dan binasa. Tuhan telah menjadikan mereka penerima berkat yang kaya; tetapi seandainya mereka mengabaikan kehendak-Nya, Dia yang tidak mengecualikan malaikat yang telah berdosa, tidak akan menyelamatkan mereka; pelanggaran menyebabkan kehilangan kurnia-Nya dan mendatangkan kesengsaraan dan kehancuran kepada mereka. "- Muka surat 53.

Peperiksaan akhir melibatkan satu pokok dan satu larangan. “Di tengah-tengah taman, dekat dengan pohon kehidupan, berdiri pohon pengetahuan baik dan jahat. Pokok ini dirancang khusus oleh Tuhan untuk menjadi janji ketaatan, iman, dan cinta mereka kepada-Nya. Pada pohon ini, Tuhan memerintahkan ibu bapa pertama kita untuk tidak makan, jangan menyentuhnya, supaya mereka tidak mati. Dia mengatakan kepada mereka bahawa mereka bebas memakan buah dari semua pokok di kebun kecuali yang satu ini, tetapi jika mereka memakan buah dari pokok itu, mereka pasti akan mati. ”- Ellen G. White, The Story of Redemption, ms. 24.

Tuhan melakukan lebih dari sekadar memerintahkan Adam dan Hawa untuk tidak menyentuh atau merasakan buahnya. Dia mengutus malaikat untuk memberi pasangan itu arahan tambahan, dengan memberitahu mereka bahawa mereka akan lebih kuat jika bersama untuk melawan godaan daripada berjauhan. “Para malaikat telah mengingatkan Hawa agar berhati-hati memisahkan dirinya dari suaminya ketika bekerja dalam pekerjaan harian mereka di taman itu; bersama suminya dia akan lebih selamat dari pencubaan daripada jika dia sendirian. Namun ketika diserap oleh tugasnya yang menyenangkan, tanpa disedari dia sudah terpisah dari sisi suaminya. Setelah mengetahui bahwa dia sendirian, dia merasa takut adanya bahaya, tetapi dia mengabaikan rasa takutnya dan memutuskan bahawa dia memiliki kebijaksanaan dan kekuatan yang cukup untuk mengenali kejahatan dan melawannya. Tanpa memberikan perhatian kepada peringatan para malaikat, dia segera mendapati dirinya menatapi dengan rasa ingin tahu bercampur kekaguman pada pohon larangan. ”- Ellen G. White, Patriarchs and Prophets, ms. 53, 54.

Hawa tidak menyerahkan sikap ingin tahu itu kepada arahan berhati-hati  dari para malaikat mengajarnya, dan kepada Tuhan, Maha Guru-nya. “Hawa mendapati dirinya menatapi dengan rasa ingin tahu bercampur kekaguman pada pohon larangan itu. Dia melihatnya sangat indah, dan bertanyakan pada dirinya sendiri mengapa Tuhan dengan telah memutus untuk melarang mereka makan atau menyentuhnya. Sekarang adalah peluang Iblis. Dia memanggilnya seolah-olah dia dapat mengaburkan pemikirannya: 'Ya, apakah Tuhan telah mengatakan, Kamu tidak akan memakan setiap pokok di taman ini?"- Ellen G. White, The Story of Redemption, ms. 32.

Pertanyaan permulaan ular itu berupa baji yang akhirnya akan mengikis pandangan keseluruhan pada Hawa dan melemahkan sebahagian besar daripada apa yang telah diajar untuk dihargai dan dianggapnya benar. "Kepada pertanyaan si penggoda itu, dia menjawab: 'Kita boleh memakan buah-buahan dari pohon-pohon di taman ini: tetapi dari buah pohon yang berada di tengah-tengah taman ini, Tuhan berfirman, Kamu tidak boleh memakannya, jangan pula kamu menyentuhnya, supaya kamu tidak mati. Lalu ular itu berkata kepada wanita itu: Kamu pasti tidak akan mati: kerana Tuhan mengetahui bahawa pada hari kamu memakannya, maka matamu akan terbuka, dan kamu akan menjadi seperti Tuhan, mengetahui yang baik dan yang jahat.”

"Dengan memakan buah pohon ini, dia menyatakan, mereka akan mencapai sfera keberadaan yang lebih tinggi dan memasuki bidang pengetahuan yang lebih luas. Dia sendiri telah memakan buah larangan itu, dan sebagai hasilnya dia telah memperoleh keupayaan untuk berkata-kata. Dia menyindir bahawa Tuhan dengan cemburu ingin menahannya dari mereka, agar mereka tidak ditinggikan untuk setara dengan-Nya. Kerana ciri-cirinya yang luar biasa itu, yang memberikan kebijaksanaan dan kekuatan, maka Dia telah melarang mereka merasainya atau malah menyentuhnya. ”- Ellen G. White, Patriarchs and Prophets, ms/ 54.

Naratif ini mempamerkan satu bentuk pendidikan mengikut pandangan dunia. Pandangan dunia pada Hawa sebelum Kejatuhan didasarkan pada pengetahuan tentang Tuhan Pencipta yang banyak membekalkan dengan kelimpahan untuk ciptaan-Nya, yang hanya didorong oleh kasih yang tidak mementingkan diri sendiri. Pohon larangan itu berdiri sebagai ujian dan simbol bahawa Adam dan Hawa, walaupun bebas, tidak boleh hidup secara mandiri selain dari  Bersama Tuhan yang menciptakan mereka. Namun ular itu memberikan satu gambaran yang berbeza pada Hawa yang tidak dapat dipengaruhi dan tidak bersalah. Dengan menggunakan data yang sama di sekeliling mereka, dia mentafsirkan semula dinamik pada taman itu dalam cara yang menggambarkan Tuhan sebagai: (1) secara maksimum membatasi apa yang baik, (2) diancam oleh mereka yang memakan buah larangan yang dia katakan sebagai berkuasa memberikan pengetahuan, dan (3) salah maklumat/memperdayakan mengenai akibat berbahaya dari pokok itu. Seseorang akan dipaksa untuk meragukan kasih Tuhan dalam keadaan yang sedemikian. Setelah kasih dilemahkan, maka orang itu akan mempersoalkan kebolehpercayaan kata-kata Tuhan dan itu adalah langkah singkat dari situ untuk menolak autoriti-Nya. Adam dan Hawa telah melakukan ini, dan kita semua mengikutinya. Adalah misi pendidikan Seventh-day Adventist untuk membalikkan pemutarbelitan awal pada sifatTuhan ini di dalam fikiran ciptaan-Nya dan menggantinya dengan kebenaran tentang siapa Tuhan itu. Diciptakan sebagai pembawa imej Tuhan menyusaikan kita dengan tepat untuk tugas ini.

#### Bahagian III: Penerapan Hidup

1. Perasan tiga serangkai; malu, telanjang dan takut merangkumi motif utama dalam naratif pencubaan itu. Keadaan telanjang dan ketiadaan rasa malu adalah keterangan pengenalan bagi pasangan manusia pertama itu sebelum mereka tunduk kepada pencubaan (Kejadian 2:25). Kesedaran mereka terhadap keadaan yang telanjang dan perasaan malu adalah akibat pertama daripada pelanggaran (Kejadian 3: 7). Lagi, sikap takut dan rasa malu telah menyebabkan mereka bersembunyi ketika mereka mendengar suara Adonai Elohim, Tuhan Yahweh (Kejadian 3: 9, 10). Tuhan malah bertanya bagaimana mereka tahu bahawa mereka telanjang (Kejadian 3:11). Tidak ada penggunaan kata-kata Ibrani untuk dosa, pemberontakan, atau kejahatan dalam naratif tersebut. Pada pendapat anda, mengapakah ia demikian? Dalam cara apakah rasa malu dan sikap takut menjadi asas bagi manusia? Bagaimanakah dengan mengenali Tuhan dan keselamatan-Nya boleh menangani masalah ini?

2.  Sesetengah orang masih melihat Tuhan Kristian itu sebagai membataskan. Berapa seringkah kita pernah mendengar, “Apakah salahnya melakukan” ini atau itu? Apakah cara yang paling berkesan untuk mengikiskan pandangan yang sudah berusia ribuan tahun ini ke atas reputasi Tuhan? Salah satu strategi adalah untuk menunjukkan bahawa Tuhan masih membataskan satu perkara daalam ciptaan-Nya: iaitu dosa. Hakikat bahawa satu pokok itu menghasilkan seribu jenis buah yang berbeza tidak bermakna bahawa Tuhan melarang kita dari melakukan seribu jenis.