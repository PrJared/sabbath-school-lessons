---
title:  Pencerobohan
date:  28/09/2020
---

Salah satu kegembiraan yang luar biasa bagi ramai guru ialah menyusun bilik darjah mereka: menggantung papan buletin, mengatur bekalan dan menyusun bilik dalam cara yang paling diingini. Ketika kita melihat visi Tuhan untuk kelas yang merupakan Taman Eden, kita melihat perhatian yang Dia ambil dalam menyediakan persekitaran pembelajaran bagi Adam dan Hawa. Dia mahukan kecantikan untuk mengelilingi mereka. Kita dapat bayangkan bahawa setiap bunga, burung, binatang, dan pokok memberi peluang kepada Adam dan Hawa untuk belajar lebih banyak mengenai dunia mereka dan tentang Penciptanya.

Namun ada perubahan mendadak dari Kejadian 2 ke Kejadian 3. Kita telah mengambilkira semua kebaikan yang Tuhan ciptakan dengan niat Ilahi. Tetapi dalam Kejadian 3: 1 kita juga disedarkan dengan ketetapan Tuhan mengenai pemilihan bebas. Kehadiran ular sebagai “lebih halus dari binatang buas di mana pun" adalah penyimpangan dari bahasa yang digunakan sehingga ini. Kata-kata seperti “sangat baik” dan “tidak malu” dan “menyenangkan” adalah kata sifat yang digunakan untuk menggambarkan ciptaan Tuhan dalam fasal sebelumnya. Namun, sekarang, dengan ular, ada perubahan pada nada itu. Istilah "lebih halus" juga diterjemahkan dalam beberapa versi sebagai "licik." Tiba-tiba elemen negatif diperkenalkan dalam apa yang selama ini hanya suatu yang sempurna.

Sebaliknya, Kejadian memperlihatkan Tuhan sebagai berlawanan daripada "licik." Tuhan secara empatik jelas mengenai harapan-Nya terhadap pasangan itu di taman. Kita tahu dari perintah Tuhan dalam Kejadian 2:16, 17 bahawa Dia telah menetapkan satu peraturan utama yang harus mereka patuhi, dan itu tidak memakan dari pohon larangan.

Apa pun yang dapat kita ambil dari kisah ini, satu perkara yang menonjol: Adam dan Hawa diciptakan sebagai makhluk bermoral bebas, makhluk yang dapat memilih antara taat setia dan mengingkari. Oleh itu, sejak awal, bahkan di dunia yang tidak terjejas, kita dapat melihat realiti pada kehendak bebas yang ada pada manusia.

`Dalam Kejadian 3: 1–6, sila kaji gambvaran yang ular gunakan dan kemudiannya Hawa mengulanginya. Apakah yang anda dapat perhatikan mengenai maklumat yang diberikan oleh ular kepada Hawa? Apakah yang anda dapat perhatikan tentang bagaimana Hawa kemudiannya menganggapi pohon pengetahuan tentang kebaikan dan kejahatan itu?`

Di dalam Kejadian 2:17, Tuhan memberitahu Adam bahawa jika dia makan dari pohon itu Dia berkata “pastilah engkau mati.” Ketika Hawa, dalam Kejadian 3: 3, mengulangi perintah itu, dia tidak menyatakannya dengan tegas, meninggalkan perkataan “pastilah.” Dalam Kejadian 3:4, ular memasukkan kembali perkataan itu tetapi bertentangan dengan apa yang Tuhan katakan. Nampaknya walaupun Hawa diajar tentang Tuhan di Taman itu, dia tidak memandang serius apa yang dipelajarinya sebagaimana seharusnya, seperti yang kita lihat melalui bahasa yang dia gunakan.