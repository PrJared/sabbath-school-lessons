---
title:  Pengalaman
date:  20/04/2020
---

`Sila baca Roma 2: 4 dan Titus 3: 4, 5. Bagaimanakah kita mengalami kebaikan, kesabaran, pengampunan, kemurahan hati, dan kasih Tuhan? Mengapakah penting  iman kita bukan hanya pengetahuan abstrak, intelektual, tetapi sesuatu yang  kita benar-benar alami? Pada masa yang sama, dalam cara bagaimanakah pengalaman kita dapat bertentangan dengan Alkitab dan bahkan menyesatkan kita dalam iman kita?`

Pengalaman adalah sebahagian daripada kehidupan kita. Ia amat memberi kesan kepada perasaan dan pemikiran kita. Tuhan telah membentuk kita sedemikian rupa sehingga hubungan kita dengan ciptaan-Nya, dan bahkan kepada Tuhan sendiri, sangat berkait dan dibentuk oleh pengalaman kita.

Tuhan ingin kita mengalami keindahan hubungan. Tuhan juga mahu kita melihat keindahan seni, muzik, dan keajaiban penciptaan. Dia mahu kita mengalami  sukacita penyelamatan-Nya dan kuasa janji-janji dalam Firman-Nya. Agama dan iman kita lebih daripada hanya sekadar doktrin dan pilihan yang rasional. Apa yang kita alami secara signifikan membentuk pandangan kita tentang Tuhan dan pemahaman kita tentang Firman-Nya. Tetapi kita juga perlu melihat dengan jelas had dan ketidakupayaan pengalaman kita apabila mengetahui kehendak Tuhan.

`Apakah peringatan yang terdapat dalam 2 Korintus 11: 1-3? Apakah yang hal ini beritahu kita mengenai had berharap  kepada pengalaman kita?`

Pengalaman boleh menjadi sangat memperdaya. Oleh itu, pengalaman perlu diuji oleh Alkitab. Ia perlu  dibentuk oleh Kitab Suci dan ditafsirkan oleh Kitab Suci. Kadang-kadang kita ingin mengalami sesuatu yang tidak selaras dengan Firman dan kehendak Tuhan. Di sini kita perlu belajar untuk mempercayai Firman Tuhan lebih daripada pengalaman dan keinginan kita. Kita harus berjaga-jaga untuk memastikan bahawa pengalaman kita selalu selaras dengan Firman Tuhan dan tidak bertentangan dengan ajaran Alkitab yang jelas.

`Iman kita merangkumi kasih kepada Tuhan dan kasih kepada sesama manusia (lihat Markus 12: 28-31). Perintah-perintah ini menunjukkan kepada kita bahawa pengalaman hidup kita adalah penting. Tetapi mengapakah pengalaman kita harus sentiasa selaras dengan kebenaran Alkitab?`