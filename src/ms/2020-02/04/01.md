---
title:  Alkitab Sumber Teologi Kita Yang Berautoriti
date:  18/04/2020
---

### Bacaan Untuk Pelajaran Minggu Ini
Mark 7:1–13; Rom. 2:4; 1 Yoh 2:15–17; 2 Kor. 10:5, 6; Yoh 5:46, 47; Yoh 7:38.

> <p>Ayat Hafalan</p>
> “Carilah pengajaran dan kesaksian! Siapa yang tidak berbicara sesuai dengan perkataan itu, maka baginya tidak terbit fajar.” (Yesaya  8:20).

Tidak ada gereja Kristian yang tidak menggunakan Kitab Suci untuk menyokong kepercayaannya. Tetapi peranan dan autoriti Kitab Suci dalam teologi tidak sama dalam semua gereja-gereja. Bahkan, peranan Kitab Suci boleh bervariasi dari gereja ke gereja. Ini adalah subjek yang penting tetapi rumit yang akan kita pelajari dengan mempelajari lima sumber berpengaruh yang berbeza yang memberi kesan kepada tafsiran kita tentang Kitab Suci: tradisi, pengalaman, budaya, akal manusia, dan Alkitab itu sendiri.

Sumber-sumber ini memainkan peranan penting dalam setiap teologi di setiap gereja. Kita semua adalah sebahagian daripada pelbagai tradisi dan budaya yang memberi kesan kepada kita. Kita semua mempunyai pengalaman-pengalaman  yang membentuk pemikiran kita dan mempengaruhi pemahaman kita. Kita semua mempunyai minda untuk berfikir dan menilai perkara. Kita semua membaca Alkitab dan menggunakannya untuk pemahaman kita tentang Tuhan dan kehendak-Nya.

Manakah antara sumbe-sumber ini, atau kombinasi dari mereka, yang mempunyai autoriti terakhir dalam cara kita mentafsirkan Alkitab, dan bagaimanakah sumber-sumber ini digunakan dalam hubungan antara satu sama lain? Keutamaan yang diberikan kepada salah satu sumber atau sumber-sumber membawa kepada penekanan dan hasil yang sangat berbeza dan akhirnya akan menentukan hala tuju keseluruhan teologi kita.

_*Sila kaji pelajaran minggu ini untuk persediaan Sabat, April 25._