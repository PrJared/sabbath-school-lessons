---
title:  Tradisi
date:  19/04/2020
---

Tradisi itu sendiri tidak jahat. Tradisi adalah cara kita melakukan rutin tertentu sehari-hari. Ia dapat membantu kita untuk terus  terhubung dengan akar umbi kita. Oleh itu, tidak hairanlah tradisi juga memainkan peranan penting dalam agama. Namun, ada juga beberapa bahaya yang berkaitan dengan tradisi.

`Apakah yang Markus 7: 1-13 ajarkan kepada kita tentang bagaimana Yesus bertindak terhadap beberapa tradisi manusia pada zamanNya?`

Tradisi yang Yesus hadapi diperturunkan dengan teliti dalam masyarakat Yahudi daripada guru kepada murid. Pada zaman Yesus, tradisi mendapat tempat berdampingan dengan Kitab Suci. Walau bagaimanapun, tradisi mempunyai kecenderungan untuk berkembang dalam tempoh masa yang panjang, dengan itu mengumpulkan lebih banyak butir-butir dan aspek-aspek yang asalnya bukan   sebahagian daripada Firman dan rencana Tuhan. Tradisi-tradisi manusia iniâ€”walaupun ia ditinggikan oleh "para tua-tua" yang dihormati (lihat Markus 7: 3, 5), iaitu, oleh para pemimpin agama masyarakat Yahudi â€” namun ia tidak  sama dengan perintah Tuhan (lihat Markus 7: 8, 9). Tradisi ini adalah tradisi manusia yang akhirnya telah membawa ke tahap  di mana ia membuat "firman Tuhan tidak lagi berlaku" (Markus 7:13).

`Sila baca 1 Korintus 11: 2 dan 2 Tesalonika 3: 6. Bagaimanakah kita membezakan antara Firman Tuhan dan tradisi manusia? Mengapakah sangat penting kita membezakannya?`

Firman Tuhan yang hidup membangkitkan di dalam diri kita  sikap yang penuh hormat dan setia terhadapnya. Kesetiaan ini menyebabkan timbulnya tradisi tertentu. Namun, taat setia kita harus sentiasa kepada Tuhan yang hidup, yang telah menyatakan kehendak-Nya dalam Firman Tuhan yang Tertulis. Oleh itu, Alkitab memegang peranan unik yang mengatasi semua tradisi manusia. Alkitab berdiri lebih tinggi dan di atas semua tradisi, termasuk  tradisi yang baik. Tradisi yang terbentuk daripada pengalaman kita dengan Tuhan dan Firman-Nya  perlu diuji secara berterusan oleh alat ukur Kitab Suci.

`Apakah perkara  yang kita  lakukan sebagai jemaat yang boleh diletakkan di bawah label "tradisi"? Mengapakah selalu penting untuk membezakan perkara itu daripada ajaran alkitabiah? Bawa jawapan anda ke kelas pada hari Sabat.`