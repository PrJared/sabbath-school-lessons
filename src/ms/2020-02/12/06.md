---
title:  Berdoalah Apabila Mengkaji Ayat Alkitab Yang Sukar
date:  18/06/2020
---

`Sila baca Kisah 17:11, Kisah 8:35, dan Kisah 15:15, 16. Apakah yang dilakukan oleh rasul-rasul dan para anggota gereja mula-mula apabila mereka menghadapi soalan-soalan yang sukar? Kenapakah Kitab Suci masih menjadi sumber terbaik untuk tafsirannya sendiri?`

Penyelesaian terbaik untuk kesulitan Alkitab masih terdapat dalam Alkitab itu sendiri. Masalah-masalah Alkitab dapat diselesaikan dengan terbaik apabila  dipelajari dalam terang semua Kitab Suci  bukannya menyelesaikannya dengan bergantung kepada ayat tunggal yang terpisah dari yang lain atau dari seluruh Kitab Suci. Sebenarnya, kita mesti menggunakan Alkitab untuk membantu kita memahami Alkitab. Belajar untuk menggali kebenaran yang terdapat di dalam Alkitab adalah salah satu perkara yang paling penting yang boleh kita lakukan.

Sekiranya anda tidak memahami petikan Alkitab, cubalah mengumpul sedikit cahaya dari petikan-petikan alkitabiah lain yang berkaitan dengan subjek yang sama. Sentiasa cuba mencari pernyataan Alkitab yang jelas untuk menerangkan ayat-ayat yang kurang jelas. Ia juga sangat penting untuk tidak menggelapkan dan mengaburkan pernyataan Alkitab yang jelas dengan membawa ayat-ayat yang sukar untuk difahami ke dalam pernyataan Alkitab yang jelas. Daripada mendapatkan sumber-sumber tambahan, atau falsafah, atau sains   yang menjelaskan makna Alkitab, kita harus membenarkan ayat Kitab Suci itu untuk menerangkan maksudnya kepada kita.

Telah dikatakan bahawa apabila kita berdoa, kita secara literal melihat masalah melalui perspektif yang baru. Kerana dalam doa, kita memberi isyarat bahawa kita memerlukan pertolongan ilahi dalam menafsirkan dan memahami Kitab Suci. Dalam doa, kita mencari pencahayaan fikiran kita melalui Roh Kudus yang sama yang mengilhami penulis Alkitab untuk menulis apa yang mereka tulis.

Dalam doa, motif kita terbuka,  kita dapat memberitahu Tuhan mengapa kita ingin memahami apa yang kita baca. Dalam doa, kita meminta Tuhan untuk membuka mata kita kepada Firman-Nya dan memberi kita roh yang rela menurut dan mengamalkan kebenaran-Nya. (Ini sangat penting!) Apabila Tuhan membimbing kita melalui Roh Kudus-Nya sebagai respon kepada doa-doa kita, Dia tidak bercanggah dengan apa yang Dia telah nyatakan dalam Alkitab. Tuhan akan sentiasa selaras dengan Alkitab, dan mengesahkan dan berdasarkan apa yang Dia telah ilhamkan para penulis Alkitab untuk disampaikan kepada kita.

`Bagaimanakah doa membantu anda masuk ke dalam kerangka minda yang betul untuk dapat lebih memahami dan mematuhi Firman Tuhan?`