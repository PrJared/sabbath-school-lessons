---
title:  Menangani Ayat Yang Sukar
date:  13/06/2020
---

### Bacaan Untuk Pelajaran Minggu Ini
2 Tim. 2:10–15, 1 Taw. 29:17, Yakobus 4:6–10, Gal. 6:9, Kisah 17:11.

> <p>Ayat Hafalan</p>
> “Anggaplah kesabaran Tuhan kita sebagai kesempatan bagimu untuk beroleh selamat, seperti juga Paulus, saudara kita yang kekasih, telah menulis kepadamu menurut hikmat yang dikaruniakan kepadanya.  Hal itu dibuatnya dalam semua suratnya, apabila ia berbicara tentang perkara-perkara ini. Dalam surat-suratnya itu ada hal-hal yang sukar difahami, sehingga orang-orang yang tidak memahaminya dan yang tidak teguh imannya, memutarbalikkannya menjadi kebinasaan mereka sendiri, sama seperti yang juga mereka buat dengan tulisan-tulisan yang lain.” (2 Petrus 3:15, 16).

Ketika membincangkan  surat-surat rasul Paulus, Petrus menulis bahawa di dalam surat-surat tersebut, dan di beberapa tempat lain dalam Kitab Suci, terdapat "beberapa perkara yang sukar difahami" (2 Pet 3:16). Kata-kata ini   diputarbelitkan oleh "orang-orang jahil dan tidak stabil" (2 Pet 3:16, Versi NIV) untuk kehancuran mereka sendiri. Petrus tidak mengatakan bahawa semua perkara sukar difahami, tetapi hanya beberapa sahaja.

Kita mengetahui itu, bukan? Adakah pembaca alkitab yang jujur  tidak pernah menemui ayat-ayat yang kelihatan aneh dan sukar difahami? Sudah tentu, sedikit sebanyak,  kita semua mengalami ini.

Itulah sebabnya, kita akan melihat minggu ini,  bukan banyak berkisar kepada  ayat-ayat yang sukar itu sendiri, tetapi kepada apa kemungkinan penyebab  cabaran-cabaran ini dan bagaimana, sebagai pencari kebenaran firman Tuhan yang setia, kita boleh mendapatkan jawapannya.  Akhirnya, beberapa kenyataan yang mencabar ini tidak akan dapat diselesaikan di dunia ini. Pada masa yang sama, sebahagian besar ayat-ayat dalam Alkitab tidak menimbulkan kesulitan, dan tidak ada keperluan untuk membenarkan sejumlah kecil ayat yang sukar untuk melemahkan kepercayaan kita terhadap kebolehpercayaan dan kuasa Firman Tuhan secara keseluruhan.

_*Sila selidiki pelajaran minggu ini untuk persediaan Sabat, 20 Jun._