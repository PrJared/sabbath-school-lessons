---
title:  Memahami Alkitab Dalam Iman
date:  09/04/2020
---

`Sila baca Ibrani 11: 3, 6. Mengapakah iman sangat penting dalam memahami Tuhan dan Firman-Nya? Mengapakah  mustahil untuk diterima Tuhan tanpa iman?`

Kita harus beriman. Tanpa iman kita tidak tahu apa-apa tentang Tuhan.  Kepercayaan sepenuhnya seorang kanak-kanak kepada ibu bapanya membolehkan kanak-kanak itu mempelajari sesuatu yang baru. Hubungan kepercayaan itulah yang membimbing kanak-kanak untuk mempelajari aspek asas-asan kehidupan dan kasih. Oleh itu, pengetahuan dan pemahaman yang berkembang terhasil daripada hubungan yang penuh kasih dan mempercayai.

Dalam nada yang sama, seorang pemuzik yang baik memainkan satu alunan muzik dengan baik apabila dia bukan sahaja menguasai kemahiran teknikal yang membantu seseorang untuk memainkan instrumen, tetapi apabila dia mempunyai minat mendalam kepada muzik, penggubah, dan instrumen. Dalam cara yang sama, kita tidak memahami Alkitab dengan betul apabila kita mendekatinya dengan sikap sangsi atau mempelajari secara ragu-ragu, melainkan dalam roh kasih  dan iman. Rasul Paulus menulis, "Tanpa iman tidak mungkin orang berkenan kepada Tuhan" (Ibrani 11: 6). Oleh itu, adalah penting untuk mendekati Alkitab dengan iman, mengakui asal-usulnya yang luarbiasa, bukannya melihat Alkitab itu hanya  sebagai buku manusia.

Umat Seventh-day Adventist telah, dengan  jelas, menyatakan pemahaman tentang asal-usul luar biasa Kitab Suci ini dalam Dasar Kepercayaan    Gereja Seventh-day Adventist yang pertama  yang menyatakan: "Kitab  Suci, Perjanjian Lama dan Baharu, adalah Firman Tuhan yang tertulis, yang diberikan oleh ilham ilahi. Penulis yang diilhami berbicara dan menulis ketika mereka digerakkan oleh Roh Kudus. Dalam Firman ini, Tuhan telah abadikan kepada umat manusia  pengetahuan yang diperlukan untuk keselamatan. Kitab Suci adalah yang tertinggi, berautoriti, dan wahyu yang  sempurna akan kehendak-Nya. Kitab Suci adalah standar karakter, penguji pengalaman, penyataan doktrin yang pasti, dan catatan yang boleh dipercayai tentang tindakan Tuhan dalam sejarah. (Mazmur 119: 105; Amsal 30: 5, 6; Yes 8:20; Yohanes 17:17; 1 Tesalonika 2:13, 2 Tim 3:16, 17; Ibr 4:12; 1:20, 21.) "

`Apakah yang kurang dalam pemahaman orang tentang Alkitab apabila mereka tidak mempelajari Kitab Suci dengan sikap iman? Kenapakah iman ini tidak buta? Iaitu, apakah alasan yang baik yang kita miliki untuk iman ini dan mengapakah iman masih menjadi satu keperluan apabila berkaitan dengan kebenaran Alkitab?`