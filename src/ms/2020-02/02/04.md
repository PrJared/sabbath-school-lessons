---
title:  Firman Tuhan Yang Tertulis
date:  07/04/2020
---

`“Berfirmanlah TUHAN kepada Musa: ‘Tuliskanlah segala firman ini, sebab berdasarkan firman ini telah Kuadakan perjanjian dengan engkau dan dengan Israel.’ "  (Keluaran 34:27). Mengapakah Tuhan menyuruh Musa menulis kata-kata ini, bukannya meminta Musa menyampaikannya kepada rakyatnya secara lisan sahaja? Apakah kelebihan yang jelas daripada Firman yang Ditulis?`

Tuhan yang boleh bercakap dan yang telah menciptakan bahasa manusia memungkinkan  orang-orang yang dipilih untuk mengungkapkan kebenaran ilahi   dan mengungkapkan pemikiran yang diilhami  dalam cara yang boleh dipercayai. Oleh itu, tidak hairanlah bahawa Tuhan mengarahkan para penulis Alkitab sejak awal  untuk mengabadikan perintah dan wahyuNya   secara bertulis.

**Apakah yang diajarkan oleh ayat-ayat berikut tentang  Wahyu bertulis?**

`Kel. 17:14; 24: 4`

`Yos. 24:26`

`Jer. 30: 2`

`Wah. 1:11, 19; 21: 5; 22:18, 19`

Mengapakah Tuhan memerintahkan supaya penyataanNya dan perkhabaranNya yang diilhamkan dituliskan? Jawapan yang jelas adalah supaya kita tidak akan melupakannya dengan mudah. Kata-kata Alkitab yang telah dituliskan adalah rujukan tetap yang memimpin  kita kepada Tuhan dan kehendak-Nya. Dokumen tertulis biasanya boleh dipelihara dengan lebih baik dan lebih dipercayai daripada mesej secara lisan, yang mesti diberitahu berulang kali. Firman yang Ditulis, yang boleh disalin berulang kali, juga boleh diakses oleh lebih ramai orang daripada jika ia hanya dituturkan. Akhir sekali, kita boleh bercakap dengan bilangan orang yang terhad pada satu-satu masa di satu tempat, tetapi apa yang diabadikan ke dalam tulisan boleh dibaca oleh ramai pembaca di banyak lokasi dan benua yang berbeza, dan bahkan menjadi berkat beberapa generasi kemudian. Malah, jika orang tidak dapat membaca sendiri, orang lain boleh membaca dengan jelas dokumen bertulis kepada mereka.