---
title:  Kajian Tambahan
date:  10/04/2020
---

Sila baca halaman berikut dari dokumen “Methods of Bible Study”: “2. Presuppositions Arising From the Claims of Scripture,” bahagian a) Origin, dan bahagian b) Authority. (“Methods of Bible Study” boleh didapati di  www.adventistbiblicalresearch.org/materials/bible-interpretation-hermeneutics/methods-bible-study).

Walaupun Alkitab sangat penting untuk iman kita, namun ia sendiri tidak akan memberikan nilai rohani kepada kita sekiranya bukan kerana pengaruh Roh Kudus dalam hati dan minda kita ketika kita membaca dan mengkajinya.

"Dalam Firman-Nya, Tuhan telah abadikan kepada umat manusia  pengetahuan yang diperlukan untuk keselamatan. Kitab Suci adalah yang tertinggi, berautoriti, dan wahyu yang  sempurna akan kehendak-Nya. Kitab Suci adalah standar karakter, penguji pengalaman, . . . . Namun, walaupun pada hakikatnya Tuhan telah mendedahkan kehendakNya kepada manusia melalui firman-Nya, bukan bermakna bahawa kehadiran dan bimbingan Roh Kudus  tidak lagi diperlukan. Sebaliknya, Roh telah dijanjikan oleh Juruselamat kita, untuk memberi pemahaman  Alkitab itu kepada hamba-hambaNya, untuk menerangi dan menerapkan ajarannya dan, oleh kerana Roh Tuhan yang mengilhami Alkitab, maka adalah mustahil ajaran Roh boleh bertentangan dengan Alkitab.”—Ellen G. White, The Great Controversy, ms. 9.

**Soalan Perbincangan**:

`Mengapakah Tuhan menyatakan diri-Nya dan kehendak-Nya kepada kita? Mengapakah kita memerlukan wahyu?`

`Bagaimanakah Tuhan menyatakan diriNya? Tuhan menggunakan cara yang berbeza untuk menyatakan sesuatu tentang diriNya. Dia melakukannya dengan cara yang lebih umum melalui alam, tetapi lebih khusus melalui mimpi (Dan 7: 1); penglihatan (Kejadian 15: 1); tanda-tanda (1 Raja-raja 18:24, 38); dan melalui anaknya Yesus Kristus (Ibrani 1: 1, 2). Adakah Tuhan telah menyatakan diriNya kepada anda secara peribadi? Kongsikan pengalaman anda.`

`Beberapa ilmuwan Alkitab menolak banyak ajaran Alkitab. Mereka melihat ajaran itu sebagai mitos semata-mata. Ajaran seperti kisah penciptaan, Adam dan Hawa yang harfiah, Keluaran, dan kisah-kisah Daniel hanyalah beberapa contoh (dari Perjanjian Lama) adalah antara ajaran-ajaran yang ditolak, dianggap sebagai cerita-cerita yang dibuat-buat untuk mengajar kebenaran rohani. Inilah apa yang berlaku apabila manusia menghakimi Firman Tuhan. Apakah yang hal ini beritahu kita tentang betapa sikap sedemikian jelas sekali berbahaya?`

`Tuhan telah menyatakan kehendak-Nya dalam cara yang kuat dalam Alkitab. Namun, Tuhan menghendaki bantuan anda dalam menyebarkan kehendak-Nya dan kabar baik keselamatan-Nya dalam Yesus Kristus sahaja. Apabila orang mengamati anda, apakah jenis Tuhan yang mereka lihat di dalam diri anda dan melalui tingkah laku anda?`