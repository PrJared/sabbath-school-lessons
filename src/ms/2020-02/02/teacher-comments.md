---
title:  Komen Guru
date:  11/04/2020
---

**Ayat-ayat Utama**: 2 Tim. 3:16; 2 Pet. 1:19-21; 1 Tes. 2:13; 1 Cor. 2:9, 10; Rom. 15:4; Kisah 1:16.

#### Bahagian I: Ringkasan

Pemahaman kita mengenai asal usul dan sifat Kitab Suci sangat mempengaruhi cara kita membaca dan memperlakukan Alkitab. Jika Alkitab adalah buku manusia, ditulis seperti mana-mana buku lain yang disusun oleh manusia fana yang tidak terlepas daripada berbuat kesilapan, maka kita tidak boleh mempercayai buku tersebut. Di bawah keadaan sedemikian, ia tentu sekali tidak akan membawa kuasa ilahi. Untuk bersikap adil kepada Alkitab, kita perlu membenarkan penulis Alkitab sendiri menentukan dan menjelaskan apa yang mereka fikirkan tentang tulisan-tulisan mereka dan dengan itu membenarkan Alkitab untuk menentukan parameter asas bagaimana ia seharusnya diperlakukan. Para penulis Alkitab mendakwa bahawa mesej mereka tidak dicipta oleh manusia. Sebaliknya, Alkitab adalah pernyataan ilahi dan kandungannya diilhami oleh Tuhan.

Pemahaman kita mengenai proses pewahyuan dan pengilhaman adalah penting untuk pendekatan kita kepada Firman Tuhan. Oleh kerana Tuhan menggunakan medium bahasa untuk berkomunikasi dengan manusia, maka wahyu ilahi boleh dituliskan. Roh Kudus membolehkan para penulis Alkitab untuk berkomitmen dengan jujur dan bertanggungjawab untuk menulis apa yang telah dinyatakan kepada mereka. Ilham  ilahi ini memberikan Alkitab kuasa ilahinya dan menjamin kesepaduan yang kita dapati mulai dari kitab Kejadian hingga kitab Wahyu. Walaupun ditulis oleh manusia, Alkitab, bagaimanapun, adalah Firman Tuhan yang Ditulis. Dalam dimensi manusia-ilahi ini, terdapat keselarian antara Yesus Kristus, Firman Tuhan, yang telah menjadi manusia, dan Firman Tuhan yang Ditulis, Alkitab. Kita memahami dan menghargai realiti ini hanya dengan iman.

#### Bahagian II: Ulasan

Bayangkan sebuah buku karangan manusia semata-mata yang ditulis oleh penulis yang berlainan dalam tempoh beratus-ratus tahun. Bayangkan bahawa penulis-penulis yang pelbagai ini akan mengingat masa lalu mereka dalam tulisan mereka mengenai Tuhan dan pengalaman agama mereka. Perspektif mereka yang berbeza akan memberikan sedikit autoriti di luar pandangan peribadi mereka. Mereka akan membawa hanya beberapa autoriti manusia, jika ada. Tetapi Alkitab tidak seperti itu. Ia mendakwa bahawa pengarang asal adalah Tuhan. Tuhan berkomunikasi   dengan para penulis Alkitab melalui Roh Kudus-Nya, menyampaikan kandungan yang Dia anggap penting bagi kita untuk ketahui.  Tuhan Alkitab adalah Tuhan yang berbicara. Dia mencipta manusia dengan kemampuan untuk bercakap dan memahami maklumat lisan. Oleh itu, Dia menggunakan bahasa untuk berkomunikasi dengan Manusia. Mesej ilahi ini tidak diberikan dalam bahasa surgawi yang hanya difahami oleh para malaikat. Mesej ini diberikan dalam bahasa penulis Alkitab itu. Mesej ini juga diberikan untuk tujuan praktikal, supaya umat Tuhan "diperlengkapi untuk setiap perbuatan baik" (2 Tim 3:17). Oleh itu, himpunan buku-buku Alkitab secara tepat dipanggil "kitab-kitab suci" (Roma 1: 2, 2 Tim 3:15).

Oleh itu, autoriti Kitab Suci adalah singkatan untuk otoritas Tuhan, bercakap dalam dan melalui Kitab Suci. Agar Alkitab dapat memainkan peranannya yang dimaksudkan dalam kehidupan peribadi seseorang, dan juga dalam kehidupan gereja, maka kita mesti mengambil dengan serius dakwaan asal-usulnya berasal daripada Tuhan. Ini juga bermakna kita perlu mendengar semua Kitab Suci, seperti yang tertulis.

Jika kita mengecualikan beberapa bahagian Kitab Suci yang didakwa tidak diilhamkan dan semata-mata pandangan manusia, maka kita  hanya memiliki otoritas Alkitab yang dipilih-pilih sahaja. Daripada berdiri di atas Kitab Suci dan mengadili Kitab Suci, kita harus mengambil pendirian kita di bawah Kitab Suci, dengan itu membolehkan Kitab Suci mengadili kita.

Dalam 1 Tesalonika 2:13 kita belajar sesuatu yang penting mengenai sikap umat percaya di Tesalonika menerima Firman Tuhan. Baca 1 Tesalonika 2:13 dan terangkan bagaimana umat percaya di Tesalonika menerima Firman Tuhan. Apakah penerimaan mereka akan ayat-ayat Alkitab beritahu kita tentang bagaimana kita harus menerima mesej alkitabiah apabila kita membaca atau mendengarnya?

**Kitab Suci**

Kita melihat penyataan Tuhan yang tertinggi dan paling ketara dalam inkarnasi AnakNya Yesus Kristus. Selain itu, bentuk penyataan ilahi yang paling berkesan dan digunakan secara meluas adalah percakapan ilahi. Dalam Alkitab kita dapati rujukan berulang mengenai Tuhan yang bercakap. FirmanNya diberikan kepada jurucakap-Nya para nabi. Banyak terdapat ungkapan seperti "kata Tuhan" atau "demikian kata Tuhan" atau "kata-kata yang Tuhan ucapkan" memberi kesaksian kepada fakta ini. Percakapan ilahi ini menghasilkan Firman Tuhan dan akhirnya membawa kepada perwujudan kata-kata itu dalam dokumen bertulis. Penulisan Firman Tuhan juga merupakan hasil dari inisiatif Tuhan (lihat Keluaran 17:14, Keluaran 24: 4, Josh 24:26, dan lain-lain).

Apakah tujuan penyataan bertulis Tuhan? Ia adalah rujukan yang berterusan bagi umat-Nya. Ini membolehkan umat Tuhan untuk terus-menerus mendengarnya dengan cara yang tidak berubah dan berhati-hati untuk melakukan apa yang dikatakannya (lihat Ulangan 30: 9, 10). Dokumen bertulis boleh dipelihara dengan lebih baik dan lebih dipercayai daripada perkhabaran lisan. Ayat-ayat yang tertulis lebih tahan lama daripada kata-kata lisan yang dituturkan. Dokumen bertulis boleh disalin dan diperbanyakkan dan dengan itu boleh diperolehi oleh  ramai orang di banyak lokasi yang berbeza. Ini tidak dapat dicapai oleh perkhabaran secara lisan. Ia juga boleh didapati sepanjang masa dan boleh menjadi rahmat kepada pembaca dan pendengar beberapa generasi kemudian. Sebagai rekod bertulis yang kekal, ia tetap menjadi norma untuk kebenaran perkhabaran Alkitab sepanjang zaman.

Walaupun benar bahawa Tuhan mengilhami pemikiran para penulis Alkitab, namun kita tidak akan tahu apa-apa tentang pemikiran ini jika mereka tidak disampaikan melalui perkataan dalam bahasa manusia. Hanya perkataan yang memberikan kita akses kepada pemikiran. Oleh itu, proses pengilhaman merangkumi pemikiran serta hasil akhir daripada pemikiran-pemikiran itu: kata-kata yang ditulis dalam Alkitab. "Sama ada ilham harus dikaitkan dengan penulis-penulis yang diilhami atau kepada Kitab-kitab yang ditulis oleh mereka adalah dilema yang besar. Adalah jelas bahawa tempat utama berlakunya inspirasi adalah dalam diri orang. Roh Kudus memberi dorongan kepada orang untuk bercakap atau menulis; tetapi apa yang mereka bicarakan atau tuliskan itu adalah firman Tuhan.”—Peter M. van Bemmelen, “Revelation and Inspiration” in Raul Dederen, ed., Handbook of Seventh-day Adventist Theology (Hagerstown, MD: Review and Herald, 2000), ms. 39. Oleh itu, Rasul Paulus dapat menulis: "Segala tulisan yang diilhamkan Tuhan memang bermanfaat untuk mengajar, untuk menyatakan kesalahan, untuk memperbaiki kelakuan dan untuk mendidik orang dalam kebenaran" (2 Tim 3:16, penekanan ditambahkan).

**Ilustrasi**

Terdapat keselarian yang menarik antara Firman Tuhan yang menjadi manusia (Yesus Kristus) dan Firman Tuhan yang Ditulis (Alkitab). Sama seperti Yesus yang dikandung oleh Roh Kudus, namun dilahirkan ke dunia ini oleh seorang wanita, begitu juga  Alkitab ada Roh Kudus sebagai pengarang utama, namun ditulis oleh para penulis manusia.

Yesus Kristus menjadi manusia pada waktu tertentu dan tempat tertentu (iaitu, dia dilahirkan di Bethlehem, bukan di New York, Tokyo, atau Nairobi; dia dibaptiskan di sungai Jordan, bukan di Mississippi, Nil, atau Gangga ). Namun, keistimewaan ini tidak membatalkan keTuhananNya, dan tidak menjadikanNya relatif kepada masa tertentu sahaja. Dia adalah satu-satunya Penebus bagi semua orang, di seluruh dunia, sepanjang masa. Dengan cara yang sama, buku-buku dalam Alkitab diberikan pada masa yang tertentu dan dalam budaya tertentu. Tetapi seperti Yesus, pengiriman ini tidak menjadikan Alkitab itu dibatasi oleh masa atau orang tertentu. Alkitab adalah Firman Tuhan untuk semua orang, di seluruh dunia, hingga akhir zaman.

Yesus menjadi manusia dan hidup sebagai manusia sejati dengan semua tanda-tanda kelemahan manusia. Namun, Dia tidak berdosa. Dengan cara yang sama, bahasa Alkitab adalah bahasa manusia dengan semua batasannya, bukan bahasa surgawi yang sempurna. Namun, apa yang ditegaskan oleh Alkitab  boleh dipercayai, tidak menyesatkan!

Ketika Yesus hidup di bumi ini, Dia ingin diterima sebagai siapa Dia sebenarnya:  Anak Tuhan yang Ilahi. Dengan cara yang sama, Tuhan tidak mahu Alkitab dibaca sama seperti buku yang lain. Dia mahu Alkitab diterima kerana apa ia sebenarnya: Firman Tuhan yang Tertulis. Oleh itu, Alkitab membawa kuasa otoritas yang melampaui kebijaksanaan manusia. Ini memenuhi syarat untuk menjadi satu-satunya norma Tuhan  untuk semua doktrin dan pengalaman agama. Sudah tentu, Yesus Kristus dan Alkitab tidak sama. Terdapat perbezaan yang jelas.

Alkitab bukanlah penjelmaan Tuhan. Tuhan tidak menjadi buku. Kita tidak menyembah buku. Kita menyembah Juruselamat yang diberitakan dalam Alkitab. Tetapi tanpa Alkitab, kita tidak akan mengetahui banyak tentang Yesus sama sekali. Alkitab tanpa Jesus akan kehilangan mesej yang paling penting. Tetapi tanpa Alkitab kita tidak akan tahu bahawa Yesus adalah Mesias yang dijanjikan. Kita tidak dapat menerima Dia sebagai Penyelamat yang pasti. Kita akan hilang. Oleh itu, Alkitab adalah dasar dan sangat diperlukan untuk iman kita.

**Kitab Suci**

Kitab Suci Bukan sahaja  merupakan dasar kepada pada iman kita, tetapi kita juga perlu mendekati Alkitab dengan iman, jika kita mengakui sifat ilahinya. Dalam Ibrani 11: 6 kita membaca bahawa "Tanpa iman mustahil untuk berkenan kepada Tuhan."  Perkhabaran Alkitab yang mengubah hidup tidak dapat dipahami dengan tepat tanpa pendekatan yang betul, ia harus diterima dengan iman dan penurutan dengan kasih.

#### Bahagian III: Penerapan Hidup

Mengetahui bahawa Alkitab membawa otoritas ilahi akan memotivasi kita untuk memperlakukannya dengan rasa hormat dan kasih. Apa sahaja yang kita sayangi, kita tidak akan bercakap dengan sembrono mengenainya. Cara kita bercakap tentang Alkitab harus menyatakan penghargaan kita yang mendalam kepada Firman Tuhan.  Penghargaan ini akan menjadi jelas, bukan hanya dengan cara kita membawa dan memegang Alkitab, tetapi lebih penting lagi, dalam cara kita mengikuti dan melaksanakan ajarannya dalam kehidupan kita. Sikap kita akan menjadi satu penghargaan dan kesetiaan. Untuk menjadi setia kepada Firman Tuhan yang Tertulis bukanlah pemujaan sebuah buku. Sebaliknya, ini merupakan ungkapan kasih kita kepada Tuhan yang tritunggal yang diperkenalkan oleh buku ini. "Sebab inilah kasih kepada Tuhan, yaitu, bahwa kita menuruti perintah-perintah-Nya. Perintah-perintah-Nya itu tidak berat" (1 Yohanes 5: 3). Alkitab mengakrabkan kita dengan Tuhan yang hidup dan membantu kita menjadi lebih seperti Yesus.

Kelihatan seperti apakah sikap bersyukur terhadap Kitab Suci dan kesetiaan kepadanya?  Bagaimanakah otoritas Alkitab berbeza daripada buku yang lain? Dalam hal apakah anda tergoda untuk tidak mengikuti Alkitab kerana pengalaman dan perasaan peribadi yang membawa anda ke arah yang berbeza? Bagaimanakah anda boleh memperoleh sikap mempercayai?

Untuk menjadi setia kepada Kitab Suci tidak sama dengan setia kepada idea kegemaran saya sendiri tentang Alkitab. Jika saya berbuat demikian, saya akan setia kepada diri sendiri sahaja. Sebaliknya, kesetiaan kepada Alkitab memerlukan keterbukaan untuk membolehkan Alkitab membentuk dan mentransformasi fikiran dan tindakan saya.