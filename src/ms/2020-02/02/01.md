---
title:  Asal Usul Dan Sifat Alkitab
date:  04/04/2020
---

### Bacaan Untuk Pelajaran Minggu Ini
2 Pet. 1:19–21; 2 Tim. 3:16, 17; Ul. 18:18; Kel. 17:14; Yoh 1:14; Ibr. 11:3, 6.

> <p>Ayat Hafalan</p>
> “Dan karena itulah kami tidak putus-putusnya mengucap syukur juga kepada Tuhan, sebab kamu telah menerima firman Tuhan yang kami beritakan itu, bukan sebagai perkataan manusia, tetapi--dan memang sungguh-sungguh demikian--sebagai firman Tuhan, yang bekerja juga di dalam kamu yang percaya.” (1 Tesalonika 2:13).

Cara kita melihat dan memahami asal-usul dan sifat Kitab Suci sangat memberi kesan kepada peranan yang dimainkan oleh Alkitab dalam kehidupan kita dan di dalam gereja secara keseluruhannya. Bagaimana kita mentafsirkan Alkitab sangat dipengaruhi dan dibentuk oleh pemahaman kita tentang proses pewahyuan dan pengilhaman. Apabila kita ingin memahami Kitab Suci dengan betul,  pertama sekali kita perlu membenarkan Alkitab untuk menentukan parameter asas bagaimana ia harus diterima.

Kita tidak boleh belajar matematik dengan kaedah empirik yang digunakan dalam biologi atau sosiologi. Kita tidak boleh belajar fizik dengan alat yang sama yang digunakan untuk mengkaji sejarah. Dengan cara yang sama, kebenaran rohani Alkitab tidak akan diketahui dan difahami dengan betul melalui kaedah atheistik yang  mendekati Alkitab seolah-olah Tuhan tidak wujud. Sebaliknya, tafsiran kita terhadap Kitab Suci harus percaya sepenuhnya  ilham ilahi kepada manusia dalam penulisan Alkitab. Maka apa yang diperlukan untuk pentafsiran Alkitab yang betul adalah kita mendekati Alkitab dengan iman, bukannya dengan  kesangsian atau keraguan.

Minggu ini kita akan melihat beberapa aspek asas usul dan sifat Alkitab yang harus memberi kesan kepada tafsiran dan pemahaman kita.

_*Sila kaji pelajaran minggu ini untuk persediaan Sabat, 11 April._