---
title:  Sabat Dan Penciptaan
date:  19/05/2020
---

Hari ini Sabat hari ketujuh diserang teruk dalam masyarakat sekular dan dalam masyarakat keagamaan. Fakta ini boleh dilihat dalam jadual kerja syarikat global; dalam cubaan menukar kalendar di banyak negara Eropah yang menetapkan Isnin sebagai hari pertama dalam seminggu dan Ahad sebagai hari ketujuh; dan oleh ensiklopedia kepausan baru-baru ini mengenai perubahan iklim yang memanggil hari Sabat hari ketujuh "Sabat Yahudi" dan menggalakkan dunia untuk memelihara hari perhentian untuk mengatasi pemanasan global (Paus Francis, Laudato Si', Vatican City: Vatican Press, 2015 , ms 172, 173).

`Sila baca Kejadian 2: 1-3, Keluaran 20: 8-11, Markus 2:27, dan Wahyu 14: 7. Bagaimanakah pemahaman tentang Minggu Penciptaan terhubung kepada perintah keempat? Bagaimanakah hukum perintah ini terhubung dengan Perkhabaran Tiga Malaikat?`

Alkitab berkata, "Berhentilah Ia pada hari ketujuh dari segala pekerjaan yang telah dibuat-Nya itu" (Kejadian 2: 2). Ramai orang yang percaya kepada hari penciptaan hari ini menegaskan kerja Tuhan selama enam hari Penciptaan, tetapi mereka mengabaikan untuk mengakui bahawa kerja Tuhan tidak berakhir pada hari keenam. Kerja-Nya berakhir ketika Dia menciptakan hari Sabat. Ini sebabnya Yesus boleh berkata, "hari Sabat diadakan untuk manusia, bukan manusia untuk hari Sabat" (Markus 2:27). Yesus boleh membuat pernyataan yang berotoritas ini kerana Dia membuat atau menciptakan hari Sabat sebagai tanda kekal dan meterai perjanjian Tuhan dengan umat-Nya. Sabat bukan untuk orang Ibrani sahaja, tetapi untuk semua manusia.

Buku Kejadian menunjukkan tiga perkara yang dilakukan Yesus setelah Dia menciptakan hari Sabat. Pertama, Dia "beristirahat" (Kejadian 2: 2), memberikan kita contoh ilahi keinginannya untuk beristirahat dengan kita. Kedua, Dia "memberkati" hari ketujuh itu (Kejadian 2: 3). Dalam kisah penciptaan, haiwan diberkati (Kejadian 1:22), dan Adam dan Hawa diberkati (Kej 1:28), tetapi satu-satunya hari yang diberkati secara khusus adalah hari ketujuh. Ketiga, Tuhan "menguduskannya" (Kejadian 2: 3) atau "menjadikannya kudus."

Tiada hari lain dalam Alkitab yang menerima ketiga-tiga penandaan ini. Tiga tindakan ini diulang dalam perintah keempat ketika Tuhan menulis perintah itu dengan jari-Nya sendiri dan menunjuk kembali kepada Penciptaan sebagai dasar untuk Sabat (Keluaran 20:11).

`Dalam Wahyu 14: 7 dan Keluaran 20:11, perintah Sabat langsung disebut sebagai asas untuk menyembah Sang Pencipta. Bagaimanakah kaitan langsung ini terhubung kepada Sabat ke dalam peristiwa akhir zaman?`