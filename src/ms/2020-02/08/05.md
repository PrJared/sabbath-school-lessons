---
title:  Penciptaan Dan Perkahwinan
date:  20/05/2020
---

Sepuluh tahun kebelakangan ini telah dilihat perubahan besar dalam cara masyarakat dan kerajaan mentakrifkan perkahwinan. Banyak negara di dunia telah meluluskan perkahwinan sejenis (kelamin yang sama), menterbalikkan undang-undang terdahulu yang telah melindungi struktur keluarga yang terdiri daripada seorang lelaki dan seorang wanita. Ini adalah perkembangan yang belum pernah terjadi sebelumnya dalam banyak aspek, dan ia menimbulkan persoalan baru mengenai institusi perkawinan, hubungan gereja dan negara, dan juga kesucian perkahwinan dan keluarga seperti yang ditakrifkan dalam Kitab Suci.

`Sila baca Kejadian 1: 26-28; dan Kejadian 2:18, 21-24. Apakah yang ayat-ayat ini ajarkan kepada kita tentang rencana Tuhan untuk perkahwinan?`

Pada hari keenam, Tuhan sampai ke kemuncak Penciptaan, ketika Dia menciptakan manusia. Agak menarik bahawa kata jamak pertama kali digunakan untuk Tuhan dalam Kejadian 1:26: "Baiklah Kita menjadikan manusia menurut gambar dan rupa Kita.'" Semua uknum Ketuhanan  dalam hubungan yang penuh kasih antara satu sama lain kini  memulakan hubungan manusia dalam perkahwinan di bumi ini.

"Maka Tuhan menciptakan manusia itu menurut gambar-Nya, menurut gambar Tuhan diciptakan-Nya dia; laki-laki dan perempuan diciptakan-Nya mereka " (Kejadian 1:27). Adam menyatakan, "Inilah dia, tulang dari tulangku dan daging dari dagingku" (Kejadian 2:23) dan Adam menyebutnya "Perempuan." Perkahwinan mengharuskan "seorang lelaki akan meninggalkan ayahnya dan ibunya dan bersatu dengan isterinya, sehingga keduanya menjadi satu daging" (Kejadian 2:24).

Kitab Suci adalah jelas bahawa hubungan ini harus berlaku antara lelaki dan wanita, yang mana mereka sendiri berasal dari ayah dan ibu mereka, yang juga adalah lelaki dan wanita. Konsep ini dijelaskan lebih lanjut dalam arahan yang diberikan kepada ibu bapa yang pertama di bumi: "Maka Tuhan memberkati mereka, dan Tuhan berfirman kepada mereka, â€˜Beranakcuculah dan bertambah banyak; penuhilah bumi dan taklukkanlah ituâ€™ " (Kej 1:28). Dalam perintah kelima, anak-anak (keturunan) harus menghormati bapa dan ibunya (Keluaran 20:12). Hubungan timbal balik ini tidak dapat dipenuhi dalam cara lain kecuali perkongsian heteroseksual.

`Sila baca kata-kata Yesus dalam Matius 19: 3-6. Apakah yang ayat-ayat itu ajarkan kepada kita mengenai sifat dan kesucian perkahwinan? Sehubungan dengan kata-kata Yesus,  sekalipun tidak melupakan kasih Tuhan bagi semua manusia dan bahawa kita semua adalah orang berdosa, bagaimanakah kita perlu berdiri teguh dan setia pada prinsip perkahwinan alkitabiah?`