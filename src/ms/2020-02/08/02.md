---
title:  Pada Mulanya
date:  17/05/2020
---

`Sila baca Kejadian 1: 1. Apakah kebenaran yang nyatakan di sini?`

Alkitab dimulakan dengan kata-kata yang paling indah dan mendalam, kata-kata yang ringkas tetapi pada masa yang sama mengandungi kedalaman yang tidak terukur apabila dikaji dengan teliti. Malah, soalan falsafah yang paling besar mengenai siapa kita, mengapa kita berada di sini, dan bagaimana kita sampai di sini dijawab oleh ayat pertama Alkitab.

Kita wujud kerana Tuhan menciptakan kita pada suatu masa yang nyata di masa lalu. Kita tidak terevolusi  daripada benda yang tiada;  kita tidak wujud secara kebetulan, tanpa  ada tujuan pasti, dan tanpa hala tuju yang dirancang, seperti yang diajarkan sekarang oleh kebanyakan model sains kontemporari. Evolusi Darwin bertentangan dengan Kitab Suci dalam segala cara, dan cubaan oleh sesetengah orang untuk menyelaraskannya dengan Alkitab menjadikan orang Kristian kelihatan bodoh.

Kita juga diciptakan oleh Tuhan pada suatu masa yang mutlak: "pada mulanya." Ini bermakna bahawa Tuhan wujud sebelum permulaan ini. Iaitu, Tuhan wujud sebelum masa dijadikan dan dinyatakan dalam kitaran harian "petang dan pagi" dan dalam bulan-bulan dan tahun-tahun, semuanya ditandai oleh hubungan dunia dengan matahari dan bulan. Permulaan mutlak ini diulangi dan disokong oleh ayat-ayat lain dari Kitab Suci, yang terus menerus menegaskan berulang kali  sifat dan cara kerja kreatif Tuhan (Yohanes 1: 1-3).

`Sila baca Yohanes 1: 1-3 dan Ibrani 1: 1, 2. Siapakah ejen penciptaan? Fikirkan tentang apa maksudnya bahawa Dia juga mati di salib.`

Alkitab mengajarkan bahawa Yesus adalah ejen penciptaan. Alkitab mengatakan bahawa "Segala sesuatu dijadikan oleh Dia dan tanpa Dia tidak ada suatupun yang telah jadi dari segala yang telah dijadikan." (Yohanes 1: 3). Melalui Yesus "Dia menjadikan dunia" (Ibrani 1: 1, 2). Oleh kerana segala sesuatu berasal dari Yesus pada awalnya, maka kita mempunyai harapan bahawa pada akhirnya Dia akan menyelesaikan apa yang telah Dia telah mulakan, sebab Dia adalah " 'Alpha dan Omega,’ " “ ‘Yang Pertama dan Yang Terakhir’ " (Wahyu 1: 8, Wahyu 22:13).

`Apakah kelebihannya mengetahui bahawa anda diciptakan oleh Tuhan? Bayangkan jika anda tidak percaya itu. Bagaimanakah   berbezanya pandangan anda terhadap diri anda sendiri dan orang lain, dan mengapa?`