---
title:  Komen Guru
date:  23/05/2020
---

**Ayat-ayat Utama**: Kej. 1:3–5, Yoh. 1:1–3, Kel. 20:8–11, Wah. 14:7,  Mat. 19:3–6, Roma 5:12.

#### Bahagian I: Ringkasan

Yesus pernah berkata, "Setiap orang yang mendengar perkataan-Ku ini dan melakukannya, ia sama dengan orang yang bijaksana, yang mendirikan rumahnya di atas batu.   Kemudian turunlah hujan dan datanglah banjir, lalu angin melanda rumah itu, tetapi rumah itu tidak rubuh sebab didirikan di atas batu. " (Mat 7:24, 25). Sekiranya wahyu Kristus kepada kita, FirmanNya Alkitab, adalah menjadi dasar kehidupan kita, maka apakah dasar di mana semua Kitab Suci dibina di atasnya? Jawapannya terletak pada Kejadian, buku pertama dalam Alkitab, di mana ajaran atau doktrin utama mendapat sumber mereka.

Di sana kita dapati dasar penting ajaran tentang Penciptaan dan Tuhan Pencipta. Memandangkan kepentingan dasar ini, maka, patutkah kita fikir bahawa ianya hanya satu kebetulan   terjadi serangan yang belum pernah terjadi sebelumnya di zaman modern terhadap ajaran tentang penciptaan oleh Alkitab? Adakah secara kebetulan bahawa gereja akhir zaman ditugaskan untuk memberitakan Yesus sebagai Pencipta, yang menekankan ciri yang satu ini kepada diriNya sendiri? Dalam pengenalan kepada gereja Laodikia (yang terakhir dari tujuh jemaat dalam Wahyu 2, 3), Yesus merujuk kepada Diri-Nya sebagai "Amen, Saksi yang Setia dan Benar, Permulaan ciptaan Tuhan" (Wah 3: 14). Perkhabaran tiga malaikat bermula dengan pengisytiharan malaikat yang pertama: "Takutlah akan Allah dan muliakanlah Dia, karena telah tiba saat penghakiman-Nya, dan sembahlah Dia yang telah menjadikan langit dan bumi dan laut dan semua mata air."  (Wahyu 14: 7). Dalam dua minggu akan datang, kita akan mengkaji mengapa pengajaran Penciptaan adalah asas kepada perkhabaran dan misi umat Tuhan akhir zaman  dan bagaimana kisah Penciptaan harus ditafsirkan.

#### Bahagian II: Ulasan

**Kitab Suci**

Pernahkah anda tertanya-tanya tentang kewujudan anda? Dari mana saya datang? Mengapa saya di sini? Apakah maksud  kehidupan? Siapakah saya? Para ahli falsafah yang hebat telah merenungkan soalan-soalan ini selama Millennia. Soalan-soalan asas ini adalah inti daripada kisah Penciptaan dan, sebenarnya, dijawab dalam dua bab pertama Kejadian. Sepanjang sejarah, bab ini telah memberikan manusia martabat, makna, dan tujuan. Bab ini telah memberi inspirasi kepada minda terhebat untuk meneroka dunia di sekeliling mereka dan menemui keajaiban penciptaan Tuhan.

Dalam ayat pembukaan yang sedarhana dalam Alkitab, Kejadian 1: 1 membahas soalan-soalan yang paling mendalam tentang manusia. Sebelum kita diciptakan, pada mulanya ada Tuhan. Dia merancang ekosistem untuk kita, mewujudkan tempat tinggal di bumi dengan sempurna untuk makhluk-makhluk barunya untuk menampung kehidupan. Bumi kita terletak pada jarak yang tepat dari matahari—tidak terlalu jauh, dan tidak terlalu dekat. Saiz matahari disesuaikan dengan sempurna  supaya tidak menghasilkan terlalu banyak tenaga untuk memusnahkan kehidupan.  Terdapat banyak air di bumi dan atmosphera yang membolehkan hidupan untuk bernafas. Saiz bulan adalah yang tepat untuk mengawal pasang surut air laut. Medan magnetik dilaraskan dengan tepat agar kita tidak tergoreng oleh matahari. Tidak hairanlah bahawa selepas setiap peringkat Penciptaan, Tuhan menyimpulkan bahawa itu adalah baik (ṭôv;, Kejdian 1: 4, 10, 18, 21, 25), dan apabila ianya selesai, ěôv mě'ōd, "sungguh amat baik" (Kejadian 1:31). Penamaan "baik" dalam bahasa Ibrani boleh merangkumi kedua-dua aspek keindahan estetika dan etika kerana ciptaan itu berasal daripada Tuhan, yang adalah kasih (1 Yohanes 4: 8).

**Ilustrasi**

Dalam Mazmur 139:14, Daud mengakui kerumitan tubuh apabila dia berkata, "Aku bersyukur kepada-Mu oleh karena kejadianku dahsyat dan ajaib; ajaib apa yang Kaubuat, dan jiwaku benar-benar menyadarinya." Hari ini kita tahu lebih banyak daripada orang-orang pada zaman Daud mengenai selok-belok unsur terkecil daripada tubuh manusia—sel. Sel manusia terdiri daripada mesin terkecil yang mana, untuk berfungsi, mesti mempunyai semua bahagiannya. Seperti perangkap tikus, jika anda mengambil satu bahagian, maka perangkap itu tidak berfungsi. Setiap sel mengandungi DNA seseorang. Komputer berasaskan kod binary 0s dan 1s. DNA terdiri daripada kod kuaternary (A, C, G, dan T), yang jauh lebih kompleks daripada kod binary. Keseluruhan  bahasa dengan tatabahasa dan sintaks dikaitkan dengan DNA, dengan pangkalan 3 bilion. Selain itu, DNA ini dapat meniru dirinya sendiri, dan ia berlaku dalam hampir 40 trilion sel dalam tubuh manusia. Setiap daripada 200 jenis sel dalam tubuh manusia mempunyai fungsi yang berbeza. Ini adalah blok utama kehidupan, dan mereka bekerja dengan harmoni untuk menjalankan fungsi asas supaya manusia  bertahan untuk hidup.  Sudah tentu, kita diciptakan dengan amat dahysat dan hebat. Kerumitan dan kesamaan ini di kalangan semua makhluk manusia dan makhluk hidup menunjukkan kepada Pencipta tunggal yang merancang kehidupan. Tetapi kita bukan hanya mesin. Kita telah diberi minda kreatif, hati nurani, dan keupayaan untuk mengalami kasih, harapan, dan kebahagiaan. Kesedaran minda manusia dan kebebasan yang kita miliki untuk memilih dan mencipta adalah mustahil untuk diterangkan dari perspektif evolusi. Betapa lebih mudah untuk percaya kepada Pencipta yang menciptakan kita dalam imej-Nya dan dalam sifat-Nya (Kejadian 1:27).

**Kitab Suci**

Setelah mencipta ekosistem untuk hidupan dan mengisinya dengan ikan, burung, dan haiwan darat, Ketuhanan yang komunal mencipta manusia sebagai puncak Penciptaan juga akan wujud dalam masyarakat. " 'Baiklah Kita menjadikan manusia menurut gambar dan rupa Kita.' . . Maka Tuhan menciptakan manusia itu menurut gambar-Nya, menurut gambar Allah diciptakan-Nya dia; laki-laki dan perempuan diciptakan-Nya mereka" (Kej  1:26, 27). Umat manusia direncanakan untuk hidup dalam persekutuan dengan Tuhan dan dengan satu sama lain. Tuhan merencanakan bahawa kedua-dua lelaki dan perempuan  secara biologi, secara fizikal, dan secara emosi adalah teman seimbang antara satu sama lain. Mereka dicipta untuk saling melengkapi. Mereka adalah "padanan sempurna" untuk satu sama lain, sehingga Adam dapat mengklaim apabila Hawa kemudian dibentuk dari tulang rusuknya, , “ ‘Inilah dia, tulang dari tulangku dan daging dari dagingku’ ” (Kejadian 2:23) . Oleh itu, Adam menamakan dia "perempuan." Perkahwinan menghendaki "seorang laki-laki akan meninggalkan ayahnya dan ibunya dan bersatu dengan isterinya, sehingga keduanya menjadi satu daging" (Kejadian 2:24).

Asas bagi budaya dan tamadun di bumi adalah unit suami isteri dan anak-anak yang dilahirkan dari hubungan ini melalui pembiakan. Itulah sebabnya mengapa Alkitab memberi penekanan kepada unit keluarga. Penekanan pada unit keluarga juga diserlahkan dalam Sepuluh Perintah. Empat perintah pertama menggambarkan hubungan umat manusia dengan Tuhan, yang mencapai puncak  pada Sabat hari ketujuh, yang meneguhkan ketaatan dan kehormatan yang diberikan kepada Tuhan melalui hubungan istimewa dari minggu ke minggu. Perhatikan bahawa selepas perintah Sabat, peralihan kepada perintah kelima memfokuskan pertama-tama dan terpenting pada keluarga, kerana di sinilah karakter Tuhan disebarkan untuk generasi akan datang: "Hormatilah ayahmu dan ibumu, supaya lanjut umurmu di tanah yang diberikan TUHAN, Allahmu, kepadamu" (Keluaran 20:12). Dunia yang dipenuhi dengan keluarga-keluarga yang penuh kasih yang memandang Tuhan sebagai terunggul dan menegakkan karakterNya dalam kehidupan mereka, dan membesarkan anak-anak mereka dalam ketaatan yang rendah hati adalah tujuan asal dalam penciptaan Tuhan.

Dalam usaha Syaitan untuk memusnahkan rencana Tuhan pada waktu Kejatuhan, dia menancapkan baji pemisah antara Tuhan dan manusia dan kemudiannya antara Adam dan Hawa. Pemisahan Hawa daripada Adam membuka peluang bagi setan. Pada saat pengawasan terlalai, Hawa dengan penuh keingintahuan menghampiri pokok larangan pengetahuan tentang baik dan jahat. Iblis, dengan menanamkan keraguan terhadap Firman Tuhan, telah berjaya memutar belit dan mengganggu rancangan perlindungan Tuhan. Akibat serta merta adalah buruk. Selepas Hawa dan kemudian Adam makan dari pohon itu, kesedaran mereka tentang pemisahan dan rasa bersalah mereka merobek pasangan pertama daripada hubungan mereka dengan Tuhan. Mereka kini merasakan ketelanjangan mereka sendiri. Selepas Tuhan dalam kasihNya menjejaki mereka, mereka menyalahkan satu sama lain, menambahjauhkan lagi pemisahan yang kini telah berlaku. Dalam bab yang seterusnya, Kejadian 4, kita melihat akibat penuh daripada dosa dalam pembunuhan seorang anak lelaki dan seorang abang kandung. Pelanggaran kepada Firman Tuhan menghasilkan buah dalam pemusnahan ciptaan Tuhan.

Keraguan halus yang ditanam oleh syaitan pada awalnya, " 'Tentulah Tuhan berfirman. . . ’ " (Kejadian 3: 1) masih bersama kita hari ini melalui teori evolusi. Firman Tuhan dengan jelas memberi kesaksian bahawa Dia berfirman maka langit dan bumipun wujud dan bahawa "Segala sesuatu dijadikan oleh Dia dan tanpa Dia tidak ada suatupun yang telah jadi dari segala yang telah dijadikan" (Yohanes 1: 3). Jika kita meragui Firman Tuhan mengenai Penciptaan-Nya, tidakkah kita mengikuti dusta seperti ibu bapa pertama kita pada permulaan sejarah bumi?

Kristus telah datang untuk memulihkan dunia dan ciptaan-Nya untuk diriNya dan untuk BapaNya. Dalam mengatakan bahawa "sebelum Abraham jadi, Aku telah ada" (Yohanes 8:58), Yesus menyatakan bahawa Dia adalah Tuhan yang wujud sendiri di alam semesta. Angin dan laut mematuhi Dia kerana Dia menciptakan mereka. Dia membangkitkan anak perempuan Jairus dari antara orang mati, kerana "Dalam Dia ada hidup dan hidup itu adalah terang manusia" (Yohanes 1: 4). Penciptaan semula yang akhir yang dijanjikan oleh Kristus (Yohanes 14: 1-4) pada Kedatangan Kedua boleh terjadi hanya jika Dia benar-benar Pencipta kita pada mulanya.

#### Bahagian III: Penerapan Hidup

Tuhan telah niatkan agar keluarga menjadi unit asas kehidupan manusia. Apakah hasilnya apabila pondasi sesebuah bangunan terhakis? Bagaimanakah hakisan kepercayaan dalam Penciptaan memberi kesan kepada struktur di dalam masyarakat? Apakah kesan yang dilakukan oleh teori evolusi terhadap makna kewujudan kita? Minggu ini, apakah yang membuktikan tujuan Tuhan dalam hidup anda?

"Yesus mengarahkan perhatian para pendengarnya kembali kepada institusi perkawinan seperti yang ditahbiskan pada penciptaan. . . . Kemudian perkahwinan dan Sabat mendapat asal usulnya, institusi kembar untuk kemuliaan Tuhan dan manafaat bagi manusia. Kemudian, ketika Pencipta mengandingkan tangan pasangan suci itu dalam perkawinan, mengatakan, Seorang lelaki akan 'meninggalkan ayahnya dan ibunya dan bersatu dengan isterinya, sehingga keduanya menjadi satu daging' (Kejadian 2:24), Dia mengucapkan undang-undang perkhawinan untuk semua anak Adam hingga ke akhir zaman, yang mana Bapa yang Maha Mulia sendiri telah istiharkan  baik adalah hukum berkat tertinggi dan pembangunan bagi manusia.”—Ellen G. White, Thoughts From the Mount of Blessing, ms. 63, 64.