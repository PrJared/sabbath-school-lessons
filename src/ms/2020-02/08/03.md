---
title:  Hari Hari Penciptaan
date:  18/05/2020
---

Dalam beberapa tahun kebelakangan ini terdapat kecenderungan untuk melihat minggu penciptaan sebagai bukan literal, sebagai metafora, perumpamaan, atau mitos. Ini telah timbul sejajar dengan teori evolusi, yang menganggap masa  yang sangat panjang untuk perkembangan kehidupan di planet Bumi.

Apakah yang diajarkan oleh Alkitab mengenai perkara ini? Mengapakan "hari-hari" Penciptaan dalam Kejadian 1 dapat difahami sebagai harfiah, bukannya hari kiasan?

`Sila baca Kejadian 1: 3-5 dan Keluaran 20: 8-11. Bagaimanakah istilah "hari" digunakan dalam konteks ini?`

Perkataan Ibrani yÃ´m, atau "hari," digunakan secara konsisten dalam keseluruhan penceritaan Penciptaan untuk hari yang harfiah. Tidak terdapat apa-apa dalam penceritaan mengenai Penciptaan dalam buku Kejadian yang menunjukkan suatu maksud yang lain selain daripada hari harfiah, seperti yang kita fahami sehari pada hari ini. Sebenarnya, sesetengah sarjana yang tidak mempercayai hari-hari itu adalah  hari harfiah, bagaimanapun, mengakui bahawa niat pengarang adalah menggambarkan hari yang harfiah.

Agak menarik bahawa Tuhan sendiri menetapkan nama ini untuk unit pertama bagi masa (Kejadian 1: 5). YÃ´m, atau hari, ditakrifkan dengan ungkapan "jadilah petang dan pagi" (Kej 1: 5, 8, dan sebagainya). Istilah ini digunakan dalam bentuk tunggal, bukannya jamak, yang bermaksud satu hari.

Oleh itu, tujuh hari Penciptaan hendaklah difahami sebagai satu unit masa yang lengkap, yang diperkenalkan oleh nombor kardinal atau pertama 'echad ("satu") diikuti dengan nombor ordinal (kedua, ketiga, keempat, dan lain-lain). Pola ini menunjukkan urutan hari berturut-turut, yang berakhir pada hari ketujuh. Tidak terdapat petunjuk dalam penggunaan istilah atau dalam bentuk naratif itu sendiri bahawa terdapat sebarang jurang antara hari-hari ini. Tujuh hari penciptaan adalah, sememangnya, tujuh hari seperti hari-hari yang kita gambarkan hari ini.

Juga, sifat harfiah hari itu dilihat begitu mudah apabila Tuhan menulis dengan jari-Nya sendiri perintah keempat, yang menunjukkan bahawa asas bagi Sabat hari ketujuh  terletak pada urutan tujuh hari harfiah pada hari Penciptaan.

`Penciptaan dalam buku Kejadian bukan satu-satunya penciptaan dalam Alkitab. Terdapat juga penciptaan semula, pada Kedatangan Kedua, apabila Tuhan akan mengubah yang tidak kekal menjadi kekal  "dalam sekejap mata, pada sangkakala terakhir" (1 Kor 15:52). Jika, Tuhan boleh melakukan ini dengan serta-merta pada penciptaan semula, mengapa pula Dia menggunakan berbilion tahun untuk penciptaan pertama, seperti yang diajarkan oleh teori evolusi?`