---
title:  Memori Dan Lagu
date:  25/06/2020
---

“Dalam hatiku aku menyimpan janji-Mu, supaya aku jangan berdosa terhadap Engkau” (Mazmur  119:11).

Menghafal Alkitab mendatangkan pelbagai rahmat. Apabila kita menyimpan petikan-petikan dari Firman Tuhan di dalam minda kita, kita boleh menghidupkan perkara yang sudah tersimpan dalam ingatan  dan menggunakannya dalam situasi yang baru dan sentiasa berubah. Dengan itu, Kitab Suci memberikan impak secara langsung terhadap pemikiran kita, keputusan kita, dan mempengaruhi nilai dan tingkah laku kita. Dengan menghafal Alkitab, kita dapat menghidupkan Kitab Suci di dalam pengalaman harian kita. Tambahan lagi, ia membantu kita untuk menyembah Tuhan dan hidup dalam kesetiaan selaras dengan Kitab Suci.

Mengingati Alkitab ayat demi ayat merupakan pelindung yang sangat kuat terhadap penipuan dan tafsiran yang palsu. Menghafal Alkitab membolehkan kita untuk memetik Alkitab, walaupun apabila kita tidak mempunyai Kitab Suci tersedia. Perkara ini boleh menjadi kuasa yang amat kuat untuk berfungsi dalam situasi apabila godaan muncul, atau apabila kita berdepan dengan cabaran yang kurang baik. Mengingati Janji Tuhan, dan menetapkan minda kita terhadap Firman Tuhan berbanding masalah kita, mengangkat pemikiran kita kepada Tuhan, yang mempunyai beribu cara untuk membantu kita apabila kita tidak melihat apa-apa cara.

`Sila baca Efesus 5:19 dan Kolose 3:16. Bagaimanakah menyanyikan  Firman Tuhan mewujudkan dan mengukuhkan Firman Tuhan dalam minda kita?`

Menyanyikan petikan daripada Alkitab juga boleh menjadi kaedah yang amat berkesan untuk menghafal petikan Alkitabi. Dalam nyanyian, ayat-ayat daripada Alkitab adalah lebih mudah untuk diingati. Dengan menggabungkan ayat daripada Alkitab dengan melodi yang indah akan membuatkannya terpahat di ingatan kita dengan lebih kuat, dan menjadi cara yang efektif untuk menghapuskan perasaan cemas kita. Petikan Alkitab yang diiringi dengan melodi yang mudah tetapi harmoni boleh, dengan mudah, dinyanyikan dan diingati oleh kanak-kanak kecil mahupun  orang dewasa. Alkitab merupakan inspirasi kepada berberapa pemidato, simfoni yang terkenal dan pelbagai muzik yang telah terbentuk dan mempengaruhi budaya umat Kristian sepanjang abad. Susunan lagu yang mengangkat minda kita dan mengarahkan pemikiran kita terus kepada Tuhan dan FirmanNya merupakan anugerah yang indah dan pengaruh yang positif di dalam kehidupan kita.

“Muzik membentuk sebahagian daripada pujian kepada Tuhan di ruang takhta syurgawi, dan kita harus berusaha, di dalam lagu pujian kita, untuk hampir sama dengan keharmonian koir syurgawi.”—Ellen G. White, Patriarchs and Prophets, ms. 594.