---
title:  Kajian Tambahan
date:  26/06/2020
---

Baca Ellen G. White, “The Privilege of Prayer,” ms. 93–104 dalam Steps to Christ.

Mata biasa tidak akan pernah dapat melihat keindahan Kristus. Pencahayaan Roh Kudus, mendedahkan kepada jiwa keadaan ketidak berdayaannya tanpa belas kasihan dan keampunan daripada Sang Penanggung dosa — Kristus yang memenuhi setiap keperluan kita—yang dapat memberikan kepada manusia keupayaan untuk melihat belas kasihanNya yang tidak terhingga,  kasihNya yang tidak dapat diukur, kemurahan hati dan keagunganNya.”—Ellen G. White, The Upward Look, ms. 155.

“Bahagian-bahagian kecil daripada Kitab Suci, bahkan seluruh bab,   boleh diabadikan dalam ingatan, untuk diulangi apabila Syaitan datang dengan godaannya…. Apabila Syaitan membawa minda untuk memikirkan hal-hal duniawi dan nafsu, dia dapat ditolak dengan berkesan sekali dengan, ‘ada tertulis’ ”- The Advent Review and Sabbath Herald, 8 April, 1884.

**Soalan Perbincangan**:

`Bagaimanakah  realiti kebebasan dan bebas memilih memainkan peranan di dalam semua keputusan kita berkenaan dengan kepercayaan dan kepatuhan? Walaupun terdapat banyak bahagian di dalam hidup kita yang berada di luar kawalan kita, iaitu yang berkaitan dengan perkara penting, perkara yang berhubung dengan kehidupan abadi, kita sesungguhnya memiliki kebebasan untuk memilih. Apakah yang anda lakukan dengan kebebasan memilih yang diberikan oleh Tuhan kepada anda? Apakah jenis keputusan rohani  yang anda lakukan?`

`Fikirkan tentang peranan yang boleh dan sepatutnya dimainkan oleh Sabat dalam memberikan kita waktu yang senyap bersama dengan Tuhan. Bagaimanakah pemeliharaan  Sabat melindungi anda daripada menjadi terlalu sibuk dalam pekerjaan dan melakukan perkara-perkara pada  masa yang sepatutnya anda luangkan bersama dengan Tuhan? Bagaimanakah anda boleh belajar untuk menjadikan hari Sabat menjadi lebih kepada berkat rohani sepertimana yang  sepatutnya ia maksudkan?`

`Apakah pengalaman anda meluangkan masa bersendirian dengan Tuhan dalam doa dan dalam pembelajaran? Bagaimanakah amalan rohani ini memberikan kesan terhadap iman anda? Bagaimana ia seharusnya memberikan kesan terhadap iman anda? Dalam kelas, jika anda berasa selesa, ceritakan tentang masa peribadi anda ketika anda membaca dan berdoa dan apa yang anda dapat daripadanya. Bagaimanakah orang lain mendapat manfaat daripada apa yang anda telah pelajari?`

`Apakah ayat-ayat Alkitab kegemaran anda yang anda telah hafal? Apakah yang membuatkan anda menggemarinya? Bagaimanakah penghafalannya memberikan keberkatan kepada anda?`