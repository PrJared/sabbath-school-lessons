---
title:  Yesus Lawan Firman
date:  23/06/2020
---

`Sila baca Yohanes 5:45–47. Apakah mesej yang disampaikan oleh Yesus  kepada kita mengenai hubunganNya dengan Alkitab?`

Sebilangan orang menyatakan bahwa apabila Yesus berkata, kata-kata-Nya benar-benar berbeza dengan Alkitab, sepertimana yang kita temui di Perjanjian Lama. Mereka juga turut mengatakan bahawa kata-kata Yesus mengatasi kata-kata Kitab Suci.

Dalam Perjanjian Baharu, kita telah membacakan bahawa Yesus memberitahu: “ ’Kamu telah mendengar firman….Tetapi Aku berkata kepadamu…’”       	(Mat. 5:43,44; bandingkan dengan Mat. 5:21,22,27,28,33,34,38,39). Apabila Yesus mengatakan ayat-ayat yang masyhur ini, Khotbah di atas Gunung, Dia bukannya mencuba untuk mengabaikan atau menghapuskan Perjanjian Lama, sepertimana yang dikatakan oleh sesetengah penafsir. Sebaliknya, Dia menjawab terhadap berbagai tafsiran Kitab Suci dan tradisi lisan yang digunakan oleh penafsir pada zaman itu untuk membenarkan tingkah laku terhadap orang lain yang Tuhan tidak pernah zinkan berlaku dan tidak Dia pernah perintahkan, seperti membenci musuhmu (lihat Mat. 5:43).

Yesus tidak meniadakan Perjanjian Lama dalam apa-apa cara atau apa-apa tahap yang mengurangkan otoritasnya.  Sebaliknya, Kitab Perjanjian Lamalah yang membuktikan siapa diriNya. Dia memperkukuh erti pernyataan Perjanjian Lama dengan menunjukkan kepada kita tujuan sebenar Tuhan.

Tindakan menggunakan autoriti Yesus untuk menyingkirkan Kitab Suci atau merendahkan sebilangan bahagian daripada Alkitab sebagai sesuatu yang tidak diilhamkan  mungkin merupakan suatu kritikan Kitab yang paling halus, namun paling berbahaya kerana ia dilakukan di dalam nama Yesus. Kita mempunyai contoh Yesus iaitu betapa banyak otoritas yang Dia berikan kepada Kitab Suci, di mana, pada zaman-Nya, hanya terdiri daripada Perjanjian Lama. Apakah lagi bukti yang kita perlukan tentang bagaimana kita juga harus memandang Perjanjian Lama?

Jauh daripada niat  mengurangkan otoritas Alkitab, Yesus selalu mengangkat Alkitab sebagai panduan yang boleh diharap dan dipercayai. Malah, Dia secara jelas mengatakan hal yang sama dalam Khutbah di atas Bukit: “ ‘Janganlah menganggap bahawa Aku datang untuk menghapuskan Taurat Musa atau ajaran nabi-nabi; Aku tidak datang untuk menghapuskannya tetapi untuk menggenapkannya’” (Mat. 5:17). Dia menambah dengan mengatakan sesiapa  yang “ ‘ meniadakan salah satu perintah hukum Taurat sekalipun yang paling kecil, dan mengajarkannya demikian kepada orang lain, ia akan menduduki tempat yang paling rendah di dalam Kerajaan Sorga’” (Mat 5:19).

`Apakah doktrin yang utama, sehingga hari ini, didasarkan dari Perjanjian Lama? Fikirkan, sebagai contoh, Penciptaan (Keluaran 1-2) dan Kejatuhan (Keluaran 3). Apakah lagi kebenaran agama Kristian yang penting yang kita temui di Perjanjian Lama yang kemudiannya diperkukuhkan di dalam Perjanjian Baharu?`