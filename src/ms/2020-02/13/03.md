---
title:  Belajar Daripada Yesus
date:  22/06/2020
---

Tiada contoh yang lebih baik dan lebih menginspirasikan untuk diikuti berbanding Yesus Kristus. Dia cukup mengetahui Alkitab dan  menuruti Firman Tuhan yang telah ditulis dan berpegang padanya.

`Sila baca Lukas 4:4,8 10-12. Bagaimanakah Yesus menggunakan Kitab Suci untuk menentang pencobaan Syaitan? Berdasarkan ayat ini, apakah yang ia beritahu kita  berkenaan dengan betapa pentingnya Alkitab kepada iman kita, terutamanya pada masa pencobaan?`

Yesus memahami Kitab Suci dengan baik sekali. Dia memahami Firman Tuhan secara mendalam sehinggakan dia boleh memetik ayat-ayat yang Dia hafal. Kefahaman Firman Tuhan yang tertulis semestinya berpunca daripada masa yang diluangkan bersama Tuhan dalam mempelajari Kitab Suci.

Sekiranya Dia tidak mengetahui ayat yang tepat daripada Kitab Suci dan dalam bahagian mana yang ia muncul, dia dengan mudahnya boleh diperdaya oleh Iblis. Sedangkan Iblis juga memetik ayat daripada Alkitab dan menggunakannya untuk tujuan tipu dayanya. Oleh itu, kebolehan memetik ayat Kitab Suci sahaja sepertimana yang dilakukan oleh Iblis tidak mencukupi. Seseorang itu juga seharusnya mengetahui perkara-perkara lain yang harus diperkatakan oleh Alkitab tentang sesuatu subjek dan tahu maknanya yang tepat. Hanya oleh kefahaman akan Firman Tuhan sedemikian dapat membantu kita, seperti Yesus, tidak dapat diperdaya oleh musuh Tuhan, sebaliknya mampu melawan serangan Syaitan. Berkali-kali kita membaca mengenai Yesus membuka minda pengikut-pengikutnya agar memahami Alkitab dengan mengatakan kepada mereka  “ada tertulis” (Lukas 24:45,46, Mat 11:10; Yoh 6:45; dll). Dia beranggapan bahawa sesiapa yang telah membaca Alkitab boleh menemui pemahaman yang tepat tentang maksudnya. “ ‘"Apa yang tertulis dalam hukum Taurat? Apa yang kau baca di sana?’ ” ( Lukas 10:26). Bagi Yesus, apa yang tertulis dalam Alkitab merupakan satu norma yang kita seharusnya ikuti.

Dalam Yohanes 7:38, Yesus—Firman Tuhan yang menjadi manusia—menyuruh pengikut-Nya merujuk apa yang dikatakan oleh Alkitab. Hanya melalui Alkitab, kita dapat mengetahui bahawa Yesus merupakan Mesias yang dijanjikan. Alkitab yang memberikan kesaksian tentang Dia (Yoh. 5:39). Yesus sendiri berpegang kepada Alkitab, Firman Tuhan yang tertulis. Sekiranya Dia sanggup melakukan perkara tersebut, apakah yang  tindakan ini beritahu kita agar kita juga lakukan hal yang sama?

`Apakah pengalaman anda menggunakan Alkitab dalam melawan pencobaan? Ketika diuji, adakah anda mula membaca Alkitab dan memetik petikan Alkitab. Apakah hasilnya, dan apakah yang anda belajar daripada pengalaman tersebut?`