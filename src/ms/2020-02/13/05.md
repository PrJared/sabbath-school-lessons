---
title:  Masa Sunyi Bersama Firman Tuhan
date:  24/06/2020
---

Hidup kita cenderung menjadi sibuk dan dipenuhi dengan tekanan dan stres. Kadangkala kita terpaksa bekerja keras hanya untuk hidup dan mendapatkan sesuap nasi. Ada masanya, biarpun kita mempunyai keperluan asas, kita sibuk kerana kita menginginkan yang lebih dan lebih lagi. Kita menginginkan barangan yang kita fikir boleh membuatkan kita gembira dan membuatkan kita berasa dilengkapi. Namun, seperti Salomo dalam buku Pengkhotbah memberikan kita amaran, bahawa hal itu jarang berlaku.

Apapun alasannya, kita boleh menjadi terlalu sibuk di dalam kehidupan kita, oleh itu ianya amat mudah untuk meminggirkan Tuhan, di dalam kesibukan tersebut. Bukannya kita tidak mempercayai, tetapi kita hanya tidak menggunakan masa berkualiti untuk membaca, berdoa, dan mendekatkan diri dengan Tuhan, yang memiliki “ ‘ nafasmu dalam tanganNya’” (Daniel 5:23). Kita boleh jadi terlalu diganggu oleh perkara lain daripada menggunakan masa berkualiti bersama Tuhan. Kita semua memerlukan masa di mana kita secara sengaja mengurangkan kesibukan agar kita bertemu Juruselamat kita, Yesus. Bagaimanakah Roh Kudus dapat berhubung dengan kita sekiranya kita tidak berhenti sejenak untuk mendengar? Waktu sunyi yang istimewa bersama Tuhan, membaca FirmanNya dan  berkomunikasi dalam doa, merupakan sumber kerohanian hidup kita.

`Sila baca Mazmur 37:7; Mazmur 46:10; dan Mazmur 62:1,2,5. Apakah  yang petikan ini ajarkan kita berkenaan masa sunyi bersama Tuhan? Mengapakah masa sunyi bersama Tuhan sangat penting?`

Sekiranya anda menyayangi seseorang, anda gemar menghabiskan masa bersendirian dengannya. Pilihlah tempat di mana anda boleh baca dan merenungkan Firman Tuhan tanpa gangguan. Dalam kehidupan kita yang sibuk, hal ini hanya dapat berlaku sekiranya anda sengaja memutuskan untuk meluangkan masa yang khusus untuk pertemuan ini.  Selalunya, pada permulaan hari merupakan masa yang terbaik untuk waktu sunyi dan renungan ini. Waktu sebegini sebelum waktu kerja bermula boleh menjadi rahmat untuk sepanjang hari, kerana pemikiran berharga yang kamu perolehi akan menemani kamu untuk masa yang panjang. Namun, jadilah bijak untuk mecari masa berkualiti yang betul, yang anda perlukan untuk bertemu Tuhan tanpa gangguan.

Berhubung dengan Tuhan melalui doa memberikan kesan kepada hidup anda tidak seperti yang boleh dilakukan oleh perkara lain.  Akhirnya, ia membantu diri anda menjadi lebih seperti Yesus.

`Setakat manakah kesengajaan anda dalam mencari masa untuk menghabiskannya bersendirian bersama Tuhan? Seperti apakah masa itu dan bagaimanakah mereka membantu anda untuk mengenali kebenaran dan kasih Tuhan?`