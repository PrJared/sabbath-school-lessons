---
title:  Hidup Oleh Firman Tuhan
date:  20/06/2020
---

### Bacaan Untuk Pelajaran Minggu Ini
Fil. 2:12–16; Lukas 4:4, 8, 10–12; Maz. 37:7; Maz. 46:10; Maz. 62:1, 2, 5; Kol. 3:16.

> <p>Ayat Hafalan</p>
> “Tetapi hendaklah kamu menjadi pelaku firman dan bukan hanya pendengar saja; sebab jika tidak demikian kamu menipu diri sendiri.” (Yakobus 1:22).

Kaedah yang terbaik untuk mempelajari Alkitab tidak berguna sekiranya kita tidak berazam untuk hidup dengan mentaati  apa yang kita pelajari dari Kitab Suci. Apa yang dikatakan mengenai  pendidikan umum juga terpakai dalam mempelajari Kitab: anda belajar dengan baik bukan dengan hanya  membaca atau mendengar tetapi dengan mengamalkan apa yang anda ketahui.

Penurutan ini membuka gudang khazanah yang dipenuhi dengan rahmat ilahi. Tanpa penurutan, gudang kazanah itu   ditutup bagi kita. Penurutan  kita akan merubah hidup kita dalam cara yang menarik untuk meningkatkan pemahaman dan pengetahuan kita. Sekiranya kita tidak mahu  berpegang pada Firman Tuhan dan tidak berniat untuk mempraktikkan apa-apa yang kita telah pelajari, kita tidak akan berkembang.  Kesaksian kita akan terjejas kerana kehidupan kita tidak selaras dengan kata-kata kita.

Kita bertumbuh dalam rahmat dan kebijaksanaan melalui tokoh-tokoh yang memberikan inspirasi, yang menunjukkan kepada kita apa ertinya hidup berpegang pada Firman Tuhan. Tiada contoh yang lebih baik dan daya motivasi yang lebih berkuasa berbanding Yesus Kristus. Dia memberikan kita panduan untuk dipatuhi. Dia menjalani kehidupan yang penuh harmoni dengan kehendak Tuhan.

Minggu ini, kita akan mempelajari apa ertinya hidup mengikut Firman Tuhan dan berada di bawah otoritas ilahiNya.

_*Pelajari pelajaran minggu ini untuk persediaan Sabat, June 27._