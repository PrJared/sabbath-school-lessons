---
title:  Firman Tuhan Yang Hidup Dan Roh Kudus
date:  21/06/2020
---

Mempelajari Firman Tuhan dengan cermat dan dengan kaedah yang betul adalah penting. Namun, sama pentingnya, atau mungkin lebih penting, apabila kita mengamalkan ilmu yang kita pelajari. Matlamat utama mempelajari Alkitab bukanlah untuk memperoleh pengetahuan yang lebih luas, dan indah. Matlamatnya bukan tentang kita menguasai Firman Tuhan sebaliknya firman Tuhan yang menguasai kita, mengubah kehidupan kita dan cara kita berfikir. Perkara inilah yang benar-benar penting. Kerelaan untuk menuruti kebenaran yang telah dipelajari bermakna kita mahu mematuhi kebenaran Alkitab. Pilihan ini kadangkala melibatkan pergumulan yang tegang, kerana kita melawan satu peperangan dalam menentukan siapa yang mempunyai kuasa di dalam pemikiran kita dan di dalam kehidupan kita. Dan akhirnya, hanya terdapat dua pihak untuk dipilih.

`Sila baca Filipi 2:12-16. Apakah yang ayat ini katakan tentang cara bagaimana kita harus hidup?`

Benar, Tuhan bekerja di dalam kita, namun Dia melakukannya melalui Roh Kudus, yang memberikan kita kebijaksanaan untuk memahami Alkitab. Tambahan lagi, sebagai manusia yang berdosa, kita selalu menentang kebenaran Tuhan, dan menggunakan pemikiran sendiri, kita tidak akan mematuhi Firman Tuhan (Rom. 1:25, Eph 4:17,18). Tanpa bimbingan Roh Kudus, tidak akan ada sebarang kasih terhadap mesej Tuhan. Sambutan kita tidak ada sebarang harapan, kepercayaan, dan kasih. Melalui Roh Kudus, Tuhanlah “yang mengerjakan di dalam kamu baik kemauan maupun pekerjaan menurut kerelaan-Nya.” (Fil. 2:13)  .

Roh Kudus adalah seorang guru yang ingin membawa kita ke dalam pemahaman yang lebih mendalam tentang Kitab Suci dan kepada penghargaan penuh sukacita akan Firman Tuhan. Dia membawa kebenaran Firman Tuhan kepada perhatian kita dan memberi kita pandangan baru kepada kebenaran itu, sehingga kehidupan kita dicirikan oleh kesetiaan dan ketaatan yang penuh kasih kepada kehendak Tuhan. "Tidak seorang pun dapat menerangkan Kitab Suci tanpa bantuan Roh Kudus. Tetapi apabila anda mengambil Firman Tuhan dengan hati yang rendah hati, boleh diajar, malaikat-malaikat Tuhan akan berada di sisi anda untuk mengesankan anda dengan bukti-bukti kebenaran.” —Ellen G. White, Selected Messages, book 1, ms. 411. Dengan cara ini, perkara rohani ditafsirkan secara rohani (1 Korintus 2:13, 14) dan kita dapat dengan gembira mengikuti Firman Tuhan "pagi demi pagi" (Yesaya 50: 4, 5).

`Filipi 2:16 mengatakan bahawa kita harus memegang "berpegang teguh kepada firman kehidupan."  Apakah makna itu pada pendapat anda? Dan bagaimanakah kita melakukan itu? Lihat juga Ulangan 4: 4, yang mengajar sesuatu yang serupa. Apakah peranan kita dalam keseluruhan proses ini?`