---
title:  Prinsip Sehari Setahun
date:  08/06/2020
---

Salah satu kunci penafsiran historicism adalah prinsip sehari untuk setahun. Ramai cendikiwan selama berabad-abad menerapkan prinsip ini kepada nubuatan masa dalam buku Daniel dan Wahyu. Mereka memperoleh prinsip dari beberapa ayat-ayat utama dan dari konteks langsung  nubuatan itu sendiri.

`Sila baca Bilangan 14:34 dan Yehezkiel 4: 6. Bagaimanakah Tuhan menguraikan prinsip satu hari- satu tahun ini dalam ayat-ayat tertentu ini?`

Dalam ayat-ayat ini, kita dapat melihat dengan jelas idea prinsip sehari-setahun ini. Tetapi bagaimanakah kita mewajarkan penggunaan prinsip ini untuk beberapa nubuatan masa, seperti dalam Daniel 7:25, dan Daniel 8:14, serta Wahyu 11: 2, 3; Wahyu 12: 6, 14; dan Wahyu 13: 5?

Tiga unsur lain menyokong prinsip satu sehari-setahun ini dalam nubuatan-nubuatan Daniel dan Wahyu: penggunaan simbol, jangka waktu yang panjang, dan ungkapan-ungkapan yang aneh.

Pertama, sifat simbolik binatang dan tanduk yang melambangkan kerajaan-kerajaan itu menunjukkan bahawa ungkapan masa juga harus difahami sebagai simbolik. Haiwan dan tanduk tidak boleh diambil secara harfiah. Mereka adalah simbol untuk sesuatu yang lain. Oleh itu, memandangkan nubuatan lain adalah simbolik, bukan harfiah, maka mengapa pula kita harus terima nubuatan masa itu sebagai harfiah? Jawapannya, tentu saja, kita tidak seharusnya memhaminya sebagai  harfiah.

Kedua, banyak daripada peristiwa-peristiwa dan kerajaan-kerajaan yang digambarkan dalam nubuatan itu meliputi rentang waktu selama berabad-abad, yang mustahil  jika nubuatan masa yang menggambarkannya diambil secara harfiah. Apabila prinsip sehari-setahun diterapkan, maka terlihatlah masa itu berpadanan dengan peristiwa yang disebutkan dengan cara yang sangat tepat, sesuatu yang tidak mungkin jika nubuatan masa diambil secara harfiah.

Akhir sekali, ungkapan-ungkapan aneh yang digunakan untuk menetapkan masa-masa ini menunjukkan tafsiran simbolik. Dalam erti kata lain, cara-cara di mana masa dinyatakan dalam nubuatan-nubuatan ini (sebagai contoh, "2,300 malam dan pagi" Daniel 8:14) bukan cara biasa untuk menyatakan masa, menunjukkan kepada kita bahawa tempoh masa yang digambarkan seharusnya diambil secara simbolik, bukan secara harfiah.

`Lihatlah nubuatan 70 minggu dalam Daniel 9: 24-27. Kita membaca bahawa "dari saat firman itu keluar, yakni bahwa Yerusalem akan dipulihkan dan dibangun kembali, sampai pada kedatangan seorang yang diurapi, seorang raja" (Dan 9:25), akan ada   69 minggu harfiah, atau hanya satu tahun dan empat bulan dan satu minggu. Nubuatan itu tidak masuk akal apabila difahamkan demikian, bukan? Bagaimanapun, apakah yang berlaku  apabila kita menerapkan prinsip Alkitab itu sendiri, sehari-setahun,  dan dengan demikian 70 minggu  itu menjadi 490 tahun?`