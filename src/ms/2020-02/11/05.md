---
title:  Penghakiman Penyelidikan
date:  10/06/2020
---

Huraian nubuatan yang dipelajari minggu ini telah mendapat sokongan yang besar di kalangan ahli sejarah Protestan sejak Reformasi. Tetapi hanya apabila timbulnya pergerakan Millerite pada awal tahun 1800-an barulah nubuatan 2,300 hari itu dan penghakiman penyelidikan telah diberi perhatian dan dipelajari dengan teliti. Lihat carta berikut:

|Daniel 7|Daniel 8|
|---|---|
|Babel (singa)|------------|
|Media-Persia (beruang)|Media-Persia (domba)|
|Yunani (leopard)|Yunani (kambing jantan)|
|Roma Pagan (binatang keempat)|  Rom Pagan (tanduk bergerak mendatar)|
|Roma Kepausan  (tanduk kecil)|Roma Kepausan (tanduk bergerak secara menegak)|

`Sila baca Daniel 7: 9-14; 8:14, 26. Apakah yang berlaku di syurga seperti yang digambarkan dalam ayat-ayat ini?`

Selepas tempoh penganiayaan zaman pertengahan, yang berakhir pada tahun 1798 dengan penangkapan dan pemenjaraan Paus oleh Jenderal Berthier (Wah 13: 3), Daniel 7 dan 8 berbicara tentang penghakiman. Penghakiman itu akan berlaku di syurga di mana " ‘duduklah Majelis Pengadilan’ " (Dan 7:10) dan "tampak datang dengan awan-awan dari langit seorang seperti anak manusia. . . datang kepada Yang Lanjut Usianya itu" (Dan 7:13). Ini adalah babak penghakiman yang berlaku selepas 1798 dan sebelum Kedatangan Yesus yang Kedua Kali.

Babak penghakiman ini dalam Daniel 7 secara langsung selari dengan pembersihan tempat kudus dalam Daniel 8:14. Kedua-duanya bercakap tentang perkara yang sama. Menurut Daniel 8:14, masa "pembersihan tempat kudus" ini, yang merupakan istilah daripada Hari Pendamaian, adalah 2,300 petang dan pagi, atau hari. Dengan prinsip satu hari-satu tahun, 2330 hari ini melambangkan 2,300 tahun.

Titik permulaan  2,300 tahun terdapat dalam Daniel 9:24, di mana nubuatan 70 minggu (490 tahun)  adalah chatak, atau "dipotong" daripada penglihatan 2,300-hari (Dan 9:24). Sebenarnya, banyak sarjana Alkitab dengan betul melihat nubuatan 2,300-hari (tahun) dalam Daniel 8:14 dan nubuatan 70 minggu (490 tahun) dalam Daniel 9: 24-27 sebagai dua bahagian daripada satu nubuatan. Ayat berikutnya dalam nubuatan 70 minggu, dalam Daniel 9:25, memberikan permulaan tempoh masa,  “ ‘dari saat firman itu keluar, yakni bahwa Yerusalem akan dipulihkan dan dibangun kembali’ ” Tarikh peristiwa ini ialah "tahun ketujuh raja Artahsasta." (Ezra 7: 7), atau 457 B.C. Dikira ke hadapan 2,300 tahun, kita sampai ke tahun1844, yang tidak lama selepas 1798 dan sebelum kedatangan Yesus yang kedua. Inilah ketikanya Yesus masuk ke Tempat Maha Kudus dan memulakan kerja pengantaraanNya, untuk membersihkan tempat kudus di surga. Lihat carta dalam kajian Jumaat.