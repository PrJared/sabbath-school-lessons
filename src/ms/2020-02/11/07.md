---
title:  Kajian Tambahan
date:  12/06/2020
---

Sila baca Clifford Goldstein, 1844 Made Simple (Boise, ID: Pacific Press, 1988). Untuk mendapatkan bahan yang lebih banyak berkaitan dengan nubuatan 2,300 hari, sila lihat 1844madesimple.org

Sila kaji carta di bawah ini:

|Daniel 7|Daniel 8|
|---|---|
|Babel (singa)|------------|
|Media-Persia (beruang)|Media-Persia (domba)|
|Yunani (macan tutul)|Yunani (kambing jantan)|
|Rom Pagan (binatang keempat)|  Rom Pagan (tanduk bergerak mendatar)|
|Rom Kepausan  (tanduk kecil)|Rom Kepausan(tanduk bergerak secara menegak)|
|Penghakiman di syurga|Pembersihan Tempat Kudus syurgawi|

Perkara penting untuk dilihat di sini ialah babak penghakiman dalam Daniel 7, yang berlaku selepas 1,260 tahun penganiayaan (Dan 7:25), ia adalah perkara yang sama dengan pembersihan tempat kudus dalam Daniel 8:14. Babak penghakiman  di syurga inilah yang akhirnya membawa kepada penubuhan kerajaan Tuhan yang kekal pada akhir sejarah sedih bumi yang telah jatuh ini. Oleh itu, kita mempunyai bukti alkitabiah yang sangat kuat mengapa Daniel 8:14 penting sekali dan apa maknanya.

**Soalan Perbincangan**:

`Semak semula Daniel 2. Lihat betapa jelasnya kaedah historicist yang ditunjukkan di sini: urutan   empayar dunia yang tidak terputus, bermula pada zaman purba dan berakhir dengan penubuhan kerajaan kekal Tuhan. Tuhan memberikan kita  kunci untuk menafsirkan nubuatan-nubuatan ini. Bagaimanapun,  apakah yang  ia katakan   mengenai keadaan dunia Kristian bahawa sangat sedikit orang Kristian hari ini menggunakan kaedah historicist? Mengapakah fakta ini membantu meneguhkan lebih banyak kejituan perkhabaran Advent untuk dunia pada masa ini?`

`Seberapa baikkah anda memahami  nubuatan 2,300  dalam Daniel 8:14? Jika anda tidak faham, mengapa tidak meluangkan masa untuk belajar dan berkongsi dengan kelas anda? Anda mungkin terkejut betapa kukuhnya tafsiran kita tentang nubuatan itu.`

`Sila baca Daniel 7:18, 21, 22, 25, 27. Perhatikan fokus kepada apa yang berlaku terhadap orang-orang kudus. Apakah yang dilakukan oleh  kuasa tanduk kecil terhadap mereka? Sebaliknya, apakah yang Tuhan lakukan untuk mereka? Apakah berita baik bagi orang-orang kudus berkenaan penghakiman? Apakah keputusan akhirnya diberikan kepada mereka?`