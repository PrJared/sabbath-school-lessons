---
title:  Alkitab Dan Nubuatan
date:  06/06/2020
---

### Bacaan Untuk Pelajaran Minggu Ini
Dan. 2:27–45, Yoh. 14:29, Bil. 14:34, Dan. 7:1–25, Dan. 8:14, 1 Kor. 10:1–13.

> <p>Ayat Hafalan</p>
> “Maka ia menjawab: Sampai lewat dua ribu tiga ratus petang dan pagi, lalu tempat kudus itu akan dipulihkan dalam keadaan yang wajar."  (Daniel 8:14).

Nubuatan Alkitab  sangat penting untuk identiti dan misi kita. Nubuatan menyediakan mekanisme dalaman dan luaran untuk menguatkan ketepatan Firman Tuhan. Yesus berkata, " 'Dan sekarang juga Aku mengatakannya kepadamu sebelum hal itu terjadi, supaya kamu percaya, apabila hal itu terjadi' " (Yohanes 14:29, lihat juga Yohanes 13:19). Persoalan penting adalah: Bagaimanakah kita menafsirkan nubuatan dengan betul agar kita tahu apabila nubuatan itu sesungguhnya sudah digenapi?

Pada zaman Reformasi, para reformis mengikuti  kaedah historicist. Kaedah ini adalah  kaedah yang sama yang digunakan oleh Daniel dan Yohanes sebagai kunci untuk tafsiran mereka sendiri. Kaedah historicist melihat nubuatan sebagai kegenapan sejarah yang progresif dan berterusan, bermula pada masa lalu dan berakhir dengan kerajaan Tuhan yang kekal.

Minggu ini, kita akan mengkaji bagaimana kita dapat menggunakan pandangan historicist untuk memahami nubutan. "Kita harus melihat dalam sejarah kegenapan nubuatan, untuk mengkaji bagaimana Tuhan memimpin kerja penting reformasi, dan untuk memahami perjalanan peristiwa dalam persiapan bangsa-bangsa untuk menghadapi konflik terakhir  kontroversi  besar itu." —Ellen G. White, Testimonies for the Church, vol. 8, ms. 307. (historicist*  - Kaedah penafsiran nubuatan dengan melihat kegenapannya dalam sejarah).

_*Sila kaji pelajaran minggu ini untuk persediaan Sabat, 13 Jun._