---
title:  Historisisme Dan Nubuatan
date:  07/06/2020
---

Kaedah asas yang umat Seventh-day Adventist gunakan untuk mengkaji nubuatan dipanggil historicism. Ia adalah idea bahawa banyak daripada nubuatan-nubuatan utama dalam Alkitab mengikuti aliran garis sejarah yang tidak terputus dari masa lalu hingga kini, dan ke masa depan. Ia sama dengan cara anda belajar sejarah di sekolah. Kita melakukannya dengan cara ini kerana seperti itulah bagaimana Alkitab sendiri menafsirkan nubuatan-nubuatan ini untuk kita.

`Sila baca Daniel 2: 27-45. Bagaimanakah mimpi itu  menunjukkan kepada kita bahawa setiap kerajaan akan bermula sebaik sahaja kerajaan lain berakhir, tanpa ada jurang masa di antara mereka? Bagaimanakah Alkitab itu sendiri menunjukkan kepada kita bagaimana  untuk memahami nubuatan akhir zaman?`

Perhatikan bahawa kerajaan Nebukadnezar dikenali sebagai kepala emas. Oleh itu, Daniel mengenal Babilon sebagai kerajaan pertama (Daniel 2:38). Kemudian Daniel berkata, " 'Tetapi sesudah tuanku akan muncul suatu kerajaan lain, yakni yang ketiga' " (Dan 2:39) dan kemudian yang keempat (Daniel 2:40). Pergantian berturut-turut satu demi satu ini tanpa sebarang jurang juga tersirat dalam patung itu sendiri, kerana setiap kerajaan digambarkan dalam bahagian-bahagian tubuh yang lebih besar yang bergerak dari kepala ke kaki. Mereka bersambungan, sebagaimana masa dan sejarah adalah bersambungan.

Dalam Daniel 7 dan 8, daripada menggunakan patung, simbol binatang tertentu digunakan, tetapi perkara yang sama juga yang diajarkan. Kita diberi urutan yang tidak terputus dari empat kerajaan duniawi (tiga dalam Daniel 8). Mereka bermula pada zaman dahulu, dan berjalan sepanjang sejarah, hingga ke masa kini dan ke masa depan, apabila Kristus kembali dan Tuhan mendirikan Kerajaan kekalNya.

Oleh itu, patung dalam Daniel 2 dan penglihatan yang berturut-turut dalam Daniel 7 dan 8 memberi asas kepada tafsiran historicist  oleh Protestan untuk nubuatan, yang masih ditegakkan oleh umat  Seventh-day Adventist hari ini.

`Sila baca Yohanes 14:29. Apakah yang dikatakan Yesus yang membantu kita memahami bagaimana nubuatan dapat berfungsi?`

`Apakah kelebihan besar yang kita perolehi hari ini, yang hidup pada zaman  apabila banyak sejarah telah digenapi, yang tidak diperolehi oleh  seseorang yang hidup pada zaman Babilon?`