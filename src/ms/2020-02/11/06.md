---
title:  Tipologi Sebagai Nubuatan
date:  11/06/2020
---

Simbol-simbol nubuatan apokaliptik, seperti yang terdapat dalam Daniel dan Wahyu, mempunyai satu kegenapan tunggal. Sebagai contoh, kambing jantan telah digenapi dalam kerajaan Yunani, iaitu kerajaan tunggal (Daniel 8:21). Lagipun, ayat itu menamakannya secara langsung untuk kita! Ia sangat jelas bukan?

Bagaimanapun, tipologi tertumpu kepada orang, peristiwa, atau institusi sebenar di Perjanjian Lama yang diasaskan dalam realiti sejarah tetapi ia menunjuk ke hadapan untuk realiti yang lebih besar pada masa akan datang. Penggunaan tipologi sebagai kaedah penafsiran adalah menurut contoh Yesus dan para Penulis Perjanjian Baharu, dan bahkan dijumpai dalam Perjanjian Lama itu sendiri. Satu-satunya panduan untuk mengenali sesuatu sama ada ianya  literal atau hanya lambang adalah apabila seorang penulis yang diilhamkan oleh Kitab Suci mengenalkan mereka.

`Sila baca 1 Korintus 10: 1-13. Peristiwa apakah dalam sejarah yang Paulus rujuk ketika dia menasihati gereja Korintus? Bagaimanakah ini berkaitan dengan kita hari ini?`

Paulus merujuk kepada realiti sejarah Keluaran dan mengambilnya sebagai tipologi berdasarkan pengalaman orang Ibrani kuno di padang gurun. Dengan cara ini, Paulus menunjukkan bahawa Tuhan, yang memberi inspirasi kepada Musa untuk mencatat peristiwa-peristiwa ini, bermaksud bahawa "perkara-perkara ini menjadi contoh bagi kita" (1 Kor 10: 6), dengan demikian memberi nasihat kepada Israel rohani untuk menanggung godaan sementara kita hidup di akhir zaman.

**Sila baca petikan-petikan di bawah ini dan tuliskan setiap jenis dan pemenuhan antitype, seperti yang diterangkan oleh Yesus dan penulis-penulis Perjanjian Baharu.**

`Mat. 12:40`

`John 19:36`

`Yohanes 3:14, 15`

`Roma 5:14`

`Yohanes 1:29`

Dalam setiap kes, Yesus dan para Penulis Perjanjian Baharu menggunakan tafsiran literal dan lambang untuk menerangkan nubuatan. Dengan cara ini, mereka menunjuk kepada pemenuhan realiti sejarah yang lebih besar.

`Fikirkan pelayanan tempat kudus duniawi, yang berfungsi sebagai melambangkan keseluruhan pelan keselamatan. Apakah yang hal ini ajarkan kepada kita tentang kepentingan mesej tempat kudus untuk kita hari ini?`