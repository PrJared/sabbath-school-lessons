---
title:  Mengenal Pasti Tanduk Kecil Dalam Daniel 7
date:  09/06/2020
---

Selama berabad-abad, reformis Protestan mengenal pasti kuasa tanduk kecil dalam Daniel 7 dan Daniel 8 sebagai gereja Romawi. Mengapa?

`Sila baca Daniel 7: 1-25 dan 8: 1-13. Apakah ciri-ciri umum tanduk kecil itu dalam kedua-dua bab ini? Bagaimanakah kita dapat mengenalinya?`

Terdapat tujuh ciri umum antara tanduk kecil Daniel 7 dan 8: (1) kedua-duanya digambarkan sebagai tanduk; (2) kedua-duanya adalah kuasa menganiaya (Dan 7:21, 25; 8:10, 24); (3) kedua-duanya meninggikan diri dan menghujat (Dan 7: 8, 20, 25; 8:10, 11, 25); (4) kedua-duanya mensasarkan umat Tuhan (Dan 7:25, 8:24); (5) kedua-duanya, dalam aspek aktiviti mereka, digambarkan oleh nubuatan masa  (Dan 7:25, 8:13, 14); (6) kedua-duanya hingga ke akhir zaman (Dan 7:25, 26; 8:17, 19); dan (7) kedua-duanya akan dimusnahkan secara supernatural (Dan 7:11, 26; 8:25).

Sejarah mengenalpasti kerajaan pertama sebagai Babel (Daniel 2:38), yang kedua sebagai Media-Persia (Daniel 8:20), dan yang ketiga sebagai Yunani (Dan 8:21). Sejarah amat jelas, tanpa keraguan, bahawa selepas dua empayar dunia terdahulu ini datanglah Rom.

Dalam Daniel 2, besi yang melambangkan Rom berterusan ke kaki besi bercampur dengan tanah liat; iaitu, sehingga akhir zaman. Tanduk kecil dalam Daniel 7 berasal dari binatang keempat tetapi kekal menjadi sebahagian daripada binatang keempat ini.

Apakah kuasa yang berasal daripada Rom dan meneruskan pengaruh agama-politiknya selama sekurang-kurangnya 1,260 tahun (lihat Daniel 7:25)? Hanya satu kuasa yang padan dengan sejarah dan nubuatan — kepausan. Kepausan muncul berkuasa di antara sepuluh puak barbar di Eropah dan menggulingkan tiga daripada mereka (Dan 7:24). Kepausan itu “ ‘ “berbeda dengan raja-raja yang dahulu” ’ ” (Dan 7:24) menunjukkan  keunikannya  berbanding dengan puak-puak lain. Kepausan mengucapkan “ ‘ “perkataan yang menentang Yang Mahatinggi” ’ ” (Dan 7:25) dan "bahkan terhadap Panglima bala tentara itupun ia membesarkan dirinya" (Dan 8:11) dengan merebut peranan Yesus dan menggantikannya dengan paus. Kepausan memenuhi ramalan menganiaya “ ‘ “orang-orang kudus milik Yang Mahatinggi” ’ ” (Dan 7:25) dan  "dari bala tentara itu, dari bintang-bintang, dijatuhkannya beberapa ke bumi" (Dan 8:10) semasa Reformasi ketika para Protestan dibantai. Kepausan berusaha  “ ‘ “untuk mengubah waktu dan hukum” ’ ”  (Dan 7:25) dengan menghapus hukum kedua dan mengubah Sabat kepada Ahad.

`Dalam Daniel 2, 7, dan 8, selepas Yunani, satu kuasa muncul yang wujud hingga akhir zaman. Apakah  kuasa itu selain daripada Rom yang kini dalam peringkat kepausannya? Tidak kira betapa hal ini menyinggung orang lain, mengapakah ini adalah ajaran penting dari Perkhabaran Tiga Malaikat, dan oleh itu, komponen penting dalam kebenaran masa kini?`