---
title:  Yesus Dan Asal Usul Dan Sejarah Alkitab
date:  15/04/2020
---

Yesus mengajar bahawa Alkitab adalah Firman Tuhan dalam pengertian bahawa apa yang dikatakannya adalah sama dengan apa yang Tuhan katakan. Asal usulnya terdapat dalam Tuhan dan, oleh kerana itu, ia mengandungi autoriti muktamad untuk setiap aspek kehidupan. Tuhan bekerja melalui sejarah untuk menyatakan kehendak-Nya kepada manusia melalui Alkitab.

Sebagai contoh, dalam Matius 19: 4, 5, Yesus merujuk kepada petikan yang ditulis oleh Musa. Yesus memetik petikan ini seperti berikut, "Dia yang menciptakan manusia sejak pada mulanya . . . berkata, "Oleh sebab itu seorang lelaki akan meninggalkan ayah dan ibunya." ' "  Daripada mengatakan  "Kitab Suci mengatakan," Yesus berkata, " â€˜Dia yang menciptakan manusia sejak pada mulanya . . . berkata,' " Dia kaitkan ucapan Pencipta seperti yang ditulis oleh penulis buku Kejadian. Pada hakikatnya, di sini Tuhan dianggap sebagai pengarang ungkapan ini, walaupun ditulis oleh Musa.

**Sila baca petikan-petikan berikut. Bagaimanakah pemahaman Yesus terhadap orang-orang di zaman Perjanjian Lama dan peristiwa-peristiwa Alkitab?**

`Mat. 12: 3, 4`

`Mark 10: 6-8`

`Lukas 4: 25-27`

`Lukas 11:51`

`Mat. 24:38`

Yesus secara konsisten memperakui orang-orang yang disebut dalam Perjanjian Lama, tempat, dan peristiwa sebagai  sejarah yang benar. Dia merujuk kepada Kejadian 1 dan 2, Habel dalam Kejadian 4, Daud makan roti persembahan, dan Elisha antara lain tokoh-tokoh sejarah. Dia berulang kali bercakap tentang penderitaan nabi-nabi dahulu kala (Matius 5:12, Matius 13:57, Matius 23: 34-36, Markus 6: 4). Dalam mesej berupa amaran, Yesus juga menerangkan zaman Nuh: "Mereka makan dan minum, kawin dan mengawinkan, sampai kepada hari Nuh masuk ke dalam bahtera, mereka tidak tahu akan sesuatu, sehinggalah air bah itu datang dan melenyapkan mereka semua, demikian pulalah halnya kelak pada kedatangan Anak Manusia." (Mat 24:38, 39). Terdapat  petunjuk jelas bahawa Yesus merujuk kepada penghakiman Tuhan yang sungguh hebat ini sebagai peristiwa sejarah yang benar-benar telah berlaku.

`Oleh kerana Yesus sendiri merujuk kepada orang-orang dalam sejarah dahulu kala ini sebagai nyata, apakah yang dikatakannya mengenai kuasa penipuan Syaitan yang ramai orang hari ini, bahkan orang yang mengaku Kristianpun, sering menyangkal kewujudan mereka? Mengapakah kita jangan sekali-kali jatuh ke dalam perangkap itu?`