---
title:  Ada Tertulis
date:  12/04/2020
---

Pembaptisan Yesus oleh Yohanes Pembaptis menandakan permulaan pelayanan Juruselamat. Sejurus selepas pembaptisanNya Yesus dipimpin oleh Roh ke padang belantara Yudea, di mana—dalam  keadaan manusia yang paling lemah—Dia  dicobai oleh Iblis.

`Sila baca Matius 4: 1-11. Bagaimanakah Yesus mempertahankan diri terhadap godaan Syaitan di padang gurun? Apakah yang seharusnya kita pelajari mengenai Alkitab daripada kisah ini?`

Ketika dicobai oleh selera makan, Yesus menjawab: " ‘Ada tertulis:" Manusia tidak hidup dengan roti saja, tetapi dengan setiap perkataan yang keluar dari mulut Tuhan " ' " (Mat 4: 4). Yesus menunjuk kepada Firman yang hidup dan sumber ilahi yang utama. Dengan cara ini, Dia meneguhkan kuasa Kitab Suci. Apabila dicobai dengan kerajaan-kerajaan dunia dan kemuliaan, Yesus menjawab, "Sebab ada tertulis: ‘Engkau harus menyembah Tuhan, Allahmu, dan hanya kepada Dia sajalah engkau berbakti” ’ ” (Matius 4:10, Lukas 4: 8). Kristus mengingatkan kita bahawa ibadah sejati berfokuskan kepada Tuhan dan bukan kepada orang lain,  patuh kepada FirmanNya adalah penyembahan yang sejati. Akhirnya, kepada godaan suka menunjuk-nunjuk  dan pada anggapan, Yesus menjawab, "Ada pula tertulis: ‘Janganlah engkau mencobai Tuhan, Allahmu’ "  (Mat 4: 7; juga Lukas 4:12) .

Dalam ketiga-tiga godaan, Yesus menjawab dengan kata-kata "Ada tertulis." Iaitu, Yesus pergi kepada Firman Tuhan,  tidak ada yang lain, untuk menangani serangan dan penipuan Iblis. Ini harus menjadi pengajaran yang kuat kepada kita semua: Alkitab, dan Alkitab sahaja  ukuran dan asas utama kepercayaan kita.

Ya, Alkitab dan Alkitab sahaja cara pertahanan Yesus melawan serangan musuh. Yesus adalah Tuhan, tetapi dalam pertahanan-Nya terhadap Syaitan Dia menyerahkan diri-Nya hanya kepada Firman Tuhan.

Yesus tidak menjawab menggunakan pendapat;  hujah yang rumit;  bukan dengan kata-kata dendam peribadi; sebaliknya hanya dengan kata-kata yang mudah tetapi mendalam dari Kitab Suci. Bagi Kristus, Kitab Suci mempunyai kuasa tertinggi dan  terbesar. Dengan cara ini, pelayananNya bermula dengan asas  tertentu dan berterusan membina di atas kebolehpercayaan Alkitab.

`Bagaimanakah kita dapat belajar untuk bergantung kepada Firman Tuhan dan mematuhinya?`