---
title:  Yesus Dan Hukum
date:  13/04/2020
---

`Sila baca Matius 5: 17-20; Matius 22:29; dan Matius 23: 2, 3. Apakah yang dikatakan Yesus dalam konteks ini?`

Yesus mengajar murid-muridNya untuk mematuhi  Firman Tuhan dan hukum. Tidak pernah ada tanda-tanda yang Dia meragui autoriti dan kewajaran Kitab Suci. Sebaliknya, Dia sentiasa merujuknya sebagai sumber kuasa ilahi. Kepada para Saduki Dia berkata,  "Kamu sesat, sebab kamu tidak mengerti Kitab Suci maupun kuasa Tuhan" (Mat 22:29). Yesus mengajar bahawa pengetahuan intelektual semata-mata tentang Alkitab dan ajaran-ajarannya tidak mencukupi untuk mengetahui kebenaran dan, lebih penting lagi, untuk mengenali Tuhan, yang adalah kebenaran.

`Apakah yang Matius 22: 37-40 beritahu kita mengenai pandangan Yesus tentang hukum Musa?`

Dalam pernyataan ini kepada seorang ahli taurat, Yesus merangkumkan Sepuluh Perintah, yang diberikan kepada Musa hampir 1,500 tahun yang lalu. Perlu diakui bahawa  Yesus memberi tumpuan kepada hukum Perjanjian Lama dan mengangkatnya ke tahap tertinggi. Ramai orang Kristian telah menyimpulkan bahawa di sini suatu perintah baharu diberikan, dan oleh itu hukum Perjanjian Lama kini digantikan oleh injil Perjanjian Baharu. Tetapi hakikatnya, apa yang diajarkan oleh Yesus adalah berdasarkan hukum Perjanjian Lama. Kristus telah menyatakan hukum itu dengan lebih lengkap supaya " 'pada kedua perintah inilah’ " (meringkaskan Sepuluh Perintah, empat pertama yang memberi tumpuan kepada hubungan ilahi dan manusia, dan enam yang kedua berfokus pada hubungan sesama manusia) " 'Tergantung seluruh hukum taurat dan kitab para nabi' " (Mat 22:40). Dengan cara ini, Yesus juga mengangkat seluruh Perjanjian Lama ketika Dia berkata, "hukum dan para nabi," kerana ini adalah cara yang dipendekkan untuk merujuk kepada hukum, nabi, dan tulisan-tulisan, atau ketiga-tiga bahagian dalam Perjanjian Lama.

"Dia [Kristus] menunjuk kepada Kitab Suci sebagai kuasa yang tidak dapat dipertikaikan, dan kita harus melakukan perkara yang sama. Alkitab harus dibentangkan sebagai firman Tuhan yang tidak terbatas, sebagai kata putus kepada  segala kontroversi dan asas bagi semua iman.”—Ellen G. White, Christ’s Object Lessons, ms. 39, 40.

`Apakah (jika ada) sumber  autoriti yang bersaing (keluarga, falsafah, budaya) yang mungkin melawan penyerahan anda kepada Firman Tuhan?`