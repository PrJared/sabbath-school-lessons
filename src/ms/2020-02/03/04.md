---
title:  Yesus Dan Seluruh Kitab Suci
date:  14/04/2020
---

`Sila baca Lukas 24: 13-35, 44, 45. Bagaimanakah Yesus menggunakan Kitab Suci untuk mengajar murid-murid tentang khabar injil?`

Selepas kematian Kristus, para pengikutNya keliru dan ragu-ragu. Bagaimana mungkin ini berlaku? Apakah maksudnya? Bab ini, dalam  buku Lukas, kita lihat bahawa Yesus muncul kepada mereka dua kali, pertama kepada dua orang yang sedang dalam perjalanan menuju Emmaus, dan kemudian kepada orang lain selepas itu. Dalam peristiwa berasingan ini, Yesus menerangkan bagaimana nubuatan-nubuatan Perjanjian Lama telah digenapi: "Lalu Ia menjelaskan kepada mereka apa yang tertulis tentang Dia dalam seluruh Kitab Suci, mulai dari kitab-kitab Musa dan segala kitab nabi-nabi" (Lukas 24:27).

Sekali lagi dalam Lukas 24:44, 45, Dia berkata, " â€˜Inilah kata-kataKu. . . . yakni bahwa harus digenapi semua yang ada tertulis tentang Aku dalam kitab Taurat Musa dan kitab nabi-nabi.' " Kemudian Yesus "membuka fikiran mereka, sehingga mereka mengerti Kitab Suci. "

Perhatikan rujukan khusus dalam Lukas 24:27 kepada "seluruh Kitab Suci." Ini ditekankan semula dalam petikan kedua sebagai "hukum taurat Musa dan kitab para nabi dan kitab mazmur" (Lukas 24:44). Ini menunjukkan dengan jelas bahawa Yesus, Firman yang telah menjadi manusia itu (Yohanes 1: 1-3, 14), bergantung kepada kuasa Kitab Suci untuk menjelaskan bagaimana perkara-perkara ini telah diramalkan beratus-ratus tahun yang lalu. Dengan merujuk kepada keseluruhan Kitab Suci, Yesus mengajar para murid melalui teladan. Apabila mereka pergi untuk menyebarkan khabar injil, mereka juga perlu menjelaskan seluruh Kitab Suci untuk membawa pemahaman dan kuasa kepada umat percaya yang baru di seluruh dunia.

Perhatikan juga bagaimana dalam Matius 28: 18-20, Yesus berkata kepada murid-murid-Nya kemudian (dan kepada kita hari ini) bahawa "Kepada-Ku telah diberikan segala kuasa di sorga dan di bumi.'" Tetapi autoriti itu tetap berakar di dalam Bapa-Nya dan seluruh Ketuhanan, kerana Dia berkata kepada mereka, "Karena itu pergilah, jadikanlah semua bangsa murid-Ku dan baptislah mereka dalam nama Bapa dan Anak dan Roh Kudus."  Kemudian menyusul petikan utama: "ajarlah mereka melakukan segala sesuatu yang telah Kuperintahkan kepadamu.'"  Apakah yang diajarkan dan diperintahkan oleh Yesus? Ajaran-ajaranNya berdasarkan seluruh Kitab Suci. Atas autoriti Firman itulah maka Dia  datang, dan untuk menggenapi nubuatan dalam Kitab Suci maka Dia berserah kepada Bapa-Nya.

`Jika Yesus menerima seluruh Kitab Suci, kenapakah kita mesti melakukan perkara yang sama? Sekali lagi, bagaimanakah kita dapat belajar menerima autoriti dari seluruh Kitab Suci, walaupun kita menyadari bahawa tidak semuanya masih terpakai bagi kita hari ini? Bawa jawapan anda kepada kelas pada hari Sabat.`