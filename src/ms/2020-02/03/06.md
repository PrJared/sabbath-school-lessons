---
title:  Para Rasul Dan Alkitab
date:  16/04/2020
---

Para penulis Perjanjian Baharu mendekati Alkitab dengan cara yang sama seperti Yesus. Dalam hal doktrin, etika, dan kegenapan nubuatan,  Perjanjian Lama bagi mereka adalah Firman Tuhan yang berautoriti. Kita tidak temui apa-apa, di manapun, kata-kata orang-orang ini yang mencabar  sama ada autoriti atau kesahihan mana-mana bahagian Alkitab.

**Apakah yang ayat-ayat di bawah ini ajarkan kepada kita tentang bagaimana para rasul memahami autoriti Firman Tuhan?**

`Kisah 4: 24-26`

`Kisah 13: 32-36`

`Rom. 9:17`

`Gal. 3: 8`

Perhatikan di dalam ayat-ayat ini betapa eratnya hubungan Kitab Suci  dengan suara Tuhan sendiri. Dalam Kisah 4, sebelum dipenuhi Roh Kudus, murid-murid memuji Tuhan atas pembebasan Petrus dan Yohanes. Dalam pujian mereka, mereka mengangkat suara mereka, mengakui Tuhan sebagai Pencipta dan kerana berbicara melalui Daud hamba-Nya. Iaitu, kata-kata Daud adalah kata-kata Tuhan. Dalam Kisah 13: 32-36, Daud dipetik semula oleh Paulus, tetapi kata-kata beliau dikaitkan dengan Tuhan, kerana ayat 32 mengatakan: "Apa yang  Tuhan telah janjikan kepada nenek moyang kita" (terjemahan dari RSV).

Dalam Roma 9:17, di mana kita percaya Tuhan sebagai subjeknya, namun Paulus menggunakan istilah "Kitab Suci," dengan mengatakan: "Sebab Kitab Suci berkata kepada Firaun,"  yang sebenarnya boleh diungkapkan, "Sebab Tuhan berfirman kepada Firaun." Dalam Galatia 3: 8 subjek itu "Kitab Suci" digunakan sebagai pengganti "Tuhan," menunjukkan betapa eratnya Sabda Tuhan itu kepada Tuhan sendiri.

Malah, para penulis Perjanjian Baharu secara seragam bergantung kepada Perjanjian Lama sebagai Firman Tuhan. Terdapat beratus-ratus sebutan dalam Perjanjian Baharu berasal dari Perjanjian Lama. Seorang sarjana telah menyusun senarai 2,688 rujukan khusus, 400 dari Yesaya, 370 dari Mazmur, 220 dari Keluaran, dan sebagainya. Jika seseorang menambah senarai  tema dan motif ini, jumlah itu akan meningkat. Buku-buku itu penuh dengan rujukan kepada nubuat-nubuat Perjanjian Lama yang sering diperkenalkan dengan frasa, "ada tertulis" (Matius 2: 5, Markus 1: 2, 7: 6, Lukas 2:23, 3: 4, Roma 3: 4, 8:36, 9:33, 1 Kor 1:19, Gal 4:27, 1 Pet 1:16). Kesemua ini menegaskan bahawa Kitab Suci Perjanjian Lama adalah dasar di mana ajaran Yesus dan para rasul didirikan.

`Apakah yang diajarkan oleh contoh-contoh ini kepada kita tentang betapa bahayanya apa-apa gagasan yang akan mengurangkan kepercayaan kita terhadap kuasa Kitab Suci?`