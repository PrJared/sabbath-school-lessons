---
title:  Pandangan Yesus Dan Para Rasul Terhadap Alkitab
date:  11/04/2020
---

### Bacaan Untuk Pelajaran Minggu Ini
Mat. 4:1–11; Mat. 22:37–40; Luk. 24:13–35, 44, 45; Lu. 4:25–27; Kisah 4:24–26.

> <p>Ayat Hafalan</p>
> “Tetapi Yesus menjawab: ‘Ada tertulis: “Manusia hidup bukan dari roti saja, tetapi dari setiap firman yang keluar dari mulut Tuhan.” ’ ” (Matius 4:4).

Malangnya, dalam zaman moden ini, Alkitab telah banyak ditafsirkan semula melalui lensa falsafah yang mempersoalkan kedua-dua inspirasi dan autoritinya. Malah, Alkitab dilihat sebagai idea-idea manusia yang hidup dalam budaya yang agak primitif yang tidak mungkin memahami dunia seperti yang kita fahami hari ini.

Pada masa yang sama, unsur keajaiban telah dipandang rendah atau tidak diambilkira, mengubah Alkitab menjadi satu dokumen, bukannya pandangan Tuhan tentang manusia, melainkan telah menjadi pandangan manusia tentang Tuhan. Hasilnya adalah, bagi kebanyakan orang, Alkitab sebahagian besarnya telah menjadi tidak relevan dalam zaman pemikiran Darwin dan falsafah moden.

Walau bagaimanapun, kita menolak sepenuhnya pendirian itu. Sebaliknya, dalam Perjanjian Baharu, kita dapat lihat cara yang diilhami untuk melihat seluruh Kitab Suci dengan mengkaji bagaimana Yesus dan para rasul memahami Perjanjian Lama, satu-satunya Alkitab yang mereka ada pada masa itu. Bagaimanakah mereka memahami  orang, tempat, dan peristiwa yang diterangkan? Apakah anggapan dan kaedah pentafsiran mereka selepas itu? Mari kita ikuti mereka dan pemahaman mereka, berbeza dengan anggapan salah  orang-orang yang tidak diilhami, yang mana anggapan hanya membawa kepada kesangsian dan keraguan tentang Firman Tuhan.

_*Sila kaji pelajaran minggu ini untuk persediaan Sabat, 18 April. _