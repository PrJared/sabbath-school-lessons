---
title:  Kajian Tambahan
date:  15/05/2020
---

Baca  Ellen G. White, “John Wycliffe,” ms. 79–96; “Luther Before the Diet,” ms. 145–170 in The Great Controversy;  Baca juga bahagian 4.a.–j. daripada dokumen “Methods of Bible Study,” yang kita boleh dapati di pautan berikut: www.adventistbiblicalresearch.org/materials/bible-interpretation-hermeneutics/methods-bible-study.

"Dalam firman-Nya, Tuhan telah abadikan kepada manusia pengetahuan yang diperlukan untuk keselamatan. Kitab Suci harus diterima sebagai wahyu yang berwibawa, penyataan kehendak-Nya yang sempurna. Firman itu adalah standar karakter, penyataan doktrin, dan ujian pengalaman. . . . Namun hakikat bahawa Tuhan telah menyatakan kehendakNya kepada manusia melalui Alkitab, bukan bermakna bahawa bimbing   Roh Kudus yang berterusan  tidak diperlukan lagi. Sebaliknya, Roh telah dijanjikan oleh Juruselamat kita, untuk memberi pemahaman akan Alkitab  kepada hamba-hambaNya, untuk menerangi dan menerapkan ajarannya. Memandangkan Roh Tuhan adalah yang mengilhami Alkitab, maka adalah mustahil ajaran Roh  bertentangan dengan Alkitab.”—Ellen G. White, The Great Controversy, ms. 9.

**Soalan Perbincangan**:

`Tanpa mengira berapa banyak terjemahan Alkitab ada dalam bahasa anda, apakah yang boleh anda lakukan untuk memanfaatkan sepenuhnya apa yang anda miliki? Bagaimanakah anda dapat belajar menghargai Alkitab sebagai Firman Tuhan dan berusaha, dengan iman, untuk mematuhi apa yang diajarkannya?`

`Fikirkan perbezaan antara apa yang diajarkan oleh Firman Tuhan tentang asal-usul manusia (bahawa kita diciptakan oleh Tuhan pada hari keenam Penciptaan), dan apa yang manusia itu sendiri, di bawah nama "sains," ajarkan, yang mana kita berevolusi berbilion tahun. Apakah yang seharusnya diberitahukan kepada kita oleh perbezaan besar di antara kedua-duanya ini  betapa pentingnya berpegang kepada apa yang diajarkan oleh Alkitab, dan sejauh mana manusia sesat apabila  mereka menyimpang daripada Firman Tuhan dan apa yang ia ajarkan dengan jelas?`

`Apakah alat Alkitab, jika ada, yang tersedia untuk anda yang boleh membantu anda memahami Alkitab dengan lebih baik? Jika anda tidak mempunyai alat tambahan, bagaimanakah anda dapat mempelajari untuk menerapkan beberapa pelajaran yang dipelajari minggu ini tentang cara menafsirkan Alkitab?`

`Anak-anak Israel diberitahu untuk mengajar anak-anak mereka sendiri tentang kebenaran besar yang diberikan kepada mereka dan mengulangi cerita mengenai kehidupan Tuhan dalam kehidupan mereka (Ulangan 4: 9). Ketepikan faedah yang nyata untuk menyebarkan iman, apakah yang ada pada ajaran dan cerita tentang Tuhan dalam kehidupan kita yang cenderung meningkatkan iman kita sendiri? Iaitu, mengapakah mengongsikan kebenaran Alkitab dengan orang lain  bermanfaat bagi diri kita sendiri?`