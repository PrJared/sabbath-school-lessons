---
title:  Perkataan Perkataan Dan Maknanya
date:  11/05/2020
---

Dalam setiap bahasa terdapat perkataan-perkataan yang begitu kaya dan mendalam maknanya sehingga ianya  sukar untuk diterjemahkan secukupnya dengan satu perkataan ke dalam bahasa yang lain. Perkataan-perkataan seperti itu memerlukan kajian luas mengenai penggunaannya dalam Alkitab untuk memahami keluasan maknanya.

`Sila baca 1 Raja-raja 3: 6, Mazmur 57: 3, Mazmur 66:20, Mazmur 143: 8, dan Mikha 7:20. Bagaimanakah rahmat dan kebaikan Tuhan dilebarkan kepada makhlukNya yang diciptakan?`

Perkataan Ibrani chesed (belas kasihan) adalah salah satu perkataan terkaya maknanya dan paling mendalam dalam Perjanjian Lama. Ia menggambarkan cinta kasih Tuhan, kasih sayang, rahmat, dan sikap perjanjian terhadap umat-Nya. Dalam beberapa petikan ini, kita melihat Dia menunjukkan " kasih setia-Mu yang besar (chesed) kepada hamba-Mu Daud. . .; Engkau telah menjamin kepadanya kasih setia (chesed) yang besar untuk dia' " (1 Raja-raja 3: 6). Dia "mengirim kasih setia dan kebenaran-Nya" (Mazmur 57: 3). Mengenai Israel, Dia akan "menunjukkan setia-Mu kepada Yakub dan kasih-Mu (chesed)  kepada Abraham" (Mikha 7:20). Seluruh buku telah ditulis  perkataan chesed, cuba untuk menggambarkan kedalaman rahmat dan kasih sayang Tuhan kepada kita.

`Sila baca Bilangan 6: 24-26, Ayub 3:26, Mazmur 29:11, Yesaya 9: 6, dan Yesaya 32:17. Dalam petikan ini, apakah "damai" atau shalom yang dibicarakan di dalam ayat-ayat ini?`

Perkataan Ibrani shalom sering diterjemahkan sebagai "damai." Tetapi makna perkataan itu jauh lebih mendalam dan lebih luas daripada ini. Ia boleh diterjemahkan sebagai "keutuhan, kesempurnaan, dan kesejahteraan." Berkat dan kemurahan Tuhan mengekalkan kita dalam keadaan shalom, yang merupakan pemberian daripada Tuhan (Bilangan 6: 24-26). Sebaliknya, pengalaman Ayub dalam kesusahan menimbulkan satu situasi di mana dia “ ‘tidak selesa’ ” atau dia “ ‘berdiam diri’ ” kerana dia tidak mempunyai shalom. Dalam dunia yang sibuk ini, ianya merupakan suatu berkat yang besar untuk mengucapkan selamat hari Sabat dengan kata-kata Shabbat shalom, kerana persekutuan kita dengan Tuhan memberikan keamanan dan keutuhan yang diinginkan oleh kehidupan kita.

`Dalam bahasa apapun yang kita tuturkan dan baca—walaupun tanpa mengetahui makna asal kata-kata ini—bagaimanakah  kita dapat mengalami realiti tentang apa yang dimaksudkan oleh kata-kata ini sesuai dengan pemahaman kita yang terbaik?`