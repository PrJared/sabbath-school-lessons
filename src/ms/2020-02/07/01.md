---
title:  Bahasa Ayat Dan Konteks
date:  09/05/2020
---

### Bacaan Untuk Pelajaran Minggu Ini
Ulangan 32:46, 47; 1 Raja-raja 3:6; Bil. 6:24–26; Kej. 1:26, 27; Kej. 2:15–23; 15:1–5.

> <p>Ayat Hafalan</p>
> “ ‘Ambillah kitab Taurat ini dan letakkanlah di samping tabut perjanjian TUHAN, Allahmu, supaya menjadi saksi di situ terhadap engkau’ ” (Ulangan 31:26).

Lebih daripada 6,000 bahasa dituturkan di kalangan berbilion penduduk dunia. Alkitab yang lengkap telah diterjemahkan ke lebih daripada 600 bahasa, dengan Perjanjian Baharu atau beberapa bahagian daripadanya diterjemahkan ke lebih daripada 2500 bahasa lain. Tentu sekali itu adalah bahasa yang banyak.  Tetapi pada masa yang sama, ia masih kurang   separuh daripada bahasa yang diketahui di dunia.

Dianggarkan 1.5 bilion orang tidak mempunyai Alkitab lengkap yang diterjemahkan ke dalam bahasa utama mereka. Walaupun masih banyak kerja yang perlu dilakukan, usaha-usaha lembaga Alkitab telah memastikan bahawa 6 bilion orang dapat membaca Kitab Suci.

Betapa suatu berkat kerana termasuk dalam kalangan mereka yang mempunyai Alkitab dalam bahasa mereka sendiri! Kita sering kurang beri perhatian, melupakan bahawa bukan sahaja ramai yang tidak mempunyai Alkitab tetapi juga selama berabad-abad di Eropah, Alkitab sengaja dijauhkan daripada orang ramai. Terima kasih kepada  mesin cetak dan Reformasi, yang telah menyelesaikan kes ini. Kita yang memang mempunyai Alkitab harus tidak berhenti untuk melihat bagaimana, kita boleh, dipenuhi oleh Roh, belajar menyelidiki Alkitab dan mengenali Tuhan yang dinyatakan dalam halamannya.

_*Sila kaji pelajaran minggu ini untuk persediaan Sabat, 16 Mei._