---
title:  Memahami Kitab Suci
date:  10/05/2020
---

`Sila baca 2 Timotius 3:16, 17. Untuk maksud apakah Alkitb diberikan kepada kita?`

Alkitab ditulis sebagai saksi kepada karya Tuhan dalam sejarah, rencana-Nya untuk menebus umat manusia yang telah jatuh, dan untuk memberi pedoman kepada kita dalam jalan kebenaran. Tuhan memilih untuk melakukan ini dalam bahasa manusia, menjadikan fikiran dan idea-Nya boleh dilihat melalui kata-kata manusia. Dalam membebaskan Israel dari Mesir, Tuhan memilih bangsa tertentu untuk menyampaikan perkhabaranNya kepada semua orang. Dia mengizinkan bangsa itu untuk menyampaikan Firman-Nya melalui bahasa mereka, iaitu Ibrani (dan beberapa bahagian dalam bahasa Aram, bahasa yang terkait dengan bahasa Ibrani).

Kebangkitan budaya Yunani membawa peluang baru, membolehkan Perjanjian Baharu dikomunikasikan melalui bahasa universal Yunani, yang telah banyak digunakan di bahagian dunia di sana pada masa itu. (Bahkan ada terjemahan Yunani bagi Perjanjian Lama juga.) Bahasa "universal" ini membolehkan para rasul dan gereja mula-mula menyebarkan perkhabaran itu dengan luas dengan semangat penginjilan yang baru selepas kematian Kristus. Kemudian, rasul Yohanes "telah bersaksi tentang firman Tuhan dan tentang kesaksian yang diberikan oleh Yesus Kristus, yaitu segala sesuatu yang telah dilihatnya " (Wahyu 1: 2). Dengan cara ini, Alkitab menunjukkan kesinambungan "saksi" dan "kesaksian" yang diilhamkan ini  mulai dari penulis pertama Kitab Suci hingga yang terakhir.

`Sila baca Ulangan 32:46, 47. Mengapakah begitu penting bagi anak-anak Israel untuk mematuhi "segala perkataan hukum Taurat ini" (Ulangan 32:46), Taurat, atau "arahan"? Bagaimanakah Firman Tuhan "melanjutkan" umur kita? Apakah yang dimaksudkan dalam konteks kita hari ini?`

Sesetengah orang bukan sahaja mempunyai Alkitab yang diterjemahkan ke dalam bahasa ibunda mereka tetapi juga mempunyai pelbagai versi dalam bahasa mereka sendiri. Orang lain mungkin  mempunyai hanya satu versi sahaja. Tetapi tanpa mengira apa yang anda ada, perkara utama adalah menghargainya sebagai Firman Tuhan dan, yang paling penting, untuk mematuhi apa yang diajarkannya.

`Mengapakah ianya bukan "perkara sia-sia" (Ulangan 32:47) untuk mematuhi Firman Tuhan dan mengajarkannya kepada anak-anak anda juga?`