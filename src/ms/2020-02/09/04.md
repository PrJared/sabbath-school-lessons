---
title:  Buku Kejadian Lawan Kekafiran
date:  26/05/2020
---

Jauh  daripada bergantung kepada mitos penciptaan yang diceritakan oleh pagan kuno, buku Kejadian nampaknya telah ditulis dengan cara yang menyangkal mitos-mitos tersebut  dan Tuhan  sebagai Pencipta  jauh dari mereka.

`Sila baca Kejadian 1: 14-19. Bagaimanakah entiti yang muncul pada hari keempat diterangkan, dan apakah fungsi mereka?`

Istilah "matahari" dan "bulan" tentu sekali dielakkan kerana nama mereka dalam bahasa Ibrani adalah nama-nama (atau berkaitan dengan nama-nama) dewa matahari dan dewa bulan Timur Dekat kuno dan Mesir. Penggunaan istilah "benda-benda penerang yang lebih besar" dan "penerang yang lebih kecil" menunjukkan bahawa mereka diciptakan untuk fungsi tertentu, " ‘menjadi tanda yang menunjukkan masa-masa yang tetap dan hari-hari dan tahun-tahun’ " dan " ‘menerangi di bumi’ " (Kej. 1:14, 15). Maksudnya, ayat-ayat itu menunjukkan dengan jelas bahawa matahari dan bulan bukanlah tuhan tetapi objek yang diciptakan dengan fungsi semulajadi tertentu, seperti yang kita faham hari ini.

`Sila baca Kejadian 2: 7, 18-24. Bagaimanakah Tuhan terlibat dalam penciptaan Adam dan Hawa?`

Mitos-mitos purba di Timur Dekat sebulat suara menggambarkan penciptaan manusia sebagai pemikiran yang timbul kemudian, terhasil daripada usaha  untuk melepaskan para dewa daripada pekerjaan berat. Pandangan mitos ini bertentangan dengan pandangan alkitabiah bahawa manusia akan memerintah dunia sebagai penatalayan Tuhan. Tiada apa-apapun dalam penciptaan manusia merupakan pemikiran kemudian. Sebaliknya, ayat-ayat itu menunjukkan penciptaan manusia sebagai kemuncak daripada kisah penciptaan, menunjukkan  dengan jelas betapa  berbezanya cerita  pagan dan  cerita Alkitab.

Oleh itu, Kejadian membentangkan pembetulan terhadap mitos-mitos dunia purba. Musa menggunakan istilah dan idea tertentu yang tidak sesuai dengan konsep pagan. Dia melakukan ini  dengan  menyatakan pemahaman alkitabiah tentang realiti, dan peranan dan tujuan Tuhan dalam Penciptaan.

`Beribu-ribu tahun yang lalu, kisah penciptaan alkitabiah bertentangan dengan budaya umum. Hari ini, kisah penciptaan alkitabiah bertentangan dengan budaya umum. Mengapakah kita tidak perlu terkejut?`