---
title:  Bumi Yang Rata
date:  24/05/2020
---

Umumnya, ramai di dunia kuno menganggap bahawa bumi ini rata. Bagaimanapun, kebanyakan orang, atas pelbagai sebab yang baik, memahami bahawa bumi adalah bulat. Namun begitu, hingga ke hari inipun, ada juga yang mendakwa bahawa Alkitab sendiri mengajarkan bahawa bumi ini rata.

`Sila baca Wahyu 7: 1 dan 20: 7, 8. Apakah konteks ayat-ayat ini? Lebih penting lagi, adakah ayat-ayat itu mengajar mengenai bumi yang rata?`

Yohanes, penulis ayat-ayat ini, menulis nubuatan  zaman akhir yang menggambarkan keempat malaikat surga "berdiri di empat penjuru bumi, menahan empat angin" (Wah 7: 1). Dia mengulangi perkataan "empat" tiga kali untuk mempertalikan malaikat kepada empat titik kompas.

Pendek kata, dia hanya menggunakan bahasa kiasan, seperti yang kita lakukan hari ini apabila kita katakan, sebagai contoh, "matahari terbenam" atau bahawa angin "muncul dari timur." Dengan menegaskan tafsiran harfiah mengenai ayat-ayat nubuatan ini, sedangkan konteksnya menunjukkan idea kiasan  utara, selatan, timur, dan barat, merupakan tafsiran yang keluar daripada konteks dan membuat ayat-ayat ini mengajar sesuatu yang ia tidak ajarkan. Lagipun, ketika Yesus berkata, "Karena dari hati timbul segala fikiran jahat, pembunuhan, perzinahan, percabulan, pencurian, sumpah palsu dan hujat " (Mat 15:19), Dia tidak berbicara mengenai fisiologi manusia, atau hati harfiah manusia. Dia menggunakan  kata-kata kiasan tentang dosa yang bermula dari dalam diri kita.

`Sila baca Ayub 26: 7-10; dan Yesaya 40:21, 22. Apakah yang ayat-ayat itu ajarkan kepada kita tentang sifat bumi?`

Dalam Ayub 26: 7 bumi digambarkan sebagai tergantung di angkasa: "Tuhan membentangkan utara di atas kekosongan, dan menggantungkan bumi pada kehampaan."  Bumi adalah "bulatan" atau sfera (Ayub 26:10). Yesaya 40:22 menyatakan, "Dia yang bertakhta di atas bulatan bumi yang penduduknya seperti belalang; Dia yang membentangkan langit seperti kain dan memasangnya seperti kemah kediaman."

`Letakkan diri anda dalam kedudukan seseorang yang hidup ribuan tahun dahulu. Bukti apakah yang akan anda miliki bahawa bumi bergerak? Atau adakah anda akan mendapati bukti bahawa bumi tidak bergerak lebih meyakinkan? Atau apakah bukti yang anda dapati bahawa ia adalah rata, atau bulat?`