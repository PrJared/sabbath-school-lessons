---
title:  Penciptaan Dalam Pustaka Purba
date:  25/05/2020
---

Ahli arkeologi telah menemui ayat-ayat dari Mesir kuno dan Timur Dekat yang mengandungi sejarah awal tentang penciptaan dan air bah. Ini telah menyebabkan beberapa orang tertanya-tanya sama ada cerita dalam buku Kejadian dipinjam dari budaya ini atau bergantung kepada  kepada mereka dalam beberapa cara. Tetapi adakah perkara itu benar-benar demikian?

`Sila baca Kejadian 1-2: 4, dan kemudian baca petikan-petikan ini dari Epic Atra-Ḫasis: "Apabila para dewa bukannya manusia / Melakukan kerja, menanggung beban, / Beban dewa itu terlalu besar, / Kerja terlalu sukar, masalah terlalu banyak /. . . . 'Biarlah dewi rahim menciptakan anak-anak, Dan biarlah manusia menanggung beban para dewa!'. . . Geshtu-e, dewa yang mempunyai kecerdasan, / dibunuh oleh dewa-dewa lain dalam satu perhimpunan. / Nintu mengadunkan tanah liat / Dengan daging dan darah Geshtu-e . . . "- Stephanie Dalley, Myths from Mesopotamia: Creation, the Flood, Gilgamesh, and Others (New York: Oxford University Press, 1989), ms. 9, 14, 15. Apakah perbezaan yang  anda boleh lihat?`

Walaupun ada persamaan antara cerita (misalnya, Manusia pertama dibuat daripada tanah liat), namun perbezaannya jauh lebih nyata.

1. Dalam Atra-Ḫasis manusia bekerja untuk dewa-dewa supaya dewa dapat berehat. Dalam kitab Kejadian, Tuhan menciptakan bumi dan segala yang ada di dalamnya untuk manusia sebagai puncak penciptaan, dan kemudian Dia beristirahat dengan mereka. Dalam kitab Kejadian, manusia juga diletakkan di taman dan dijemput untuk berkomunikasi dengan Tuhan dan menjaga ciptaan-Nya—suatu konsep yang tidak terdapat dalam Atra-Ḫasis.
2. Dalam  Atra-Ḫasis, dewa yang masih muda dibunuh dan darahnya diadunkan dengan tanah liat untuk membentuk tujuh lelaki dan perempuan. Dalam kitab Kejadian, Adam pertama "dibentuk" oleh Tuhan, yang menghembuskan nafas kehidupan ke dalam dirinya, dan wanita "dibuat" kemudian untuk menjadi "pembantu" Adam.  Tuhan tidak menciptakan Adam dan Hawa dari darah tuhan/dewa yang dibunuh.
3. Tidak ada tanda-tanda konflik atau kekerasan dalam cerita kitab Kejadian, seperti yang terdapat dalam cerita Atra-Ḫasis.

Cerita Alkitab sangat terkenal dalam menggambarkan Tuhan yang mahakuasa yang memberikan umat manusia  tujuan hidup yang bermaruah di dunia yang sempurna. Perbezaan radikal ini telah menyebabkan para sarjana akhirnya menyimpulkan bahawa ini adalah cerita penciptaan yang sangat berbeza.

`Ada yang berpendapat bahawa, cerita mengenai penciptaan dan air bah   diperturunkan zaman berzaman, beberapa cerita berbeza daripada  apa sebenarnya yang telah berlaku (sebab itu ada beberapa persamaan) tetapi seiring berjalannya waktu ia diputarbelitkan. Sebaliknya, Musa, di bawah ilham Roh Kudus, mendedahkan apa yang sebenarnya terjadi. Mengapakah  penjelasan ini lebih baik dalam pelaporan bagi  beberapa persamaan itu  daripada pendapat bahawa  Musa telah meminjam dari cerita-cerita pagan ini?`