---
title:  Komen Guru
date:  30/05/2020
---

**Ayat-ayat Utama**: Ayub 26:7–10; Kej. 1–2; Kej. 5; Kej. 11; 1 Taw. 1:18–27; Mat. 19:4, 5; Yohanes 1:1–3.

#### Bahagian I: Ringkasan

Pada tahun 1872, semasa menjalankan penyelidikan di Museum British, George Smith menterjemahkan sebuah tablet Babylon kuno yang mengandungi rujukan kepada Utnapishtim, yang selamat daripada Banjir meliputi seluruh dunia, dan kepada Gilgamesh yang berusaha mendapat daripadanya rahasia  kehidupan kekal. Akhbar-akhbar di seluruh dunia melaporkan penemuan menakjubkan Gilgamesh Epic dan rujukan pertama kepada Banjir di luar Kitab Suci. Sejak itu, para cendikiwan telah mendokumentasikan cerita Banjir sedunia dari budaya di seluruh dunia. Kisah penciptaan telah dijumpai, juga. Berikutan dengan penemuan-penemuan baru arkeologikal  ini  dalam tempoh 150 tahun yang lalu telah membongkar bukti sedemikian, maka persoalan-persoalan baru telah timbul tentang asal-usul dan sifat kejadian Penciptaan dan Banjir di dalam Alkitab. Adakah kisah alkitabiah dari Kejadian 1-11 hanya dipinjam dari Timur Dekat kuno? Adakah ia mengandungi unsur-unsur mitos yang ada persamaan dengan penceritaan-penceritaan yang lain? Jika cerita dalam buku Kejadian bergantung kepada cerita-cerita terdahulu dari Mesopotamia atau Mesir, apakah implikasi dari segi sejarah dan teologi? Bagaimanakah seseorang menerangkan persamaan dan perbezaan yang terdapat di dalam cerita yang berbeza? Bagaimanakah kiash-kisah ini bercakap tentang persoalan kosmologi, atau asal usul dan struktur alam semesta? Adakah Alkitab juga dianggap sebagai teks mitologi seperti teks-teks dari Mesir dan Mesopotamia? Soalan-soalan ini dan yang lain akan menjadi topik kajian minggu ini sementara kita menerokai Alkitab bertentangan dengan persekitarannya Timur Dekat dan Mesir.

#### Bahagian II: Ulasan

**Ilustrasi**

Galileo Galilei menyimpulkan bahawa matahari adalah pusat sistem suria, dengan bumi dan planet-planet lain yang berputar mengelilingi matahari (pandangan dunia heliocentric). Tetapi ada beberapa orang lain dalam Gereja Katolik yang mengajar bahawa bumi adalah pusat alam semesta (pandangan dunia geosentris). Ini membawa kepada perbicaraan oleh Tribunal gereja di mana Galileo dipaksa untuk mengakui kesalahan dan diletakkan di bawah penahanan dalam rumah sehingga kematiannya pada tahun 1642. Peristiwa Galileo sering disebut sebagai contoh di mana Alkitab menahan sains. Tetapi ini menimbulkan beberapa persoalan.

Adakah tafsiran gereja, yang digunakan untuk menghukum Galileo, benar-benar berasal daripada Alkitab? Adakah Galileo menentang Alkitab dalam sokongannya kepada sains? Sebenarnya, Gereja Katolik telah menggunakan kosmologi berdasarkan filsafat Yunani Aristotelian dan matematik Ptolomy, yang kemudiannya ia cuba pertahankan berdasarkan Alkitab. Galileo bertindak balas dengan mempertahankan tafsirannya atas dasar Alkitab, juga. Pertama, dia menegaskan bahawa Tuhan adalah pengarang kedua-dua alam dan Alkitab.

Sekiranya difahami dengan betul, alam dan Alkitab akan seharmoni. Kedua, Galileo menegaskan bahawa penafsir terkemudian boleh silap. Kemudian dia menyatakan bahawa bahasa yang digunakan dalam Alkitab disesuaikan dengan orang biasa dan tidak boleh selalu diambil secara literal.

Akhir sekali, beliau memperdebatkan bahawa jika Yoshua menegaskan bahawa matahari telah berhenti di atas Gibeon (Yos 10:12), maka pandangan Ptolemaik bahawa bumi tidak bergerak dan berdiri di tengah-tengah alam semesta menjadi tidak masuk akal (Richard J. Blackwell, Galileo, Ballermine, and the Bible [South Bend, IN: Notre Dame University Press, 1991], ms. 68, 69). Hari ini tidak ada keraguan mana satu tafsir yang betul. Tetapi   Gereja Katolik mengambil masa lebih daripada 350 tahun untuk membuktikan Galileo tidak bersalah, gereja melakukannya hanya pada tahun 1992.

Pelajaran bagi kita adalah supaya penafsir Alkitab tidak boleh membaca Alkitab melalui lensa kosmologi Timur Dekat kuno, Mesir, Yunani, atau pandangan dunia moden yang terkini. Apabila terdapat kesukaran untuk memahami, maka pertimbangan yang teliti terhadap konteks, pola bahasa, dan pengertian ayat-ayat Alkitab  adalah penting.

**Kitab Suci**

Adakah Alkitab mengandungi pandangan kosmologi yang kuno? Selama berabad-abad, para cendikiwan yang mencari jawapan berpendapat bahawa Kejadian 1 mencerminkan idea orang-orang Babel kuno. Oleh itu, mereka menegaskan bahawa istilah tĕhôm, "samudera raya," berasal daripada nama Tiamat, dewi lautan dunia primitif dalam epik Enuma Elish. Epik itu menggambarkan dewa Babilonia Marduk yang membunuh Tiamat dalam pertempuran.  Hari ini diakui bahawa tĕhôm hanyalah satu istilah untuk sebuah takungan besar air yang bukan simbolik sama sekali. Sebenarnya, ianya "mustahil untuk menyimpulkan bahawa tĕhôm "lautan" dipinjam dari Tiamat.”—David Toshio Tsumura, “Genesis and Ancient Near Eastern Stories of Genesis and the Flood: An Introduction,” in I Studied Inscriptions From Before the Flood: Ancient Near Eastern, Literary, and Linguistic Approaches to Genesis 1–11, ed. Richard S. Hess and David Toshio Tsumura (Winona Lake, IN: Eisenbrauns, 1994), p. 31.

Untuk mencadangkan bahawa Kejadian 1 mencerminkan konflik pagan antara dewa-dewa adalah memahami daripada ayat itu  sesuatu yang ayat itu sebenarnya tentang. Penerangan mengenai keadaan pasif, tidak berdaya, dan tidak terorganisir  "samudera raya" dalam Kejadian 1: 2 mendedahkan bahawa istilah itu bukan simbolik dalam kandungan dan dongeng dalam tujuan.

Istilah rāqîa kadang kala diterjemahkan sebagai "cakrawala," berasal dari istilah firmamentum dalam terjemahan Latin Vulgate Perjanjian Lama, yang memberikan pengaruh yang  palsu bahawa cakrawala itu adalah  kubah logam pepejal. Walau bagaimanapun, istilah rāqîa lebih baik menggambarkan "langit," seperti yang dapat dilihat dalam Mazmur 19: 1 dan Daniel 12: 3.  Demikian pula, adakah hujan secara literal datang melalui "tingkap syurga" (Kejadian 7:11, Kejadian 8: 2)? Dalam petikan lain, jelai (2 Raja 7: 1, 2), masalah dan penderitaan (Yes 24:18, 19), atau berkat (Mal 3:10) datang melalui "tingkap surga." Ungkapan-ungkapan ini bukan harfiah dan berfungsi sebagai metafora seperti ungkapan "tingkap minda" digunakan hari ini. Sekiranya Alkitab dibaca dan ditafsirkan berdasarkan istilahnya sendiri, biasanya tidak sukar untuk mengesan dan memahami bahasa sedemikian. Usaha untuk mengaitkan Kitab Suci suatu kepercayaan tentang langit tiga tingkat dengan kubah logam yang mengandungi tingkap-tingkap, ditopang oleh tiang-tiang dengan neraka di bawah adalah mengambil apa yang tidak dimaksudkan sebagai literal dalam konteks petikan-petikan ini dan menafsirkannya secara literal. Malah, penulis-penulis Alkitab secara sengaja memisahkan diri mereka daripada idea-idea mitos seperti itu yang menggabungkan alam dewa dan manusia. Kita boleh memetik niat ini sebagai satu pendekatan polemik untuk mitos-mitos dari Timur Dekat kuno dan Mesir.

Penciptaan oleh Firman. "Dan Tuhan berfirman, Jadilah terang, lalu terang itu jadi" (Kej 1: 3). Cara Penciptaan ini jelas sekali berbeza dengan mitos kuno. Dalam mitos Enuma Elish, Marduk mencipta dengan membelah Tiamat. Dalam epik Atra-epasis, manusia diciptakan dari daging dan darah tuhan yang disembelih kemudian dicampurkan dengan tanah liat. Di Mesir, penciptaan manusia terjadi sebagai hasil daripada pembiakan diri sendiri  tuhan-tuhan. Tetapi dalam Kejadian tidak ada tanda-tanda ketuhanan dalam kemanusiaan itu sendiri. Manusia adalah makhluk berasingan daripada Tuhan.

Makhluk-makhluk laut. Pada hari kelima Penciptaan (Kejadian 1: 20-23), Tuhan menciptakan "ikan paus besar" (KJV) atau "raksasa laut yang besar," seperti yang terdapat dalam terjemahan-terjemahan Inggeris yang terbaru (RSV, NEB, NASB) yang diambil daripada istilah Ibrani. Dalam teks Ugaritic, istilah yang berkaitan disebut sebagai rakasa, atau naga, yang dikalahkan oleh dewi Anath, tuhan pencipta. Tetapi Penciptaan akuatik yang besar ini sama sekali tanpa usaha Tuhan, seperti yang dinyatakan oleh kata kerja “mencipta,” sentiasa menekankan Penciptaan tanpa usaha dan menunjukkan argumen yang disengajakan melawan ide mitos penciptaan melalui pertempuran.

Minggu Tujuh hari. "Ketika Tuhan pada hari ketujuh telah menyelesaikan pekerjaan yang dibuat-Nya itu, berhentilah Ia pada hari ketujuh dari segala pekerjaan yang telah dibuat-Nya itu" (Kejadian 2: 2). Dalam kosmologi Mesir tidak ada kesudahan untuk penciptaan. Sebaliknya, kitaran penciptaan berulang dewa matahari Amun-Re berlaku setiap hari. Konsep kehidupan dan kematian ini tidak terpisahkan dalam pemikiran orang Mesir, kematian itu sendiri dilihat sebagai sebahagian daripada urutan biasa penciptaan. Papyrus pengebumian Dinasti Ke-21  menunjukkan seekor ular bersayap dengan kapsyen "kematian, dewa yang agung, yang menjadikan dewa dan manusia" —"memperkenalkan kematian sebagai tuhan pencipta dan visual yang mengesankan  tentang realisasi idea bahawa kematian adalah ciri perlu bagi  dunia ciptaan.”—Erik Hornung, Conceptions of God in Ancient Egypt (Ithica, NY: Cornell University Press, 1982), ms. 81.

Konsep kitab Kejadian yang ditinggikan mengenai Penciptaan memperkenalkan Tuhan, sebagai Pencipta yang tertinggi dan unik. Dia berfirman maka wujudlah dunia. Pusat semua Ciptaan adalah manusia, lelaki dan perempuan. Kosmologi Kejadian memperkenalkan pondasi yang paling komprehensif di mana pandangan Alkitab dan pandangan dunia terletak. Kejadian memberi kita gambaran keseluruhan yang menetapkan sifat-sifat Alkitab selebihnya.  Kitab Suci berupaya untuk bercakap mengenai peristiwa-peristiwa akhir zaman kerana Dia yang menciptakan segala sesuatu pada awalnya masih berdaulat atas Ciptaan-Nya (lihat selanjutnya Gerhard F. Hasel and Michael G. Hasel, “The Unique Cosmology of Genesis 1 against Ancient Near Eastern and Egyptian Parallels,” dalam The Genesis Creation Account and Its Reverberations in the Old Testament, ed. Gerald A. Klingbeil [Berrien Springs, MI: Andrews University Press, 2015], pp. 9–29.

#### Bahagian III: Penerapan Hidup

Idea bahawa Alkitab adalah buku kuno yang kurang relevan kepada persoalan-persoalan  utama abad ke dua puluh satu adalah lazim dalam budaya kita hari ini. Pandangan dunia evolusi berasal, sebahagian besar, daripada idea mitos bahawa tidak ada batasan yang jelas antara manusia, alam semula jadi, dan dunia ilahi. Ini semua adalah satu.  Dalam agama Hindu, kita berevolusi melalui penjelmaan semula ke dalam bentuk kehidupan yang lain apabila kita mati. Tuhan ada dalam semua dan segalanya. Menurut Hindu, terdapat 33 juta tuhan yang wujud melalui alam semula jadi. Konsep ini kembali kepada Mesir purba di mana ada 22,000 tuhan dan di mana kematian dan kehidupan dianggap sebagai sebahagian daripada lingkaran kehidupan yang besar.

Mengapakah penting bagi kita sebagai orang Kristian untuk memahami bahawa kita diciptakan dalam keadaan sempurna dan tanpa dosa pada masa dahulu ketika kematian tidak wujud? Mengapakah pilihan, seperti yang dijelaskan dalam Kejadian 3, penting? Bagaimanakah pilihan seorang manusia, Adam, diperbetulkan oleh pilihan Anak manusia, Yesus Kristus?

Bagaimanakah teori evolusi berjuta-juta tahun kematian satu demi satu spesies dalam penderitaan yang tak berkesudahan memberikan sebarang harapan untuk masa depan? Sekiranya kematian sentiasa ada mendampingi hidup di alam semesta ini, bolehkah ada kewujudan tanpa kematian?

Bagaimanakah pengajaran Alkitab tentang kehidupan dan kematian berbeza dengan agama-agama utama dunia yang lain? Dalam cara bagaimanakah kematian fizikal Kristus dan kebangkitan tubuh membuat perubahan di dunia? Kongsikan mengapa anda mempunyai harapan hari ini dalam janji-janji yang terdapat di dalam Alkitab.