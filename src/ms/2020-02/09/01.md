---
title:  Penciptaan Kejadian Sebagai Dasar Bahagian 2
date:  23/05/2020
---

### Bacaan Untuk Pelajaran Minggu Ini
Ayub  26:7–10; Kejadian 1–2; Kejadian 5; Kejadian 11; 1 Chron. 1:18–27; Mat. 19:4, 5; Yoh. 1:1–3.

> <p>Ayat Hafalan</p>
> “Langit menceritakan kemuliaan Tuhan, dan cakrawala memberitakan pekerjaan tangan-Nya; ” (Mazmur 19:1).

Ramai pemikir yang hebat telah diilhami oleh Kitab Suci untuk meneroka dunia yang diciptakan Tuhan; Hasilnya, sains moden dilahirkan. Johannes Kepler, Isaac Newton, John Ray, Robert Boyle, dan ahli-ahli sains awal yang lain percaya bahawa kerja mereka telah mendedahkan lebih banyak lagi tentang hasil karya ciptaan Tuhan.

Bagaimanapun, selepas Revolusi Perancis, sains abad kesembilan belas mula beralih daripada pandangan teistik (evolusi) kepada suatu yang berdasarkan kejadian semula jadi dan materialisme, selalunya tiada tempat bagi supernatural sama sekali. Idea-idea filosofis ini dipopularkan oleh Charles Darwin On the Origin of Species (1859). Sejak pada masa itu, sains telah semakin menjauhkan diri daripada asas alkitabiahnya, menyebabkan penafsiran radikal kepada cerita dalam buku Kejadian.

Adakah Alkitab mengajar pandangan kosmologi yang kuno dan tidak ilmiah? Adakah cerita Alkitab hanya dipinjam dari bangsa kafir di sekeliling? Adakah cerita Alkitab disesuaikan oleh tempat dan waktunya, atau apakah sifatnya yang diilhami meninggikan kita untuk melihat asal-usul yang lengkap dalam kerangka kerja ilahi?

Ini adalah beberapa isu yang akan kita sentuh dalam pelajaran minggu ini.

_*Sila kaji pelajaran minggu ini untuk persediaan Sabat, 30 Mei._