---
title:  Kajian Tambahan
date:  29/05/2020
---

Sila baca Gerald A. Klingbeil, editor, The Genesis Creation Account and Its Reverberations in the Old Testament (Berrien Springs, MI: Andrews University Press, 2015).

"Alkitab adalah sejarah yang paling komprehensif dan paling mengandungi pelajaran yang dimiliki oleh manusia. Ia datang dalam keadaan segar dari mata air kebenaran yang kekal, dan tangan ilahi telah memelihara kemurniannya sepanjang zaman. . . . Di sini sahajalah kita  boleh dapati sejarah bangsa kita, yang tidak dicacatkan oleh prasangka atau keangkuhan manusia.”—Ellen G. White, Testimonies for the Church, vol. 5, ms. 25.

"Telah ditunjukkan kepada saya bahawa tanpa sejarah Alkitab, geologi tidak  membuktikan apa-apa. Peninggalan-peninggalan yang terdapat di dalam tanah memberikan bukti tentang banyak aspek yang berbeza  pada masa lampau  daripada yang ada sekarang. Tetapi masa kewujudan peninggalan-peninggalan ini, dan berapa lama tempoh ia berada di dalam tanah,  hanya dapat difahami oleh sejarah Alkitab. Ia mungkin tidak salah untuk membuat andaian di luar sejarah Alkitab, jika pendapat kita tidak bercanggah dengan fakta yang terdapat dalam Kitab suci. Tetapi apabila manusia meninggalkan firman Tuhan berkenaan dengan sejarah penciptaan, dan berusaha untuk menjelaskan karya-karya kreatif Tuhan berdasarkan prinsip-prinsip alam semula jadi, mereka berada dalam ketidakpastian yang tidak bertepi. Bagaimana Tuhan selesai mencipta semua ciptaan hanya dalam enam  hari harfiah  tidak pernah didedahkan kepada manusia yang fana. Kerja-kerja kreatifNya tidak dapat difahami sama seperti kewujudanNya. "—Ellen  G. White, Spiritual Gifts, buku 3, hlm. 93.

**Soalan Perbincangan**:

`Apabila penjelasan saintifik tentang realiti sekarang—apa  yang dapat dikawal, didengar, dilihat, diuji dan diuji semula—dipenuhi  dengan perdebatan dan kontroversi, mengapakah begitu ramai orang yang tidak ada keraguan menerima setiap pengisytiharan saintifik mengenai peristiwa yang kononnya berlaku berjuta-juta atau bahkan berbilion tahun yang lalu?`

`Sains moden bekerja keras atas andaian (sesuatu yang munasabah tanpa mengetahui semua fakta yang berkaitan) bahawa anda tidak boleh menggunakan cara-cara supranatural untuk menerangkan peristiwa semula jadi. Iaitu, anda tidak boleh cuba menjelaskan, sebagai contoh, kebuluran dengan mendakwa bahawa penyihir meletakkan kutukan di atas tanah. Walau bagaimanapun, apakah batasan pendekatan ini apabila berkaitan dengan kisah  penciptaan seperti yang digambarkan dalam Kejadian? Dalam erti kata lain, jika anda enggan menerima kuasa Tuhan sebagai penjelasan tentang bagaimana bumi diciptakan, maka mengapakah sebarang idea lain yang anda cadangkan  untuk menerangkan kehidupan di bumi juga salah?`