---
title:  Alkitab Sebagai Nubuatan
date:  31/03/2020
---

Alkitab adalah unik di kalangan karya-karya agama lain yang terkenal kerana hingga 30 peratus daripada kandungannya terdiri daripada nubuatan. Kesepaduan nubuatan dan kegenapannya tepat pada masanya adalah penting kepada pandangan dunia Alkitab, kerana Tuhan yang bertindak dalam sejarah juga mengetahui masa depan telah mendedahkannya kepada para nabi-Nya (Amos 3: 7). Alkitab bukan sahaja  Firman yang hidup, atau Firman historikal, ia juga merupakan Kata-kata nubuat.

**Bagaimanakah ayat-ayat berikut menunjukkan rincian kedatangan Mesias?**

`Kejadian 49: 8-12`

`Maz. 22: 12-18`

`Yes. 53: 3-7`

`Dan. 9: 2-27`

`Mic. 5: 2`

`Mal. 3: 1`

`Zakh. 9: 9`

Sekurang-kurangnya enam puluh lima  ramalan Mesianik tentang Mesias secara langsung di dalam Perjanjian Lama, banyak lagi jika kita tambahkan juga yang berbentuk tipologi  (tipologi adalah kajian tentang bagaimana ritual/upacara Perjanjian Lama, seperti korban-korban, adalah nubuatan mini tentang Yesus). Nubuatan-nubuatan ini berkaitan dengan butir-butir spesifik seperti "Tongkat kerajaan tidak akan beranjak dari Yehuda" (Kejadian 49:10); bahawa Dia akan dilahirkan di Betlehem di Yehuda (Mikha 5: 2); bahawa Dia akan "dihina dan ditolak manusia"; dipukul, difitnah, namun tidak membuka mulut-Nya untuk mempertahankan diri-Nya (Yesaya 53: 3-7); bahawa tangan dan kakinya akan ditusuk; dan bahawa mereka akan membahagi-bahagikan pakaian-Nya di antara mereka (Mzm 22: 12-18).

Hakikat bahawa nubuatan-nubuatan Perjanjian Lama ini dipenuhi dengan ketepatannya dalam kehidupan, kematian, dan kebangkitan Yesus memberi kesaksian bahawa Alkitab itu diilhamkan oleh Tuhan.  Itu juga menunjukkan bahawa Yesus adalah  Dia sebagaimana yang didakwa oleh orang lain. Yesus mengikuti para nabi dahulu kala dalam meramalkan kematian dan kebangkitan-Nya (Lukas 9:21, 22, Mat 17:22, 23), kejatuhan Yerusalem (Mat 24: 1, 2), dan KedatanganNya Kedua kali (Yohanes 14 : 1-3). Oleh itu, penjelmaan, kematian, dan kebangkitan Yesus telah diramalkan Alkitab, dan kegenapanya  memastikan kebolehpercayaan Alkitab.

`Apakah alasan-alasan yang boleh anda fikirkan untuk kepercayaan anda kepada Yesus dan kematian-Nya bagi kita? Kongsikan alasan-alasan tersebut di kelas pada hari Sabat dan, di kelas, tanyakan soalan berikut: Kenapa bukti itu begitu memaksa?`