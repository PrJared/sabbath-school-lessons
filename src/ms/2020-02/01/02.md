---
title:  Firman Tuhan Yang Hidup
date:  29/03/2020
---

Kata-kata yang paling penting biasanya adalah kata-kata yang diucapkan kali terakhir oleh seseorang. Musa, penulis lima buku pertama  Alkitab, menyanyikan lagu untuk rakyatnya sebelum kematiannya (Ul 31: 30-32: 43).

`Sila baca Ulangan 32: 45-47. Bagaimanakah Musa menerangkan Firman Tuhan dan kuasanya dalam kehidupan orang Ibrani  di ambang memasuki Tanah Perjanjian?`

Antara kata-kata terakhir Musa adalah satu peringatan yang kuat. Dengan menetapkan hati mereka pada kata-kata yang diucapkan Tuhan kepada mereka melalui dia, Musa ingin menekankan kepada rakyat bahawa fokus mereka harus tetap kepada Tuhan dan kehendak-Nya untuk hidup mereka. Dengan mengajarkan kata-kata ini kepada anak-anak mereka, setiap generasi akan menyampaikan turun temurun perjanjian rencana penyelamatan Tuhan. Perhatikan bahawa mereka tidak boleh petik dan pilih kata-kata tertentu, tetapi harus memelihara atau mematuhi "segala perkataan hukum Taurat ini" (Ulangan 32:46).

Pada akhir sejarah bumi, Tuhan akan mempunyai umat yang tetap setia kepada seluruh Kitab Suci, yang bererti  menuruti hukum-hukum TUHAN dan memiliki kesaksian Yesus.  (Wahyu 12:17). Orang-orang ini akan tetap setia kepada ajaran Alkitab, kerana ia bukan sahaja menjamin kehidupan yang lebih memuaskan di dunia tetapi hidup kekal di rumah yang Yesus sediakan untuk kita (Yohanes 14: 1-3).

`Sila baca Yohanes 1: 1-5, 14; Yohanes 14: 6. Apakah yang ayat-ayat ini ajarkan kita tentang Yesus dan kehidupan kekal? Bagaimanakah Firman yang telah menjadi manusia meyakinkan kita bahawa Kitab Suci itu diilhamkan? `

Yesus adalah fokus dan tujuan seluruh Kitab Suci. Kedatangan-Nya dalam daging sebagai Mesias adalah kegenapan kepada janji-janji Perjanjian Lama. Oleh kerana Dia hidup, mati, dan hidup lagi, maka kita bukan sahaja mendapat kepastian  Kitab Suci itu benar, tetapi,  lebih baik lagi, kepastian akan janji yang agung tentang kehidupan kekal dalam kewujudan baru yang sempurna.

`Sila baca sekali lagi Ulangan 32:47. Bagaimanakah anda mengalami sendiri kebenaran tentang bagaimana ketaatan kepada Firman Tuhan "bukan satu perkara yang sia-sia bagi anda"? Mengapakah iman kepada TUHAN dan ketaatan kepada FirmanNya tidak pernah sia-sia?`