---
title:  Alkitab Sebagai Sejarah
date:  01/04/2020
---

Alkitab adalah unik jika dibandingkan dengan buku-buku "suci" yang lain kerana ia ada dalam sejarah. Ini bermakna bahawa Alkitab bukan sekadar pemikiran falsafah manusia (seperti Confucius atau Buddha), tetapi ia merekodkan tindakan Tuhan dalam sejarah sementara ia bergerak maju ke arah matlamat tertentu. Dalam kes Alkitab, matlamat tersebut adalah 1) janji akan kedatangan seorang Mesias dan 2), kedatangan Yesus kali kedua. Gerak maju ini adalah unik kepada iman Judeo-Kristian, berbeza dengan pandangan  agama-agama dunia lain dari Mesir purba hingga agama timur moden.

`Sila baca 1 Korintus 15: 3-5, 51-55; Roma 8:11; dan 1 Tesalonika 4:14. Apakah yang ayat-ayat ini ajarkan kita tentang bukan sahaja kebenaran sejarah mengenai kebangkitan Kristus tetapi apa ertinya bagi kita secara peribadi?`

Kesaksian daripada empat Injil dan Paulus adalah bahawa Yesus telah mati, dikebumikan, bangkit secara badani dari kematian, dan muncul kepada pelbagai manusia. Ini disokong oleh saksi mata yang telah meletakkan Dia di dalam kubur dan kemudian melihat kubur itu kosong. Saksi-saksi telah menyentuh Yesus,  Dia makan bersama mereka. Maria Magdalena, Maria (ibu Yesus), dan wanita lain melihat Dia sebagai Kristus yang telah bangkit.  Murid-murid bercakap dengan Dia dalam perjalanan ke Emaus. Yesus menampakkan diri kepada mereka dan  memberikan mereka amanat untuk memberitakan Injil. Paulus menulis bahawa jika saksi Kitab Suci ditolak, maka khutbah dan iman kami adalah "sia-sia" (1 Kor 15:14). Terjemahan lain mengatakan "batal dan tidak sah"  atau "sia-sia." Para murid menyatakan, " â€˜Ianya benar! Tuhan telah bangkitâ€™ " (Lukas 24:34). Ontos istilah Yunani merujuk kepada sesuatu yang benar-benar telah berlaku. Ia diterjemahkan, "benar-benar," "pasti," atau "sesungguhnya." Murid-muridnya bersaksi bahawa "Sesungguhnya Tuhan telah bangkit."

Kristus juga digambarkan sebagai "buah sulung" (1 Kor 15:20) daripada semua orang yang mati. Fakta sejarah bahawa Kristus telah bangkit dari kematian secara badani dan hidup hari ini adalah jaminan bahawa mereka juga akan dibangkitkan seperti Dia dibangkitkan. Semua orang benar "akan hidup di dalam Kristus" (1 Kor 15:22). Istilah di sini menyiratkan suatu tindakan penciptaan masa depan, apabila mereka "yang menjadi milik Kristus," atau tetap setia kepada-Nya akan dibangkitkan "pada kedatanganNya" (1Kor 15:23) "pada waktu bunyi nafiri yang terakhir" (1 Kor 15:52).

`Mengapakah janji kebangkitan itu begitu penting kepada iman kita, terutamanya kerana kita memahami bahawa orang mati sedang tidur? Tanpa kebangkitan, mengapakah iman kita sesungguhnya adalah "sia-sia"?`