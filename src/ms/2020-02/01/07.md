---
title:  Kajian Tambahan
date:  03/04/2020
---

Sila baca Ellen G. White, “The Scriptures a Safeguard,” ms. 593–602 dalam The Great Controversy; “Let Not Your Heart Be Troubled,” ms. 662–680 dalam The Desire of Ages.

"Dalam firman-Nya, Tuhan telah abadikan kepada manusia  pengetahuan yang diperlukan untuk keselamatan. Kitab Suci harus diterima sebagai wahyu yang berautoriti, Pernyataan kehendakNya yang sempurna. Firman itu adalah standard karakter, pengungkap doktrin, dan penguji pengalaman.”—Ellen G. White, The Great Controversy, hlm. 9.

Ramai yang telah mati untuk menegakkan dan tetap setia kepada Firman Tuhan. Salah seorang ialah Dr. Rowland Taylor, seorang pendeta Parish Inggeris di Hadley, England. Dia menentang misa Katolik semasa pemerintahan Bloody Mary. Selepas dibuang  dari gereja dan diejek kerana kepatuhannya kepada Kitab Suci, dia merayu secara peribadi kepada uskup Winchester, Lord Canselor England, tetapi uskup itu  telah memenjarakannya dan akhirnya dijatuhi hukuman bakar hidup-hidup.  Sebelum kematiannya pada tahun 1555, dia mengucpkan kata-kata ini:

" ‘Orang-orang yang baik! Saya  telah mengajar anda bukan perkara lain selain daripada Firman Tuhan yang suci, dan pelajaran-pelajaran yang saya ambil dari buku yang diberkati Tuhan, Kitab suci. Saya telah datang ke sini hari ini untuk memeteraikannya dengan darah saya’ ”—John Foxe, The New Foxe’s Book of Martyrs, ditulis semula dan dikemas kini oleh Harold J. Chadwick (North Brunswick, NJ: Bridge-Logos Publishers, 1997), ms. 193. Dr. Taylor terdengar mengulangi Mazmur 51 sebelum api menyala dan dia menyerahkan nyawanya.

**Soalan Perbincangan**:

`Bagaimanakah nubuatan mengesahkan asal-usul Alkitab? Bagaimanakah nubuatan-nubuatan yang digenapi ini dapat meneguhkan kita dalam iman kita?`

`Merujuk kepada soalan pada akhir pelajaran hari Selasa, mengapakah bukti Yesus sebagai Mesias sangat kuat?`

`Yesus dan rasul-rasul menunjukkan iman yang teguh dalam kepercayaan mereka akan  autoriti ilahi pada Kitab Suci. Contohnya, berapa kalikah  Yesus sendiri merujuk kepada Kitab Suci dan bahawa (sering merujuk kepada diriNya sendiri) Kitab Suci mesti "digenapii"? (Lihat, misalnya, Matt 26:54, 56; Mark 14:49; Lukas 4:21; Yohanes 13:18; Yohanes 17:12). Oleh itu, jika Yesus sendiri mengambil Kitab Suci (dalam hal mengenai Dia Perjanjian Lama) dengan begitu serius, terutamanya dari segi nubuatan yang sudah digenapi, maka apakah seharusnya sikap kita juga  terhadap Alkitab?`