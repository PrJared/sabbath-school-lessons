---
title:  Keunikan Alkitab
date:  28/03/2020
---

### Bacaan Untuk Pelajaran Minggu Ini
Imm. 32:45–47; Kej. 49:8–12; Yes. 53:3–7; 1 Kor. 15:3–5, 51–55; Rom. 12:2.

> <p>Ayat Hafalan</p>
> “Firman-Mu itu pelita bagi kakiku dan terang bagi jalanku.” (Maz. 119:105).

Alkitab, yang mengandungi 66  buku, dan ditulis selama lebih daripada 1,500 tahun di tiga benua (Asia, Afrika, dan Eropah) oleh lebih daripada empat puluh orang penulis, merupakan sebuah kitab yang unik. Tidak ada buku lain, buku suci atau buku agama, seperti itu. Itu tidak menghairankan, kerana Alkitab   itu adalah Firman Tuhan.

Terdapat lebih daripada 24,600 naskah manuskrip Perjanjian Baharu  yang masih ada, dari empat abad pertama selepas Kristus. Manuskrip asli Plato, ada tujuh, Herodotus lapan, dan Iliad (puisi) oleh  Homer lebih sedikit dengan 263 salinan yang masih ada. Oleh itu, kita mempunyai bukti kukuh yang mengesahkan integriti teks Perjanjian Baharu.

Alkitab adalah buku pertama yang diketahui telah diterjemahkan, buku pertama di Barat diterbitkan di percetakan media, dan buku pertama yang  diedarkan secara meluas dalam banyak bahasa sehingga dapat dibaca oleh 95 peratus penduduk bumi hari ini.

Alkitab juga unik dalam kandungan dan mesejnya, yang mana menumpukan kepada tindakan penebusan Tuhan dalam sejarah. Sejarah itu tertenun besama-sama dengan nubuatan, kerana ia meramalkan masa depan tentang rencana Tuhan dan kerajaan abadiNya. Inilah Firman Tuhan yang hidup, kerana Roh Tuhan yang sama telah mengilhami para penulis Kitab Suci  (2 Tim 3:16, 17) dijanjikan kepada umat percaya hari ini untuk membimbing kita ke dalam semua kebenaran sementara kita mempelajari Firman itu  (Yohanes 14:16 , 17; Yohanes 15:26; Yohanes 16:13).

_*Sila kaji pelajaran minggu ini untuk persediaan Sabat, 4 April._