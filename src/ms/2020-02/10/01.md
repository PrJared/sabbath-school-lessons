---
title:  Alkitab Sebagai Sejarah
date:  30/05/2020
---

### Bacaan Untuk Pelajaran Minggu Ini
1 Samuel 17; Yes. 36:1–3, Yes. 37:14–38; Daniel 1, 5; Mat. 26:57–67; Ibr. 11:1–40.

> <p>Ayat Hafalan</p>
> “Akulah TUHAN, Yahwehmu, yang membawa engkau keluar dari tanah Mesir, dari tempat perbudakan” (Kel. 20:2 [juga Ulangan. 5:6]).

Alkitab merupakan sejarah. Sejarah Alkitab bergerak dari satu permulaan yang mutlak, ketika Tuhan menciptakan segala sesuatu,  hingga sampai ke tujuan akhir, apabila Dia akan memulihkan bumi pada KedatanganNya Kali Kedua.

Sifat kesejarahan Kitab Suci adalah satu ciri yang membezakannya daripada kitab suci agama-agama lain. Alkitab menerima kewujudan Tuhan yang secara peribadi bertindak dalam sejarah; ia tidak cuba membuktikan kewujudan itu. Pada mulanya, Tuhan berfirman, lalu kehidupan di bumi tercipta (Kejadian 1: 1-31). Dia memanggil Abram keluar dari Ur-Kasdim. Dia membebaskan umat-Nya daripada perhambaan di Mesir. Dia menulis Sepuluh Perintah pada loh batu dengan jari-Nya sendiri (Keluaran 31:18). Dia mengutus nabi. Dia mendatangkan penghakiman. Dia menyeru manusia untuk menuruti dan mengongsikan hukum ilahi-Nya dan rencana keselamatan dengan bangsa-bangsa lain. Akhirnya, Dia mengutus Anak-Nya Yesus Kristus ke dunia, dan dengan itu mengubah sejarah selama-lamanya.

Minggu ini, kita akan melihat beberapa isu utama dalam sejarah seperti yang digambarkan dalam Alkitab dan juga dalam beberapa bukti arkeologi yang membantu menguatkan lagi bukti sejarah seperti yang dinyatakan dalam Alkitab.

*Sila selidiki pelajaran minggu ini untuk persediaan Sabat, 6 Jun.