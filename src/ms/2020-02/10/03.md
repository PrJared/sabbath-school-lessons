---
title:  Yesaya Hezekia And Sanherib
date:  01/06/2020
---

`Sila baca Yesaya 36: 1-3 dan Yesaya 37: 14-38. Dalam kisah ini mengenai satu kempen besar-besaran Asyur melawan Yehuda, bagaimanakah Tuhan meyelamatkan umat-Nya?`

Pada 701 SM,  Sanherib berkempen menentang Yehuda. Kisah tersebut dicatatkan dalam Kitab Suci. Ia juga direkodkan oleh Sanherib sendiri dalam beberapa cara. Dalam catatan sejarahnya, yang ditemui di ibukota Niniwe, dia berkata dengan sombong, "Empat puluh enam bandarnya [Hezekia] yang bertembok kukuh dan perkampungan  kecil yang tak terkira banyaknya  di kawasan kejiranannya, saya kepung dan takluki." Di istana Sanherib di Nineveh dia merayakan kemenangannya ke atas kota Lakhis di Yudea dengan memenuhkan dinding-dinding ruang tengah istana dengan lukisan-lukisan yang menggambarkan  serangan dan kemenangannya ke atas kota itu.

Penggalian baru-baru ini di Lakhis telah menemukan serpihan besar reruntuhan kota itu selepas dibakar oleh Sanherib. Tetapi Yerusalem secara ajaib terselamat. Sanherib hanya dapat membanggakan ini: "Adapun Hizkia orang Yehuda itu, saya menutupnya di kotanya seperti burung di dalam sangkar." Tidak ada gambaran mengenai pemusnahan Yerusalem, dan tidak ada keterangan tentang tawanan yang dibawa ke dalam perhambaan.

Memang benar Yerusalem dikepung, tetapi Alkitab mencatatkan bahawa pengepungan berlangsung selama satu hari sahaja, kerana Malaikat Tuhan menyelamatkan Yerusalem. Seperti yang telah difirmankan oleh Yesaya, "Sebab itu beginilah firman TUHAN mengenai raja Asyur: Ia tidak akan masuk ke kota ini dan tidak akan menembakkan panah ke sana; juga ia tidak akan mendatanginya dengan perisai dan tidak akan menimbun tanah menjadi tembok untuk mengepungnya.   Melalui jalan, dari mana ia datang, ia akan pulang, tetapi ke kota ini ia tidak akan masuk, demikianlah firman TUHAN.   Dan Aku akan memagari kota ini untuk menyelamatkannya, oleh karena Aku dan oleh karena Daud, hamba-Ku." " (Yesaya 37: 33-35).

Menariknya, hanya Lakhis yang digambarkan dengan jelas di Niniwe, ibu kota Asyrur. Yerusalem tidak dijumpai di dinding istana. Sanherib boleh membanggakan hanya kemenangannya ke atas Lakhis. Penyelesaian terakhir antara Tuhan surga dan tuhan-tuhan orang Asyur ditunjukkan dalam penyelamatan kepada umat-Nya. Dia melihat tindakan pencerobohan oleh Asyur. Dia mendengar kata-kata doa Hizkia. Tuhan bertindak dalam sejarah.

`Bagaimanakah anda dapat mengingati bahawa Tuhan yang, dengan begitu ajaib, menyelamatkan Israel pada masa itu  adalah Tuhan yang sama yang kepadaNya anda berdoa, bergantung, dan percaya pada hari ini?`