---
title:  Kajian Tambahan
date:  05/06/2020
---

Ellen G. White, “David and Goliath,” ms. 643–648; dalam Patriarchs and Prophets; “Hezekiah,” pp. 331–339; “Deliverance from Assyria,” ms. 349–366 in Prophets and Kings; section 4.k., in “Methods of Bible Study,” yang boleh didapati di http://www.adventistbiblicalresearch.org/materials/bible-interpretation-hermeneutics/methods-bible-study.

"Alkitab adalah sejarah paling kuno dan paling lengkap yang dimiliki oleh manusia. Ia datang segar dari mata air kebenaran yang kekal, dan sepanjang zaman tangan ilahi telah memelihara kemurniannya. Ia mencahayakan masa lalu yang jauh, di mana penyelidikan manusia untuk cuba menembusinya sia-sia. Dalam firman Tuhan sahaja kita melihat kekuatan yang meletakkan asas-asas bumi dan yang menghamparkan langit. Di sini sahaja kita dapati suatu penceritaan yang boleh dipercayai tentang asal-usul bangsa-bangsa. Hanya di sini sahaja  diberikan sejarah bangsa kita yang bebas daripada kebanggaan atau prasangka manusia.”—Ellen G. White, Education, ms. 173.

"Orang yang mempunyai pengetahuan tentang Tuhan dan Firman-Nya telah menaruh kepercayaan dalam ketuhanan Kitab Suci. Dia tidak menguji Alkitab dengan idea sains manusia. Dia membawa idea-idea ini untuk diuji oleh piawaian yang tak pernah salah. Dia tahu bahawa perkataan Tuhan adalah kebenaran, dan kebenaran tidak dapat bertentangan dengan dirinya sendiri; apapun dalam pengajaran   sains  yang bertentangan dengan kebenaran wahyu Tuhan hanyalah tekaan manusia.

"Kepada yang benar-benar bijak, penyelidikan saintifik membuka bidang pemikiran dan maklumat yang luas.”—Ellen G. White, Testimonies for the Church, vol. 8, ms. 325.

**Soalan Perbincangan**:

`Huraikan lebih lanjut soalan yang ditanya pada akhir kajian Rabu. Sememangnya baik apabila kita dapati bukti arkeologi yang menguatkan  sejarah alkitabiah. Tetapi apakah yang berlaku apabila bukti arkeologi ditemui yang ditafsirkan dalam cara yang bertentangan dengan kisah alkitabiah? Apakah yang hal ini beritahu kita tentang fakta bahawa kita harus bergantung kepada Firman Tuhan sebagai Firman Tuhan dan mempercayainya sedemikian, tanpa mengira dakwaan arkeologi atau sains manusia yang lain?`

`Fikirkan semua nubuatan Alkitab yang telah digenapi pada masa lalu, dari sudut pandang hari ini, kita dapat lihat sebagai sudah digenapi. Fikirkan, sebagai contoh, sebahagian besar kerajaan dalam Daniel 2 dan 7. Bagaimanakah kita dapat belajar dari nubuatan-nubuatan ini, yang telah dipenuhi dalam sejarah, dan mempercayai Tuhan tentang nubuatan-nubuatan yang masih di masa depan?`