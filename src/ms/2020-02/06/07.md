---
title:  Kajian Tambahan
date:  08/05/2020
---

Sila baca Ellen G. White, “What to Do With Doubt,” hlm. 105-113, dalam Steps to Christ,, dan dari dokumen “Methods of Bible Study” Bahagian 1: “Bible Study: Presuppositions, Principles, and Methods”, Bahagian 2: “Presuppositions Arising from the Claims of Scripture” dan Bahagian 3: “Principles for Approaching the Interpretation of Scripture.” (Kaedah Kajian Alkitab boleh didapati  www.adventistbiblicalresearch.org/materials/bible-interpretation-hermeneutics/methods-bible-study).

“Apabila anda mengkaji Alkitab, lepaskan pendapat dan kepercayan peribadi anda tentang apa yang sepatutnya Alkitab katakan. Anda tidak akan temui kebenaran jika anda mengkaji Alkitah hanya bertujuan membuktikan pendapat peribadi anda adalah benar. Kesampingkan pendapat peribadi anda. Tanpa kesombongan dalam hati anda, duduklah di kaki Yesus dan berlajarlah daripadaNya. Dengan demikian, anda boleh mengkaji Alkitab untuk melihat apa yang Tuhan mahu katakan kepada anda. Anda akan bertumbuh dalam pengertian juga. Sesetengah orang berfikir bahawa mereka amat bijak untuk mengkaji Alkitab. Yesus berkata kepada mereka, Anda mesti mempunyai hati yang tidak sombong jika anda ingin belajar bagaimana untuk mendapat keselamatan.”

"Jangan baca Alkitab berdasarkan pendapat-pendapat terdahulu; melainkan, dengan minda bebas daripada prasangka, pelajarilah Alkitab dengan teliti dan dengan penuh doa. Jika, semasa anda membaca, keyakinan datang, dan anda melihat bahawa pendapat anda yang anda hargai itu tidak selaras dengan Alkitab, maka jangan cuba sesuaikan Alkitab dengan pendapat ini. Jadikan pendapat anda sesuai dengan Alkitab. Jangan biarkan apa yang anda percayai atau amalkan pada masa lalu untuk mengawal pemahaman anda. Buka mata fikiran anda untuk melihat perkara yang menakjubkan daripada hukum Tuhan. Ketahui apa yang tertulis, dan kemudian berdirilah di atas Batu yang kekal.”—Ellen G. White, Messages to Young People, ms. 260.

**Soalan Perbincangan**:

`Bagaimanakah pendapat kita tentang kehidupan, pendidikan kita dan budaya kita mempengaruhi tafsiran kita akan Kitab Suci? Mengapakah sangat penting bagi kita untuk menyedari pengaruh luar yang tidak dapat dielakkan terbawa dalam tafsiran kita akan Alkitab?`

`Kita semua bersetuju bahawa kita adalah penuh dosa dan  terjepit oleh dosa. Dalam cara apakah dosa memberi kesan nefatif bagaimana kita membaca Alkitab? Iaitu, apakah yang dosa lakukan kepada kita yang menyebabkan kita salah mentafsirkan Firman Tuhan? Sebagai contoh, bagaimanakah keinginan untuk melakukan sesuatu yang dikutuk dalam Alkitab menyebabkan kita membaca Alkitab dengan cara yang tidak betul? Dalam cara apakah lain  dosa menapis  bagaimana kita mentafsirkan Alkitab?`

`Bagaimanakah pemahaman yang lebih baik mengenai masa dan budaya pada zaman Alkitab ditulis membantu kita memahami dengan lebih jelas beberapa petikan Kitab Suci? Berikan beberapa contoh.`