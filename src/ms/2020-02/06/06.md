---
title:  Mengapa Tafsiran Penting
date:  07/05/2020
---

`Sila baca Nehemia 8: 1-3, 8. Mengapakah pemahaman yang jelas akan Kitab Suci sangat penting bagi kita, bukan hanya sebagai individu tetapi sebagai jemaat?`

Persoalan yang paling penting dalam Alkitab adalah persoalan tentang keselamatan dan bagaimana kita diselamatkan. Lagipun, apakah lagi yang penting dalam jangka panjang? Apalah kebaikannya, sebagaimana Yesus sendiri beritahu kita, jika kita memperoleh semua yang ditawarkan dunia tetapi kehilangan jiwa kita sendiri (Mat 16:26)?

Tetapi untuk mengetahui apa yang diajarkan oleh Alkitab tentang keselamatan sangat bergantung kepada tafsiran. Sekiranya kita mendekati dan mentafsirkan Alkitab secara salah, kita mungkin akan membuat kesimpulan yang salah, bukan hanya dalam pemahaman tentang keselamatan tetapi dalam semua yang diajarkan oleh Alkitab. Malahan, pada zaman rasul-rasulpun, kesilapan teologi telah perlahan-lahan masuk  ke dalam gereja, tidak diragukan lagi ia disokong oleh tafsiran palsu akan Kitab Suci.

`Sila baca 2 Petrus 3:15, 16. Apakah yang hal ini beritahu kita betapa pentingnya pembacaan Alkitab yang betul?`

Sesungguhnya, jika kita adalah umat Kitab, yang ingin hidup berpegang kepada prinsip Alkitab  dan Alkitab sahajaâ€”kita tidak mempunyai sumber-sumber berautoriti yang lain  seperti tradisi, akidah, atau autoriti gereja untuk mentafsirkan Alkitab untuk kitaâ€”maka isu tafsiran Alkitab yang betul sangat penting kerana kita hanya bergantung kepada Alkitab untuk memberitahu kita apa yang akan kita percayai dan bagaimana kita akan hidup.

Isu tafsiran Kitab Suci adalah penting untuk kesihatan teologi dan missiologi gereja. Tanpa tafsiran Alkitab yang betul, tidak ada kesatuan doktrin dan ajaran, dan dengan demikian tidak ada kesatuan gereja dan misi kita. Teologi yang buruk dan menyimpang pasti akan membawa misi ke arah yang salah dan kekurangan kualiti. Lagipun, jika kita mempunyai perkhabaran untuk diberikan kepada dunia tetapi keliru tentang makna perkhabaran itu, bagaimanakah kita dapat menyampaikan perkhabaran itu dengan berkesan kepada mereka yang perlu mendengarnya?

`Sila baca Perkhabaran Tiga Malaikat dalam Wahyu 14: 6-12. Apakah isu teologi di sini, dan mengapakah pemahaman yang betul mengenainya sangat penting untuk misi kita?`