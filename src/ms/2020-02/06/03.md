---
title:  Terjemahan Dan Tafsiran
date:  04/05/2020
---

Alkitab ditulis dalam bahasa yang sangat kuno: Perjanjian Lama ditulis kebanyakannya dalam bahasa Ibrani, dengan beberapa ayat dalam bahasa Aram, sedangkan Perjanjian Baharu ditulis dalam Koine Yunani. Majoriti penduduk dunia hari ini tidak bercakap dan membaca bahasa-bahasa kuno. Oleh itu, Alkitab perlu diterjemahkan ke dalam bahasa-bahasa moden yang berbeza.

Tetapi, seperti mana-mana penterjemah yang baik tahu, setiap terjemahan selalu melibatkan beberapa jenis tafsiran. Beberapa perkataan dalam satu-satu bahasa tidak sama dengan yang lain. Seni dan kemahiran menterjemahkan dengan teliti dan kemudian mentafsirkan ayat-ayat dipanggil "hermeneutics."

`Sila baca 1 Korintus 12:10, 1 Korintus 14:26, Yohanes 1:41, 9: 7, Kisah 9:36 dan Lukas 24:27. Dalam semua petikan di atas, kita melihat idea pentafsiran dan terjemahan. Dalam Lukas 24:27, Yesus perlu menerangkan makna Kitab Suci kepada murid-murid. Apakah yang hal ini beritahu kita tentang kepentingan pentafsiran?`

Perkataan Yunani hermeneuo, yang mana daripadanya kita dapat perkataan hermeneutik (tafsiran alkitabiah), berasal dari dewa Yunani Hermes. Hermes dianggap sebagai utusan para dewa, dan oleh itu bertanggungjawab atas perkara-perkara antara lainnya adalah untuk menterjemahkan perkhabaran ilahi untuk manusia.

Perkara penting bagi kita dalam hal hermeneutika  adalah, kecuali kita membaca bahasa asal, akses kita satu-satunya kepada ayat-ayat adalah melalui terjemahan. Mujurlah, banyak terjemahan melakukan kerja yang baik untuk menyampaikan makna yang penting. Kita tidak perlu mengetahui bahasa asal untuk dapat memahami kebenaran penting yang dinyatakan dalam Kitab Suci, walaupun mempunyai pengetahuan linguistik itu  ada manfaatnya. Namun, walau dengan terjemahan yang baikpun, pentafsiran ayat-ayat dengan tepat juga adalah penting, seperti yang kita lihat dalam Lukas 24:27. Itulah tujuan utama hermeneutik: untuk menyampaikan makna ayat-ayat Alkitab dengan tepat dan untuk membantu kita untuk mengetahui bagaimana cara menerapkan ajaran ayat-ayat itu dengan betul untuk kehidupan kita sekarang. Seperti yang ditunjukkan oleh ayat dalam kitab Lukas di atas, Yesus melakukan ini untuk para pengikut-Nya. Bayangkan bagaimana agaknya jika  Yesus sendiri mentafsirkan petikan Alkitab untuk anda!

`Ramai orang mempunyai akses kepada pelbagai terjemahan, tetapi ramai juga yang tidak. Apapun terjemahan yang anda pelajari, mengapakah penting untuk mempelajari Firman itu dengan berdoa dan berusaha mematuhi ajarannya?`