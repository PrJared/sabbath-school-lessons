---
title:  Andaian
date:  03/05/2020
---

`Sila baca Lukas 24: 36-45. Apakah yang menghalang murid-murid, yang sangat mengenali Kitab Suci, daripada melihat makna sebenar Firman Tuhan, walaupun peristiwa-peristiwa yang diramalkan di dalamnya telah terbentang di hadapan mereka?`

Tidak ada orang yang membaca ayat  Kitab Suci dengan minda yang kosong. Setiap pembaca, setiap pelajar Kitab Suci, datang kepada Alkitab dengan sejarah tertentu dan pengalaman peribadi yang tidak dapat dielak daripada mempengaruhi proses pentafsiran. Malah murid-murid Yesus mempunyai idea-idea tertentu mereka sendiri mengenai siapa Mesias dan apa yang sepatutnya dilakukanNya, berdasarkan apa yang mereka harapkan pada zaman mereka. Keyakinan kuat mereka ini telah menghalang pemahaman yang lebih jelas tentang ayat Alkitab, yang membantu menjelaskan mengapa mereka sering salah faham mengenai Yesus dan peristiwa-peristiwa  sekitar kehidupan, kematian, dan kebangkitan-Nya.

Apabila kita mentafsirkan Alkitab, kita semua memegang beberapa kepercayaan tentang dunia ini, tentang realiti yang mutlak, mengenai Tuhan, dan sebagainya, yang kita andaikan atau terimaâ€”walaupun  tanpa kita disedari. Tiada siapa yang membaca ayat Alkitab dengan minda yang kosong. Sebagai contoh, jika seseorang dia tidak mempercayai  campur tangan ajaib daripada Tuhan, maka orang itu tidak akan membaca dan memahami Kitab Suci sebagai laporan yang benar dan boleh dipercayai tentang apa yang telah dilakukan Tuhan dalam sejarah, sebaliknya akan mentafsirkannya dengan sangat berbeza berbanding dengan seseorang yang menerima realiti  keajaiban.

Para pentafsir Alkitab tidak dapat  melepaskan diri sepenuhnya daripada masa lalu mereka sendiri, pengalaman mereka, andaian sendiri, dan prejudis peribadi. Kebebasan total daripada pengaruh emosi dan andaian tidak dapat dicapai. Kajian Alkitab dan pandangan teologi kadangkala bertentangan dengan andaian kita tentang dunia dan sifat Tuhan.

Tetapi berita baiknya adalah bahawa Roh Kudus dapat membuka dan membetulkan perspektif dan andaian kita yang terbatas apabila kita membaca kata-kata Alkitab dengan minda terbuka dan hati yang jujur. Alkitab berulang kali menegaskan bahawa orang yang mempunyai latar belakang yang  berbeza-beza  dapat memahami Firman Tuhan dan bahawa Roh Kudus membawa kita "ke dalam seluruh kebenaran" (Yohanes 16:13).

`Apakah beberapa andaian anda mengenai dunia? Dalam cara bagaimanakah anda boleh menyerahkan semua andaian itu kepada Firman Tuhan supaya Firman itu sendiri dapat membentuk semula idea-idea anda untuk lebih selaras dengan realiti yang diajarkan oleh Alkitab?`