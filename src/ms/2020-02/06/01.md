---
title:  Mengapakah Pentafsiran Diperlukan
date:  02/05/2020
---

### Bacaan Untuk Pelajaran Minggu Ini
Lukas 24:36–45; 1 Kor. 12:10, 1 Kor. 14:26; Kisah 17:16–32; Yoh. 12:42, 43.

> <p>Ayat Hafalan</p>
> “Tetapi tanpa iman tidak mungkin orang berkenan kepada Allah. Sebab barangsiapa berpaling kepada Allah, ia harus percaya bahwa Allah ada, dan bahwa Allah memberi upah kepada orang yang sungguh-sungguh mencari Dia.” (Ibrani 11:6).

Untuk membaca Alkitab juga bermaksud mentafsirkan Alkitab. Tetapi bagaimanakah kita melakukannya? Apakah prinsip yang kita gunakan? Bagaimanakah, misalnya, adakah kita berhadapan dengan pelbagai jenis tulisan yang kita dapati di sana? Sebagai contoh, apakah perenggan yang kita baca itu merupakan satu perumpamaan, mimpi nubuatan-simbolik, atau naratif sejarah? Jawapan kepada  persoalan penting seperti ini melibatkan pentafsiran itu sendiri.

Kadang kala, sesetengah orang menggunakan Alkitab sebagai petunjuk ilahi:  membuka Alkitab secara rawak untuk mencari ayat Alkitab yang mereka harap akan memberikan bimbingan. Tetapi menghubungkan ayat-ayat Alkitab secara rawak sebaik saja ditemukan dapat menyebabkan kesimpulan yang sangat aneh dan salah.

Sebagai contoh, apabila seorang suami meninggalkan isterinya kerana wanita lain, si isteri mendapat ketenangan yang besar apabila dia menemui ayat berikut: "Aku akan mengadakan permusuhan antara engkau dan perempuan ini" (Kejadian 3:15). Dia yakin, berdasarkan ayat itu, bahawa perselingkuhan suaminya tidak akan bertahan lama!

Mana-mana ayat tanpa konteks dengan cepat menjadi dalih untuk agenda dan idea sendiri. Oleh itu, terdapat keperluan yang besar untuk kita bukan sahaja untuk membaca Alkitab tetapi untuk mentafsirkannya dengan betul.

_*Sila kaji  pelajaran minggu ini untuk persediaan Sabat, 9 Mei._