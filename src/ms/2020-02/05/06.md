---
title:  Sola Scriptura Dan Ellen G White
date:  30/04/2020
---

`Sila baca Yesaya 8:20. Mengapakah sentiasa penting untuk merujuk kembali kepada "hukum dan kesaksian" alkitabiah sebagai norma pengajaran dan doktrin kita? Apakah maksud hal ini untuk pelayanan para nabi yang tidak menjadi sebahagian daripada kanun Alkitab?`

Apabila kita bercakap tentang sola Scriptura (Kitab Suci sahaja), umat Seventh-day Adventist  tidak dapat lari dairpada persoalan mengenai apa yang harus dilakukan dengan Ellen G. White, yang juga diilhami oleh Tuhan dan berfungsi sebagai utusan Tuhan kepada umat sisa-Nya. Apakah hubungan tulisannya kepada Kitab Suci?

Malah bacaan sepintas lalu dalam tulisan Ellen White menunjukkan dengan jelas bahawa baginya, Alkitab adalah asas dan pusat dalam semua pemikiran dan teologinya. Sebenarnya, dia berkali-kali mengesahkan bahawa Alkitab adalah autoriti tertinggi dan norma dan standar tertinggi untuk semua doktrin, iman, dan amalan (lihat The Great Controversy, ms 595). Selain itu, beliau dengan jelas menyokong dan menegakkan prinsip Protestan yang terkenal  sola Scriptura (lihat The Great Controversy, halaman 9).

Dalam pandangan Ellen G. White sendiri, tulisannya, bila dibandingkan dengan Kitab Suci, adalah "cahaya yang lebih kecil untuk memimpin lelaki dan wanita kepada cahaya yang lebih besar," iaitu Alkitab (The Advent Review dan Sabbath Herald, 20 Januari 1903). Tulisan-tulisannya tidak pernah menjadi jalan pintas atau pengganti untuk sebarang pengkajian Alkitab yang serius. Malahan, dia berkomentar: "Anda tidak seberapa mengenali Kitab Suci. Sekiranya anda telah menjadikan firman Tuhan sebagai bahan kajian anda, dengan keinginan untuk mencapai standard Alkitab dan mencapai kesempurnaan Kristian, maka anda tidak akan memerlukan Testimoni itu. Tetapi oleh kerana anda telah abaikan  mempelajari Buku yang diilhamkan Tuhan, maka  Dia telah berusaha untuk menjangkau anda dengan kesaksian yang sedarhana. ”—Ellen G. White, Testimonies for the Church, vol. 2, ms. 605

Oleh itu, tulisannya harus dihargai. Tulisannya sama-sama diilhamkan sama seperti ilham yang diberikan kepada para penulis Alkitab, tetapi tulisannya mempunyai fungsi yang berbeza daripada Alkitab. Tulisan-tulisannya bukan penambahan kepada Kitab Suci tetapi tertakluk kepada Kitab Suci. Dia tidak pernah bermaksud menulisnya untuk mengambil tempat Kitab Suci; Sebaliknya, dia mengangkat Alkitab sebagai satu-satunya standar untuk iman dan amalan.

`Fikirkan tentang betapa satu pemberian yang luar biasa yang diberikan kepada kita melalui pelayanan Ellen G. White. Bagaimanakah kita dapat belajar untuk menghargai dengan lebih baik cahaya yang luar biasa yang datang daripadanya sementara pada masa yang sama meninggikan keunggulan Alkitab?`