---
title:  Kitab Suci Sahaja Sola Scriptura
date:  25/04/2020
---

### Bacaan Untuk Pelajaran Minggu Ini
1 Kor. 4:1–6; Titus 1:9; 2 Tim. 1:13; Mark. 12:10, 26; Luk. 24:27, 44, 45; Yes. 8:20.

> <p>Ayat Hafalan</p>
> “Sebab firman Tuhan hidup dan kuat dan lebih tajam daripada pedang bermata dua manapun; ia menusuk amat dalam sampai memisahkan jiwa dan roh, sendi-sendi dan sumsum; ia sanggup membedakan pertimbangan dan fikiran hati kita” (Ibrani 4:12).

Tuntutan Protestant "Kitab Suci satu-satunya" (sola Scriptura) telah  meninggikan Kitab Suci sebagai satu-satunya sumber standard dan kata putus untuk teologi. Berbeza dengan teologi Katolik Roma, yang menekankan Kitab Suci dan tradisi, iman Protestan menekankan kata kunci "satu-satunya"; iaitu, Kitab  Suci adalah satu-satunya  autoriti terakhir apabila hal-hal mengenai  iman dan doktrin menjadi isu.

Alkitab itulah yang memberikan kuasa penentu dan autoriti kepada Reformasi Protestan dan penentangannya terhadap Rom dan kesilapan yang telah mereka ajarkan selama berabad-abad. Untuk melepasi halangan  pentafsiran mengenai hal-hal yang bersifat kiasan dalam Kitab Suci,  di mana banyak makna berbeza difikirkan dalam ayat Alkitab, Para Pembaharu Protestan menekankan pentingnya interpretasi tatabahasa-historikal Alkitab, yang memandang secara serius  tatabahasa dan makna literal dari ayat Alkitab.

Minggu ini kita akan melihat sola Scriptura dengan lebih terperinci. Kita akan belajar bahawa sola Scriptura menyatakan secara tidak langsung prinsip asas pentafsiran alkitabiah yang amat diperlukan untuk pemahaman yang betul tentang Firman Tuhan. Sebagai orang Protestan, kita mesti mengekalkan Alkitab sebagai yang berautoriti penuh dalam hal doktrin.

_*Sila kaji pelajaran minggu ini untuk persediaan Sabat, 2 Mei._