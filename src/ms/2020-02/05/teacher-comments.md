---
title:  Komen Guru
date:  02/05/2020
---

**Ayat-ayat Utama**: Ibr. 4:12; 1 Kor. 4:6; Yes. 8:20; Titus 1:9; 2 Tim. 1:13; Lukas 24:27, 44, 45.

#### Bahagian I: Ringkasan

Alkitab dan aliran Protestan terjalin dalam sejarah yang sama. Boleh dikatakan bahawa sejarah Kekristianan dalam suatu pengertian adalah sejarah interpretasi Alkitab. Sola Scriptura—Kitab Suci sahaja—telah menjadi seruan perjuangan Reformasi Protestan. Sola Scriptura mengangkat peranan Kitab Suci sebagai sumber tunggal dan normatif untuk teologi. Selain itu, Sola Scriptura adalah alat untuk mengkritik struktur kuasa  dan tradisi gereja yang sudah sekian lama diamalkan.  Ia memberikan Alkitab kembali ke tangan orang biasa. Oleh itu, Sola Scriptura adalah prinsip utama yang memimpin kehidupan gereja. Ia menandakan keyakinan bahawa Alkitab, dan Alkitab sahaja, adalah satu-satunya kriteria untuk iman dan hidup Kristian. Apa yang kita percayai dalam hal iman adalah benar hanya jika kepercayaan kita sesuai dengan kesaksian seluruh Kitab Suci, kepada semua Kitab Suci (tota Scriptura). Ajaran ini membayangkan kesepaduan Kitab Suci dan dasar fikiran bahawa Alkitab cukup jelas dalam apa yang dinyatakan.

Oleh itu, Sola Scriptura adalah jauh lebih daripada sekadar slogan Reformasi. Tanpa Alkitab, Reformasi tidak dapat mencapai apa yang ia telah capai. Sola Scriptura juga membayangkan beberapa prinsip penting untuk tafsiran Kitab Suci yang berjalinan dengan prinsip sola Scriptura. Minggu ini kita akan melihat lebih teliti pada beberapa prinsip tafsiran ini.

#### Bahagian II: Ulasan

Apabila kita menegaskan kepentingan sola Scriptura untuk iman kita, maka kita mengiktiraf  otoritas Tuhan yang unik mengatasi sumber lain yang mungkin mempengaruhi teologi kita. Sola Scriptura tidak bermaksud solo Scriptura (kitab suci tanpa pendamping). Terdapat sumber lain yang tidak dapat dielakkan sebagai sebahagian daripada apa yang kita percaya. Tetapi Kitab Suci  adalah satu-satunya norma yang memberi kata putus dan otoritas muktamad mengatasi setiap sumber lain apabila ia berkaitan dengan kepercayaan dan amalan. Kitab Suci di kedudukan tertinggi dalam semua pernyataan kepercayaan gereja. Kitab Suci tidak tertakluk kepada penilaian sains atau suara majoriti, atau sebarang tradisi, akal, atau pengalaman. Dalam kata-kata Ellen G. White: "Tetapi Tuhan akan mempunyai umat di bumi untuk mempertahankan Alkitab, dan hanya Alkitab, sebagai standar semua doktrin dan dasar bagi semua pembaikan. Pendapat orang-orang yang terpelajar, penilaian sains, pernyataan kepercayaan atau keputusan majlis gereja, berapa banyakpun gereja yang yang mereka wakili, suara majoriti—tidak satu pun dari semua ini harus dianggap sebagai bukti untuk sebarang kepercayaan agama. Sebelum menerima apa-apa doktrin atau ajaran, kita harus meminta bukti sedarhana 'Demikianlah kata Tuhan' untuk sokongannya.”—Ellen G. White, The Great Controversy, ms. 595.

Alkitab mempunyai peranan kuasa ini kerana  asal-usulnya dan otoritasnya berasal daripada Tuhan. Oleh itu, kita tidak harus mengatakan kurang selain daripada apa yang ditegaskan oleh Kitab Suci. Juga jangan kita menambah kata-kata Kitab Suci dan melangkaui ajaran-ajarannya yang jelas. Pada penutup buku terakhir Alkitab, kita membaca amaran berikut yang terpakai untuk seluruh Kitab Suci: "Aku bersaksi kepada setiap orang yang mendengar perkataan-perkataan nubuat dari kitab ini: "Jika seorang menambahkan sesuatu kepada perkataan-perkataan ini, maka Tuhan akan menambahkan kepadanya malapetaka-malapetaka yang tertulis di dalam kitab ini. Dan jikalau seorang mengurangkan sesuatu dari perkataan-perkataan dari kitab nubuat ini, maka Allah akan mengambil bagiannya dari pohon kehidupan dan dari kota kudus, seperti yang tertulis di dalam kitab ini."  (Wahyu 22:18, 19).

Menurut pendapat anda, mengapakah penting untuk tidak menambah atau mengurangi  kata-kata dari Kitab Suci? Apakah yang akan berlaku jika kita menambah atau menolak sesuatu daripada kebenarannya? Apakah ertinya penambahan atau penolakan sedemikian terhadap otoritas Kitab Suci? Apakah jawapan ini beritahu kita mengenai otoritas orang yang menambah atau mengurangi bahagian dalam Kitab Suci?

Kitab Suci sahaja satu-satunya norma yang menjadi panduan bagi iman kita. Aturan ini membayangkan beberapa aspek dan prinsip lain seperti berikut:

**Kesepaduan Kitab Suci**

Kitab Suci  boleh berfungsi sebagai panduan teologi dan norma karena ada kesepaduan dalamannya. Kesepaduan ini adalah hasil ilham ilahi. Kesepaduan tidak dilapiskan kepada Kitab Suci tetapi mengalir dari asal usul ilahinya. Alkitab sendiri memberi kesaksian kepada perpaduan ini dengan fakta bahawa para penulis Perjanjian Baharu pada dasarnya mengkutip semua dari Perjanjian Lama (Kitab Suci pada zaman mereka); juga kata-kata Yesus dan tulisan-tulisan Perjanjian Baharu diletakkan pada tahap otoritas yang sama seperti Perjanjian Lama (lihat dengan Lukas 10:16, 2 Pet 3:16). Jadi, tidak ada bahagian Alkitab yang lebih berotoritas daripada bahagian lain. Perjanjian Baharu bukan di atas Perjanjian Lama; dan Perjanjian Lama diungkapkan dalam Perjanjian Baharu.

Sekiranya tidak ada ilham ilahi, maka tidak akan ada kesepaduan dalam Kitab Suci. Tanpa inspirasi Tuhan, kita akan hanya mempunyai tulisan-tulisan alkitabiah yang berbeza-beza dan bertentangan. Tanpa kesepaduan Kitab Suci, kita tidak akan dapat membangunkan teologi alkitabiah yang komprehensif. Kita hanya boleh bercakap mengenai teologi pelbagai dan tidak konsisten dari pelbagai penulis Alkitab. Hanya kesepaduan Kitab Suci yang membolehkan kita mengambil semua Kitab Suci untuk diperi perhatian dan membandingkan Kitab Suci dengan Kitab Suci.  Sekiranya tidak ada kesepaduan Kitab Suci, kita tidak lagi dapat membandingkan Kitab Suci dengan Kitab Suci. Kita tidak lagi dapat merujuk kepada Kitab Suci untuk menyelesaikan  persoalan. Kesepaduan Kitab Suci mempunyai implikasi yang luas untuk teologi kita. Tanpa kesepaduan asas Kitab Suci, kita tidak dapat membezakan kebenaran daripada kesilapan. Kita juga tidak lagi dapat menentang  teologi yang sesat. Tanpa kesepaduan Kitab Suci, kita akan berakhir dengan kepercayaan-kepercayaan yang berlainan dalam Alkitab, dan Alkitab akan penuh dengan percanggahan dan ketidakkonsistenan. Oleh itu, Alkitab akan secara efektif kehilangan keupayaannya untuk menjadi norma dan panduan bagi apa yang kita percayai, dan ia tidak dapat digunakan untuk membawa kesepaduan teologi di kalangan umat percaya.

**Penerapan**

Hari ini ada orang yang mendakwa bahawa Perjanjian Baharu lebih berotoritas daripada Perjanjian Lama. Mereka mengatakan bahawa Perjanjian Lama mengajarkan kemarahan dan pembalasan dan keselamatan yang berdasarkan usaha kita, sedangkan dalam Perjanjian Baharu kita menemukan kasih dan belas kasihan, pengampunan dan anugerah. Dengan demikian, tidak ada perpaduan pemikiran. Oleh itu, Perjanjian Baharu, terutama kata-kata Yesus, diletakkan di atas kata-kata Perjanjian Lama. Bagaimanakah anda akan memberi respons terhadap pendirian seperti itu?  Di manakah anda melihat masalah pendekatan seperti ini? Apakah implikasi pandangan ini terhadap otoritas Alkitab?

**Kejelasan Kitab Suci**

Apabila kita merujuk kepada Kitab Suci sahaja, kita juga secara tidak langsung menyatakan keyakinan kita bahawa apa yang dikatakan Alkitab cukup jelas untuk difahami sehingga kita dapat mengamalkannya. Mungkin ayat-ayat yang paling sukar dalam Alkitab bukanlah yang mencabar kita dalam pemahaman kita yang terbatas. Sebaliknya, ayat-ayat yang paling sukar adalah ayat-ayat yang kita faham dengan jelas tetapi sering menolak untuk menurutinya. Alkitab dapat difahami dengan jelas oleh kanak-kanak dan orang dewasa. Walau bagaimanapun, terdapat ruang lingkup yang tidak terhad kepada kebenaran Kitab Suci di sebalik apa yang kita tahu. Oleh itu, minda yang paling berpendidikanpun masih mempunyai ruang yang luas untuk berkembang dalam pemahaman dan pengetahuan yang lebih mendalam.

Kitab suci itu berulang kali menegaskan bahawa ia cukup jelas untuk difahami oleh mereka yang membaca dan mendengarnya (lihat Neh. 8: 8, 12; Ef 3: 4, Mat 21:42, Mat 12: 3, 5; 19: 4; Mat 22:31; Mark 12:10, 26; Lukas 6: 3). Oleh kerana terdapat kejelasan yang cukup dari Kitab Suci, kita bertanggungjawab sepenuhnya terhadap apa yang kita lakukan atau gagal lakukan, sedangkan kita memahaminya.

Apakah gunanya Kitab Suci jika ia kabur dan tidak jelas? Bolehkah ia berfungsi sebagai kedua-dua norma dan panduan? Terangkan.

**Kitab Suci Menafsir Kitab Suci**

Oleh kerana kesepaduan Alkitab, maka Alkitab dapat berfungsi sebagai penterjemahnya sendiri. Satu bahagian Alkitab boleh menerangkan  bahagian lain. Oleh itu, kita perlu mengambil kira dengan teliti konteks sejarah dan penulisan penyataan-penyataan Alkitab, bukan sekadar menyusun dan menumpuk petikan-petikan di mana perkataan yang sama terdapat. Apabila kita memberi kesempatan kepada Kitab Suci untuk memberi penjelasan kepada bahagian-bahagian lain Kitab Suci di mana idea-idea dan kata-kata yang sama muncul, kita perlu mengambil kira semua yang dikatakan oleh Kitab Suci tentang sesuatu perkara. Perbandingan yang teliti dan kajian Kitab Suci harus diutamakan atas mana-mana komentar atau penulis sekunder yang menulis tentang topik Alkitab atau memberikan tafsiran Kitab Suci. Bahkan tulisan Ellen G. White tidak boleh digunakan sebagai cara pintas untuk mempelajari Alkitab secara teliti. Walaupun kita dapat memperoleh pandangan yang berharga daripada komentar beliau, namun dia bukan pengganti penyelidikan menyeluruh terhadap Alkitab itu sendiri.

#### Bahagian III: Penerapan Hidup

Kita tidak memerlukan imam-imam atau ajaran pihak berkuasa gereja atau pihak berkuasa yang lain untuk menafsirkan Kitab Suci untuk kita. Ada keimaman bagi semua umat percaya. Namun, terdapat kebijaksanaan dalam pengetahuan kolektif daripada orang-orang yang juga mempelajari Alkitab. Tuhan juga memimpin saudara-saudara seiman saya,  cahaya baru memberi pengesahan kepada  penyelidikan yang teliti oleh mereka yang menghargai perkhabaran Alkitab. Dalam kata-kata Ellen G. White:  "Tuhan tidak mengabaikan umat-Nya dan memilih seorang di sini dan seorang lagi di sana secara perseorangan  sebagai satu-satunya yang layak dipercayakan dengan kebenaran-Nya. Tuhan tidak memberi  cahaya baru kepada seseorang yang bertentangan dengan iman yang sudah wujud dalam badan gereja. . . . Janganlah ada yang percaya diri, seolah-olah Tuhan telah memberi mereka cahaya khusus lebih mengatasi saudara-saudara mereka. . . . seorang menerima beberapa idea baru yang nampaknya tidak bertentangan dengan kebenaran. Dia . . berikan tumpuan yang banyak  mengenai hal itu sehingga hal itu baginya kelihatan diselubungi dengan keindahan dan kepentingan, kerana Syaitan memiliki kuasa untuk memberikan penampilan palsu ini. Akhirnya ia menjadi tema yang memenuhi pemikiran, suatu perkara besar di mana segala-galanya berpusat padanya,  kebenaran dicabut dari hati. . . . Saya mengingatkan anda untuk berhati-hati dengan isu-isu sampingan ini,  yang mana kecenderungannya adalah  untuk mengalihkan minda daripada kebenaran. Kesilapan tidak pernah berbahaya. Ia tidak  menguduskan sama sekali, sebaliknya selalu membawa kekeliruan dan perselisihan.”—Ellen G. White, Last Day Events, pp. 90, 91.

Dalam  cara apakah  anda berada dalam bahaya kerana membuat beberapa "cahaya baru" sangat memenuhi pemikiran sehingga ia mewujudkan kekeliruan dan membawa perdebatan? Mengapakah ada kebijaksanaan dalam berunding dengan orang lain? Apakah bahaya yang ada dalam menerima "cahaya baru yang bertentangan kepada iman yang wujud di dalam tubuh" Kristus?