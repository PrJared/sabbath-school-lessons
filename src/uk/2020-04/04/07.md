---
title:  Для подальшого дослідження
date:   23/10/2020
---

«Справжньою метою виховання є відновлення Божої подоби в душі людини» (Е. Уайт. Патріархи і пророки. С. 595). Враховуючи цю думку, ми можемо зрозуміти, чому для адвентистської освіти необхідний твердий християнський світогляд. Зрештою, як ми зауважили раніше, сама собою освіта не обов’язково є доброю. Люди можуть бути освіченими, навіть високоосвіченими в ідеях та уявленнях, які суперечать викладеним у Біблії принципам. Ось чому освітня система адвентистів сьомого дня має ґрунтуватися на християнському світогляді. Це означає, що всі загальні предмети освіти, науки, історії, моралі, культури і т. д. будуть викладені з біблійного погляду, на противагу тому, який суперечить йому або навіть просто ігнорує його. Крім того, слід повторити: не існує нейтрального погляду; усе живе, усяку дійсність розглядають через фільтри чийогось світогляду, незалежно від того, переконливий та послідовний цей світогляд чи ні. Отже, вкрай важливо, аби біблійний світогляд формував основу всієї освіти адвентистів сьомого дня.

**Питання для обговорення**

`1. Які приклади ви можете пригадати з історії, коли цілі системи освіти були (або є) вельми шкідливими? Де це траплялося, чого там навчали учнів та які уроки ми можемо взяти з цього? Як ми можемо захистити наші освітні системи від таких згубних впливів?`

`2. У пройденому уроці ми розглянули деякі ключові питання християнського світогляду: існування Бога, творіння, Біблія, викуплення, Закон Божий. Які інші важливі елементи повинні бути включені до християнського світогляду?`

`3. Мислитель XVIII століття Жан-Жак Руссо написав: «О сумління! Сумління! Ти – Божественний інстинкт, вірний проводир істоти темної й обмеженої, розумної й вільної – ти непогрішний цінитель добра і зла, що уподібнює людину до Бога!» Що правильно або неправильно в цій позиції?`

`4. Ще раз подумайте над наведеним вище висловом Еллен Уайт: «Справжньою метою виховання є відновлення Божої подоби в душі людини». Що означає цей вислів? Як він свідчить про те, чому адвентистська освіта має докорінно відрізнятися від світської освіти?`