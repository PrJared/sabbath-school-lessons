---
title:  Для подальшого дослідження
date:   11/12/2020
---

Прочитайте Бут. 3; Екл. 2:18-23; Ефес. 6:5-8, а також прочитайте із книги Е. Уайт «Патріархи і пророки» розділ «Спокушення і падіння» (С. 52-62).

Праця – прокляття чи благословення? Здається, що вона стала частиною прокляття гріха (Бут. 3:17). Однак уважніше прочитання показує, що проклята була земля, а не праця. Еллен Уайт пише, що Бог призначив працю як благословення: «З любові до людини їй відтоді було призначене життя, сповнене тяжкої праці й турбот. Запровадження такої сурової школи було необхідне через скоєний людиною гріх, аби навчити її стримувати свій апетит і пристрасті, сформувати самовладання. Це було також частиною великого Божого плану відродження людини з руїн і деградації гріха» (Е. Уайт. Патріархи і пророки. С. 60). Можливо, ми самі зробили працю прокляттям через монотонність, перевтому чи переоцінку її ролі в нашому житті? У якій би ситуації не були, ми повинні навчитися належним чином ставитися до праці. А християнська освіта має навчати людей усвідомлювати цінність праці й водночас не робити з неї кумира.

**Питання для обговорення**

`1. Прочитайте Екл. 2:18-24. Чому Соломон говорить про працю як про благословення і прокляття в тому самому біблійному уривку? Які натяки містяться в цих текстах на те, що може мати значення для нашого ставлення до праці?`

`2. Саме за допомогою праці ми турбуємося про наші сім’ї. Як ми можемо передати позитивне ставлення до праці нашим рідним?`

`3. Межа між найкращим виконанням роботи і трудоголізмом іноді дуже тонка. Як нам утриматися від перетину цієї межі? Див. Екл. 2:23.`

`4. Павло досить ясно заявив: «Бо коли ми були у вас, то заповідали вам: коли хто не хоче працювати, хай не їсть» (2 Сол. 3:10). Цей принцип, звичайно, дуже розумний. Чи існують ситуації, коли його не можна застосувати? Чому ми повинні намагатися не робити його залізним правилом, яке ніколи не слід порушувати?`