---
title:  Для подальшого дослідження
date:   13/11/2020
---

«“Людське серце найлукавіше над все та невигойне”. Віруючі люди не бажають уважно досліджувати себе – чи у вірі вони; жахливо те, що багато хто плекає фальшиву надію. Деякі люди покладаються на свій колишній досвід, набутий багато років тому, але коли вони будуть підведені до указаного часу дослідження сердець і всім потрібно буде мати щоденний досвід, то виявиться, що їм немає на що посилатися. Вони вважають, що їх спасе визнання істини. Однак тільки коли вони залишать гріхи, які ненавидить Бог, Ісус увійде до них і вечерятиме з ними, а вони з Ним. Тоді, покаявшись, люди стануть черпати Божественну силу в Ісуса, зростати в Ньому і зможуть сказати зі святою урочистістю: “Подяка Богові, що Він дає нам перемогу через Господа нашого Ісуса Христа” (1 Кор. 15:57). Господу було б приємніше, якби “теплі” сповідники релігії ніколи навіть не згадували Його Імені. Вони — постійний тягар для тих, хто хотів би вірно йти за Ісусом; вони — камінь спотикання для невіруючих та привід для радості злих ангелів, котрі дражнять ангелів Божих, указуючи на криві шляхи так званих послідовників Христа. Вони є прокляттям для справи Божої як у своїй країні, так і за кордоном. Вони устами шанують Бога; серце ж їхнє далеко від Нього» (Е. Уайт. Духовні дари. Т. 2. С. 227).

**Питання для обговорення**

`1. З уривка Марка 7:1-13 ми дізналися, що основною проблемою фальшивого поклоніння є стан серця. Бог не приймає такого поклоніння, коли люди шанують Його своїми устами, а їхні серця далеко від Нього. Чому Добра вістка про подвиг Ісуса є найбільш потужним засобом, що відкриває серця для істинної любові до Бога?`

`2. Зупиніться докладніше на ідеї поклоніння Богові «в Дусі та істині». Чи можливо робити одне і не робити друге, а може, поклоніння вимагає і того, й іншого? Якщо так, то чому?`

`3. Так, наші серця мають бути праведними, щоб істинно поклонятися Богові, але що це означає? Чи потрібно нам чекати, доки ми повністю не з’єднаємося з Господом і наше життя не стане досконалим, перш ніж зможемо поклонятися Йому? З іншого боку, як істинне поклоніння сприяє нашому духовному вдосконаленню?`