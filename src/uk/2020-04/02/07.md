---
title:  Для подальшого дослідження
date:   09/10/2020
---

Прочитайте в книзі Е. Уайт «Виховання та освіта» розділи «Підготовка» (С. 275-282); «Співпраця» (С. 283-286); «Дисципліна» (С. 287-297).

«На батьках, як і на матерях, лежить відповідальність за виховання дітей і в ранньому, і в старшому віці. Для обох батьків надзвичайно необхідна вимога — старанна ґрунтовна підготовка. Перш ніж наважитися стати батьком і матір’ю, чоловіки й жінки мають ознайомитися із законами фізичного розвитку… Вони також повинні розуміти закони розумового розвитку та морального виховання» (Е. Уайт. Виховання та освіта. С. 276).

«Співпраця має починатися зі спільної праці самих батька й матері в сімейному житті. Вони несуть спільну відповідальність за виховання своїх дітей і повинні постійно намагатися діяти разом. Нехай вони підкоряться Богові, шукаючи в Нього допомоги для підтримки одне одного… Батьки, котрі дають дітям таке виховання, навряд чи належать до тих, хто критикує вчителя. Вони розуміють: як інтереси їхніх дітей, так і справедливе ставлення до школи вимагають, аби вони, наскільки можливо, підтримували й шанували того, хто поділяє їхню відповідальність» (Е. Уайт. Виховання та освіта. С. 283).

**Питання для обговорення**

`1. Незалежно від того, є у нас діти чи ні, усі ми маємо певне місце проживання та взаємодіємо з людьми. Які уроки ви почерпнули з пройденого матеріалу, котрі можуть допомогти вам взаємодіяти з ближніми й свідчити їм?`

`2. Ми схильні розглядати освіту як щось добре. (Зрештою, хто може бути налаштований проти освіти?) Проте чи завжди це так? Наведіть приклади, як освіта була спотворена і перетворилася на щось погане? Які уроки ми можемо почерпнути із цих негативних прикладів, щоб наша освіта приносила тільки користь?`

`3. Як зазначено в уроці за середу, усім нам було дано священний дар свободи волі. Рано чи пізно, коли діти подорослішають, їм доведеться приймати власні рішення щодо Бога, про Котрого їх навчали майже все їхнє життя. Чому батьки (а також кожен, хто прагне свідчити іншим й викладати Євангеліє) завжди повинні пам’ятати про важливість свободи волі?`