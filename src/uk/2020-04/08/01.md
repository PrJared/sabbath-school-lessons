---
title:  Освіта і викуплення
date:   14/11/2020
---

### Біблійні тексти для дослідження
Бут. 1:26, 27; Ісаї 11:1-9; 2 Тим. 3:14-17; 1 Цар. 5:9-14; Івана 14:17; 1 Кор. 2:1-16.

> <p>Пам’ятний вірш</p>
> «Усе Писання богонатхненне й корисне для навчання, для докору, для виправлення, для виховання в праведності» (2 Тим. 3:16).

Біблія розповідає довгу історію про Бога та Його народ. Іноді її розглядають як історію нерозділеної любові, принаймні до часу. Або ж її можна сприймати як історію про Отця та Його бунтівних дітей, які врешті-решт схаменулися.

Однак, досліджуючи урок поточного тижня в контексті освіти, ми виявимо в біблійній історії іншу тему, а саме: тему вчителя та його учнів. Учні продовжують провалювати свої тести, але вчитель знов і знов терпляче пояснює уроки, доки, врешті-решт, декотрі не засвоюють їх.

Біблійна історія мало чим відрізняється від добре відомих нам людських історій, за одним винятком. Історія Бога і Його народу забезпечена гарним фіналом, вона досягає своєї мети. Саме благодать Бога до Його народу гарантує такий результат. Відповідальність людини в цих стосунках часто була сприйнята неправильно і навіть лякала багатьох, котрі вважали її обтяжливою. Проте насправді біблійна історія ‒ це, по суті, запрошення пізнати Бога і зрозуміти Його волю. Ба більше, навчання з метою пізнання Бога – наш головний відгук на Його благодать. Ми не можемо заслужити Божу благодать, проте можемо засвоїти її; і саме цієї благодаті має навчати християнська освіта.