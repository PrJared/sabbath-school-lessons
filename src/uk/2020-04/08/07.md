---
title:  Для подальшого дослідження
date:   20/11/2020
---

Велике Євангельське доручення (Матв. 28:18-20) поклало початок небувалому релігійному рухові в усьому світі. Кілька апостолів-місіонерів пішли по всьому світу й зібрали людей для навчання, зробили їх учнями, закликаючи вірити в Ісуса, хрестили їх та навчали всього, що заповів їм Христос. Суть у тому, що новонавернені християни з усього світу, котрі представляють різні культури й розмовляють різними мовами, виходять з вод хрещення лише для того, щоб вступити до школи і почати свою духовну освіту. Це не дивно, адже їм необхідно ще багато чого навчитися.

Причина, чому християни завжди навчаються, полягає не просто в інтелектуальній допитливості або прагненні оволодіти знаннями, а в тому, що християнське життя й віра проникають у кожен куточок повсякденного життя. Адже ще так багато потрібно пізнати. Тому в посланнях Нового Завіту містяться як проголошення про Ісуса (іноді його називають новозавітним словом _керюгма_), так і навчання всього, що християни повинні пізнати (іноді його називають новозавітним словом _дідаско_). Гарний приклад проголошення можна побачити в 1 Кор. 2:2-4, тоді як настанови починаються з 1 Кор. 4 та продовжуються в наступних розділах послання. Чого ж християни повинні навчатися?

Праця, відпочинок, соціальні питання, суспільні відносини, Церква й богослужіння, економіка, благодійність, взаємини з владою, консультування, сімейні стосунки й виховання дітей, їжа та її приготування, одяг, навіть старіння та підготовка до завершення життя – усе це та багато іншого має пізнати християнин. Такі знання не приходять самі собою, цього слід учитися.

**Питання для обговорення**

`1. Наскільки просвітницька діяльність важлива для місії Церкви?`

`2. Що мала на увазі Еллен Уайт, коли писала: «Небеса — це... школа» (Виховання та освіта. С. 301)?`

`3. Ще раз прочитайте 1 Кор. 2:1-16. Згідно зі словами Павла, що Бог відкриває нам Святим Духом? Поміркуйте про його твердження, що мудрість і правителі цього віку проминуть. Якщо апостол висловився так свого часу, то що можна сказати про «мудрість» нашого віку?`