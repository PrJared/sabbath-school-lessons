---
title:  Для подальшого дослідження
date:   06/11/2020
---

Прочитайте в книзі Е. Уайт «Дорога до Христа» розділ «Чи належимо ми Христу» (С. 57-65).

Еллен Уайт наголошує: відповідаючи на заклик Учителя, «ми прагнемо відтворювати Його образ, сповнюватися Його Духом, чинити Його волю й догоджати Йому в усьому» (Дорога до Христа. С. 58). З таким Учителем обов’язки, за її словами, «перетворюються на радість» (там само. С. 59). Нагірна проповідь Христа (Матв. 5-7) ‒ великий кодекс принципів Головного Вчителя і Царства, яке Він прийшов заснувати. Учитель бажає, щоб Його учні жили за цими принципами.

**Питання для обговорення**

`1. Як Господь звертався до Адама і Єви, а також до Якова, так звертається і до нас. Він бачить наші глибинні бажання і спонукає нас (як Вартимея) переглянути, хто ми й куди прямуємо. У цьому контексті подумайте про те, як ми викладаємо Біблію нашим дітям та одне одному. У чому різниця між звичайним, посереднім викладанням Біблії та привабливим, яке справді змінює життя людей?`

`2. Чи питання про те, де ви перебуваєте на життєвому шляху, – суто особисте, чи було б корисно обговорити його з людьми, яким ви довіряєте? Як розуміння Церкви як тіла Христового (див. 1 Кор. 12:27) передбачає, що бесіда з іншими людьми може бути одним зі способів дізнатися, що Христос бажає вам повідомити?`

`3. В уроці за четвер ми підкреслили: як тільки Вартимей був зцілений від своєї фізичної й духовної сліпоти, він пішов дорогою за Ісусом. На цій дорозі він щодня чув мудрість Великого Вчителя. Тепер Вартимей бажав відображати образ Ісуса, сповнюватися Його Духом, творити Його волю. Чому людина відчуватиме «радість», як сказано в книзі «Дорога до Христа», дотримуючись такого високого стандарту, викладеного Ісусом у Нагірній проповіді?`

`4. Зупиніться докладніше на запитанні в кінці уроку за вівторок. Чому нам необхідно запозичувати в Христа найкращі методи викладання духовної істини? Чому для викладання важливі не тільки теоретичні знання, а й практичне застосування?`