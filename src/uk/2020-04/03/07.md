---
title:  Для подальшого дослідження
date:   16/10/2020
---

«Любов, основа творіння й викуплення, є основою і справжнього виховання й освіти. Про це ясно свідчить Закон, даний Богом як дороговказ у житті. Його перша велика заповідь: “Люби Господа Бога свого всім серцем своїм, і всією душею своєю, і всією силою своєю, і всією думкою своєю”

(Луки 10:27). Любити Його, Безмежного, Усезнаючого Бога, всією силою, думкою і серцем означає найвищий розвиток кожної здібності. Це означає, що в усьому єстві ‒ у тілі, розумі, як і в душі, ‒ має бути відновлений образ Божий.

Друга заповідь подібна до першої: “Любитимеш свого ближнього, як самого себе!” (Матв. 22:39). Закон любові закликає до присвячення тіла, розуму й душі на служіння

Богові та нашим ближнім. А це служіння, роблячи нас благословенням для інших, приносить найбільше благословення і для нас самих. В основі всякого справжнього розвитку лежить безкорисливість. У безкорисливому служінні кожна наша здібність досягає найвищого рівня розвитку. Ми дедалі повніше стаємо учасниками Божественної природи.

Ми стаємо придатними для Неба, бо приймаємо Небо у свої серця» (Е. Уайт. Виховання та освіта. С. 16).

**Питання для обговорення**

`1. Подібно до давнього Ізраїлю, ми повинні водночас любити й боятися Бога (Матв. 22:37; Об’явл. 14:7). Обговоріть на уроці, як ми можемо робити і те, й інше. Чому ці дві заповіді не суперечать одна одній?`

`2. Що таке стандарт? Наскільки людські правила відповідають стандартам, установленим Самим Богом? Що говорить Писання про встановлення високих стандартів для себе, своєї сім’ї, своєї церкви?`

`3. Як нам установити баланс, аби показати важливість послуху Божому Законові і водночас розкрити, чому цей послух не є джерелом нашого спасіння?`

`4. Прочитайте Псал. 119 та зазначте, скільки разів було сказано про послух, свободу, закони, правила й заповіді. Що автор псалма бажає повідомити про ці поняття?`