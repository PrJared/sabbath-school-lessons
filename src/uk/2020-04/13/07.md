---
title:  Для подальшого дослідження
date:   25/12/2020
---

Прочитайте із книги Е. Уайт «Виховання та освіта» розділ «Школа майбутнього» (С. 301-309); із книги «Велика боротьба» розділ «Боротьба закінчена» (С. 662-678).

«Лев, якого ми тут боїмося, там лежатиме разом з ягням, і все на новій землі буде пронизане миром і гармонією. Дерева на новій землі будуть стрункими й високими, не викривленими...

Нехай усе прекрасне в нашому земному домі нагадує нам про кришталево чисту ріку й зелені поля, про розлогі дерева і живі джерела, про сяюче місто й одягнених у білі шати співаків, про нашу небесну домівку ‒ про світ краси, який не може зобразити жоден художник і не спроможний описати смертний людський язик. Уявіть собі дім спасенних і пам’ятайте, що він буде прекраснішим, ніж може собі уявити навіть найсміливіша й жива уява» (Е. Уайт. Небеса. С. 133, 134).

«Побоюючись, щоб майбутня спадщина спасенних не видавалася такою матеріальною, багато хто намагався символічно тлумачити ті істини, які дають змогу нам дивитися на майбутню батьківщину як на свою домівку. Христос запевнив Своїх учнів, що Він іде приготувати оселі для них у домі Отця. Хто приймає вчення Божого Слова, той не залишиться в повному незнанні щодо небесної домівки… Людська мова неспроможна описати нагороду праведних. Це зможуть зробити тільки ті, хто побачить її. Жоден людський розум не може збагнути славу Божого раю» (Е. Уайт. Велика боротьба. С. 674, 675).

**Питання для обговорення**

`1. Зупиніться детальніше на тому, що говорив Паскаль про людей, байдужих до своєї вічної долі. Як ви вважаєте, чому люди такі? Чому з’являється таке ірраціональне ставлення?`

`2. Зупиніться докладніше на тому, чому надія на вічне життя важлива для нашої віри. Чому без цієї надії ми справді нічого не маємо?`

`3. Подумайте про всі неймовірні загадки у світі природи. У біології, геології, астрономії, фізиці, хімії — у всіх галузях усе виявляється значно складнішим, ніж люди вважали. Учені, наприклад, більше не говорять про «прості форми життя», оскільки, як з’ясувалося, навіть найпростіші форми життя дуже складні. Кожен новий прорив у науці, кожне нове відкриття ставлять перед нами дедалі більше запитань, на які потрібно відповісти. Як усе це допомагає нам зрозуміти, як багато ми будемо вивчати в школі майбутнього?`