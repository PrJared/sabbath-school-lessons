---
title:  Перші учні головного вчителя
date:   29/10/2020
---

Якоїсь миті вони ‒ група простих пастухів, які доглядають за отарою овець за межами невеликого містечка. А згодом вони ‒ свідки дивовижного з’явлення ангелів, котрі проголошують світові захопливі, прекрасні, зворушливі вісті. Натхнені цим явищем, пастухи вирушають на пошуки Немовляти, про Яке сповістили ангели.

`Уявіть, що ви стоїте разом із пастухами й зазираєте в ясла. Що б ви побачили? Луки 2:8-20.`

Ми повинні захоплюватися першими учнями Головного Вчителя ‒ Йосипом, Марією та пастухами. Скромні умови народження Ісуса аж ніяк не вказували на чудо втілення ‒ на те, що в Особі цього Немовляти Бог об’єднався з людством. Однак завдяки видінням, снам та ангелам Його перші учні можуть зазирнути за межі видимого народження Ісуса. Пастухи розповідають іншим про Дитину-Спасителя, «Який є Христос Господь» (Луки 2:11; порівняйте з Луки 2:17).

`Як мудреці відреагували на вістку про народження Ісуса? Як відреагував Ірод? Матв. 2:1-12.`

Перш ніж Він виголосив Свою першу притчу чи здійснив Своє перше чудо, Головний Учитель гідний нашого поклоніння через те, Ким Він є. Щоб повною мірою оцінити подальше служіння Ісуса як Наставника, ми повинні приєднатися до цих перших учнів та мудреців у їхньому поклонінні Головному Вчителю. Той, повчаннями Котрого ми захоплюємося, більше, ніж просто мудрий педагог. Він ‒ Бог, Який прийшов, щоб жити з людством. Християнська освіта корениться в поклонінні Христу.

Разом з мудрецями, пастухами й ангелами ми покликані поклонятися Христу, новонародженому Царю, і бачити в Немовляті Ісусові Бога.

`Подумайте про те, що означає втілення Ісуса. Творець безмежного Всесвіту «упокорив Себе», прийнявши людське тіло, прожив на Землі коротке життя самовідданого служіння, а потім помер на хресті, узявши на Себе покарання за наші гріхи. Чому це настільки Добра вістка?`