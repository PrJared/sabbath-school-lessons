---
title:  Для подальшого дослідження
date:   30/10/2020
---

Прочитайте в книзі Е. Уайт «Виховання та освіта» розділ «Учитель, посланий від Бога» (с. 73-83).

«У посланому від Бога Вчителі зосереджена вся істинна освітня й виховна праця. Про цю працю сьогодні, як і про працю, котру Він запровадив вісімнадцять століть тому

[ці слова були вперше опубліковані 1903 року], Спаситель каже: “Я Перший і останній, і Живий”. “Я є Альфа і Омега, Початок і Кінець” (Об’явл. 1:17; 21:6).

У присутності такого Вчителя та за наявності такої можливості для Божественної освіти, чи може бути більше безумство, ніж здобувати освіту осторонь від Нього — прагнути бути мудрим осторонь від Мудрості, бути правдивим, відкидаючи Правду, шукати осяяння осторонь від Світла та існування осторонь від Життя, відвернутися від Джерела живої води, щоб “подовбати водозбори поламані, що води не тримають”?

Ось Він продовжує запрошувати: “Якщо хто спраглий, нехай приходить до Мене і п’є. Хто вірить у Мене, як каже Писання, ріки живої води з нутра його потечуть”. “Вода, яку Я йому дам, стане в ньому джерелом води, що тече в життя вічне” (Івана 7:37, 38; 4:14)» (Е. Уайт. Виховання та освіта. С. 83).

«Любий учителю… Як на найвищу підготовку до вашої роботи я вказую вам на слова, життя і методи Князя вчителів. Я прошу вас дивитися на Нього. Це ваш істинний ідеал. Споглядайте його, зосереджуйтеся на ньому, доки Дух Божественного Вчителя не заволодіє вашим серцем і життям.

Оглядаючи Господню славу, ви перетворюєтеся на той самий образ (див. 2 Кор. 3:18).

Ось секрет впливу на ваших учнів. Відображайте Його» (Е. Уайт. Виховання та освіта. С. 282).

**Питання для обговорення**

`1. Які цінності й дії будуть важливі для християнських учителів та учнів, котрі серйозно ставляться до ідеї навчання в Головного Вчителя?`

`2. Християнські батьки й учителі мають високий стандарт – відображати характер Бога, явлений в Ісусі. Що нам робити, якщо ми не досягаємо цього високого стандарту?`

`3. Обговоріть у класі питання, що наприкінці уроку за четвер. Що відкривають нам про характер Бога народження, життя і смерть Ісуса? Чому це має бути втіхою для нас, особливо під час важких випробувань?`