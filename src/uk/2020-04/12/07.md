---
title:  Для подальшого дослідження
date:   18/12/2020
---

Прочитайте з книги Е. Уайт «Бажання віків» розділ «Субота» (С. 281-289).

«Жодна інша постанова, дана Богом євреям, не відрізняла їх так сильно від навколишніх народів, як субота. Бог бажав, аби дотримання суботи стало відмітною ознакою тих, хто поклоняється Йому. Субота мала бути ознакою їхнього відокремлення від ідолопоклонства та їхнього союзу з істинним Богом. Але щоб святити суботу, люди й самі повинні бути святими. Через віру вони повинні стати спільниками праведності Христа. Коли Ізраїлю було дане повеління: “Пам’ятай день суботній, щоб святити його!” (Вих. 20:8), Господь також сказав: “І ви будете Мені святими людьми” (Вих. 22:30). Тільки в такий спосіб субота могла вирізняти ізраїльтян як Божих поклонників» (Е. Уайт. Бажання віків. С. 283).

«Отже, субота – символ Христової сили, яка освячує нас… Як знак Його освячувальної сили, субота дана всім, хто через Христа стає частиною Ізраїлю Божого» (Е. Уайт. Бажання віків. С. 288, 289).

**Питання для обговорення**

`1. Адвентисти сьомого дня часто проводять час у роздумах про те, чого не можна робити в суботу. Напишіть перелік запитань, який допоможе шанувальникам суботи зосереджувати свою увагу на ідеях пройденого уроку та виділить суботу як освітній досвід. Наприклад: «Які мої дії в суботу дозволяють мені більше дізнатися про Божий характер?»`

`2. Проаналізуйте наведені вище цитати Еллен Уайт. Вони повідомляють, що не тільки формальне святкування суботи виділяє шанувальників суботи в суспільстві. Якими мають бути люди, котрі є учасниками праведності Христа і стали святими? Як це пов’язано із суботою?`

`3. Яким чином ви можете збагатити свій досвід святкування суботи? Назвіть три мети, зосереджені на тому, що ви хотіли б дізнатися через дотримання суботи протягом наступних 12 місяців.`