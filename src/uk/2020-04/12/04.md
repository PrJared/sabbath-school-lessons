---
title:  Час для навчання пріоритетів
date:   15/12/2020
---

Злети й падіння в досвіді Ізраїлю з Богом були тісно пов’язані з тим, як вони ставилися до суботи. Господь бачив їхнє небажання шанувати суботу, цим вони показували, що для Нього немає місця в їхньому житті (Єрем. 17:19-27). Навернення до святкування суботи було частиною відновлення – сигналом про правильні пріоритети. Пророк Ісая в розділі 58 своєї книги зображає цікавий контраст.

`Прочитайте Ісаї 58:1-14. Про що говорить Бог Своєму народові, що актуально і для нас?`

Ізраїльтяни прикидалися послідовниками Бога у своєму поклонінні, у своєму пості, але їхнє життя після поклоніння свідчило, що вони лише створюють видимість правильної поведінки; у них не було щирої сердечної відданості Божому Законові.

У розділі 58 Ісая викладає цю тему, щоб визначити, чого Бог очікує від Свого народу.

Але це ще не все. Прочитайте Ісаї 58:13, 14. Чому наприкінці розділу Бог зосереджує увагу на суботі? Пророк застерігає народ: задля суботи стримай ногу твою, не чини своїх забаганок, не ходи власними дорогами, не шукай свого діла, не кажи даремних слів. Інакше кажучи, субота – час не для того, щоб формально дотримуватися встановлених правил, думати тільки про своє і жити життям, яке не відповідає поклонінню. Субота має бути приємністю, шанованим днем. У контексті розділу субота призначена для того, щоб людина насолоджувалася вивченням характеру й намірів Бога, а потім втілювала цей характер та ці наміри в життя і свої стосунки з ближніми. Недостатньо знати, як слід дотримуватися суботи й поклонятися цього дня Богові. Навчання має впливати на життя. Субота – час для навчання життєвих пріоритетів.

`Чи субота для вас – приємність? Якщо ні, як ви можете змінити ситуацію? Чи навчилися ви шанувати суботу та її Володаря? Обговоріть у вашому класі, що це може означати.`