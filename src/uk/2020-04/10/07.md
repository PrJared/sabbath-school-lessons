---
title:  Для подальшого дослідження
date:   04/12/2020
---

Існують дві причини, чому наука (яка багато в чому має рацію) помилково розуміє витоки: по-перше, наука, яка вивчає світ природи, вважає, що повинна шукати відповіді тільки у світі природи; по-друге, наука припускає, що закони природи мають залишатися незмінними. Однак обидва ці положення хибні, коли йдеться про першопричини, або витоки.

Якщо розглядати першу причину (тобто пошук відповідей лише у світі природи), вона годиться для відстеження ураганів, проте зовсім безуспішна для пояснення першопричини, а саме: «На початку Бог створив Небо та землю» (Бут. 1:1). Що може наука, яка заперечує надприродне в походженні, викласти нам про походження, яке було надприродним?

А незмінність у природі? Це здається логічним, за винятком того, що текст Римл. 5:12 («Бо як через одну людину гріх увійшов у світ, а з гріхом і смерть, так у всіх людей увійшла смерть, тому що всі згрішили») свідчить: природне середовище непостійне та якісно відрізняється від усього, із чим сьогодні стикається наука. Світ, у якому не існувало смерті, радикально відрізняється від усього, що ми сьогодні вивчаємо, тому припущення, що вони були дуже схожі, коли вони не були такими, також призведе до омани.

Отже, наука помилково розуміє першопричину, витоки, бо заперечує два найважливіших аспекти творіння: надприродну силу, що стоїть за ним, та радикальний фізичний розрив між станом первісного творіння й теперішнього.

**Питання для обговорення**

`1. Поговоріть на уроці про красу. Що таке краса? Як ми її визначаємо? Чому християнин може визначати й розуміти красу інакше, ніж нехристиянин?`

`2. Христос міг прийти на Землю як найвидатніший учений і бути щедро винагородженим за Свої революційні дослідження. Він міг би зажити найширшої популярності як віртуозний музикант. Натомість Він прийшов і став скромним ремісником. Ісус брав участь у створенні Всесвіту, а на Землі працював у майстерні й сумлінно виконував Свої обов’язки. Як цей факт морально підтримує нас у нашому навчанні чи професійній діяльності?`

`3. Хоч не кожен християнин покликаний викладати в школах, проте він завжди, свідомо чи не усвідомлюючи цього, навчає інших словом і ділом. Які звички має розвивати християнин як учень Христа й учитель для світу?`