---
title:  Майстри омани
date:   01/12/2020
---

Ми знаємо, що в нашому світі не лише ті, хто займається гуманітарними науками і філософією, не шанують Бога, а й багато інших. Більшість християн стверджує, що віруючі не повинні навіть входити в ці «палати нечестя». Адвентисти сьомого дня мають ретельно обмірковувати, які галузі обслуговувати своїм бізнесом, яким установам протегувати, якими засобами масової інформації користуватися.

`В 1 Тим. 6 нам дано не лише чіткі вказівки про те, чого слід уникати, а й обширне пояснення причин цього. Від яких занять застерігає Павло у віршах 9 і 10?`

`Прочитайте до кінця 1 Тим. 6. Які основні заняття підтримує Павло?`

У тексті 1 Тим. 6:20 Павло застерігає проти «лжезнання». Хоч апостол писав ці слова в контексті свого часу, цей принцип можна застосовувати й досі. Подумайте про всі не тільки сучасні фальшиві вчення, вірування, інформацію, а й про ті, що існували протягом історії людства. Люди справді можуть бути майстрами омани.

Протягом майже 2000 років найрозумніші люди у світі, фахівці, вважали, що Земля нерухомо стоїть у центрі Всесвіту, а всі зірки й планети обертаються навколо неї по ідеально круглих орбітах. Щоб підкріпити цю думку, використовували деякі дуже складні математичні та природничо-наукові обчислення, причому вона виявлялася помилковою майже в усіх випадках. Отже, ми можемо сказати, що ці люди були майстрами омани, а це вчення, безумовно, було «лжевченням».

`Сучасна біологічна наука ґрунтується на припущенні, що життя з’явилося мільярди років тому випадково, без Бога і без жодного задуму. Водночас на підставі цього вчення з’явилася неймовірна кількість складної деталізованої наукової літератури. Які уроки ми можемо почерпнути з подібних прикладів того, як люди стають майстрами омани? Як усвідомлення цього має впливати на християнську освіту в цілому та на викладання науки зокрема?`