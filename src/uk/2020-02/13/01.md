---
title:  Живучи згідно з Божим Словом
date:   20/06/2020
---

### Біблійні тексти для дослідження
Филп. 2:12-16; Луки 4:4, 8, 10-12; Псал. 37:7; 46:11;

> <p>Пам’ятний вірш</p>
> «Будьте виконавцями Слова, а не тільки слухачами, що обманюють самих себе» (Якова 1:22).

Навіть найкращий метод вивчення Біблії виявиться даремним, якщо ми не налаштовані жити згідно з її священними істинами. Принцип, який використовують для освіти загалом, дієвий для вивчення Біблії зокрема: людина краще вчиться, не просто коли читає або слухає, а коли застосовує в житті здобуті знання. Такий послух відкриває скарбницю Божих благословень, яка інакше була б замкнена для нас, і Господь, перетворюючи наше життя, веде нас дивовижним шляхом до ще більшого розуміння й пізнання. Якщо ми не прагнемо жити за Божим Словом, не хочемо практикувати здобуті знання, то не зростатимемо. Наше свідчення буде безплідним, оскільки наше життя не відповідає нашим словам.

Ми зростаємо в благодаті та мудрості, маючи перед собою натхненний зразок того, що означає жити згідно зі Словом Божим. Для нас немає кращого прикладу й сильнішої мотивації до наслідування, ніж Сам Ісус Христос. Він прожив життя в повній гармонії з волею Божою.

Упродовж тижня ми будемо вивчати, що означає жити згідно зі Словом Божим і під його керівництвом.
