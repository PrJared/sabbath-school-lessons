---
title:  Для подальшого дослідження
date:   26/06/2020
---

Прочитайте розділ «Перевага молитви» (С. 93-104) з книги «Дорога до Христа».

«Природним зором ми ніколи не побачимо привабливості та краси Христа. Тільки внутрішнє осяяння Святим Духом, Який відкриває душі її справжній безнадійний і безпорадній стан без милості і прощення Того, Хто взяв гріх світу, може дати змогу людині побачити нескінченне милосердя Христа, Його безмірну любов, доброту і славу» (Е. Уайт. Погляд угору. С. 155).

«Можна запам'ятовувати окремі частини Писання або навіть цілі розділи, щоб повторювати їх, коли сатана підходить зі своїми спокусами... Коли сатана намагається зосередити розум на земному й чуттєвому, найсильнішим опором є слова: «Так написано»» (The Advent Review and Sabbath Herald. April 8 . 1884).

**Питання для обговорення:**

`Яке значення має свобода волі і свобода вибору в прийнятті рішень щодо нашої віри й послуху? Хоч багато сфер нашого життя поза нашим контролем, у найважливіших питаннях, що стосуються вічного життя, ми можемо робити вибір. Як ви користуєтеся свободою волі, що була вам дана Богом? Який вибір ви робите в духовному житті?`

`Подумайте, яку роль може і повинна відігравати субота в практиці відокремленого глибокого спілкування з Богом? Як субота зберігає нас від пастки надмірної зайнятості, через яку ми не проводимо з Богом достатньо часу?`

`Як саме ви можете зробити суботу ще більшим благословенням?`

`Який ваш досвід усамітнення для спілкування з Богом у молитві й вивченні Слова? Як ця духовна практика впливає на вашу віру? Як вона повинна впливати на вашу віру? Поділіться у своєму класі, якщо доречно, особистим досвідом спілкування з Господом. Що ви придбали завдяки цьому? Як ваш досвід може допомогти іншим?`

`Чи є у вас улюблені біблійні тексти? Чому вони вам подобаються? Які з них ви знаєте напам'ять? Які благословення ви отримали, запам'ятовуючи тексти?`
