---
title:  Для подальшого дослідження
date:   15/05/2020
---

Прочитайте розділи «Джон Вікліф» (С. 79-96) і «Лютер перед сеймом» (С. 145-170) з книги Еллен Уайт «Велика боротьба», а також по можливості розділ «Методи вивчення Біблії» з книги «Офіційні заяви, рекомендації та інші документи Церкви АСД» (С. 307-315).

«У Своєму Слові Бог дав людству знання, необхідні для спасіння. Святе Письмо повинно бути прийнято за авторитетне безпомилкове відкриття Його волі. Воно є мірилом людського характеру, дороговказом до істини та критерієм наших досвідів... Той факт, що Бог відкрив Свою волю людям через Своє Слово, не відкидає необхідності в постійній присутності та керівництві Святого Духа. Навпаки, Дух був обіцяний Спасителем, щоб відкрити Слово Його рабам, освітити й допомогти практично використати його вчення. А оскільки Дух Божий надихав письменників Біблії, то неможливо, щоб вчення Духа в чому-небудь суперечило вченню Слова» (Е. Уайт. Велика боротьба, с. vii).

**Питання для обговорення:**

`Незалежно від того, скільки існує перекладів Біблії українською мовою, як ви можете якнайкраще використовувати наявний у вас переклад? Як ви можете навчитися цінувати Біблію як Боже Слово і прагнути вірою коритися її вченню?`

`Подумайте про різницю між тим, як Слово Боже навчає про походження людства (що ми були створені Богом шостого дня творіння) і як безліч людей під маскою так званої науки навчає, що людина – це продукт еволюції. Між цими двома уявленнями лежить величезна прірва. Що це говорить нам про необхідність дотримуватися біблійного вчення і про те, наскільки далеко може зайти людство, коли відхиляється від Божого Слова та його ясного вчення?`

`Які ресурси (програмне забезпечення, довідники, словники тощо), що допомагають краще розуміти Біблію, доступні вам? Навіть якщо у вас немає таких ресурсів, як ви можете застосувати інформацію з уроків, вивчених упродовж цього тижня щодо тлумачення Біблії?`

`Ізраїльському народу було заповідано навчати своїх дітей дорогоцінних істин і переказувати історії про Боже керівництво в їхньому житті (див. П. Зак. 4:9). Однак навіть якщо не підраховувати переваг від передачі істин наступним поколінням, як навчання інших і розповідь про Боже керівництво в нашому житті допомагають зміцнити нашу віру? Чому ми самі отримуємо переваги, коли ділимося своєю вірою з іншими?`
