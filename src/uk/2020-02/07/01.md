---
title:  Мова, текст і контекст
date:   09/05/2020
---

### Біблійні тексти для дослідження
П. Зак. 32:46, 47; 1 Цар. 3:6; Чис. 6:24-26; Бут. 1:26, 27; 2:15-23; 15:1-5.

> <p>Пам’ятний вірш</p>
> «Візьміть книгу цього Закону, і покладіть її збоку ковчега заповіту Господа, Бога вашого, і вона буде там на тебе за свідка» (П. Зак. 31:26).

Мільярди людей, які живуть у світі, розмовляють понад 7000 мовами. Згідно зі статистичними даними 2019 року, усі 66 книг Біблії були повністю перекладені майже 700 мовами, Новий Завіт або окремі частини Біблії перекладені понад 2500 мовами. Безумовно, для здійснення цього була виконана колосальна робота, проте це менше половини всіх мов, що снують у світі.

Підраховано, що близько 1,5 мільярда людей не мають повного перекладу Писання їхньою рідною мовою. Хоча треба ще багато зробити, але вже сьогодні завдяки зусиллям біблійних товариств шість мільярдів людей можуть читати Святе Письмо.

Які ж благословенні ті люди, які можуть читати Біблію рідною мовою! Ми часто приймаємо це як належне, забуваючи не тільки те, що багато хто не має Святого Письма, а й те, що упродовж століть у Європі Біблію навмисно приховували від широких мас. Завдяки книгодрукуванню і Реформації ситуація змінилася. Цього тижня ми, маючи перевагу читати Святе Письмо, будемо продовжувати вчитися, як, сповнившись Святого Духа, досліджувати Біблію та прийти до розуміння Господа, що відкривається на її сторінках.
