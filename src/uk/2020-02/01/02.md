---
title:  Живе Слово Боже
date:   29/03/2020
---

Останні слова, які людина промовляє у своєму житті, часто вважають найважливішими. Мойсей, автор п'яти перших основоположних книг Біблії, перед своєю смертю передав ізраїльському народові пісню (див. П. Зак. 31:30–32:43).

`Прочитайте П. Зак. 32:45-47. Як Мойсей описує Боже Слово і його силу в житті євреїв перед входженням до Обітованого краю?`

В останніх словах Мойсея міститься палкий заклик. Звертаючи серця Божих дітей до слів, переданих Господом через нього, Мойсей підкреслює: люди мають бути зосереджені на Богові і Його волі для їхнього життя. Навчаючи цього своїх дітей, кожне наступне покоління і надалі б передавало заповіданий Богом План спасіння. Зверніть увагу: вони повинні були не вибирати те, що їм підходить, а зберігати й виконувати «всі слова цього Закону» (П. Зак. 32:46).

Наприкінці земної історії в Бога буде народ, вірний усьому Писанню, це означає, що віруючі дотримуватимуться Божих заповідей і матимуть віру Ісуса (див. Об'явл. 14:12). Ці люди залишаться вірними вченню Біблії, адже воно не тільки збагачує наше життя на землі, а й веде до вічного життя з Ісусом у небесних оселях, які Він готує для нас (див. Івана 14:1-3).

`Прочитайте Івана 1:1-5, 14; 14:6. Що ці тексти повідомляють нам про Ісуса Христа і вічне життя? Як Слово, Яке стало тілом, співвідноситься з об'явленням і богонатхненням Писання?`

Ісус — центр і мета всього Писання. Його Прихід у тілі як Месії був виконанням обітниць Старого Завіту. Його життя, смерть і воскресіння стали для нас підтвердженням не лише істинності Писання, а й великої надії — обітниці вічного життя в новому світі.

`Прочитайте П. Зак. 32:47. Чи можете ви на власному досвіді підтвердити істину, що послух Божому Слову для вас «не слово порожнє»? Чому віра в Бога і послух Його Слову ніколи не бувають марними?`

#### Додаткове читання: Вибрані цитати Эллен Уайт

"Вчення про втілення Христа — це «таємниця, захована від віків і поколінь» (Колос.1:26). Це велика і глибока таємниця благочестя. «І Слово сталося тілом і перебувало між нами». Христос узяв на Себе людську природу, нижчу, ніж та, яку мав на небесах. Ні в чому іншому так яскраво не виявилася Божа благодать, яку цьому. Він «так полюбив світ, що дав Сина Свого Єдинородного» (Йоан.3:16). Йоан розкриває цю чудову тему з такою простотою, що усі можуть зрозуміти висловлені думки й отримати світло. {ЗІХ 62.3}

Хоч Боже Слово свідчить про людську природу Христа під час Його життя на Землі, воно так само свідчить про Його споконвічне існування. Слово існувало як Божественна Особа — вічний Божий Син у сполуці зі Своїм Отцем. Від днів вічних він був Заступником Заповіту — Тим, у Кому отримають благословення усі народи Землі — юдеї і язичники, якщо вони приймуть Його. «А Слово в Бога було, і Бог було Слово» (Йоан.1:1). Ще до створення людей і ангелів «Слово в Бога було, і Бог було Слово»... {ЗІХ 62.5}"

Прийшовши на Землю, щоб жити серед нас, Ісус повинен був відкрити Бога як людям, так і ангелам. Він був Словом Божим, втіленою думкою Божою. У молитві за Своїх учнів Він сказав: «Я ім’я Твоє виявив людям»5, — «добрий і милосердний, довготерпеливий і багатомилостивий, і вірний»6, — «щоб любов, що Ти нею Мене полюбив, була в них і Я в них»7. Але це одкровення було дане не тільки Його дітям, народженим на Землі. Наш, порівняно невеликий, світ є своєрідним навчальним посібником для Всесвіту. Чудовий намір Божої благодаті, таємниця викупної любові — ось тема, в котру «бажають проникнуть ангели»8, котру вони будуть досліджувати протягом нескінченних віків. Як викуплені Землі, так і безгрішні мешканці інших світів, знаходитимуть у хресті Христовому тему для пізнання й оспівування. Вони побачать, що слава, яка виходить від лиця Ісуса, — це слава жертовної любові. У світлі Голгофи всі зрозуміють, що закон жертовної любові є законом життя для Землі й Неба, шо любов, яка «не шукає свого»9, бере свій початок від Бога; в Смиренному і Покірному виявляється характер Того, Хто перебуває у неприступному світлі. {ХНС 7.2}

У наш час, коли ми покликані звернути увагу на Божі Заповіді та віру Ісуса, ми спостерігаємо таку ж ворожнечу, яка була і за днів Христа. Про останок Божого народу написано: «А змій розлютився на жінку і пішов воювати з рештою її нащадків, які зберігають Божі Заповіді і мають свідчення Ісуса». У наш час, коли ми покликані звернути увагу на Божі Заповіді та віру Ісуса, ми спостерігаємо таку ж ворожнечу, яка була і за днів Христа. Про останок Божого народу написано: «А змій розлютився на жінку і пішов воювати з рештою її нащадків, які зберігають Божі Заповіді і мають свідчення Ісуса». {XHC 375.3}