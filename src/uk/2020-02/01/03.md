---
title:  Хто і де писав Біблію?
date:   30/03/2020
---

Різні біблійні автори, різне їхнє походження і місце проживання свідчать про те, що Бог прагне донести історію і Свою вістку людям, настільки використовуючи культурне розмаїття настільки, наскільки різноманітна аудиторія, якій вони адресовані.

`Що вказані тексти повідомляють нам про біблійних авторів та їхнє походження? Вих. 2:10; Амоса 7:14; Єрем. 1:1-6; Дан. 6:1-5; Матв. 9: 9; Филп. 3:3-6; Об'явл. 1:9?`

Біблія була написана людьми різного походження і в різних обставинах. Одні писали в палацах, інші — у в'язниці, деякі — у вигнанні, а дехто — під час місіонерської подорожі і проповіді Євангелія. Ці люди відрізнялися за освітою і професією. Комусь, як Мойсеєві, було призначено стати вождем Божого народу або ж, як Даниїлу, обіймати престижну посаду в чужій країні. Дехто був простим пастухом. Одні були молоді, інші – у літах. Однак, незважаючи на вказані відмінності, усіх цих людей об'єднувало дещо спільне – вони були покликані Богом і натхнені Духом Святим записати послання Його народу.

Крім того, деякі автори самі були свідками подій, про які розповідали. Інші проводили особисте ретельне дослідження подій або ж уважно використовували наявні документи (див. І. Нав. 10:13; Луки 1:1-3). Однак усі частини Біблії богонатхненні (див. 2 Тим. 3:16). Саме з цієї причини Павло стверджує: «Все, що раніше було написане, написане для нашого навчання, щоб через терпіння і втіху з Писання ми мали надію» (Римл. 15:4). Той Самий Бог, Який створив людську мову, дає змогу вибраним людям достовірно передавати словами натхненну думку.

«Бог бажав повідомити світу істину за допомогою людей, і Він Сам через Святого Духа наділив їх здібностями для цієї праці, певним чином спрямовуючи їхні думки і підказуючи, що говорити й писати. Хоча цей скарб зберігається в земних посудинах сповіщається недосконалою людською мовою, він залишається Божим свідченням» (Е.Уайт. Вибрані вісті. Т. 1. С. 26).

`Біблію писали різні люди, у різноманітних обставинах, проте через них відкривається той Самий Бог. Як ця дивовижна істина переконує нас у достовірності Божого Слова?`