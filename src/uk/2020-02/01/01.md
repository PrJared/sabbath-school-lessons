---
title:  Унікальність Біблії
date:   28/03/2020
---

### Біблійні тексти для дослідження
П. Зак. 32:45-47; Бут. 49:8-12; Ісаї 53:3-7; 1 Кор. 15:3-5, 51-55; Римл. 12:2.

> <p>Пам’ятний вірш</p>
> «Для моєї ноги Твоє слово – світильник, то світло для стежки моєї» (Псал. 119:105).

Біблія – унікальна книга. Вона складається із 66 книг, написаних протягом шістнадцяти століть понад сорока різними авторами, які проживали на трьох континентах (в Азії, Африці та Європі). Їй немає рівних серед інших священних і релігійних книг, і не дивно, адже це – Слово Самого Бога.

Збереглося понад 24 600 манускриптів Нового Завіту, написаних у перші чотири століття нашої ери. З оригінальних манускриптів Платона збереглося сім копій, Геродота – вісім, «Іліади» Гомера – понад 263. Отже, у нас є переконливі докази, що підтверджують цілісність новозавітних текстів.

Біблія була першою книгою, перекладеною іноземною мовою, першою друкованою книгою на Заході і першою книгою, яка була настільки розповсюджена різними мовами, що сьогодні її можуть читати 80% відсотків населення Землі.

Біблія також унікальна за своїм змістом та вісткою, зосередженою на спасенних Божих діяннях в історії. Ця історія переплітається з пророцтвом, яке провіщає виконання Божих планів і настання Його вічного Царства. Це живе Боже Слово, оскільки Той Самий Дух, Який надихнув авторів Святого Письма (див. 2 Тим. 3:16, 17), обіцяний віруючим сьогодні, щоб відкривати нам усю істину під час вивчення Божого Слова (див. Івана 14:16, 17; 15:26; 16:13).

#### Додаткове читання: Вибрані цитати Эллен Уайт

"Уся Біблія — це одкровення Божої слави у Христі. Прийнята з вірою й послухом, вона стає могутнім засобом перетворення характеру. Це величний стимул, спонукувальна сила, яка оживляє фізичні, розумові й духовні сили та спрямовує життя в правильне русло. {СЗ 361.1}

Причина, чому молодь і навіть люди зрілого віку з такою легкістю впадають у спокусу та гріх, полягає в тому, що вони не вивчають Слова Божого і не роздумують над ним належним чином. Брак твердої, рішучої волі, що знаходить свій вияв у житті й характері, є наслідком їхнього недбалого ставлення до священних настанов Божого Слова. Вони не докладають серйозних зусиль, аби спрямувати розум на те, що надихає на чисті, святі думки та відвертає від нечистого й фальшивого. Мало хто обирає кращу частку — сидіти біля ніг Ісуса, як це зробила Марія, щоб навчатися у Божественного Вчителя. Небагато є таких, котрі зберігають Його слова як скарб у своєму серці і практично застосовують їх у житті. {СЗ 361.2}

Прийняті біблійні істини підносять розум і душу. Якби Слово Боже цінувалося належним чином, толі як молоді, так і старі володіли б внутрішньою високою моральністю, силою принципу, котрі дозволили б їм чинити опір спокусі. {СЗ 361.3}

Нехай наміри, здібності, інтенсивне використання розумових сил будуть присвячені дослідженню думок Божих. Вивчайте філософію не людських здогадок і припущень, а філософію Того, Хто є Істина. Жодна інша література не може зрівнятися з нею за своєю цінністю. {СЗ 362.1}"