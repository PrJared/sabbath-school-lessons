---
title:  Для подальшого дослідження
date:   03/04/2020
---

Прочитайте розділ «Наш єдиний захист» з книги Еллен Уайт «Велика боротьба» (С. 555-564) і розділ «Нехай серце ваше не тривожиться» з книги «Христос – надія світу» (С. 635-653).

«У Своєму Слові Бог дав людству знання, необхідні для спасіння. Святе Письмо повинні приймати як авторитетне, безпомилкове відкриття Його волі. Воно є мірилом людського характеру, дороговказом до істини та критерієм наших досвідів» (Е. Уайт. Велика боротьба. С. vii).

Багато людей померли через те, що звеличували Боже Слово й залишалися йому вірні. Одним із таких людей був Роланд Тейлор – англійський парафіяльний священик, який чинив опір примусовому введенню католицької меси в його парафії у Хадлі за часів правління Марії I (Марії Кривавої).

Після того як Роланда Тейлора вигнали з церкви і висміяли за вірність Писанню, він звернувся особисто до єпископа Вінчестерського, лорд-канцлера Англії, але його кинули до в'язниці та зрештою спалили на вогнищі. Перед самою смертю 1555 року він виголосив такі слова: «Добрі люди! Я не навчав вас нічого, окрім Божого святого Слова і тих уроків, які я почерпнув із благословенної Божої Книги – святої Біблії.

Сьогодні я прийшов сюди поставити на це печатку своєю кров'ю» (_John Foxe, The New Foxe's Book of Martyrs, rewritten and updated by Harold J. Chadwick. 1997. Р. 193_). Люди стали очевидцями того, як доктор Тейлор повторював Псал. 50. перед тим як запалили вогонь і цей чоловік віддав своє життя.

**Питання для обговорення:**

`Як пророцтва підтверджують Божественне походження Біблії? Як ті пророцтва, що виконалися, можуть зміцнити нашу віру?`

`Поверніться до останнього питання за вівторок. Обговоріть, чому докази того, що Ісус – справді Месія, мають таку силу?`

`Ісус і апостоли продемонстрували непохитну віру в істинність і Божественний авторитет Святого Письма. Наприклад, багато разів Сам Ісус посилався на Писання і говорив (часто маючи на увазі Своє служіння), що повинно «збутися» Писання (див. Матв. 26:54, 56; Марка 14:49; Луки 4:21; Івана 13:18; 17:12) . Якщо Сам Ісус так серйозно ставився до Слова Божого, особливо щодо виконання пророцтв, яким тоді має бути наше ставлення до Біблії?`

#### Додаткове читання: Вибрані цитати Эллен Уайт

Велика боротьба між Христом і сатаною, «Наш єдиний захист,» pp. 555-564