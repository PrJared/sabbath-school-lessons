---
title:  Для подальшого дослідження
date:   29/05/2020
---

Прочитайте розділ «Творіння» (С. 308-334) з книги «Настільна книга з теології. Біблійний коментар адвентистів сьомого дня» (Т. 12).

«Біблія – це найбільш всеосяжна і повчальна історія, яку мають люди. Вона походить просто із джерела вічної істини, і Божественна рука зберегла її чистоту протягом усіх століть. Яскраві промені Святого Письма висвітлюють далеке минуле, куди люди марно намагаються проникнути за допомогою наукових досліджень. Тільки в Божому Слові ми знаходимо справжню історію створення світу. У ньому ми бачимо силу, яка заклала основу землі і розпростерла небеса. Тільки тут ми знаходимо історію нашого роду, ще не заплямовану людською гордістю або забобонами» (Е. Уайт. Свідчення для Церкви. Т. 5. С. 25).

«Мені було показано, що без біблійної історії геологія нічого не зуміла б довести. Релікти старовини, знайдені в землі, справді надають докази про стан речей, які в багатьох аспектах відрізняються від теперішнього. Однак час їхнього існування і тривалість їх перебування на землі можна зрозуміти тільки у світлі біблійної історії. Ми можемо без побоювання робити припущення поза записаним у Біблії, якщо вони не суперечать фактам, викладеним у Святому Письмі. Проте коли люди забувають історію створення, записану в Божому Слові, і шукають пояснення Божої творчої сили в принципах природи, вони звертаються до безмежного океану невпевненості. Бог не відкрив смертним людям, як Він звершив працю створення за шість буквальних днів. Його творчу силу також неможливо осягнути, як і його існування» (Е. Уайт. Духовні дари. Т. 3. С. 93).

**Питання для обговорення:**

`Якщо наукові пояснення навколишнього світу (того, що можна розглянути, почути, побачити, перевірити) викликають безліч дискусій ßі часто суперечливі, чому стільки людей беззастережно приймають будь-яку наукову заяву про події, які нібито відбувалися мільйони або навіть мільярди років тому?`

`Сучасна наука ґрунтується на припущенні, що не можна використовувати надприродне для пояснення реальних природних явищ. У чому обмеженість цього припущення в контексті обговорень біблійної розповіді про творіння? Книга Буття саме і розповідає про цілком надприродні події. Однак якщо повністю виключити надприродне як спосіб творення, чому тоді будь-яке інше припущення буде помилковим?`