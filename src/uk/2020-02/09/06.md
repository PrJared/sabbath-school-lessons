---
title:  Творіння в Писанні
date:   28/05/2020
---

**Прочитайте вказані біблійні уривки і запишіть, які факти з Бут. 1-11 згадує кожен з авторів:**

`Матв. 19:4, 5`

`Марка 10: 6-9`

`Луки 11:50 51`

`Івана 1: 1-3`

`Дії 14:15`

`Римл. 1:20`

`2 Кор. 4:6`

`Ефес. 3: 9`

`1 Тим. 2:12-15`

`Якова 3:9`

`1 Петра 3:20`

`Юди 11, 14`

`Об'явл. 2:7; 3:14; 22:2, 3`

Ісус і всі новозавітні автори посилаються на Бут. 1-11 як на достовірну історію. Ісус посилається на книги Мойсея і створення чоловіка і жінки (див. Матв. 19:4). Павло постійно використовує розповідь про творіння, щоб обґрунтувати богословські питання, які порушує у своїх посланнях. Він проголошує вченим мужам Афін: «Бог, Який створив світ все, що в ньому, будучи Господом неба і землі, не живе в рукотворних храмах» (Дії 17:24). Отже, автори Нового Завіту опиралися на фундаментальну сутність книги Буття, щоб показати сучасному читачеві важливість цих реальних подій.

Прочитайте розділ 5 Послання до римлян. Вісім разів Павло згадує прямий зв'язок від Адама до Ісуса (див. Римл. 5:12, 14-19), підтверджуючи буквальне існування історичного Адама, що заперечує еволюційна модель походження.

`Якщо автори Старого Завіту, натхнені Духом Святим, і Сам Ісус вважали розповідь про творіння достовірною історичною подією, чому для нас нерозумно, спираючись на заяви людей, що мають грішну природу і схильні помилятися, сприймати біблійну історію про створення по-іншому?`
