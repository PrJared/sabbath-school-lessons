---
title:  "Творіння: книга Буття як основа. Частина 1"
date:   16/05/2020
---

### Біблійні тексти для дослідження
Івана 1:1-3; Бут. 1:3-5; Вих. 20:8-11; Об'явл. 14:7; Матв. 19:3-6; Римл. 5:12.

> <p>Пам’ятний вірш</p>
> «На початку було Слово, і Слово було в Бога, і Слово було Бог. Воно на початку було в Бога. Все через Нього постало, і без Нього не постало нічого з того, що постало. У Ньому було життя, – і життя було Світлом людей» (Івана 1:1-4).

Перші розділи книги Буття є основою всього Писання. Головні вчення і доктрини Біблії беруть початок саме в цих розділах. Тут ми знаходимо опис природи Божества, коли Отець, Син (див. Івана 1:1-3; Євр. 1:1,2) і Святий Дух (див. Бут. 1:2) у гармонії працювали над створенням світу й усього, що в ньому, і їхня праця була увінчана створенням людини (див. Бут. 1:26-28). Книга Буття також представляє важливі істини: про суботу (Бут. 2:1-3), походження зла (Бут. 3), Месію і План викуплення (Бут. 3:15), усесвітній потоп (Бут. 6-9), завіт Бога з людиною (Бут. 1:28; 2:2, 3; 15-17; 9:9-17; 15), змішування мов і розсіювання людей по землі (Бут. 11). У ній записані родоводи, на яких вибудовується хронологія від створення світу до Авраама (Бут. 5; 10; 11). І, нарешті, Буття розкриває силу сказаного Богом слова (Бут. 1:3; 2 Тим. 3:16; Івана 17:17), природу людини (Бут. 1:26-28; 2: 7), Божий характер (Матв. 10:29, 30), шлюб між чоловіком і жінкою (Бут. 1:27, 28; 2:18, 21-25), управління землею та її ресурсами (Бут. 1:26; 2:15, 19), а також обітницю надії нового творіння (Ісаї 65:17; 66:22; Об'явл. 21:1). Усе ці вчення засновані на перших розділах книги Буття, які ми будемо досліджувати.

#### Додаткове читання: Вибрані цитати Эллен Уайт

Щоб повернути здоров’я тілу, яке вже, фактично, розкладалося, необхідна була творча сила. Той же Голос, Який покликав до життя створену із земного пороху людину, повернув здоров’я і вмираючому розслабленому. Та сама Сила, Яка повернула життя тілу, відновила й серце. Той, Хто при творінні «сказав і сталося так», Хто «наказав і з’явилось»,16 надихнув життям мертву в переступах та гріхах душу. Зцілення тіла свідчило про дію Сили, яка відновила серце. Христос звелів розслабленому встати і йти. «Але щоб ви знали, — сказав Він, — Син Людський має владу прощати гріхи на землі». {ХНС 247.4}

"Розслаблений знайшов у Христі зцілення як душі, так і тіла. За духовним зціленням прийшло й тілесне. На цей урок не можна не звернути уваги. Нині тисячі людей, подібно до розслабленого, страждають від фізичних недуг, прагнучи почути слова: «Прощаються твої гріхи». В основі багатьох хвороб лежить тягар гріха з його клопотами та нездійсненними бажаннями. Такі люди не зможуть знайти спокою, поки не прийдуть до Зцілителя їхніх душ. Мир, який може дати тільки Він, принесе силу розумові та здоров’я тілу. {ХНС 247.5}

Ісус прийшов, «щоб знищити діла диявола». «У Ньому було життя», і Він говорить: «Я ж прийшов, щоб ви мали життя і щоб над міру мали». Він — «дух, що оживляє». Христос і тепер має таку саму життєдайну силу, як тоді, коли зціляв хворих на Землі і прощав грішників.«Усі провини твої Він прощає, усі недуги твої оздоровляє». {ХНС 248.1}"