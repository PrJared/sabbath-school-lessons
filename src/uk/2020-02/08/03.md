---
title:  Дні творіння
date:   18/05/2020
---

В останні роки дедалі більше людей сприймає дні творіння як метафору або міф, а не як буквальні шість днів. Таке уявлення виникло під впливом теорії еволюції, згідно з якою розвиток життя на планеті Земля відбувався сотні мільйонів навіть мільярди років.

`А що з цього приводу говорить Біблія? Чому дні творіння в Бут. 1 потрібно вважати буквальними, а не символічними днями?`

`Прочитайте Бут. 1:3-5 і Вих. 20:8-11. Поясніть вживання слова «день» у цих контекстах.`

Єврейське слово _йом_ («день»), яке часто використовується в розповіді про творіння, указує на буквальний день. Ніде в текстах немає інформації про те, що це були не буквальні дні. Тому богослови, які не вірять у буквальні дні творіння, повинні визнати, що наміром автора було вжити слово «день» у прямому значенні.

Цікаво, що Сам Бог дає назву цьому першому відрізку часу (див. Бут. 1:5). _Йом_ («день») визначається фразою «і був вечір, і був ранок» (Бут. 1:5, 8 тощо). Це слово використане тут в однині, а не в множині, означаючи один окремий день.

Тому сім днів творіння потрібно розуміти як реальні відрізки часу, позначені терміном _ехад_ («один»), за яким ідуть порядкові числівники (другий, третій, четвертий тощо). Такий опис указує на послідовне чергування днів, із кульмінацією на сьомому дні. У тексті немає жодних указівок на те, що повинні бути ще якісь тимчасові проміжки між цими днями. Сім днів творіння – сім буквальних днів, як ми і розуміємо це сьогодні.

Також буквальне значення днів підтверджується фактом, що Бог Своїм перстом написав четверту заповідь, яка вказує на причину для спокою сьомого дня, у суботу, згідно з буквальним семиденним тижнем творіння.

`Творіння, описане в книзі Буття, не єдиний акт творіння в Біблії. У ній описано також пересотворення під час Другого приходу, коли Бог оберне тлінне на нетлінне «раптово, миттєво, при останній сурмі» (1 Кор. 15:52; Об'явл. 21:1-4). Якщо Бог може створити нове за такий короткий термін під час Другого приходу, навіщо Йому знадобилися мільярди років для створення світу, як навчає теїстична теорія еволюції?`

#### Додаткове читання: Вибрані цитати Эллен Уайт

Тепер ми точно знаємо, що Другий прихід близько. «Небо і земля проминуть, а Мої слова не проминуть», — наголосив Ісус. {ХНС 602.3}

Христос прийде на хмарах, з великою славою. Безліч сяючих ангелів супроводжуватимуть Його. Він прийде, щоб збудити мертвих та перемінити живих праведників із слави в славу. Він прийде прославити й узяти до Себе тих, хто любив Його і дотримувався Його Заповідей. Він не забуде їх, не забуде і Своїх обітниць. Тоді поновляться наші родинні зв’язки. Коли ми думаємо про наших померлих рідних, то повинні пам’ятати про той ранок, коли прозвучить Божа сурма і «мертві воскреснуть нетлінними, а ми перемінимося». Незабаром ми побачимо Царя в Його красі. Ще трохи — і Він зітре сльози з наших очей. Тоді Христос поставить нас «перед Своєю славою непорочними в радості». Ось чому, подаючи ознаки Свого приходу, Христос сказав: «Коли ж почне це збуватися, випростайтеся і підійміть свої голови, бо наближається ваше визволення!» {ХНС 603.1}