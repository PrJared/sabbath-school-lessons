---
title:  Апостоли і Біблія
date:   16/04/2020
---

Автори Нового Завіту ставилися до Біблії так само, як ставився до неї Ісус. У питаннях доктрин, етики та виконання пророцтв Старий Завіт був для них авторитетним Словом Божим. Ми ніде не знаходимо жодної згадки, щоб вони говорили або робили те, що кидає виклик авторитету чи істинності кожній із частин Біблії.

**Що в наведених нижче текстах повідомляється про те, як апостоли ставилися до авторитету Божого Слова?**

`Дії 4: 24-26`

`Дії 13:32-36`

`Римл. 9:17`

`Гал. 3:8`

Зверніть увагу, як тісно в цих уривках Писання пов'язане з голосом Самого Бога. У розділі 4 книги Дії святих апостолів, перед тим як повторно сповнитися Святим Духом, учні прославляли Бога за порятунок Петра та Івана. Вони прославляли Господа, визнаючи Його Творцем, Який говорив через Свого слугу Давида. Слова Давида сприймалися ними як Божі. У Дії 13:32-36 Павло знову цитує Давида, але авторство цих слів приписує Богу, як сказано у вірші 32: «Обітницю, що була дана батькам, Бог виконав…».

У Римл. 9:17 мається на увазі, що говорить Сам Бог, однак Павло використовує слово «Писання»: «Бо Писання каже фараонові» (що фактично означає: «Бо Бог говорить фараонові»). У Гал. 3:8 слово «Писання» також використовується замість слова «Бог», показуючи, наскільки тісно Слово Боже пов'язане із Самим Богом.

Безперечно, автори Нового Завіту цілком покладаються на Старий Завіт як на Слово Боже. У Новому Завіті ми знаходимо сотні цитат зі Старого Завіту. Один учений склав список щонайменше з 2 688 прямих посилань на Старий Завіт – 400 посилань із книги Ісаї, 370 – з Псалмів, 220 – з книги Вихід тощо. Якщо до цього списку додати непрямі згадки, старозавітні теми й мотиви, то список помітно збільшиться. Книги Нового Завіту наповнені посиланнями на пророцтва Старого Завіту, часто цитата починається словом «написано» (див. Матв. 2:5; Марка 1:2; 7:6; Луки 2:23; 3:4; Римл. 3:4; 8:36; 9:33; 1 Кор. 1:19; Гал. 4:27; 1 Петра 1:16). Усе вищесказане підтверджує: Писання Старого Завіту є основою, на яку спирається вчення Ісуса і Його апостолів.

`Як наведені приклади розкривають, наскільки небезпечні будь-які ідеї, що підривають довіру до авторитету Святого Письма?`

#### Додаткове читання: Вибрані цитати Эллен Уайт

Учні були простими людьми; вони не володіли ні багатством, ні зброєю, а лише Словом Божим. Однак зміцнившись силою Христа, вони йшли у світ, розповідаючи чудову історію про ясла і хрест і перемагаючи всякий опір. Позбавлені земних почестей і визнання, вони були героями віри. Слова, котрі вони проголошували з Божественною красномовністю, сколихнули світ. {ДА 51.1}

"Фарисеї зневажали Христа за Його простоту. Вони ігнорували чудеса, які Він творив, і вимагали від Нього ознаки на доказ того, що Він — Син Божий. Самаряни ж не просили жодних ознак, Ісус не вчинив там ніяких чудес, за винятком того, що відкрив біля криниці жінці таємницю її життя. Однак як же багато людей увірували в Нього! Радіючи, вони говорили тій жінці: «Вже не через твоє свідчення віримо, бо самі чули та знаємо, що Він справжній Спаситель світу [Христос]!»23 {ХНС 168.3}

Самаряни повірили, шо Месія повинен прийти як Вику- питель не лише одних юдеїв, а й усього світу. Святий Дух через Мойсея сповістив, що Месія з’явиться як посланий Богом Пророк. Через Якова було сказано, що до Нього зберуться всі народи. А через Авраама була дана обітниця, що в Ньому благословляться всі племена Землі. Для мешканців Самарії їхня віра в Месію грунтувалась саме на цих Писаннях. Вважаючи, що юдеї неправильно тлумачили більш пізніх пророків, приписуючи славу Другого пришестя Христа Його Першому приходу на Землю, самаряни відкидали усе Писання, окрім книг Мойсея. Але Спаситель спростував їхні неправильні тлумачення, завдяки чому багато людей отримали надію, по-новому читаючи пророцтва і слухаючи Самого Христа стосовно майбутнього Царства Божого. {ХНС 169.1}