---
title:  Для подальшого дослідження
date:   17/04/2020
---

Прочитайте книгу Еллен Уайт «Христос – надія світу», розділи «Дитинство Ісуса» (С. 68-74) і «Спокуса» (С. 114-123).

«Люди вважають себе мудрішими за Слово Боже, мудрішими за Самого Бога. Замість того щоб утвердити свої стопи на міцній основі і все перевіряти Словом Божим, вони перевіряють Слово власними науковими ідеями, а якщо їм здається, що Слово Боже не узгоджується з їхніми ідеями, його відкидають як негідне довіри» (Ellen G. White. Signs of the Times. March 27. 1884. Р. 1).

«Той, хто ближче познайомиться з мудрістю і метою Бога, відкритими в Його Слові, стануть чоловіками і жінками з твердими принципами; вони зможуть стати успішними працівниками, маючи великого Учителя, Ісуса Христа... Христос дав Своєму народу слова істини, і кожен покликаний до того, щоб зробити їх відомими світу... Немає освячення поза істиною – поза Святим Словом. Як важливо, щоб кожен зміг це зрозуміти!» (Ellen G. White. Fundamentals of Christian Education. Р. 432).

**Питання для обговорення:**

`З огляду на те, що Ісус, автори Євангелія і Павло ставилися до Писань Старого Завіту як до Слова Божого, поясніть, чому сьогодні існує стільки помилкових підходів до тлумачення Святого Слова і чому ми не повинні приймати аргументи на користь таких підходів, незалежно від авторитету тих, хто висловлює свою думку?`

`Щоб краще зрозуміти, звідки у стількох сучасних дослідників Біблії з'явився скептицизм, наведемо лише кілька прикладів біблійних учень, які заперечують сучасні вчені. Вони заперечують буквальні шість днів творіння, натомість приймаючи мільярди років еволюції; відкидають безгрішність Адама в первозданному світі, усесвітній потоп, реальне існування Авраама, історію виходу з Єгипту, чудеса Ісуса, зокрема Його воскресіння у фізичному тілі; пророцтва, що передбачають майбутнє (іноді на століття або тисячоліття вперед). Як такі умовиводи вказують на те, що трапляється з людьми, котрі беруть під сумнів авторитет і достовірність Біблії? Як допомогти таким людям прийти до ясного розуміння істини?`

`Відповідаючи на останнє запитання за вівторок, поясніть, як усе Писання може бути богонатхненним, навіть якщо деякі його частини можуть бути неактуальними для нас сьогодні?`
