---
title:  Біблія як історія
date:   30/05/2020
---

### Біблійні тексти для дослідження
1 Сам. 17; Ісаї 36:1-3; 37:14-38; Дан. 1,5; Матв. 26:57-67; Євр. 11.

> <p>Пам’ятний вірш</p>
> «Я – Господь, Бог твій, що вивів тебе з єгипетського краю з дому рабства» (Вих. 20:2; див. П. Зак. 5:6).

Біблія відкриває історію. Біблійний літопис відображає хід історії від абсолютного початку, коли Бог створив усе, що існує, до остаточної мети, коли Він відновить Землю під час Другого приходу.

Історичність Святого Письма є однією з характеристик, яка відрізняє його від священних книг інших релігій. Біблія представляє існування Бога, Який особисто діє в історії, і не намагається теоретично доводити Його існування. На початку Бог Своїм словом створив світ (див. Бут. 1). Потім Він закликав Авраама залишити його батьківщину. Потім Господь звільнив Свій народ з єгипетського рабства, записав Десять Заповідей на кам'яних скрижалях Своїм перстом (див. Вих. 31:18), послав пророків, суди, закликав людей ділитися істиною про Його Божественний Закон і План спасіння з іншими народами. І нарешті, Господь послав Свого Сина Ісуса Христа в наш світ, назавжди розділивши хід історії на дві частини.

Протягом тижня ми будемо розглядати деякі ключові питання історії, як їх подано в Біблії, а також археологічні докази, що підтверджують викладені в Письмі історичні факти.
