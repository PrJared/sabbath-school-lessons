---
title:  Навіщо потрібне тлумачення?
date:   02/05/2020
---

### Біблійні тексти для дослідження
Луки 24:36-45; 1 Кор. 12:10; 14:26; Дії 17:16-32; Івана 12:42, 43.

> <p>Пам’ятний вірш</p>
> «Без віри неможливо догодити Богові. Тим, які приходять до Бога, треба вірити, що Він є і що винагороджує тих, які Його шукають» (Євр. 11:6).

Читання Біблії нерозривно пов'язане з її тлумаченням. Які принципи ми використовуємо при цьому? Як аналізуємо різні види жанрів у Біблії, як визначаємо, перед нами притча, пророчий символічний сон чи історична розповідь? Під час аналізу прочитаного важливо враховувати контекст біблійного уривка, а дослідження контексту – це частина процесу тлумачення.

Деякі люди використовують Біблію як оракула, просто розгортаючи її навмання, вважаючи, що відкритий той чи інший текст підкаже подальші дії. Проте такий підхід до біблійних текстів веде до дивних і неправильних висновків.

Наприклад, чоловік іде від дружини до іншої жінки, дружина розгортає Біблію навмання і читає такий текст: «І Я покладу ворожнечу між тобою й між жінкою» (Бут. 3:15). На підставі цього тексту вона здобуває впевненість, що захоплення її чоловіка швидкоплинне й не триватиме довго.

Будь-які слова без контексту стають приводом для затвердження власних планів і ідей. Тому ми повинні не просто читати Біблію, а правильно її тлумачити.

#### Додаткове читання: Вибрані цитати Эллен Уайт

"Нині наш світ має потребу у вірі, яка ґрунтується на обітницях Божого Слова і не відступає, доки Небо не почує молитву. Така віра з’єднує нас з Небом і зміцнює для боротьби з силами темряви. Вірою Божі діти «царства перемагали, чинили справедливість, одержували обітниці, пащі левам замикали, гасили силу вогню, утікали від вістря меча, одужували від недуги, були сильними на війні, обертали до втечі полки чужоземців». {ПЦ 104.4}

І сьогодні ми повинні вірою досягати вершин найкращих Божих намірів щодо нас. {ПЦ 104.5}"