---
title:  Для подальшого дослідження
date:   08/05/2020
---

Прочитайте розділ «Що робити з сумнівами» з книги Еллен Уайт «Дорога до Христа» (С. 105-113), а також, якщо є можливість, розділи 1-3 з книги «Офіційні заяви, рекомендації та інші документи Церкви АСД» (Заокський. 2010): «Передумови, принципи і методи дослідження Біблії» (С. 303, 304), «Вихідні передумови, що ґрунтуються на твердженнях Святого Письма» (С. 304-306) і «Принципи підходу до тлумачення Святого Письма» (С. 306, 307).

«Досліджуючи Слово Боже, відкладіть убік упереджені думки, що отримали в спадок або внаслідок виховання.

Ви ніколи не пізнаєте правду, якщо будете досліджувати Писання для того, щоб підтвердити власні ідеї. Залиште їх в покорі серця прислухайтеся до того, що Господь хоче сказати вам. Коли покірний дослідник істини сидить біля ніг Христа і вчиться від Нього, тоді Слово Боже відкривається його розумінню. Тим, які розпочинають вивчення Біблії, покладаючись на свою високу мудрість, Христос говорить: «Якщо ви бажаєте здобути мудрість, необхідну для спасіння, вам потрібно стати лагідними і покірними серцем».

Не читайте Слово Боже у світлі упереджених думок, а робіть це старанно, з молитвою. Якщо під час читання вам відкривається нове розуміння, яке не збігається з вашою власною думкою, тоді не намагайтеся будь-що-будь пристосувати до нього Слово Боже. Навпаки, прагніть узгодити його зі Святим Письмом. Не допускайте того, щоб ваші минулі звички і переконання впливали на ваше мислення. Розплющте духовні очі, щоб побачити чудеса Закону Божого.

Ретельно досліджуйте написане і зміцніть стопи на скелі вічності (Е. Уайт. Вісті для молоді. С. 260).

**Питання для обговорення:**

`Як наш світогляд, освіта й культура впливають на тлумачення Писання? Чому так важливо усвідомлювати цей вплив?`

`Біблія стверджує, що ми грішники. Як гріх впливає на нас під час читання Біблії? Як гріх може спонукати нас до неправильного тлумачення Слова Божого? Наприклад, як бажання робити те, що Біблія засуджує, може спотворити зміст прочитаного нами біблійного тексту?`

`Як знання особливостей біблійних часів і культури допомагає нам краще зрозуміти Писання? Наведіть кілька прикладів.`
