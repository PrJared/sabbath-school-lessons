---
title:  З покорою вивчаючи складні тексти
date:   16/06/2020
---

`Прочитайте Якова 4:6-10; 2 Хронік 7:14 і Соф. 3:12. Чому покірність важлива під час вивчення складних текстів Святого Письма?`

Багато людей прийшло до смиренного усвідомлення, що вони залежать від чогось або когось і не є самі мірилом усього, що їх оточує. Такі люди цінують істину більше, ніж свою егоїстичну потребу бути в усьому правими. Можливо, найбільша істина, яку вони зрозуміли, – як мало насправді знають про істину. Ці люди погоджуються з апостолом Павлом, що тепер бачать «як у дзеркалі, неясно» (1 Кор. 13:12).

Таке смиренне мислення має безліч переваг. Звичка смиренного дослідження – основа будь-якого пізнання, адже вона породжує свободу, яка природно приводить до бажання пізнавати нове. Це не означає, що покірні люди часто можуть не мати рації або що вони змінюють свій погляд і не мають твердих переконань. Це означає, що вони готові підкоритися біблійній істини. Такі люди усвідомлюють обмеженість своїх знань. Вони здатні поглиблювати знання й розуміння Слова Божого так, як не може зробити розумний, але зарозумілий і гордий чоловік.

«Усі, хто звертається до Слова Божого за керівництвом з покірним відкритим розумом, сповненим рішучості зрозуміти умови спасіння, усвідомлять, про що говорить Писання. Проте ті, хто привносить у дослідження Слова Божого дух, який воно не схвалює, після вивчення матимуть дух, який воно не поширю є. Господь не звертатиметься до байдужого розуму, не даватиме Своїх повчань тому, хто з власної волі є незацікавленим або нечистим. Спокусник же намагається по-своєму наставити розум, готовий слухати його нашіптування; він хоче звести нанівець вплив Божого святого Закону.

Нам потрібно упокорювати свої серця і зі щирістю і благоговінням шукати слова життя, тому що тільки покірний і розкаяний розум може побачити світло» (Advent Review and Sabbath Herald. August 22. 1907).

`Як зберігати баланс між покірністю і твердим переконанням? Як би ви відповіли на запитання: чому ми, адвентисти сьомого дня, настільки впевнені у своїй правоті щодо істини про суботу, тоді як інші в цьому питанні помиляються?`
