---
title:  Для подальшого дослідження
date:   19/06/2020
---

Прочитайте розділ «Що робити із сумнівами?» (С. 105113) з книги Еллен Уайт «Дорога до Христа».

У Біблії багато таємниць, складних для розуміння і дуже глибоких, щоб повністю їх пояснити. Ось чому, розпочинаючи вивчення Святого Письма, ми потребуємо покірного розуму і молитви. Наша вірність Слову Божому дасть змогу зрозуміти істинне значення біблійного тексту, навіть якщо він нібито суперечить іншим уривкам. Довіра до Божого Слова допоможе нам проявити повагу до тексту, а не намагатися змінити його (як роблять деякі) або спотворити його справжнє значення.

«Багато людей читають Біблію без користі, а часом навіть собі на шкоду, тому що беруться за вивчення без благоговіння та молитви. Коли ми читаємо Слово Боже без благоговіння та молитви, а наші серця не спрямовані до Бога, то нас опановують сумніви. У такому разі навіть читання Біблії посилює скептицизм. Думки людини потрапляють у полон злого духа, який нашіптує читачеві хибне розуміння Святого Письма. Доки люди не прагнуть до єдності з Богом у словах та діях, доти існуватиме небезпека (навіть для найбільш освічених) помилятися в розумінні Писання; тому небезпечно сліпо довіряти людським поясненням. Людина, що шукає в Біблії тільки суперечності, не має духовного бачення. Керуючись власними спотвореними й обмеженими поглядами, вона знайде чимало причин для сумнівів і невір'я щодо того, що насправді є простим та ясним» (Е. Уайт. Дорога до Христа. С. 110).

**Питання для обговорення:**

`Чому особливе ставлення до Біблії, яке ми обговорювали цього тижня, важливе для правильного розуміння Святого Письма? Які ще чинники, окрім перерахованих в уроці, є важливими при дослідженні Біблії та допомагають правильно її розуміти?`

`Чому ми не повинні дивуватися, коли знаходимо в Біблії уривки, які важко пояснити і зрозуміти? Зрештою, скільки природних явищ у світі ще мають свої загадки? Наприклад, у наш час навіть вода ще не вивчена до кінця.`

`Як ми, адвентисти, можемо відповісти на запитання про тлумачення тексту Луки 23:43, де (відповідно до більшості перекладів) Ісус говорить розбійнику, що він буде з Ним у Його Царстві того ж дня? Як щиро і чесно відповісти на це запитання? Як інші тексти, наприклад, Івана 20:17; Екл. 9: 5 і 1 Кор. 15:16-20, можуть допомогти нам висвітлити цю тему?`
