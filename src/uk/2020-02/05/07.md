---
title:  Для подальшого дослідження
date:   01/05/2020
---

По можливості прочитайте із «Настільної книги з теології. Біблійного коментаря адвентистів сьомого дня» (Т. 12) розділи: «Писання пояснює само себе», «Узгодженість Святого Письма» і «Ясність Святого Письма» (С. 60, 61). Також прочитайте розділ «Важливість біблійного підходу до вчення та вивчення Святого Письма» у книзі «Виховання» (С. 185-192) і розділ «Верховенство Слова» у книзі «Вибрані вісті» (Т. 3. С. 29-33).

«Того, хто досліджує Біблію, необхідно навчити досліджувати її сторінки не задля доказів на підтвердження власних думок, натомість для того, аби знати, що говорить Бог.

Істинного знання Біблії можна досягти тільки з допомогою того Духа, Котрий є Автором цього Слова. І щоб здобути це знання, ми повинні ним жити. Слову Божому необхідно коритися... Вивчення Біблії вимагає від нас найстаранніших зусиль та наполегливості. Як рудокоп у пошуках скарбів не стомлюється копати землю, так і ми повинні ретельно й наполегливо шукати скарбів у Божому Слові» (Е. Уайт. Виховання. С. 189).

«Коли ви зробите Біблію своєю їжею і питтям, коли в основу свого характеру закладете її принципи, тоді краще дізнаєтеся, як приймати поради від Бога. Сьогодні я звеличую перед вами дорогоцінне Слово. Не повторюйте того, що я промовила, і не кажіть: «Сестра Уайт сказала це» або: «Сестра Уайт сказала те». Дізнайтеся, що говорить Господь Бог Ізраїлів, і потім робіть те, що Він велить» (Е. Уайт. Вибрані вісті. Т. 3. С. 33).

**Питання для обговорення:**

`Наведіть приклади хибних вірувань, яких дотримуються люди на підставі кількох окремих текстів, замість того щоб ретельно дослідити всі біблійні вірші, що розкривають конкретну тему.`

`У Матв. 11:11 Ісус сказав про Івана Хрестителя: «Запевняю вас: не було між народженими від жінок більшого за Івана Хрестителя; але найменший у Царстві Небеснім більший від нього». Ісус указує на пророка, який не написав жодної книги, але перевершив усіх людей, зокрема пророків, чиї книги увійшли до канону Біблії. Про що свідчить цей факт і який висновок ми можемо зробити?`

`Ми, адвентисти, не єдині, хто проголошує Біблію абсолютним авторитетом у викладі доктрин. Інші церкви стверджують те ж саме. Як нам пояснити суперечливість доктрин, які християни інших конфесій нібито знаходять у Біблії?`

#### Додаткове читання: Вибрані цитати Эллен Уайт

Виховання та освіта, «Викладання та вивчення Біблії,» pp. 186-195