---
title:  Розуміння Святого Письма
date:   28/04/2020
---

Щоб дотримуватися написаного в Слові Божому, важливо правильно розуміти біблійні тексти.

`Прочитайте Матв. 12:3, 5; 19:4; 21:42; 22:31; 24:15; Марка 12:10, 26; 13:14 і Луки 6: 3. Ісус постійно звертався до Біблії. Що це говорить нам про доступність її вістки?`

Зміст Святого Письма ясний, очевидний і доступний кожному старанному досліднику. Біблію можуть зрозуміти як дорослі, так і діти (особливо це стосується її фундаментальних принципів вчення). Хоч біблійні істини доступні для розуміння, проте існують безмежні можливості для постійного розширення й поглиблення нашого пізнання. Досліджуючи Біблію, кожен віруючий, навіть не маючи богословської освіти, здатний зрозуміти її зміст. Вона говорить про священство всіх віруючих, а не про дозвіл тлумачити ї лише обраним, наприклад, священнослужителям. Отже, сама Біблія спонукає нас до самостійного дослідження, щоб ми могли зрозуміти адресовану нам Божу вістку.

«Біблійні письменники єдині в тому, що Святе Письмо потрібно розуміти в його буквальному значенні, поки не стане очевидним його зміст... Абсолютно не потрібно усувати «лушпиння» буквального значення, щоб досягнути «ядра» таємничого, прихованого, алегоричного змісту, доступного лише посвяченим» (Handbook of Seventh-day Adventist Theology. 2000. Р. 65). Існує певна істина, що передають біблійні автори, а не суб'єктивне значення біблійного тексту.

Вищесказане не означає, що ми не можемо іноді знайти незрозумілі нам тексти чи ідеї. Адже це Слово Бога, а ми лише грішні людські істоти. Проте Біблія досить ясно говорить про те, що нам насправді потрібно знати й розуміти, особливо щодо питань нашого спасіння.

`Згадайте, коли вам було складно зрозуміти деякі тексти, але пізніше ви збагнули їхній зміст. Як ваш досвід може допомогти іншим людям, що переживають щось схоже?`

#### Додаткове читання: Вибрані цитати Эллен Уайт

У Біблії, як уже зазначалось, є багато текстів, які видаються складними для розуміння і які може відкрити лише Бог — тим людям, котрі хочуть їх зрозуміти. Але без керівництва Святого Духа ми завжди будемо схильні перекручувати і неправильно пояснювати Святе Письмо. Багато людей читають Біблію без користі, а часом навіть собі на шкоду. Коли ми читаємо Слово Боже без благоговіння та молитви, а наші серця не спрямовані до Бога, то нами опановують сумніви. У такому випадку навіть читання Біблії посилює скептицизм. Думки людини потрапляють у полон злого духа, який нашіптує читачеві хибне розуміння Святого Письма. Доки люди не прагнутимуть до єдності з Богом у словах та діях, доти існуватиме небезпека (навіть для найбільш освічених) помилятись у розумінні Писання; тому ми не повинні сліпо довіряти людським словам. Якщо ми шукатимемо в Біблії тільки суперечності, то ніколи не матимемо духовного бачення. Керуючись власними спотвореними й обмеженими поглядами, ми знайдемо чимало причин для сумнівів і невір’я в тому, що насправді є простим та ясним. {ДХ 84.2}

Без Духа Божого знання Його Слова не принесе жодної користі. Одна лише теорія Істини без впливу Святого Духа не може оживити душу й освятити серце. Людина може бути знайома з повеліннями й обітницями Біблії, та якщо Дух Божий не закарбує Істину в серці, характер залишиться неперетвореним. Без освічення Духом люди неспроможні відрізнити Істину від омани і не встоять у лукавих спокусах сатани. {НУХ 293.3}

"Затримка жениха символізує час очікування Господа, розчарування й уявне зволікання. В той непевний час на-півнавернені люди почали втрачати цікавість до адвен-тистської вістки і відмовились від боротьби. Але ті, віра яких спиралась на особисте знання Біблії, стояли на скелі, і хвилі розчарування не могли похитнути їх. «Задрімали всі й поснули» — одна група людей безтурботно, залишивши свою віру, а інша — терпляче чекаючи яскравішого світла. Однак в ніч випробовування і вони, здавалось, певною мірою втратили свій запал і відданість. На-півнавернені люди не могли більше покладатися на віру своїх братів. Кожний з них стоїть або падає поодинці. {ВБ 370.1}