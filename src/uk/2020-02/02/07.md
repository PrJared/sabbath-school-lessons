---
title:  Для подальшого дослідження
date:   10/04/2020
---

По можливості прочитайте в книзі «Офіційні заяви, рекомендації та інші документи Церкви АСД» (Заокський. Источник жизни. 2010) у розділі «Методи дослідження Біблії» (С. 303-315) підрозділи «Джерело» (С. 304, 305) і «Авторитет» (С. 305, 306).

Біблія, яка життєво необхідна для нашої віри, сама собою не мала б реальної духовної цінності для нас, якби в процесі нашого читання та вивчення Писання Святий Дух не впливав на наше серце й наш розум.

«У Своєму Слові Бог повідомив людині все, що необхідно знати для спасіння. Святе Письмо має бути прийняте за авторитетне, безпомилкове відкриття Божої волі. З ним необхідно узгоджувати наші вчинки, воно повинно слугувати дороговказом до істини та еталоном нашого життя... Той факт, що Бог відкрив Свою волю людям через Своє Слово, не означає, що вони більше не потребують керівництва Святого Духа і Його постійної присутності. Навпаки, Спаситель обіцяв, що Дух відкриє Слово Його рабам, освятить і допоможе практично використати його в житті. А оскільки Дух Божий надихав письменників Біблії, то неможливо, щоб вчення Духа суперечило Слову» (Е. Уайт. Велика боротьба. С. vii).

**Питання для обговорення:**

`З якою метою Бог відкривається нам? Чому ми потребуємо Його об'явлення?`

`Буття Бога та Його дії доступні людському сприйняттю настільки, наскільки Сам Бог розкриває Себе. Як саме Господь це робить? Крім об'явлення в Писанні, Бог розкриває Себе і в природі як її Творець і Вседержитель (Римл. 1:19, 20). Особливим чином Бог відкривається через сни (див. Дан. 7:1), видіння (див. Бут. 15:1), ознаки (див. 1 Цар. 18:24, 38) і найбільшою мірою через Свого Сина Ісуса Христа (див. Євр. 1:1, 2). Чи відкрився Господь вам особисто? Поділіться своїм досвідом.`

`Деякі біблійні дослідники відкидають багато вчень Біблії, розглядаючи їх як міфи. Історія створення світу, буквальне існування Адама і Єви, вихід євреїв з Єгипту й історія Даниїла – це лише декілька прикладів зі Старого Завіту, які вони вважають не чим іншим, як вигаданими історіями, складеними для навчання духовних істин. Такі наслідки дій людей, котрі вважають, що мають право судити Боже Слово. Наскільки небезпечний такий підхід і який урок ми можемо почерпнути для себе?`

`Бог чудовим чином відкрив Свою волю в Біблії. Однак Він бажає, щоб ви брали участь у поширенні Його волі і Благої вістки про спасіння лише в Ісусі Христі. Якого Бога ви відкриваєте людям своїм життям і характером?`
