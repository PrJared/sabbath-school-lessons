---
title:  Для подальшого дослідження
date:   12/06/2020
---

Прочитайте книгу Кліффорда Гольдштейна «1844. Це легко пояснити!» (Заокський. Источник жизни. 2015). У книзі запропоноване докладне пояснення пророцтва про 2300 вечорів-ранків.

Досліджуйте таблицю:

| Дан. 7 | Дан. 8 |
|--------|--------|
|Вавилон (лев)|-----------|
|Мідо-Персія (ведмідь)|Мідо-Персія (баран)|
|Греція (пантера)|Греція (козел)|
|Язичницький Рим (четвертий звір)|Язичницький Рим (ріг рухається горизонтально)|
|Папський Рим (малий ріг)|Папський Рим (ріг рухається вертикально)|
|Суд на Небесах|Очищення Небесної святині|

У таблиці важливо побачити і зрозуміти, що сцена суду в Дан. 7, яка відбувається після 1260–літнього періоду переслідувань (див. Дан. 7:25), – це та ж сама подія, що й очищення святині в Дан. 8:14. Сцена суду приводить до встановлення Божого вічного Царства в кінці історії нашої грішної планети (див. Дан. 7:27). Отже, у нас є переконливий біблійний доказ, що саме Писання підкреслює особливу важливість уривка Дан. 8:14 і описаних у ньому подій.

**Питання для обговорення:**

`Прочитайте ще раз Дан. 2. Зверніть увагу, наскільки ясно тут розкривається історичний метод тлумачення: безперервна послідовність світових імперій, починаючи від античності й закінчуючи встановленням вічного Божого Царства. Бог дає нам ключ до тлумачення цих пророцтв. Сьогодні дуже мало богословів звертається до історичного методу тлумачення. Що цей факт говорить нам про стан християнського світу? Як цей факт ще більше підкреслює значущість адвентистської вістки для світу в наш час?`

`Наскільки добре ви розумієте пророцтво про 2300 вечорів – ранків у Дан. 8:14? Якщо ви його не розумієте, виділіть час, щоб вивчити його й поділитися зі своїм класом Суботньої школи. Можливо, ви здивуєтеся, наскільки твердо обґрунтоване наше тлумачення цього пророцтва.`

`Прочитайте Дан. 7:18, 21, 22, 25, 27. Зверніть увагу на те, що відбувається зі святими. Що робить з ними влада малого рогу? І, навпаки, що Бог робить для них? У чому полягає добра вістка для святих у суді? Що їх чекає після суду?`
