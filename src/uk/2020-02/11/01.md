---
title:  Біблія і пророцтво
date:   06/06/2020
---

### Біблійні тексти для дослідження
Дан. 2:27-45; Івана 14:29; Чис. 14:34; Дан. 7:1-25; 8: 14; 1 Кор. 10:1-13.

> <p>Пам’ятний вірш</p>
> «І відказав він мені: “Аж до двох тисяч і трьох сотень вечорів-ранків, – тоді буде визнана очищеною святиня”» (Дан. 8:14).

Біблійне пророцтво вкрай важливе для ідентичності й місії нашої Церкви.

Пророцтво – свого роду індикатор, що підтверджує точність Божого Слова. Ісус сказав: «Я сказав вам раніше, ніж це станеться, щоб тоді, коли воно станеться, ви повірили» (Івана 14:29; див. також Івана 13:19). Залишається важливе запитання: як нам правильно тлумачити пророцтва, щоб знати, коли пророцтво справді виконується?

За часів Реформації реформатори дотримувалися принципу історизму під час тлумачення пророцтв. Цей самий метод використовували Даниїл та Іван як ключ для власних тлумачень. Історичний метод розглядає пророцтво як прогресивне й послідовне виконання історії, що почалося в минулому і закінчується вічним Божим Царством.

Цього тижня ми будемо вивчати основи історичного підходу до тлумачення пророцтв. «Ми повинні бачити виконання пророцтв в історії, вивчати справи Провидіння у великих реформаційних рухах і розуміти розвиток подій у ході народів перед заключним боєм великої боротьби» (Е. Уайт. Свідчення для Церкви. Т. 8. С. 307).
