---
title:  Ідентифікуючи малий ріг
date:   09/06/2020
---

`Століттями протестантські реформатори пояснювали, що малий ріг із Дан. 7 і 8 – це символ Римсько-католицької церкви. Чому?`

`Прочитайте Дан. 7:1-25; 8:1-13. Які загальні характеристики малого рогу ви знаходите в обох розділах? Як ми можемо зрозуміти, що це за влада?`

У розділах 7 і 8 книги Даниїла містяться сім загальних характеристик малого рогу: 1) ця влада представлена рогом; 2) вона переслідує інших (див. Дан. 7:21, 25; 8:10, 24); 3) звеличує себе і зневажає Бога (див. Дан. 7: 8, 20, 25; 8:10, 11, 25); 4) її дії націлені на Божий народ (див. Дан. 7:25; 8:24); 5) в обох розділах її дії обмежені певними часовими періодами (див. Дан. 7:25; 8:13, 14); 6) вона існує до кінця часу (див. Дан. 7:25, 26; 8:17, 19); 7) буде зруйнована надприродним чином (див. Дан. 7:11,26; 8:25).

Історія визначає: перше царство – Вавилон (див. Дан. 2:38), друге – Мідо-Персія (див. Дан. 8:20), третє – Греція (див. Дан. 8:21). Історія недвозначно вказує, що наступний за цими світовими імперіями – Рим.

У другому розділі книги Даниїла залізо, яке представляє Рим, залишається і в стопах боввана. Воно змішане з глиною до кінця часів. Малий ріг із 7-го розділу книги Даниїла постає з четвертого звіра, але залишається його частиною.

Яка влада виникла з язичницького Риму і має релігійно-політичний вплив протягом щонайменше 1260 років (див. Дан. 7:25)? Лише одна влада відповідає історії та пророцтву – папство. Воно отримало владу серед десяти варварських племен і з коренем вирвало три з них (див. Дан. 7:24). Папство «буде різнитися від попередніх» (Дан. 7:24), що вказує на його унікальність порівняно з іншими варварськими племенами. Папство промовлятиме слова «проти Всевишнього» (Дан. 7:25) і побільшиться «аж до Вождя того війська» (Дан. 8:11), привласнюючи собі посередницьку роль Ісуса, замінивши Його Папою Римським. Папство виконало пророцтва про переслідування «святих Всевишнього» (Дан. 7:25) і скинуло на землю «декого з війська» (Дан. 8:10) під час контрреформації, коли вбивало протестантів. Папство прагнуло змінити «свята та права» (Дан. 7:25), вилучивши з Декалогу другу заповідь і змінивши заповідь про суботу (проголосивши святість недільного дня).

`У Дан. 2; 7; 8 після Греції постає тільки одна влада, яка існує до кінця часів. Яка ще влада, крім Риму, представленого в наш час в образі папства, може відповідати зображеній у пророцтві? Хоча ця звістка може бути політично некоректною, чому вона є важливою частиною вчення Трьохангельської вістки і, отже, важливою складовою істини для теперішнього часу?`
