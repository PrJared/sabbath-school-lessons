---
title:  Типологія як пророцтво
date:   11/06/2020
---

Символи апокаліптичних пророцтв у книгах Даниїла та Об'явлення мають буквальне виконання. Наприклад, пророцтво про козла виконалося в появі на світовій арені Греції як окремого царства (див. Дан. 8:21). Про це свідчить біблійний текст, який вказує на це царство.

Однак типологія зосереджується на людях, подіях або настановах Старого Завіту, які реально існували в історії, але які також указують на більш значущу реальність у майбутньому.

Типологію як метод тлумачення використовували ще Ісус та автори Нового Завіту, її застосування можна виявити навіть у Старому Завіті. Єдиний спосіб визначити тип і антитип, тобто прообраз і його реальне втілення, – розглянути, як сам натхненний Богом автор Святого Письма ототожнює їх.

`Прочитайте 1 Кор. 10:1-13. На які події в історії посилається Павло, наставляючи Коринтську церкву? Як це стосується нас сьогодні?`

Павло згадує історичні події виходу і проводить типологічне порівняння, що ґрунтується на досвіді стародавніх євреїв у пустелі. Так Павло показує, що Бог, Який надихнув Мойсея записати ці події, мав намір використовувати їх як «приклади для нас» (1 Кор. 10:6), щоб духовний Ізраїль міг зносити спокуси в ці останні дні.

**Прочитайте уривки і визначте кожен прообраз і його реальне втілення (тип і антитип), описані Ісусом і авторами Нового Завіту.**

`Матв. 12:40`

`Івана 19:36`

`Івана 3:14, 15`

`Римл. 5:14`

`Івана 1:29`

У кожному разі Ісус і автори Нового Завіту застосовують типологію, за якою прообраз і його реальне втілення визначають відповідне пророче значення. Отже, вони вказують на ширше виконання пророцтва в подальшій історичній реальності.

`Поміркуйте про служіння в земній святині, яке було прообразом всього Плану спасіння. На підставі цього дайте відповідь: у чому важливість вістки про святиню для нас сьогодні?`
