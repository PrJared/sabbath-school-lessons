---
title:  З печі до палацу
date:   18/01/2020
---

### Біблійні тексти для дослідження
Дан. 3; Об'явл. 13:11-18; Вих. 20:3-6; П. Зак. 6:4; 1 Кор. 15:12-26; Євр. 11.

> <p>Пам’ятний вірш</p>
> «Якщо наш Бог, Якому ми служимо, може врятувати нас з палахкотючої огненної печі, то Він урятує й з твоєї руки, о царю!» (Дан. 3:17).

«У такий спосіб ці юнаки, наділені Святим Духом, засвідчили перед усіма людьми про свою віру в те, що Бог, Якому вони поклонялися, – єдиний істинний живий Бог. Такий прояв віри став найбільш промовистою демонстрацією їхніх принципів. Щоб переконувати ідолослужителів у силі й величі живого Бога, Його слуги повинні являти своє благоговіння перед Ним. Вони мають показувати, що тільки Господь гідний шанування й поклоніння і що жодні міркування, навіть збереження власного життя, не зможуть змусити їх зробити найменшу поступку служінню ідолам. Ці уроки безпосередньо стосуються нашого життя в останні дні» (Е. Уайт. У небесних оселях. С. 149). Хоч сьогодні зіткнення із загрозою смерті через поклоніння може здаватися чимось донаукових і диким, Святе Письмо ясно повідомляє, що наприкінці часу щось подібне станеться в нашому «толерантному» світі, але вже у світовому масштабі. Отже, завдяки цій біблійній історії ми можемо по-новому поглянути на проблему, з якою, згідно з Писанням, зустрінеться Божий народ.

#### Додаткове читання: Вибрані цитати Эллен Уайт

Всесвіт був свідком подій, що відбувалися біля Синаю. При зіткненні двох сил стала очевидною прірва між Божим правлінням і правлінням сатани. Знову безгрішні мешканці інших світів мали нагоду побачити наслідки відступництва сатани і ту форму правління, яку він запровадив би на небі, якби мав таку можливість. Підбурюючи людей порушувати другу Заповідь, сатана мав на меті спотворити їхнє уявлення про Божество. Усунувши четверту Заповідь, він зможе домогтися того, що вони цілковито забудуть Бога. Божі вимоги стосовно того, щоб Йому поклонялися і вшановували Його над язичницькими богами, зумовлені тим, що Він — Творець, а всі інші істоти своїм існуванням завдячують Йому. Про це повідомляється в Біблії. Пророк Єремія писав: «А Господь — Бог правдивий, Він — Бог Живий та Цар Вічний!.. боги, що неба й землі не створили, погинуть з землі та з-під неба цього! Він Своєю силою землю створив, Своєю премудрістю Всесвіт утвердив, і небо розпросторив Своїм розумом». «Кожна людина тупіє в своєму знанні, кожен золотар соромиться свого боввана, бо вилитий ним ідол, — омана, і немає в ньому духа! Марнота вони, праця на сміх, — в час покарання вони загинуть. Не така частка Яковова, бо Господь Творець усього» (Єрем.10:10—12, 14—16). {ПП 310.3}

До всього святого, до всього, пов’язаного з поклонінням Богові, не можна ставитися недбало і байдуже. Коли проголошується Слово життя, потрібно пам’ятати, що ви чуєте голос Божий через Його уповноваженого служителя. Не загубіть ці слова через свою неуважність. Якщо ви прислухаєтеся до них, вони можуть стримати ваші ноги від недобрих шляхів. {ВМ 199.2}