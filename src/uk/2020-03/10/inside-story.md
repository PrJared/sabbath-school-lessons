---
title:  Місіонерська історія
date:   04/09/2020
---

#### Сила прощення

_Ендрю Мак-Чесні_

Чоловікові, який збирався вбити продавця адвентистського магазину, не загрожує покарання, після того як влада Східного Тимору прийняла заяву від продавця пробачити злочинця за напад.

Ця справа шокувала все східно-тиморське місто Лоспалос, де справедлива відплата є суспільною нормою, тому навіть поліція з недовірою прийняла заяву про прощення злочинця від продавця Еду Вахумура.

2017 року зловмисник Ювиніл Ананія 2017 року, перебуваючи в стані алкогольного сп’яніння, встромив спис у двері магазину в спробі вбити продавця. Спис зрізав лише кінчик носа Еду.

Еду зустрівся з Ювинілом у поліцейській дільниці Лоспалоса 2019 року і підписав заяву про його прощення. Ювиніл вибачився за свої дії.

— Я прошу вибачення, – сказав він. – Дякую вам.

Ювиніл запропонував заколоти свиню і влаштувати бенкет на честь Еду, але той відхилив запрошення, пояснивши, що не їсть свинину.

Поліцейські недовірливо дивилися, як Еду підписував заяву в їхній присутності.

— Ти, як мінімум, повинен подарувати Еду корову, – сказав офіцер Ювинілу.

Напад, описаний у місіонерських історіях Суботньої школи в четвертому кварталі 2018 року, відбувся після того, як Ювиніл у нетверезому стані увірвався до магазину й почав ображати 28-річного Еду, який працював за прилавком. Еду спробував заспокоїти Ювиніла, але у відповідь почув погрози. Побачивши інших відвідувачів магазину, Ювиніл попрямував до дверей і, виходячи, пригрозив: «Уночі я повернуся і вб’ю тебе».

Тієї ночі Еду почув стукіт у подвійні двері, що були в задній частині магазину. Він підійшов до дверей, щоб подивитися, хто прийшов, і в цей момент спис пробив двері. За долі секунди Еду вдалося відскочити, але наконечник списа дістав до обличчя і відрізав кінчик носа.

Через два дні поліція прийшла до магазину, щоб запитати Еду, чи хоче він, щоб нападник потрапив до в’язниці. Еду похитав головою. «Я пробачив цій людині», – сказав він.

Поліція все одно затримала Ювиніла і посадила до в’язниці, але через тиждень його відпустили. Довгий судовий процес тривав до 2019 року, коли влада офіційно оголосили Ювиніла виправданим.

Еду став членом Церкви адвентистів сьомого дня після вивчення біблійних уроків із власником магазину Зеліндо Джо Леєм. Зеліндо сподівається, що шоковане місцеве суспільство зрозуміє, що Бог хоче пробачити їх так само, як Еду пробачив Ювиніла. Після нападу брат і сестра Еду уклали завіт із Богом, і Зеліндо сподівається, що ще багато людей наслідуватимуть їхній приклад.

— Усі говорять про рішення Еду пробачити злочинця, але ніхто не розуміє цього, – каже він. – Це сила Божа!