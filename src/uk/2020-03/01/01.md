---
title:  Для чого свідчити?
date:   27/06/2020
---

### Біблійні тексти для дослідження
Якова 5:19, 20; Луки 15:6; Соф. 3:17; Івана 7:37, 38; 1 Тим. 2:3, 4; 2 Кор. 5:14, 15.

> <p>Пам’ятний вірш</p>
> «Бо це добре і до вподоби нашому Спасителеві, Богові, Який хоче, щоб усі люди спаслися і прийшли до пізнання істини» (1 Тим. 2:3,4).

Найбільше бажання Бога – аби всі люди відгукнулися на Його любов, прийняли Його благодать, були перетворені Його Духом і спасенні для Його Царства. У Нього немає більшого бажання, ніж наше спасіння. Любов Господа безмежна. Його милість безмірна. Його співчуття нескінченне. Його прощення невичерпне. Його сила всемогутня. На відміну від язичницьких богів, які вимагали жертв, наш Бог Сам приніс найбільшу жертву. Як би сильно ми не бажали бути спасенними, Бог незрівнянно більше бажає цього. «Бо це добре і до вподоби нашому Спасителеві, Богові, Який хоче, щоб усі люди спаслися і прийшли до пізнання істини» (1 Тим. 2:3, 4). Його серце бажає вашого і мого спасіння.

Усе наше свідчення – про Ісуса. Про те, що Він здійснив для нашого спасіння, як змінив наше життя та які чудові істини містяться в Його Слові. Біблія відкриває нам, Ким є Господь та яким прекрасним характером володіє. Чому ми свідчимо? Якщо ми розуміємо, Хто Він, якщо відчули чудеса Його благодаті й силу Його любові, то не можемо мовчати. Стаючи співучасниками Христа, ми входимо в Його радість (див. Матв. 25:21, 23), бачачи людей, викуплених Його благодаттю й перетворених Його любов’ю.

#### Додаткове читання: Вибрані цитати Эллен Уайт

Бог бажає, щоб у суботу людина спрямовувала свій погляд на Його діла творіння. Природа звертається до свідомості людей, свідкуючи про живого Бога, Творця і Верховного Правителя. «Небо звіщає про Божу славу, а про чин Його рук розказує небосхил. ...» (Псал.18:2). Краса, в котру зодягнена Земля, є знаком Божої любові. Ми можемо бачити її у шпилястих горах, величних деревах, у бруньках, що розкриваються, та ніжних квітах. Усе свідчить нам про Бога. Субота вічно нагадуватиме нам про Творця, пропонуючи людям відкрити велику книгу природи та читати в ній про мудрість, силу і любов Господа. {ПП 23.5}