---
title:  Для подальшого дослідження
date:   24/07/2020
---

Прочитайте в книзі Е. Уайт «Дорога до Христа» розділ «Перевага молитви» (С. 93-104); у книзі «Свідчення для Церкви», т. 7, розділ «Робота для членів Церкви» (С. 19-24).

Коли ми молимося про інших, Бог ушановує наше посвячення Його справі й нашу залежність від Його сили, використовуючи всі ресурси Неба для перетворення людських життів. Коли наші молитви підносяться до Його престолу, ангели починають діяти за Його велінням. «Ангели-служителі очікують біля престолу, щоб негайно підкоритися повелінням Ісуса Христа у відповідь на кожну молитву, піднесену зі щирою, живою вірою» (Е. Уайт. Вибрані вісті. Т. 2. С. 377). Ми маємо запевнення в тому, що жодна молитва не втрачена, не забута Богом. Вони зберігаються на Небесах, щоб на них була отримана відповідь того часу й у тому місці, які Він вважає найкращими. «Молитва віри ніколи не буде не почута; але стверджувати, що на неї завжди буде дано саме таку відповідь, якої ми очікуємо, – значить виявляти самовпевненість» (Е. Уайт. Свідчення для Церкви. Т. 1. С. 231). Яке підбадьорення ми відчуваємо, заступаючись за наші сім’ї, синів і дочок, родичів, друзів і колег, котрі не знають Христа! Жодна щира молитва ніколи не буде втрачена. Ми не завжди можемо побачити негайні відповіді в житті тих, за кого молимося, але Бог впливає на їхні серця такими шляхами, про які ми дізнаємося тільки у вічності.

**Питання для обговорення:**

`Прочитайте Филип. 1:19; Колос. 4:2, 3; 2 Сол. 3:1, 2. Під час свого ув’язнення, у чому був упевнений Павло завдяки молитвам филип’ян? Про що він просив молитися колосян і солунян? Як ці заступницькі молитовні прохання пов’язані з наверненням душ?`

`Подумайте про реальність великої боротьби і про те, яку вона створює грандіозну історію, приховану від нашого світу. Як знання про цю боротьбу допомагає вам зрозуміти важливість молитви? Так, Ісус переміг у боротьбі, і ми знаємо, що незабаром Він здобуде остаточну перемогу. Але водночас, чому для нас важливо молитися й намагатися робити все можливе, щоб залишитися вірними Йому та працювати заради спасіння інших?`

`Назвіть деякі з перешкод для ефективнішого застосування заступницької молитви? Чи шукаєте ви якісь виправдання, щоб звільнитися від необхідності більше молитися про тих, хто потребує ваших молитов?`

#### Додаткове читання: Вибрані цитати Эллен Уайт

В Небесних оселях, «За Божою волею,» p. 80