---
title:  "Сила молитви: заступництво за інших"
date:   18/07/2020
---

Біблійні тексти для вивчення:

Об’явл. 12:7-9; Ефес. 6:12; Євр. 7:25; Ефес. 1:15-21; Дан. 10:10-14; 1 Івана 5:14-16.

> <p>Пам’ятний вірш</p>
> «Тому визнавайте один перед одним гріхи, моліться один за одного, щоби зцілитися. Бо має велику силу ревна молитва праведника» (Якова 5:16).

Члени новозавітної Церкви відчували свою потребу в молитві. «І як вони помолилися, затряслося те місце, де вони були зібрані, і всі наповнилися Святим Духом і сміливо почали говорити Боже Слово» (Дії 4:31). Зауважте: учні молилися. Вони наповнилися Святим Духом, а потім звіщали Боже Слово зі сміливістю, тобто з упевненістю.

Існував прямий зв’язок між їхніми молитвами, наповненням Святим Духом і потужним проголошенням Слова Божого. «Учні... просили благословення не лише для себе. Вони розуміли, що на них лежить відповідальність за спасіння душ і що Євангеліє має бути проповідуване світові, тому просили в Христа обіцяної їм сили» (Е. Уайт. Дії апостолів. С. 37).

Коли ми шукаємо Бога й заступаємося за ближніх, Бог працює в наших серцях, аби наблизити нас до Себе, і дає нам Божественну мудрість, щоб досягти цих людей для Його Царства (див. Якова 1:5). Він також посилено працює в їхньому житті невидимим і навіть незбагненним для нас чином, щоб привернути їх до Себе (1 Івана 5:14-17).

#### Додаткове читання: Вибрані цитати Эллен Уайт

Нам необхідно відчувати життєдайний вплив Святого Духа так само, як учні відчули його в день П’ятдесятниці. Про їхній досвід читаємо: «І по молитві їх, місце, де вони були зібрані, захиталось, і всі сповнилися Духом Святим, і говорили слово Боже із сміливістю. Більшість віруючих мали одне серце й одну душу, і ніхто нічого з майна не називав своїм, а все у них було спільне». {ВХ 257.7}

"Бог, Якому ми служимо, безсторонній. Той, Хто дав Соломонові дух мудрої проникливості, бажає і сьогодні злити на Своїх дітей таке ж благословення. {ПЦ 16.5}

«А якщо кому з вас не вистачає мудрості, — говорить Його Слово, — нехай просить у Бога, Котрий всім дає просто і не докоряє, — і буде вона йому дана».6 {ПЦ 17.1}

Коли людина, обтяжена відповідальністю й бажає мудрості більше, ніж багатства, влади чи слави, її бажання здійсниться. Така людина довідається від Великого Учителя не лише про те, що вона має робити, але й як потрібно виконати цю роботу, щоб отримати Божественне схвалення. {ПЦ 17.2}

Доки людина, обдарована Богом мудрістю і здібностями, перебуватиме у святості, доти вона не прагнутиме зайняти високу посаду, щоб правити або панувати. У міру необхідності люди повинні виконувати свої обов’язки, але справжній керівник, замість прагнення до панування, прохатиме в молитві мудре серце та вміння розрізняти добро і зло. {ПЦ 17.3}"