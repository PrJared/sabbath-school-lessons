---
title:  Для подальшого дослідження
date:   17/07/2020
---

Прочитайте в книзі Е. Уайт «Дії апостолів» розділ «Євангеліє в Самарії» (С. 103-111).

Усі люди навколо нас шукають вічного. Як влучно сказав про це Ісус: «Жнива великі, а женців мало» (Матв. 9:37). Проблема була не з урожаєм. Божественним поглядом Ісус споглядав рясний урожай там, де учні бачили тільки протистояння. У чому Христос вбачав вирішення проблеми? «Тож благайте Господаря жнив, щоб послав робітників на Свої жнива» (Матв. 9:38). Рішення полягає в тому, щоб молитися, аби Бог послав нас на Його жнива.

Помоліться такою молитвою: «Господи, я бажаю брати участь у просуванні Твого Царства. Відкрий мої очі, щоб я міг бачити сприятливі можливості, які Ти щодня відкриваєш переді мною. Навчи бути чуйним до людей. Допоможи мені говорити слова надії і підбадьорення, ділитися Твоєю любов’ю та істиною з тими, з ким я щодня спілкуюся». Якщо ви будете молитися такою молитвою, Бог здійснить у вашому житті щось незвичайне.

**Питання для обговорення:**

`Якщо ви працювали задля навернення душ до Ісуса, то знаєте, що це не завжди легко, чи не так? Звичайно, тільки Бог може навернути серця, але у Своїй мудрості Він вирішив задіяти нас, щоб ми стали частиною цього процесу. Праця навіть заради однієї душі вимагає часу, зусиль, терпіння й народженої згори любові. Які ви можете прийняти рішення, щоб померти для себе і стати ефективним свідком Христа?`

`Хто з вашого оточення не знає Господа? Що ви зробили, або робите, або повинні зробити, щоб свідчити їм?`

`Поміркуйте про Савла з Тарса. Ось той, кого, здавалося б, неможливо було навіть уявити наверненим! Однак ми знаємо, що з ним сталося. Чи варто з поспіхом судити про інших на підставі їхньої поведінки?`

`Пам’ятаючи про історію Савла, як нам зрозуміти повеління Ісуса в Матв. 7:6: «Не давайте святого псам і не кидайте ваших перлин перед свинями, щоб не потоптали їх своїми ногами і, обернувшись, не розшарпали вас»?`