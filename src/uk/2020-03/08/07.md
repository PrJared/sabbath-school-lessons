---
title:  Для подальшого дослідження
date:   21/08/2020
---

«Багато людей не вірить у Бога і втратили довір’я до людини. Але вони цінують виявлені до них співчуття й допомогу. Коли вони бачать, що хтось приходить у їхню оселю не задля людської слави або винагороди, а щоб послужити хворим, нагодувати голодних, одягнути нагих, потішити засмучених і лагідно вказати на Того, Чиїм посланцем любові й милості є людина-працівник, – це зворушує їхні серця. Пробуджується вдячність. Запалюється віра. Вони бачать, що Бог піклується про них, тому готові слухати Його Слово» (Е. Уайт. Служіння зцілення. С. 145).

Безкорисливе служіння Ісуса відкриває серця, руйнує забобони та сприяє сприйнятливості до Євангелія. Церква – це тіло Христове, вона всюди задовольняє потребу людей у любові. Господь посилає нас у світ, щоб у Його Ім’я змінити ситуацію. Хоч, звичайно, ми повинні виявляти обережність, аби не бути опоганеними світом (а це вельми реальна загроза для нашої Церкви), однак повинні навчитися досягати людей там, де вони перебувають. Нехай Господь через нас виводить людей звідти, де вони перебувають, і приводить туди, де вони повинні бути.

**Питання для обговорення:**

`Чому милосердне служіння Христа володіє такою великою силою, що здатне руйнувати забобони й відкривати серця людей для слухання духовних істин? Спробуйте уявити, наскільки ефективнішим було б наше свідчення як народу, якби ми виявляли таку саму самовіддану турботу про інших, яку виявляв Ісус.`

`Згадайте про випадок, коли ви сказали те, що могло бути істинним, правильним і навіть необхідним, але сказали це невідповідним тоном або з невідповідним виразом обличчя. Чи отримали ви з цього досвіду урок, який допоміг би вам більше так не чинити, наприклад: ви вирішили чекати, доки заспокоїтеся, перш ніж говорити тощо?`

`Ще раз подумайте про те, що всі зцілені й навіть воскрешені Христом люди врешті-решт померли. Що це говорить нам про те, на що ми маємо звертати найбільшу увагу в нашому служінні ближнім?`

`Які нові види служіння може почати ваша церква в суспільстві?`

`Як за допомогою нашого служіння фізичним потребам людей ми можемо відкривати духовні істини нужденним?`