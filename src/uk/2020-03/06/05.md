---
title:  Визначаючи наші дари
date:   05/08/2020
---

`Порівняйте 1 Кор. 1:4-9 з 2 Кор. 1:20-22. Що ці тексти говорять нам про Божі обітниці й особливо про духовні дари, дані перед Другим приходом Христа?`

Бог обіцяє, що безпосередньо перед поверненням Христа Його Церква виявить усі дари Святого Духа. Божі обітниці надійні. Господь дав свідчення Святого Духа в наші серця, аби привести кожного з нас до розуміння даних Ним дарів. Бог дає нам дари і за допомогою Свого Духа відкриває їх нам.

`Прочитайте Луки 11:13; Якова 1:5; Матв. 7:7. Якщо ми хочемо визначити дані нам Богом дари, що Він запрошує нас зробити?`

Ми отримуємо дари Духа, коли присвячуємо себе Богові, а потім просимо Його відкрити нам ці дари. Коли наші серця звільняться від самовихваляння і нашим пріоритетом стане служіння Ісусові, Його Дух наділить нас духовними дарами, які Він має для нас. «Тільки після того, як через віру й молитву учні цілковито підкорили себе Його перетворювальній дії, вони пережили злиття Духа. Тоді в особливому розумінні небесне майно було доручене послідовникам Христа... Ці дари вже наші в Христі, але справжнє володіння ними залежить від нашого прийняття Божого Духа» (Е. Уайт. Наочні уроки Христа. С. 327).

Духовні дари (див. 1 Кор. 12:4-6) – це якості, якими наділяє Бог, щоб ми могли ефективно служити Йому. Служіння – основна сфера, де ми можемо виявляти наші дари, а церковні заходи – це конкретні події, які дозволяють нам використовувати ці дари. Духовні дари не надходять повністю розвиненими. Коли Святий Дух спонукає вас до участі в служінні, моліться, щоб Він привів вас до певної сфери служіння і ви могли розвивати свій дар, беручи участь у місіонерських заходах.

`Якими конкретними дарами наділив вас Господь? Як ви можете вдосконалити ці дари для служіння Йому?`

#### Додаткове читання: Вибрані цитати Эллен Уайт

"Багатство й високе становите, дороге обладнання, архітектура й умеблювання не мають суттєвого значення для успіху Божої справи, так само як і досягнення, що викликають оплески публіки та сприяють марнославству. Світський зовнішній блиск, яке б сильне враження він не справляв, не має жодної цінності в очах Бога. Понад усе видиме й дочасне Він цінує невидиме й вічне. Перше має вартість лише тоді, коли воно виражає друге. Краса найвишуканіших творів мистецтва не може порівнятися із красою характеру, котрий є плодом роботи Святого Духа в душі. {СЗ 18.3}

Бог може використати кожну людину тією мірою, якою може наповнити храм її душі Своїм Духом. Робота, яку Він прийме, — це робота, що відображає Його образ. Як свої посвідчення передсвітом Його послідовники повинні мати незгладимі риси Його безсмертних принципів. {СЗ 19.3}"

Дух Святий, Представник Божий на землі, є найбільшим з усіх дарів. У Ньому сховані всі «добрі даяння». Сам Творець не може дати нам нічого більшого і кращого. Якщо ми благаємо Господа зглянутися над нами у біді та керувати нами через Духа Святого, то Він ніколи не відмовить нам у нашому проханні. Навіть батьки можуть відвернутися від своєї голодної дитини, але Бог ніколи не залишить без уваги благання знемагаючої душі. Як зворушливо Він говорить про Свою любов! Через пророка Ісаю Він звертається до тих, котрі думають, що Бог залишив їх у дні важких переживань: «І сказав Сіон: Господь кинув мене, і Господь мій про мене забув… Чи ж жінка забуде своє немовля, щоб не пожаліти їй сина утроби своєї? Та коли б вони позабували, то Я не забуду про тебе! Отож на долонях Своїх тебе вирізьбив Я» (Ісая 49:14-16). {НПЩЖ 98.2}