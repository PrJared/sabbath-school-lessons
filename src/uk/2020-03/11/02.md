---
title:  Ісус – основа нашого свідчення
date:   06/09/2020
---

У кожного з нас як християн є своя історія, яку ми можемо розповісти, історія про те, як Ісус змінив наше життя і що Він зробив для нас.

`Прочитайте Ефес. 2:1-10. Якими ми були до свого навернення до Христа? Що змінилося, відколи ми прийняли Христа? До нашого навернення до Христа (Ефес. 2:1-3).`

`Після того, як ми прийняли Христа (Ефес. 2:4-10).`

Яке дивовижне перетворення! Перш ніж познайомитися із Христом, ми були «мертвими через ваші переступи й гріхи», «жили за звичаєм цього світу», «виконуючи волю тіла», «були від природи, як і інші, дітьми гніву». Тобто до свого навернення до Христа ми безцільно блукали по життю і були загиблими.

Можливо, у своєму житті ми відчули те, що здавалося щастям, але також переживали душевну тугу та нездійснені надії. Навернення до Христа й усвідомлення Його любові повністю змінили наше життя. Тепер у Христі ми справді «ожили». Через «велике багатство» Його благодаті й доброти до нас ми отримали дар спасіння. Бог воскресив нас «з Ним, і в Ісусі Христі посадив разом на небесах, щоб у доброті до нас в Ісусі Христі в майбутніх віках показати надзвичайно велике багатство Своєї благодаті». У Христі життя набуло нового значення й нового змісту. Як проголошує Іван: «У Ньому було життя, – і життя було Світлом людей» (Івана 1:4).

`Прочитайте Ефес. 2:10. Що цей текст говорить нам про важливість добрих діл у християнському житті? Як ми розуміємо цю ідею в контексті спасіння через віру «незалежно від діл Закону» (Римл. 3:28)?`

`Як змінилося ваше життя завдяки Христу? Які зміни у вас могли б допомогти ще комусь прийти до пізнання Ісуса?`

#### Додаткове читання: Вибрані цитати Эллен Уайт

Гріх робить нас чужими Богові. Наші душі паралізовані. Самі по собі ми не здатні жити святим життям, як і паралізований не міг ходити. Багато хто усвідомлює свою безпомічність і прагне духовного життя, яке привело б до гармонії з Богом, але марно намагається досягти його. У відчаї вони волають: «Нещасна я людина! Хто визволить мене від цього тіла смерті? » Нехай усі зажурені, неспокійні душі звернуть свій погляд угору! Спаситель схиляється над тими, за кого Він заплатив Своєю кров’ю, і з невимовною ніжністю та співчуттям промовляє: «Чи хочеш стати здоровим?» Він запрошує тебе піднятись у здоров’ї та мирі. Не чекай, поки відчуєш себе здоровим. Повір Його слову, і воно виконається. Підкори вчасну волю Христові. Служи Йому й чини за Його словом, і отримаєш силу. ... Він хоче дати життя душі, «мертвій у гріхах». Він звільнить полоненого, зв’язаного ланцюгами духовних слабкостей, нещастя і гріха. {ХНС 180.2}