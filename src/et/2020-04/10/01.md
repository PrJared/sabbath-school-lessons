---
title:  Harimine kaunite kunstide ja loodusteaduste alal  
date:  28/11/2020  
---

### Selle nädala õppeaine
Rm 1:18–21; Ps 19:2–7; 96:9; 1Ms 3:6; 1Tm 6. ptk; Õp 1. ptk; Ii 38. ptk.

> <p>Juhtsalm</p>
> „Taevad jutustavad Jumala au ja taevalaotus kuulutab tema kätetööd“ (Ps 19:2).

„Kunstiks ja teaduseks“ nimetatav on hariduse osa. Mida aga eeldab piibelliku vaatenurga alt kunstide ja teaduse õppimine või õpetamine? Kas esitame näiteks kimbukese piiblisalme, millel on kokkupuude kaasaja meditsiini või kunstiajaloo teatud küljega? Seda tehes saame siduda oma praktilised õppetunnid Jumala imeväärse väega luua meie keerukas maailm. Kuid õpikusse lihtsalt Pühakirja tekstide lisamine on vaid osake tõelisest kasvatusest – päästvast ja lunastavast kasvatusest.

Et selline haridus päriselt toimiks, vajame Jumala Sõna, et teada, kuidas iga õppeainet õpetada – humanitaarteadustest molekulaarbioloogiani. Ilma Sõnata kaotame silmist Jumala erakordse suuruse, Tema suveräänsuse meie maailma Loojana ja Alalhoidjana. Õppides nägema seda, kuidas Jumal oma orgaanilist ja eesmärgipärast kätetööd vaatab, hakkame paremini aru saama, kuidas vastavat õppeainet saab õpetada ja peab õpetama.

Sellel nädalal vaatleme mõningaid põhimõtteid, mis puudutavad kaunite kunstide ja loodusteaduste õpetamist kristlikust vaatenurgast ja maailmavaatest lähtudes.

_Selle nädala õppetükki õppides valmistud hingamispäevaks, 5. detsembriks._