---
title:  Eksituse asjatundjad  
date:  01/12/2020  
---

Teame, et kunsti ja filosoofiat, mis Jumalat ei austa, on meie maailmas rohkem kui küll. Paljud ütlevad, et kristlased ei tohiks koguni siseneda sellisesse halva kuulsusega mõjusfääri. Seitsmenda päeva adventistid-kristlased peavad igatahes vaagima, kas teenida oma tegevusega teatud tööstusharusid, kas toetada teatud algatusi, kas tarbida teatud meediat.

`1Tm 6. peatükis antakse meile selged juhised selle kohta, mille otsiskelu peaksime vältima, ning meile jagatakse ka rohkesti selgitust. Mille tagaajamise eest Paulus 1Tm 6:9, 10 hoiatab?`

`Loe kogu ülejäänud 1Tm 6. peatükk. Millised toiminguid Paulus heaks ei kiida?`

Näed, et 1Tm 6:20 hoiatab Paulus „vastuoksa õpetusist, mida pahasti tarkuseks nimetatakse“ (1926 ja NKJV). Kuigi tema tegutsemiskeskkond oli teine, kehtib see põhimõte endiselt. Mõtle igasugusele teabele, igasugusele õpetamisele, kõikidele uskumustele (mitte üksnes nüüd, vaid kogu inimajaloo jooksul), mis olid täiesti valed. Inimesed suudavad tõepoolest saada asjatundjaiks eksituse alal.

Ligi 2 000 aastat uskusid maailma targimad inimesed, eksperdid, et Maa istus liikumatult keset universumi, samas aga tiirlesid tähed ja planeedid ringiratast selle ümber. Selle veendumuse toestamiseks kasutati väga keerukat matemaatikat ja teaduslikkust, kuigi tuli välja, et peaagu igas üksikasjas oli see vale. Seepärast võime öelda, et nood inimesed olid asjatundjad eksituse alal ning nende õpetus oli kindlasti selline, mida „pahasti/valesti tarkuseks nimetati“.

`Tänapäeva bioloogiateadused, näiteks, on rajatud eeldusele, et elu algas miljardeid aastaid tagasi juhusest, ilma Jumalata ja ilma mingi eesmärgita. Samas on sellest õpetusest võrsunud tohutu hulk keerukat ja üksikasjalikku teaduslikku kirjandust. Mida saame sellest õppida tõsiasja kohta, et inimesed võivad olla asjatundjad eksituse alal? Kuidas peaks see arusaam mõjutama kristlikku haridust üldiselt ja loodusteaduste õpetamist eriti?`