---
title:  Toetav Mõte  
date:  04/12/2020  
---

On kaks põhjust, miks teadus, mis mõistab nii paljut õigesti, mõistab päritolu valesti: esiteks, teadus, mis uurib loodust, peab vastused leidma ainult loodusmaailmast. Teiseks võtab teadus tõena seda, et loodusseadused peavad jääma konstantseks, muutumatuks. Mõlemad eeldused on valed siis, kui kõne all on päritolu.

Võtame esimese, mis ootab loodusnähtustelt looduslikke põhjuseid. Selline eeldus sobib hästi orkaani jälitamiseks, kuid on enam kui väärtusetu päritolu seletamiseks, mis algab sõnadega: „Alguses lõi Jumal taeva ja maa“ (1Ms 1:1). Mida saab üleloomulikku päritolu eitav teadus õpetada meile läbinisti üleloomuliku päritolu kohta?

Ja looduse muutumatus? Tundub loogilisena, välja arvatud see, et Rm 5:12 ütleb: „Sellepärast, nii nagu üheainsa inimese kaudu on patt tulnud maailma ja patu kaudu surm, nõnda on ka surm tunginud kõikidesse inimestesse, kuna kõik on pattu teinud.“ Midagi sellist ei saa toimuda ilma looduskeskkonna katkemiseta ja omaduste teistsuguseks muutumiseta kõiges, millega teadus nüüd kokku puutub. Maailm, milles ei olnud surma, erineb teravalt kõigest sellest, mida tänapäeval uurida saame, ning eeldada, et need maailmad on samasugused, kuigi nad ei ole, viib samuti eksitusse.

Järelikult satub teadus päritolu suhtes eksiteele sellepärast, et teadus eitab loomise kaht tähtsat sõlmpunkti: loomise taga olevat üleloomulikku jõudu ning terava füüsilise järjepidevuse katkemist algse loomingu ja nüüd meie ees oleva vahel.

**Küsimused aruteluks:**

`1. Rääkige klassis ilust. Mis on ilu? Kuidas seda määratleme? Kuidas määratleb ja mõistab kristlane ilu teistmoodi kui mittekristlane?`

`2. Kristus võinuks tulla maa peale sädeleva mõistusega teadlasena ning saada rikkaliku tasu oma murrangulise uurimistöö eest. Ta võinuks pälvida tohutu kuulsuse oma muusikaliste etteastetega. Seevastu tuli Ta ja õppis välja tagasihoidlikuks käsitööliseks. Ta osales loomises, kuid Ta õppis lihtsa ameti ja täitis oma kohustusi kuulekalt. Kuidas julgustab see meid, ükskõik, kus me oma haridus- või ametiteel oleme?`

`3. Kuigi iga kristlane ei saa kutset õpetada koolides, võivad kristlased alati õpetada kaasinimesi sõna ja teoga, ettekavatsetult või täiesti teadmatult. Milliseid harjumusi peab kristlane viljelema selleks, et olla nii Kristuse õpilane kui ka maailma õpetaja?`

---
  
Annetus >> kohalik kogudus  
  
Päikeseloojang 15.27