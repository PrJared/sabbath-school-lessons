---
title:  Rumalus ja tarkus  
date:  02/12/2020  
---

`Loe läbi Õp 1. peatükk. Milline õpetus koorub siit õige kristliku hariduse jaoks?`

Piibel võrdleb pidevalt rumalust ja tarkust. Õpetussõnade raamat teeb hästi, kui tuletab meile meelde tuisupäise käitumise ohte ning alpide seltskonnast hoidumist. Vahe on selge: Jumal soovib, et Tema rahvas otsiks tarkust, hindaks seda kõrgelt ja oleks sellega täidetud.

Kunstide ja teaduse õppurid kasutavad oma andeid teadmiste omandamiseks ja püüdlevad õpinguis tipptaseme poole. Nende ainete õpetajad teevad sama. Teadmiste ja oskuste tõttu oleme võimelised teaduslikuks läbimurdeks ning kunstiliseks meisterlikkuseks.

Kuid mis mõte on kunstidel ja teadusel kristlikust vaatenurgast, kui nendega ei kaasne teadmist õige ja vale, hea ja halva, tõe ja eksituse vahest? Võib näiteks lugeda pisut mõne maailma silmis suurimaks kunstnikuks peetud inimese elust, nägemaks, et imelise oskuse ja ande olemasolu ei võrdu kõlbelise ega õiglase eluga. Võib targutada sellegi üle, et küllap on bioloogiliste ja keemiliste massihävitusrelvade loomisse kaasatud suured teadlased kõrgelt haritud, väga andekad, kuid millised on nende töö viljad? Nagu eelnevalt öeldud – tarkus iseenesest ei ole möödapääsmatult hea.

`Loe Õp 1:7. Kuidas toob see salm esile peamise õiges kristlikus hariduses?`

`Üks Nobeli preemia võitja, ateist, mees, kes uurib universumit ja selle taga olevaid füüsikalisi jõude, kirjutas: „Mida mõistetavam universum tundub, seda mõttetum see näib.“ Mida räägib see meile tõsiasjast, et teadmine iseenesest võib olla mõttetu, kuid hullem veel – juhtida suurde eksitusse?`