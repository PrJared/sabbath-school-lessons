---
title:  Õpilane, kes mõistab  
date:  05/11/2020  
---

Jeesus ja Tema järelkäijad suundusid Jeruusalemma poole. Nagu Heroodes oli olnud rahutu Ristija Johannese pärast, nii olid ametikandjad (nende hulgas Heroodes) rahutud Jeesuse pärast. Jeesuse järelkäijate hulgas olid ka vaesed ja muidu vähekindlustatud inimesed, kes ootasid meeleheitlikult muutust.

Üle kõige soovis Jeesus tuua maailmale lootust. Kuid nüüdseks oli Ta kindel, et kõige mõjukamad ja eelistatumad kavatsesid teha kõik võimaliku, et Tema missiooni nurjata. Nad ei tahtnud Temale järgneda.

Jeesuse õpilaste siseringi vaadates näivad kaksteist jüngrit olevat Jeesuse poolel. Kuid samas tundub nende edasiliikumine olevat takistatud – nad liiguvad _justkui pimesi._ Näiteks kutsub Meisterõpetaja (Mk 8:31–33) oma õpilasi nägema nende jaoks raskesti nähtavat. See tähendab, et nad on veel mitmeti vaimulikult pimedad selle suhtes, mis on tegelikult oluline (vt Mk 8:37).

Kõik see loob tausta Jeesuse kohtumisele kellegagi, kes _näeb_.

`Loe lugu Jeesusest ja pimeda kerjuse Bartimeuse tervendamisest. (Vaata Mk 10:46–52.) Näed suurt halastust, mida Jeesus ilmutab. Nüüd mõtle sellele, kuidas pimeda mehe soov näha paneb ta järgima Jeesust teel, mis viib Jeruusalemma. Kas sulle tundub, et Markus vastandab siin Bartimeust teisetele jüngritele? Kuidas heidab lugu valgust sellele, mida tähendab sinu jaoks tajuda Meisterõpetajat?`

Bartimeus on tahtnud näha sülelapse juuksekiharaid ja küpse nisu värvi. Kuid nägemine pole ainult füüsiline. Teisisõnu, see lugu on vaimulikust nägemisest. See on aru saamisest, _omandamisest_ – selle taipamisest, mida Meisterõpetaja tegelikult silmas peab. Füüsiline nägemine on üks. See on oluline ja Jeesus teab seda. Kuid Jeesus teab sedagi, et iga inimese sügavaimaks sooviks on uus ja parem elu.

`Loe Hb 5:12–14. Mida õpetab see meile õige hariduse kohta?`