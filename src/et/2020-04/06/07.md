---
title:  Toetav Mõte  
date:  06/11/2020  
---

Loe Ellen G. White’i raamatust „Tee Kristuse juurde“ peatükki „Kristuse järelkäija mõõdupuu“, lk 57–65.

Ellen White ütleb meile (muu hulgas), et siis, kui saame päriselt Meisterõpetajast aru, „igatseme me peegeldada tema olemust, hingata tema vaimu, täita tema tahet, olla kõiges temale meelepärased“ („Tee Kristuse juurde“, lk 58). Jeesuse Kristuse seltsis, ütleb ta, muutuvad „kohustused meeldivaks“ („Tee Kristuse juurde“, lk 59). Vaata nüüd Piiblist Matteuse evangeeliumi 5.–7. peatükki. Siin on kirjas mäejutlus, üks suurimaid kokkuvõtteid sellest, mida Meisterõpetaja soovis, et Ta õpilased teaksid, ning ühtlasi Tema rajatava kuningriigi põhiteemad.

**Küsimused aruteluks:**

`1. Nii nagu Jumal kõnetas Aadamat, Eevat ja Jaakobit, nii kõnetab Jeesus ka meid. Ta seob end meie sügavaimate igatsustega ning jahmatab meid (nagu Ta jahmatas Bartimeust) sellega, et paneb meid uuesti läbi mõtlema, kes me oleme ja kuhu läheme. Mõtle selle valgel, kuidas õpetame Piiblit oma lastele ja üksteisele. Mille poolest erineb Piibli keskpärane õpetamine sellisest mõjuvast õpetamisest, mis toob päriselt inimese elus esile muutuse?`

`2. Kas küsimus, kus sa oma eluteel oled, on puhtalt _isiklik_ või oleks abi sellest, kui arutled selle üle usaldusväärse inimesega? Kuidas laseb mõte, et kogudus on „Kristuse ihu“ (1Kr 12:27) mõista, et vestlemine kaasinimestega saab olla üks neist viisidest, mille kaudu Jumal tahab sulle teadmisi anda?`

`3. Õppisime neljapäevases osas, et niipea, kui Bartimeus nägema hakkas – niipea, kui ta vabastati füüsilisest (ja vaimulikust) pimedusest – „läks ta Jeesusega _teele kaasa_“ Jeruusalemma. Sellel teel kuulis ta iga päev Meisterõpetaja tarkust. Võime nüüd eeldada, et ta igatses peegeldada Tema olemust, hingata Tema vaimu, täita Tema tahet. Miks on kellegi meelest „meeldiv“, nagu „Tee Kristuse juurde“ sõnastas, taotleda seda kõrget taset, mille Jeesus mäejutluses püstitab?`

`4. Mõtiskle veel neljapäevase osa lõpus oleva küsimuse üle. Kuidas õpime vahet tegema hea ja halva vahel? Kuidas määrame, mis on hea ja mis on halb? Ning miks on teadmisest endast veel tähtsam see, mida me sellega peale hakkame?`

---
  
Annetus >> Kohalik kogudus  
  
Päikeseloojang 16.14