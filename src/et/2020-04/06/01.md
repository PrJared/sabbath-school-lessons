---
title:  Veel Meisterõpetaja õppetunde  
date:  31/10/2020  
---

### Selle nädala õppeaine
1Ms 3:1–11; Rm 5:11–19; 1Ms 28:10–17; Jh 1:1–14; Mt 15:21–28; Mk 10:46–52.

> <p>Juhtsalm</p>
> „Ja Jeesus ütles talle: „Mine, sinu usk on su päästnud!“ Ja kohe nägi ta jälle ning läks Jeesusega teele kaasa“ (Mk 10:52).

Kes meist poleks kunagi enda pärast häbi tundnud? Kes meist poleks teinud midagi, millele on valus mõelda ning mille puhul tarduksime õudusest, kui keegi sellest teada saaks? Tõenäoliselt oleme kõik sealmaal olnud, eks ole?

Kujuta siis ette, mida tundsid Aadam ja Eeva pärast keelatud vilja söömist. Või Jaakob, kui ta kasutas pettust, et isa soosiks teda rohkem kui vanemat venda, ning pidi hiljem oma venna viha eest põgenema. Kuidas ta tol öösel magas? Ja kujutle, et oled abielurikkumiselt tabatud naine (Jh 8:4). Taavetki oli sama pattu teinud ja 32. psalm on tema südantlõhestav ülestunnistus ning kirjeldus oma enesetundest.

See ongi üks põhjus, miks on evangeelium kõikihaarav ning Kristuse surm kehtib kogu inimkonna jaoks. Erinevustest hoolimata ühendab meid üks: meie patusus.

Järelikult peab õige kristlik kasvatus näitama meie sünge olukorra ainsat lahendust. Sellel nädalal vaatleme oma ainsat lahendust, oma Meisterõpetajat.

_Selle nädala õppetükki õppides valmistud hingamispäevaks, 7. novembriks._