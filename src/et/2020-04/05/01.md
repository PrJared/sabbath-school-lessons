---
title:  Meisterõpetaja Jeesus  
date:  24/10/2020  
---

### Selle nädala õppeaine
Hb 1:1–4; 2Kr 4:1–6; Jh 1:14, 18; 14:1–14; Fl 2:1–11; 2Kr 5:16–21.

> <p>Juhtsalm</p>
> „Sest see, kes ütles: „Pimedusest paistku valgus!“, on Jumal, kes on hakanud särama meie südames, et tekiks tunnetuse valgus Jeesuse Kristuse isikus olevast Jumala kirkusest“ (2Kr 4:6).

Billy Graham räägib loo ajast, mil ta külastas kindrali seltsis välihaiglas olevaid sõdureid. Üks noor sõdur „oli nii sandistatud, et ta lamas välivoodil näoga allapoole“. Arst sosistas Grahamile: „Kahtlen, kas temast kunagi enam käijat saab.“ Sõdur pöördus kindrali poole: „Söör… ma võitlesin teie eest, aga ma ei ole teid kunagi näinud. Kas võiksin näha teie nägu?“ Seepeale heitis kindral pikali, libistas ennast välivoodi alla ja rääkis sõduriga. Graham nägi, kuidas sõduri pisar langes kindrali põsele.

Jeesuse sündimise ajal oli inimkond sandistatud ja jooksis verd ning vajas tervendavat Jumala nägemist. Justkui oleks inimsugu anunud: „Oo Jumal, kas me võiksime näha Su nägu?“ Saates oma Poja siia planeedile, läkitas Isa missioonile Meisterõpetaja – näitama inimsoole Tema nägu. Sellest ajast peale on meil olnud imeline eesõigus näha „Jeesuse Kristuse isikus olevat Jumala kirkust“ (2Kr 4:6).

Mida saame Meisterõpetajalt õppida, kui vaatleme Tema teekonda maa peal?

_Selle nädala õppetükki õppides valmistud hingamispäevaks, 31. oktoobriks._