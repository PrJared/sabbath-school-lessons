---
title:  Toetav Mõte  
date:  30/10/2020  
---

Loe Ellen G. White’i raamatust „Kasvatus“ peatükki „Jumalast saadetud Õpetaja“, lk 73–83.

„Jumalast saadetud Õpetaja on kogu tõelise õppetöö keskus. Lausudes sõnad: „Mina olen Esimene ja Viimne ja Elav“, „Mina olen A ja O, algus ja ots“ (Ilm 1:17, 18; 21:6), pidas Päästja ühtviisi silmas nii meie aja kasvatustööd kui ka seda tööd, millega Tema umbes kaks tuhat aastat tagasi algust tegi. Kui meil on selline Õpetaja ja selline võimalus saada jumalikku haridust, siis oleks ju meeletus otsida Temast väljaspool olevat haridust? See oleks sama, mis püüda olla tark ilma Tarkuseta ja Tõde hüljates olla tõearmastaja. See tähendaks otsida valgust mujalt kui Valguselt ja Elu kõrvale heites otsida olemasolu. See oleks sama, mis hüljata elava vee Allikas ning raiuda pragulisi kaevusid, mis ei pea vett.

Vaata, Ta kutsub ikka veel: „Kellel on janu, see tulgu minu juurde ja joogu! Kes usub minusse, nagu ütleb Kiri, selle ihust voolavad elava vee jõed.“ „Vesi, mille mina talle annan, saab tema sees igavesse ellu voolavaks allikaks“ (Jh 7:37, 38; 4:14).“ – Ellen G. White, „Kasvatus“, lk 83.

„Armas õpetaja… Kõrgeima ettevalmistusena sinu tööks pööran su tähelepanu õpetajate Ülema sõnadele, elule ja tegevusele. Kutsun sind üles mõtlema Temale. Siin on su tõeline paleus. Silmitse seda, mõtiskle selle üle, kuni jumaliku Õpetaja Vaim võtab su südame ja elu oma valdusesse.

„Aga meid kõiki, kes me katmata palgega vaatleme Issanda kirkust peegeldumas, muudetakse samasuguseks kujuks kirkusest kirkusesse“ (2Kr 3:18).

Siin on sinu õpilastele avaldatava mõju saladus: peegelda Teda!“ – „Kasvatus“, lk 282.

**Küsimused aruteluks:**

`1. Millised väärtushinnangud ja tegevused on kristlike õpetajate ja õpilaste jaoks olulised, kui nad võtavad tõsiselt mõtet õppida lihasse tulnud Meisterõpetajalt?`

`2. Kristlasest lapsevanemate ja õpetajate mõõdupuu on kõrge – peegeldada Jumala iseloomu nii, nagu seda ilmutas lihasse tulnud Jeesus. Mida peaksime tegema siis, kui me selle mõõdupuuni ei küündi?`

`3. Arutlege klassis neljapäevase osa lõpus oleva küsimuse üle. Mida õpetab meile Jumala iseloomu kohta Jeesuse sündimine, elu ja surm? Miks peaks see meid lohutama, eriti suurte katsumuste aegadel?`

---
  
Annetus >> Balti Unioon  
  
Päikeseloojang 16.31