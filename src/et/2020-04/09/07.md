---
title:  Toetav Mõte  
date:  27/11/2020  
---

„Maise suuruse ootajatele valmistasid Kristuse sõnad pettumuse. Mäejutluses püüdis Jeesus kummutada eelarvamusi, mida oldi hellitatud aastaid. Jeesus soovis anda kuulajaile õige arusaamise oma kuningriigist ja iseloomust. Ent Ta ei rünnanud inimeste eelarvamusi. Ta nägi patust põhjustatud viletsust, kuid ei rõhutanud rahva haletsusväärset olukorda. Ta õpetas neile sootuks paremat kui see, millele nad seni olid toetunud! Kummutamata nende ettekujutusi Jumala riigist, rääkis Ta neile sinna saamise tingimustest, ja jättis järeldused nende teha. Sel päeval kõneldud tõed on meie jaoks sama väärtuslikud. Me vajame sügavat Jumala riigi põhialuste tundmist.“ – Ellen G. White, „Ajastute igatsus“, lk 299.

**Küsimused aruteluks:**

`1. Robert Louis Stevenson sündis 1850. aastal Šotimaal Edinburghis. Stevenson meenutab, kuidas ta ühel õhtul, kui lapsehoidja oli teda magama panemas, lipsas akna juurde ja nägi kütkestavat vaatepilti. Tänaval käis laternasüütaja ühe gaasilambi juurest teise juurde. Lapselikus vaimustuses kutsus ta lapsehoidja enda juurde ja ütles: „Vaata seda meest! Ta torkab auke pimedusse!“ Millise osa on Jumal andnud sulle valguse ja armastuse toomiseks sinu kogukonda? Kui sa pole selles väga kindel, kutsu mõni koguduseliige enda kõrvale istuma ja arutlege selle üle, mida koos ette võtta.`

`2. Kuna kogudus on Jumala kaaslane maailmani jõudmisel, peame omaks võtma Jeesuse sõnad ja töö. Lihassetuleku tõelisus – see, et Jumal tuleb meie juurde, elab meie maailmas, võitleb ja naerab ja nutab koos meiega – meenutab meile, et meid kutsutakse hoolima enda ümber olijaist. Kuidas sa seda teed? Kuidas rakendad oma koguduse noori selles töös kaasa lööma?`

`3. Mõtle kohustusele, mis meil seitsmenda päeva adventistidena on – õpetada kaasinimestele neid imelisi tõdesid, mis meile on antud. Kuidas saab ja võiks kohalik kogudus olla otsustava tähtsusega niisuguste tõdede õpetamisel kaasinimestele? Kuidas saab kogudus samas olla turvaline koht nende imeliste tõdede üle arutlemiseks inimestega, kes esitavad tõdede kohta keerulisi küsimusi? Mida saad sina teha sellise keskkonna loomiseks, kus saab esitada murettekitavaid küsimusi?`

`4. Vestelge, mille poolest on ühiskond, milles elate, kultuuriliselt erapoolik. Mil viisil saab su kogudus õpetada kaasinimesi tõusma neist eelarvamustest kõrgemale ning toimima Pühakirja õpetuste kohaselt?`

---
  
Annetus >> Eesti Liidu ehitusfond  
  
Päikeseloojang 15.34