---
title:  Uus loodu  
date:  21/12/2020  
---

`„Tema pühib ära iga pisara nende silmist ning surma ei ole enam ega leinamist ega kisendamist, ning valu ei ole enam, sest endine on möödunud“ (Ilm 21:4). Mida räägib see meile erinevusest käesoleva maailma ja uue loodu vahel, kus ei ole enam surma, kurbust ega valu?`

Üks kristlane rääkis oma sõbrale evangeeliumi lootusest ja igavese elu tõotusest Jeesuse Kristuse kaudu. Kuulaja reageeris kogu mõttekäigule negatiivselt. „Igavene elu?“ ütles ta judisedes. „Kohutav mõte! Meie 70–80 aastat siin on juba küllalt halb. Kes tahaks seda igavikuks venitada? See oleks põrgu.“

Selle inimese jutus oli mõte sees, välja arvatud arusaamatus, et igavene elu ei ole lihtsalt selle elu jätk. Palun väga, kes seda tahaks? Küll aga ütleb äsjaloetud piiblisalm meile, et vana möödub ja kõik saab uueks.

**Mida räägivad järgmised kirjakohad meile tulevasest uuest elust?**

`2Pt 3:10–13`

`Ilm 21:1–6`

`Kõige selle juures on meie jaoks tähtis küsimus: mida läheb vaja selleks, et uuest elust osa saada? Kuidas sinna saada? Kuidas olla kindlad, et me sellest osa saame? Mis (kui midagi) seisab teel ees ja takistab meid osa saamast sellest, mida Jumal on meile Jeesuses tõotanud?`