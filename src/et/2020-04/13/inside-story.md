---
title:  Misjonilugu  
date:  25/12/2020  
---

#### Hingamispäeval pole vaikset tööd

_Selle loo on kirjutanud Gary Rogers._

Minu ehitusbrigaadil oli kõik valmis, et panna katus peale Elus Olulise Keskusele, linlikule mõjukeskusele, mida ehitasime Kambodža suuruselt teise linna Battambangi. Niisiis helistasin pealinna Phnom Penhi firmasse, et saada katuse tegemiseks vajalikud töölised. Enne lepingu lõplikku allkirjastamist selgitasin, et me esindame üht kristlikku kirikut ega tööta laupäeviti. Mulle kinnitati, et katus saab valmis enne seda päeva.

Kuid pärast tööliste saabumist sain kiiresti aru, et enne hingamispäeva nad tööga valmis ei saa. Saatsin peakontorisse elektronkirja, kus tuletasin meelde meie lepingutingimusi. Mu telefon helises kolmapäeval, kui rääkisin ehitusplatsil ühe oma töötajaga, Koy Sopaoniga. „Helistame teie elektronkirja peale,“ ütles firma vastutav töötaja. „Meil on tarvis laupäeval lõpetada. Kui poisid ei saa laupäeval töötada, siis tuleb meil maksta esmaspäevani ootamise eest lisaraha.“

„Rääkisime sellest varem,“ vastasin ma. „Me ei saa laupäeval töötada.“

Vastutav töötaja muutis lähenemisviisi. „Oleme vaikselt,“ lubas ta. „Me ei tee kära. Meil ei ole laupäeval vaja kasutada vasaraid või muid heli tekitavaid tööriistu. Mitte keegi ei teagi, et oleme katusel.“

„On teil mõni hetk aega, et saaksin selgitada, miks me ei tööta?“ küsisin ma. Vastutav töötaja oli nõus kuulama.

„Kristlaste Piibel ütleb meile, et Jumal lõi selle maa kuue päevaga,“ rääkisin. „Seitsmendal päeval tegi Tema nii: Ta ei töötanud, Ta puhkas ja Ta pühitses selle päeva. Ta tahtis, et see päev jääks meile meenutama, et Tema on meie Looja. Tema on palunud meil – või ükskõik kellel, kes meie heaks töötab – igal seitsmendal päeval, mis on laupäev, mitte mingit tööd teha. Sellisel moel saame Teda meeles hoida ja teenida.“

„Oh, saan aru,“ ütles vastutav töötaja. „Me puhkame laupäeval.“

Minu tööline Sopaon kuulas telefonikõnet huviga pealt. Pärast vaatas ta mulle otsa ja küsis: „Miks minu kirik peab jumalateenistusi pühapäeval?“

Palusin Sopaonil istuda ja esitasin talle ajalootunni hingamispäeva muutmisest. Pärastpoole, lõunapausi ajal, nägin Sopaoni oma Piiblit lugemas. Ta väljendas hämmastust selle üle, et Piibli järgi on seitsmes päev hingamispäev.

Reedel ütlesin Sopaonile: „Sa oled näinud Jumala Sõnast Jumala päeva kohta uut tõde. Kas sa ei tahaks järgida Teda Tema tões ja pidada hingamispäeva pühaks?“

„Jah, ma teen seda!“ hüüatas Sopaon

Sopaon osales hingamispäevasel jumalateenistustel poolenisti valmis mõju keskuses. Mitte keegi ei töötanud pea kohal katusel. Täna on ta valmis saanud kirikus diakon ja hingamispäevakooli klassi õpetaja.

_63aastane Gary Rogers on töötanud Kambodžas Globaalmisjoni ehitajana alates 1996. aastast. Elus Olulise Keskus avati 2018. aastal kolmeteistkümnenda hingamispäeva annetuse abiga._