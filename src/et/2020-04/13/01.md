---
title:  Taevas, kasvatus ja igavesti õppimine  
date:  19/12/2020  
---

### Selle nädala õppeaine
Jh 3:16, 1Jh 5:13; 1Tm 1:16; 1Kr 13:12; Sk 13:6.

> <p>Juhtsalm</p>
> „Mida silm ei ole näinud ega kõrv kuulnud ja mis inimsüdamesse ei ole tõusnud – selle on Jumal valmistanud neile, kes teda armastavad“ (1Kr 2:9).

Üks surmahirmus luuletaja küsis, kuidas saab inimene elada ilma „kindlalt teadmata, milline koidik, milline surm, milline hukatus ootab teadvust teispool hauda?“ Ta lõi oma luuletuses midagi, millele andis nimeks IPH, „Tulevaseks Eluks Valmistumise Instituut“ (inglise keeles _the Institute of Preparation for the Hereafter_). Kuid kuidas saab inimene teispoolsuseks valmistuda, kui ta isegi ei tea, mis temaga siis juhtub?

Õnneks avab Piibel meile suurepäraselt taeva, uue maa ning õppimise ja igavikus elamise teema. Nagu terve veerandaasta jooksul näinud oleme, on IPH siin ja praegu, selles elus, ning kogu meie koolitus – õppeainest sõltumata – peaks olema selleks „teispoolsuseks“ valmistumine.

Pealegi saab kool edastada palju head infot, palju häid praktilisi ja abistavaid teadmisi. Kuid mida head on sellest, kui inimene omandab palju tarkust, aga kaotab igavese elu? Sellel nädalal vaatleme, mida räägib inspiratsioon meile ülimast koolist, koolist, mis tegutseb igavesti ning kus õpime ja kasvame terve igaviku. Selles „tulevase elu“ koolis õpime seda, mida me ei suuda praeguses maailmas isegi ette kujutama hakata.

_Selle nädala õppetükki õppides valmistud hingamispäevaks, 26. detsembriks._