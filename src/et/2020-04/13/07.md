---
title:  Toetav Mõte  
date:  25/12/2020  
---

Loe Ellen G. White’i raamatust „Kasvatus“ peatükki „Uue elu kool“, lk 301–309, ja raamatust „Suur võitlus“ peatükki „Võitlus on lõppenud“, lk 662–678.

„Lõvi, kes siin on hirmuäratav ja keda me kardame, lamab seal lambatallega kõrvu ning uuel maal on kõik rahus ja kooskõlas. Uue maa puud on sirged ja kõrged, kõverdumata…

Meenutagu kogu see ilu, mida oma maises kodus näeme, meile kristalljõge ja rohelisi välju, lehvivaid puid ja elustavaid allikaid, sädelevat linna ja valges rüüs lauljaid; meenutagu see meile taevakodu – seda ilusat maailma, mida kunstnik ei suuda kujutada ega ükski surelik keel kirjeldada. Tekkigu teie ettekujutuses pilt päästetute kodust ning pidage meeles, et see on palju aulisem, kui teie sädelevaimgi ettekujutus maalida oskab.“ – Ellen G. White, „Heaven“ (Taevas), lk 133, 134.

„Kartusest lasta paista tulevast pärandit liiga materiaalsena on paljud vaimulikud seletanud vääriti neid tõdesid, mis lubavad meil näha uues maas oma tõelist kodu. Kristus kinnitas oma jüngritele, et Ta läheb neile Isa juurde eluasemeid valmistama. Need, kes võtavad vastu Jumala Sõna õpetused, ei ole täielikult teadmatuses taevase eluaseme olemusest… Inimkeel on puudulik kirjeldama õigete tasu. Seda saavad tunda ainult need, kes seda kord ise näevad. Ükski piiratud mõistus ei suuda haarata Jumala paradiisi au.“ – Ellen G. White, „Suur võitlus“, lk 674, 675.

**Küsimused aruteluks:**

`1. Mõtle veel Pascali tähelepanekule – et inimesed on väga muretud selle suhtes, mida toob igavik. Mida sa arvad, miks on inimesed sellised? Miks on see väga tõekauge hoiak?`

`2. Mõtle veel, miks on igavese elu lootus meie usu jaoks väga tähtis. Miks pole meil ilma selleta tegelikult midagi?`

`3. Mõtle kõigile hämmastavatele mõistatustele, millest loodus kubiseb. Olgu bioloogias, geoloogias, astronoomias, füüsikas, keemias – kõik alad on osutunud palju keerulisemaks, kui inimene algselt arvas. Näiteks ei räägi teadlased enam „lihtsatest eluvormidest“, sest on selgunud, et lihtsaimadki eluvormid ei olegi väga lihtsad. Iga uus läbimurre, iga uus avastus tundub tõstatavat ainult uusi küsimusi, mis meilt vastust nõuavad. Kuidas aitab see kõik mõista, kui palju on meil õppida „uue elu koolis“?`

---
  
Annetus >> kohalik kogudus  
  
Päikeseloojang 15.28