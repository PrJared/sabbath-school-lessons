---
title:  Toetav Mõte  
date:  09/10/2020  
---

Loe Ellen G. White’i raamatust „Kasvatus“ peatükke „Ettevalmistus“, lk 275–282; „Koostöö“, lk 283–286 ja „Distsipliin“, lk 287–297.

„Isadel on emadega ühtmoodi vastutus kasvatada last tema esimestel aastatel, kuid ka hilisematel aastatel, ning mõlema lapsevanema jaoks on hädavajalik selleks hoolikalt ja põhjalikult valmistuda. Enne, kui mehed ja naised võtavad endale vastutuse saada isaks ja emaks, tuleb neil tuttavaks saada füüsilise arengu seadustega… Neil tuleb mõista ka vaimse arengu ja kõlbelise kasvatuse seadusi.“ – Ellen G. White, „Kasvatus“, lk 276.

„Koostegevus peab algama koduses elus isast ja emast. Neil on ühine vastutus oma lapsi õpetada ja nad peaksid pidevalt püüdma tegutseda käsikäes. Andku nad ennast Jumalale ning palugu Temalt abi teise toetamiseks… Sellist õpetust andvad lapsevanemad ei kuulu nende hulka, kellest võiks oodata õpetajate kritiseerimist. Nad tunnevad, et nii nende laste hea käekäigu kui ka õigluse pärast on koolis oma nõudmised, ja nii palju, kui võimalik, toetavad ja austavad nad inimest, kes jagab nende vastutust.“ – Ellen G. White, „Kasvatus“, lk 283.

**Küsimused aruteluks:**

`1. Ükskõik, kas meil on lapsi või mitte, on meil kõigil mingisugune elukoht ja me kõik suhtleme kaasinimestega. Mida oled õppinud selle nädala õppetükist, mis aitab sul kaasinimestega suhelda või lausa neile tunnistada oma elukohas või mujal?`

`2. Kaldume pidama kasvatust millekski heaks. (Kes oleks siis õpetamise vastu?) Kuid kas see on alati nii? Millised võivad olla näited väärastunud ja halvaks pöördunud kasvatusest? Mida õppida negatiivsetest näidetest, et meie kasvatus oleks hea?`

`3. Nagu kolmapäevases osas öeldud, on meile kõigile antud vaba tahte püha and. Varem või hiljem, kui lastest saavad noored või isegi täiskasvanud, tuleb neil langetada oma otsused Jumala suhtes, kellest neile varases nooruses räägiti. Miks peavad kõik lapsevanemad – ja tegelikult kõik –, kes püüavad kaasinimestele tunnistada ning evangeeliumi õpetada, hoidma alati meeles tähtsat tõde vaba tahte olemasolust?`

---
  
Annetus >> kohalik kogudus  
  
Päikeseloojang 18.28