---
title:  Perekond  
date:  03/10/2020  
---

### Selle nädala õppeaine
1Ms 3:1–15; 2Kr 4:6; Lk 1:26–38; Mt 1:18–24; Ef 4:15; 1Jh 3:18; 5Ms 6. ptk.

> <p>Juhtsalm</p>
> „Kuule, mu poeg, oma isa õpetust ja ära jäta tähele panemata oma ema juhatust” (Õp 1:8).

Inimestena _õpime_ (ideaalis) alati. Tegelikult on elu ise kool.

„Juba Iisraeli varastel aegadel olid Jumalale ustavad inimesed pannud suurt rõhku noorte kasvatamisele. Issand oli andnud korralduse õpetada ka väikestele lastele Tema headust ja suurust, mis avaldub nii Tema käskudes kui ka Iisraeli ajaloos. Laulud, palved ja Pühakirja õpetused tuli kohandada lapsele arusaadavaks. Isad ja emad pidid kasvatama lastesse usu, et Jumala käsuõpetus on Jumala iseloomu väljendus ning et siis, kui nad hindavad käsu põhimõtteid kogu südamest, avaldub Jumala kuju nendegi mõistuses ja hinges. Suur osa õpetusest oli suusõnaline, kuid noori õpetati lugema ka heebrea kirju; Vana Testamendi raamatuid sisaldavad kirjarullid olid kättesaadavad.“ – Ellen G. White, „Ajastute igatsus“, lk 69.

Suurema osa jooksul inimkonna ajaloost toimus kasvatustöö peamiselt kodus, eelkõige lapseeas. Mida räägib Piibel perekonnas kasvatamise kohta ja millise põhimõtte saame siit enda jaoks, mis tahes olukorras meie pere juhtub olema?

_Selle nädala õppetükki õppides valmistud hingamispäevaks, 10. oktoobriks._