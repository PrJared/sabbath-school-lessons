---
title:  Esimene perekond  
date:  04/10/2020  
---

Meile ei ole Pühakirja alguslehekülgedel antud kuigi palju üksikasju – tegelikult mitte ühtki – selle koolituse kohta, mis inimkonna ajaloo alguspäevil perekonnas toimus, kuigi võime olla kindlad, et perekonnaelu ise oli keskkond, kus kasvatustöö toona toimus.

„Eedenis rajatud haridussüsteemi keskmes oli perekond. Aadam oli „Jumala poeg“ (Lk 3:38) ja Kõigekõrgema lapsed said õpetust oma Isalt. Nende kool oli tõepoolest perekool.“ – Ellen G. White, „Kasvatus“, lk 33.

Ja ehkki me ei tea täpselt, mida õpetati, võime olla kindlad, et õpetus tegeles loomisimedega ning pärast pattulangemist lunastusplaaniga.

`Mida siintoodud piiblisalmid õpetavad ja miks olid need päris kindlasti osa õpetusest, mida Aadam ja Eeva oma lastele edasi andsid? 1Ms 1. ja 2. ptk; 1Ms 3:1–15; 2Kr 4:6; Lk 10:27; Gl 3:11; Ilm 22:12.`

„Maailma alguses kehtestatud haridussüsteemi otstarve oli olla musternäidiseks inimestele kõigil tulevastel aegadel. Nende põhimõtete selgitamiseks rajati Eedenisse näidiskool, milleks oli meie esimeste esivanemate kodu.“ – Ellen G. White, „Kasvatus“, lk 20.

Kristlik kasvatus on kohustus pühenduda harima on peret ja leibkonda usuõpetuses, jumalateenimises, korraldustes, vendluses, evangeeliumitöös ja teenimises. Kodu on koht, kus pereliikmeid varustatakse armastuse ja Jumala tõotustega. See on koht, kus lapsed tehakse tuttavaks Jeesusega kui nende Issanda, Päästja ja sõbraga ning kus Piibel on au sees Jumala Sõnana. Perekond on koht, kus näidata, millised näevad välja eluterved suhted meie taevase Isaga.

1Ms 4:1–4 räägitakse meile, et Kain ja Aabel tõid mõlemad Issandale ohvri. Võime kindlasti eeldada, et nende peres räägiti lunastusplaanist ning selle osana õppisid nad tundma ohvrite tähendust ja tähtsust. Nagu see lugu näitab, ei vii hea õpetus siiski alati sedalaadi tulemuseni, mida oodatakse.

`Olgu su kodune olukord milline tahes, millised valikud saad sina langetada selleks, et kodu oleks keskkond, kus tõde õpetatakse ja läbi elatakse?`