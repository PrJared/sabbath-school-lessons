---
title:  Issanda silmad - piibellik maailmavaade  
date:  17/10/2020  
---

### Selle nädala õppeaine
Õp 15:3; Ii 12:7–10; Ef 6:12; Ilm 20:5, 6; Jh 1:1–14; Mk 12:29–31.

> <p>Juhtsalm</p>
> „Issanda silmad on igas paigas, valvates kurje ja häid“ (Õp 15:3).

Poola poeet Czeslaw Milosz kirjutas luuletuse, mis algas kirjeldusega kujuteldavatest loomadest: rääkivad jänesed, rääkivad oravad ja teised sarnased olendid. „Neil on sama palju ühist päris loomadega“, kirjutas ta, „kui meie arusaamadel on ühist päris maailmaga.“ Luuletuse lõppu kirjutas ta: „Mõtle sellele ja värise.“

„Värisema“ võib olla liiga karm sõna, kuid on tõsi, et väga palju sellest, mida inimesed maailma kohta arvavad, on väiesti vale. Näiteks peaaegu 2 000 aastat tagasi uskusid paljud maailma targimad ja harituimad inimesed, et maakera istub liikumatult universumi keskmes. Tänapäeval mõtlevad paljud targimad ja harituimad inimesed, et inimesed arenesid algselt lihtsast eluvormist.

Inimestena ei vaata me elu kunagi neutraalse nurga alt. Näeme seda alati ja ainult läbi filtrite, mida mõjutab see, kuidas me ümbritsevat maailma tõlgendame ja sellest aru saame. Sellist filtrit nimetatakse maailmavaateks ning on tohutult tähtis, et õpetaksime oma noortele ja ka koguduse vanematele liikmetele piibellikku maailmavaadet.

_Selle nädala õppetükki õppides valmistud hingamispäevaks, 24. oktoobriks._