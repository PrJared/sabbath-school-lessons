---
title:  Toetav Mõte  
date:  23/10/2020  
---

„Kasvatustöö tõeline eesmärk on taastada inimhinges Jumala kuju.“ – Ellen G. White, „Patriarhid ja prohvetid“, lk 595. Sellise mõtte abil näeme, miks on kindel kristlik maailmapilt adventhariduse jaoks hädavajalik. Nagu varem juba märkisime, ei pruugi koolitus iseenesest olla tingimata hea. Inimesed võivad olla haritud, isegi kõrgharidusega nende ideede ja seisukohtade vallas, mis on Piiblis leiduvatele põhimõtetele vastupidised. Just seepärast peab meie kui seitsmenda päeva adventistide haridussüsteem põhinema kristlikul maailmavaatel. See tähendab, et kõiki tuntud haridusvaldkondi – loodusteadusi, ajalugu, eetikat, kultuuri ja nii edasi – tuleb õpetada piibellikust vaatenurgast, vastupidiselt vaadetele, mis käivad Piiblile vastu või eiravad seda. Siinkohal väärib kordamist varem öeldud mõte, et erapooletut vaatenurka ei ole olemas. Iga inimene vaatab kogu elu, kogu tegelikkust oma maailmapildi valgel, ükskõik kas selline maailmanägemine on veenev või süstemaatiliselt läbi mõeldud. Järelikult on hädavajalik, et piibellik maailmavaade oleks seitsmenda päeva adventistide kogu kasvatustöö vundament.

**Küsimused aruteluks:**

`1. Milliseid näiteid ajaloost tuleb meelde selle kohta, mille puhul terved kasvatussüsteemid olid (või on) väga kahjulikud? Nimeta midagi sellest, mida õpilastel tuli õppida. Mida see meile õpetab? Kuidas kaitsta oma haridussüsteemi niisuguste kahjulike mõjude eest?`

`2. Selle nädala õppetükk vaatles kristliku maailmavaate mõningaid põhipunkte: Jumala olemasolu, loomist, Piiblit, lunastusplaani ja Jumala käsku. Milliseid teisi tähtsaid osi peaks kristliku maailmavaate täielik sõnastus sisaldama?`

`3. Üks kaheksateistkümnenda sajandi mõtleja kirjutas kord nii: „Oo, südametunnistus! Südametunnistus! Sa jumalik instinkt, sa võhiku ja piiratud inimese, kuigi intelligentse ja vaba olevuse kindel juht – sina, eksimatu kohtunik hea ja kurja vahel, kes paned inimese meenutama jumalust.“ Mis on sellise seisukoha juures õige või vale?`

`4. Vaata veel kord Ellen G. White’i ütlust: „Kasvatustöö tõeline eesmärk on taastada inimhinges Jumala kuju.“ Mida see tähendab? Kuidas näitab see, miks peab adventistide haridustöö paljus erinema sellest, mismoodi maailm haridust näeb?`

---
  
Annetus >> kohalik kogudus  
  
Päikeseloojang 17.49