---
title:  Leibnizi küsimus  
date:  19/10/2020  
---

Palju aastaid tagasi esitas Saksa mõtleja ja kirjanik Gottfried Wilhelm Leibniz küsimuse, mis on tõenäoliselt kõige põhjapanevam võimalik küsimus: „Miks on midagi olemas selle asemel, et mitte olemas olla?“

`Kuidas vastavad järgmised kirjakohad Leibnizi küsimusele? 1Ms 1:1; Jh 1:1–4; 2Ms 20:8–11; Ilm 14:6, 7; Ii 12:7–10.`

On huvitav, kuidas Piibel lihtsalt eeldab Jumala olemasolu. 1Ms 1:1 ei hakka pihta seletustega Jumala olemasolust (kuigi on olemas palju seletusi). Tema olemasolu lihtsalt eeldatakse (vaata ka 2Ms 3:13, 14) ning lähtuvalt sellest alguspunktist – Jumalast kui Loojast – avanevad Piibel ja kõik selle lehekülgedel ilmutatud tõed.

Õpetus loomisest on igasuguse kristliku kasvatuse põhialus. Kõik, mida kristlastena usume, toetub kuue päevaga loomise õpetusele. Piibel ei alga aruandega lepitusest või seadusest või ristist või ülestõusmisest või Kristuse teisest tulekust.

Ei, see algab aruandega Jumalast kui Loojast, sest mitte ühelgi teisel õpetusel poleks mõtet lahus tõelisusest, et Jumal on meie Looja.

Järelikult peab piibellik maailmavaade taas kord rõhutama loomisõpetuse tähtsust. Niisugune rõhuasetus muutub väga tähtsaks, kuna seda õpetust on tabanud otserünnak teaduse nimel. Lugematute miljonite silmis on evolutsiooniteooria – elu aeglane järkjärguline arenemine miljardite aastate jooksul juhuse tõttu – hävitanud usu Piiblisse. Raske on üldse ette kujutada Piiblile ja kristlikule usule vastandlikumat õpetust kui evolutsiooniteooria. Just seepärast on idee, et evolutsiooniteooriat saab kuidagi kooskõlastada piibelliku loomisõpetusega, lausa hullem kui ateistlik evolutsiooniteooria. Seda ei saa teha, mõnitamata Piiblit ja kristlikku usku tervikuna.

`Jumal palub meil kasutada seitsmendiku oma elust, igal nädalal, selleks et meenutada kuue päevaga loomist. Sellist korraldust ei anna Ta ühegi teise õpetuse kohta. Mida ütleb niisugune tõsiasi meile loomisõpetuse põhjapanevuse ja tähtsuse kohta kristlikus maailmavaates?`