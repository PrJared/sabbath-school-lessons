---
title:  Toetav Mõte  
date:  16/10/2020  
---

„Loomise ja lunastuse põhialus armastus on ka tõelise kasvatuse alus. See tuleb selgesti esile seaduses, mille Jumal on elujuhiseks andnud. Esimene ja suurim käsk on see: „Armasta Issandat, oma Jumalat, kogu oma südamega ja kogu oma hingega ja kogu oma jõuga ja kogu oma mõistusega“ (Lk 10:27). Armastada kogu oma jõu, mõistuse ja südamega Teda, kes on igavene, kõikesuutev, tähendab iga võime välja arendamist. See tähendab, et Jumala kuju ennistatakse kogu olemuses – ihus, hinges ja vaimus.

Teine käsk „on selle sarnane: Armasta oma ligimest nagu iseennast!“ (Mt 22:39). Armastuse seadus kutsub ihu, hinge ja vaimu pühendama Jumala ja kaasinimeste teenimisse. See teenimine aga, mis toob õnnistust teistele, toob suurima õnnistuse meile endale. Omakasupüüdmatus on kogu tõelise edenemise alus. Meie suutlikkus kasvab enim just omakasupüüdmatus teenimises. Üha rohkem saame osa jumalikust iseloomust. Sobitume taevaga, sest võtame taeva vastu südamesse.“ – Ellen G. White, „Kasvatus“, lk 16.

**Küsimused aruteluks:**

`1. Muistse Iisraeli sarnaselt tuleb meil Jumalat ühtaegu armastada ja karta (Mt 22:37; Ilm 14:7). Rääkige klassis veel sellest, kuidas saame mõlemat teha. Samuti vastake küsimusele: _Miks ei ole need kaks korraldust omavahel vastuolus?_`

`2. Mis vahe on mõõdupuu seadmise ja reegli tegemise vahel? Kas adventism hoolitseb sinu kogemuse põhjal rohkem usklike kogukonna siseste kõrgete normide kehtestamise eest või teeb reegleid, mis seda kogukonda ühendavad? Mida ütleb Pühakiri kõrge mõõdupuu seadmisest endale? Oma perele? Oma kogudusele?`

`3. Kuidas leiad õige tasakaalu selles, kui tähtis on olla Jumala seadusele kuulekas, näidates samas, et see kuulekus ei ole pääste allikas?`

`4. Loe läbi Ps 119 ja pööra tähelepanu sellele, mitu korda esinevad siin mõisted sõnakuulmine, vabadus, seadused, korraldused ning käsud. Mida tahab Ps 119 autor sellise teemakäsitlusega edasi anda?`

---
  
Annetus >> Eesti Liidu misjonifond  
  
Päikeseloojang 18.08