---
title:  Et su käsi käiks hästi  
date:  13/10/2020  
---

Kogu Piiblist loeme Jumala seaduse tundmise ja sellele kuuletumise tulemustest.

`Loe Jos 1:7, 8. Mida Issand Joosuale ütles ja kuidas sobivad siin leiduvad põhimõtted tänapäeval meie jaoks?`

Issand ütleb Joosuale, kui Joosua hakkab Kaananimaale jõudma: „Ole ainult vahva ja hästi tugev, tehes hoolsasti kogu Seaduse järgi, mille mu sulane Mooses sulle andis; ära kaldu sellest ei paremale ega vasakule, et sa võiksid teha targasti kõikjal, kuhu sa lähed!“ (Jos 1:7). Arusaam, et edu käib käsikäes sõnakuulmisega, võib tunduda vastupidine sellele, kuidas meie praegune maailm edu mõõdab. Paljud usuvad tänapäeval, et edu normiks on uuendused, loovus ja enesekindlus. Edu saavutamiseks teatud tootmisharus läheb sageli vaja erakordset talenti ja riskide võtmist.

Jumala silmis aga on eduks vajalikud vahendid teistsugused.

`Loe Ilm 12:17; Ilm 14:12; Rm 1:5; Rm 16:26; Jk 2:10–12. Mida räägivad need salmid meile tänapäeval Jumala seadusele kuuletumisest? See tähendab, et kuigi meid ei päästa sõnakuulelikkus Jumala seadusele, siis miks on ikka tähtis, et me seadust täidaksime?`

Pole vahet, kas tegemist on Vana Testamendiga, Uue Testamendiga, vana lepinguga, uue lepinguga – Piiblit uskuvate kristlastena kutsutakse meid kuuletuma Jumala seadusele. Seadusest üleastumine, mida tuntakse ka patu nime all, viib ainult valu, kannatuste ja igavese surmani. Kes poleks ise tunda saanud või näinud patu tagajärgi, Jumala seadusest üleastumise tagajärgi? Just nagu muistne Iisrael edenes Jumala seadustele kuuletudes (kuigi nad vajasid samuti armu), nii on ka meiega praegu. Järelikult on kristliku kasvatuse vältimatuks osaks vajadus täita Jumala seadust, sest selle täitmine on põhiline osa usust elamises ja Jumala armu usaldamises.

`Kuidas oled sina ise kogenud patu tagajärgi? Mida oled õppinud sellist, mida rääkida teistelegi, et nemad jätaksid sama vea ehk tegemata?`