---
title:  Seadus kui õpetaja  
date:  10/10/2020  
---

### Selle nädala õppeaine
5Ms 6:5; 5Ms 31:9–27; Rm 3:19–23; Ilm 12:17; 14:12; Mk 6:25–27; Hb 5:8.

> <p>Juhtsalm</p>
> „Armasta Issandat, oma Jumalat, kõigest oma südamest ja kõigest oma hingest ja kõigest oma väest!“ (5Ms 6:5).

Paulus kirjutas galaatlasi käsumeelsuse eest hoiatades nii: „Vaid siis, kui oleks antud seadus, mis suudab teha elavaks, tuleks õigus tõepoolest seadusest“ (Gl 3:21). Kui üldse mingisugune seadus saaks „teha elavaks“, siis oleks selleks Jumala seadus. Ja siiski on Pauluse mõte selles, et isegi Jumala seadus ei suuda meid, patuseid inimesi, elavaks teha. Miks? „Kuid Pühakiri on kõik oleva allutanud patule, et tõotus antaks neile, kes usuvad, usust Jeesusesse Kristusesse“ (Gl 3:22).

Kui aga seadus ei suuda patusele elu anda, siis mis muu otstarve seadusel on, kui näidata meile vajadust armu järele? Kas seaduse ülesanne on ainult negatiivne; kas see on olemas ainult selleks, et osutada meie pattudele?

Ei. Seadus näitab meile kätte elutee, mille leiame ainult Jeesuses. Just selline peaks olema ka õige kasvatus, mis suudab meid armu ja usu juurde ning Kristusele kuuletumiseni. Seepärast vaatleme sel nädalal Jumala seaduse osa kristliku kasvatuse raamistikus. Niimoodi näeme, mida saab seadus – kuigi see ei päästa meid – õpetada meile usu, armu ja Jumala armastuse kohta pattulangenud inimsoo vastu.

_Selle nädala õppetükki õppides valmistud hingamispäevaks, 17. oktoobriks._