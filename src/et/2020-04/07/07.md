---
title:  Toetav Mõte  
date:  13/11/2020  
---

„Süda on petlikum kõigest ja meeletult kuri. Religiooniprofessorid ei taha ennast lähemalt analüüsida, et näha, kas nad on usus, ning kohutav tõsiasi on, et paljud toetuvad valelootusele. Osa toetub vanale kogemusele, mis neil aastaid tagasi oli; kuid tänasesse südant läbi katsuvasse aega jõudnuna, mil kõigil peab olema igapäevane kogemus, ei ole nad [Jumalaga] lähedased. Nad näivad mõtlevat, et tõe suusõnaline tunnistamine päästab nad. Kui need patud, mida Jumal vihkab, saavad alla surutud, siis tuleb Jeesus sisse ja sööb õhtust sinuga ja sina Temaga. Siis saad sa Jeesuselt jumaliku jõu ning kasvad Temas ja suudad püha võidukusega öelda: Õnnistatud olgu Jumal, kes annab meile võidu meie Issanda Jeesuse Kristuse läbi. Issandale oleks meelepärasem, kui leiged religiooniprofessorid poleks iialgi Tema nime suhu võtnud. Nad tekitavad pidevalt raskusi neile, kes oleksid Jeesuse ustavad järelkäijad. Nad on komistuskivid mitteusklikele ning kurjad inglid juubeldavad nende pärast ja nende kõverad kursused mõnitavad jumalakartlikke ingleid. Sellised inimesed on needuseks kodus või välismaal. Nad lähenevad Jumalale oma huultega, samas on nende süda Temast kaugel.“ – Ellen G. White, „Spiritual Gifts“ (Vaimuannid), 2. kd, lk 227.

**Küsimused aruteluks:**

`1. Saime Mk 7:1–13 teada, et väärkummardamise põhjuseks on südame probleem. Jumal ei väärtusta meie huultega kummardamist, kui kummardamine ei tule südamest. Miks on evangeelium ja jutustus sellest, kuidas Jeesus meie eest suri, mõjusaim viis, mismoodi avada süda tõeliselt Jumalat armastama?`

`2. Mõtiskle veel Jumala kummardamisest „vaimus ja tões“. Kas on võimalik teha üht, aga mitte teist, või nõuab õige kummardamine mõlemat? Kui nii, siis miks?`

`3. Jah, meie süda peab Jumala õigeks kummardamiseks korras olema, aga mida see tähendab? Kas kummardamisega tuleb oodata nii kaua, kuni saad täielikult Issandaga seotud ja su elu on täiuslikult korras? Teisest küljest, kuidas aitab kummardamine, õige kummardamine, sul südame Jumala suhtes õigesti häälestada?`

---
  
Annetus >> Iga-aastane ohvriannetus (Adventmisjon)  
  
Päikeseloojang 15.59