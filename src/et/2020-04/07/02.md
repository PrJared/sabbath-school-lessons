---
title:  Me kõik kummardame midagi  
date:  08/11/2020  
---

Meis on midagi, mis igatseb kummardada, jumaldada – midagi, mille algselt kudus meisse kahtlemata Jumal, kuid mida patt koos kõige muuga väärastas. Ilmselgelt kummardasime alguses Ainsat, kes väärib kummardamist, meie Issandat ja Loojat. Kuid pattulangemisest alates on kõik väga palju muutunud.

Aga igal juhul kummardame kõik midagi või kedagi. See selgitab, miks ilmneb kogu inimkonna ajaloos ja ka tänapäeval komme kummardada. Vana-Egiptuses kummardas teatav hulk inimesi vaaraod; teistel aegadel, teistes maades kummardasid inimesed kala või mitmepealiste jumalate ja muude kujuteldavate jumaluste kujusid. Osa inimesi kummardas päikest, kuud, tähti.

Tänapäeval on suurem osa inimestest liiga haritud, et kummardada maani konna kuju ette (kuid, nagu näha, Maarja kuju sobib). Samas ei tähenda see sugugi, et inimesed, ilmalikudki inimesed midagi ei kummardaks: raha, võimu, seksi, ennast, rokkstaare, näitlejaid, poliitikuid. Me kummardame seda, mida enim armastame, millele enim oma tähelepanu keskendame, mille nimel elame. Ja, nagu ilmalik kirjanik David Foster Wallace hoiatas, kui kummardad midagi valet, „sööb see su elusalt ära“.

`Mida õpetab Tn 3. peatüki lugu meile õige kummardamise tähtsusest?`

Kolm juudi noormeest võtsid teist käsku (2Ms 20:4–6) ilmselgelt nii tõsiselt, nagu seda Jumala meelest võtta tuleb. Teine käsk on ju üks osa kümnest käsust, kuhu kuuluvad ka keelud mõrvata, röövida ja muud halba teha. Kummardamine, õige jumalakummardamine, on tegelikult niivõrd tähtis, et sellest saab lõpuaja, Kristuse teise tuleku eelse aja eriti oluline teema. Järelikult on vaja, et kristlikku kasvatusse kuuluks kogu kummardamise probleemistik: mis see on, kuidas seda teeme, miks see tähtis on ja keda me kummardame?

`Loe Ilm 14:6–12. Mida õpetavad need piiblisalmid meile selle kohta, kui olulisel kohal on kummardamine Kristuse tagastituleku eelses lõpukriisis?`