---
title:  Teatage oma lastele  
date:  09/11/2020  
---

Muistse Iisraeli usuelus hakkasid lõpuks olulist osa täitma Vana Testamendi Psalmid. Jumalateenistuse ajal (eriti avalikel jumalateenistustel) deklameeriti või lauldi neid, sageli muusikainstrumentide saatel; avalikud jumalateenistused olid Vana Testamendi ajal inimestele üldiselt kummardamise malliks. Iisrael toimis kogukonnana ja kogukond kummardas ühiselt.

Psalmid on põhimõtteliselt luuletused, viisistatud luuletused. Psalmide kohta kasutatakse heebrea keeles sõna _Tehillîm_, mis tähendab „ kiituselaulud“. Siis, kui me Jumalat tunnustades laulame, kummardame ju Issandat.

`Loe Ps 78:1–17. Mis on siinne põhisõnum ning kuidas sobib see kasvatuse ja kummardamise probleemistikku tervikuna?`

78nda psalmi sõnumile eelneb omaette määratlus. 2. salmis ütleb Aasaf, et jagatakse „mõistatusi muistsest ajast“. Mõnes tõlkes on siin väljend „hallide aegade ütlemised“, mis annab mõista, et ajalugu tuhmub või pleegib, kui me selle tähtsatest sündmustest ajas järjest kaugeneme. Mõnes tõlkes kasutatakse sõna „mõistatused muistsest ajast“ või „vanad armsad tõed“. Mõte on selles, et lisaks muule, mida Iisraeli kasvatus sisaldas, räägiti selle käigus ka lastele lugusid, kuidas Issand valitud rahvast kohtles.

`Vaata Ps 78:6–17. Milliseid konkreetseid õpetusi tuli vanematel oma lastele edasi anda? Mis oli sellise kasvatuse lõppeesmärk?`

`Nagu siit tekstist näha, on kasvatuse üheks eesmärgiks õpetada lastele Jumala usaldamist ja Tema käskude pidamist. Kuidas kajastab Ilm 14:12 sama mõtet meie jaoks tänapäeval?`
