---
title:  Töö ja kasvatus  
date:  07/12/2020  
---

Elukutse või töö seostub elus „tegutsemisvõimega“. Ka kõige rohkem peaga töötavad inimesed teevad lõpuks mingil määral mingisugust füüsilist tööd, isegi kui see tähendab arvutiklahvide vajutamist.

**Mida on järgmistel piiblisalmidel öelda „käte“ kui töötegemise sümboli kohta?**

`5Ms 16:15`

`Kg 9:10`

`Õp 21:25`

`Jr 1:16`

Jumal on andnud meile „kätetöö“, et leida rahuldust ja rõõmu (vaata Õp 10:4; 12:14). Psühholoogias kirjeldab mõiste „enesetõhusus“ uskumist, et igal inimene suudab elus midagi sisukat korda saata. Enesetõhusust ei kasvata korrutamine: „Mõtlen, et suudan! Mõtlen, et suudan!“ Enesetõhusust kasvatab ainult päriselt millegi tegemine.

Kuigi „meie kätetöö“ on Jumala õnnistus (vaata Ps 90:17) ja võimaldab meil elada sisukat elu, on Jumala ülim plaan see, et „meie kätetöö“ õnnistaks kaasinimesi. Paulus kirjutab, et meil tuleb teha tööd, teha oma kätega midagi kasulikku, et meil oleks midagi kaasinimestega jagada. Kindlasti elas Paulus põhimõtte järgi: „Te teate ise, et nende kätega olen ma teeninud endale ja oma kaaslastele seda, mis tarvilik. Ma olen teile kõigiti näidanud, et nõnda vaeva nähes tuleb hoolt kanda nõrkade eest, pidades meeles Issanda Jeesuse sõnu, mis ta on öelnud: „Õndsam on anda kui võtta!“ (Ap 20:34, 35).

Nehemja lihtne palve peaks olema meiegi palve: „Aga kinnita nüüd sina, Jumal, minu käsi!“ (Ne 6:9).

`Milline on sinu suhtumine oma töösse? Kuidas saaksid oma tööd kasutada rohkem kaasinimeste õnnistuseks?`