---
title:  Toetav Mõte  
date:  11/12/2020  
---

1Ms 3. peatükk; Kg 2:18–21; Ef 6:5–8; Ellen G. White’i raamatust „Patriarhid ja prohvetid“ peatükk „Kiusatus ja pattulangemine“, lk 52–62.

Töö – õnnistus või needus? Tundub, et tööst saab justkui patuneeduse osa (1Ms 3:17). Põhjalikum lugemine annab arusaamise, et neeti maapind, mitte aga töö. Ellen G. White märgib, et Jumala plaanis oli töökohustus õnnistus: „Ka töövaeva ja hoole, mis siitpeale inimese elu osaks sai, oli kavandanud armastus. Patt tingis distsipliini ja eneseohjeldamise vajaduse. Inimene pidi harjutama enesekontrolli oma soovide ja tahtmiste üle. See oli osa Jumala suurest plaanist taastada inimeses kõik, mida patt hävitab ja alavääristab.“ – „Patriarhid ja prohvetid“, lk 60. Kas on võimalik, et meie muudame üksluisuse, ületöötamise või üleväärtustamise tõttu töö oma elus needuseks? Olukorrale vaatamata peame õppima töösse suhtumist õigeks seadma. Ja kristlik haridus peab aitama inimestel õppida tööd hindama, tegemata samal ajal sellest ebajumalat.

**Küsimused aruteluks:**

`1. Loe Kg 2:18–24. Kuidas saab Saalomon ühes ja samas tekstilõigus esile tuua, et töö on nii õnnistus kui ka needus? Millised näpunäited selles tekstis võivad muuta meie suhtumist töösse?`

`2. Töö abil saame hoolt kanda oma perekonna eest, peret elatada. Kuidas anda perekonnas edasi positiivset suhtumist töösse?`

`3. Esmaklassilise töö ja töönarkomaaniks olemise vahel on tihti peen joon. Kuidas hoiduda seda joont ületamast? Vaata Kg 2:23.`

`4. Paulus ütles selgelt: „Sest ka siis, kui olime teie juures, käskisime teid: „Kes ei taha töötada, ärgu ka söögu!““ (2Ts 3:10). Selline põhimõte on väga mõistlik. Millised on näited, mille korral see aga ei rakendu? Tähendab, miks tuleb tagada, et me ei teeks sellest raudset reeglit, mida iial murda ei tohi?`

---
  
Annetus >> Eesti Liidu misjonifond  
  
Päikeseloojang 15.22