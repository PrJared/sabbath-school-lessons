---
title:  Mooses ja Prohvetid  
date:  17/11/2020  
---

`2Tm 3:14–17. Mida õpetavad need piiblisalmid meile Pühakirja osast kristlikus kasvatuses?`

Piibli esimese osa kohta kasutatavat sõna Toora tõlgitakse mõnikord ka „Seadus“, sest nendes raamatutes on palju seadusi. Kuid tegelikult tähendab Toora „õpetust“ või „eeskirja“. Selline arusaam erineb suuresti paljude inimeste arvamusest, et Piiblis tähendab „seadus“ reegleid ja korraldusi, mida tuleb täita Jumala hea armu alla jäämiseks. See pole nii; seadus on mõeldud õppematerjaliks, mis tegeleb sellega, kuidas elada edukalt ja ohutult lepingulises suhtes, mille Jumal meid luues kavandas.

Heebrea Piibli järgmised osad, Prohvetid, annavad teada, kui hästi Jumala rahvas seda õppematerjali taipas ja selle kohaselt elas (esimesed prohvetid ehk ajaloolised raamatud) ning mida oleks tulnud sellest õppematerjalist õppida (hilisemad prohvetid). Vana Testamendi ülejäänud osa (mida heebrea keel nimetab „kirjutisteks“) on täis õppekogemuste käigus saadud näiteid edukatest ja vähem edukatest õpetajatest ja õpilastest. Eduka õppimise näideteks on sellised raamatud nagu Ester, Rutt, Taaniel ja Iiob. Ebaõnnestumiste hulka tuleb arvata Iiobi neli sõpra. Psalmide raamat on küll lauluraamat, kuid selleski on vähemalt kolm kasvatuslikku psalmi: Ps 1; Ps 37 ja Ps 73.

Evangeeliumeis leidub ohtralt õppeotstarbelisi materjale, eriti Jeesuse tähendamissõnades. Paljud Pauluse kirjad algavad evangeeliumi otsese kuulutamisega, kuid lõpevad kasvatustööd käsitlevaga, praktiliste õppetundidega kristlikust argielust. Ilmutusraamatus on palju õppematerjali, näiteks kogu kristliku koguduse tuleviku avalikustamine. Sellest raamatust selgub, et ainult Jumala Tall – Jeesus, Meisterõpetaja – saab selle avada (Ilm 5:1–15).

`Osa inimesi võib öelda, et Moosese raamatutes leidub õppematerjale, mis ei kehti meie ajal, ja öeldu on õige. 5Ms 17:14–20 on kirjas kuningaid puudutavad juhised, mille hulgas on väga selgesõnalised näpunäited, keda valida kuninglikku ametit täitma. Tänapäeval ei määra me oma koguduses ametisse ühtki kuningat. Kuidas teha kogu Pühakirja õppematerjali hulgast õigesti kindaks, mis rakendub meie ajas?`