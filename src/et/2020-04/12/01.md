---
title:  Hingamispäev - Jumala iseloomu kogemine ja läbielamine  
date:  12/12/2020  
---

### Selle nädala õppeaine
1Ms 1. ja 2. ptk; 2Ms 16:14–29; Js 58:1–14; Mt 12:1–13; Lk 12:10–17.

> <p>Juhtsalm</p>
> „Ja ta ütles neile: „Hingamispäev on seatud inimese jaoks, mitte inimene hingamispäeva jaoks; nõnda on Inimese Poeg ka hingamispäeva isand“ (Mk 2:27, 28).

Jodie oli ainus seitsmenda päeva adventist oma kursusel ning tema valik mitte osaleda hingamispäeviti ühisüritustel tõi tema uskumused vägagi nähtavale.

Ühel päeval helistas talle üks sõber, Gayle. Gayle’i abikaasa pidi kuus nädalat linnast eemal olema ning noor naine küsis, kas Jodie tahaks järgmisel kuuel reede õhtul olla tema külaline, sest ta teadis, et Jodie ei tee nendel õhtutel nagunii „midagi“.

Neljal järgmisel reede õhtul sõid nad koos, muusika mängis, nad rääkisid oma kristlikest kogemustest ja nautisid lihtsalt teineteise seltsi. Viiendal nädalalõpul rääkis Gayle Jodiele, et ta oli olnud kesklinna kaubanduskeskuses ja vaadanud kella. _Heldeke_, mõtles ta, _hingamispäev algab üsna varsti._ Gayle taipas järsku, et nelja reedeõhtu jooksul oli ta saanud uue kristliku kogemuse. Ta oli kasvanud, saanud rohkem oma Jumalast teada ja tema usk oli muutunud sügavamaks. Hingamispäev oli olnud hariv ja isiklikku arengut pakkuv võimalus.

See on huvitav lugu sellest, kuidas hakkame mõtlema hingamispäevast kui harivast päevast, mitte lihtsalt puhkepäevast.

_Selle nädala õppetükki õppides valmistud hingamispäevaks, 19. detsembriks._