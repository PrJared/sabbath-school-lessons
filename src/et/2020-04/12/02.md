---
title:  Muljetavaldav aeg  
date:  13/12/2020  
---

Oled sa kunagi mõelnud, miks valis Jumal meile Moosese esimese raamatu esimeses kahes peatükis anda järjest kaks kattuvat loomisaruannet? 1Ms 1. peatükk jutustab loomisnädalast ja Maa järjest imelisemakas muutumisest sedamööda, kuidas see sai kuju ja elu, mis tipnes kuuendal päeval mehe ja naise loomisega. 1Ms 2. peatükk kirjeldab samasugust vaadet, kuid teistsugusest vaatenurgast, mille puhul on eriline tähelepanu hingamispäeval. Siis on pildi keskmes Aadam ning kõike kirjeldatakse nüüd tema ja naise jaoks valmis olevana: aeda, jõgesid, loomi ja naist ennast.

Loomine on liiga mõõtmatu, et seda ühe kirjapanekuga jutustada. Kõigepealt õpime tundma võimsat Loojat-kunstnikku, kellel on silma täiusliku ilu jaoks. Seejärel kohtume suhete Jumalaga, kes soovib, et inimkond üksteist ja kogu loodut armastaks ning sellest kõigest hooliks.

`Loe 1Ms 1. ja 2. peatükki ja mõtiskle siis sellest, kuidas esimene hingamispäev (1Ms 2:1–3) seob ühte sellele eelneva loomisloo ja sellele järgneva teise kirjapaneku loomisest. Kuidas aitavad sinu järeldused sul mõista, mida tähendab, et Jumal õnnistab hingamispäeva ja pühitseb selle?`

Kujutle ennast Aadama või Eevana sellel esimesel hingamispäeval. See on su esimene elupäev, su esimene päev koos abikaasaga ja su esimene päev koos Jumalaga. Kuivõrd hariv päev! Sa hakkad tundma õppima Jumalat, kes suudab sellist ilu luua. Ühel hetkel imetled elevanti ja järgmisel hetkel konna; igaüks on ainulaadne. Naeratad, kui näed kaelkirjaku või pühvli veidrat kuju. Oled üllatusest sõnatu nii paljusid värve ja vorme nähes, oled vaimustunud helide sümfooniast; sa naudid häid maitseid ja lõhnu ning tunned rõõmu erinevate mustrite uurimisest. Üle kõige hakkad sa teadmisi omandama suhete kohta: adud vastutust, hoolivust, armastust. Koged seda koos oma Loojaga ja hakkad seda rakendama muu loodu puhul.

Esimene hingamispäev polnud Aadama ja Eeva jaoks tegevusetu kogemus. See oli nende jaoks Jumalast loodud võimalus pöörata tähelepanu oma Loojale ja loodule. Nende jaoks oli see muljetavaldav aeg.

`Loetle mitmesuguseid harivaid võimalusi, mis Aadamal ja Eeval selle esimese hingamispäeva jooksul olid. Millised võimalused on praegu endiselt ajakohased, kuigi ehk teistsugusel kujul? Kuidas rikastavad need sinu hingamispäeva?`