---
title:  Väärtushinnangute õppimise aeg  
date:  15/12/2020  
---

Iisraellaste tõusud ja mõõnad Jumalaga koos käimisel olid tihedalt seotud suhtumisega hingamispäeva. Jumal nägi nende soovimatust austada hingamispäeva ja see andis mõista, et nad pidasid Teda oma elus ebaoluliseks (Jr 17:19–27). Hingamispäeva pidamise kohustuse elustamine oli üks osa usupuhastusest – leppemärk, et väärtushinnangud on paigas. Jesaja raamatu 58. peatükk toob esile huvitava vastanduse.

`Loe Js 58:1–14. Mida ütleb Jumal siin oma rahvale, mis käib ka meie kohta tänapäeval?`

Iisraellased eputavad, et nad on Jumala järelkäijad – oma jumalakummardamisega, oma paastumisega –, kuid nende eluviis pärast seda, kui nad on Jumala kummardamise lõpetanud, näitab, et nad teevad ainult õige käitumise liigutusi; ei ole Jumala seadusele siira südamega pühendumist. Jesaja jätkab 58. peatükis selle tuvastamist, mida Jumal oma rahvalt ootab.

Ja see pole veel kõik. Loe Js 58:13, 14. Miks võtab Jumal selle peatüki lõpul luubi alla hingamispäeva? Prohvet kasutab siin ülejäänud peatükiga sarnaseid fraase: ära „tee…, mis sulle meeldib“; ära „tee oma viisisid mööda“ (1926); ära „ otsi omakasu ega kõnele tühje sõnu“. Teisisõnu, hingamispäev ei ole rutiinse jumalateenimise läbitegemise aeg, ainult iseendast mõtlemise ja niimoodi elamise aeg, et Teda, keda kummardad, mahub siia sobimatult vähe. Hingamispäev on „rõõmuks“ ja on „austusväärne“. Kogu peatüki kaastekstis valmistab hingamispäev rõõmu Jumala iseloomu ja sihtide tundmaõppimisega ning siis sellise iseloomu ja nende sihtide läbielamisega meie suhtluses kaasinimestega. Ei piisa teadmisest, kuidas teha läbi hingamispäeva pidamise ja jumalakummardamise vorm. Teadasaamine peab mõjutama elu. Hingamispäev on elu väärtushinnangute õppimise ja ellurakendamise aeg.

`Kas sa tunned hingamispäevast rõõmu? Kui mitte, siis mida saad selle muutmiseks teha? Kuidas oled õppinud hingamispäeva „austama“? Vestelge hingamispäeval klassis, mida see võiks tähendada. Ole nii praktiline, kui saad.`