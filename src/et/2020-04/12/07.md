---
title:  Toetav Mõte  
date:  18/12/2020  
---

Loe Ellen G. White’i raamatust „Ajastute igatsus“ peatükki „Hingamispäev“, lk 281–289.

„Ükski muu korraldus, mida juudid pidasid, ei eristanud neid ümbritsevatest rahvastest nii selgelt, kui seda tegi hingamispäev. Jumal soovis, et selle päeva pidamine väljendaks Jumala teenimist. See pidi näitama, et on rahvas, kes ei teeni ebajumalaid, vaid kes on ühenduses tõelise Jumalaga. Kuid selleks, et pühitseda hingamispäeva, peavad inimesed olema pühad. Usu läbi tuleb neil osa saada Kristuse õigusest. Kui Iisraelile öeldi: „Pea meeles, et sa pead hingamispäeva pühitsema“, ütles Issand neile ka, et „te peate olema minule pühitsetud inimesed“ (2Ms 20:8; 22:30). Ainult selliselt võis hingamispäev näidata, et Iisrael oli Jumala kummardaja.“ – Ellen G. White, „Ajastute igatsus“, lk 283.

Hingamispäev on tõend Kristuse väest teha meid pühaks… Tema pühitseva väe märgina on hingamispäev antud kõigile, kes Kristuse kaudu ühinevad Jumala Iisraeliga.“ – „Ajastute igatsus“, lk 288, 289.

**Küsimused aruteluks:**

`1. Sageli kulub seitsmenda päeva adventistide aeg arvestamisele, mille tegemine on või pole hingamispäeval kohane. Tööta välja küsimustik, mis hoiaks hingamispäevapidajate tähelepanu keskmes selles õppetükis arutluse all olnud ideaalid ning rõhutaks hingamispäeva kui harivat kogemust. Näiteks: „Kas see, mida ma hingamispäeval teen, võimaldab mul paremini tundma õppida Jumala iseloomu?“`

`2. Mõtle äsjaesitatud tsitaatidele Ellen G. White’i sulest. Need annavad mõista, et hingamispäeva formaalne pidamine pole miski, mis eristaks kogukonnas olevaid hingamispäevapidajaid. Kuidas näevad välja inimesed, kes „saavad osa Kristuse õigusest“ ja „on pühitsetud“? Mis on sellel pistmist hingamispäevaga?`

`3. Kuidas saad oma hingamispäevakogemust rikastada? Pane paika kolm eesmärki, mis keskenduvad sellele, mida tahaksid järgmise 12 kuu jooksul hingamispäeva pidamise kohta tundma õppida.`

---
  
Annetus >> kohalik kogudus  
  
Päikeseloojang 15.22