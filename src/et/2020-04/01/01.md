---
title:  Kasvatus Eedeni aias  
date:  26/09/2020  
---

### Selle nädala õppeaine
1Ms 2:7–23; 1Ms 3:1–6; 2Pt 1:3–11, 2Pt 2:1–17; Hb 13:7, 17, 24.

> <p>Juhtsalm</p>
> „Vaata, Jumal toimib võimsalt oma jõus! Kes oleks seesugune õpetaja nagu tema?“ (Ii 36:22).

Enamik Piiblit õppinud inimesi teavad esimese Moosese raamatu esimese kolme peatüki lugu: Jumal, Aadam, Eeva, inglid, madu. Tegevuskohaks on oivaline paradiis, mida nimetatakse Eedeniks. Sündmustik näib järgivat loogilist käiku. Jumal loob. Jumal juhendab Aadamat ja Eevat. Aadam ja Eeva patustavad. Aadam ja Eeva aetakse Eedenist välja. Kui aga Moosese esimese raamatu esimesi peatükke pikemalt vaadata, eriti kasvatustöö pilgu läbi, tabab pilk valikuid, keskkonda ja lugu.

„Maailma alguses paika pandud kasvatustöö eesmärk oli anda inimesele eeskuju kõigiks tulevasteks aegadeks. Selle põhimõtte selgituseks rajati Eedenisse näidiskool, meie esimeste esivanemate kodu. Eedeni aed oli klassituba, loodus oli õpperaamat, Looja ise oli õpetaja ja inimpere vanemad olid õpilased.“ – Ellen G. White, „Kasvatus“, lk 20.

Selle esimese kooli asutaja, koolijuht ja õpetaja oli Issand. Kuid, nagu teame, valisid Aadam ja Eeva siiski teise õpetaja ning õppisid ekslikku õppetundi. Mis juhtus, miks nii läks ja mida kasulikku saame meie _õppida_ sellest varasest ülevaatest hariduse omandamise kohta?

_Selle nädala õppetükki õppides valmistud hingamispäevaks, 3. oktoobriks._