---
title:  Autoriteedi põlgajad  
date:  01/10/2020  
---

Osa inimesi peetakse klassis „loomulikeks õppijateks“. Neil peaaegu ei olegi vaja õppida, et väga häid hindeid saada. Nad omandavad materjali kergesti. Näib, et teadmised „kleepuvad“ neile külge. Peetruse teise kirja 1. ja 2. peatükk toovad selgelt esile, et meie kasvamine Kristuses on võrdne kogemus nende jaoks, kes ennast sellele pühendavad.

2Pt 1. peatüki julgustavad sõnad vastanduvad 2Pt 2. peatüki kainestavale hoiatusele.

`Loe 2Pt 2:1–17. Millised tugevad ja hukkamõistvad sõnad Peetrus siin lausub? Samas, millist suurt lootust tõotatakse meile siin selle terava hoiatuse ja etteheite keskel?`

Pane tähele, mida Peetrus kirjutab 10. salmis nende kohta, kes autoriteeti põlgavad. See on terav noomitus meiegi päevade tegelikkuse kohta. Kogudusena peame tegema tööd eeldustega teatavate autoriteetide osas (vaata Hb 13:7, 17, 24) ning meid kutsutakse üles neile alluma, neile kuuletuma vähemalt niivõrd, kuivõrd need autoriteedid ise on Issandale ustavad.

Peetrus aga toob selle karmi etteheite juures esile teise poole (salm 9). Ta ütleb, et kuigi Jumalal on võim heita välja need, kes valivad pettuse, „oskab Issand küll jumalakartlikke kiusatusest välja kiskuda“. See on võimalik, sest kristliku koolituse osaks pole mitte ainult kiusatuste vältimine, vaid ka nende paljude viiside tundmaõppimine, kuidas Jumal saab meid päästa ja päästabki kiusatusest ning aitab meil hoiduda neist, kes Peetruse hoiatuse kohaselt „vargsi toovad sisse hukutavaid eksiõpetusi“ (2Pt 2:1)! Ja kuna autoriteedi põlgamist niivõrd taunitakse, kas ei peaks meie kristlik koolitus siis sisaldama õpet, kuidas õigel viisil mõista, alluda ja kuuletuda „oma juhatajatele“ (Hb 13:7)?

Kuigi võiks öelda, et Aadam ja Eeva ei _põlanud_ autoriteeti, valisid nad ikkagi sõnakuulmatuse sellele autoriteedile. Nende üleastumise tegi väga halvaks tõsiasi, et nad toimisid jämedalt vastupidi sellele, mida autoriteet, Jumal ise, oli neile öelnud nende endi hüvanguks.

`Mõtle veel autoriteedi teemale, mitte üksnes koguduses või perekonnas, vaid elus üldiselt. Miks on väga tähtis nii autoriteeti õigesti kasutada kui ka sellele kohaselt alluda? Jaga oma vastust hingamispäeval klassis.`