---
title:  Toetav Mõte
date:   08/05/2020
---

Loe Ellen G. White’i raamatust „Tee Kristuse juurde“  peatükki „Mida teha kahtlusega“, lk 105–113 ning dokumendist „Methods of Bible Study“ („Piibliuurimise meetodid“) lõik 1: „Bible Study: Presuppositions, Principles, and Methods“ (Piibliuurimine: eeldused, põhimõtted ja meetodid“), lõik 2: „Presuppositions Arising from the Claims of Scripture“ („Eeldused, mis tulenevad Pühakirja väidetest“) ja lõik 3: „Principles for Approaching the Interpretation of Scripture“ („Pühakirja tõlgendamise põhimõtted“). („Methods of Bible Study“ leiate aadressilt www.adventistbiblicalresearch.org/materials/bible-interpretation-hermeneutics/methods-bible-study).

„Sõna uurima hakates jäta ukse taha oma ettekujutuslikud seisukohad ning oma päritud ja arendatud mõttekäigud. Sa ei jõua iialgi tõeni juhul, kui uurid Pühakirja oma ideede õigustamiseks. Jäta need ukse taha ning mine pattukahetseva südamega kuulama seda, mida Issandal on sulle öelda. Kui tõe alandlik otsija istub Kristuse jalge ees ja õpib Temalt, siis annab sõna talle mõistmist. Nende jaoks, kes on oma mõttes liiga targad, et Piiblit uurida, ütleb Kristus: sul tuleb saada südamelt tasaseks ja alandlikuks, kui sa tahad saada targaks õndsuses.

Ära loe sõna varasemate seisukohtade valguses, vaid eelarvamustest vaba mõttega, otsi see läbi hoolikalt ja palvemeelselt. Juhul, kui jõuad lugedes veendumusele ja näed, et sinu kallikspeetud arvamused ei ole sõnaga kooskõlas, siis ära püüa kohandada sõna nende arvamustega. Kohanda oma arvamused sõnaga. Ära lase sellel, mida sa möödanikus uskusid või harrastasid, kontrollida arusaamist. Ava oma mõistuse silmad nägema seaduse imesid. Selgita välja, kuidas on kirjutatud, ja siis aseta oma jalad igavesele Kaljule.“ – Ellen G. White, _Kuulutus noortele_, lk 260.

## Küsimused aruteluks:

`1. Kuidas mõjutab meie maailmavaade, haridus ja kultuur Pühakirja tõlgendamist? Miks on meie jaoks vägagi oluline olla teadlik välistest mõjutustest, mida toome paratamatult kaasa Piibli tõlgendamisse?`

`2. Nõustume kõik tõsiasjaga, et oleme patused ja patt mõjutab meid negatiivselt. Mismoodi avaldab patt mõju sellele, kuidas me Piiblit loeme? See tähendab, mida teeb patt meiega, mis võib panna meid Jumala Sõna valesti tõlgendama? Näiteks, kuidas võib soov teha midagi, mida Piiblis hukka mõistetakse, panna meid Piiblit moonutatult lugema? Millisel muul viisil imbub patt sellesse, kuidas me Piiblit tõlgendame?`

`3. Kuidas saab Piibli kirjutamise aja ja kultuuri parem mõistmine aidata meil rohkem aru saada mõnest Pühakirja lõigust? Too näiteid.`

---

Annetus >> Divisjon (ADRA)

Päikeseloojang 21.28
