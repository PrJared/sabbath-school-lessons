---
title:  Misjonilugu
date:   26/06/2020
---

#### Pääsemine lennuõnnetusest

_Selle loo on kirjutanud Andrew McChesney Adventmisjonist._


53 aastane lihtliikmest evangelist Pius Kabadi Tshiombe istus An-2 ühemootorilisse lennukisse, et lennata külastama kogudust, mida ta rajas Kongo Demokraatliku Vabariigi äärealale.

Kuid lennukil, mis kuulus Kinshasa Air Kasaile, ilmnes mootoriprobleem peagi pärast Kamako lennuväljalt õhku tõusmist, teel 150 kilomeetri kaugusel olevasse Tshikapasse, mis asus Angola piiri lähedal. Kui piloot otsis maandumiskohta, kaotas lennuk kõrgust ja suits täitis kabiini. Pius nägi, et piloot ilmus kokpitist. „Mine piloodile järele,“ tundus üks hääl ütlevat.

Pius kargas jalule. Piloot avas väljapääsu ja hüppas välja. Pius hüppas ka. Mõni hetk hiljem prantsatas An-2 põõsasse ja süttis põlema. Õnnetus juhtus 27. juulil 2018. aastal umbes 3 kilomeetrit Kamakao lennujaamast eemal. Ainult piloot ja Pius jäid ellu; ülejäänud viis reisijat said surma.

„Talle jäi alles ainult mobiiltelefon,“ ütles Piuse naine Nicole, kes sai teate oma abikaasa olukorrast WhatsApp foto kaudu, mille üks sõber pärast õnnetust saatis. „Tal oli peas ja jalas haav, kuid ükski luu polnud murdunud.“

Fotode hulgas oli ka pilt uimasest ja verega määrdunud pluusis Piusest, käes mobiiltelefon. Nicole ei saanud oma abikaasaga kolm päeva rääkida, kuid abikaasa esimesed telefoni teel lausutud sõnad olid tänu Jumalale.

„Ma ei jäta sellist Jumalat iialgi,“ ütles mees naisele. „Ta on imeline.“

Pius oli tahtnud külastada väikest 15-liikmelist asutamisjärgus kogudust, mille ta avas pärast Kabungyus peetud evangeelsete koosolekute seeriat. Kuid ta valis lõpuks reedese An-2, kuna sai teada, et lend, millele ta soovis minna, väljus laupäeval.

„Nad ütlesid talle, et ta võib hingamispäeval reisida,“ ütles naine. „Tema aga vastas: „Ma ei saa, sest ma pean hingamispäeval jumalateenistust.“ Nemad ütlesid seepeale: „See liin väljub ainult laupäeval.“ Tema vastas: „Mul tuleb otsida teine viis, kuidas sihtpunkti jõuda.“

Pius helistas lennujaamast oma naisele ja andis teada plaanide muutumisest. Ta lootis leida uue võimaluse Kabungyuga ühenduse saamiseks.

Nicolel on juhtunu kohta palju küsimusi. Ta ei mõista, miks ainult Pius ja piloot pääsesid. Ta ei tea, kas Piuse otsusel pidada hingamispäeva oli selles loos oma osa. Kuid ta usub, et mees pääses Ps 91:14 väljendatud tõotuse kohaselt, kus Issand ütleb: „Et ta minusse on kiindunud, siis ma päästan tema.“

„Olge Jumalale ustavad, sest Tema saab meid igal ajal kaitsta,“ ütles Nicole.

_Osa 2019. aasta kolmeteistkümnenda hingamispäeva annetusest aitas laiendada Kinshasa adventistide kliinikut Kongo Demokraatlikus Vabariigis. Täname teid käesoleva kolmeteistkümnenda hingamispäeva annetuse eest, mis aitab levitada evangeeliumi Trans-Euroopa divisjonis._
