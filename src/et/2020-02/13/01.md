---
title:  Elada Jumala Sõna kohaselt
date:   20/06/2020
---

### Selle nädala õppeaine
Fl 2:12–16; Lk 4:4, 8, 10–12; Ps 37:7; Ps 46:11; Ps 62:2, 3, 6;  Kl 3:16

> <p>Juhtsalm</p>
> „Aga olge sõna tegijad ja mitte üksnes kuuljad, pettes iseendid“ (Jk 1:22).

Piibliuurimise parimad meetodid on kasutud juhul, kui me ei otsusta elada selle järgi, mida Pühakirjast teada saame. Hariduse kohta üldiselt kehtiv tõde käib ka Piibli uurimise kohta: kõige paremini ei õpita mitte lihtsalt kuulates ja lugedes, vaid teadmist ellu rakendades. Sõnakuulmine avab jumaliku õnnistuste varakambri täiuses, mis muidu jääks meile suletuks, ning see suunab meid haaraval ja elumuutval viisil oma arusaamist ja tundmist suurendama. Juhul, kui me ei taha elada Jumala Sõna kohaselt ega ole valmis ellu rakendama seda, mida oleme teada saanud, siis me ei kasva. Ja meie tunnistus halveneb, sest meie elu ei ole sõnadega kooskõlas.

Kasvame armus ja tarkuses inspireerivate näidete varal, mis teevad piltlikult selgeks, mida tähendab elada Jumala Sõna kohaselt. Jeesusest Kristusest paremat näidet ega tugevamalt innustavat jõudu ei ole. Tema jättis meile järgimisväärse eeskuju. Tema elas täielikus kooskõlas Jumala tahtega.

Sel nädalal vaatleme, mida tähendab elada Jumala Sõna kohaselt ja selle jumaliku mõju all.

_Selle nädala õppetükki õppides valmistud hingamispäevaks, 27. juuniks._
