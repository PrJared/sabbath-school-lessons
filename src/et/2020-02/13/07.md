---
title:  Toetav Mõte
date:   26/06/2020
---

Loe Ellen G. White’i raamatust „Tee Kristuse juurde“, peatükki „Eesõigus palvele“, lk 93–104.

„Loomulik silm ei suuda iialgi näha Kristuse nägusust ja ilu. Püha Vaimu sisemine valgus, mis paljastab inimhingele tema tõelise lootusetu olukorra, kui poleks armu ja andestust, mida saavad kõik piisavalt Kristuselt, pattudekandjalt – üksnes selline valgus võimaldab inimesel märgata Tema lõputut halastust, Tema mõõtmatut armastust, heasoovlikkust ja au.“ – Ellen G. White, _The Upward Look_, lk 155.

„Pühakirja osi, lausa terveid peatükke saab õppida pähe, et korrata neid siis, kui Saatan tuleb oma kiusatustega… Kui Saatan juhib mõtet peatuma maistel ja sensuaalsetel teemadel, saab teda kõige mõjusamalt minema lüüa väitega „kirjutatud on.“ – _The Advent Review and Sabbath Herald_, 8. aprill, 1884.

## Küsimused aruteluks:

`1. Kuidas etendab vaba tahe ja vaba valik osa kõigis meie usu ja sõnakuulmisega seotud otsustes? Kuigi paljud eluvaldkonnad on meie kontrolli alt väljas, on meil valikuvabadus selles olulises, mis puudutab meie igavest elu. Mida teed sina valikuvabadusega, mille Jumal on sulle andnud? Milliseid vaimulikke valikuid langetad?`

`2. Mõtle milline osa on ja peaks hingamispäeval olema meile vaikse aja andmises koos Jumalaga. Kuidas kaitseb hingamispäeva pidamine sind töösse sukeldumisest ja tegevustest, mille tõttu sa ei võta enda jaoks nii vajalikku aega Jumalaga olemiseks? Kuidas õppida veel enam muutma hingamispäeva selleks vaimulikuks õnnistuseks, milleks see olema mõeldi?`

`3. Milline on sinu kogemus Jumalaga kahekesi palves ja uurimises veedetud aja osas? Kuidas selline vaimulik elupraktika su usku mõjutab? Kuidas see _peaks_ su usku mõjutama? Kui tunned ennast mugavalt, siis räägi klassis oma isiklikest palve- ja lugemise aegadest ning jutusta, mida oled neist saanud. Kuidas saaks teistele kasuks olla see, mida sina oled õppinud?`

`4. Millised on su lemmiksalmid, mida oled pähe õppinud? Mis sulle neis väga meeldib? Kuidas on nende meelde jätmine saanud sulle õnnistuseks?`

---

Annetus >> kohalik kogudus

Päikeseloojang 22.34
