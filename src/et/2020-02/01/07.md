---
title:  Toetav Mõte
date:   03/04/2020
---

Loe Ellen G. White’i raamatust „Suur võitlus“ peatükki „Pühakiri on kaitsekilbiks“, lk 593–602 ja raamatust „Ajastute igatsus“ peatükki „Teie süda ärgu ehmugu“, lk 662–680.

„Oma Sõna kaudu on Jumal andnud inimestele pääsemiseks vajalikud teadmised ning meil tuleb Pühakiri vastu võtta Jumala tahte autoriteetse ja eksimatu ilmutusena. See on iseloomu mõõdupuu, tõdede teadaandja ja läbielude katsekivi.“ – Ellen G. White, Suur võitlus, lk 9.

Paljud on surnud Jumala Sõna au sees hoidmise ja sellele ustavaks jäämise pärast. Üheks selliseks inimeseks oli dr Rowland Taylor, Inglismaa ühe maakonna jutlustaja, kes seisis vastu katoliku missa kehtestamisele oma maakonnas Hadleys Verise Mary valitsemisajal. Pärast kirikust väljaheitmist ja Piiblile vankumatu poolehoiu osutamise pärast mõnitada saamist _pöördus ta isiklikult Winchesteri piiskopi, Inglismaa Lordkantsleri poole, kuid too heitis ta vanglasse ja saatis lõpuks tuleriidale. Just enne oma surma 1555. aastal lausus_ dr Taylor sellised sõnad:

„Kallis rahvas! Ma olen õpetanud teile ainult Jumala püha Sõna ja ei midagi muud ning need õppetunnid olen ma võtnud Jumala õnnistatud raamatust, pühast Piiblist. Pitseerin täna selle oma verega.“ – John Fowe, The New Foxe’s Book of Martyrs, ümber kirjutanud ja ajakohastanud Harold J. Chadwick (North Brunswick, NJ: Bridge-Logos Publishers, 1997), lk 193. Enne tuleriida süütamist ja enda elu lõppu kuuldi dr Taylorit kordamas Ps 51 sõnu.

## Küsimused aruteluks:

`1. Mismoodi kinnitab prohvetikuulutus Piibli jumalikku algupära? Kuidas saavad täitunud prohvetikuulutused meid usus toetada?`

`2. Viitame teisipäevase osa lõpus olevale küsimusele: Miks on tõendid Jeesuse Messiaks olemise kohta nii võimsad?`

`3. Jeesus ja apostlid ilmutasid vankumatut usku pühade kirjade usaldusväärsusse ja jumalikku autoriteetsusse. Kui palju kordi tuletas Jeesus meelde Pühakirja ja (sageli endale viidates) lausus, et Pühakiri peab „täituma“? (Vaata nt Mt 26:54, 56; Mk 14:49; Lk 4:21; Jh 13:18; Jh 17:12). Kui juba Jeesus Pühakirja nii tõsiselt suhtus, eriti ettekuulutuste täitumisse, siis milline peaks olema meie suhtumine Piiblisse?`

---

Annetus >> kohalik kogudus

Päikeseloojang 20.06
