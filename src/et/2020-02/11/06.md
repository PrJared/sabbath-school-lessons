---
title:  Tüpoloogia ettekuulutusena
date:   11/06/2020
---

Apokalüptiliste prohvetikuulutuste sümbolid, nagu Taanieli raamatus ja Ilmutusraamatus, täituvad ühe korra. Näiteks täitus siku sümbol Kreeka puhul, ainult selle riigi puhul (Tn 8:21). Veel enam, tekstis öeldi riigi nimi meile ette! Kuidas saaks veel selgem olla?

Tüpoloogia aga suunab tähelepanu päriselt olemas olevatele Vana Testamendi inimestele, sündmustele või organisatsioonidele, kes/mis on ajalooliselt reaalsed, kuid osutavad suuremale tegelikkusele tulevikus. Tüpoloogia kasutamine tõlgendamismeetodina ulatub tagasi Jeesuse ja Uue Testamendi kirjutajateni ning seda leidub Vanas Testamendiski. Ainus juhis tüübi ja antitüübi ära tundmiseks on tõik, et Pühakirja inspireeritud kirjutaja samastab need.

`Loe 1Kr 10:1–13. Millisele sündmusele ajaloos Paulus siin viitab, kui ta Korintose kogudust manitseb? Kuidas käib see täna meie kohta?`

Paulus viitab Egiptusest väljatuleku ajaloolisele tõsiasjale ja loob tüpoloogia muistsete heebrealaste kõrbekogemuse alusel. Sel moel näitab Paulus, et Jumala plaani kohaselt, kes inspireeris Moosest neid sündmusi kirja panema, pidid „need lood saama meile näiteiks“ (1Kr 10:6), seega manitsema vaimulikku Iisraeli, meid, kiusatustele vastu panema viimseil päevil.

**Loe alltoodud kirjakohti ja kirjuta välja iga tüüp ning sellele vastava antitüübi täitumine, nagu seda kirjeldavad Jeesus ja Uue Testamendi kirjutajad.**

`Mt 12:40`

`Jh 19:36`

`Jh 3:14, 15`

`Rm 5:14`

`Jh 1:29`

Igal antud juhtumil rakendavad Jeesus ja Uue Testamendi kirjutajad tüübi ja antitüübi tõlgendamisvõtet, mis võimaldab prohvetlikul tähendusel esile tulla. Sel moel osutavad need suurema tegelikkuse täitumisele.

`Mõtle maapealsele pühamuteenistusele, mis oli kogu lunastusplaani tüübiks. Mida õpetab see meile pühamu sõnumi tähtsusest tänases päevas?`
