---
title:  Piibel ja prohvetikuulutused
date:   06/06/2020
---

### Selle nädala õppeaine
Tn 2:27–45; Jh 14:29; 4Ms 14:34; Tn 7:1–25; Tn 8:14; 1Kr 10:1–13.

> <p>Juhtsalm</p>
> „Ja ta ütles mulle: „Kaks tuhat kolmsada õhtut-hommikut. Siis saab pühamu taas oma õiguse“ (Tn 8:14).

Piibli prohvetikuulutused on väga olulised meie identiteedi ja missiooni seisukohalt. Prohvetlus on nagu Jumala Sõna õigsuse kinnitamise sisemine ja välimine masinavärk. Jeesus ütles: „Ja nüüd ma olen teile seda öelnud, enne kui see sünnib, et te usuksite, kui see sünnib“ (Jh 14:29; vaata ka Jh 13:19). Tähtis küsimus on: Kuidas tõlgendada prohvetikuulutusi õigesti, nii et teaksime, kui prohvetikuulutus tõepoolest teoks saab?

Reformatsiooni käigus järgisid usupuhastajad historistlikku meetodit. See meetod on sama, mida Taaniel ja Johannes kasutasid oma tõlgenduste võtmena. Historistlik meetod käsitab prohvetikuulutust ajaloo järkjärgulise ja pideva täitmisena, mis saab alguse minevikus ja lõppeb Jumala igavese riigiga.

Sellel nädalal vaatleme historistliku prohvetliku tõlgendamise alustalasid. „Peame ajaloos nägema prohvetikuulutuse täitumist, peame uurima Ettenägevuse tegusid suurtes usupuhastusliikumistes ja mõistma sündmuste arengut, kui rahvad rivistuvad suure võitluse lõpukonfliktiks.“ – Ellen G. White, _Tunnistused kogudusele_, 8. kd, lk 307.

_Selle nädala õppetükki õppides valmistud hingamispäevaks, 13. juuniks._
