---
title:  Eeluurimiskohus
date:   10/06/2020
---

Sellel nädalal vaadeldav prohvetlik visand on leidnud protestantliku historismi pooldajate rohket toetust reformatsioonist alates. Kuid alles millerlaste liikumises 1800ndate algupoolel võeti hoolika vaatluse alla ja hakati uurima 2 300 päeva ja eeluurimiskohut. Vaadakem skeemi:

<table id="table-1" class="Basic-Table"><colgroup><col class="Row-Column-4"> <col class="Row-Column-5"> </colgroup><tbody><tr class="Row-Column-6"><td class="cell-style-override-1"><p class="Tekst para-style-override-19">Taanieli 7. ptk</p></td><td class="cell-style-override-1"><p class="Tekst para-style-override-20">Taanieli 8. ptk</p></td></tr><tr class="Row-Column-6"><td><p class="Tekst-copy para-style-override-21">Babüloonia (lõvi)</p></td><td><p class="Tekst para-style-override-15">______________</p></td></tr><tr class="Row-Column-6"><td><p class="Tekst-copy para-style-override-21">Meedia-Pärsia (karu)</p></td><td><p class="Tekst para-style-override-15">Meedia-Pärsia (jäär)</p></td></tr><tr class="Row-Column-6"><td><p class="Tekst-copy para-style-override-21">Kreeka (panter)</p></td><td><p class="Tekst para-style-override-15">Kreeka (sikk)</p></td></tr><tr class="Row-Column-7"><td><p class="Tekst-copy para-style-override-21">Paganlik Rooma (neljas metsaline)</p></td><td><p class="Tekst para-style-override-15">Paganlik Rooma (sarv liigub horisontaalselt)</p></td></tr><tr class="Row-Column-6"><td><p class="Tekst-copy para-style-override-21">Paavstlik Rooma (väike sarv)</p></td><td><p class="Tekst para-style-override-15">Paavstlik Rooma (sarv liigub vertikaalselt)</p></td></tr></tbody></table>

`Loe Tn 7:9–14; 8:14, 26. Mis nende salmide kirjelduse kohaselt taevas toimub?`

Pärast keskaegset tagakiusamist, mis lõppes 1798. aastal, kui kindral Berthier’i võttis paavsti vangi (Ilm 13:3), räägivad Tn 7. ptk ja 8. ptk kohtust. Kohus toimub taevas, kus see „võttis istet“ (Tn 7:10) ja „taeva pilvedel tuli keegi, kes oli Inimesepoja sarnane. Ja ta saabus Elatanu juurde“ (Tn 7:13). Tegemist on vaatepildiga kohtust, mis toimub pärast 1798. aastat ja enne Jeesuse teist tulekut.

Tn 7. peatüki kohtustseen on täiesti paralleelne Tn 8:14 pühamu puhastamisega. Need räägivad samal teemal. Tn 8:14 põhjal on „pühamu puhastamise/kui pühamu saab taas oma õiguse“ (siin on tegemist lepituspäeva terminoloogiaga) ajaks 2 300 õhtut-hommikut ehk päeva. Aasta-päev põhimõtte järgi kujutavad need päevad 2 300 aastat.

2 300 aasta alguspunkti leiame Tn 9:24. Prohvetikuulutus, mis räägib 70 nädalast (490 aastast), _chatak_ ehk „lõigatakse maha“ nägemusest, mis räägib 2 300 päevast (Tn 9:24). Paljud õpetlased näevad õigesti, et Tn 8:14 prohvetikuulutus 2 300 päevast (aastast) ja Tn 9:24–27 prohvetikuulutus 70 nädalast (490 aastast) on ühe prohvetikuulutuse kaks osa. 70 nädalast rääkiva prohvetikuulutuse järgmine salm, Tn 9:25, annab sellele ajalõigule alguse – „alates sõna tulemisest Jeruusalemma taastamiseks ja ülesehitamiseks“. Selle sündmuse aastaarvuks on „kuningas Artahsasta (Artaxerxese) seitsmes aasta“ (Esr 7:7) ehk 457. aasta eKr. Siit 2 300 aastat edasi lugedes jõuame aastasse 1844, mis on hilisem 1798. aastast, kuid sellest mitte kuigi kaugel, ja leia aset enne Jeesuse teist tulemist. Just siis sisenes Jeesus kõige pühamasse paika ja alustas oma eestkostmistööd, taevase pühamu puhastamist. Vaata reedese osa skeemi.
