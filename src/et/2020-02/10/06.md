---
title:  Usk ja ajalugu
date:   04/06/2020
---

Me ei ela vaakumis. Meie valikud mõjutavad küll meid ennast, kuid ka kaasinimesi. Samamoodi on paljude muistsete Jumala laste elu mõjutanud peale nende endi suuresti kaasinimeste tulevikku. Hb 11. peatükis, selles teada-tuntud „usu“ peatükis näeme kokkuvõtlikult paljude niisuguste muistsete usukangelaste mõju.

**Loe Hb 11:1–40. Mida õpime neilt muistsetelt kangelastelt nende elu uurides?**

`Eenok`

`Aabraham`

`Saara`

`Joosep`

`Mooses`

`Raahab`

`Simson`

Usk on midagi enamat kui millessegi või kellessegi uskumine; see on uskumise kohaselt tegutsemine. See on usk, mis toimib; selline usk arvatakse õiguseks. Sellised usuteod muudavad ajalugu. Iga niisugune tegu sõltub Jumala Sõnale toetumisest.

Noa tegutses usus siis, kui ta ehitas laeva; ta usaldas Jumala Sõna rohkem kui kogemust või kaalutlust. Kuna vihma polnud eales varem sadanud, oleksid kogemus ja kaalutlus mõista andnud, et veeuputus oli tühipaljas mõte. Kuid Noa oli Jumalale sõnakuulelik ning inimsugu säilis.

Aabraham, kelle nimi oli siis Aabram, lahkus Lõuna-Mesopotaamias asuvast Uurist, tollases maailmas kõrge mõttetarkuse poolest tuntud linnast, ja asus teele teadmata, kuhu Jumal ta juhib. Kuid ta otsustas tegutseda Jumala Sõna kohaselt. Mooses valis pigem olla karjane, kes viib Jumala rahva Tõotatud maale, kui saada Egiptuse, oma aja suurima impeeriumi kuningaks. Ta usaldas Kõigekõrgema häält, mis teda põlevast põõsast kutsus. Raahab otsustas usaldada teateid sellest, kuidas Jumal oli Iisraeli vabastanud, ning varjas kaht maakuulajat ja sai osaks Jeesuse sugupuust. Teame vähe, kuidas meie otsused mõjutavad lugematute sama põlvkonna inimeste ja järeltulijate elu!

`Millised tähtsad otsused sinu ees seisavad? Kuidas sa oma otsused langetad ja miks?`
