---
title:  Piibel kui ajalugu
date:   30/05/2020
---

### Selle nädala õppeaine
1Sm 17. ptk; Js 36:1–3; Js 37:14–38; Tn 1. ptk ja 5. ptk; Mt 26:57–67; Hb 11:1–40.

> <p>Juhtsalm</p>
> „Mina olen Issand, sinu Jumal, kes sind tõi välja Egiptusemaalt, orjusekojast“  (2Ms 20:2 [samuti 5Ms 5:6]).

Piiblis on kirjas ajalugu. Piibellik ajalugu liigub sirgjooneliselt absoluutsest algusest, mil Jumal maailma lõi, kuni lõpliku eesmärgini, mil Ta oma teise tulemise käigus maa taastab.

Pühakirja ajalooline laad on üks tunnusjoon, mis eristab seda muude religioonide pühadest raamatutest. Piibel võtab tõena Jumala olemasolu, kes isiklikult ajaloos tegutseb; Piibel ei püüa seda olemasolu tõestada. Alguses Jumal ütleb ja maal tekib elu (1Ms 1:1–31). Jumal kutsub Kaldea Uurist Aabrahami. Ta vabastab oma rahva Egiptuse orjusest. Ta kirjutab oma sõrmega kivilaudadele kümme käsku (2Ms 31:18). Ta läkitab prohvetid. Ta saadab kohtumõistjad. Ta kutsub inimesi üles elama ja rääkima teistele rahvastele Tema jumalikust seadusest ja lunastusplaanist. Lõpuks saadab Ta oma Poja Jeesuse Kristuse maailma, jagades sellega ajaloo igavesti kaheks.

Sellel nädalal vaatleme mõningaid Piiblis kujutatud ajaloo põhiteemasid ja ka arheoloogilisi leide, mis aitavad tõestada Piiblis kirjeldatud ajalugu.

_Selle nädala õppetükki õppides valmistud hingamispäevaks, 6. juuniks._
