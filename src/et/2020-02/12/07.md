---
title:  Toetav Mõte
date:   19/06/2020
---

Loe Ellen G. White’i raamatust „Tee Kristuse juurde“  peatükki „Mida teha kahtlusega?“, lk 105–113. Loe 8. lõiku dokumendist „Methods of Bible Study“ („Piibliuurimise meetodid“), mille leiad aadressilt http://www.adventistbiblicalresearch.org/materials/bible-interpretation-hermeneutics/methods-bible-study.

Piiblis on palju saladuslikku, mida piiratud inimesed leiavad olevat keerulise taibata ja mis on meile täieliku äraseletamise jaoks liiga sügavmõtteline. Seetõttu vajame alandlikku meelsust ning peame olema valmis Pühakirja palvemeelselt tundma õppima. Pühakirjale ustavaks jäämine võimaldab piibellikul tekstil – isegi siis, kui selle tähendus läheb meie mõtteraasukesega vastuollu – öelda seda, mida see tegelikult ütleb. Pühakirjale ustavaks jäämine on teksti suhtes lugupidav, ei muuda teksti (jah, mõni tõepoolest muudab ise teksti) ega põikle kõrvale selle õigest tähendusest.

„Kui Jumala Sõna avatakse ilma aukartuse ja palveta, kui mõtted ja igatsused pole suunatud temale või pole kooskõlas tema tahtega, siis tumestavad meeli kahtlused ja Piiblit uurides suureneb hoopis skeptitsism. Vaenlane haarab kontrolli mõtete üle ja sisendab ebaõigeid tõlgendusi. Alati, kui inimesed ei püüa sõnas ja teos olla kooskõlas Jumalaga, siis, olenemata nende õpetatusest, kalduvad nad Pühakirja mõistmises eksima ja nende seletusi on ohtlik usaldada. Neil, kes otsivad Pühakirjast vastuolusid, pole vaimulikku arusaamist. Moonutatud nägemisvõimega näevad nad palju põhjusi kahtlusteks ja uskmatuseks ka selles, mis on tegelikult lihtne ja selge.“ – Ellen G. White, _Tee Kristuse juurde_, lk 110, 111.

## Küsimused aruteluks:

`1. Miks on Pühakirjast õigesti aru saamiseks niivõrd põhjapanev meie suhtumine Piiblisse, millest sellel nädalal rääkisime? Mis veel aitab sul Piiblit paremini mõista?`

`2. Miks ei peaks me olema üllunud, kui leiame Piiblist seda, millest on raske aru saada või mida on keeruline seletada? Eks ole looduseski palju sellist, millest on mõnikord raske aru saada? Tänase päevani on näiteks vesi (vesi!) täis salapära.`

`3. Kuidas vastame adventistidena (paljudes tõlgetes esile tulevale) probleemile Lk 23:43, kus Jeesus ütleb röövlile, et röövel saab sel päeval koos Temaga olema taevas? Kuidas aitavad meil kõnealusest teemast aru saada näiteks sellised salmid nagu Jh 20:17; Kg 9:5 ja 1Kr 15:16–20?`

---

Annetus >> kohalik kogudus

Päikeseloojang 22.34
