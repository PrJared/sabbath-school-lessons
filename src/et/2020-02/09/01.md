---
title:  Loomine - aluseks 1. Moosese raamat, 2. osa
date:   23/05/2020
---

### Selle nädala õppeaine
Ii 26:7–10; 1Ms 1. ja 2. ptk; 1Ms 5. ptk; 1Ms 11. ptk; 1Aj 1:18–27; Mt 19:4, 5; Jh 1:1–3.

> <p>Juhtsalm</p>
> „Taevad jutustavad Jumala au ja taevalaotus kuulutab tema kätetööd“ (Ps 19:2).

Paljusid suuri mõtlejaid inspireeris Pühakiri uurima Jumala loodud maailma; selle tulemusena sündis kaasaegme teadus. Johannes Kepler, Isaac Newton, John Ray, Robert Boyle ja teised esimesed suured teadlased uskusid, et nende töö tõi Jumala kätetöö loomisel veel rohkem esile.

Pärast Prantsuse revolutsiooni aga hakkas 19. sajandi teadus liikuma teistlikult ilmavaatelt naturalismil ja materialismil põhinevale, milles polnud üleloomulikul sageli üldse kohta. Sellised filosoofilised mõtted tegi Charles Darwin tuntuks oma teosega „On the Origin of Species“  (1859, „Liikide tekkimine“). Sellest ajast peale on teadus järjest enam kaugenenud piibellikust alusest ning tagajärjeks on loomisloo täielik ümbertõlgendamine.

Kas Piibel õpetab iganenud, ebateaduslikku vaadet kosmoloogiast? Kas Piiblisse kirjapandu laenati lihtsalt ümberkaudsetelt paganlikelt rahvastelt? Kas Piibli panid kultuuriliselt paika kirjutamise koht ja aeg või ülendab selle inspireeritud olemus meid arusaamisele oma pärinemisest, mis on jumalikus raamistikus täielik?

Need on mõningad teemad, mida selle nädala õppetükis puudutame.

_Selle nädala õppetükki õppides valmistud hingamispäevaks, 30. juuniks._
