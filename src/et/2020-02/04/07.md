---
title:  Toetav Mõte
date:   24/04/2020
---

Loe Ellen G. White’i raamatust „Suur võitlus“  peatükki „Pühakiri on kaitsekilbiks“.

Traditsioon, kogemus, kultuur, mõistus ja Piibel on kohal, kui mõtestame Jumala Sõna. Otsustav küsimus on: Milline nimetatud mõjutajatest on meie teoloogia põhiautoriteet ja viimase sõna ütleja? On üks asi Piiblile rohelist tuld näidata, kuid on midagi muud lasta Piiblil Püha Vaimu tegevuse kaudu mõjutada ja muuta meie elu.

„Oma Sõna kaudu on Jumal andnud inimestele pääsemiseks vajalikud teadmised ning meil tuleb Pühakiri vastu võtta Jumala tahte autoriteetse ja eksimatu ilmutusena. See on iseloomu mõõdupuu, tõdede teadaandja ja läbielude katsekivi.“ . Ellen G. White, _Suur võitlus_, lk 9.

## Küsimused aruteluks:

`1. Miks on kergem pooldada nii mõnegi inimliku traditsiooni üksikasju kui elada Jumala seaduse vaimus: armastada Issandat, meie Jumalat, kogu südamest, hingest ja meelest ning kaasinimest nagu iseennast (vaata  Mt 22:37–40)?`

`2. Arutlege klassis pühapäevase osa viimase küsimuse üle. Millist osa täidab traditsioon meie koguduses? Milles näed religioossete traditsioonide õnnistusi ja takistusi?`

`3. Kuidas tagada, et ükskõik kui hea traditsioon ei tõrjuks välja Jumala kirjasõna kui meie lõplikku normi ja autoriteeti?`

`4. Kujutle, nagu räägiks keegi, et on näinud unenäo, kus Issand kõneles Temaga ja ütles, et pühapäev on Uue Testamendi ajal õige puhke- ja jumalateenimise päev. Kuidas sa sellele inimesele vastad ja kuidas õpetab seesugune lugu meile, mismoodi kontrollida kogemust alati Jumala Sõnaga?`

`5. Rääkige klassis kultuurikeskkonnast, kus teie kogudus asub. Kuidas mõjutab vastav kultuur sinu usku? Milliseid näiteid leiame ajaloost, mille puhul kultuur mõjutas tugevalt koguduseliikmete tegevust, nii et nüüd tagasi vaadates leiame mõju olevat negatiivse? Millised õppetunnid saame sellest enda jaoks, et me ei teeks tänapäeval samu vigu?`

---

Annetus >> kohalik kogudus

Päikeseloojang 20.55
