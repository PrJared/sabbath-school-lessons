---
title:  Piibel – meie teoloogia usaldusväärne allikas
date:   18/04/2020
---

### Selle nädala õppeaine
Mk 7:1–13; Rm 2:4; 1Jh 2:15–17; 2Kr 10:5, 6; Jh 5:46, 47; Jh 7:38.

> <p>Juhtsalm</p>
> „Õpetuse ja tunnistuse juurde! Kui nõnda ei kõnelda, siis ei ole koitu“ (Js 8:20).

Kõik kristlikud kirikud kasutavad Pühakirja oma uskumuste toetamiseks. Ometi ei ole Pühakirja teoloogia-alane tähtsus ja autoriteet kõikides kirikutes sama. Tegelikult varieerub Pühakirja roll kirikuti vägagi. Teema, mida nüüd uurima hakkame, on tähtis, kuid keeruline; uurime seda viie erineva allika kaudu, mis mõjutavad Pühakirja tõlgendamist: traditsioon, kogemus, kultuur, analüüsivõime ja Piibel ise.

Need mõjutajad etendavad märkimisväärset osa igas teoloogias ja igas kirikus. Oleme kõik ühe või teise meid mõjutava traditsiooni või kultuuri osalised. Meil kõigil on kogemusi, mis meie mõtlemist kujundavad ja arusaamist mõjutavad. Meil kõigil on mõistus mõtlemiseks ja end ümbritseva hindamiseks. Me kõik loeme Piiblit ning kasutame seda Jumalast ja Tema tahtest arusaamiseks.

Milline neist mõjutajatest või nende segu määrab lõpuks selle, kuidas me Piiblit tõlgendame, ja millises seoses üksteisega me neid kasutame? See, milliseid mõjutajaid eelistame, viib välja väga erinevate rõhuasetusteni ja tulemusteni ning määrab lõpuks kogu meie teoloogia suuna.

_Selle nädala õppetükki õppides valmistud hingamispäevaks, 25. aprilliks._
