---
title:  Toetav Mõte
date:   17/04/2020
---

Loe Ellen G. White’i raamatust „Ajastute igatsus“  peatükke „Lapsepõlv“, lk 68–74 ja „Kiusatus“, lk 114–123.

„Inimesed peavad ennast Jumala sõnast targemaks, lausa Jumalast targemaks; ja selle asemel, et seista kindlalt vankumatul alusel ning kontrollida kõike Jumala sõnaga, kontrollivad nad seda sõna oma teadusega ja loodusest arusaamisega, ning kui sõna ei näi olevat kooskõlas nende teaduslike mõttekäikudega, siis heidavad nad selle kõrvale kui ebausaldusväärse.“ – Ellen G. White, _Signs of the Times_, 27. märts, 1884, lk 1.

„Need, kes saavad paremini tuttavaks Jumala tarkuse ja kavatsusega nii, nagu seda ilmutab Jumala Sõna, kasvavad vaimselt tugevateks meesteks ja naisteks; ning neist võivad saada suure kasvataja Jeesuse Kristuse edukad töölised… Kristus on andnud oma rahvale tõesõna ning kõiki kutsutakse tegema oma osa selles, et nad seda sõna tunneksid… Pühitsetud saab ainult tõe, sõna juurde jäädes. Kui oluline on, et igaüks seda mõistaks!“ – Ellen G. White, _Fundamentals of Christian Education_, lk 432.

## Küsimused aruteluks:

`1. Jeesus, evangeeliumikirjutajad ja Paulus pidasid Vana Testamendi pühi kirju Jumala Sõnaks. Mida räägib see meile paljude kaasaegsete Pühakirja kohta käivate väidete väärusest? Miks ei peaks me langema niisuguste väidete küüsi, vaatamata sellele, kes neid õpetavad?`

`2. Andmaks inimestele aimu, kuhu paljud kaasaja piibliteadlased oma kahtlustes jõudnud on, toome esile üht-teist sellest, mida paljud kaasaja õpetlased eitavad. Nad praagivad välja sõnasõnalise kuue päevaga loomise ning võtavad omaks miljardite aastate pikkuse evolutsiooni. Nad praagivad välja patuta Aadama olemasolu pattulangemata maailmas. Nad praagivad välja üleilmse veeuputuse. Osa praagib välja Aabrahami otsese olemasolu. Teine praagib välja Egiptusest väljatulemise ja kõrberännaku loo. Osa praagib välja Jeesuse imeteod, sealhulgas ka Tema ihuliku ülestõusmise. Mõni praagib välja idee prohvetikuulutustest, mispuhul prohvetid ennustasid tulevikku vahel sajandeid või lausa aastatuhandeid. Mida peaks niisugune järeldus ütlema meile selle kohta, mis saab siis, kui inimene hakkab Pühakirja autoriteedis ja ehtsuses kahtlema? Kuidas aidata sellisel inimesel jõuda selge arusaamiseni tõest?`

`3. Teisipäevase osa lõpus oleva küsimuse juurde – kuidas mõistame, et kogu Pühakiri on inspireeritud, ka need osad, mis pole meie jaoks tänapäeval tingimata kohaldatavad?`

---

Annetus >> kohalik kogudus

Päikeseloojang 20.39
