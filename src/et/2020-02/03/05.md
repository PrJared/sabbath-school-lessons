---
title:  Jeesus ning Piibli päritolu ja ajalugu
date:   15/04/2020
---

Jeesuse õpetuse järgi on Piibel Jumala Sõna selles mõttes, et Piiblis öeldu, on samatähenduslik sellega, mida Jumal ütleb. Piibli algupära on Jumalas ja seega on Piibel ülim autoriteet iga eluvaldkonna jaoks. Jumal toimis kogu ajaloos, et ilmutada oma tahet inimkonnale Piibli kaudu.

Näiteks osutab Jeesus Mt 19:4, 5 Moosese kirjapandule. Kuid Jeesus võtab selle lõigu ja lausub: „Loomise algul tegi Looja inimese… ja ütles: „Seepärast jätab mees oma isa ja ema.““ Selle asemel, et teatada: „Pühakiri ütleb“, sõnas Jeesus: „Tema ütleb, kes loomise algul tegi… inimese.“ Nii omistab Ta Loojale sõnad, mida Moosese esimese raamatu kirjutaja kirja pani. Siin peetakse silmas tõsiasja, et ütluse autor on Jumal, ehkki selle kirjutas üles Mooses.

**Loe järgnevaid piiblisalme. Mil viisil saab Jeesus aru Piibli ajaloolistest isikutest ja sündmustest?**

`Mt 12:3, 4`

`Mk 10:6–8`

`Lk 4:25–27`

`Lk 11:51`

`Mt 24:38`

Jeesus kirjeldab pidevalt Vana Testamendi isikuid, kohti ja sündmusi ajaloolise tõena. Teiste ajalooliste tegelaste seas viitab Ta Moosese esimese raamatu 1. ja 2. peatükile, Aabelile 1Ms 4. peatükis, vaateleibu söönud Taavetile ja Eliisale. Ta räägib korduvalt vana-aja prohvetite kannatustest  (Mt 5:12; Mt 13:57; Mt 23:34–36; Mk 6:4). Hoiatussõnumina kirjeldab Jeesus Noa aega: „Sest nii nagu inimesed olid noil päevil enne veeuputust – sõid ja jõid, võtsid naisi ja läksid mehele selle päevani, mil Noa läks laeva, ega taibanud midagi, enne kui tuli veeuputus ja võttis kõik nad ära –, nõnda on ka Inimese Poja tulemine“ (Mt 24:38, 39). Kõik märgid tõendavad, et Jeesus osutas sellele Jumala tohutule karistustööle kui ajaloolisele sündmusele.

`Jeesus osutab neile ajaloolistele inimestele kui päriselt olnutele. Mida ütleb Saatana pettuste väe kohta see, et nii paljud, ka ennast kristlaseks tunnistavad inimesed, salgavad tänapäeval maha nende olemasolu? Miks ei tohi me iialgi sellesse lõksu langeda?`
