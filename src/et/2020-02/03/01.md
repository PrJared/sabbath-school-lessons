---
title:  Jeesuse ja apostlite vaade Piiblile
date:   11/04/2020
---

### Selle nädala õppeaine
Mt 4:1–11; Mt 22:37–40; Lk 24:13–35, 44, 45; Lk 4:25–27; Ap 4:24–26.

> <p>Juhtsalm</p>
> „Aga Jeesus vastas: „Kirjutatud on: Inimene ei ela üksnes leivast, vaid igast sõnast, mis lähtub Jumala suust““  (Mt 4:4).

Kahjuks tõlgendatakse postmodernismi ajastul Piibel suuresti ümber, sest seda vaadatakse läbi filosoofia läätsede, mis peab kaheldavaks nii Piibli inspiratsiooni kui ka autoriteeti. Tegelikult peetakse Piiblit lihtsalt suhteliselt primitiivses kultuuris elanud inimeste mõttekäikude kogumikuks, kes ei saanud maailmast aru nii, nagu meie tänapäeval. Samas alahinnatakse või lausa kõrvaldatakse pildilt üleloomulik element ning Piiblist saab trükis, mis – selle asemel, et olla Jumala vaatepilt inimesest – muutub inimese vaatepildiks Jumalast. Tulemus ongi käes: Piibel on darwinistliku mõtlemise ja uuemoelise filosoofia ajastul muutunud paljude jaoks suuresti ebaoluliseks.

Meie aga hülgame sellise seisukoha täielikult. Uues Testamendis näeme seevastu inspireeritud viisi kogu Pühakirja vaatlemiseks, kui õpime tundma, kuidas adusid Jeesus ja apostlid Vana Testamenti, ainsat Piiblit, mis neil tol korral oli. Kuidas olid nemad seotud seal kirjeldatud inimeste, kohtade ja sündmustega? Missugused olid nende eeldused ja neile järgnevad tõlgendusmeetodid? Vaatleme neid ja nende arusaamist vastandina inspireerimata inimeste väärkäsitlustele, kelle eeldused on Jumala Sõna suhtes üksnes kahtlust ja kõhklust tekitavad.

_Selle nädala õppetükki õppides valmistud hingamispäevaks, 18. aprilliks._
