---
title:  Toetav Mõte
date:   15/05/2020
---

Loe Ellen G. White’i raamatust „Suur võitlus“  peatükke „John Wyclif“ lk 79–96 ja „Luther riigipäeva ees“, lk 145–170. Loe samuti lõiku 4. a.–j. Dokumendist „Methods of Bible Study“ („Piibliuurimise meetodid“), mille leiad lingist www.adventistbiblicalresearch.org/materials/bible-interpretation-hermeneutics/methods-bible-study.

„Oma Sõna kaudu on Jumal andnud inimestele pääsemiseks vajalikud teadmised ning meil tuleb Pühakiri vastu võtta Jumala tahte autoriteetse ja eksimatu ilmutusena. See on iseloomu mõõdupuu, tõdede teadaandja ja läbielude katsekivi…Tõsiasi, et Jumal on ilmutanud oma tahte inimestele Sõna kaudu, ei muuda tarbetuks Püha Vaimu kestva juuresoleku ja juhtimise vajadust. Vastupidi, meie Päästja tõotas, et Püha Vaim avab Jumala Sõna Tema sulastele ning selgitab ja rakendab ellu selle õpetused. Kuna Piibli inspireerijaks on Jumala Vaim, siis on võimatu, et Püha Vaimu õpetus võiks Piibli õpetusega vastuollu minna.“ – Ellen G. White, _Suur võitlus_, lk 9.

## Küsimused aruteluks:

`1. Vaatamata sellele, kui palju Piibli tõlkeid sinu keeles on, kuidas saad omandada parima sellest, mis sul on? Kuidas õppida rõõmu tundma Piiblist kui Jumala Sõnast ning püüda usu kaudu olla selle õpetustele sõnakuulelik?`

`2. Mõtle, milline vahe on sellel, mida räägib inimese päritolust Jumala Sõna (et Jumal lõi meid kuuendal loomispäeval), ja sellel, mida inimene ise „teaduse“ nime all õpetab – et me arenesime miljardite aastate jooksul. Mida ütleb nende kahe õpetuse vaheline tohutu erinevus meile selle kohta, kui tähtis on vankumatult püsida Piibli õpetustes, ja selle kohta, kui kaugele läheb inimkond Jumala Sõnale ning selles selgesti õpetatule selga pöörates?`

`3. Millised – kui üldse mingisugused – abivahendid, mis aitavad sul Piiblit paremini mõista, on sinu jaoks kättesaadavad? Ja isegi kui sul ei ole lisamaterjali, siis kuidas saad ikkagi rakendada mõningaid selle nädala õppetüki mõtteid Piibli tõlgendamisel?`

`4. Iisraeli lastel kästi õpetada oma lastele nende kätte usaldatud suuri tõdesid ning jutustada üha uuesti Jumala juhtimisest oma elus (5Ms 4:9). Jättes praegu käsitlemata usu edasiandmise ilmse kasu, küsime, kuidas kasvatab teiste õpetamine ja Jumala juhtimisest rääkimine meie enda usku? Miks on Piibli tõdede rääkimine teistele kasulik ka meile endale?`

---

Annetus >> kohalik kogudus

Päikeseloojang 21.43
