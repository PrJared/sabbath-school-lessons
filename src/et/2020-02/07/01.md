---
title:  Keel, tekst ja kontekst
date:   09/05/2020
---

### Selle nädala õppeaine
5Ms 32:46, 47; 1Kn 3:6; 4Ms 6:24–26; 1Ms 1:26, 27; 1Ms 2:15–23; 15:1–5.

> <p>Juhtsalm</p>
> „Võtke see Seaduse raamat ja pange ta Issanda, oma Jumala seaduselaeka kõrvale, et see oleks seal tunnistajaks sinu vastu“ (5Ms 31:26).

Maailma miljardite inimeste hulgas kõneldakse rohkem kui 6 000 keelt. Piibel on tervikuna tõlgitud rohkem kui 600 keelde; lisaks sellele on Uus Testament või mõni Piibli osa tõlgitud veel vähemalt 2 500 keelde. Kindlasti on see suur hulk keeli. Kuid samas on see ikkagi vähem kui pool maailmas tuntud keeltest.

Hinnanguliselt pole Piiblit tervikuna tõlgitud 1,5 miljardi inimese emakeelde. Kuigi palju tööd on veel teha, saavad piibliseltside jõupingutuste tulemusena lugeda Piiblit 6 miljardit inimest.

Milline õnnistus on olla nende hulgas, kellel on Piibel oma keeles! Võtame seda sageli enesestmõistetavana ja unustame, et väga paljudel ei ole Piiblit. Unustame, et sajandeid hoiti Piiblit Euroopas massidest eemal. Tänu trüki­pressile ja reformatsioonile on olukord nüüd teine. Need meie hulgast, kellel on Piibel, jätkaku võimaluste otsimist selleks, kuidas saaksime Vaimuga täidetuna õppida Sõna uurima ja hakata tundma Issandat, kes on Piibli lehekülgedel ilmutatud.

_Selle nädala õppetükki õppides valmistud hingamispäevaks, 16. maiks._
