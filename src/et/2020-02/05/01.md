---
title:  Ainult Pühakiri – Sola Scriptura
date:   25/04/2020
---

### Selle nädala õppeaine
1Kr 4:1–6; Tt 1:9; 2Tm 1:13; Mk 12:10, 26; Lk 24:27, 44, 45; Js 8:20.

> <p>Juhtsalm</p>
> „Sest Jumala sõna on elav ja tõhus ja vahedam kui ükski kaheterane mõõk ning tungib läbi, kuni ta eraldab hinge ja vaimu, liigesed ja üdi, ning on südame meelsuse ja kaalutluste hindaja“ (Hb 4:12).

Protestantide kindel tõdemus „üksnes Pühakiri“ (_sola Scriptura_) tõstis Pühakirja ainsaks standardiks ja teoloogia kindlaks allikaks. Vastandina roomakatoliku teoloogiale, mis tähtsustas Pühakirja _ja_ traditsiooni, rõhutas protestantlik usk märksõna „üksnes“; see tähendab, et _ainult Pühakiri_ on usaldusväärne allikas, kui kõne all on usuasjad ja usuõpetus.

Just Piibel andis protestantlikule usupuhastusele otsustava jõu ja autoriteedi hakata vastu Roomale ning selle sajandeid kestnud eksiõpetustele. Vastukaaluks Pühakirja allegoorilisele tõlgendamisele, mille käigus anti piiblitekstile palju erisuguseid tähendusi, toonitasid protestantlikud reformaatorid Piibli grammatilise-ajaloolise tõlgendamise tähtsust, mis võttis tõsiselt piibellikku grammatikat ja sõnasõnalisust.

Sellel nädalal vaatame üksikasjalikumalt mõistet _sola Scriptura_. Saame teada, et _sola Scriptura_ sisaldab endas nii mõndagi piibelliku tõlgendamise aluspõhimõtet, mis on hädavajalik Jumala Sõna õigks mõistmiseks. Protestantidena peab Piibel olema meie lõplik õpetuslik mõõdupuu.

_Selle nädala õppetükki õppides valmistud hingamispäevaks, 2. maiks._
