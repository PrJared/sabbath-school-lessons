---
title:  Toetav Mõte
date:   01/05/2020
---

Loe teosest „Handbook of Seventh-day Adventist Theology“ („Seitsmenda päeva adventteoloogia käsiraamat“) Piibli tõlgendamise peatükist „The Analogy of Scripture“ („Pühakirja analoogia“) lõike „Scripture Is Its Own Interpreter“ („Pühakiri on iseenda tõlgendaja“) , „The Consistency of Scripture“ („Pühakirja sidusus“) ja „The Clarity of Scripture“ („Pühakirja selgus“), lk 64–66. Loe raamatust „Kasvatus“  läbi 20. peatükk „Piibli õppimine ja uurimine“, lk 185–192; „Valitud kuulutuste“  3\. raamatust loe peatükki „Esikoht Sõnale“, lk 29–33.

„Piibli õppijat tuleb õpetada tulema selle [raamatu] juurde õppija meelsuses. Meil tuleb tahta teada, mida ütleb Jumal, mitte aga otsida selle lehekülgedelt tõestusi oma seisukohtade säilitamisele. Piibli õige tundmine saavutatakse ainult selle Vaimu abiga, kelle abiga sõna anti. Ja selle tundmise saavutamiseks tuleb meil selle järgi elada. Kõigele, milleks Jumala sõna kohustab, tuleb meil kuuletuda… Piibli uurimine nõuab meie usinaimaid jõupingutusi ja sihikindlat mõtet. Nii nagu maine kaevur väärtuslikku kulda otsides kaevab, niisama innukalt, sihikindlalt peame me otsima Jumala sõna varandust.“ – Ellen G. White, _Kasvatus_, lk 189.

„Kui võtate Piiblit kui oma toitu, oma liha ja oma jooki, kui teete selle põhimõtted oma iseloomu osaks, hakkate tundma paremini, kuidas saada nõu Jumalalt. Tõstan teie ees täna kõrgele kallihinnalise Sõna. Ärge korrake minu poolt öeldut sõnadega „õde White ütles seda“ ja „õde White ütles toda“. Selgitage välja, mida ütleb Issand, Iisraeli Jumal, ja siis tehke, mida Ta käsib.“ – Ellen G. White, _Valitud kuulutused_, 3. raamat, lk 33.

## Küsimused aruteluks:

`1. Milliseid ekslikke uskumusi on inimestel sellepärast, et nad on vaadanud ainult üht või teist piiblisalmi ja mitte kõike seda, mida Piibel vastava teema kohta ütleb?`

`2. Mt 11:11 ütles Jeesus Ristija Johannese kohta: „Tõesti, ma ütlen teile, naisest sündinute seast ei ole tõusnud suuremat Ristija Johannesest, aga väikseim taevariigis on suurem temast.“ Jeesus osutab siin prohvetile, kelle kirjutisi Piiblis ei ole, ja ometi ütles Ta Johannese kohta niimoodi. Mida räägib see meile tõsiasjast, miks ei pea õigel prohvetil olema raamatut Piiblis, kuigi ta on õige prohvet? Millise sõnumi saame sellest tõsiasjast seitsmenda päeva adventistidena?`

`3. Me ei ole adventistidena ainsad, kes väidavad, et Piibel on meie lõplik autoriteet. Teisedki kirikud väidavad seda. Kuidas selgitame vastuolusid doktriinides, mida teised kristlased väidavad samuti olevat Piiblist leidnud?`

---

Annetus >> kohalik kogudus

Päikeseloojang 21.11
