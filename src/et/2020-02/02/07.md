---
title:  Toetav Mõte
date:   10/04/2020
---

Loe järgmised lõigud dokumendist „Methods of Bible Study“ („Piibliuurimise meetodid“): „2. Eeldused, mis tulenevad Pühakirja väidetest“, a) Päritolu ja b) Autoriteet. („Methods of Bible Study“ leiate aadressil www.adventistbiblicalresearch.org/materials/bible-interpretation-hermeneutics/methods-bible-study).

Niivõrd elutähtis kui Piibel meie usu jaoks ka on, ei ole üksnes selle lugemisel ja uurimisel meie jaoks tegelikku vaimulikku väärtust, kui Püha Vaim ei avaldaks mõju meie südamele ja meeltele.

„Oma Sõna kaudu on Jumal andnud inimestele pääsemiseks vajalikud teadmised ning meil tuleb Pühakiri vastu võtta Jumala tahte autoriteetse ja eksimatu ilmutusena… Tõsiasi, et Jumal on ilmutanud oma tahte inimestele Sõna kaudu, ei muuda tarbetuks Püha Vaimu kestva juuresoleku ja juhtimise vajadust. Vastupidi, meie Päästja tõotas, et Püha Vaim avab Jumala Sõna Tema sulastele ning selgitab ja rakendab ellu selle õpetused. Kuna Piibli inspireerijaks on Jumala Vaim, siis on võimatu, et Püha Vaimu õpetus võiks Piibli õpetusega vastuolus olla.“ – Ellen G. White, _Suur võitlus,_ lk 9.

## Küsimused aruteluks:

`1. Miks ilmutab Jumal meile ennast ja oma tahet? Miks me ilmutust vajame?`

`2. Kuidas Jumal ennast ilmutab? Jumal kasutab mitmesuguseid vahendeid, et midagi endast teada anda. Ta teeb seda üldiselt looduse kaudu, kuid eriliselt unenägude (Tn 7:1), nägemuste (1Ms 15:1), märkide (1Kn 18:24, 38) ja oma Poja Jeesuse Kristuse kaudu (Hb 1:1, 2). Kas Jumal on isiklikult sulle ennast ilmutanud? Räägi oma kogemusest.`

`3. Osa piibliteadlasi hülgab paljud Piibli õpetused, pidades neid lihtsalt müütideks. Sellised õpetused nagu loomislugu, Aadam ja Eeva kui reaalsed inimesed, Egiptusest väljatulek ning jutustused Taanielist on vaid mõni näide (Vanast Testamendist) õpetustest, mida peetakse väljamõeldud lugudeks, et õpetada vaimulikke tõdesid, ning need lükatakse tagasi. Just nii läheb siis, kui inimene hakkab Jumala Sõna arvustama. Mida peaks see rääkima meile tõsiasjast, kui ohtlik on päriselt selline suhtumine?`

`4. Jumal on Piiblis oma tahte tugevalt ilmutanud. Ometi soovib Jumal sinu abi Tema tahte ja hea sõnumi levitamiseks, mis ütleb, et päästetud saab üksnes Jeesuses Kristuses. Kui inimesed sind jälgivad, siis missugust Jumalat nad sinus ja su käitumises näevad?`

---

Annetus >> maailmamisjon

Päikeseloojang 20.22
