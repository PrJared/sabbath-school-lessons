---
title:  Toetav Mõte
date:   22/05/2020
---

Loe Ellen G. White’i raamatust „Patriarhid ja prohvetid“  peatükke „Loomine“, lk 44–51 ja „Loomisnädal“, lk 111–116.

„Tõendid, mis tuginevad võrdlevatele, kirjanduslikele, keeleteaduslikele ja teistele uurimismeetoditele, viivad ühese järelduseni, et nimetus _yôm_, „päev“ 1. Moosese raamatus tähendab vääramatult 24tunnilist tegelikku päeva.

1. Moosese raamatu autor poleks saanud valida arusaadavamat ega sisutihedamat viisi selleks, et anda edasi mõtet tegelikust päevast.“ – Gerhard F. Haseli artikkel „The ’Days’ of Creation in Genesis 1: Literal ’Days’ or Figurative ’Periods/Epochs’ of Time?“ väljaandest _Origins_ 21/1 [1994], lk 30, 31.

„Suurimad mõttetargad, kui neid ei juhi Jumala Sõna, satuvad segadusse püüdlustes juurelda teaduse ja ilmutuse seoste üle. Looja ja Tema kätetöö on väljaspool nende arusaamist; ja kuna neid ei saa selgitada loodusseadustega, kuulutatakse Piibel ebausaldusväärseks.“ – Ellen G. White, _Testimonies for the Church,_ 8. kd, lk 258.

## Küsimused aruteluks:

`1. Silmitse äsjast Ellen G. White’i tsitaati. Kui sageli näeme tänapäevalgi 'täpselt seda, mida ta kirjutas, isegi ennast kristlasteks tunnistavate inimeste hulgas, kes seavad automaatselt teaduse väited piibellikust loomisloost ettepoole' ja annavad niimoodi 'mõista – nagu ta kirjutas' –, et Piiblis 'öeldu' „on ebausaldusväärne“?`

`2. Miks on võimatu võtta Piiblit tõsiselt ja uskuda samal ajal teistlikku evolutsiooniteooriat? Juhul kui tunned mõnd teistlikku evolutsionisti, kes ennast kristlaseks peab, siis miks mitte paluda, et ta selgitaks Pauluse kirjutatu valguses (vaata Rm 5. ptk) otsest seost Aadama pattulangemise ja surma ning Jeesuse risti vahel? Mida ta selgituseks ütleb?`

`3. Kui Piibel on Jumala ilmutus, kas uskliku usk ja silmad ei avane siis mitte nägema suuremat reaalsust, mida Pühakiri väljendab? Kuidas saab kristlasi nimetada „kitsarinnalisteks“, kui nende meeled on avatud piiritu Jumala ilmutatud Pühakirja tõdedele? Tegelikult on ateistlik, materialistlik maailmavaade kristlikust maailmavaatest palju ahtam.`

`4. Mida saame ustavalt Jumala Sõna juurde jäävate usklikena teha nende heaks, kes heitlevad seksuaalse identiteedi küsimustega? Miks ei peaks me olema need, kes kiviga viskavad, isegi siis, kui nad on patus süüdi, nagu abielurikkumiselt tabatud naine?`

---

Annetus >> kohalik kogudus

Päikeseloojang 21.58
