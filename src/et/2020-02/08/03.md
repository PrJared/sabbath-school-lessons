---
title:  Loomispäevad
date:   18/05/2020
---

Viimastel aastatel on tekkinud suundumus vaadelda loomisnädalat mitte sõnasõnalisena, vaid kõnekujundina, mõistuloona või lausa müüdina. See on sündinud evolutsiooniteooria kiiluvees, mis eeldab, et elu arenes planeet Maal pikkade ajastute kestel.

`Mida Piibel sel teemal ütleb? Miks tuleb 1Ms 1. peatükis loomise „päevi“ mõista sõnasõnaliste päevadena, mitte kujundlikena?`

`Loe 1Ms 1:3–5 ja 2Ms 20:8–11. Kuidas kasutatakse kummaski kontekstis sõna „päev“?`

Heebreakeelset sõna _yôm_ ehk „päev“ kasutatakse kogu loomisloos järjekindlalt sõnasõnalise päeva kohta. Mitte miski 1. Moosese raamatu loomisloos ei näita, et mõeldud oleks midagi muud kui sõnasõnalist päeva, sedasama, mis vastab meie jaoks praegu päeva mõistele. Isegi osa piibliteadlasi, kes ei usu sõnasõnalistesse loomispäevadesse, möönab ometi, et autor kujutas tegelikke päevi.

On huvitav, et selle esimese ajaühiku nime paneb Jumal (1Ms 1:5). Mõiste _yôm_ ehk „päev“ määratletakse väljendiga „siis sai õhtu ja sai hommik“  (1Ms 1:5, 8, jne). Seda terminit kasutatakse ainsuses, mitte mitmuses, nii tähendab see üht päeva.

Seega tuleb seitset loomispäeva mõista tervikliku üksusena, milles arvsõna  ʹechad („üks“) eelneb järgarvudele (teine, kolmas, neljas jne). Selline muster väljendab päevade järjestikust jada, mille kulminatsiooniks on seitsmes päev. Kõnealuste sõnade või jutustuse vormi juures ei näita miski, et nende päevade vahel oleks mingisugune lünk. Loomise seitse päeva on tõepoolest seitse sellist päeva, mida me praegugi päevadeks peame.

Päeva on endastmõistetavana võetud sõna-sõnalt ka siis, kui Jumal kirjutas oma sõrmega neljanda käsu ja osutas sellega, et seitsmenda päeva hingamispäev tugineb sõnasõnalisele seitsmepäevasele loomisnädalale.

`Loomisest räägitakse Piiblis peale 1. Moosese raamatu veel. Juttu on ka uueksloomisest Jeesuse teisel tulekul, mil Jumal muudab sureliku surematuks „äkitselt, ühe silmapilguga, viimse pasuna hüüdes“ (1Kr 15:52). Kui Jumal saab kõik silmapilguga uueks luua, miks pidanuks Ta kulutama miljardeid aastaid esimesele loomisele, nagu teistlik arenemisõpetus väidab?`
