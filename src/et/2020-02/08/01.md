---
title:  Loomine - aluseks 1. Moosese raamat, 1. osa
date:   16/05/2020
---

### Selle nädala õppeaine
Jh 1:1–3; 1Ms 1:3–5; 2Ms 20:8–11; Ilm 14:7; Mt 19:3–6; Rm 5:12.

> <p>Juhtsalm</p>
> „Alguses oli Sõna ja Sõna oli Jumala juures ja Sõna oli Jumal. Seesama oli alguses Jumala juures. Kõik on tekkinud tema läbi ja ilma temata ei ole tekkinud midagi. Mis on tekkinud tema kaudu, oli elu, ja elu oli inimeste valgus“  (Jh 1:1–4).

1\. Moosese raamatu esimesed peatükid panevad aluse ülejäänud Pühakirjale. Nendest peatükkidest lähtuvad Piibli põhiõpetused ehk doktriinid. Leiame siit koos töötamas kolmeliikmelise Jumala – Isa, Poja (Jh 1:1–3;  
Hb 1:1, 2) ja Vaimu (1Ms 1:2) –, et luua maailm ja kõik, mis selles on, ning haripunktina inimsugu (1Ms 1:26–28). 1. Moosese raamat teeb meid tuttavaks ka hingamispäevaga (1Ms 2:1–3), kurjuse algusega (1Ms 3. ptk), Messiaga ja lunastusplaaniga (1Ms 3:15), üleilmse kõikehaarava veeuputusega (1Ms 6.–9. peatükk), lepinguga (1Ms 1:28; 2:2, 3, 15–17; 9:9–17; 1Ms 15. ptk), keelte ja rahvaste jagunemisega (1Ms 10. ptk ja 11. ptk) ning sugupuudega, mis annavad tausta piibellikule kronoloogiale loomisest kuni Aabrahamini (1Ms 5. ja 11. ptk).

Lisaks eelnevale põhinevad neil esimestel peatükkidel, mis saavad meie uurimisaineks sellel ja järgmisel nädalal, ka sellised tõsiasjad nagu Jumala öeldud Sõna vägi (1Ms 1:3; 2Tm 3:16; Jh 17:17), inimkonna olemus (1Ms 1:26–28), Jumala iseloom (Mt 10:29, 30) mehe ja naise vaheline abielu (1Ms 1:27, 28; 1Ms 2:18, 21–25), maa ja selle loodusvarade eest hoolitsemine (1Ms 1:26; 2:15, 19) ning tõotatud lootus uueksloomisest (Js 65:17; 66:22. Ilm 21:1).

_Selle nädala õppetükki õppides valmistud hingamispäevaks, 23. maiks._
