---
title:  Väikegruppide areng
date:  03/09/2020
---

Väikegrupid on vahend, mida Jumal kasutab oma koguduse kasvamisel. Need on „turvapaigad“, kus inimesed saavad rääkida oma probleemidest ja arutada vastastikku muresid. Need pakuvad võimalusi hooliva suhte kontekstis vaimulikult kasvada. Paljud mittekristlased tunnevad ennast esialgu mugavamalt väikegrupi kokkusaamisel kodus kui kohe esimesel korral traditsioonilisel jumalateenistusel.

`Loe Ap 4:31; Ap 12:12 ja Ap 20:17–19, 27–32. Loetle erinevaid üksikasju Uue Testamendi gruppide juures. Millega need grupid tegelesid?`

Varakristlased tulid kokku, et üksteise pärast palvetada, et vastastikku murede pärast palvetada, et olla soojas sõpruses, uurida Jumala Sõna, valmistuda teenima, aidata üksteist kaitsta valeõpetajate eest ning võtta koos osa misjonitegevusest.

Väikegruppid toovad muutuse. Inimesed, kes ühendavad oma anded teenimiseks, inimesed, kes keskenduvad oma misjonitöös Püha Vaimu väele, on võimsad relvad Issanda käes.

`Loe Mt 9:37, 38. Mida ütleb Jeesus lõikuse kohta ja milline on Tema lahendus probleemile?`

Jüngrid nägid evangeeliumi arengus ainult raugevaid võimalusi, kuid Jeesus nägi suuri soodsaid võimalusi. Ta ütles neile hea sõnumi, et „lõikust on tõepoolest palju“, ja osutas siis murekohale: „Töötegijaid on vähe“ (Mt 9:37). Kristuse lahendus oli palvetada, paluda „lõikuse Issandat, et ta saadaks töötegijaid välja oma lõikusele“ (Mt 9:38). Väikegrupid on vastus Kristuse palvele ja need kasvatavad plahvatuslikult Kristuse lõikustööliste arvu.

Kõikide mõjusate väikegruppide valgusvihus on tunnistamine ja teenimine. Väikegrupi tegevus sureb varsti välja, kui selle kese on suunatud sissepoole, mitte väljapoole. Kui väikegrupp hakkab teenima ennast ja muutub arutelugrupiks, siis kaob selle eesmärk ja see kaotab elutähtsa põhjenduse olemasoluks. Väikegrupid on selleks, et juhtida inimesi Jeesuse juurde, kasvatada nende usku Jeesuses ja valmistada nad ette Jeesusest tunnistama.

Kas on võimalik, et Jumal kutsub sind pidama oma kodus väikegruppi? Miks mitte hakata palvetama töö pärast, mida Jumal sind ehk tegema mõjutab? Võid olla oma elu vaimulikult kõige enam pakkuva ajajärgu alguses.