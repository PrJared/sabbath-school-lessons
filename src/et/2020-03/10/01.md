---
title:  Põnev viis kaasa lüüa
date:  29/08/2020
---

### Selle nädala õppeaine
1Ms 1:1, 2, 26, 2Ms 18:21–25, 1Kr 12:12–25; Ap 16:11–15, 40, Ap 4:31; Ap 12:12.

> <p>Juhtsalm</p>
> „Siis ta ütles oma jüngritele: „Lõikust on palju, töötegijaid aga vähe. Paluge siis lõikuse Issandat, et ta saadaks töötegijaid välja oma lõikusele!““ (Mt 9:37, 38).

Keegi on öelnud: „Numbrites on jõud.“ Teatud mõttes on öeldu tõsi. Oled sa märganud, et sinu motivatsioon tervisesporti teha on suurem siis, kui teed seda rühmas, mitte aga iga päev üksi? Palju inimesi astub terviseklubidesse, jõusaalidesse ja treenimisasutustesse, kuna nad usuvad, et teistega koos harjutavad nad rohkem ja tunnevad suuremat naudingut. Samamoodi on Jumal loonud meid sõpruskonnaks. Oleme sotsiaalsed olevused ja see, mis kehtib tervisespordi kohta, kehtib elus paljude muudegi nähtuste kohta: meil läheb paremini, kui meil on sotsiaalne tugisüsteem. Eriti õige on see vaimulikes küsimustes.

Kogu Piiblis näeme väikegruppe kui Jumala meetodit meie usku kinnitada, Tema Sõna tundmist kasvatada, meie palve-elu süvendada ja meid tunnistamiseks ette valmistada. Isa, Poeg ja Püha Vaim osalesid väikegrupi teenistuses. Mooses oli väikegrupi juht. Jeesus asutas jüngritest oma väikegrupi ning Paulus reisis Rooma riigis evangeeliumitööd tegevatest kaaslastest väikegrupiga.

Selle nädala õppetunnis pöörame tähelepanu väikegruppide piibellikule alusele ning avastame, et sinu jaoks on üks põnev kaasalöömise võimalus.

_Selle nädala_ _õppetükki õppides valmistud hingamispäevaks, 5. septembriks._