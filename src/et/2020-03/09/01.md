---
title:  Võiduka hoiaku arendamine
date:  22/08/2020
---

### Selle nädala õppeaine
Jh 4:27–30, 39–42; Mt 15:21–28; 2Ts 1:1–4; Rm 15:7; Ef 4:32; 1Pt 3:15.

> <p>Juhtsalm</p>
> „Vaid pühitsege Issandat Kristust oma südames, olles alati valmis kostma igaühele, kes teilt pärib aru lootuse kohta, mis teis on“ (1Pt 3:15).

Mida rohkem me Jeesuse elu tundma õpime, seda rohkem tunneme imestust Tema suutlikkuse üle inimesi omaks võtta ja neisse jaatavalt suhtuda. Kuigi Ta lausus teravaid noomitusi tolleaegsetele usujuhtidele, võttis Ta rõõmsalt vastu neid, kes maadlesid patuga, keda laastas süütunne ja kes olid lootusetult hukka mõistetud. Tema arm oli nende jaoks. Tema halastus ulatus isegi kõige jubedamate patusteni. Tema andestuse sügavus oli lõputult sügavam kui nende patu sügavik. Tema armastus ei tundnud piire.

Jeesuses ei ilmnenud kunagi uhkuse või ülemvõimu kergeimatki värvingut. Ta nägi igas inimeses Jumala näo järgi loodud olevust, ehkki pattulangenut, keda Ta ju tuligi päästma. Mitte keegi ei jäänud Tema armastusest välja. Mitte keegi polnud langenud nii madalale, et Tema arm poleks sinnani ulatunud. Ta oli lugupidav kõikide suhtes, kellega kokku puutus, ning Ta kohtles inimesi väärikusega, mida nad väärisid. Ta mõjutas inimesi tegema otsust jumalariigi kasuks, sest Ta uskus inimestesse. Nende elu muutus Tema juuresolus, sest Ta hoolis neist südamepõhjani. Nad elustusid, et saada selliseks, milliseks Tema uskus neid muutuvat.

Selle nädala õppetükis uurime sügavamalt Jeesuse suhtumist inimestesse ja avastame, kuidas rakendada neid põhimõtteid oma elus.

_Selle_ _nädala õppetükki õppides valmistud hingamispäevaks, 29. augustiks._