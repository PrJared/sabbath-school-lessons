---
title:  Toetav Mõte
date:  03/07/2020
---

Toetav mõte: Loe Ellen G. White’i raamatust „Apostlite teod“ peatükki „Jumala eesmärk oma kogudusega“ lk 9–16 ja raamatust „Ajastute igatsus“ peatükki „Minge ja õpetage kõiki rahvaid“ lk 822–828.

Uue Testamendi aegne kogudus seisis silmitsi ohuga lakata mõistmast oma olemasolu eesmärki. Ellen G. White kirjeldab seda ohtu: „Jeruusalemma koguduse tagakiusamise tagajärjeks oli tegelikult suur edasiminek armuõpetusetöös. Kuna sõna kuulutamist selles paigas oli saatnud edu, oli tekkinud oht, et jüngrid jäävad siia liiga kauaks, meenutamata oma Õnnistegijalt saadud ülesannet minna kõike maailma. Unustades, et jõudu kurjusele vastu panna saab kõige paremini aktiivse tegutsemisega, hakkasid nad mõtlema, et miski pole nende töös tähtsam kui kaitsta Jeruusalemma kogudust vaenlase rünnakute eest. Selle asemel, et õpetada vastpöördunuid viima evangeeliumi nendele, kes seda veel ei olnud kuulnud, oli neil oht võtta seisukoht, mis võis mõjutada kõiki rahulduma saavutatuga.“ – „Apostlite teod“ lk 105.

**Küsimused aruteluks**

`1. Vaata hoolikalt äsjaloetud tsitaati Ellen G. White’i sulest. Miks peame tänagi olema ettevaatlikud sama ohu võimalikkuse suhtes? Miks oleks selline suhtumine meie ees seisvatele misjonitöö väljakutsetele silma vaadates kohutavalt, lausa traagiliselt vale?`

`2. Mida sa arvad, miks lõppeb iga evangeelium sama korraldusega? Loe Mt 28:18–20; Mk 16:15, 16; Lk 24:46–49 ja Jh 20:21. Mida tähendas see esimese sajandi usklike jaoks ja mida peaks see tähendama meie jaoks tänapäeval?`

`3. Kas tunnistamine ja teenimine saab kunagi hakata asendama ehtsat vaimulikkust? Kui nii, siis kuidas ning mismoodi panna seda lõksu tähele?`

`4. Rääkige klassis vastusest teisipäevase osa küsimusele, kuidas tunnistamine ja evangeeliumitöö sinu enda vaimulikku kasvu edendavad. Mida oled õppinud, mis võiks kaaslasi aidata? Milliseid vigu oled teinud, mida saad aidata teistel vältida?`

`5. Mõtiskle hämmastava tõsiasja üle, et Jumal armastab meist igaüht isiklikult. Mida see sinu arusaamist mööda tähendab? Kuidas peaks see küllap tähtsaim tõde kogu universumis mõjutama su eluviisi?`

---

Annetus >> kohalik kogudus  

Päikeseloojang 22.30