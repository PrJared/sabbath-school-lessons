---
title:  Toetav Mõte
date:  17/07/2020
---

Loe Ellen G. White’i raamatust „Apostlite teod“ peatükki „Armuõpetuse kuulutamine Samaarias“ lk 103–111.

Kõikjal meie ümber otsivad inimesed igavikuga seotut. Jeesus ütles selle kohta tabavalt: „Lõikust on palju, töötegijaid aga vähe“ (Mt 9:37). Küsimus polnud lõikuses. Jumalast võitud silmadega nägi Jeesus külluslikku lõikust seal, kus jüngrid nägid ainult vastuseisu. Milline oli Kristuse lahendus probleemile? „Paluge siis lõikuse Issandat, et ta saadaks töötegijaid välja oma lõikusele“ (Mt 9:38). Lahendus on palvetamises, et Jumal saadaks sind Tema lõikustööle.

Miks mitte seda palvet paluda? „Issand, ma tahan, et Sa kasutaksid mind oma riigi edasiviimisel. Ava mu silmad, et ma märkaksin Sinu ettenägevusest juhitud võimalusi, mida Sa minu ees iga päev avad. Õpeta mind tajuma minu ümber olevaid inimesi. Aita mul rääkida lootuse ja julgustuse sõnu ning anda sinu armastust ja tõde edasi neile, kellega ma iga päev kokku puutun.“ Kui sa seda palud, teeb Jumal sinu elus midagi ebatavalist.

**Küsimused aruteluks**

`1. Kui sa oled teinud tööd, et inimesi Jeesuse juurde tuua, siis tead üht: see pole alati kerge, eks ole? Jah, muidugi, ainult Jumal suudab südant muuta, kuid Jumal on oma tarkuses valinud kasutada meid selle protsessi ühe osana. Töö kas või ühe inimese heaks nõuab aega, jõupingutust, kannatlikkust ja ülalt pärinevat armastust. Milliseid valikud saad langetada sina, mis aitavad sul iseendale surra, et saaksid olla Kristusest mõjusalt tunnistav inimene?`

`2. Milliste inimestega sa kokku puutud, kes ei tunne Issandat? Mida oled teinud, teed või hakkad tegema neile tunnistamiseks?`

`3. Mõtle Saulusele Tarsosest. Tegemist on kellegagi, kelle pöördumine näis nii võimatuna, kui veel olla saab! Ja ometi teame, mis temaga juhtus. Mida peaks see meile õpetama, kui ohtlik on kaasinimeste üle liiga kiiresti välise järgi otsustada?`

`4. Mida hakkame Sauluse lugu silmas pidades peale sellise piiblisalmiga nagu Mt 7:6: „Ärge andke seda, mis on püha, koertele, ja ärge heitke oma pärleid sigade ette, et nad neid ei tallaks oma jalgadega ega pöörduks tagasi ja teid lõhki ei kisuks!“?`

---

Annetus >> kohalik kogudus  

Päikeseloojang 22.12