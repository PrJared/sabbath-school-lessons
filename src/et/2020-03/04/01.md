---
title:  Palve jõud - eestpalve kaasinimeste eest
date:  18/07/2020
---

### Selle nädala õppeaine
Ilm 12:7–9; Ef 6:12; Hb 7:25; Ef 1:15–21; Tn 10:10–14, 1J h 5:14 –16.

> <p>Juhtsalm</p>
> „Tunnistage siis üksteisele patud üles ja palvetage üksteise eest, et te saaksite terveks! Õige inimese mõjuvõimas eestpalve saadab palju korda“ (Jk 5:16).

Uue Testamendi koguduse liikmed tundsid vajadust palve järele.

„Ja nende palve järel kõikus paik, kus nad olid koos, ja nad kõik täideti Püha Vaimuga ja nad kõnelesid Jumala sõna julgesti“ (Ap 4:31). Pane tähele, et jüngrid palvetasid. Nad täideti Püha Vaimuga ja siis rääkisid nad Jumala Sõna julgelt ning veendunult.

Nende palvete, Püha Vaimuga täitmise ja Jumala Sõna jõuliselt kuulutamise vahel oli otsene seos. „Jüngrid… ei palunud õnnistust vaid enda jaoks. Nad tundsid hingelist koormat teiste päästmise pärast. Mõistes, et armuõpetust tuli viia kogu maailmale, palusid nad väge, mida Kristus oli tõotanud.“ – Ellen G. White, „Apostlite teod“ lk 37.

Kui otsime Jumalat ja palvetame kaasinimeste eest, töötab Jumal meie enda südames ning tõmbab meid Talle lähemale ja annab jumalikku tarkust tuua Jumala riik teiste käeulatusse (Jk 1:5). Samuti töötab Ta jõuliselt teiste inimeste elus viisil, mida meie ei näe ega mõista täielikult, et tõmmata nad Tema juurde (1Jh 5:14–17).

_Selle nädala õppetükki õppides valmistud hingamispäevaks, 25. juuliks._