---
title:  Jeesus - võimas eestpalvetaja
date:  20/07/2020
---

`Loe Lk 3:21; Lk 5:16 ja Lk 9:18. Mida on neil kirjakohtadel öelda Jeesuse palve-elu ja Tema evangeeliumitöö mõju vahelise seose kohta?`

Jeesuse elu oli pidev jumalik osadus, ühtekuuluvus oma Isaga. Siis, kui Jeesus ristiti ja Ta alustas oma tegevust Messiana, palus Ta taevase eesmärgi elluviimiseks jumalikku väge. Püha Vaim andis Talle jõudu täita Isa tahet ja teostada Tema ees seisev ülesanne. Oli siis tegemist viie tuhande mehe söötmisega, pidalitõbise tervistamisega või inimeste vabastamisega kurjadest vaimudest, Jeesus hindas hea ja kurja vahel käimas olevas võitluses vääriliselt tõsiasja, et palve on võimas relv, millega lüüa tagasi põrgu väehulgad. Palve on taeva määratud viis ühendada meie abitus ja nõrkus Jumala kõikvõimsa väega. Selle abil võime tõsta ennast Jumala poole ning Tema üksi saab puudutada inimeste südant, kelle pärast palvetame.

`Loe Lk 22:31–34 ja Hb 7:25. Mismoodi kinnitas Jeesus Peetrusele, et Jeesus valmistab Peetruse ette lähituleviku kiusatustes seisma jäämiseks? Millise kinnituse annab Ta meist igaühele, kui seisame kiusatustega silmitsi?`

Mõjusad hingedevõitjad on palvemehed ja -naised. Jeesus palvetas Peetruse pärast nimeliselt. Ta kinnitas Peetrusele veelkord, et palvetab Peetruse eest tema suurima kiusatuse ajal. Saatan mõistis väga hästi, kui palju saab Peetrus ära teha jumalariigi edendamiseks. Saatan kavatses teha kõikvõimaliku, et hävitada Peetruse positiivne mõju kristlikus koguduses. Kuid Peetruse kõikide kiusatuste kestel palvetas Jeesus tema eest ja Õpetaja palvetele vastati. Milline rõõm on teada, et Päästja palvetab ka meie eest. Ta kutsub meid üles Temaga eestpalves ühinema ja tooma kaasinimesi nimeliselt Tema trooni ette.

Meie püsivus palves annab tunnistust tõsiasjast, et tunnustame oma täielikku, absoluutset sõltumist Jumalast selleks, et jõuda inimesteni, kelle pärast me palvetame.

`Kelle pärast sa praegu palvetad? Miks on väga tähtis mitte kunagi alla anda, vaatamata sellele, kui raskena olukord näib?`