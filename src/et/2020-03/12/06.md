---
title:  Jumala viimane tungiv palve
date:  17/09/2020
---

`Loe Ilm 14:8; Ilm 17:3–6 ja Ilm 18:1–4. Mida me neist salmidest vaimuliku Baabüloni kohta teada saime?`

Ilmutusraamatus tähistab termin „Baabülon“ vale ususüsteemi, mis rajaneb inimese tegudel, inimese loodud traditsioonidel ja valeõpetustel. See tõstab inimesed ja nende eneseõiguse kõrgemaks Jeesusest ja Tema patuta elust. See asetab inimlike usuõpetajate seadused kõrgemale Jumala seadustest. Baabülon oli ebajumalateenistuse, päikesekummardamise ja hinge surematust propageeriva valeõpetuse keskus. See vale ususüsteem on varjatult haaranud oma jumalateenistusse palju muistse Babüloonia religiooni kombeid. Jumala lõpuaja sõnum meie hääbuvale planeedile on sõnum Jeesusest ja Tema õigusest. Sellest kaigub taevane tungiv palve: „Langenud, langenud on suur Paabel… Tulge temast välja, mu rahvas“ (Ilm 18:2, 4). Jumal on jumalikul viisil esile toonud seitsmenda päeva adventistide koguduse, et nad tõstaksid kõrgele sõnumi Kristusest kogu täiuses. Jeesuse kõrgeks tõstmine tähendab kõige selle esile tõstmist, mida Ta õpetas. See tähendab kuulutada Ainsat, kes on „tee ja tõde ja elu“ (Jh 14:6). See tähendab Jeesuse tõdedele vastupidiste Baabüloni vigade paljastamist.

`Loe Ilm 14:7, 9–11. Millistele vastanduvatele väidetele neis salmides valgust heidetakse?`

Ilm 14. peatükk kirjeldab kahte erinevat jumalateenimist – Looja kummardamist ja metsalise kummardamist. Need kaks teenimist keskenduvad Jumala teenimise päevale – õigele hingamispäevale ja asendatud ehk võltsitud hingamispäevale. Hingamispäev on hea näide puhkusest, kindlustundest ja turvalisusest, mis meil on Kristuses, meie Loojas, Lunastajas ja peagi saabuvas Kuningas. Järele tehtud päev kujutab endast inimlikku ja vale aseainet, mille aluseks on inimlik kaalutlus ja inimeste määrused.

`Loe Ilm 14:12. Mida ütleb siinne salm eelkõige sellele eelnenu kontekstis? Kuidas avalduvad selles nii salmis seadus kui ka arm ning mida peaks see meile õpetama tõsiasja kohta, et seadus ja arm on evangeeliumi kaks lahutamatut külge?`