---
title:  Ilmutusraamatu lõpuaja sõnum
date:  15/09/2020
---

Ilmutusraamatu kese on 14. peatükk. See peatükk on ülimalt tähtis Jumala rahva jaoks, kes elab inimkonna ajaloo viimastel päevadel. See avab Jumala lõpuaja sõnumi inimsoole. Lõpuaja sõnum on elutähtis Jumala rahva ja kogu inimkonna jaoks.

`Loe Ilm 14:14–20. Millist sümboolikat kasutatakse siin meie Issanda tagasituleku kujutamiseks?`

Lõikuse kujundit Kristuse tagasituleku kohta kasutatakse Piiblis mujalgi (Mt 13:37– 43; Mk 4:29). Ilm 14. peatükis kujutab küpsete viinamarjade kogumine õigete lunastamist, üleküpsenud viinamarjade kogumine aga õelate hävingut. Ilm 14:6–12 kätkeb äärmiselt vajaliku lõpuaja sõnumi, et valmistada mehed ja naised ette maakera viimaseks lõikuseks.

`Loe Ilm 14:6, 7. Mis on neis kahes salmis leiduva sõnumi tuum? Kuidas aitavad need mõista, kes on seitsmenda päeva adventistid?`

Esimese ingli sõnum Ilm 14. peatükis peegeldab 21. sajandi põlvkonna igatsust, et elul oleks mõte. See toob esile Jumala armu evangeeliumi, mis pakub kõikidele andekssaamist. See puhastab meid patusüüst ja annab jõu olla võitjad. See sõnum paneb aluse meie teadmisele oma väärtusest, kuna Kristus lõi ja lunastas meid. See osutab tõsiasjale, et ühel päeval, Jumala lõpukohtuga, lõppeb ebaõiglus. See on uskumatult hea sõnum, kuna näitab, et õiglusetus ei kesta igavesti.

`„Seitsmenda päeva adventistid on teatud mõttes seatud maailma vahimeesteks ja valgusekandjateks. Neile on usaldatud hukkuva maailma jaoks edastatav viimane hoiatus. Neile paistab Jumala Sõnast imeline valgus. Neile on antud pühalikema tähtsusega töö – kuulutada esimese, teise ja kolmanda ingli kuulutust. Ükski teine töö pole nii suure tähtsusega. Nad ei tohi lubada oma tähelepanu millelgi muul neelata.“ – Ellen G. White, „Evangelism“ lk 119, 120. Kuidas võtta need sõnad südamesse kogudusena ja, veel tähtsam, isiklikult?`