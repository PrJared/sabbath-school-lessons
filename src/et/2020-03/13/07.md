---
title:  Toetav Mõte
date:  25/09/2020
---

„Need kes on koguduse vaimulikud ülevaatajad, peavad kavandama viise ja vahendeid, kuidas anda igale koguduseliikmele võimalus tegutseda _mõnes_ Jumala töö osas. Liiga sageli pole seda möödanikus tehtud. Pole loodud ja lõpuni ellu viidud selgeid plaane, millega kõiki andeid aktiivses teenimises kasutada. Vaid vähesed mõistavad, kui palju on selle pärast kaotatud.

Jumala töö juhid koostagu tarkade väepealikena plaanid, et igal rindel liigutaks edasi. Kavandamise juures võtku nad erilise tähelepanu alla töö, mida lihtliikmed saavad oma sõprade ja naabrite heaks teha. Jumala tööd maa peal ei saa iial lõpule viia enne, kui meie koguduse liikmeskonda kuuluvad mehed ja naised koonduvad tööks ja ühendavad oma pingutused pastorite ja koguduse juhtivametnike omadega.

Patuste päästmine nõuab innukat, isiklikku vaevanägemist. Meil tuleb viia elusõna nendeni, mitte oodata, et nad tuleksid meie juurde. Oo, milliseid sõnu öelda meestele ja naistele, et nad tõuseksid usinalt tegutsema! Hetki, mida meile praegu on antud, on vähe. Seisame igavese maailma piiril. Meil pole aega kaotada. Iga hetk on kuldaväärt ja päriselt liiga kallihinnaline, et seda lihtsalt enda teenimisele pühendada. Kes otsib innukalt Jumalat ning saab Temalt jõudu ja armu, et olla Temale ustavad töötegijad misjonipõldudel?

Igas koguduses on anne, mis arendatakse välja _õiget_ laadi tööga ning mis saab selles töös suureks abiks. Nüüd on vaja meie kogudustes üles ehitada tarkade töötegijate tore töö, et koguduses märgataks ja arendataks talenti – talenti, mida harida Õpetaja käes kasutamiseks.“ – Ellen G. White, „Testimonies to the Church“ (Tunnistused kogudusele), 9. kd, lk 116, 117.

**Küsimused aruteluks**

`1. Mis on selle Ellen G. White’i tsitaadi peamine mõte? Millise mõjuga võib see olla sinu isikliku tunnistamise ja koguduse misjonitöö seisukohalt?`

`2. Kuidas ehtne armastus alati avaldub? Millised on armastuse pettevormid, millel pole ehtsa armastusega midagi pistmist?`

`3. Rääkige klassis ohvritest, mida inimesed on Issanda heaks toonud, kaasa arvatud elu kaotamine. Mida sa neist lugudest teada saad?`

`4. Mõtle pühapäevase osa lõpus oleva küsimuse vastusele – mida oled sina Kristuse pärast ohverdanud. Mida sa tegelikult oled ohverdanud? Miks sa seda tegid? Kas ohver vääris tulemust? Kuidas selgitada kellelegi, kes pole kristlane, mida sa tegid ja miks sa nii tegid?`

---

Annetus >> kohalik kogudus  

Päikeseloojang 19.08