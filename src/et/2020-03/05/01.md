---
title:  Vaimu jõus tunnistamine
date:  25/07/2020
---

### Selle nädala õppeaine
Jh 15:26, 27; Ap 2:41, 42; Ap 8:4; Hb 4:12; Ap 17:33, 34; Ap 18:8.

> <p>Juhtsalm</p>
> „Ja nende palve järel kõikus paik, kus nad olid koos, ja nad kõik täideti Püha Vaimuga ja nad kõnelesid Jumala sõna julgesti“ (Ap 4:31).

Kui Jeesus ütles varakristlastele: „Minge kõike maailma, kuulutage evangeeliumi kogu loodule“, tundus see võimatuna (Mk 16:15). Kuidas saada hakkama sellise tohutu ülesandega? Kristlasi oli arvult vähe. Nende vahendid olid piiratud. Enamasti olid nad hariduseta lihtsad usklikud. Kuid neil oli harukordne Jumal, kes andis neile jõu harukordse ülesande jaoks.

Jeesus ütles ju sedagi: „Vaid te saate väe Pühalt Vaimult, kes tuleb teie üle, ja te peate olema minu tunnistajad Jeruusalemmas ja kogu Juuda- ja Samaariamaal ning ilmamaa äärteni“ (Ap 1:8). Vägi Pühalt Vaimult võimaldas neil rääkida sõnumit ristist elumuutva, maailma muutva võimsusega. Püha Vaim tegi nende tunnistamise mõjusaks. Mõne kümnendiga oli evangeeliumi mõju levinud kogu maailmas. Apostlite tegude raamat teatab, et varakristlikud usklikud „on pööranud kogu maailma pea peale“ (Ap 17:6, NKJV). Apostel Paulus lisab, et evangeeliumi „on kuulutatud kogu loodule taeva all“ (Kl 1:23). Käesolevas õppetükis pöörame erilist tähelepanu Püha Vaimu osale, kes annab meile väe Kristusest tunnistada.

_Selle nädala õppetükki õppides valmistud hingamispäevaks, 1. augustiks._