---
title:  Toetav Mõte
date:  31/07/2020
---

Loe Ellen G. White’i raamatust „Apostlite teod“ peatükki „Vaimu and“ lk 47–56 ja raamatust „Ajastute igatsus“ peatükki „Teie süda ärgu ehmugu“ lk 667–672.

Püha Vaim töötab lunastusprotsessis koos Isa ja Pojaga. Kõikides oma tunnistamistegevustes ühineme Temaga inimesi päästvas töös. Tema veenab südameid. Tema avab võimaluste uksi. Ta valgustab mõistust ja avab tõe oma Sõna kaudu. Tema murrab maha eelarvamused, mis meid vangistavad, võidutseb kultuurilise erapoolikuse üle, mis takistab meid tõde nägemast, ning vabastab meid halbade harjumuste ahelatest.

Kui tunnistame Jeesusest, on ülimalt tähtis meeles pidada, et teeme koostööd Püha Vaimuga. Tema on kohal enne meid ja valmistab südameid ette evangeeliumi sõnumit vastu võtma. Tema on seal koos meiega ja mõjutab meeli, kui teeme lahkeid tegusid, räägime oma tunnistust, juhendame piibliuurimist, jagame tõde täis kirjasõna või osaleme evangeelses kampaanias. Tema jätkab üksikisikute südame juures töötamist kaua pärast seda, kui meie lahkume, ning teeb kõik, mis vähegi võimalik, et suunata inimene arusaamiseni päästest.

**Küsimused aruteluks**

`1. Räägi oma hingamispäevakooli grupi liikmetele mõnest korrast, mil tajusid, et Püha Vaim töötab võimsalt sinu tunnistamise kaudu.`

`2. Oled sa kunagi tundnud ennast oma usust rääkimisel heitununa või kartlikuna? Kuidas vähendab Püha Vaimu tegevuse teadvustamine seda hirmu ja annab sulle enesekindluse, kui sa tunnistad?`

`3. Selle nädala õppetükis rääkisime Püha Vaimu „tegevusest“ meie tunnistamises. Vestelge mõnest teisestki viisist, kuidas Püha Vaim meiega koos meie tunnistamispüüdlustes tegutseb. Kuidas varustab Püha Vaim meid tunnistamiseks ja töötab kaasinimeste elus siis, kui meie tunnistame?`

`4. See õppetükk rääkis, et meie tunnistamises on keskne koht Piiblil. Miks on Piibli osa meie usus ja tunnistamises nii oluline? Kuidas väldime nende inimeste lõkse, kes väidavad end Piiblit uskuvat, kuid vähendavad peenelt Piibli autoriteeti ja tunnistust?`

---

Annetus >> kohalik kogudus  

Päikeseloojang 21.43