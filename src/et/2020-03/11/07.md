---
title:  Toetav Mõte
date:  11/09/2020
---

„Imestunud rahvahulk, kes tungles Kristuse ümber, polnud tundnud mingit eluandvat väge. Ent kannatav naine, kes sirutas usus käe, et teda puudutada, tundis seda. Sama lugu on vaimulikus elus. Pealiskaudsest usust või ilma hingejanu ja elava usuta palvest pole mingit kasu. Ainult suusõnaline tunnistus, et Kristus on maailma Päästja, ei saa tervendada hinge. Päästev usk ei ole mõistuslikult tõega nõustumine… Ei piisa, et usume seda, mida Kristusest räägitakse, meil tuleb uskuda Temasse. Ainus usk, mis meile kasu toob, on usk, mis võtab Kristuse vastu isiklikuks Päästjaks ning tunnustab Tema teeneid meie tegude asemel…

Tema ustavusest tunnistamine on jumalik vahend Kristuse tutvustamiseks maailmale. Me peame tunnistama Tema armust nii, nagu tunnistasid pühad mehed vanal ajal; kuid kõige mõjuvam tunnistus on isiklik kogemus. Me oleme Jumala tunnistajad, kui meie elu kõneleb jumalikust väest. Iga inimese elu on teistest erinev ning ühe inimese kogemused erinevad oluliselt teiste omast. Jumal soovib, et meie tänu Talle oleks isikupärane. Kui kallite tunnistustega Tema armust liitub Kristuse-sarnane elu, on tegemist vastupandamatu väega, mis päästab inimesi.“ – Ellen G. White, „Ajastute igatsus“ lk 347.

**Küsimused aruteluks**

`1. Millised on mõjuva tunnistuse üksikasjad? Loe Ap 26:1–23 Pauluse tunnistust Agrippa ees. Mis oli tema tunnistuse alus?`

`2. Miks on sinu meelest väga võimas meie isiklik tunnistus sellest, mida Kristus meile on teinud? Kuidas vastaksid küsimusele: _Nojah, see sünnib_ _sinuga, aga kui minul seesugust kogemust pole? Miks peaks sinu_ _kogemus suutma mulle õpetada midagi sellest, kuidas mina peaksin Jeesuse_ _järel käima?_`

`3. Mida sooviksid vältida siis, kui mitteusklikule tunnistust annad?`

`4. Võta aega mõelda päästekindluse kohta käiva küsimuse üle. Miks on see kristliku usukogemuse niivõrd tähtis osa? Kuidas saame olla kindlad oma päästes, olemata samas iseteadvad ja jultunud?`

---

Annetus >> Peakonverents – maailmamisjon  

Päikeseloojang 19.49