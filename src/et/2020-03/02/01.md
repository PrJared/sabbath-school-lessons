---
title:  Võidukad tunnistajad - isikliku tunnistuse vägi
date:  04/07/2020
---

### Selle nädala õppeaine
Mk 5:15–20; Mk 16:1–11; Ap 4:1–20; 1Jh 1:1-3; Gl 2:20; Ap 26:1–32.

> <p>Juhtsalm</p>
> „Meil on ju võimatu jätta rääkimata seda, mida me oleme näinud ja kuulnud“ (Ap 4:20).

Isiklik tunnistus on ebatavaliselt jõuline. Kui meie südant soojendab Kristuse armastus ja meid on muutnud Tema arm, siis on meil Temast rääkida midagi olulist. Üks asi on rääkida edasi, mida Jeesus on kellelegi teisele teinud. Hoopis midagi muud on rääkida, mida Ta on meile isiklikult teinud.

Isiklikule kogemusele on keeruline vastu vaielda. Inimesed võivad arvustada su teoloogiat või tekstitõlgendust või pilgata usku üldiselt. Ent kui keegi ütleb: „Kunagi olin lootusetu, aga nüüd on mul lootus; tundsin end süüdi, aga nüüd on mul rahu; mul polnud eesmärki, aga nüüd on mul siht silme ees,“ siis mõjutab evangeeliumi vägi isegi kahtlejaid.

Ehkki mõni inimene võib pöörduda ootamatult ja järsku, nagu apostel Paulus Damaskuse teel, tullakse usule palju sagedamini seetõttu, et inimene hakkab üha enam tajuma Jeesuse väärtust, ta hindab järjest sügavamalt Jeesuse hämmastavat armu ja tajub teravalt tänulikkust pääste eest, mida Jeesus vabalt pakub. Kristus muudab meie elu põhjalikult. Just sellist tunnistust vajab ja igatseb maailm meeleheitlikult.

_Selle nädala õppetükki õppides valmistud hingamispäevaks, 11. juuliks._