---
title:  Toetav Mõte
date:  21/08/2020
---

„Paljud ei usu Jumalasse ning on kaotanud usalduse inimestesse. Kuid nad võtavad tänulikult vastu kaastundlikud ja abivalmis teod. Kui nad näevad inimest, kel pole maise kiituse ega hüvituse ajendit, tulemas oma koju, teenimas haiget, toitmas näljast, riietamas alasti olijat, lohutamas kurba ning õrnalt juhtimas kõiki Tema juurde, kelle armastust ja kaastunnet inimtööline kuulutab – kui nad seda näevad, saab nende süda liigutatud. Tärkab tänulikkus. Süttib usk. Nad näevad, et Jumal hoolib neist, ning on valmis kuulama, kui Tema Sõna avatakse.“ – Ellen G. White, „Tervise teenistuses“ lk 145.

Jeesuse omakasupüüdmatu tegevus avab südame, murrab maha eelarvamused ja loob pinna evangeeliumi vastuvõtmiseks. Kogudus on Kristuse ihu, kes rahuldab armastuses kõikjal teiste vajadusi. Kristus saadab meid meie kogukondadesse Tema nimel muutust tooma. Kuigi peame kindlasti olema hoolikad, et maailm meid ei saastaks (see on meie koguduse jaoks väga tõsine ja kardetav oht), tuleb meil ikkagi õppida inimesteni jõudma seal, kus nad on, ja lasta ennast kasutada Jumalal, kes tahab kaasinimesed võtta sealt, kus nad on, ning tuua nad sinna, kus nad peaksid olema.

**Küsimused aruteluks**

`1. Miks on Kristuse kaastundlik tegevus nii võimas maha lõhkuma eelarvamusi ja avama inimesi vaimulikke tõdesid kuulma? Püüa ette kujutada, kui palju mõjusam oleks meie tunnistus, kui inimesed näeksid meist peegeldumas samasugust omakasupüüdmatut hoolt kaasinimeste eest nagu oli Jeesusel.`

`2. Mõtle mõnele korrale, kui sa ütlesid midagi, mis võis küll olla tõsi, õige ja lausa vajalik, kuid sa ütlesid seda valesti, see tähendab halva hääletooni või suhtumisega. Mida sellest kogemusest õppisid, mis aitab sul edaspidi teisiti teha – näiteks enne ütlemist maha rahuneda või midagi taolist?`

`3. Arutle veel mõtte üle, et ka siis, kui kõik inimesed oleksid terveks saanud või isegi surnuist üles äratatud, oleksid nad lõpuks ikkagi surnud. Mida õpetab niisugune teadmine meile selle kohta, kuidas peaksime korraldama oma misjonitööd ja ümberolijate teenimist?`

`4. Mõtle oma koguduse tööle kogukonnas. Mil viisidel, mida praegu veel ei tehta, saab sinu kogudus kogukonda teenida?`

`5. Kuidas luua vaimulikke võimalusi otsijatele oma vajaduspõhistes tööharudes?`

---

Annetus >> kohalik kogudus  

Päikeseloojang 20.49