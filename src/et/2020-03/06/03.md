---
title:  Jumal on kõikide heade andide andja
date:  03/08/2020
---

1Kr 12:11, 18; Ef 4:7, 8 ja Jk 1:17 põhjal on Jumal kõikide andide allikas ning „iga täiuslik kink“ tuleb Temalt. Niisiis võime olla kindlad, et Tema annab meile just need Püha Vaimu anded, mis meie isikupäraga kõige paremini sobivad, ning Ta kasutab meie oskusi Tema teenistuses ja Tema nime austamiseks.

`Loe Mk 13:34 ja 1Kr 12:11. Kellele annab Jumal vaimuande?`

Piibel on siinkohal selge. Jumalal on kaasinimestele evangeeliumi jagamiseks meist igaühe jaoks eriülesanne. Jeesuse tähendamissõnas majaisandast, kes jätab oma majapidamise sulaste kätte ja palub neil selle eest hoolt kanda, annab majaisand oma sulastele neile määratud töö (Mk 13:34). Jumalal on iga inimese jaoks määratud ülesanne ja Jumal annab vaimuande kõikidele, et viia ellu see jumalik ülesanne või töö, milleks Ta nad kutsub. Kui meie loovutame oma elu Kristusele ja saame ristimise kaudu Tema ihu, koguduse liikmeteks, annab Püha Vaim andeid nii, et me saame seda ihu teenida ja maailmale tunnistada.

Aastal 1903 kirjutas Ellen G. White kirja ühele mehele ja julgustas teda kasutama andeid, mida Jumal oli talle teenimiseks andnud. „Oleme kõik Jumala perekonna liikmed,“ kirjutas ta. „Kõigile on Jumal suuremal või vähemal määral usaldanud talendid, mille kasutamise eest me vastutame. Olgu meie talent suur või väike, meil tuleb seda kasutada Jumala teenistuses ja meil tuleb tunnistada iga kaasinimese õigust kasutada neile usaldatud andeid.

Me ei peaks kunagi maha tegema kõige väiksematki füüsilist, vaimset või vaimulikku kapitali.“ – Letter 260, 2. dets 1903.

`Loe Ap 10:36–38; Mt 3:16–18 ja Ap 2:38–42. Mida õpetavad need kirja­kohad tõotuse kohta saada ristimisel Püha Vaim?`

Just nagu Jeesust võiti ristimisel Püha Vaimuga, et valmistada ja varustada Ta tegema tööd maailma heaks, nii tõotatakse meist igaühele meie ristimisel Püha Vaimu. Jumal igatseb anda meile kinnituse, et Tema on oma sõna pidanud ja andnud meile Tema koguduse ning maailma õnnistamiseks vaimuande.