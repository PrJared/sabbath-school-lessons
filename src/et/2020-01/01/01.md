---
title:  Lugemisest arusaamiseni
date:   28/12/2019
---

### Selle nädala õppeaine
Lk 24:25–27; 2Pt 3:11–13; Jn 3:3–10; 4Ms 14:34; Tn 9:23; 10:11, 12.

> <p>Juhtsalm</p>
> „Filippus jooksis tõlla juurde ja kuulis teda lugevat prohvet Jesaja raamatut ning küsis: „Kas sa ka aru saad, mida sa loed?““ (Ap 8:30).

Meie kogudus sündis selle kvartali uurimisaine, Taanieli raamatu kaante vahelt. Alustades peaksime hoidma meeles järgmisi punkte, sest need juhatavad meid kogu uurimise vältel.

Esiteks, meil tuleks alati meeles pidada, et Taanieli raamatu keskpunkt on Kristus, just nagu kogu Piiblis.

Teiseks, Taanieli raamat on liigendatud viisil, mis ilmutab kirjanduslikku ilu ja aitab meil aru saada selle peaeesmärgist.

Kolmandaks, meil on vaja mõista erinevust klassikaliste ja apokalüptiliste prohvetikuulutuste vahel. See aitab meil teha vahet Taanieli prohvetikuulutuste ja muude, näiteks Jesaja, Aamose ja Jeremija prohvetikuulutuste vahel.

Neljandaks, peaksime Taanieli prohvetikuulutusi uurides aru saama, et Taanieli prohvetlikud visandid hõlmavad pikki ajavahemikke ja neid mõõdetakse päev-aasta põhimõtte kohaselt.

Viiendaks, meil tuleb rõhutada, et Taanieli raamat sisaldab küll prohvetlikku teavet, kuid mitte ainult – see on äärmiselt tähtis ka meie tänapäeva isikliku elu seisukohalt.

__Selle nädala õppetükki õppides valmistud hingamispäevaks, 4. jaanuariks.__
