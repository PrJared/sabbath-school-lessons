---
title:  Müstikast ilmutuseni
date:   11/01/2020
---

### Selle nädala õppeaine
Tn 2:1–16; Ap 17:28; Tn 2:17–49; Ps 138; Jh 15:5; 5Ms 32:4; 1Pt 2:4.

> <p>Juhtsalm</p>
> „Taaniel vastas ja ütles: Kiidetud olgu igavikust igavikku selle Jumala nimi, kelle päralt on tarkus ja vägi“ (Tn 2:20).

Gröönimaad ümbritsevates vetes on mitmesuguses suuruses jäämäed. Mõnikord liiguvad väiksemad jääpangad ühte suunda, samas kui nende massiivsed kaaslased ulbivad teisele poole. Põhjus on selles, et tuuled veepinna lähedal lükkavad väikeseid panku, kuid hiiglaslikke jäämasse kannavad endaga sügavad ookeanihoovused. Kui peame silmas riikide tõusu ja langust ajaloo jooksul, saame seda seletada sarnaselt tuulte ja ookeanihoovustega. Tuuled kujutavad kõike muutuvat ja ettearvamatut, just nagu inimese tahe. Selliste puhangute ja tuulepööristega samal ajal toimib teine jõud, palju võimsam ja väga sarnane ookeanihoovustega. Selleks on Jumala tarkade ja suveräänsete eesmärkide kindel liikumine. Ellen G. White ütleb ju: „Aga just nii nagu planeedid universumis läbivad kõrvalekaldumiseta oma trajektoori, nii ei tunne Jumala tõotused kiirustamist ega viivitust.“ – „Ajastute igatsus“, lk 32. Ehkki riikide, ideoloogiate ja poliitiliste parteide tõus ja langus näib toimuvat üksnes inimese isemeelse tuju suunas, näitab Tn 2. peatükk, et Jumal taevas on see, kes tegelikult liigutab inimsoo ajalugu suure finaali suunas.

_Selle nädala õppetükki õppides valmistud hingamispäevaks, 18. jaanuariks._
