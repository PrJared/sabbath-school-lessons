---
title:  Uhkus ajab upakile
date:   01/02/2020
---

### Selle nädala õppeaine
Tn 5. ptk; Ilm 17:4–6; Ps 96:5; Kl 1:15–17; Rm 1:16–32; Kg 8:11; Ilm 14:8.

> <p>Juhtsalm</p>
> „Tema muudab aegu ja aastaid, tema tagandab kuningaid ja tõstab kuningaid; Tema annab tarkadele tarkust ja mõistlikele mõistust“ (Tn 2:21).

Tn 5. peatükis annab Jumala Sõna meile võimsa näite inimese ülbusest, mis lõppeb jahmatavalt ja dramaatiliselt. Kuigi võib öelda, et Nebukadnetsaril läks kaua aega, kuni ta õppetunni omandas, sai ta õpitu lõpuks selgeks. Tema pojapoeg Belsassar ei saa. Ta rüvetab templi riistu, kui kasutab neid palee orgial. Selline rüvetamine ei tähenda mitte ainult Jumalale väljakutse esitamiset, vaid lausa Jumala ründamist. Niisiis täidab Belsassar oma ülekohtu karika, toimides sarnaselt väikese sarvega (vaata Tn 8. ptk), mis ründas Jumala pühamu põhialust. Belsassarilt valitsemise ära võtmisega maalib Jumal pildi sellest, mida Ta teeb oma rahva vastastega päris maailma ajaloo lõpul. Tn 5. peatükis kirjeldatud sündmused toimusid aastal 539 eKr, ööl, mil Meedia-Pärsia armee vallutas Babüloonia. Siin näemegi, kuidas kuld läheb üle hõbedaks, nagu seda kuulutas Tn 2. ptk. Veelkord saab ilmsiks, et maailma asjaajamised on Jumala kontrolli all.

_Selle nädala õppetükki õppides valmistud hingamispäevaks, 8. veebruariks._
