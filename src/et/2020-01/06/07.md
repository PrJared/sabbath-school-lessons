---
title:  Toetav Mõte
date:   07/02/2020
---

Antiikmaailma õukondades oli tavapärane korraldada suuri pidusid. Kuningatele meeldis pidutseda pillavalt ja luksuslikult, et näidata oma suurust ja kindlust. Ehkki me ei tea kõnealuse peo kõiki üksikasju, teame, et see toimub ajal, mil Meedia-Pärsia sõjavägi on valmis Babülooniat ründama. Inimlikult öeldes ei ole põhjust muretseda. Baabülonil on kindlustatud müürid, toiduvaru paljudeks aastateks ja külluses vett, sest Eufrati jõgi voolab läbi südalinna. Nii ei pea Belsassar probleemiks pidada pidu ajal, mil vaenlane ümbritseb linna. Ja ta korraldab meeldejääva pidupäeva, mis mandub varsti orgiaks. Vägagi võimas tõend inimlikust ülbusest, eriti kõrvutatuna Issanda võimuga.Taanieli kaudu ütleb Jumal kuningale, et kuigi kuningal olid võimalused õppida tõde tundma, „ei ole sa austanud Jumalat, kelle käes on su hing ja kelle omad on kõik su teed“ (Tn 5:23).

„Rahvaste ajalugu kõnetab meid täna. Jumalal on koht oma suures plaanis igale rahvale ja igale üksikisikule. Kaasajal vaetakse inimesi ja rahvaid vaekaussidel, mis on Tema käes, kes kunagi ei eksi. Kõik otsustavad oma saatuse isikliku valikuga ning Jumal valitseb kõige üle, et viia ellu oma eesmärke.“ – Ellen G. White, „Prohvetid ja kuningad“, lk 536.

## Küsimused aruteluks:

`1. Arutlege klassis pühapäevase osa küsimuse üle, mil viisil ühiskond ja kultuur labastab Jumala tõde. Mismoodi ja kuidas peaksime meie kogudusena ja üksikisikuina sellisele labastamisele reageerima?`

`2. Mida õpetab see lugu meile tõsiasja kohta, et lunastuse puhul pole küsimus nii palju selles, _mida me teame_,vaid selles, kuidas teadasaadule _reageerime_? (Vaata Tn 5:22.)`

`3. Loe Tn 5:23. Milline oluline vaimulik põhimõte neis salmides esineb? Näiteks, kuidas hoiatab see tekst meid Jumalat trotsimast? Või mida õpetab kirjakoht selle kohta, et Jumal on nii meie Looja kui ka meie olemasolu säilitaja?`

`4. Isegi sõnade tähendust teadmata oli Belsassar hirmul (Tn 5:6). Mida räägib see meile süüdioleva südametunnistusega elamisest?`

---
Päikeseloojang 16.52
