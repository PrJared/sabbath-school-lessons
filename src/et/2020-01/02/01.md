---
title:  Jeruusalemmast Babülooniasse
date:   04/01/2020
---

### Selle nädala õppeaine
2Kn 21:10–16; Tn 1. ptk; Gl 2:19, 20; Mt 16:24–26; 2Kr 4:17; Jk 1:5.

> <p>Juhtsalm</p>
> „Ja Jumal andis neile neljale noorele mehele igasuguses kirjas ja teaduses tarkust ja taipu, Taaniel mõistis aga igasuguseid nägemusi ja unenägusid“ (Tn 1:17).

Piibel ei häbene näidata pattulangenud inimsoo nõrkusi. 1Ms 3. pea­tükist alates esitatakse silmatorkavalt inimese patusust ja selle kurbi tagajärgi. Samas aga näeme lugusid inimestest, kes ilmutasid suurt usku Jumalasse isegi keset tugevat õhutamist ustavusetusele. Ja osa sellise ustavuse teravaimaid näiteid tuleb esile Taanieli raamatus.

Ent Taanieli raamatut uurides hoidkem meeles, et selle raamatu tõeline kangelane on Jumal. Oleme nii harjunud jutustustega, mis rõhutavad Taanieli ja ta sõprade ustavust, et võime unustada kiita Tema ustavust, kes juhtis ja hoidis elus nelja noort meest siis, kui nad seisid vastu Babüloonia impeeriumi võimule ja ahvatlusele. Jääda läbikatsumises ustavaks oma maal ja elukohas on juba isegi raske, rääkimata sellest, kui sa vastandud üksi võõra riigi, kultuuri ja religiooni survele. Kuid inimestest peategelased tulid raskustega toime sellepärast, et Pauluse taoliselt „teadsid [nad], kellesse [nad] olid uskuma hakanud“ (2Tm 1:12), ja nad usaldasid Teda.

_Selle nädala õppetükki õppides valmistud hingamispäevaks, 11. jaanuariks._
