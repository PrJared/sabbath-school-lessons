---
title:  Toetav Mõte
date:   10/01/2020
---

„Taanielil ja ta kaaslastel Babüloonias oli noorpõlves ilmselt õnne rohkem kui Joosepil Egiptuses elamise algaastatel; ometi pidid nad läbi tegema iseloomu läbikatsumise, mis polnud sugugi vähem karm. Nende Juudamaa kodu suhtelise lihtsusega võrreldes kisti need kuninglikust soost noorukid hunnituimasse linna, selle suurima kuninga õukonda ja valiti välja kuninga teenistusse koolitamiseks. Neid ümbritsevad kiusatused selles pahelises ja toretsevas õukonnas olid tugevad. Võitjad viitasid hooplevalt tõsiasjale, et Jehoova teenijad olid Babüloonias vangis, et Jumala koja riistad olid paigutatud Paabeli paganlike jumalate templisse ja et Iisraeli kuningaski oli babüloonlaste käes vangis, justkui tõestusele, et nende religioon ja tavad olid heebrealaste religioonist ja tavadest üle. Sellistes oludes, sellises suures alandamises, mille oli esile kutsunud Iisraeli kaugenemine Jumala korraldustest, andis Jumal Paabelis tõendi oma üleolekust, oma nõudmiste pühadusest ja kuulekuse kindlast tulemist. Ja selle tunnistuse andis Ta sel teel, kuidas seda ainsana anda saab – nende näol, kes ikkagi olid ustavuses vankumatud.“ – Ellen G. White, „Kasvatus“, lk 54.

## Küsimused aruteluks:

`1. Rääkige klassis mitmesugustest kultuurilistest ja sotsiaalsetest väljakutsetest, millega te kristlastena oma ühiskonnas silmitsi seisate. Mis need on ja kuidas saab kogudus kui tervik õppida nende suhtes käituma?`

`2. Mõtle, kui kerge oleks Taanielil ja teistel olnud oma usus järeleandmisi teha. Lõpuks olid babüloonlased ju nende vallutajad. Juudid oli lüüa saanud. Millist „tõestust“ oli veel vaja selle jaoks, et Babüloonia „jumalad“ olid Iisraeli Jumalast suuremad ning Taanielil ja ta kaaslastel oli lihtsalt vaja see tõsiasi omaks võtta? Milliste oluliste piibellike tõdede külge võisid nad antud olukorras klammerduda, mis aitasid neil sel ajal vastu pidada? (Vaata Jr 5:19; Jr 7:22–34.) Mida räägib see meile Piibli tundmise tähtsusest ja „käesoleva aja“ tõe mõistmisest?`

`3. Miks on ustavus niivõrd tähtis mitte üksnes meie enda jaoks, vaid ka nende jaoks, kellele tunnistame oma ustavusega Issanda iseloomust, keda teenida püüame?`

---
Päikeseloojang 15.47
