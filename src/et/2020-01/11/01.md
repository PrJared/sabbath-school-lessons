---
title:  Võitlusest võiduni
date:   07/03/2020
---

### Selle nädala õppeaine
Ef 6:12; Tn 10. ptk; Esr 4:1–5; Jos 5:13–15; Ilm 1:12–18; Kl 2:15; Rm 8:37–39.

> <p>Juhtsalm</p>
> „Ära karda, armas mees, rahu olgu sulle! Ole julge! Ole julge!“ (Tn 10:19).

Tn 10. peatükk juhatab sisse Taanieli viimase nägemuse, mis jätkub 11. ja 12. peatükis. Alustuseks antakse meile teada, et see nägemus käsitleb „suurt vaeva“ (Tn 10:1). Kui Tn 11. peatükk laseb pilku heita mõnele üksikasjale, siis Tn 10. peatükk näitab konflikti vaimulikke mõõtmeid ja paljastab tõsiasja, et maiste võitluste taga möllab kosmilistes mõõtmetes vaimulik kokkupõrge. Seda peatükki tundma õppides näeme, et kui palvetame, siis astume sellesse kosmilisse võitlusse viisil, millel on sügavad tagajärjed. Kuid me ei ole oma heitlustes üksi; Jeesus läheb meie eest lahingusse Saatana vastu. Saame teada, et viimane lahing, millesse astume, toimub pimeduse jõudude vastu, mitte aga maiste inimlike jõudude vastu.

Sajandeid pärast Taanieli sõnastas apostel Paulus selle nii: „Meil ei tule ju võidelda inimestega, vaid meelevaldade ja võimudega, selle pimeduse maailma valitsejatega, kurjade taevaaluste vaimudega“ (Ef 6:12). Lõppkokkuvõttes oleneb meie edu võitluses Jeesusest Kristusest, kes ainsana lõi ristil Saatanat.

_Selle nädala õppetükki õppides valmistud hingamispäevaks, 14. märtsiks._
