---
title:  Toetav Mõte
date:   13/03/2020
---

„Kolm nädalat heitles Gabriel pimeduse jõududega, kes püüdsid mõjutada Kyrose meelt … Tehti kõik, mida Taevas sai teha Jumala rahva heaks. Lõpuks saadi võit. Vaenlase jõud hoiti vaos Kyrose kogu valitsemisajal ja Kyrose poja Kambysese… kogu valitsemisajal.“ – Ellen G. White, „Prohvetid ja kuningad“, lk 572.

„Millist suurt au ilmutab taeva Majesteet Taanielile! Ta julgustab oma värisevat sulast ja kinnitab, et taevas on tema palvet kuulnud. Vastusena sellele tulisele palvele saadeti ingel Gabriel Pärsia kuninga südant mõjutama. Valitseja oli Jumala Vaimu mõjutusele vastu pannud kolm nädalat, mille jooksul Taaniel paastus ja palvetas, kuid taevane Vürst, peaingel Miikael saadeti kangekaelse kuninga südant pöörama, et toimuks see, mille pärast Taaniel palvetas.“ – Ellen G. White, „The Sanctified Life“, lk 51.

## Küsimused aruteluks:

`1. Kuigi me ei ole kristluse ajaloos esimesed, kes seda tõde näevad, pooldame seitsmenda päeva adventistidena tugevalt „suure võitluse“ motiivi ehk mõtet, et kogu maailm osaleb pikalt kestnud võitluses Kristuse ja Saatana vahel. Lisaks usume, et iga inimene on tõepoolest sellesse võitlusesse kaasatud. Teised, ka ilmalikud inimesed, on rääkinud mingit laadi võitlusest, milles me kõik üdini sees oleme. Milline on olnud su isiklik kogemus suure võitlusega? Kuidas oled näinud seda enda elus avaldumas? Mida oled õppinud, mis aitab ehk teistelgi võidelda?`

`2. Loe Ef 6:10–18. Pööra tähelepanu varjamatult sõjalistele keelekujunditele, mida Paulus kasutab. Millised suures võitluses „võitlemise suunised“ meile siin antakse?`

`3. Tn 10:11 nimetatakse Taanieli teist korda (vaata Tn 9:23) sõnaga _hamudot_ ehk „armas“. Mida räägib see meile tihedast, koguni emotsionaalsest seosest taeva ja maa vahel? Mõtle, kui järsult erinev on see reaalsus võrreldes kaasaja maailmas üldiselt valitseva ateistliku vaatega? Millise lootuse annab meile see piibellik vaade, nii nagu näeme viites Taanielile?`

---
Päikeseloojang 18.17
