---
title:  Ahjust paleesse
date:   18/01/2020
---

### Selle nädala õppeaine
Tn 3. ptk; Ilm 13:11–18; 2Ms 20:3–6; 5Ms 6:4; 1Kr 15:12–26; Hb 11. ptk.

> <p>Juhtsalm</p>
> „Meie Jumal, keda me teenime, võib meid päästa: ta päästab meid tulisest ahjust ja sinu käest, oh kuningas!“ (Tn 3:17).

„Seega kuulutasid need Pühast Vaimust läbi imbunud noorukid kogu riigi ees oma usku, et Jumal, keda nemad teenivad, on ainus tõeline ja elav Jumal. Selline usu avalikkusele näitamine oli nende põhimõtete kõnekaim esitus. Selleks, et ebajumalateenijaisse elava Jumala väest ja suurusest jälge jätta, tuli Tema sulastel osutada aupaklikkust Jumalale. Neil tuli avalikult kuulutada, et Tema on nende austamise ja kummardamise ainus siht ning neid ei saa kallutada ebajumalateenistusele; kõhklemata ja ka oma elu säästmata on see nii. Neil õppetundidel on otsene ja ülimalt suur tähtsus meie kogemuse jaoks lõpuajal.“ – Ellen G. White, „In Heavenly Places“, lk 149. Jumalakummardamise pärast surmaähvardusele näkku vaatamine võib tunduda kuuluvat teaduse-eelsesse ja ebausklikku aega, kuid Pühakiri annab teada, et lõpuajal, mil maailm on vägagi „arenenud“, avaldub midagi sarnast lausa üleilmses ulatuses. Nii saame selle loo tundmaõppimisega heita pilku teemadesse, millega seisavad Pühakirja põhjal silmitsi Jumalale ustavad.

_Selle nädala õppetükki õppides valmistud hingamispäevaks, 25. jaanuariks._
