---
title:  Põhjast ja lõunast ilusale maale
date:   14/03/2020
---

### Selle nädala õppeaine
Tn 11. ptk; Tn 8:3–8, 20–22, Js 46:9, 10; Tn 8:9, 23; Mt 27:33–50.

> <p>Juhtsalm</p>
> „Ja mõistlikest langevad mõned, et neid sulatada ja puhastad ja valgeks teha lõpuajaks, sest määratud aeg viibib veel“ (Tn 11:35).

Seda rasket peatükki alustades tuleb kohe alguses esile tuua mõni mõte. Esiteks, Tn 11. ptk on üldiselt paralleelne Taanieli raamatu eelnevate prohvetlike piirjoontega. Nagu peatükkides 2, 7, 8 ja 9, nii kandub prohvetlik sõnum siingi prohveti eluajast lõpuajani. Teiseks, maailma suurvõimude reas kerkivad pinnale võimud, mis tihtilugu Jumala rahvast rõhuvad. Kolmandaks, iga prohvetlik ajajoon kulgeb õnneliku lõpuni. Tn 2. peatükis purustab kivi unes nähtud kuju; Tn 7. peatükis saab Inimesepoeg kuningriigi ning Tn 8. ja 9. peatükis puhastatakse Messia töö tõttu taevane pühamu.

11. peatükis tuleb esile kolm põhipunkti. Esiteks, see algab Pärsia kuningatega ja räägib nende saatusest ning lõppeb ajaga, mil Põhja kuningas ründab Jumala püha mäge. Teiseks, siin kirjeldatakse üksteisele järgnevaid lahinguid Põhja kuninga ja Lõuna kuninga vahel ning räägitakse, kuidas need mõjutavad Jumala rahvast. Kolmandaks, kõik lõppeb õnnelikult, kui Põhja kuningas saab „püha ilumäe“ tõttu surma (Tn 11:45). Selline positiivne tulemus tähistab kurjuse lõppu ja Jumala igavese riigi rajamist.

_Selle nädala õppetükki õppides valmistud hingamispäevaks, 21. märtsiks._
