---
title:  Toetav Mõte
date:   06/03/2020
---

All on skeem, mis selgitab, kuidas Tn 9:24–27 prohvetikuulutus 70 nädalast on osa Tn 8:14 esitatud prohvetikuulutusest 2 300 aasta kohta ja moodustab selle alguspunkti. Kui lugeda aastast 457 eKr edasi 2 300 aastat (pidage meeles vahele jätta nullaasta, mida pole olemas), jõuate aastasse 1844; või kui liidate aastale 34 pKr järele jäänud 1 810 aastat (2 300 miinus esimesed 490 aastat), jõuate samuti aastasse 1844. Seega nähtub, et Tn 8:14 räägitud pühamu puhastamise alguseks on aasta 1844.

Märkate sedagi, kuidas 1844. aasta sobib Tn 7. ja 8. peatükis nähtuga. See tähendab, et Tn 7. peatükis kirjeldatud kohus, seesama, mis pühamu puhastamine Tn 8. peatükis (vaata kahe viimase nädala õppetükke), algab _pärast_ 1 260aastast tagakiusamist (Tn 7:25), aga ikkagi _enne_ Jeesuse teist tulemist ja Tema igavese riigi rajamist.

## Küsimused aruteluks:

`1. Õpetlased on õigesti öelnud, et 2 300 päevast ja 70 nädalast kõnelev prohvetikuulutus on üks ja seesama. Miks nad seda ütlevad? Millise tõendi leiad selle väite kinnitamiseks?`

`2. Mida õpid Taanieli eestkostja-palvest, mis aitab sind sinu eestpalvetes?`

`3. Kristuse ohver meie heaks on meie ainus lootus. Kuidas peaks see aitama meil jääda alandlikuks ja, mis veelgi tähtsam, muutma meid kaasinimeste suhtes armastavamaks ning andestavamaks? Mida on Lk 7:40–47-l meie kõigi kohta öelda?`

`4. Vaata, kui keskne koht oli Pühakirjal Taanieli palves ja lootuses. Juuda riik oli ju halastamatult lüüa saanud, rahvas pagenduses, maa rüüstatud ja pealinn hävitatud. Ning ikkagi lootis Taaniel, et kõigele vaatamata läheb rahvas koju tagasi. Kust mujalt saaksime seesugust lootust kui mitte Piiblist ja sellesse kirja pandud Jumala tõotustest? Mida peaks see meile rääkima lootusest, mis meil olla võib, ning samuti Sõnas olevatest tõotustest?`

---
Päikeseloojang 18.00
