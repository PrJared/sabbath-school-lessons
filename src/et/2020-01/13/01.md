---
title:  Põrmust tähtedeni
date:   21/03/2020
---

### Selle nädala õppeaine
Tn 12. ptk; Rm 8:34; Lk 10:20; Rm 8:18; Hb 2:14, 15; Jh 14:29; Ilm 11:3.

> <p>Juhtsalm</p>
> „Siis paistavad mõistlikud nagu taevalaotuse hiilgus, ja need, kes saadavad paljusid õiguse teele, otsekui tähed ikka ja igavesti“ (Tn 12:3).

Taanieli raamat algab tõdemusega, et Nebukadnetsar tungib Juudasse ja viib vangid Babülooniasse; Taanieli raamat lõppeb vastupidi: esile astub Miikael, et vabastada Jumala rahvas lõpuaja Paabelist. See tähendab, nagu kogu Taanieli raamatust näha, et lõpus, _päris_ lõpus, toimetab Jumal kõik oma rahva kasuks.

Samuti oleme näinud sedagi, et Taaniel ja tema kaaslased jäid Jumalale ustavaks ning ilmutasid vangipõlve katsumuste ja raskuste keskel võrreldamatut tarkust. Samamoodi jääb katsumuste ees seisev Jumala lõpuaja rahvas ustavaks, eelkõige „kitsal ajal, millist ei ole olnud rahvaste algusest peale kuni selle ajani“ (Tn 12:1). Nad ilmutavad tarkust ja arusaamist nii, nagu Taaniel ja ta sõbrad Babüloonias. Tarkust ei koge nad mitte ainult isikliku voorusena, vaid pühenduvad selle tarkuse tõttu juhatama kaasinimesi õigusesse. Mõni sureb või surmatakse ja saab taas põrmuks, kuid nad äratatakse üles iga­vikuks. Piiblitekst ütleb ju: „Ja paljud neist, kes magavad mulla põrmus, ärkavad: ühed igaveseks eluks“ (Tn 12:2).

_Selle nädala õppetükki õppides valmistud hingamispäevaks, 28. märtsiks._
