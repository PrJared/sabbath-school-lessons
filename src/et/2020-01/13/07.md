---
title:  Toetav Mõte
date:   27/03/2020
---

„Prohvetikuulutused esitavad sündmuste rea, mis ulatub kohtuaja alguseni. Seda eelkõige Taanieli raamatu põhjal. Kuid see osa prohvetikuulutusest, mis on viimaste päevade jaoks, kästi Taanielil sulgeda ja pitseerida „lõpuajaks“. Alles sellesse aega jõudmisel pidi kõlama kuulutus kohtust, mis pidi täitma need prohvetikuulutused. „Lõpuajal,“ ütleb prohvet, „uurivad paljud seda ja äratundmine süveneb“ (Tn 12:4).

Apostel Paulus hoiatas kogudust, et usklikud ei ootaks Kristuse tulekut tema päevil. „Sest see ei juhtu enne,“ ütles ta, „kui on tulnud ärataganemine ja ilmunud seadusevastane inimene, hukatuse poeg“ (2Ts 2:3) Niisiis ei olnud aeg oodata Issandat enne suurt ärataganemist ja „ülekohtu inimese“ pikka valitsemisperioodi. „Ülekohtu inimene“, keda nimetatakse ka „ülekohtu saladuseks“, „hukatuse pojaks“ ja „seadusevastaseks“, sümboliseerib paavstlust, kes pidi prohvetikuulutuses öeldu järgi valitsema 1 260 aastat. See periood lõppes aastal 1798. Kristuse tulek ei saanud seega toimuda enne seda aega. Pauluse hoiatus hõlmab niisiis tervet kristlikku ajajärku, kuni aastani 1798. Pärast seda aega pidi hakatama kuulutama Kristuse teise tuleku kuulutust.“ – Ellen G. White, „Suur võitlus“, lk 356.

## Küsimused aruteluks:

`1. Millise ohu ees seisame siis, kui püstitame kuupäevi tulevaste lõpuaja sündmuste kohta? Mis juhtub paljude usuga, kui sellised ettekuulutused ei tõdene? Millise ülitähtsa prohvetliku põhimõtte leiame Kristuse sõnadest Jh 14:29, mis aitab meil aru saada, kuidas kasutada prohvetikuulutusi enda vaimulikuks hüvanguks ja vältida lõksu luua või uskuda vale-ettekuulutusi?`

`2. Mida öelda aja kohta, milles praegu elame, kus on kiired sidevahendid ja hämmastavad teadussaavutused, mis pole aga iga kord meile kasuks ning mis muudavad mõtte „kitsas aeg, millist ei ole olnud rahvaste algusest peale“ millekski, mis toimub lausa meie silme all?`

`3. Arutlege esmaspäevase osa viimase küsimuse vastuste üle: miks on evangeelium, suur tõde Kristuse õigusest, meie ainus lootus, et saada „raamatusse kirjutatud“? Mis lootust oleks meil ilma selleta?`

---
Päikeseloojang 18.50
