---
title:  Uhkusest alanduseni
date:   25/01/2020
---

### Selle nädala õppeaine
Tn 3:31–4:30; Õp 14:31; 2Kn 20:2–5; Jn 3:10; Tn 4:31–37; Fl 2:1–11.

> <p>Juhtsalm</p>
> „Kui suured on tema tunnustähed ja kui vägevad on tema imeteod! Tema kuningriik on igavene kuningriik ja tema valitsus on põlvest põlve“ (Tn 3:33).

Uhkust on nimetatud tõeliseks algseks patuks. Esimest korda ilmnes see Lutsiferis, kes oli ingel taeva õukonnas. Seepärast ütleb Jumal Hesekieli kaudu: „Su ilu tõttu läks su süda ülbeks, oma hiilguse pärast sa kaotasid tarkuse. Ma viskasin su maa peale, ma panin su kuningate ette, et nad saaksid sind vahtida“ (Hs 28:17).

Uhkus viis Lutsiferi pattulangemiseni, niisiis kasutab ta oma uhkust nüüd selleks, et suunata lugematul arvul teisi hävingu teele. Oleme kõik pattu­langenud inimesed, kes sõltuvad oma olemasolus igati Jumalast. Kõik vaimuanded, mis meil on, kõik see, mida nende annetega teostada saame, tuleb Jumalalt. Kuidas söandaksime olla uhked, kiitlevad või ülbed, kui tegelikult peaks kõiges, mida teeme, valitsema alandlikkus?

Nebukadnetsaril kulub palju aega enne, kui ta mõistab alandlikkuse olulisust. Ka neljanda mehe nägemine tuleahjus (vaata möödunud nädala õppetükki) ei muuda tema elu käiku. Alles pärast seda, kui Jumal võtab temalt kuningriigi ja saadab ta elama metsloomadega koos väljale, tunneb kuningas ära oma õige koha.

_Selle nädala õppetükki õppides valmistud hingamispäevaks, 1. veebruariks._
