---
title:  Eks see ole see suur Paabel?
date:   26/01/2020
---

`Loe Tn 3:31–4:30. Mis juhtub kuningaga ja miks?`

Jumal annab Nebukadnetsarile teise unenäo. Sel korral püsib kuningal unenägu meeles. Aga kuna Babüloonia asjatundjatel ei õnnestu jälle unenägu seletada, kutsub kuningas Taanieli, et too seda teeks. Unes näeb kuningas taevani ulatuvat suurt puud ja taevast olevust, kes annab käsu puu maha raiuda. Ainult känd ja juured peavad maasse jääma ning taeva kastega kastetud saama. Nebukadnetsarit häirib unenäo juures kõige rohkem see osa, kus taevane olevus ütleb: „Tema inimsüda võetagu ja temale antagu looma süda, ja seitse aega käigu temast üle“ (Tn 4:13).Unenäo tõsidust taibates väljendab Taaniel viisakalt soovi, et see unenägu käiks kuninga vaenlaste kohta. Kuid unenäosse kätketud sõnumile ustavaks jäädes ütleb Taaniel, et unenägu osutab kuningale endale.

Puid on Piiblis mujalgi kasutatud kuningate, rahvaste ja riikide kujutamiseks (Hs 17. ja 31. ptk; Ho 14. ptk; Sk 11:1, 2; Lk 23:31).

`Võta tähelepanu alla Tn 4:27. Mida kuningas ütleb, mis näitab, et ta ikkagi ei hooma Issanda antud hoiatust?`

Ehk ongi uhkuse juures kõige ohtlikum, et see võib meid panna unustama, kui sõltuvad Jumalast me kõiges oleme. Ja kui me selle unustame, oleme vaimulikult ohtlikul pinnal.

`Mida oled sa oma elus saavutanud? Kas suudad tunda selle üle uhkust ilma uhke olemata? Kui jah, siis kuidas?`
