---
title:  Tormiselt merelt taevapilvedesse
date:   15/02/2020
---

### Selle nädala õppeaine
Tn 7. ptk; 2Ts 2:1–12; Rm 8:1; Mk 13:26; Lk 9:26; Lk 12:8; 1Tm 2:5.

> <p>Juhtsalm</p>
> „Ja kuningriik ning valitsus ja võim kuningriikide üle kogu taeva all antakse Kõigekõrgemale pühale rahvale. Tema kuningriik on igavene kuningriik ja kõik valitsused peavad teda teenima ning temale alistuma“ (Tn 7:27).

Meie sellenädalane õppeaine, Tn 7. ptk nägemus, on paralleelne Tn 2. ptk unenäoga. Kuid Tn 7. ptk laiendab seda, mida ilmutati Tn 2. peatükis. Esiteks, nägemus tuleb esile öösel ja kujutab neljast tuulest aetud merd. Pimedus ja vesi tuletavad meelde loomist, kuid sel puhul paistab loomine kuidagi väänatuna või löögi all olevana. Teiseks, nägemuses olevad loomad on mittesöödavad ja hübriidid, mis kujutab loodud korra rikkumist. Kolmandaks, loomi kujutatakse valitsevate võimudena; paistab, et need võimud on haaranud enda kätte valitsemise, mille Jumal Aadamale Eedenis andis. Neljandaks, Inimesepoja tulemisega antakse Jumala ülemvalitsus tagasi neile, kellele see õigusjärgselt kuulub. Selle, mille Aadam Eedenis kaotas, saab Inimesepoeg tagasi taevases kohtus.

Eespool kirjeldatu pakub avaramat vaatenurka piibellikele kujunditele, mis liiguvad selle väga sümboolse nägemuse taustal. Õnneks seletab ingel ära nägemuse mõne olulise üksikasja, niisiis suudame mõista selle hämmastava prohvetikuulutuse peamisi piirjooni.

_Selle nädala õppetükki õppides valmistud hingamispäevaks, 22. veebruariks._
