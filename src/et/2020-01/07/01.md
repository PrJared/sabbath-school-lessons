---
title:  Lõvide august inglite auguks
date:   08/02/2020
---

### Selle nädala õppeaine
Tn 6. ptk; 1Sm 18:6–9; Mt 6:6; Ap 5:27–32; Mk 6:14–29; Hb 11:35–38.

> <p>Juhtsalm</p>
> „Siis need ametikandjad ja asehaldurid otsisid ettekäänet, et leida Taanielile kuningriigivastast süüd; aga nad ei suutnud leida ühtegi ettekäänet ega midagi halba, sellepärast et ta oli ustav ja mingit hooletust ega halba tema kohta ei leidunud“ (Tn 6:5).

Pärast seda, kui Meedia-Pärsia vallutas Babüloonia, tunnustab meedlane Daarjaves Taanieli tarkust vääriliselt ja kutsub ta uude valitsusse. Eakas prohvet paistab oma avaliku tegevusega niivõrd silma, et uus kuningas määrab ta kogu Meedia-Pärsia valitsuse peaks.

Kuid, nagu see peatükk avaldab, seisab Taaniel silmitsi millegagi, mida nimetatakse väga õigesti esimeseks patuks – kadeduseks. Enne aga, kui lugu lõppeb, näeme, et Taaniel pole ustav mitte üksnes oma ajalikes kohustustes meedlaste-pärslaste vastu, vaid veel enam oma Jumala vastu. Võime olla kindlad, et tema ustavus Jumalale mõjutab otseselt ja suurel määral tema ustavust ka muudes valdkondades.

Taanieli kogemus tagakiusu korral on eeskujuks Jumala rahva jaoks lõpuajal. See lugu ei anna mõista, et Jumala rahvast hoitakse katsumuste ja kannatuste eest. Küll aga tagatakse, et konflikti korral kurjusega võidab lõpuks hea ja Jumal mõistab oma rahva vabaks.

_Selle nädala õppetükki õppides valmistud hingamispäevaks, 15. veebruariks._
