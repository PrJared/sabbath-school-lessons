---
title:  Biblija – autoritativni izvor naše teologije
date:   18/04/2020
---

### Tekstovi za proučavanje u toku sedmice
Marko 7,1-13; Rimljanima 2,4; 1. Jovanova 2,15-17; 2. Korinćanima 10,5.6; Jovan 5,46.47; Jovan 7,38.

> <p>Tekst za pamćenje</p>
>„Zakon i svjedočanstvo tražite. Ako li ko ne govori tako, njemu nema zore“ (Isaija 8,20).

Nema hrišćanske crkve koja ne koristi Sveto pismo kako bi poduprla svoja verovanja. Međutim, uloga i autoritet Pisma u teologiji nisu isti u svim crkvama. Shvatanje uloge Pisma zapravo se uveliko razlikuje od crkve do crkve. To je važan ali veoma složen predmet koji ćemo istražiti proučavajući pet različitih izvora koji snažno utiču na naše tumačenje Pisma – tradiciju, iskustvo, kulturu, razum i samu Bibliju.

Ovi izvori imaju značajnu ulogu u svakoj teologiji i u svakoj crkvi. Svi smo mi deo različitih tradicija i kultura i pod njihovim smo uticajem. Svi imamo iskustva koja oblikuju naše mišljenje i utiču na to kako razumemo stvari. Svi imamo um da bismo razmatrali i procenjivali određene pojave. Svi čitamo Bibliju i služimo se njome da bismo razumeli Boga i Njegovu volju.

Koji od ovih izvora, ili koje kombinacije izvora, predstavljaju krajnji autoritet kad je reč o tome kako tumačimo Bibliju, i kako se oni koriste u svom uzajamnom odnosu? Davanje prednosti jednom ili većem broju izvora vodi do veoma različitih naglasaka i rezultata, i konačno određuje pravac čitave naše teologije.
