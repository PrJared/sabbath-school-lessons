---
title:  Za dalje razmišljanje
date:   24/04/2020
---

U knjizi Velika borba od Elen Vajt pročitajte poglavlje „Biblija – naša zaštita“, str. 593–602 original.

Tradicija, iskustvo, kultura, razum i Biblija – sve je to prisutno u našem promišljanju o Božjoj Reči. Ali, odlučujuće pitanje glasi: Koji od tih izvora ima poslednju reč i predstavlja krajnji autoritet u našoj teologiji? Jedno je isticati Bibliju, a sasvim nešto drugo dopustiti joj da, posredstvom Svetog Duha, utiče na naš život i da ga menja.

„Bog je u svojoj Reči poverio ljudima znanje neophodno za spasenje. Sveta pisma moraju biti prihvaćena kao autoritativno, nepogrešivo otkrivenje Njegove volje. Ona su merilo karaktera, tumač doktrina i potvrda iskustva.“ – Elen G. Vajt, Velika borba, str. 9 original.

**Za razgovor**

`Zašto je lakše držati se do detalja nekog ljudskog običaja nego živeti u duhu Božjeg zakona – voleti Gospoda svim srcem, dušom i umom, a svog bližnjeg kao sebe samog (videti Matej 22,37-40)?`

`Razgovarajte u razredu o vašem odgovoru na poslednje pitanje iz odseka za nedelju. Kakvu ulogu bi tradicija trebalo da igra u našoj crkvi? U čemu vidite blagoslove i izazove kad je reč o verskim običajima? `

`Kako možemo biti sigurni da tradicija, koliko god da je dobra, ne zauzima mesto pisane Božje Reči kao naše konačno merilo i najviši autoritet?`

`Pretpostavimo da neko tvrdi da je imao san u kojem mu se Gospod obratio rekavši da je nedelja pravi dan za odmor i bogosluženje u novozavetno vreme. Kako biste odgovorili toj osobi, i šta nam jedna takva priča govori o potrebi da se iskustvo uvek proverava na osnovu Božje Reči?`

`Razgovarajte u razredu o kulturi koja okružuje i prožima vašu crkvu. Kako ta kultura utiče na vašu veru? Koje primere iz istorije možemo navesti, kada je kultura uveliko uticala na postupke vernika na takav način da mi to, iz današnjeg ugla, sagledavamo kao nešto negativno? Koje pouke iz toga možemo izvući za sebe danas, da ne bismo pravili slične greške? `
