---
title:  "Stvaranje: 1. Mojsijeva kao osnova – 1. deo"
date:   16/05/2020
---

### Tekstovi za proučavanje u toku sedmice
Jovan 1,1-3, 1. Mojsijeva 1,3-5, 2. Mojsijeva 20,8-11, Otkrivenje 14,7; Matej 19,3-6; Rimljanima 5,12.

> <p>Tekst za pamćenje</p>
>„U početku bješe Riječ, i Riječ bješe u Boga, i Bog bješe Riječ. Ona bješe u početku u Boga. Sve je kroz Nju postalo, i bez Nje ništa nije postalo što je postalo. U Njoj bješe život, i život bješe vidjelo ljudima“ (Jovan 1,1-4).

Prva poglavlja 1. Knjige Mojsijeve predstavljaju osnovu za ostatak Svetog pisma. Glavna učenja ili doktrine Biblije imaju svoj izvor u tim poglavljima. Tu nalazimo prirodu Božanstva koje skladno radi u svojstvu Oca, Sina (Jovan 1,1-3, Jevrejima 1,1.2), i Duha (1. Mojsijeva 1,2) prilikom stvaranja sveta i svega što je na njemu (1. Mojsijeva 1,26-28). Prva knjiga Mojsijeva takođe nas upoznaje sa Subotom (1. Mojsijeva 2,1-3), poreklom zla (1. Mojsijeva 3), Mesijom i planom spasenja (1. Mojsijeva 3,15), sveopštim potopom (1. Mojsijeva 6-9), zavetom (1. Mojsijeva 1,28; 2,2.3.15-17; 9,9-17; 1. Mojsijeva 15), pometnjom jezika, rasejanjem naroda (1. Mojsijeva 10, 11) i genealogijama koje pružaju okvir za biblijsku hronologiju od Stvaranja do Avrama (1. Mojsijeva 5 i 11). Najzad, sila Božje izgovorene Reči (1. Mojsijeva 1,3; 2. Timotiju 3,16; Jovan 17,17), priroda čoveka (1. Mojsijeva 1,26-28), Božji karakter (Matej 10,29.30), brak između muškarca i žene (1. Mojsijeva 1,27.28; 1. Mojsijeva 2,18.21-25), upravljanje zemljom i njenim resursima (1. Mojsijeva 1,26; 2,15.19), nada u obećanje o novom stvaranju (Isaija 65,17; 66,22; Otkrivenje 21,1) – sve se to zasniva na tim prvim poglavljima, koja ćemo proučavati ove i sledeće sedmice.
