---
title:  Za dalje proučavanje
date:   22/05/2020
---

U knjizi Stvaranje, patrijarsi i proroci od Elen G. Vajt pročitajte poglavlja „Stvaranje“, str. 44-51 original, i „Doslovna sedmica“, str. 111-116 original.

„Sve brojniji dokazi, zasnovani na komparativnim, literarnim, lingvističkim i drugim razmatranjima, sustiču se na svakom nivou, vodeći ka zajedničkom zaključku da odrednica yôm, ’dan’ iz 1. poglavlja 1. Mojsijeve, dosledno označava jedan doslovan dvadesetčetvoročasovni dan.

Autor 1. poglavlja 1. Mojsijeve nije mogao naći potpunije i sveobuhvatnije načine da izrazi zamisao o doslovnom ’danu’ od onih koje je izabrao.“ – Gerhard F. Hasel, “The ‘Days’ of Creation in Genesis 1: Literal ‘Days’ or Figurative “Periods/Epochs’ of Time?” Origins 21/1 [1994], pp. 30, 31.

„I najveći umovi biće zbunjeni ako pokušaju da ispitaju odnos između nauke i otkrivenja ne oslanjajući se na Božju Reč. Tvorac i Njegova dela su izvan njihove moći poimanja, a budući da se ona ne mogu objasniti prirodnim zakonima, biblijska istorija se proglašava nepouzdanom.“ – Ellen G. White, Testimonies for the Church, vol. 8, p. 258.

**Za razgovor**

`Obratite pažnju na prethodni citat Elen Vajt. Koliko često, čak i danas, vidimo tačno to o čemu je ona pisala – čak i među onim hrišćanima koji, suočeni sa tvrdnjama nauke, automatski daju tim tvrdnjama prednost u odnosu na biblijski izveštaj, iako bi to, kao što je ona upozoravala, podrazumevalo da je biblijska istorija „nepouzdana“? `

`Zašto je nemoguće ozbiljno shvatati Bibliju, a istovremeno prihvatati teističku evoluciju? Ako poznajete nekoga ko zastupa teističku evoluciju, a tvrdi da je hrišćanin, zašto ga ne biste zamolili da vam objasni krst u svetlu onoga što je Pavle pisao (videti Rimljanima 5) o direktnoj povezanosti između Adamovog pada, smrti i Isusovog krsta? Kakvo objašnjenje bi on mogao da vam da? `

`Ako je Biblija Božje otkrivenje, zar nisu onda vernikove oči i uverenja otvoreni za jednu širu realnost izloženu u Pismu? Kako onda hrišćani mogu biti proglašeni za ljude „zatvorenog uma“, kad oni svoj um otvaraju za biblijske istine, otkrivene od strane beskonačnog Boga? Ateistički, materijalistički pogled na svet zapravo je mnogo suženiji od hrišćanskog pogleda.`

`Kao vernici odani Božjoj Reči, kako možemo pomoći onima koji se bore sa pitanjem seksualne orijentacije? Zašto mi ne smemo biti oni koji bacaju kamenje, čak ni na takve ljude koji su, kao žena uhvaćena u preljubi, zaista krivi za greh?`
