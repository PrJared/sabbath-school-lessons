---
title:  Za dalje razmišljanje
date:   29/05/2020
---

Ako ste u mogućnosti, pročitajte: Gerald A. Klingbeil, editor, The Genesis Creation Account and Its Reverberations in the Old Testament (Berrien Springs, MI: Andrews University Press, 2015).

„Biblija je najsveobuhvatnija i najpoučnija istorija koju čovek poseduje. Ona potiče direktno sa izvora večne istine, a božanska ruka je očuvala njenu čistotu kroz sve vekove... Jedino u njoj možemo pronaći istoriju našeg roda, neokaljanu ljudskim ponosom i predrasudama.“ – Ellen G. White, Testimonies for the Church, vol. 5, p. 25.

„Pokazano mi je da, bez biblijske istorije, geologija ne može da dokaže ništa. Ostaci pronađeni u zemlji zaista pružaju dokaze o prilikama u mnogo čemu različitim od današnjih. Ali period njihovog postojanja, i dužina njegovog trajanja na zemlji, može se razumeti jedino na osnovu biblijske istorije. Nema ničeg lošeg u tome da pravimo pretpostavke koje izlaze iz okvira biblijske istorije, ukoliko one ne protivreče činjenicama koje nalazimo u Svetom pismu. Ali kad ljudi odbacuju Božju Reč u vezi sa istorijom stvaranja, i nastoje da Božja dela pripišu delovanju prirodnih zakona, oni se nalaze pred okeanom beskrajne neizvesnosti. Na koji je tačno način stvorio ovaj svet za šest doslovnih dana, Bog nikad nije otkrio smrtnicima. Njegovo delo stvaranja je isto tako nedokučivo kao i samo Njegovo postojanje.“ – Ellen G. White, Spiritual Gifts, book 3, p. 93.

**Za razgovor**

`Kada naučna objašnjenja u pogledu sadašnje realnosti – onoga što se može dotaći, čuti, videti, ispitati i preispitati – izazivaju tako mnogo rasprava i polemika, zašto toliki broj ljudi nekritički prihvata svaku naučnu objavu o događajima koji su se navodno odigrali milionima, pa čak i milijardama godina u prošlosti? `

`Moderna nauka zasniva se na činjenici (površno gledano, logičnoj) da ne možete natprirodnim delovanjem objasniti prirodne pojave. Ne možete, na primer, objasniti glad tvrdnjom da je neka veštica proklela zemlju. Međutim, koja su ograničenja tog pristupa kad je reč o Stvaranju kakvo je prikazano u 1. Mojsijevoj? Drugim rečima, izveštaj iz 1. Mojsijeve opisuje jedan potpuno natprirodan događaj. Ako, dakle, automatski odbacite Stvaranje natprirodnim putem, zašto će onda i svaki drugi model koji smislite, neizbežno, biti pogrešan? `
