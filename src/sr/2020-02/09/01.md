---
title:  "Stvaranje: 1. Mojsijeva kao osnova – 2. deo"
date:   23/05/2020
---

### Tekstovi za proučavanje u toku sedmice
Jov 26,7-10; 1. Mojsijeva 1 – 2; 1. Mojsijeva 5; 1. Mojsijeva 11; 1. Dnevnika 1,18-27; Matej 19,4.5; Jovan 1,1-3.

> <p>Tekst za pamćenje</p>
>„Nebesa kazuju slavu Božiju, i djela ruku Njegovijeh glasi svod nebeski“ (Psalmi 19,1).

Mnogi veliki mislioci bili su nadahnuti Svetim pismom da istražuju Božji stvoreni svet. Kao rezultat toga, rođena je moderna nauka. Johan Kepler, Isak Njutn, Džon Rej, Robert Bojl, i drugi veliki naučnici iz prošlosti verovali su da njihov rad otkriva još više o delima stvorenim Božjom rukom.

Međutim, nakon Francuske revolucije, nauka devetnaestog veka počela je da se okreće od teističkog pogleda na svet ka naturalizmu i materijalizmu, često ne ostavljajući nimalo prostora za bilo šta natprirodno. Te filozofske ideje postale su naročito popularne nakon izlaska dela Čarlsa Darvina O poreklu vrsta (1859). Od tog trenutka, nauka se sve više distancira od svojih biblijskih temelja, što je dovelo do radikalne promene u tumačenju izveštaja iz 1. Knjige Mojsijeve.

Da li Biblija zaista zastupa neko zastarelo, nenaučno shvatanje kosmologije? Da li je biblijski izveštaj jednostavno pozajmljen od okolnih paganskih naroda? Da li je Biblija bila kulturno uslovljena mestom i vremenom u kom je nastala, ili nas, pak, njena nadahnuta priroda uzdiže do celovitog shvatanja porekla – unutar njegovih božanskih okvira?

To su samo neka od pitanja kojih ćemo se dotaći u pouci za ovu sedmicu.
