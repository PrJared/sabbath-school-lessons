---
title:  Stvaranje u Pismu
date:   28/05/2020
---

**Pročitajte sledeće biblijske tekstove i zapišite na koji način se svaki od ovih autora poziva na prvih 11 poglavlja 1. Mojsijeve**:

`Matej 19,4.5`

`Marko 10,6-9`

`Luka 11,50.51`

`Jovan 1,1-3`

`Dela 14,15`

`Rimljanima 1,20`

`2. Korinćanima 4,6`

`Efescima 3,9`

`1. Timotiju 2,12-15`

`Jakov 3,9`

`1. Petrova 3,20`

`Juda 1,11.14`

`Otkrivenje 2,7; 3,14; 22,2.3`

Isus i svi novozavetni pisci upućivali su na prvih jedanaest poglavlja 1. Mojsijeve kao na pouzdanu istoriju. Isus se poziva na Mojsijeve spise i na stvaranje muškarca i žene (Matej 19,4). Pavle u više navrata koristi izveštaj o stvaranju da bi potkrepio teološke tvrdnje koje iznosi u svojim poslanicama. On je pred učenim ljudima iz Atine izjavio: „Bog koji je stvorio svijet i sve što je u njemu, On budući gospodar Neba i Zemlje, ne živi u rukotvorenim crkvama“ (Dela 17,24). Na taj način, novozavetni pisci zidaju na temelju 1. Mojsijeve, da bi savremenom čitaocu pokazali značaj tih doslovnih događaja.

Pročitajte, na primer, 5. poglavlje Rimljanima poslanice. Pavle više puta podvlači direktnu vezu između Adama i Isusa (videti Rimljanima 5,12.14-19). Odnosno, on polazi od pretpostavke da je Adam, kao istorijska ličnost, doslovno postojao, što je stav koji biva ozbiljno doveden u pitanje ukoliko evolucionistički model porekla zameni doslovno shvatanje biblijskog teksta.

`Ako su novozavetni pisci, vođeni Svetim Duhom, pa i sam Isus, gledali na izveštaj o stvaranju kao na pouzdan istorijski izvor, zašto bi bilo nerazumno od nas kad bismo – na osnovu tvrdnji palih, pogrešivih ljudskih bića – odbili da ga prihvatimo na isti način?`
