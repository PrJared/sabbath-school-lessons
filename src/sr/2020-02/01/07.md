---
title:  Za dalje razmišljanje
date:   03/04/2020
---

U knjizi Velika borba od Elen G. Vajt pročitajte poglavlje „Biblija – naša zaštita“, str. 593-602 orig., a u knjizi Čežnja vekova poglavlje pod naslovom „Da se ne plaši srce vaše“, str. 662-680 orig.

„Bog je u svojoj Reči, poverio ljudima znanje neophodno za spasenje. Sveta pisma moraju biti prihvaćena kao autoritativno, nepogrešivo otkrivenje Njegove volje. Ona su merilo karaktera, pravilo vere i potvrda iskustva.“ – Elen G. Vajt, Velika borba, str. 9 orig.

Mnogi su umrli zato što su uzdizali Božju Reč i ostajali joj verni. Jedan od njih bio je dr Roland Tejlor, engleski paroh koji se, u vreme vladavine „krvave“ Meri, odupro nametanju katoličke mise u svojoj parohiji Hedli u Engleskoj. Pošto je bio izbačen iz crkve i ismejan zbog svoje privrženosti Pismu, on se obratio lično biskupu od Vinčestera, lordu kancelaru Engleske, ali on ga je bacio u zatvor i na kraju poslao na lomaču. Neposredno pre svoje smrti, 1555. godine, izgovorio je sledeće reči:

„Dobri ljudi! Nisam vas učio ničemu drugom osim Božjoj svetoj Reči, i to onim poukama koje sam i sam izvukao iz Božje blagoslovene knjige – svete Biblije. Došao sam danas ovde da to zapečatim svojom krvlju.“ – John Foxe, The New Foxe’s Book of Martyrs, rewritten and updated by Harold J. Chadwick (North Brunswick, NJ: Bridge-Logos Publishers, 1997), p. 193. Pre nego što je vatra buknula i oduzela mu život, čulo se kako dr Tejlor recituje 51. Psalam.

**Za razgovor**

`Na koji način proročanstva potvrđuju božansko poreklo Biblije? Kako nas njihovo ispunjenje utvrđuje u našoj veri?`

`U vezi sa pitanjem na kraju odseka za utorak, zašto su dokazi u prilog tome da je Isus Mesija tako snažni? `

`Isus i apostoli pokazali su nepokolebljivu veru u pouzdanost i božanski autoritet Svetog pisma. Na primer, koliko puta se sam Isus pozivao na Pismo i na činjenicu (često u vezi s Njim samim) da se Pisma moraju „ispuniti“? (Videti, na primer Matej 26,54.56; Marko 14,49; Luka 4,21; Jovan 13,18; Jovan 17,12). Dakle, ako je sam Isus tako ozbiljno shvatao Bibliju (u Njegovom slučaju bio je to Stari zavet), insistirajući posebno na tome da se proročanstva moraju ispuniti, kakav bi onda trebalo da bude naš stav prema toj nadahnutoj knjizi?`
