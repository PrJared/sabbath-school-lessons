---
title:  Za dalje proučavanje
date:   15/05/2020
---

U knjizi Velika borba od Elen Vajt pročitajte poglavlja, „Džon Viklif“, str. 79-96 original, i „Luter pred državnim saborom“, str. 145-170 original.

„Bog je u svojoj Reči poverio ljudima znanje neophodno za spasenje. Sveta pisma moraju biti prihvaćena kao autoritativno, nepogrešivo otkrivenje Njegove volje. Ona su merilo karaktera, tumač doktrina i potvrda iskustva... Međutim, činjenica da je Bog svoju volju otkrio ljudima preko svoje Reči, nije isključila potrebu za stalnom prisutnošću i vođstvom Svetoga Duha. Naprotiv, naš Spasitelj je obećao svog Duha koji će otvarati Reč Njegovim slugama, rasvetljavati i primenjivati njena učenja. A pošto je to Božji Duh koji je nadahnuo Bibliju, nemoguće je da Njegova učenja ikad budu u suprotnosti sa učenjima Reči.“ – Elen G. Vajt, Velika borba, str. 9 original.

**Za razgovor**

`Bez obzira koliko prevoda Biblije postoji na vašem jeziku, šta možete preduzeti da biste na najbolji način iskoristili to što imate? Kako možete naučiti da cenite Bibliju kao Božju Reč i da verom nastojite da budete poslušni njenim učenjima?`

`Razmišljajte o razlici koja postoji između onoga čemu nas Božja Reč uči u vezi sa ljudskim poreklom (da nas je Bog stvorio šestog dana Stvaranja), i onoga što samo čovečanstvo, u ime „nauke“, uči – a to je da smo evoluirali tokom milijardi godina. Kako nam taj oštar kontrast pokazuje koliko je važno da se čvrsto držimo onoga čemu Biblija uči, i kako daleko ljudi mogu da odu kad se odvrate od Božje Reči i njenih jasnih učenja? `

`Koje vam još alatke za proučavanje stoje na raspolaganju (ako ih uopšte imate), i kako vam mogu pomoći da bolje razumete Bibliju? A čak i ako nemate nikakve dodatne alatke, kako možete primeniti neke od pouka u vezi sa tumačenjem Biblije koje smo naučili ove sedmice?`

`Izraelcima je bilo rečeno da svoju decu poučavaju velikim istinama koje su im poverene, i da uvek iznova pričaju o tome kako ih je Bog vodio u životu (5. Mojsijeva 4,9). Ostavljajući po strani očiglednu korisnost od daljeg prenošenja vere, šta je to u vezi sa učenjima i iznošenjem priča o Božjem vođstvu u našem životu što uvećava i našu ličnu veru? Odnosno, zašto je deljenje biblijske istine sa drugima tako blagotvorno i za nas same? `
