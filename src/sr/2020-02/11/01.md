---
title:  Biblija i proroštvo
date:   06/06/2020
---

### Tekstovi za proučavanje u toku sedmice
Danilo 2,27-45; Jovan 14,29; 4. Mojsijeva 14,34; Danilo 7,1-25; Danilo 8,14; 1. Korinćanima 10,1-13.

> <p>Tekst za pamćenje</p>
>„I reče mi: Do dvije tisuće i tri stotine dana i noći; onda će se Svetinja očistiti“ (Danilo 8,14).

Biblijsko proroštvo je od presudne važnosti za naš identitet i misiju. Proroštvo obezbeđuje unutrašnji i spoljašnji mehanizam za potvrdu tačnosti Božje Reči. Tako je i Isus govorio: „Sad vam kazah, prije dok se nije zbilo, da vjerujete kad se zbude“ (Jovan 14,29; videti i Jovan 13,19). Međutim, ključno pitanje glasi: Kako da pravilno tumačimo proročanstva da bismo znali kada su se ona zaista ispunila?

Tokom reformacije, njeni zagovornici su sledili istoricistički metod tumačenja. To je isti metod koji su Danilo i Jovan koristili kao ključ za svoje tumačenje. Istoricistički metod sagledava proročanstava kao nešto što se progresivno i neprekidno ispunjava u istoriji, počev od prošlosti i završavajući sa uspostavljanjem Božjeg večnog carstva.

Ove sedmice, proučavaćemo stubove istoricističkog tumačenja proročanstava. „Trebalo bi da vidimo ispunjenje proročanstava u istoriji, da proučimo delovanje Proviđenja u velikim reformnim pokretima, i da razumemo razvoj događaja koji vode ka postrojavanju naroda za konačni sukob na vrhuncu velike borbe.“ – Ellen G. White, Testimonies for the Church, vol. 8, p. 307.
