---
title:  Za dalje proučavanje
date:   12/06/2020
---

Ako ste u prilici, pročitajte Clifford Goldstein, 1844 Made Simple (Boise, ID: Pacific Press, 1988), ili potražite neki drugi dodatni izvor materijala u vezi sa proročanstvom o 2.300 dana. Pogledajte takođe i veb stranicu: www.1844madesimple.org.

Proučite sledeću tabelu:

|Danilo 7|	Danilo 8|
|:--------------:|:----------:|
|Vavilon (lav)|	------------|
|Medo-Persija (medved)|	Medo-Persija (ovan)|
|Grčka (leopard)|	Grčka (jarac)|
|Paganski Rim (četvrta zver)|	Paganski Rim (rog koji narasta horizontalno)|
|Papski Rim (mali rog)|	Papski Rim (rog koji raste uvis)|
|Sud na nebu|	Čišćenje nebeske Svetinje|

Ovde je od ključne važnosti zapaziti da je prizor suda iz 7. poglavlja Danilove knjige, koji se odigrava nakon 1.260 godina progonstva (Danilo 7,25), isto što i čišćenje Svetinje iz teksta Danilo 8,14. Upravo taj prizor suda je ono što konačno dovodi do uspostavljanja Božjeg večnog carstva na kraju tužne istorije ove pale planete. Dakle, imamo snažan biblijski dokaz o velikoj važnosti koju Sveto pismo pridaje tekstu Danilo 8,14 i događaju koji on najavljuje.

**Za razgovor**

`Osvrnite se ponovo na 2. poglavlje Knjige proroka Danila. Zapazite kako je tu jasno otkriven istoricistički metod – neprekidan niz svetskih carstava, koji počinje u drevnoj prošlosti i završava se uspostavljanjem Božjeg večnog carstva. Bog nam daje ključ za tumačenje tih proročanstava. Međutim, šta nam to govori o stanju hrišćanskog sveta, s obzirom da vrlo mali broj hrišćana danas još uvek primenjuje istoricistički metod? Kako nam ta činjenica pomaže da još jasnije sagledamo važnost koju adventistička poruka ima za svet u ovo vreme?`

`Koliko dobro razumete proročanstvo o 2.300 dana iz teksta Danilo 8,14? Ako ga ne razumete, zašto ne biste odvojili vreme da ga proučite i da to iznesete u svom razredu? Možda ćete se iznenaditi kad otkrijete koliko je zaista čvrsto utemeljeno naše tumačenje tog proročanstva. `

`Pročitajte tekstove Danilo 7,18.21.22.25.27. Zapazite da je tu u središtu pažnje ono što se dešava svetima. Kako sila malog roga postupa prema njima? Za razliku od toga, šta Gospod čini za njih? Šta je dobra vest za svete u vezi sa sudom? Šta im sud konačno pruža?`
