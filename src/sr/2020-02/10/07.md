---
title:  Za dalje proučavanje
date:   05/06/2020
---

U knjizi Stvaranje, patrijarsi i proroci od Elen G. Vajt, pročitajte poglavlje „David i Golijat“, str. 643-648 original, a u knjizi Istorija proroka i careva poglavlja pod nazivom „Car Jezekija“, str. 331-339 original i „Izbavljenje od Asirije“, str. 349-366 original.

„Biblija je najstarija i najsveobuhvatnija istorija kojom ljudi raspolažu. Ona potiče direktno sa izvora večne istine, a božanska ruka vekovima je čuvala njenu neokaljanost. Ona rasvetljava daleku prošlost, u koju su ljudi uzalud pokušavali da proniknu svojim istraživanjem. Jedino u Božjoj reči vidimo silu koja je položila temelje Zemlji i razastrla nebesa. Jedino ovde nalazimo verodostojan izveštaj o poreklu naroda. Jedino ona predstavlja istoriju našeg roda neoskvrnjenu ljudskom ohološću i predrasudama.“ – Elen G. Vajt, Vaspitanje, str. 173 original.

„Onaj koji poseduje znanje o Bogu i Njegovoj Reči polaže veru u božansku prirodu Svetog pisma. On ne proverava Bibliju na osnovu naučnih ideja do kojih su ljudi došli. On ljudske ideje proverava na osnovu tog nepogrešivog merila. On zna da je Božja reč istina, a istina nikad ne protivreči samoj sebi. Šta god u učenjima takozvane nauke protivreči Božjoj otkrivenoj istini, samo je ljudsko nagađanje.

Ali pred onima koji su zaista mudri, naučno istraživanje otvara prostrana polja misli i saznanja.“ – Ellen G. White, Testimonies for the Church, vol. 8, p. 325.

**Za razgovor**

`Dopunite svoj odgovor na pitanje postavljeno u odeljku od srede. Da, dobro je kad nađemo arheološke dokaze koji potvrđuju biblijsku istoriju. Ali šta kada se pronađeni arheološki dokazi tumače na način koji protivreči biblijskom izveštaju? Šta nam to govori o činjenici da se moramo oslanjati na Božju Reč i verovati joj kao takvoj, bez obzira na tvrdnje arheologije ili bilo koje druge nauke?`

`Razmislite o svim biblijskim proročanstvima iz prošlosti za koja mi, sa današnje tačke gledišta, znamo da su se ispunila. Setite se, na primer, većine carstava iz 2. i 7. poglavlja Knjige proroka Danila. Kako da na osnovu tih proročanstava, koja su se već ispunila, naučimo da verujemo Gospodu i u vezi sa onima koja tek treba da se ostvare u budućnosti?`
