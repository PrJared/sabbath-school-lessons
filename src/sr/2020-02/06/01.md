---
title:  "Zašto je potrebno tumačenje?"
date:   02/05/2020
---

### Tekstovi za proučavanje u toku sedmice
Luka 24,36-45; 1. Korinćanima 12,10, 1. Korinćanima 14,26; Dela 17,16-32; Jovan 12,42.43.

> <p>Tekst za pamćenje</p>
>„A bez vjere nije moguće ugoditi Bogu; jer onaj koji hoće da dođe k Bogu, valja da vjeruje da ima Bog i da plaća onima koji Ga traže“ (Jevrejima 11,6).

Čitati Bibliju u isti mah znači tumačiti je. Ali, kako se to radi? Koji se principi koriste? Kako se treba baviti različitim vrstama štiva koje tu nalazimo? Na primer, da li je odlomak koji čitamo parabola, proročko-simbolički san, ili istorijski narativ? Već sama odluka o tako važnom pitanju u vezi sa kontekstom Svetog pisma obuhvata i čin tumačenja.

Ljudi ponekad koriste Bibliju kao neku vrstu božanskog proročišta – nasumično je otvore da bi potražili neki stih za koji se nadaju da će ih uputiti u dobrom pravcu. Međutim, nasumično povezivanje biblijskih tekstova onako kako nailazimo na njih, može nas dovesti do veoma čudnih i pogrešnih zaključaka.

Na primer, jedna žena koju je muž napustio zbog druge, osetila se veoma ohrabrenom kad je pronašla sledeći stih: „I još mećem neprijateljstvo između tebe i žene“ (1. Mojsijeva 3,15). Bila je ubeđena, na osnovu tog stiha, da afera njenog muža neće potrajati!

Bilo koji stih izvučen iz konteksta lako postaje izgovor za sprovođenje sopstvenih planova i ideja. Prema tome, postoji velika potreba ne samo da čitamo Bibliju, već i da je ispravno tumačimo.
