---
title:  Za dalje proučavanje
date:   01/05/2020
---

U knjizi Vaspitanje od Elen Vajt pročitajte 20. poglavlje, „Biblijska nastava i proučavanje Biblije“, str. 185-192 original.

„Proučavaoce Biblije trebalo bi naučiti da joj pristupaju u duhu učeništva. Mi treba da pretražujemo njene stranice, ne da bismo dokazali svoje mišljenje, već da bismo saznali šta Bog kaže. Istinsko poznavanje Biblije može se steći samo uz pomoć onog Duha čijim je posredstvom ta reč i data. A da bismo stekli to znanje, moramo živeti u skladu s njom. Sve što Božja Reč nalaže, moramo poslušati... Proučavanje Biblije zahteva od nas najusrdnije napore i istrajno razmišljanje. Kao što rudar kopa tražeći grumenje zlata u zemlji, isto tako istrajno i usrdno i mi moramo tragati za blagom Božje reči.“ – Elen G. Vajt, Vaspitanje, str. 189 original

„Kad Biblija postane vaša hrana i piće, kad njena načela postanu sastavni deo vašeg karaktera, bolje ćete znati kako da primite Božji savet. Ja pred vama danas veličam dragocenu Reč. Nemojte ponavljati šta sam ja izjavila govoreći ’sestra Vajt je rekla ovo’ ili ’sestra Vajt je rekla ono’. Saznajte šta Gospod Bog Izraelov kaže, a onda činite to što On zapoveda.“ – Ellen G. White, Selected Messages, book 3, p. 33.

**Za razgovor**

`Kojih pogrešnih učenja se ljudi drže zato što imaju u vidu samo par odabranih tekstova, umesto da sagledaju sve što Biblija govori na datu temu? `

`U tekstu Matej 11,11, u vezi sa Jovanom Krstiteljem, Isus je rekao: „Zaista vam kažem: Nijedan između rođenijeh od žena nije izašao veći od Jovana Krstitelja; a najmanji u Carstvu nebeskome veći je od njega.“ Mada je reč o proroku čiji se spisi ne nalaze u Bibliji, Isus ipak na takav način govori o njemu. Možemo li na osnovu toga zaključiti zašto prorok ne mora imati svoju knjigu u Bibliji da bi bio pravi prorok? Kakvu poruku mi adventistički hrišćani možemo da izvučemo iz te činjenice?`

`Kao adventisti, mi nismo usamljeni u tvrdnji da je Biblija naš krajnji autoritet. I druge crkve to tvrde. Kako onda objašnjavamo protivrečna učenja koja drugi hrišćani, navodno, nalaze u Bibliji? `
