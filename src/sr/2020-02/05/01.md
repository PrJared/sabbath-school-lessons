---
title:  Samo Pismo – Sola Scriptura
date:   25/04/2020
---

### Tekstovi za proučavanje u toku sedmice
1 Korinćanima 4,1-6; Titu 1,9; 2. Timotiju 1,13; Marko 12,10.26; Luka 24,27.44.45; Isaija 8,20.

> <p>Tekst za pamćenje</p>
>„Jer je živa riječ Božija, i jaka, i oštrija od svakog mača, oštra s obje strane, i prolazi tja do rastavljanja i duše i duha, i zglavaka i mozga, i sudi mislima i pomislima srca“ (Jevrejima 4,12).

Protestantski slogan „Samo Pismo“ (Sola Scriptura) uzdigao je Bibliju kao jedino merilo i odlučujući izvor u teologiji. Za razliku od rimokatoličke teologije koja je isticala Pismo i tradiciju, protestantska vera je naglašavala ključnu reč „samo“ – to jest, samo Pismo kao krajnji autoritet u pitanjima vere i doktrine.

Biblija je ta koja je dala odlučujuću snagu i autoritet protestantskoj reformaciji u njenoj pobuni protiv Rima i zabluda koje je on vekovima zastupao. Nasuprot alegorijskom tumačenju Pisma, kada se biblijskom tekstu pripisuju mnoga različita značenja, protestantski reformatori su naglašavali važnost gramatičko-istorijskog tumačenja Biblije, koje je ozbiljno shvatalo gramatiku i doslovno značenje biblijskog teksta.

Ove sedmice ćemo detaljnije razmotriti slogan „sola Scriptura“. Saznaćemo da „sola Scriptura“ podrazumeva neka osnovna načela biblijskog tumačenja koja su neophodna za ispravno razumevanje Božje Reči. Kao protestanti, moramo sačuvati Bibliju kao vrhovni autoritet u pogledu doktrine.
