---
title:  Poreklo i priroda Biblije
date:   04/04/2020
---

###Tekstovi za proučavanje u toku sedmice
2 Petrova 1,19-21; 2. Timotiju 3,16.17; 5. Mojsijeva 18,18; 2. Mojsijeva 17,14; Jovan 1,14; Jevrejima 11,3.6.

> <p>Tekst za pamćenje</p>
>„Toga radi i mi zahvaljujemo Bogu bez prestanka što vi primivši od nas riječ čuvenja Božijega primiste ne kao riječ čovječiju, nego, kao što zaista jest, riječ Božiju, koja i čini u vama koji vjerujete“ (1. Solunjanima 2,13).

Način na koji sagledavamo poreklo i prirodu Pisma uveliko određuje ulogu koju Biblija igra u našem životu i crkvi kao celini. Kako tumačimo Bibliju u značajnoj meri je oblikovano pod uticajem našeg shvatanja procesa otkrivenja i nadahnuća. Kad želimo ispravno da razumemo Pismo, treba najpre da dopustimo Bibliji da postavi osnovne parametre u skladu s kojima se treba ophoditi prema njoj. Ne možemo proučavati matematiku pomoću empirijskih metoda koji se koriste u biologiji ili sociologiji. Ne možemo proučavati fiziku istim sredstvima koja služe za proučavanje istorije. Slično tome, duhovne istine Biblije ne možemo pravilno upoznati i sagledati uz pomoć ateističkih metoda, koji Bibliji pristupaju kao da Bog ne postoji. Prilikom tumačenja Pisma, treba ozbiljno uzeti u obzir božansko-ljudsku dimenziju Božje Reči. Dakle, ono što nam je potrebno da bismo ispravno tumačili Pismo jeste da Bibliji pristupimo s verom umesto sa metodološkim skepticizmom i sumnjom.

Ove sedmice razmotrićemo neke osnovne aspekte porekla i prirode Biblije koji bi trebalo da utiču na to kako je tumačimo i razumemo.
