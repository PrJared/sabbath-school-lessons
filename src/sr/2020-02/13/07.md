---
title:  Za dalje proučavanje
date:   26/06/2020
---

U knjizi Put Hristu od Elen Vajt pročitajte poglavlje pod naslovom „Preimućstvo molitve“, str. 93-104 original.

„Smrtno oko nije u stanju da sagleda Hristovu lepotu i privlačnost. Jedino što čoveka može osposobiti da prepozna Njegovu beskrajnu milost, nemerljivu ljubav, blagonaklonost i slavu je unutrašnje prosvetljenje Svetim Duhom, koje duši otkriva u kakvom bi se beznadežnom, bespomoćnom stanju našla bez milosti i oproštenja Nosioca greha – bez Hristove svedovoljnosti.“ – Elen G. Vajt, Podignimo pogled, str. 155 original.

„Delovi Svetog pisma, pa i čitava poglavlja mogu se učiti napamet i ponavljati kad neprijatelj naiđe sa svojim iskušenjima... Kad sotona navodi um da se bavi onim što je senzualno i ovozemaljsko, najlakše je odupreti mu se rečima: ’Pisano je’“ – Ellen G. White, The Advent Review and Sabbath Herald, April 8, 1884.

**Za razgovor**

`Kako se činjenica o postojanju slobodne volje i slobode izbora odražava na sve naše odluke u pogledu vere i poslušnosti? Premda su mnoge oblasti našeg života izvan naše kontrole, kad je reč o onome što je od presudne važnosti, onome što se tiče večnog života, mi zaista imamo slobodu izbora. Kako koristite slobodnu volju koju vam je Bog dao? Koju vrstu duhovnih izbora pravite?`

`Setite se koju bi ulogu Subota mogla i trebalo da ima kad je reč o tihim trenucima koje možemo provesti sa Bogom. Kako vas svetkovanje Subote čuva od opasnosti da budete toliko zaokupljeni radom i obavljanjem raznih poslova da ne provodite sa Bogom onoliko vremena koliko bi trebalo? Kako možete naučiti da Subotu pretvorite u veći duhovni blagoslov, kakav bi ona i trebalo da bude? `

`Kakvo je vaše iskustvo u pogledu vremena koje provodite nasamo sa Bogom, u molitvi i proučavanju? Kako ta duhovna praksa utiče na vašu veru? Kako bi trebalo da ona utiče na vašu veru? Ako vam nije neprijatno, razgovarajte u razredu o ličnom vremenu koje provodite u čitanju i molitvi, kao i kakvu ste dobit imali od njih. Kako bi drugima moglo da koristi to što ste vi naučili? `

`Koje ste od svojih omiljenih stihova naučili napamet? Šta vam se toliko dopada u vezi sa njima? U kom smislu to što ste ih naučili napamet predstavlja blagoslov za vas?`
