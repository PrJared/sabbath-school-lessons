---
title:  Življenje po Božjoj Reči
date:   20/06/2020
---

### Tekstovi za proučavanje u toku sedmice
Filibljanima 2,12-16; Luka 4,4.8.10-12; Psalmi 37,7; Psalmi 46,10; Psalmi 62,1.2.5; Kološanima 3,16.

> <p>Tekst za pamćenje</p>
>„Budite pak tvorci riječi, a ne samo slušači, varajući sami sebe“ (Jakov 1,22).

Ni najbolji metod za proučavanje Biblije neće nam biti ni od kakve koristi ako nismo odlučni u nameri da živimo u skladu sa onim što učimo iz Pisma. Ono što važi za obrazovanje u opštem smislu, važi i konkretno za proučavanje Biblije – najbolje učimo ne tako što samo čitamo ili slušamo, već i primenjujemo naučeno. Takva poslušnost otvara punu riznicu božanskih blagoslova koja bi inače bila zatvorena za nas, što predstavlja uzbudljiv način da uvećamo svoje razumevanje i znanje, a to može preobraziti naš život. Ali ako nismo spremni da se povinujemo Božjoj Reči, niti da primenimo ono što smo naučili, onda nećemo rasti. I naše svedočanstvo će time biti oslabljeno, jer nećemo živeti u skladu sa svojim rečima.

Mi rastemo u blagodati i mudrosti zahvaljujući podsticajnim uzorima, koji nam ilustruju šta znači živeti po Reči Božjoj. A nema boljeg primera niti veće motivacione sile od Isusa Hrista. On nam je dao obrazac koji treba da sledimo. On je vodio život potpuno usklađen sa Božjom voljom.

Ove sedmice proučavaćemo šta znači živeti po Božjoj Reči i pod njenim božanskim autoritetom.
