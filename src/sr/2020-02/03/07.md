---
title:  Za dalje proučavanje
date:   17/04/2020
---

Iz knjige Čežnja vekova od Elen Vajt pročitajte poglavlja „Kao dete“, str. 68-74 original i „Kušanje“, str. 114-123 original.

„Ljudi smatraju sebe mudrijim od Božje Reči, pa čak mudrijim i od samog Boga. Umesto da utvrde svoje stope na tom nepomičnom temelju i podrede sve sudu Božje Reči, oni vrednuju tu Reč prema sopstvenim zamislima o nauci i prirodi, pa je čak, ako im izgleda da se ona ne slaže sa njihovim naučnim shvatanjima, odbacuju kao nedostojnu poverenja.“ – Ellen G. White, Signs of the Times, March 27, 1884, p. 1.

„Oni koji se na najbolji način upoznaju sa Božjom mudrošću i svrhom otkrivenom u Njegovoj Reči, postaju ljudi i žene velike umne snage, i mogu biti uspešni saradnici velikog Učitelja, Isusa Hrista... Hristos je svom narodu dao reči istine i svi su pozvani da uzmu učešća u njihovom objavljivanju svetu... Nema posvećenja osim putem istine, putem Reči. Od koliko je onda presudne važnosti da je svako razume!“ – Ellen G. White, Fundamentals of Christian Education, p. 432.

**Za razgovor**

`Ako su se Isus, evanđelisti i Pavle odnosili prema Starom zavetu kao prema Božjoj Reči, kako nam to otkriva zašto su mnoga današnja shvatanja Pisma pogrešna, i zašto ne bi trebalo da potpadamo pod uticaj takvih argumenata, ko god da ih iznosi?`

`Samo da bismo kod ljudi stvorili predstavu o tome dokle je savremene proučavaoce Biblije odveo njihov skepticizam, navodimo nešto od onoga što mnogi današnji naučnici osporavaju. Oni odbacuju doslovnih šest dana stvaranja i umesto toga prihvataju teoriju o milijardama godina evolucije. Odbacuju ideju o bezgrešnom Adamu u jednom neiskvarenom svetu. Odbacuju izveštaj o sveopštem potopu. Ne veruju da je Avram doslovno postojao. Neki odbacuju priču o izlasku iz Egipta. Mnogi odbacuju Isusova čuda, uključujući i Njegovo vaskrsenje u telu. Neki, opet, odbacuju proročanstva u kojima proroci predskazuju budućnost, ponekad vekovima, pa čak i milenijumima unapred. Kakav zaključak možemo izvući iz svega toga u vezi s tim šta se dešava kad ljudi počnu da sumnjaju u autoritet i autentičnost Pisma? I kako možemo pokušati da pomognemo takvim ljudima da jasno sagledaju istinu?`

`U odgovoru na pitanje postavljeno u okviru proučavanja predviđenog za utorak, kako razumemo tvrdnju da je celo Pismo nadahnuto, čak i oni delovi koji nisu uvek primenjivi na nas danas?`
