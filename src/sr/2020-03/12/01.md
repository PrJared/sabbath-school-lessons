---
title:  Poruka koju vredi deliti
date:   12/09/2020
---

### Tekstovi za proučavanje u toku sedmice:
2. Petrova 1,12.16-21; Otkrivenje 19,11-18; Otkrivenje 14,14-20; Propovednik 12,13.14; Otkrivenje 14,6-12.

> <p>Tekst za pamćenje:</p>
> „I vidjeh drugoga anđela gdje leti posred neba, koji imaše vječno Jevanđelje da objavi onima koji žive na zemlji, i svakome plemenu i jeziku i koljenu i narodu. I govoraše velikijem glasom: Bojte se Boga, i podajte Mu slavu, jer dođe čas suda Njegova; i poklonite se Onome koji je stvorio nebo i Zemlju i more i izvore vodene.“ (Otkrivenje 14,6.7).

Hristova iskupiteljska smrt imala je sveopšti značaj. On je umro za sve ljude koji su ikada živeli, bez obzira gde i kada. Prema tome, evanđelje se obraća ljudima svakog govornog područja, kulture i porekla. Ono premošćuje etničke podele. Neverovatno je dobra vest to da je Isus, svojim životom, smrću i vaskrsenjem, trijumfovao nad poglavarstvima i silama pakla. Evanđelje se u potpunosti odnosi na Isusa. On je umro za nas, i sada živi za nas. On je jednom  došao da nas izbavi od kazne za greh i od sile greha, i doći će ponovo da nas izbavi od prisustva greha. Umro je smrću kakvu mi zaslužujemo da bismo mi mogli da imamo život kakav On zaslužuje. U Hristu smo opravdani i posvećeni, a jednog dana ćemo biti i proslavljeni.  

Biblija skreće pažnju na dva Isusova dolaska. On je došao jednom da bi nas otkupio, a vratiće se da bi poveo kući one koje je tako skupo platio. Poslednja knjiga Biblije, Otkrivenje, napisana je posebno zato da bi pripremila svet za Isusov povratak. Ona predstavlja hitnu poruku za ovu generaciju. U pouci za ovu sedmicu, proučavaćemo značaj Otkrivenja za društvo 21. veka. Zajedno ćemo iznova otkriti Isusov poziv Njegovoj crkvi da objavi ovu poruku za poslednje vreme.