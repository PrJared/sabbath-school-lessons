---
title:  "Sila molitve: posredovanje za druge"
date:   18/07/2020
---

### Tekstovi za proučavanje u toku sedmice
Otkrivenje 12,7-9; Efescima 6,12; Jevrejima 7,25; Efescima 1,15-21, Danilo 10,10-14, 1. Jovanova 5,14-16.

> <p>Tekst za pamćenje:</p>
> „Ispovijedajte, dakle, jedan drugome grijehe, i molite se Bogu jedan za drugoga, da ozdravljate; jer neprestana molitva pravednoga mnogo može pomoći“ (Jakov 5,16).

Članovi novozavetne crkve osećali su svoju potrebu za molitvom.

„I pošto se oni pomoliše Bogu zatrese se mjesto gdje bijahu sabrani, i napuniše se svi Duha Svetoga, i govorahu riječ Božiju sa slobodom“ (Dela 4,31). Zapazite, učenici su se najpre molili. Zatim su bili  ispunjeni Duhom Svetim, a onda su iznosili Božju Reč sa odvažnošću i pouzdanjem.  

Postojala je direktna veza između njihovih molitava, ispunjenja Svetim Duhom i moćnog objavljivanja Božje Reči. „Učenici... nisu tražili blagoslov samo za sebe. Bili su zauzeti odgovornošću da spasavaju duše. Shvatali su da jevanđelje mora biti objavljeno svetu i zato su tražili snagu koju im je Hristos obećao.“ – Elen G. Vajt, Apostolska crkva – Hristovim tragom, str. 37 (original)

Kad tražimo Boga i posredujemo za druge, Bog deluje na naše srce da bi nas privukao bliže sebi, i daje nam božansku mudrost da bismo dosegli druge za Njegovo carstvo (Jakov 1,5). On moćno deluje i u životu drugih ljudi da bi ih privukao sebi, i to na načine koje mi ne možemo da vidimo, niti da u potpunosti razumemo (1. Jovanova 5,14-17).