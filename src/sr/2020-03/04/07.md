---
title:  Za dalje razmišljanje
date:   24/07/2020
---

U knjizi Put Hristu od Elen Vajt pročitajte poglavlje pod naslovom „Preimućstvo molitve“, str. 93-104 (original). Ako ste u mogućnosti, pročitajte i sledeće: Testimonies for the Church, vol. 7, „Work for Church Members“, pp. 19-24 („Rad za članove crkve“, Svedočanstva za crkvu, sveska 7, str. 19-24 (original)

Kad se molimo za druge, Bog našu odanost i oslanjanje na Njegovu silu nagrađuje time što upošljava sve resurse neba kako bi preobrazio život ljudi. Kad se naše molitve uzdignu do Njegovog prestola, anđeoska bića, na Njegovu zapovest, odmah stupaju u akciju. „Anđeli koji služe čekaju oko prestola kako bi odmah poslušali zapovest Isusa Hrista da odgovore na svaku molitvu upućenu sa usrdnom, živom verom.“ – Ellen G. White, Selected Messages, book 2, p. 377. Imamo pouzdano uverenje da nijedna molitva nije izgubljena, nijedna nije zaboravljena od Boga. One se „skladište“ na nebu da bi bile uslišene u vreme i na mestu za koje On smatra da je najbolje. „Molitva vere nikad nije izgubljena. Međutim, tvrdnja da će na nju uvek i u svakoj pojedinosti biti odgovoreno upravo onako kako mi očekujemo obična je drskost.“ – Ellen G. White, Testimonies for the Church, vol. 1, p. 231. Kakvo ohrabrenje nam pruža to što se molimo za svoje supružnike, za svoje sinove i kćeri, rođake, prijatelje i kolege koji ne poznaju Hrista. Nijedna iskrena molitva nikad nije izgubljena. Možda nećemo uvek videti neposredne odgovore u životu onih za koje se molimo, ali Bog deluje na njihovo srce na način koji ćemo razumeti tek u večnosti.

**Za razgovor:**

`1. Pročitajte sledeće tekstove: Filibljanima 1,19; Kološanima 4,2.3 i 2. Solunjanima 3,1.2. Kakvo je ohrabrenje Pavle doživeo zahvaljujući molitvama Filibljana? Iz kog razloga je tražio od Kološana i Solunjana da se mole za njega? Kakva povezanost postoji između tih posredničkih molitava i zadobijanja duša?`

`2. Razmišljajte o realnosti velike borbe i o tome da ona predstavlja veliki narativ u pozadini sveta u kom živimo. Kako vam saznanje o toj borbi pomaže da uvidite važnost molitve? Da, Isus je dobio rat, i mi znamo da će Njegova strana na kraju pobediti. Ali, zašto je toliko važno da se u međuvremenu molimo i ulažemo svesrdne napore da bismo ostali verni Njemu, i radili na spasenju drugih?`

`3. Koje prepreke postoje za uspešnije posredovanje u molitvi? Koju vrstu izgovora koristite (ako to činite) da biste izbegli da se više molite za one kojima je to potrebno?`