---
title:  Uzbudljiv način da se uključimo
date:   29/08/2020
---

### Tekstovi za proučavanje u toku sedmice
1. Mojsijeva 1,1.2.26; 2. Mojsijeva 18,21-25; 1. Korinćanima 12,12-25; Dela 16,11-15.40; Dela 4,31; Dela 12,12.

> <p>Tekst za pamćenje:</p>
> „Tada reče učenicima svojijem: Žetve je mnogo, a poslenika malo. Molite se, dakle, Gospodaru od žetve da izvede poslenike na žetvu svoju“ (Matej 9,37.38).

Neko je jednom rekao: „Ima snage u brojevima.“ U izvesnom smislu, to je tačno. Da li ste ikad primetili da ste daleko više motivisani za vežbanje ako to činite u grupi ljudi nego ako ste svakog dana sami? Mnogi ljudi se pridružuju klubovima zdravlja, odlaze u teretane i rekreacione centre zato što veruju da će bolje vežbati, i da će u tome više uživati, ako to budu činili zajedno sa drugima. Bog nas je stvorio za druženje. Mi smo društvena bića, i ono što važi za vežbanje, važi i u mnogim drugim oblastima života – bolje se osećamo kad imamo sistem društvene podrške. To je i te kako istinito i na duhovnom planu.

U celoj Bibliji, male grupe se ističu kao jedan od Božjih metoda za jačanje naše vere, bolje upoznavanje Njegove Reči, produbljivanje molitvenog života i osposobljavanje pojedinaca za svedočenje. Otac, Sin i Sveti Duh su uzimali učešća u službi malih grupa. Mojsije je bio vođa jedne male grupe. Isus je osnovao svoju malu grupu učenika, a apostol Pavle je proputovao rimski svet šireći evanđelje sa malom grupom svojih saputnika.  

Tokom ove sedmice, posvetićemo pažnju biblijskoj osnovi za organizovanje malih grupa, a vi ćete otkriti kako se na uzbudljiv način možete uključiti u Božje delo.