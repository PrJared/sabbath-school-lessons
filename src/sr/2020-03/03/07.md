---
title:  Za dalje proučavanje
date:   17/07/2020
---

U knjizi Apostolska crkva – Hristovim tragom od Elen Vajt, pročitajte poglavlje pod naslovom „Jevanđelje u Samariji“, str. 103-111 (original)

Svuda oko nas ljudi tragaju za onim što je večno. Kao što je Isus zgodno primetio: „Žetve je mnogo, a poslenika malo“ (Matej 9,37). Problem nije bio u žetvi. Svojim božanski pomazanim očima, Isus je video obilnu žetvu tamo gde su učenici videli samo protivljenje. Kakvo je bilo Hristovo rešenje za taj problem? „Molite se, dakle, Gospodaru od žetve da izvede poslenike na žetvu svoju“ (Matej 9,38). Rešenje je da se molimo da nas Bog pošalje u žetvu.  

Zašto se ne bismo ovako molili: „Gospode, spreman/spremna sam da me upotrebiš za širenje Tvog carstva. Otvori moje oči, da bih mogao/mogla da sagledam prilike koje mi proviđenje pruža svakog dana. Nauči me da budem osetljiv/osetljiva za potrebe ljudi u mom okruženju. Pomozi mi da izgovaram reči nade i ohrabrenja, da delim Tvoju ljubav i istinu sa onima s kojima dolazim u dodir svakog dana“? Ako se budete tako molili, Bog će učiniti nešto izvanredno u vašem životu.

**Za razgovor:**

`1. Ako ste radili na tome da duše dovedete Isusu, onda jedno znate:  to nije uvek lako, zar ne? Da, naravno, Bog je taj koji obraća srce, ali On je u svojoj mudrosti odlučio da upotrebi nas kao deo tog procesa. Čak i rad za samo jednu dušu zahteva vreme, napor, strpljenje i ljubav rođenu odozgo. Koje odluke treba da donesete, a koje će vam pomoći da se odreknete sebe da biste bili uspešan svedok za Hrista?`

`2. Ko su ljudi s kojima dolazite u dodir, a koji ne poznaju Gospoda? Šta ste učinili, ili činite, ili bi trebalo da činite, da biste im svedočili? Setite se Savla iz Tarsa. On je bio neko od koga se najmanje očekivalo da postane obraćenik! A ipak, znamo šta mu se dogodilo. Šta bi to trebalo da nam kaže o opasnosti u kojoj se možemo naći, naime,  da suviše brzo sudimo o drugima na osnovu toga kako nam izgledaju?`

`3. Imajući na umu priču o Savlu, kako da se odnosimo prema tekstovima kao što je Matej 7,6: „Ne dajte svetinje psima; niti mećite bisera svojega pred svinje, da ga ne pogaze nogama svojima, i vrativši se ne rastrgnu vas“? `