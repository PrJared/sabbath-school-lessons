---
title:  Gledanje na ljude Isusovim očima
date:   11/07/2020
---

### Tekstovi za proučavanje u toku sedmice
Marko 8,22-26; Jovan 4,3-34; Jovan 1,40.41; Marko 12,28-34; Luka 23,39-43; Dela 8,26-38.

> <p>Tekst za pamćenje</p>
> „I reče im: Hajdete za Mnom, i učiniću vas lovcima ljudskijem“ (Matej 4,19).

Isus je stručnjak u zadobijanju duša. Posmatrajući način na koji je On radio sa ljudima, mi učimo kako da vodimo druge ka spoznaji o spasenju kroz Isusa Hrista. Putujući s Njim prepunim ulicama Jerusalima, prašnjavim stazama Judeje i travnatim obroncima Galileje, mi saznajemo kako je On otkrivao načela Carstva gladnim dušama.

Isus je sve ljude i žene video kao one koje je moguće zadobiti za Njegovo carstvo. Svakoga je posmatrao očima božanske samilosti. Na Petra je gledao, ne kao na grubog, bučnog ribara, već kao na moćnog propovednika evanđelja. U Jakovu i Jovanu je video, ne naprasite, plahovite bundžije, već oduševljene zagovornike Njegove blagodati. Zapazio je duboku čežnju za prihvatanjem i iskrenom ljubavlju u srcu Marije Magdalene, žene Samarjanke i žene bolesne od tečenja krvi. Tomu je video, ne kao ciničnog sumnjalicu, već kao onog koji postavlja iskrena pitanja. Bez obzira da li se radilo o Jevrejinu ili paganinu, muškarcu ili ženi, razbojniku na krstu, rimskom kapetanu ili čoveku opsednutom demonima, Isus je u njima prepoznavao Bogom dani potencijal i gledao na njih očima spasenja.