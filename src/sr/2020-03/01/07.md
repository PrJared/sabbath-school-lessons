---
title:  Za dalje razmišljanje
date:   03/07/2020
---

Pročitajte poglavlje pod naslovom „Bog sa svojom crkvom“, iz knjige Apostolska crkva – Hristovim tragom od Elen G. Vajt, str. 9-16 originala, i odlomak iz njene knjige Čežnja vekova, od 822. do 828. str. (original)

Novozavetnoj crkvi je pretila opasnost da pogrešno shvati svrhu svog postojanja. Elen G. Vajt opisuje tu opasnost: „Progonstvo koje je zadesilo crkvu u Jerusalimu dalo je veliki zamah delu Jevanđelja. Uspeh je pratio službu reči u tom gradu, pa je postojala opasnost da se učenici predugo zadrže u Jerusalimu, i ne shvate ozbiljno Spasiteljev nalog da krenu u ceo svet.

Zaboravljajući da se snaga za odupiranje zlu najbolje stiče revnom službom, počeli su da misle da nemaju važnijeg posla nego da brane crkvu u Jerusalimu od neprijateljskih napada. Umesto da obučavaju novoobraćene da objavljuju jevanđelje onima koji ga još nisu čuli, bili su u opasnosti da krenu putem koji bi ih naveo da budu zadovoljni onim što je do tada postignuto.“ – Apostolska crkva – Hristovim tragom, str. 105 (original)

**Za razgovor:**

`1. Obratite pažnju na prethodni citat iz knjige Elen Vajt, a naročito na poslednju rečenicu. Zašto moramo čak i danas voditi računa o istoj potencijalnoj opasnosti? S obzirom na misionske izazove koji su pred nama, zašto bi takav stav bio strašno, čak i tragično pogrešan?`

`2. Zašto se, po vašem mišljenju, sva Evanđelja završavaju sličnim nalogom? Pročitajte Matej 28,18-20, Marko 16,15.16, Luka  24,46-49 i Jovan 20,21. Šta je to značilo za vernike u prvom veku, a šta bi trebalo da znači za nas danas?`

`3. Mogu li se svedočenje i služba ponekad shvatiti kao zamena za istinsku duhovnost? Ako mogu, na koji način do toga dolazi, i kako da mi ne upadnemo u tu zamku?`

`4. Razgovarajte u razredu o svom odgovoru na pitanje s kraja proučavanja za utorak – kako svedočenje i služba utiču na naš lični duhovni rast. Šta od onog što ste naučili može biti od koristi drugima? Koje ste greške sami pravili, ali biste mogli pomoći drugima da ih izbegnu?`

`5. Razmišljajte o zadivljujućoj činjenici da Bog voli svakoga od nas ponaosob. Kako da razumemo šta to znači? Kako bi ta, verovatno najvažnija istina u svemiru trebalo da utiče na naš način života?`