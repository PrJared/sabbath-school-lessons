---
title:  Objavljivanje Reči
date:   08/08/2020
---

### Tekstovi za proučavanje u toku sedmice
Psalmi 119,105; Jeremija 23,29; Jevrejima 1,1-3; 2. Timotiju 3,14-17; 1. Jovanova 1,7-9; Propovednik 3,1; 2. Timotiju 4,2.

> <p>Tekst za pamćenje:</p>
> „Tako će biti riječ Moja kad iziđe iz Mojih usta: Neće se vratiti k Meni prazna, nego će učiniti što Mi je drago, i srećno će svršiti na što je pošljem“ (Isaija 55,11).

Kada svedočimo, mi govorimo o Isusu. Ali šta bismo uopšte znali o Isusu da nema Biblije? Koliko bismo zapravo znali o velikoj borbi, Božjoj ljubavi, rođenju, životu, službi, smrti, vaskrsenju i povratku našeg Gospoda kad ne bismo imali Sveto pismo?

Iako nam priroda otkriva Božje veličanstvo i silu, ona ne govori ništa o planu spasenja. Isus je, kroz ličnost Svetog Duha, „Vidjelo istinito koje obasjava svakoga čovjeka koji dolazi na svijet“ (Jovan 1,9). Pa ipak, bez Božje Reči koja nam u potpunosti objašnjava božansku istinu, otkrivenje Svetog Duha našem srcu bilo bi ograničeno. Božja pisana Reč je najjasnije i najpotpunije otkrivenje Isusa, žive Reči.

Međutim, i pored toga što su proučavali Božju Reč, mnogim verskim vođama je promakla njena glavna poruka. Zato im je Isus poručio: „Pregledajte Pisma, jer vi mislite da imate u njima život vječni; i ona svjedoče za Mene“ (Jovan 5,39). Kad se pravilno razume, svako biblijsko učenje odražava lepotu Isusovog karaktera. Prema tome, kada objavljujemo Božju Reč, naš glavni cilj ne treba da bude dokazivanje da smo mi u pravu a da druga osoba greši, već otkrivanje Isusa u svakom aspektu istine koju iznosimo.