---
title:  Za dalje proučavanje
date:   14/08/2020
---

U knjigama Elen Vajt pročitajte sledeća poglavlja: Put Hristu, „Poznavanje Boga“, str. 87-91 (original); Evanđeoski radnici, „Čitanje Biblije u porodicama“, str. 192-193 (original); Evangelizam, „Veština biblijskog rada“, str. 481-486 (original).

Bog deluje na ljudska srca svuda oko nas. Ako imamo izoštren duhovni vid da bismo uočili gde Bog već radi, redovno ćemo zapažati prilike u kojima možemo da iznosimo Božju Reč drugima. Kad Bog pripremi tlo srca, mi imamo priliku da sejemo seme evanđelja. Sveti Duh je pripremio srce Nikodima, žene kod studenca, rimskog kapetana, žene koja je bolovala od tečenja krvi, razbojnika na krstu i mnogih drugih kako bi primili Njegovu reč, pre nego što se Isus uopšte sreo s tim ljudima. Zahvaljujući okolnostima u njihovom životu i delovanju Svetog Duha, oni su bili pripremljeni da prime Hristovu poruku.  

Možda smo po prirodi takvi da se ustručavamo da ljudima predložimo da se molimo s njima, da im govorimo o biblijskim obećanjima, ili im ponudimo neku literaturu. Međutim, kad se osetimo naročito pozvanim da nekome govorimo o svojoj veri, to je uglavnom zato što je Sveti Duh, koji nas podstiče, već delovao na tu osobu da prihvati naše svedočenje.  

**Za razgovor:**

`1. Ako bi vam prišao neko koga muči strašan osećaj krivice zbog nečega i kome je potrebno Božje oproštenje, kakav biste mu savet dali i koje biblijske tekstove naveli? Kakvo je  vaše lično iskustvo u vezi sa krivicom i silom Božjeg oproštenja u vašem životu? Ponekad Bog uvodi ljude u naš život zato što čezne da oni saznaju istinu. Kako da postanemo prijemčiviji za Božje vođstvo?`

`2. Razmislite podrobnije o Božjoj sili i Božjoj Reči otkrivenoj u izveštaju o Stvaranju, kao i prilikom samog Stvaranja. Mi jedva uspevamo da shvatimo pojam univerzuma zbog njegovog ogromnog prostranstva. A Bog koji ga je stvorio mora biti veći od svoje tvorevine. Kako možemo pronaći utehu u saznanju da je Bog kome služimo tako moćan? I ne samo da je moćan, već nas i voli! Koliko nade nam pružaju sva ta saznanja o Bogu? I kako nam to znanje pomaže da bolje svedočimo drugima o Njemu?`