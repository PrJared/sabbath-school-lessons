---
title:  Svedočenje u sili Duha
date:   25/07/2020
---

### Tekstovi za proučavanje u toku sedmice
Jovan 15,26.27; Dela 2,41.42; Dela 8,4; Jevrejima 4,12; Dela 17,33.34; Dela 18,8.

> <p>Tekst za pamćenje:</p>
> „I pošto se oni pomoliše Bogu zatrese se mjesto gdje bijahu sabrani, i napuniše se svi Duha Svetoga, i govorahu riječ Božiju sa slobodom“ (Dela 4,31).

Kada je Isus naložio ranim vernicima: „Idite po svemu svijetu i propovjedite jevanđelje svakome stvorenju“ – to mora da je izgledalo kao nemoguća misija (Marko 16,15). Kako su uopšte mogli da odgovore na tako ogroman izazov? Bilo ih je tako malo na broju. Njihove mogućnosti bile su ograničene. Oni sami su bili grupa uglavnom neobrazovanih, običnih vernika. Ali imali su neobičnog Boga, koji ih je osposobio za njihovu nesvakidašnju misiju.  

Isus je kazao: „Nego ćete primiti silu kad siđe Duh Sveti na vas; i bićete Mi svjedoci i u Jerusalimu i po svoj Judeji i Samariji i tja do kraja Zemlje“ (Dela 1,8). Silazak Svetog Duha osposobio je učenike da objavljuju poruku o krstu sa silom koja je menjala život, pa i čitav svet. Sveti Duh je njihovo svedočenje učinio delotvornim. Za samo par decenija, evanđelje je izvršilo uticaj na celi svet. U Delima apostola kaže se da ti rani vernici „zamutiše vasioni svijet“ (Dela 17,6). Apostol Pavle dodaje da se evanđelje propovedalo „svoj tvari pod nebom“ (Kološanima 1,23).

U pouci za ovu sedmicu, u središtu naše pažnje biće uloga Svetog Duha, koji daje silu našem svedočenju za Hrista.