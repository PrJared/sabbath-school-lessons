---
title:  Isus – temelj našeg svedočenja
date:   06/09/2020
---

Kao hrišćani, svi mi imamo ličnu priču o tome kako je Isus promenio naš život i šta je sve učinio za nas.  

**Pročitajte Efescima 2,1-10. Kakvi smo bili pre nego što smo upoznali Hrista? A šta imamo otkad smo Ga prihvatili?**

`A. Pre nego što smo upoznali Hrista (Efescima 2,1-3).`

`B. Nakon što smo upoznali Hrista (Efescima 2,4-10).`

Kakva neverovatna promena! Pre nego što smo upoznali Hrista, bili smo „mrtvi za prestupljenja i grijehe svoje“, vladajući se „po vijeku ovoga svijeta“. „Življasmo negda po željama tijela svojega“ i „bijasmo rođena djeca gnjeva“. Jednostavno rečeno, pre nego što smo upoznali Hrista, lutali smo besciljno kroz život, potpuno izgubljeni.  

Možda smo iskusili nešto što je ličilo na sreću, ali i dalje smo osećali žeđ duše i nedostatak svrhe u životu. Ali kada smo došli Hristu i doživeli Njegovu ljubav, sve se promenilo. Sada smo u Hristu zaista „živi“. Od Boga „koji je bogat u milosti“, kroz „premnogu ljubav“ koju On ima prema nama, primili smo dar spasenja. On nas „vaskrse i posadi na nebesima u Hristu Isusu. Da pokaže u vijekovima koji idu preveliko bogatstvo blagodati svoje dobrotom na nama u Hristu Isusu“. U Hristu, život poprima novo značenje i ima potpuno novu svrhu. Kao što Jovan kaže: „U Njoj bješe život, i život bješe vidjelo ljudima“ (Jovan 1,4).

`Pročitajte Efescima 2,10. Šta nam to govori o presudnoj važnosti dobrih dela za veru jednog hrišćanina? Kako razumemo tu ideju u kontekstu spasenja verom „bez djela zakona“  (Rimljanima 3,28)?`

`Kako se vaš život promenio zahvaljujući Hristu, i kako bi ta promena mogla da pomogne nekom drugom da dođe do saznanja o Njemu?`