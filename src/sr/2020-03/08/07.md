---
title:  Za dalje proučavanje
date:   21/08/2020
---

„Mnogi nemaju vere u Boga, a izgubili su poverenje i u čoveka. Ipak, oni cene dela saučešća i pomoći. Kad vide da neko dolazi u njihov dom i, ne očekujući nikakvu ovozemaljsku zahvalnost i naknadu, pomaže bolesnima, hrani gladne, oblači gole, teši žalosne i nenametljivo ukazuje na Onoga čije ljubavi i samilosti je čovek koji radi samo glasnik – kad oni to vide, njihova srca bivaju dirnuta. Rađa se zahvalnost. Rasplamsava se vera. Ljudi tada uviđaju da je Bogu stalo do njih i spremni su da slušaju kada se otvara Njegova Reč.“ – Elen G. Vajt, U potrazi za boljim životom, str. 145 (original)

Isusova nesebična služba otvara srca, ruši predrasude i stva­ra prijemčivost za evanđelje. Crkva je Hristovo telo koje s ljubavlju zadovoljava potrebe svuda oko sebe. Hristos nas šalje u naše društvene zajednice da bismo unosili promenu u Njegovo ime. Premda, izvesno, moramo voditi računa da ne budemo zaraženi svetom (a to je veoma realna i opasna pretnja po našu crkvu), ipak moramo naučiti kako da dosegnemo do ljudi tamo gde se oni nalaze i da dopustimo Bogu da nas upotrebi, jer On želi da ih odvede odatle gde se nalaze i da ih dovede tamo gde bi trebalo da budu.

**Za razgovor:**

`1. Zašto je Hristova saosećajna služba tako moćna u slamanju predrasuda i otvaranju ljudi za slušanje duhovnih istina? Pokušajte da zamislite koliko bi naše svedočenje kao naroda bilo uspešnije kad bismo pokazivali istu nesebičnu brigu za druge kao što je to Isus činio.`

`2. Setite se trenutka kad ste rekli nešto što je možda bilo istinito, ispravno, čak i potrebno, ali ste to učinili na pogrešan način, to jest, pogrešnim tonom i sa pogrešnim držanjem. Šta ste naučili iz tog iskustva, a što bi moglo da vam pomogne da to ne ponovite i da, na primer, sačekate da se smirite pre nego što progovorite, ili nešto slično?`

`3. Bavite se više tom mišlju da čak i kad bi svi ljudi bili isceljeni, pa čak i podignuti iz mrtvih, opet bi na kraju umr­li. Šta nam to govori o načinu na koji bi trebalo da vodimo svoje programe i službe za ljude oko nas?`

`4. Koju bi vrstu službe zajednici vaša crkva mogla da pokrene, a kojom se trenutno ne bavite?`

`5. Kako možemo stvoriti duhovne prilike za one koji tragaju za istinom kroz naše službe za zadovoljavanje različitih potreba?`