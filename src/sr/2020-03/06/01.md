---
title:  Neograničene mogućnosti
date:   01/08/2020
---

### Tekstovi za proučavanje u toku sedmice
1. Korinćanima 12,12; Matej 3,16.17; 1. Korinćanima 12,7; 1. Korinćanima 1,4-9, Matej 25,14-30.

> <p>Tekst za pamćenje:</p>
> „A ovo sve čini jedan i taj isti Duh razdjeljujući po svojoj vlasti svakome kako hoće“ (1. Korinćanima 12,11).

Bog nas poziva da budemo Njegovi svedoci (Dela 1,8; Isaija 43,10).

Svedočenje nije neki poseban duhovni dar koji poseduje samo odabrana nekolicina. Svedočenje je nešto na šta Bog poziva svakog hrišćanina.  

Biblija koristi različite izraze da bi opisala naše zvanje pred Bogom. Mi treba da budemo „vidjelo svijetu“, „poslani umjesto Hrista“ i „carsko sveštenstvo“ (Matej 5,14; 2. Korinćanima 5,20; 1. Petrova 2,9). Isti Bog koji nas poziva da svedočimo i služimo, takođe nas i osposobljava za taj zadatak. On daje duhovne darove svakom pojedincu. Bog ne poziva osposobljene. On osposobljava pozvane. Baš kao što besplatno daje spasenje svima koji veruju, isto tako im besplatno daje i svoje darove.  

Kad se potpuno predamo Bogu i posvetimo svoj život Njegovoj službi, naše mogućnosti za službu postaju beskonačne. „Nema granica korisnosti onoga koji, ostavljajući po strani svoje ’ja’, pravi prostor za delovanje Svetog Duha na njegovo srce, i vodi život potpunog posvećenja Bogu.“ – Elen G. Vajt, U potrazi za boljim životom, str. 159 (original)

U pouci za ovu sedmicu, proučavaćemo neograničene mogućnosti za službu kroz dar Svetoga Duha.