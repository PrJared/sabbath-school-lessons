---
title:  Za dalje proučavanje
date:   07/08/2020
---

U knjizi Pouke velikog Učitelja od Elen Vajt, pročitajte poglavlje pod naslovom „Talanti“, str. 325-365 (original)

Ispravno razumevanje biblijskog učenja o duhovnim darovima donosi jedinstvo crkvi. Spoznaja da je svako od nas vredan i potreban član Hristovog tela je misao koja ujedinjuje. Svaki član crkve je neophodan za ostvarenje Hristove misije. Svaki član je nadaren za službu.

„Svakome je dat posao koji treba da obavi za Gospodara. Svakome od Njegovih slugu povereni su posebni darovi ili talanti. ’I jednome dade pet tlanata, a drugome dva, a trećemu jedan, svakome prema njegovoj moći.’ Svakom slugi povereno je nešto za šta je odgovoran, a raznolikost darova je srazmerna našim različitim sposobnostima. Prilikom podele svojih darova, Bog nije bio pristrasan. On je podelio talante u skladu sa pokazanim sposobnostima svojih slugu i očekuje odgovarajući dobitak.“ – Ellen G. White, Testimonies for the Church, vol. 2, p. 282.

Imajte takođe na umu da su darovi Duha dati da budu na slavu Bogu a ne vama. Bog ih je dao da bi proslavio svoje ime i unapredio svoje delo.

**Za razgovor:**

`1. Bavite se više tom mišlju da je svako od nas primio darove od Boga. Koje praktične posledice to ima po vašu lokalnu crkvu? Do kakve promene bi ta misao mogla da dovede u pogledu uključenosti svakog vernika u službu?`

`2. Razgovarajte sa članovima svog razreda o tome kako su darovi nekog drugog vernika bili vama na blagoslov. Ispričajte u razredu kako ste vi otkrili svoje duhovne darove. Šta mislite, koji su vaši darovi i kako ih koristite da biste blagoslovili druge?`

`3. Ova pouka je istakla činjenicu da se naši darovi umnožavaju kad ih koristimo. Osvrnite se na sopstveni život. Možete li se setiti nekih darova koje vam je Bog dao, a koji su se uvećali dok ste ih koristili na slavu Njegovog imena? U isto vreme, postavite ponovo sebi pitanje koje smo već naveli na kraju proučavanja za četvrtak – koliko ste verni u raspolaganju onim što vam je Bog dao.`