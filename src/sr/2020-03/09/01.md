---
title:  Izgrađivanje stava koji osvaja ljude
date:   22/08/2020
---

### Tekstovi za proučavanje u toku sedmice
Jovan 4,27-30.39-42; Matej 15,21-28; 2. Solunjanima 1,1-4; Rimljanima 15,7; Efescima 4,32; 1. Petrova 3,15.

> <p>Tekst za pamćenje:</p>
> „Nego Gospoda Boga svetite u srcima svojijem. A budite svagda gotovi na odgovor svakome koji vas zapita za vaše nadanje. S krotošću i strahom...“ (1. Petrova 3,15).

Što više proučavamo Isusov život, sve više se divimo Njegovoj sposobnosti da prihvati i podupre ljude. Iako je uputio oštre ukore religioznim vođama svoga vremena, rado je primao one koji se bore sa grehom, koji su ophrvani krivicom ili izloženi osudi. Njegova blagodat bila je namenjena upravo njima. Njegova milost se protezala čak i na najgore grešnike. Dubina Njegovog oproštenja bila je beskrajno veća od dubine greha. Njegova ljubav nije poznavala granice.

Isus nikad nije pokazivao ni trunku ponosa niti nadmoćnosti. U svakom ljudskom biću je video nekoga ko je stvoren po Božjem obličju, premda oslabljen grehom – i koga je On došao da spase. Niko nije bio izvan domašaja Njegove ljubavi. Niko nije tako nisko pao da Božja blagodat ne bi  mogla da dopre do njega. Pokazivao je poštovanje prema svima s kojima je dolazio u dodir i odnosio se prema njima sa dostojanstvom koje su zasluživali. Vršio je uticaj koji osvaja ljude za carstvo, jer je verovao u ljude. Njihov život se menjao u Njegovom prisustvu, jer je Njemu bilo tako duboko stalo do njih. Ljudi su se uzdizali da bi postali ono što je On verovao da bi mogli da budu.  

U pouci za ovu sedmicu malo dublje ćemo proučiti Isu­sov stav prema ljudima i otkriti kako da primenimo te principe u sopstvenom životu.