---
title:  Za dalje razmišljanje
date:   28/08/2020
---

„U Hristu nalazimo nežnost pastira, ljubav roditelja i neuporedivu blagodat Spasitelja punog samilosti. On svoje blagoslove daje pod najprihvatljivijim uslovima. Nije Mu dovoljno da samo najavi ove blagoslove. On ih iznosi na najprivlačniji način da bi u nama probudio želju da ih posedujemo. Tako i Njegove sluge treba da iznose bogatstvo slave tog neiskazanog Dara. Hristova predivna ljubav smekšaće i potčiniti srca, dok samo ponavljanje učenja ne može ništa da postigne. ’Tješite, tješite narod Moj, govori Bog vaš... Iziđi na visoku goru, Sione, koji javljaš dobre glase; podigni silno glas svoj, Jerusalime, koji javljaš dobre glase; podigni, ne boj se. Kaži gradovima Judinijem: Evo Boga vašega... Kao Pastir pašće stado svoje; u naručje svoje sabraće jaganjce, i u njedrima će ih nositi.’ (Isaija 40,1.9-11).“ – Elen G. Vajt, Čežnja vekova, str. 826, 827 (original)

**Za razgovor:**

`1. To je žalosno, ali neki ljudi se osećaju bolje kad ukazuju na mane drugih. Kako možemo biti sigurni da nismo zapali u to isto stanje uma?`

`2.Razmotrite sledeći scenario: Neki vaš prijatelj se upravo vratio sa sahrane i kaže: „Tako mi je drago što je moja tetka sada ne nebu i posmatra me odozgo. Osećam se veoma dobro zbog toga.“ Na osnovu principa koje smo proučavali ove sedmice, kako biste vi reagovali? Koliko god da je istina o stanju mrtvih važna, zbog čega to baš i nije pravi trenutak da svom prijatelju održite biblijski čas na tu temu?`

`3.Razgovarajte o sledećoj izjavi u svetlu našeg svedočenja drugima: „Sam čin traženja zla u drugima razvija zlo u onima koji ga traže. Baveći se greškama drugih, mi se menjamo u to isto obličje. Međutim, gledajući Isusa, govoreći o Njegovoj ljubavi i savršenstvu Njegovog karaktera, mi se preobražavamo u Njegovo obličje. Razmišljajući o visokim idealima koje je On stavio pred nas, mi ćemo se uzdići do neporočne i svete atmosfere, do Božje prisutnosti. Kada boravimo u njoj, od nas se širi svetlost koja obasjava sve koji se nalaze u našoj blizini.“ – Elen G. Vajt, Evanđeoski radnici, str. 479 (original)`