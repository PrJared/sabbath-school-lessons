---
title:  Porodica
date:   03/10/2020
---

### Tekstovi za proučavanje u toku sedmice:
1. Mojsijeva 3,1-15; 2. Korinćanima 4,6; Luka 1,26-38; Matej 1,18-24; Efescima 4,15; 1. Jovanova 3,18; 5. Mojsijeva 6.

> <p>Tekst za pamćenje</p>
>„Slušaj, sine, nastavu oca svojega, i ne ostavljaj nauke matere svoje“ (Priče Solomunove 1,8).

Kao ljudska bića, mi uvek (u idealnom slučaju) učimo. Zapravo, sam život je škola.

„Od najranijih vremena verni u Izraelu su s velikom pažnjom vaspitavali mlade. Gospod je dao uputstva da se deca moraju poučavati, čak i od najmanjih nogu, o Njegovoj dobroti i veličini, naročito onako kako su bile otkrivene u Njegovom zakonu i prikazane u istoriji Izraela. Pesme, molitve i pouke iz Pisma morale su biti prilagođene umu koji se razvija. Očevi i majke trebalo je da pouče svoju decu da je Božji zakon izraz Njegovog karaktera, i tako je, primanjem načela Zakona u srce, Božji lik utiskivan u um i dušu. Poučavanje se većim delom odvijalo usmenim putem, ali mladi su takođe učili da čitaju jevrejske spise. Pergamentski svici starozavetnih spisa bili su otvarani radi njihovog poučavanja.“ – Elen G. Vajt, Čežnja vekova, str. 69 (orig.).

Tokom većeg dela ljudske istorije, vaspitanje i obrazovanje se sticalo uglavnom kod kuće, naročito u ranim godinama. Šta Biblija kaže o vaspitanju u porodici, i koji princip možemo iz toga izvući za sebe, kakva god da je naša porodična situacija?