---
title:  Isusovo detinjstvo
date:   05/10/2020
---

Sveto pismo nam daje vrlo malo pojedinosti o Isusovom detinjstvu. Veći deo tih godina ostaje tajna. Međutim, dat nam je određeni uvid u karakter Njegovih ovozemaljskih roditelja, Marije i Josifa, a to što saznajemo o njima moglo bi da nam pomogne da razjasnimo ponešto o Njegovom detinjstvu i ranom vaspitanju.  

**Čemu nas sledeći tekstovi uče u vezi sa Marijom i Josifom, i na koji način nam pružaju uvid u to kako su Isusa vaspitavali Njegovi roditelji?**

`Luka 1,26-38`

`Luka 1,46-55`

`Matej 1,18-24`

Na osnovu tih tekstova možemo videti da su i Marija i Josif bili verni Jevreji, koji su nastojali da žive u poslušnosti zakonima i zapovestima Božjim. I zaista, kada im je Gospod prišao i rekao šta će im se dogoditi, oni su verno učinili sve što im je rečeno.  

„Isus, kao dete, nije primao pouke u školama i sinagogama. Njegova majka bila je Njegov prvi zemaljski učitelj. Sa njenih usana i iz proročkih svitaka On je saznavao nebeske istine. One iste reči koje je sam uputio Mojsiju za Izrael, sada je usvajao u krilu svoje majke. Kada je prešao iz detinjstva u mladićko doba, nije tražio rabinske škole. Nije Mu bilo potrebno obrazovanje koje se stiče iz takvih izvora, jer je Bog bio Njegov Učitelj.“ – Elen G. Vajt, Čežnja vekova, str. 70 (orig.)

Nema sumnje da su oni bili dobri i verni učitelji tom detetu ali, kao što nam tekst Luka 2,41-50 otkriva, bilo je mnogo toga u vezi s njihovim Sinom što oni nisu razumeli, jer je Isus posedovao znanje i mudrost koje je mogao da Mu pruži jedino Gospod.

`Pročitajte ponovo navedeni citat Elen Vajt. Kako da razumemo to da je On učio u krilu svoje majke reči koje je sam izgovorio? Šta nam to govori o Božjoj čudesnoj ljubavi? Kako bi trebalo da mi, pala i grešna stvorenja, odgovorimo na nju?	`