---
title:  Za dalje proučavanje
date:   09/10/2020
---

U knjizi Vaspitanje od Elen Vajt pročitajte sledeća poglavlja: „Priprema“, str. 275-282 (orig.); „Zajednički rad“, str. 283-286 (orig.) i „Disciplina“, str. 287-297 (orig.)

„Na očevima, kao i na majkama, počiva odgovornost za rano i kasnije vaspitanje deteta, i zato je i te kako potrebno da se oba roditelja za to pažljivo i temeljno pripreme. Pre nego što odluče da preuzmu dužnost očinstva i materinstva, muškarci i žene se moraju upoznati sa zakonima fizičkog razvoja... Oni, takođe, moraju da razumeju zakone mentalnog razvoja i moralnog vaspitanja.“ – Elen G. Vajt, Vaspitanje, str. 276 (orig.)

„Saradnja u domaćem životu mora započeti upravo od oca i majke. Oni imaju zajedničku odgovornost za vaspitanje svoje dece, i trebalo bi uvek da se trude da zajednički rade. Neka se predaju Bogu, moleći Ga da im pomogne da podrže jedno drugo... Malo je verovatno da će se roditelji koji ovako vaspitavaju svoju decu naći među onima koji kritikuju učitelja. Oni osećaju da interes njihove dece i pravičnost prema školi zahtevaju da, koliko god je to moguće, podupiru i cene onoga koji učestvuje u nošenju njihove odgovornosti.“ – Elen G. Vajt, Vaspitanje, str. 283 (orig.)

**Za razgovor:**

`1.	Bilo da imamo decu ili ne, svi mi živimo u nekoj vrsti domaćeg okruženja, i svi komuniciramo s drugima. Šta ste naučili iz pouke za ovu sedmicu, što može da vam pomogne u komunikaciji, ili čak i svedočenju drugima, bilo u mestu u kom živite ili negde drugde?`

`2.	Mi smo skloni da na obrazovanje gledamo kao na nešto dobro. (Uostalom, ko bi mogao da bude protiv obazovanja?) A da li je uvek tako? Šta bi moglo da predstavlja primer obrazovanja koje je izvitopereno i pretvoreno u nešto loše? Šta možemo da naučimo iz tih negativnih primera, što bi moglo da nam pomogne da obrazovanje pretvorimo u nešto dobro?`

`3.	Kao što je pomenuto u proučavanju za sredu, svima nam je dat sveti dar slobodne volje. Pre ili kasnije, kad deca odrastu, ona će morati da donose vlastite odluke u vezi sa Bogom o kome su učila tokom čitavog detinjstva. Zašto svi roditelji, a zapravo i svi ostali koji nastoje da svedoče drugima i da ih upoznaju sa evanđeljem, moraju uvek imati na umu tu ključnu istinu o slobodnoj volji?`