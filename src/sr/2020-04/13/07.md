---
title:  Za dalje proučavanje
date:   25/12/2020
---

U knjizi Vaspitanje od Elen Vajt pročitajte poglavlje „Škola u večnosti“, str. 301-309 (orig.), a u knjizi Velika borba poglavlje pod naslovom „Velika borba je završena“, str. 662-678 (orig.).

„Lav koji ovde izaziva najveći užas i strah, tada će ležati zajedno sa jagnjetom, i sve na novoj zemlji biće mirno i skladno. Drveće će biti uspravno i raskošno, bez ikakvog oštećenja...

Neka nas sve što je lepo u našem ovozemaljskom domu podseća na kristalnu reku i zelena polja, na lelujavo drveće i žive izvore, blistavi grad i pevače u belim haljinama – na naš nebeski dom – taj svet lepote koji nijedan umetnik ne može da dočara i nijedan smrtni jezik da opiše. Neka vaša mašta zamišlja dom spasenih, ali imajte na umu da će on ipak biti slavniji nego što i najživlja mašta može da predstavi.“ – Ellen G. White, Heaven, pp. 133, 134.

„Iz straha da svoje buduće nasleđe ne shvate suviše materijalno, mnogi simbolički tumače upravo one istine koje nas upućuju da na njega gledamo kao na svoj novi dom. Hristos je uveravao svoje učenike da odlazi da im u kući Oca svojega pripremi stanove. Oni koji prihvataju učenje Božje Reči ne mogu ostati u neznanju kada je u pitanju njihovo nebesko boravište... Ljudski jezik je nemoćan da opiše nagradu pravednih. Ona će biti poznata samo onima koji je budu ugledali. Nijedan smrtni um ne može da shvati slavu Božjeg raja.“ – Elen G. Vajt, Velika borba, str. 674, 675 (orig.)

**Za razgovor:**

`1.	Razmišljajte više o zapažanju koje je Paskal izneo, o ljudima koji izgledaju tako nezainteresovano za ono što će večnost doneti. Šta mislite, zašto su ljudi takvi? Zašto je to tako nerazuman stav?`

`2.	Razmišljajte više o tome zašto je nada u večni život toliko važna za našu veru. Zašto bez nje zaista nemamo ništa?`

`3.	Razmislite o neverovatnim tajnama koje postoje u svetu prirode. Bilo da je reč o biologiji, geologiji, astronomiji, fizici, hemiji – u svim oblastima pokazalo se da je sve mnogo složenije nego što se prvobitno mislilo. Naučnici, na primer, više ne govore o „jednostavnim oblicima života“ jer, kako se ispostavilo, čak ni najjednostavniji oblici života uopšte nisu toliko jednostavni. Čini se da svako novo otkriće samo otvara nova pitanja na koja treba odgovoriti. Kako nam sve to pomaže da shvatimo koliko ćemo toga još imati da naučimo u toj „školi u večnosti“?`