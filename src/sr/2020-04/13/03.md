---
title:  Novo postojanje
date:   21/12/2020
---

„I Bog će otrti svaku suzu od očiju njihovijeh, i smrti neće biti više, ni plača, ni vike, ni bolesti neće biti više; jer prvo prođe“ (Otkrivenje 21,4).

`Šta nam ovaj stih govori o tome koliko će drugačije od ovog sveta biti to naše novo postojanje – postojanje u kom smrti, bola i žalosti više neće biti?`

Jedan hrišćanin je razgovarao sa prijateljem o nadi evanđelja – obećanju o večnom životu kroz Isusa Hrista. Čovek je reagovao negativno na celu tu zamisao. „Večni život?“ – rekao je stresavši se. „Kakva užasna pomisao! Naših 70-80 godina ovde su dovoljno loše. Ko bi želeo da se ovo produži zauvek? To bi bio pakao.“

To što je rekao moglo bi imati smisla, samo što on nije razumeo da obećanje o večnom životu ne podrazumeva jednostavno nastavak ovog života ovde. Molim vas – ko bi to želeo? Ali, kao što naš uvodni tekst kaže, staro će proći i sve će postati novo.

**Šta nam sledeći tekstovi govore o tom novom životu koji će nastati?**

`2. Petrova 3,10-13`

`Otkrivenje 21,1-6`

`Važno pitanje za nas u svemu ovome glasi: Šta je potrebno da bismo bili deo tog novog postojanja? Kako dospevamo tamo? Kako možemo biti sigurni da ćemo biti deo toga? Šta bi u našem životu, ako tako nešto uopšte postoji, moglo da nas spreči da budemo deo onoga što nam je Bog obećao preko Isusa?`