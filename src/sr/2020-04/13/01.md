---
title:  "Nebo, obrazovanje i večno učenje"
date:   19/12/2020
---

### Tekstovi za proučavanje u toku sedmice:
Jovan 3,16; 1. Jovanova 5,13; 1. Timotiju 1,16; 1. Korinćanima 13,12; Zaharija 13,6.

> <p>Tekst za pamćenje</p>
>„Što oko ne vidje, i uho ne ču, i u srce čovjeku ne dođe, ono ugotovi Bog onima, koji Ga ljube“ (1. Korinćanima 2,9).

Jedan pesnik, u strahu od smrti, pitao se kako neko može da živi „ne znajući zasigurno kakva zora, kakva smrt, kakva sudbina čeka svest iza groba?“ On je u toj svojoj poemi zamislio nešto što je nazvao IPV – Institut za pripremu za večnost. Međutim, kako čovek može da se pripremi za nešto što tek dolazi, ako čak i ne zna šta će se tada dešavati s njim?

Srećom, Biblija nam daje jasan uvid u temu neba, nove zemlje i načina na koji ćemo živeti i učiti kroz čitavu večnost. Kao što smo videli tokom ovog tromesečja, IPV se nalazi ovde i sada, u ovom životu, i sve naše obrazovanje – bez obzira na oblast proučavanja – trebalo bi da nas priprema za to „što će doći posle“.   

Uostalom, svaka škola može da prenese mnogo dobrih informacija, mnogo praktičnog i korisnog znanja. Ali kakva je korist od sveg tog znanja ako čovek izgubi večni život? Ove sedmice osvrnućemo se na ono što nadahnuće govori o jednoj vrhunskoj školi – školi koja će trajati zauvek i u kojoj ćemo učiti i razvijati se kroz čitavu večnost. U toj budućoj školi, učićemo o stvarima koje u sadašnjem svetu ne možemo čak ni da zamislimo.