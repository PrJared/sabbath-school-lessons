---
title:  Da bi kazivali svojoj deci
date:   09/11/2020
---

U Starom zavetu vidimo da su Psalmi svojevremeno počeli da igraju značajnu ulogu u verskom životu drevnog Izraela. Oni su recitovani i pevani, često uz muzičke instrumente, posebno tokom bogosluženja, i to javnog bogosluženja, što je u Starom zavetu bio ključni pristup bogosluženju uopšte. Izrael je delovao kao zajednica i kao zajednica je pristupao bogosluženju.

Psalmi su u suštini poezija, tekstovi pesama. Jevrejska reč za psalme je Tehillîm, što znači „pesme hvale, hvalospevi“. A kad pevamo hvalospeve Bogu, šta god uz to da radimo, mi obožavamo Gospoda.  

`Pročitajte tekst Psalmi 78,1-17. Koja je suštinska poruka tog teksta, i kako se ona uklapa u celo to pitanje o obrazovanju i bogosluženju?  `

Postoji izvesna odlučnost u vezi sa porukom 78. Psalma. U 2. stihu Asaf pominje „stare pripovijetke“. Taj izraz se ponegde prevodi kao „mračne izreke starih“, pri čemu se reč „mračne“ ne koristi u značenju „zloslutne“, već pre „zamućene“ ili „sve bleđe“, kao što se može desiti i sa samom istorijom kako njeni ključni događaji postaju vremenski sve udaljeniji. U drugim prevodima taj izraz se prevodi kao „tajne“ ili čak „slatke stare istine“ (Message). Suštinska poruka ovde jeste da je obrazovanje u Izraelu, između svega drugog, uključivalo i poučavanje dece pričama o Gospodnjem postupanju prema izabranom narodu.

`Pogledajte tekst Psalmi 78,6-17. Koje konkretne pouke je trebalo da oni iznose svojoj deci? Šta je predstavljalo glavni cilj takvog obrazovanja?`

Cilj obrazovanja bio je, između ostalog, kao što vidimo na osnovu tog teksta, da deca nauče da se uzdaju u Boga i drže Njegove zapovesti.

`Na koji način tekst kao što je Otkrivenje 14,12 šalje istu poruku nama danas?`