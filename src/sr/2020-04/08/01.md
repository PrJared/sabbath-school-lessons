---
title:  Obrazovanje i spasenje
date:   14/11/2020
---

### Tekstovi za proučavanje u toku sedmice:
1 Mojsijeva 1,26.27; Isaija 11,1-9; 2. Timotiju 3,14-17; 1. O carevima 4,29-34; Jovan 14,17; 1. Korinćanima 2,1-16.

> <p>Tekst za pamćenje</p>
>„Sve je Pismo od Boga dano, i korisno za učenje, za karanje, za popravljanje, za poučavanje u pravdi“ (2. Timotiju 3,16).

Biblija pripoveda dugu priču o Bogu i Njegovom narodu.

Ponekad se na nju gleda kao na ljubavnu priču koja je krenula naopako, bar privremeno. Ili se na nju može gledati kao na priču o ocu i njegovoj buntovnoj deci, koja mu se na kraju vraćaju.

Ali za potrebe ove pouke, otkrićemo u biblijskoj priči još jednu temu, naime, temu o učitelju i njegovim đacima. Oni uporno padaju na ispitima, ali on im strpljivo ponavlja pouke sve dok ih, konačno, neki ne nauče.  

Biblijska priča se ne razlikuje mnogo od naših ličnih ljudskih priča koje su nam tako dobro poznate – s jednim izuzetkom. Priča o Bogu i Njegovom narodu ima osiguran srećan kraj i postizanje cilja. Božanska blagodat prema Njegovom narodu garantuje takav ishod. Ljudska odgovornost u tom odnosu često se pogrešno shvata, a mnogi je se čak i plaše, jer je smatraju mukotrpnom. Ali zapravo biblijska priča je u suštini poziv da upoznamo Boga i shvatimo Njegovu volju. Zaista, učenje kako da upoznamo Boga je naš krajnji odgovor na Njegovu blagodat. Mi ne možemo zaslužiti takvu blagodat, ali možemo učiti o njoj. I šta je u stvari hrišćansko obrazovanje u svojoj suštini, ako ne poučavanje toj blagodati?