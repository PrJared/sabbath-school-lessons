---
title:  Za dalje proučavanje
date:   23/10/2020
---

„Pravi cilj vaspitanja je obnavljanje Božjeg lika u duši.“ – Elen G. Vajt, Stvaranje, patrijarsi i proroci, str. 595 (orig.)

Imajući tu misao na umu, možemo da vidimo zašto je pouzdan hrišćanski pogled na svet od suštinske važnosti za adventističko obrazovanje. Naposletku, kao što smo ranije zapazili, obrazovanje samo po sebi nije nužno dobro. Ljudi mogu biti obrazovani, čak i visoko obrazovani, a ipak zastupati ideje i stavove suprotne načelima koja nalazimo u Bibliji. Zbog toga se naš obrazovni sistem, kao adventista sedmog dana, mora zasnivati na hrišćanskom pogledu na svet. To onda znači da sve oblasti obrazovanja u opštem smislu, nauke, istorije, morala, kulture i svega ostalog, treba izučavati iz te perspektive, umesto iz one koja joj protivreči, ili je jednostavno ignoriše. Osim toga, kao što smo ranije kazali, ali je dobro da ponovimo – ne postoji neutralna perspektiva. Celokupan život, celokupna realnost sagledava se kroz filtere našeg pogleda na svet, bilo da je takav pogled pažljivo i sistematično promišljen ili ne. Dakle, od ključne je važnosti da biblijski pogled na svet bude osnov celokupnog vaspitanja i obrazovanja adventista sedmog dana.  

**Za razgovor:**

`1.	Kojih primera iz istorije možete da se setite kada je celokupan sistem obrazovanja bio (ili je još uvek) veoma destruktivan? Gde se to dešavalo, čemu su ljudi tu bili poučavani, i šta možemo naučiti na osnovu tih primera? Kako da zaštitimo svoj obrazovni sistem od tih destruktivnih uticaja?`

`2.	Ove sedmice razmotrili smo neke od ključnih elemenata hrišćanskog pogleda na svet – Božje postojanje, stvaranje, Bibliju, plan spasenja i Božji zakon. Koji bi još važni elementi trebalo da budu obuhvaćeni svakom celovitom formulacijom hrišćanskog pogleda na svet?`

`3.	Jedan mislilac iz osamnaestog veka zapisao je sledeće: „O, savesti! Savesti! Ti koja si božanski instinkt, pouzdan vodič neukom i ograničenom, mada i inteligentnom i slobodnom biću – ti si nepogrešivi sudija o dobru i zlu, koji čini da čovek podseća na Božanstvo.“ Šta je ispravno a šta pogrešno u tom stavu?`

`4.	Razmotrimo ponovo sledeću izjavu Elen Vajt: „Pravi cilj vaspitanja je obnavljanje Božjeg lika u duši.“ Šta to znači? U kom smislu nam to pokazuje zašto se adventističko obrazovanje, u mnogo čemu, mora toliko razlikovati od načina na koji ovaj svet posmatra obrazovanje? `