---
title:  "Oči Gospodnje – biblijski pogled na svet"
date:   17/10/2020
---

### Tekstovi za proučavanje u toku sedmice:
Priče Solomunove 15,3; Jov 12,7-10; Efescima 6,12; Otkrivenje 20,5.6; Jovan 1,1-14; Marko 12,29-31.

> <p>Tekst za pamćenje</p>
>„Oči su Gospodnje na svakom mjestu gledajući zle i dobre“ (Priče Solomunove 15,3).

Poljski pesnik Česlav Miloš napisao je poemu koja počinje opisom zamišljenih životinja: zečeva koji govore, veverica koje govore, i tome slično. One imaju „toliko toga zajedničkog sa stvarnim životinjama“, izjavio je „koliko i naše poimanje sveta sa realnim svetom“. A onda je, na kraju te poeme, napisao: „Razmišljajte o tome i drhtite“.

„Drhtati“ je možda prejaka reč, ali je činjenica da mnogo toga što ljudi misle o ovom svetu može biti potpuno pogrešno. Na primer, tokom skoro 2.000 godina, najpametniji i najobrazovaniji ljudi smatrali su da je zemlja nepokretna i da se nalazi u središtu svemira. Danas, mnogi od najpametnijih i najobrazovanijih ljudi smatraju da su ljudska bića evoluirala iz nečega što je isprva predstavljalo najjednostavniji oblik života.   

Kao ljudska bića, mi nikad ne gledamo na svet iz neutralne pozicije. Mi ga posmatramo, uvek i jedino, kroz određeni filter koji utiče na naše tumačenje i razumevanje sveta oko nas. Taj filter se zove „pogled na svet“, i od presudne je važnosti da svoje mlade, ali i starije članove crkve, učimo biblijskom pogledu na svet.