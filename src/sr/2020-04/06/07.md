---
title:  Za dalje proučavanje
date:   06/11/2020
---

Pročitajte poglavlje „Opredeljenje“ iz knjige Elen Vajt Put Hristu.

Elen Vajt nam kaže (između ostalog) da kada se zaista odazovemo vrhunskom Učitelju, „tada čeznemo da budemo nalik Njemu, da dišemo Njegovim dahom, da činimo Njegovu volju, i da Mu u svemu ugodimo“ (Put Hristu, str. 58 (orig.). U društvu Isusa Hrista, kaže ona, dužnost „postaje uživanje“ (Put Hristu, str. 59). Sada, u Bibliji, konsultujte tekst Matej 5-7. Tu je zapisana Beseda na gori, u kojoj je na divan način sažeto sve ono što je vrhunski Učitelj želeo da Njegovi učenici znaju, i otkriveno suštinsko obeležje carstva koje je On došao da uspostavi.

**Za razgovor:**

`1.	Kao što se obratio Adamu i Evi, a kasnije i Jakovu, tako se Isus obraća i nama. On se povezuje s našim dubokim čežnjama i čini za nas nešto zapanjujuće (kao što je učinio za Vartimeja), da bi nas naveo da se zapitamo ko smo i kuda idemo. U svetlosti toga, razmislite kako mi poučavamo svoju decu i jedni druge o Bibliji. U čemu je razlika između osrednjeg proučavanja Biblije i onog neodoljivo privlačnog koje zaista donosi promene u ljudskom životu?`

`2.	Da li je pitanje o tome gde se vi tačno nalazite na svom životnom putovanju isključivo lično, ili bi vam moglo pomoći da o tome porazgovarate s ljudima kojima verujete? Kako nam zamisao o crkvi kao „Hristovom telu“ (1. Korinćanima 12,27) nagoveštava da bi razgovor sa drugima mogao biti jedan od načina da dođemo u dodir sa onim što Hristos želi da znamo?`

`3.	U četvrtak smo proučavali o tome kako je Vartimej, istog trenutka kad je progledao – kad je bio izbavljen od svog fizičkog (i duhovnog) slepila – krenuo za Isusom putem prema Jerusalimu. Na tom putu je svakodnevno slušao mudrosti vrhunskog Učitelja. Možemo pretpostaviti da je on želeo da poprimi Isusov lik, da upija Njegov duh, da čini Njegovu volju. Zašto neko nalazi „uživanje“, kao što piše u knjizi Put Hristu, u tome da se pridržava tako visokih merila kao što su ona koja je Isus zastupao u Besedi na gori? `

`4.	Pozabavite se više pitanjem postavljenim na kraju proučavanja za četvrtak. Kako učimo da pravimo razliku između dobra i zla? Kako definišemo šta je dobro a šta zlo? I zašto je ono što činimo s tim znanjem možda čak i važnije od samog posedovanja tog znanja?`