---
title:  Još neke pouke od vrhunskog Učitelja
date:   31/10/2020
---

### Tekstovi za proučavanje u toku sedmice:
1 Mojsijeva 3,1-11; Rimljanima 5,11-19; 1. Mojsijeva 28,10-17; Jovan 1,1-14; Matej 15,21-28; Marko 10,46-52.

> <p>Tekst za pamćenje</p>
> „A Isus reče mu: Idi, vjera tvoja pomože ti. I odmah progleda, i otide putem za Isusom“ (Marko 10,52).

Ko se među nama nikad nije postideo sebe? Ko među nama nije učinio nešto o čemu nam je bolno i da razmišljamo, i zbog čega bismo ustuknuli užasnuti pri pomisli da bi drugi mogli to da saznaju? Po svoj prilici, svi smo to doživeli, zar ne?

Zamislite onda kako je bilo Adamu i Evi nakon što su jeli plod sa zabranjenog drveta. Ili Jakovu kad je prevario svog oca da bi zadobio prednost u odnosu na svog starijeg brata, i kasnije, kad je morao da beži od bratovljevog gneva. Kako je uopšte mogao da spava noću? A zamislite tek da ste ona žena koja je bila uhvaćena u samom činu preljube (Jovan 8,4). David je takođe nešto slično doživeo, a 32. Psalam predstavlja dirljiv izraz i priznanje onoga što je tada osećao.

Naravno, to je jedan od razloga što evanđelje ima sveop­šti značaj i što je Hristos umro za celo čovečanstvo. Kakve god da su naše razlike, nesumnjivo postoji nešto što nas povezuje – naša sveopšta grešnost.  

Otuda, pravo hrišćansko vaspitanje i obrazovanje mora da nas uputi na jedino rešenje za naše prilično sumorno stanje.

Ove sedmice ćemo pobliže pogledati naše jedino rešenje – našeg vrhunskog Učitelja.