---
title:  Rad i nega
date:   07/12/2020
---

Zvanje ili posao podrazumeva „bavljenje“ životom. Čak i oni sa najumnijim zanimanjima, u krajnjoj liniji, obavljaju i neki fizički posao, makar se to svodilo samo na pritiskanje računarskih tastera.   

**Čemu nas sledeći tekstovi uče o radu – koristeći „ruke“ kao simbol?**

`5 Mojsijeva 16,15`

`Propovednik 9,10`

`Priče 21,25`

`Jeremija 1,16`

Bog nam je dao „djelo ruku naših“, da bismo mogli da doživimo ispunjenje i radost (videti Priče 10,4; 12,14). U psihologiji, „samoefikasnost“ (lični doživljaj uspeha) opisuje verovanje da je svaka osoba sposobna da postigne nešto značajno u životu. Samoefikasnost se ne uvećava pukim ponavljanjem reči: „Mislim da mogu! Mislim da mogu!“ Samo konkretno bavljenje nekim poslom uvećava samoefikasnost.

Mada „djelo ruku naših“ predstavlja Božji blagoslov za nas (videti Psalmi 90,17) i omogućava nam da živimo smislenim životom, Božji konačni plan je da „djelo ruku naših“ bude blagoslov za druge. Pavle piše da mi moramo da radimo, da činimo nešto korisno svojim rukama, da bismo imali šta da podelimo sa drugima. On se u svom životu nesumnjivo vodio tim načelom:   

„Sami znate da potrebi mojoj i onijeh koji su sa mnom bili poslužiše ove ruke moje. Sve vam pokazah da se tako valja truditi i pomagati nemoćnima, i opominjati se riječi Gospoda Isusa koju On reče: Mnogo je blaženije davati negoli uzimati“ (Dela 20,34.35).

Nemijina jednostavna molitva trebalo bi da bude i naša: „Zato, Bože, ukrijepi ruke moje“ (Nemija 6,9).

`Kakav stav vi imate prema svom poslu? Na koji način biste mogli iskoristiti svoj posao da bude više na blagoslov drugima?`