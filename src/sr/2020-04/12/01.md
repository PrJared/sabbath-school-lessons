---
title:  "Subota – doživljaj Božjeg karaktera i življenje u skladu s njim"
date:   12/12/2020
---

### Tekstovi za proučavanje u toku sedmice:
1 Mojsijeva 1; 2; 2. Mojsijeva 16,14-29; Isaija 58,1-14; Matej 12,1-13; Luka 13,10-17.

> <p>Tekst za pamćenje</p>
>„I govoraše im: Subota je načinjena čovjeka radi, a nije čovjek Subote radi. Dakle je Gospodar Sin Čovječij i od Subote“ (Marko 2,27.28).

Džodi je bila jedini adventista na svojim postdiplomskim studijama, a njena odluka da ne prisustvuje nekim društvenim događajima subotom učinila je njena verovanja veoma uočljivim.

Jednog dana pozvala ju je Gejl, jedna od njenih prijateljica. Gejlin suprug je trebalo da ode iz grada na šest sedmica, tako da je ona pozvala Džodi da u tom periodu provodi petak veče s njom, jer je znala da Džodi tada ionako ništa ne radi.

Tako su naredna četiri petka uveče njih dve večerale zajedno, slušale muziku, razmenjivale svoja hrišćanska iskustva i uopšte uživale u uzajamnom druženju. Petog vikenda Gejl je rekla Džodi da je bila u kupovini u gradu, i kad je pogledala na sat, pomislila je: Subota uskoro počinje. Iznenada je shvatila da je, tokom njihovih susreta petkom uveče doživela nešto novo u svom verskom životu. Uzrasla je, naučila više o svom Bogu i produbila svoju veru. Subota je bila prilika za učenje i lični razvoj.

To je interesantna priča koja govori o tome kako o Suboti možemo razmišljati ne samo kao o vremenu za odmor, već i kao o prilici za učenje.