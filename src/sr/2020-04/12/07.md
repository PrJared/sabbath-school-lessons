---
title:  Za dalje proučavanje
date:   18/12/2020
---

U knjizi Čežnja vekova od Elen Vajt pročitajte poglavlje pod naslovom „Subota“, str. 281-289 (orig.)

„Nijedna druga ustanova koja je poverena Jevrejima, nije tako u celini bila upravljena potpunom odvajanju Jevreja od okolnih naroda, kao što je to bila Subota. Bog je odredio da ih njeno poštovanje imenuje za Njegove poštovaoce. Ona treba da bude znak njihovog odvajanja od idolopoklonstva i njihove veze sa pravim Bogom. Međutim, da bi Subotu držali svetom, ljudi i sami moraju biti sveti. Verom moraju postati sudeonici u Hristovoj pravdi. Kada je izdata zapovest Izraelu: ’Sećaj se dana od odmora da ga svetkuješ’, Gospod im je takođe rekao: ’Bićete mi sveti ljudi’ (2. Mojsijeva 20,8; 22,31). Jedino na taj način Subota je mogla da obeleži Izraelce kao one koji služe Bogu.“ – Elen G. Vajt, Čežnja vekova, str. 283 (orig.)

„Tada je Subota znak Hristove sposobnosti da nas učini svetima... Kao znak Njegove sile posvećenja, Subota je data svima koji preko Hrista postaju deo Božjeg Izraela.“ – Čežnja vekova, str. 288, 289 (orig.)

**Za razgovor:**

`1.	Adventisti sedmog dana često provode vreme razmatrajući šta je prihvatljivo raditi subotom. Umesto toga, osmislite niz pitanja koja bi pažnju poštovalaca Subote usmerila ka idealima o kojima smo raspravljali u ovoj pouci i naglasila Subotu kao obrazovno iskustvo. Na primer: „Šta ja to radim subotom što mi omogućava da naučim nešto više o Božjem karakteru?“`

`2.	Razmotrite navedene citate Elen Vajt. Ona napominje da formalno držanje Subote nije ono po čemu se poštovaoci Subote razlikuju od ostalih u svojoj zajednici. Kakvi bi trebalo da budu ljudi koji su „sudeonici u Hristovoj pravdi“ i koji su učinjeni „svetima“? Kakve to veze ima sa Subotom?`

`3.	Na koje načine možete obogatiti svoje subotno iskustvo? Postavite sebi tri cilja usmerena ka onome što biste hteli da naučite kroz svetkovanje Subote u narednih 12 meseci.`