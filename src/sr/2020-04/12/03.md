---
title:  Vreme za ponovna otkrića
date:   14/12/2020
---

Kad je od Mojsija zatraženo da izvede Izraelce iz Egipta, bilo je jasno da su oni izgubili svoju perspektivu kao Božja deca. Bilo im je potrebno da ponovo otkriju ko je taj Bog koji ih poziva da Mu služe, i koji im daje tako mnogo obećanja o svetloj budućnosti. Subota je bila ključno poučno iskustvo na tom putovanju ponovnih otkrića. Ona je takođe postala jasan znak ostalim narodima o posebnom odnosu koji je postojao između Boga i tog naroda. Iskustvo sa manom jezgrovito prikazuje način na koji je Bog poučavao narod.

`Prema tekstu 2. Mojsijeva 16,14-29, koje pouke je trebalo da Izraelci nauče?`

Bog je za Izraelce obezbedio čudo sa manom, dajući im tačno onoliko hrane koliko im je bilo potrebno svakog dana. Da im je davao više od te količine, možda bi zaboravili ko je taj koji se brine za njih. Tako je Bog svakog dana ponavljao čudo, i oni su shvatili da je Njemu stalo do njih. Subotom, međutim, sitacija je bila drugačija, baš kao što je i taj dan trebalo da bude drugačiji. Sada su se dešavala dva čuda: dupla količina hrane petkom, koja se nije kvarila preko noći. To je ostavljalo Subotu slobodnom, tako da su Izraelci imali vremena da se dive tom Bogu koji ih je izbavljao, i da ponovo otkriju šta znači biti Božji narod.

Trebalo je da Izraelci jedu manu 40 godina (2. Mojsijeva 16,35). Osim toga, Bog je uputio Mojsija da sačuva gomer mane koji bi podsećao narod na to kako ih je On hranio u pustinji (2. Mojsijeva 16,32. 33). To je takođe trebalo da bude podsetnik na naročito iskustvo koje su imali subotom.

Bilo je i drugih prilika u kojima je Bog Izraelcima jasno stavljao do znanja da je Subota posebna.  

Subota je bila način na koji je Bog pomogao Izraelcima da ponovo otkriju svoj identitet i svog Boga. Bili su pozvani da poštuju i svetkuju Subotu, ali sve je to bilo u kontekstu razvijanja dubljeg razumevanja karaktera njihovog Stvoritelja i izgrađivanja trajnog odnosa zasnovanog na obećanju.

`Zamislite da razgovarate s nekim tinejdžerom koji Subotu smatra „dosadnom“. On je poštuje samo zato što mu Biblija i njegovi roditelju kažu da mora. Koje biste mu predloge dali kako biste mu pomogli da (ponovo) otkrije Subotu kao pozitivno iskustvo učenja? `