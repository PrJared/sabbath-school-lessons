---
title:  Za dalje proučavanje
date:   04/12/2020
---

Dva su razloga iz kojih nauka, koja toliko toga ispravno shvata, toliko greši u pitanju porekla života. Prvo, nauka, koja proučava prirodni svet, mora tražiti odgovore samo u prirodnom svetu. Drugo, nauka polazi od pretpostavke da prirodni zakoni moraju ostati nepromenljivi. Međutim, obe te pretpostavke su pogrešne kad je reč o poreklu života.

Pođimo od prve pretpostavke, koja zahteva da prirodne pojave imaju prirodno poreklo. To je sasvim u redu kad pratimo pojavu uragana, ali je više nego beskorisno kad je reč o postanju sveta, za koje se kaže: „U početku stvori Bog nebo i Zemlju“ (1. Mojsijeva 1,1). Čemu nas nauka, koja negira bilo šta natprirodno, može poučiti o postanju sveta koje je bilo u potpunosti natprirodno?

A kad je reč o nepromenljivosti prirode? To izgleda ima smisla, osim što tekst Rimljanima 5,12 – „Zato kao što kroz jednoga čovjeka dođe na svijet grijeh, i kroz grijeh smrt, i tako smrt uđe u sve ljude, jer svi sagriješiše“ – podrazumeva postojanje jednog prirodnog okruženja koje je potpuno nespojivo sa svim što poznajemo i kvalitativno drugačije od bilo čega sa čim se nauka danas sreće. Svet u kom smrt nije postojala radikalno je drugačiji od svega što mi danas možemo da proučavamo, a pretpostaviti da su tadašnji i današnji svet slični, iako nisu, takođe bi dovelo do pogrešnih zaključaka.   

Prema tome, nauka pogrešno shvata poreklo života zato što negira dva ključna aspekta stvaranja – natprirodnu silu u njegovoj pozadini i radikalnu fizičku nespojivost između prvobitno stvorenog sveta i onog kakav danas vidimo.

**Za razgovor:**

`1.	Razgovarajte u razredu o pitanju lepote. Šta je lepota? Kako je definišemo? Kako bi hrišćanin mogao da definiše i razume lepotu različito od nekog nehrišćanina?`

`2.	Hristos je mogao da dođe na zemlju kao sjajan naučnik i da bude bogato nagrađen za svoje revolucionarno istraživanje. Mogao je da stekne veliku slavu i kao muzički izvođač. Ali umesto toga, On je došao i bio obučavan kao običan zanatlija. Bio je prisutan prilikom Stvaranja, ali je obučavao druge kao laik i poslušno je ispunjavao svoje dužnosti. Kakvo ohrabrenje nam to pruža, gde god da se nalazimo na svom obrazovnom i profesionalnom putovanju?`

`3.	Mada nije svako od nas pozvan da podučava u školama, hrišćani bi mogli uvek da poučavaju druge svojim rečima i delima, bilo da to čine s namerom ili potpuno nesvesno. Iz tog razloga, koje navike bi hrišćanin trebalo da neguje, i kao Hristov učenik i kao učitelj ovog sveta?`