---
title:  Obrazovanje u oblasti umetnosti i nauke
date:   28/11/2020
---

### Tekstovi za proučavanje u toku sedmice:
Rimljanima 1,18-21; Psalmi Davidovi 19,1-6; 96,9; 1. Mojsijeva 3,6; 1. Timotiju 6; Priče 1; Jov 38.

> <p>Tekst za pamćenje</p>
>„Nebesa kazuju slavu Božiju, i djela ruku Njegovijeh glasi svod nebeski“ (Psalmi 19,1).

Obrazovanje obuhvata ono što nazivamo „umetnošću i naukom“. Ali kad učimo ili podučavamo o umetnosti i nauci iz biblijske perspektive, šta to zapravo podrazumeva? Da li jednostavno nudimo odabrane biblijske stihove koji se odnose na određene aspekte moderne medicine ili istorije umetnosti, na primer? Čineći to, možemo povezati naše praktične pouke sa Božjom neverovatnom silom koja se pokazala prilikom stvaranja našeg složenog sveta. Ali jednostavno dodavanje biblijskih tekstova u naše udžbenike predstavlja samo mali deo istinskog obrazovanja, brazovanja koje je spasonosno i iskupljujuće.

Da bi takvo obrazovanje bilo zaista delotvorno, potrebno je da se Božja Reč unese u izučavanje svake discipline, od humanističkih nauka do molekularne biologije. Bez toga, možemo izgubiti iz vida Božju pravu veličinu i Njegovu suverenost kao Onoga ko je stvorio i održava ovaj svet. Trudeći se da shvatimo kako Bog gleda na dela svog stvaranja kao organska i svrhovita, približavamo se razu­mevanju načina na koji bi izvesne discipline mogle i na koji bi trebalo da se izučavaju.  

Ove sedmice razmotrićemo neke principe povezane sa načinom na koji možemo da govorimo o umetnosti i nauci iz hrišćanske perspektive i sa aspekta hrišćanskog pogleda na svet.