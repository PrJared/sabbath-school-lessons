---
title:  Za dalje proučavanje
date:   16/10/2020
---

„Ljubav, osnov stvaranja i spasenja, predstavlja i osnov pravog vaspitanja. To je razjašnjeno u zakonu koji je Bog dao kao vodič za život. Prva i najveća zapovest glasi: ’Ljubi Gospoda Boga svojega svijem srcem svojijem, i svom dušom svojom, i svom snagom svojom, i svom misli svojom’ (Luka 10,27). Voleti Njega, beskrajno, sveznajuće Biće, svom snagom, svim umom i srcem podrazumeva najuzvišeniji razvoj svake sposobnosti. To znači da u celom biću – telu, umu, kao i duši – treba da se obnovi Božji lik.

Druga zapovest slična je prvoj: ’Ljubi bližnjega svojega kao samoga sebe’ (Matej 22,39). Zakon ljubavi zahteva posvećenje tela, uma i duše službi Bogu i našim bližnjima. Ova služba, koja čini da budemo blagoslov drugima, donosi najveći blagoslov nama samima. Nesebičnost je temelj svakog pravog razvoja. Kroz nesebičnu službu, do najviše mere razvijamo svaku svoju sposobnost. Sve više i sve potpunije postajemo sudeonici u božanskoj prirodi. Postajemo spremni za nebo, jer primamo nebo u svoje srce.“ – Elen G. Vajt, Vaspitanje, str. 16 (orig.)

**Za razgovor:**

`1.	Kao stari Izrael, i mi treba da volimo Boga i da Ga se bojimo u isto vreme (Matej 22,37; Otkrivenje 14,7). Razgovarajte u razredu više o tome kako možemo osećati i jedno i drugo. Odgovorite i na ptanje: Zašto te dve zapovesti ne protivreče jedna drugoj?`

`2.	Kakva je razlika između postavljanja standarda i donošenja pravila? Prema vašem iskustvu, da li je adventizam više zainteresovan za postavljanje visokih standarda unutar svoje zajednice vernika, ili za donošenje pravila koja ujedinjuju tu zajednicu? Šta Sveto pismo kaže o postavljanju visokih standarda za sebe? Za svoju porodicu? Za svoju crkvu? `

`3.	Kako postižemo pravu ravnotežu u isticanju koliko je poslušnost Božjem zakonu važna, dok u isto vreme objašnjavamo zašto ta poslušnost nije izvor našeg spasenja? `

`4.	Pročitajte ceo Psalam 119 i zapazite koliko puta se pominju poslušnost, sloboda, zakoni, propisi i zapovesti. Šta Psalmista zapravo hoće da nam saopšti na tu temu?`