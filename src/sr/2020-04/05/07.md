---
title:  Za dalje proučavanje
date:   30/10/2020
---

Pročitajte poglavlje pod naslovom „Učitelj od Boga došao“ u knjizi Vaspitanje od Elen Vajt.

„Svako pravo vaspitno delo ima svoje središte u Učitelju koga je Bog poslao. O tom delu u današnje vreme, kao i o delu koje je On osnovao pre osamnaest vekova, Spasitelj govori sledećim rečima: ’Ja sam Prvi i Posljednji.’

’Ja sam Alfa i Omega, Početak i Svršetak’ (Otkrivenje 1,17.18; 21,6).

U prisustvu takvog Učitelja, i pored takvih prilika za sticanje božanskog vaspitanja, nije li više nego besmisleno tražiti vaspitanje mimo Njega – težiti za mudrošću mimo Mudrosti, za istinom odbacujući Istinu, za prosvetljenjem mimo Svetlosti, za življenjem bez Života – okrenuti se od Izvora žive vode i kopati sebi studence isprovaljivane koji ne mogu da drže vodu?

On i sada poziva: ’Ko je žedan neka dođe k Meni i pije. Koji Me vjeruje, kao što Pismo reče, iz njegova tijela poteći će rijeke žive vode.‘ ’Voda što ću mu Ja dati biće u njemu izvor vode koja teče u život vječni’ (Jovan 7,37.38; 4,14).“ – Elen G. Vajt, Vaspitanje, str. 83 (orig.)

„Dragi učitelju,...

Da bi se najbolje pripremio za svoj rad, upućujem te na reči, život i metode Učitelja nad učiteljima. Pozivam te da razmišljaš o Njemu. On je tvoj pravi ideal. Posmatraj Njega, razmišljaj o Njemu sve dok Duh božanskog Učitelja ne zavlada tvojim srcem i životom.

Ako ’otkrivenijem licem gledamo slavu Gospodnju, preobražavamo se u to isto obličje’ (2. Korinćanima 3,18).

To je tajna tvog uticaja na učenike. Odražavaj Njega.“ – Vaspitanje, str. 282 (orig.)

**Za razgovor:**

`1.	Koje vrednosti i koji postupci su posebno važni za hrišćanske učitelje i učenike koji ozbiljno shvataju ideju o učenju od utelovljenog vrhunskog Učitelja?`

`2.	Hrišćanski roditelji i učitelji treba da dosegnu visoko merilo – da odražavaju Božji karakter kakav je otkriven Isusovim utelovljenjem. Šta bi trebalo da radimo kad ne uspemo da dosegnemo to visoko merilo? `

`3.	Diskutujte u razredu o pitanju postavljenom pri kraju odeljka za četvrtak. Čemu nas Isusovo rođenje, život i smrt uče u vezi sa Božjim karakterom? Zašto bi to trebalo da bude tako utešno za nas, pogotovo u trenucima velikih iskušenja? `