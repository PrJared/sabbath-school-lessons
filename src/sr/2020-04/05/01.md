---
title:  Isus kao vrhunski Učitelj
date:   24/10/2020
---

### Tekstovi za proučavanje u toku sedmice:
Jevrejima 1,1-4; 2. Korinćanima 4,1-6; Jovan 1,14.18; 14,1-14; Filibljanima 2,1-11; 2. Korinćanima 5,16-21.

> <p>Tekst za pamćenje</p>
>„Jer Bog koji reče da iz tame zasvijetli Vidjelo, zasvijetli u srcima našima na svetlost poznanja slave Božije u licu Isusa Hrista“ (2. Korinćanima 4,6).

Bili Grejem je zabeležio priču o nečemu što je doži­veo kad je posetio vojnike u jednoj terenskoj bolnici u društvu njihovog generala. Jedan mladi vojnik „bio je tako teško ranjen da je ležao s licem nadole na ležaljci napravljenoj od platna i metala“. Lekar je šapnuo Grejemu: „Sumnjam da će ikad više moći da hoda.“ Taj vojnik je zamolio generala: „Gospodine,... borio sam se za vas, ali vas nikad nisam video. Mogu li da vam vidim lice?“ General se spustio na zemlju, podvukao se pod ležaljku i razgovarao sa vojnikom. Dok ih je Grejem posmatrao, jedna vojnikova suza pala je na generalov obraz.

U trenutku Isusovog rođenja, čovečanstvo je bilo teško ranjeno i krvarilo je, u očajničkoj potrebi za isceljujućom vizijom Boga. Kao da je preklinjalo: „O, Bože, možemo li da Ti vidimo lice?“ Šaljući svog Sina na ovu planetu, Otac je poslao vrhunskog Učitelja sa zadatkom – da pokaže čovečanstvu Njegovo lice. Od tada, mi imamo čudesno preimućstvo da posmatramo „svetlost poznanja slave Božije u licu Isusa Hrista“ (2. Korinćanima 4,6).

Dok posmatramo kako se taj vrhunski Učitelj spušta na zamlju, šta možemo naučiti od Njega?