---
title:  Jifunze Zaidi
date:  18/09/2020
---

""Mungu ameliita kanisa Lake leo, kama alivyowaita Waisraeli wa zamani, kusimama kama nuru duniani. Kama mfumaji mkuu wa ukweli— kwa njia ya ujumbe wenye sehemu tatu wa malaika wa kwanza, wa pili, na wa tatu—amewatenga kutoka makanisa na kutoka ulimwenguni na kuwaleta katika ukaribu mtakataifu na Yeye Mwenyewe. Amewafanya kuwa watunzaji wa sheria Yake na amewakabidhi ukweli mkuu wa unabii wa wakati huu. Kama maagizo matakatifu yalivyokabidhiwa kwa Israeli ya zamani, maagizo haya ni dhamana takatifu ambayo inapaswa itangazwe ulimwenguni."

"Malaika watatu wa Ufunuo 14 huwakilisha watu wanaoipokea nuru ya ujumbe wa Mungu na kwenda kama mawakala Wake kutangaza onyo duniani kote. Kristo anawatangaza wafuasi Wake kuwa wao ni 'nuru ya ulimwengu.' Mathayo 5:14. Msalaba wa Kalwari unamwambia kila mtu anayempokea Yesu: 'Tazama thamani ya roho.' " Enendeni ulimwenguni kote, mkaihubiri injili kwa kila kiumbe." Marko 16:15. Kitu chochote kisiruhusiwe kuzuia kazi hii. Hii ndiyo kazi muhimu kuliko kazi zingine zote kwa wakati wetu; inatakiwa iwe na upana na urefu kama umilele. Upendo ambao Yesu aliudhihirisha kwa roho za watu katika kafara aliyoitoa kwa ajili ya ukombozi wao, utawabidisha wafuasi Wake."

"Kristo anapokea, tena, kwa furaha kuu! kila wakala wa kibinadamu anayejisalimisha Kwake. Anauganisha ubinadamu na uungu, ili awasilishe siri ya Mungu kufanyika mwanadamu kwa ulimwengu. Zungumzia hilo, ombea hilo, liimbe, jaza ulimwengu kwa ujumbe wa ukweli Wake, na dumu kusonga mbele katika maeneo ya ng'ambo." —Ellen G. White, Counsels for the Church, uk. 58, 59"

**Masawali ya Kujadili**

`1. Ujumbe wa aina tatu wa Ufunuo 14 unatambulishaje kiini cha Kanisa la Waadventista wa Sabato?`

`2. Fikiria juu ya Sabato na umuhimu wa kile inachokiwakilisha. Kama tulivyoona juma hili, ujumbe ilionao ni muhimu kiasi kwamba Mungu anaagiza tutenge moja ya saba ya maisha yetu ili tumkumbuke Yeye kama Muumbaji wetu na Mkombozi wetu. Kadhalika, tofauti na mlima au mji mtakatifu, hatuhitaji kusafiri ili kufika mahali Sabato ilipo. Kila juma, kwa kasi ya takribani maili elfu moja kwa saa, (angalau, karibu na Ikweta), Sabato inakuja kwetu. Ukweli huu unatusaidiaje kuelewa umuhimu wa siku hii na kile inachokiwakilisha?`

`3. Tunawezaje kuelezea wazo la anguko la Babeli au dhana ya alama ya mnyama katika namna inayovutia zaidi kuliko njia zingine zote? Maana yake ni kuwa, tunawezaje kuwasilisha kweli hizi katika namna ambayo haichukizi kwa kadiri inavyowezekana, hata kama inatupasa kuelewa kuwa licha ya juhudi zetu nzuri baadhi ya watu watachukia?`