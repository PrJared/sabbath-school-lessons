---
title:  Wito wa Mwisho wa Mungu
date:  17/09/2020
---

`"Soma Ufunuo 14:8, Ufunuo 17:3–6, na Ufunuo 18:1–4. Tunajifunza nini kuhusu Babeli ya kiroho kutokana na aya hizi?`

Katika kitabu cha Ufunuo, neno "Babeli" linawakilisha mfumo wa uongo wa dini uliojengwa juu ya kazi za wanadamu, mapokeo ya wanadamu, na mafundisho ya uongo. Linawakilisha mfumo wa dini unaowainua wanadamu na haki zao binafsi juu ya Yesu na maisha Yake yasiyo na dhambi. Linawakilisha mfumo wa dini unaoweka maagizo ya walimu wa dini juu ya maagizo ya Mungu. Babeli ilikuwa kitovu cha ibada ya sanamu, ibada ya jua, na mafundisho ya uongo ya kutokufa kwa roho.

Huu mfumo wa uongo wa kidini umechanganya kwa hila mengi ya matendo ya dini ya Babeli katika ibada yake. Ujumbe wa Mungu wa siku za mwisho kwa ulimwengu wetu unaoangamia ni ujumbe wa Yesu na haki Yake. Unaakisi wito wa mbingu, "Umeanguka, umeanguka Babeli ule mkuu…Tokeni kwake, enyi watu wangu" (Ufu. 18:2, 4). Mungu, kwa uongozi Wake, ameliinua Kanisa la Waadventista wa Sabato kuuinua ujumbe wa Kristo katika ukamilifu wake wote. Kumwinua Yesu ni kuinua mafundisho Yake yote. Ni kumtangaza Yeye aliye "njia, na kweli, na uzima" (Yohana 14:6). Ni kufunua makosa ya Babeli dhidi ya ukweli wa Yesu.

`Soma Ufunuo 14:7, 9–11. Wanaoabudiwa lakini wanaotofautiana walioelezwa katika aya hizi ni nani?`

Ufunuo 14 huelezea matendo mawili tofauti ya ibada—ibada ya Muumbaji, na ibada ya mnyama. Matendo haya mawili ya ibada yanahusu siku ya Mungu ya ibada, Sabato ya kweli, na Sabato mbadala au bandia. Sabato inawakilisha pumziko, uhakikisho, na usalama tulionao katika Kristo Muumbaji wetu, Mkombozi, na mfalme anayekuja. Siku bandia inawakilisha siku mbadala ya kibanadamu na ya uongo inayotokana na fikra za binadamu na maagizo ya wanadamu."

`Soma Ufunuo 14:12. Aya hii inasema nini, hususani katika muktadha wa maelezo yanayotangulia? Sheria na neema vimefunuliwaje katika aya hii, na ukweli huu unatufundisha nini kuhusu sheria na neema kuwa ni vipengele viwili vya injili visivyotengana?`