---
title:  Jifunze Zaidi
date:  11/09/2020
---

"Soma Marko 5:25–34.

Umati wa watu uliomzunguka Yesu kwa mshangao hawakupata uzoefu wowote wa nguvu ya uponyaji. Lakini wakati mwanamke mgonjwa aliponyoosha mkono na kumgusa, akiamini kuwa atapona, alihisi nguvu ya uponyaji. Kadhalika katika mambo ya kiroho. Kuzungumzia mambo ya dini kwa juu juu tu, kuomba bila njaa ya rohoni na imani iliyo hai, hakusaidii chochote. Kumwamini Kristo kwa imani ya juu juu tu, imani inayomkubali Yesu kama Mwokozi wa ulimwengu pekee, haiwezi kuponya roho. Imani iokoayo siyo kuukubali ukweli kwa akili tu…haitoshi kuamini kuhusu Kristo; inatupasa kumwamini Kristo. Imani pekee inayoweza kutusaidia ni ile inayomkumbatia Kristo kama Mwokozi binafsi; inayopokea mambo yote mema ambayo Kristo anayatoa na kuyafanya kuwa yetu…

"Kukiri kwetu juu ya uaminifu Wake ndiyo njia iliyochaguliwa na Mbingu ya kumfunua Kristo kwa ulimwengu. Inatupasa kukiri neema Yake kama ilivyofunuliwa kwetu kupitia kwa wazee watakatifu wa zamani; lakini ushuhuda wa uzoefu wetu binafsi ndio ulio na nguvu nyingi zaidi kuliko jambo jingine. Tunakuwa mashahidi wa Mungu tunapodhihirisha ndani yetu sisi wenyewe utendaji wa nguvu ya Mungu. Kila mtu na maisha yaliyo tofauti kabisa na ya wengine. Mungu anatamani kuwa sifa zetu Kwake zipande Kwake zikiwa na alama ya mtu mmoja mmoja binafsi. Kukiri huku, ambako ni kwa thamani, kunakosifu utukufu wa neema Yake, kukiungwa mkono na maisha yanayofanana na ya Kristo, kuna nguvu isiyozuilika inayofanya kazi ya kuokoa roho." —Ellen G. White, The Desire of Ages, uk. 347."

**Masawali ya Kujadili**

`1. Ushuhuda wenye nguvu unapaswa uwe na mambo gani? Soma ushuhuda wa Paulo mbele ya Agripa katika Matendo 26:1–23. Msingi wa ushuhuda wake ulikuwa ni nini?`

`2. Unafikiri ni kwa nini ushuhuda wetu binafsi wa kile ambacho Kristo ametutendea una nguvu sana? Hata hivyo, unajibuje swali hili: Sawa, hivyo ndivyo ilivyotokea kwako wewe, lakini vipi ikiwa mimi sina uzoefu kama huo? Kwa nini uzoefu wako binafsi uwe sababu kwangu mimi kumfuata Yesu.?`

`3. Ni mambo gani inakupasa kuyaepuka unapotoa ushuhuda kwa wasioamini?`

`4. Tafakari zaidi Juu ya suala la uhakikisho wa wokovu. Kwa nini uzoefu huu ni sehemu muhimu sana ya uzoefu wa Kikristo? Tunawezaje kuwa na hakika ya wokovu wetu binafsi, wakati huo huo, tusiwe na kiburi?`