---
title:  Kueleza Habari za Yesu
date:  08/09/2020
---

"Wamishenari wa kwanza waliotumwa na Yesu walikuwa kina nani? Hawakuwa miongoni mwa wanafunzi. Hawakuwa miongoni mwa wafuasi Wake wa muda mrefu. Wamishenari wa kwanza ambao Yesu aliwatuma walikuwa watu ambao muda mfupi kabla ya kutumwa walikuwa vichaa, walikuwa na pepo, watu ambao saa chache kabla walikuwa tishio vijijini na ambao waliamsha hofu katika mioyo ya watu wa vijiji vya jirani.

Kwa nguvu zisizokuwa za kawaida za pepo, mmoja wa hawa wenye pepo alikata minyororo aliyokuwa amefungwa nayo, alipiga kelele kwa sauti ya kutisha, na alijikatakata mwili wake kwa mawe. Uchungu katika sauti yao uliakisi uchungu mkubwa zaidi katika roho zao (Mathayo 8. 28, 29, Marko 5 15).

Lakini baadaye walikutana na Yesu, na maisha yao yalibadilika. Hawakubaki kama walivyokuwa. Yesu alifukuza pepo kutoka katika miili yao na kuwaagiza pepo wawaingie nguruwe. Baada ya kuingiwa na pepo, nguruwe walikimbilia Juu ya mwamba uliokuwa ukiongoni mwa bahari na hatimaye walitumbukia na kuzama baharini (Mathayo 8:32–34, Marko 5:13, 14).

`Soma Mathayo 8:28–34.Kitu gani kilitokea kwa watu hawa, na Watu wa mjini walikuta nini walipokwenda kuona kilichotokea?`

Wenye pepo walikuwa sasa, wapya waliobadilishwa kwa nguvu ya Kristo. Watu wa mjini waliwakuta wamekaa katika miguu ya Yesu, wakisikiliza kila neno lililotoka katika mdomo wa Bwana. Inatupasa kutambua kuwa injili ya Mathayo inasema kuwa kulikuwa na wenye pepo wawili walioponywa pepo, wakati injili ya Marko inazungumzia kisa cha mmoja wa hao wawili. Lakini wazo la msingi ni hili, Yesu aliwaponya kimwili, kiakili, kihisia, na kiroho.

`Soma Marko 5:18–20. Ni dhahiri kuwa mwenye pepo aliyebadilika, huyu mwongofu mpya, alitamani kukaa na Yesu, lakini Kristo alimtuma afanye nini?`

"Kwa muda mfupi tu watu hawa walikuwa wamepata fursa ya kusikia mafundisho ya Kristo. Hawakuwahi kusikia hata hubiri moja kutoka katika midomo ya Yesu. Wasingeweza kufundisha watu kama wanafunzi ambao walikuwa na Yesu kila siku walivyoweza kufanya Lakini walitoa ushuhuda wa nafsi zao wenyewe kama ushuhuda kuwa Yesu alikuwa Masihi. Waliweza kusimulia kile walichokijua; kile ambacho walikuwa wamekiona, na walichokuwa wamekisikia, na kukigusa kuhusiana na nguvu ya Kristo. Hili ndilo ambalo kila mtu ambaye ameguswa na neema ya Mungu anaweza kulifanya. —Ellen G White, The Desire of Ages, uk. 340. Shuhuda zao ziliiandaa Dekapoli miji kumi katika ufukwe wa Bahari ya Galilaya, kupokea mafundisho ya Yesu. Hii ni nguvu ya ushuhuda binafsi."