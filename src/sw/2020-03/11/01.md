---
title:  Kueleza Habari za Yesu
date:  05/09/2020
---

### Somo la Juma Hili
Efe. 2:1–10, 1 Yohana 4:7–11, Marko 5:1–20, Ebr. 10:19–22, Gal. 2:20, 1 Kor. 1:30.

> <p>Fungu la Kukariri</p>
> "Nimewaandikia ninyi mambo hayo, ili mjue ya kuwa mna uzima wa milele, ninyi mnaoliamini Jina la Mwana wa Mungu" (1 Yohana 5:13);

"Kama ilivyoelezwa katika masomo yaliyotangulia, hakuna jambo linalodhihirisha nguvu ya injili kwa ufanisi zaidi kuliko maisha yaliyobadilika. Watu wanaweza kupinga teolojia yako. Wanaweza kujadili mafundisho makuu; Wanaweza kuhoji uelewa Wako wa Maandiko, lakini ni kwa nadra sana watahoji ushuhuda wako binafsi wa kile ambacho Yesu anamaanisha kwako na kile ambacho amekifanya katika maisha yako…

Kushuhudia ni kueleza kile ambacho tunakijua kuhusu Yesu. Ni kuwawezesha wengine kujua kile ambacho Yesu anamaanisha kwetu na kile ambacho Yesu ametutendea. Ikiwa ushuhuda wetu umejengwa tu juu ya kujaribu kuwathibitishia kuwa yale tunayoyaamini ni ya kweli na yale wengine wanayoyaamini ni ya uongo, tutakutana na upinzani mkubwa. Ikiwa ushuhuda wetu kuhusu Yesu unatoka katika moyo ambao umebadilishwa na neema Yake, ambao umechangamshwa na upendo Wake, na umestaajabishwa na ukweli Wake, wengine watavutiwa na jinsi ukweli tunaouamini ulivyobadili maisha yetu. Ukweli unaowasilishwa katika muktadha wa maisha yaliyobadilishwa ndio unaoweza kubadilisha maisha ya Wengine.

Pale Kristo anapokuwa kiini cha kila fundisho, na kila fundisho la Biblia linapoaksi tabia Yake, wale tunaojifunza nao Maandiko Matakatifu wana uwezekano mkubwa wa kulikubali neno Lake."