---
title:  'Yesu: Msingi wa Ushuhuda Wetu'
date:  06/09/2020
---

"Kama Wakristo, wote tuna kisa binafsi cha kusimulia, kisa kuhusu jinsi Yesu alivyobadilisha maisha yetu na kuhusu mambo ambayo ametutendea.

**Soma Waefeso 2:1–10. Kabla ya kumjua Kristo tulifananaje? Tunafananaje baada ya kumjua Kristo?**

`A. Kabla ya kumjua Kristo (Efe. 2:1–3).`

`B. Baada ya Kumjua Kristo (Efe. 2:4–10).`

Badiliko la ajabu! Kabla ya kumjua Kristo, tulikuwa "wafu kwa sababu ya makosa na dhambi," "mliziendea zamani kwa kuifuata kawaida ya ulimwengu huu," "tulipoyatimiza mapenzi ya mwili," na "tukawa kwa tabia yetu watoto wa hasira." Kwa kifupi, kabla ya kumjua Kristo, tulitangatanga bila mwelekeo maishani katika hali ya kupotea. Yawezekana tulipata kile kilichoonekana kuwa ni furaha, lakini kulikuwepo kilio moyoni na kusudi lisilotimizwa katika maisha yetu. Kumwendea Kristo na kupata uzoefu wa upendo Wake kulileta badiliko.

Sasa katika Kristo tu "hai" kweli kweli. Kwa njia ya "wingi wa neema yake upitao kiasi" na "wema wake kwetu sisi" tunapokea zawadi ya wokovu. Alitufufua "akatuketisha pamoja naye katika ulimwengu wa roho, katika Kristo Yesu; ili katika zamani zinazokuja audhihirishe wingi wa neema yake upitao kiasi kwa wema wake kwetu sisi katika Kristo Yesu." Katika Kristo, maisha yanakuwa na maana mpya na yanapata kusudi jipya. Kama Yohana alivyosema, "Ndani yake ndimo ulimokuwa uzima, nao ule uzima ulikuwa nuru ya watu" (Yohana 1:4).

`Soma Waefeso 2:10. Aya hii inatuambia nini kuhusu jinsi matendo mema yalivyo muhimu katika imani ya Kikristo? Tunalielewaje wazo hili katika muktadha wa wokovu kwa njia ya imani pasipo matendo ya sheria Rum. 3:28?"`

`Je, maisha yako yamebadilishwaje na Kristo, badiliko ambalo laweza kumsaidia mtu mwingine kumjua Yesu?`