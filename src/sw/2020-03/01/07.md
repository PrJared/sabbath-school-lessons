---
title:  Jifunze Zaidi
date:  03/07/2020
---

"Soma Ellen G. White, "Gods Purpose for His Church," uk. 9—16, katika The Acts of the Apostles, na uk. 822—828 katika The Desire of Ages.

Kanisa la Agano Jipya lilikabiliwa na hatari ya kusahau kusudi la kuwepo kwake. Ellen G. White anaeleza hatari hii: "Mateso ambayo kanisa la Yerusalemu lilipitia yalichochea kazi ya injili. Huduma ya Neno katika mji ule ilikuwa imefanikiwa, na kulikuwa na hatari ya wanafunzi kubaki humo kwa muda mrefu zaidi kinyume na agizo la Mwokozi la kwenda ulimwenguni kote. Wakisahau kuwa nguvu ya kumshinda adui inapatikana kwa kutoa huduma kwa bidii zaidi, walianza kufikiri kuwa kazi muhimu kuliko zote ilikuwa kulilinda kanisa la Yerusalemu dhidi ya mashambulizi ya adui. Badala ya kuwaelimisha waongofu wapya juu ya upelekaji wa injili kwa wale ambao walikuwa bado hawajaisikia, walikuwa katika hatari ya kuridhishwa na mafanikio yaliyokuwa yamepatikana." —The Acts of the Apostles, uk. 105."

**Masawali ya Kujadili**

`1. Tafakari zaidi dondoo ya Ellen G. White hapo juu, hususani mstari wa mwisho. Kwa nini hata sisi leo inatupasa kuwa waangalifu dhidi ya hatari ile ile? Kwa kuzingatia changamoto za umishenari zinazotukabili leo, kwa nini mtazamo kama huo waweza kuwa mbaya sana?`

`2. Unafikiri ni kwa nini kila Injili inaishia na agizo linalofanana? Soma Mathayo 28:18–20, Marko 16:15, 16, Luka 24:46–49, na Yohana 20:21. Jambo hili lilimaanisha nini kwa waumini wa karne ya kwanza, na linapaswa kumaanisha nini kwetu leo?`

`3. Je, ushuhudiaji na huduma vyaweza kuwa mbadala wa hali ya kiroho ya kweli? Ikiwa ni hivyo, ni kwa jinsi gani inaweza kuwa hivyo, na tunawezaje kuwa waangalifu dhidi ya mtego huo?`

`4. Darasani, jadilini jibu la swali lililoko mwishoni mwa fundisho la Jumanne, kuhusu ushuhudiaji na uhudumiaji unavyochangia katika ukuaji wa kiroho. Ni mambo gani uliyojifunza yanaweza kuwasaidia wengine? Ni makosa gani uliyoyafanya waweza kuwasaidia wengine kuyaepuka?`

`5. Tafakari zaidi juu ya ukweli wa ajabu kuwa Mungu anatupenda kila mmoja wetu. Unaelewaje maana ya ukweli huu? Ni kwa jinsi gani ukweli huu, pengine ukweli muhimu zaidi kuliko kweli zingine zote katika ulimwengu wote, unaleta mabadiliko katika namna unavyoishi?`