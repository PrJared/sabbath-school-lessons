---
title:  Kujenga Mtazamo Unaoongoa
date:  22/08/2020
---

### Somo la Juma Hili
Yohana 4:27–30, 39–42; Mathayo 15:21–28; 2 The. 1:1–4, Rum. 15:7; Efe. 4:32; 1 Pet. 3:15.

> <p>Fungu la Kukariri</p>
> "Mwe tayari siku zote kumjibu kila mtu awaulizaye habari za tumaini lililo ndani yenu; lakini kwa upole na kwa hofu" (1 Petro 3:15).

"Tunapojifunza zaidi kuhusu maisha ya Yesu tunazidi kushangazwa na uwezo Wake Wa kuwakubali na kuwapa shime watu. Japokuwa aliwakemea vikali viongozi Wa dini Wa Wakati Wake, aliwapokea kwa furaha watu waliokuwa wakipambana na dhambi, wanaoumizwa na hatia, na waliohukumiwa na kupoteza tumaini. Neema Yake ilikuwa kwa ajili yao. Rehema Yake iliwakumbatia wenye dhambi wakuu. Kina cha msamaha Wake kilikuwa kikubwa zaidi kuliko kina cha dhambi zao. Upendo Wake haukuwa na mpaka.

Yesu hakuonesha chembe ya kiburi au kujikweza. Ndani ya kila mwanadamu Yesu, aliona mtu aliyeumbwa kwa mfano wa Mungu mtu aliyeanguka dhambini, na mtu ambaye Yéye alikuja kumwokoa. Hakuna aliyekuwa nje ya wigo wa upendo Wake.Hakuna aliyekuwa ameanguka na kushuka chini sana kiasi ambacho neema Yake isingeweza kumfikia. Aliwaheshimu wote aliokutana nao na alishughulika nao kwa staha waliyostahili. Aliwasihi watu waingie katika ufalme wake kwa sababu aliwaamini. Maisha ya Watu waliokuwa karibu Naye Yalibadilika kwa sababu aliwajali sana. Watu Walibadilika na kuwa sawa na Vile Yeye alivyo amini kuwa Wangekuwa

Katika somo la juma hili tutachunguza zaidi mtazamo Wa Yesu kwa watu na tutagundua jinsi ya kutumia kanuni hizi katika maisha yetu wenyewe."