---
title:  Kuwasilisha Ukweli kwa Upendo
date:  25/08/2020
---

"Urafiki peke yake hauongoi na kuwaleta watu kwa Kristo. Tunaweza kuwa na rafiki wengi, watu tunaofurahia kuwa nao na watu wanaofurahia kuwa pamoja nasi, lakini ikiwa hatutawaambia kile ambacho Yesu anamaanisha kwetu na jinsi ambavyo amebadilisha maisha yetu, urafiki wetu peke yake unaweza kuleta badiliko dogo sana ya umilele.

Hakika, tunaweza kufurahia kuwa pamoja, lakini Mungu anatuagiza tufanye jambo kubwa zaidi kuliko kufurahia tu kuwa pamoja. Urafiki peke yake hauwezi kuleta watu kwa Kristo, lakini mitazamo isiyokuwa ya kirafiki inaweza kuwafukuza watu kutoka kwa Kristo.

Mtazamo wa Paulo unatukumbusha kusema "kweli kwa upendo" (Efe.4:15); Vifungo vya urafiki vinajengeka tunapokubaliana na watu kwa kadiri inavyowezekana, tunapodhihirisha kuwakubali, na kuwasifia pale inapofaa kufanya hivyo. Jinsi gani ilivyo muhimu kujenga mazoea ya kuona mema kwa watu badala ya kuangalia mabaya tu.

`Soma 2 Wathesalonike 1:14. Orodhesha baadhi ya mambo mahsusi ambayo kwayo Paulo aliwasifia Wathesalonike.`

Kuna watu wanaoonekana kufurahia kuangalia maovu kwa wengine kwasababu kwakufanya hivyo wanajisikia kuwa bora zaidi kuliko wao. Mtume Paulo alikuwa kinyume. Aliangalia mambo chanya katika makanisa aliyoyahudumia. Hakika, alikemea makosa na hakutetea dhambi, lakini fokasi yake ilikuwa kulea na kukuza makanisa aliyokuwa ameyaanzisha. Njia mojawapo aliyoitumia kutekeleza hili ilikuwa kutaja mambo mema waliyoyafanya.

Kauli ya Ellen G. White kuhusu umuhimu wa mahusiano chanya ni ya kuzingatiwa. "Tungejinyenyekeza mbele za Mungu, na kuwa wema na wakarimu na wanaojali na wenye huruma [tuliojaa huruma], kungekuwa na mamia ya waongofu mahali ambapo kuna mwongofu mmoja." â€”Testimonies for the Church, vol. 9, uk. 189."

`Tafakari dondoo iliyoko hapo juu kwa muda. Ikiwa wema, ukarimu, kujali, na huruma (rehema) vingebubujika kutoka kwa moyo wa kila mshiriki kanisa lako lingejisikiaje? Mwonekano wa kanisa kama hili ungekuwaje? Tazama ndani ya moyo wako na Jiulize mwenyewe kuhusu njia ambayo waweza kutumia kuboresha eneo hili.`