---
title:  Jifunze Zaidi
date:  14/08/2020
---

"Soma Ellen G. White, "A Knowledge of God," uk. 87–91, katika Steps to Christ; "Bible Readings With Families," uk, 192–193, katika "Gospel Workers;" na "Bible Work Techniques," uk. 481–486, katika Evangelism.

Mungu anafanya kazi katika mioyo ya watu wanaotuzunguka. Tukiwa na utambuzi wa kiroho wa kuona mahali ambapo tayari Mungu anafanya kazi, tutagundua mara kwa mara fursa za kuwaeleza wengine neno Lake. Mungu anapoandaa udongo wa moyo, tunapata fursa ya kupanda mbegu ya injili. Roho Mtakatifu aliandaa mioyo ya Nikodemo, mwanamke kisimani, mwanamke aliyetokwa damu, mwizi msalabani, askari wa Kirumi, na wengine wengi walipokee neno Lake kabla Yesu hajakutana nao. Kupitia mazingira na matukio katika maisha yao na msukumo wa Roho Mtakatifu, waliandaliwa kupokea ujumbe wa Kristo.

Tunaweza kusita kuwaomba watu tuombe nao, tuzungumze nao juu ya ahadi ya Biblia, au tuwape kitabu au kijizuu. Mara nyingi sana tunapohisi kusukumwa kumweleza mtu mwingine imani yetu, ni kwa sababu Roho Mtakatifu ambaye ametuongoza ameshamwandaa yule mtu kupokea ushuhuda wetu."

**Masawali ya Kujadili**

`1. Ikiwa mtu atakujia akijisikia kuwa na hatia kubwa juu ya jambo fulani na akihitaji msamaha wa Mungu, utampa ushauri na aya gani za Biblia? Uzoefu wako binafsi wa hatia na nguvu ya msamaha wa Mungu ukoje katika maisha yako?`

`2. Nyakati zingine Mungu analeta watu katika maisha yetu kwa kuwa anataka waujue ukweli Wake. Tunawezaje kugundua uongozi wa Mungu?`

`3. Tafakari zaidi juu ya nguvu ya Mungu na Neno Lake kama ilivyofunuliwa katika kisa cha Uumbaji na Uumbaji wenyewe. Tunaweza kuelewa kidogo sana kuhusu dhana ya Ulimwengu kwa kuwa ni kubwa na pana sana. Na kufikiria kuwa Mungu aliyeumba Ulimwengu lazima awe mkubwa zaidi kuliko kitu alichokiumba. Tunawezaje kupata faraja kutokana na kujua ukweli kuwa Mungu tunayemtumikia ana nguvu nyingi sana? Na siyo tu kuwa na nguvu nyingi, bali anatupenda pia. Kujua mambo haya kuhusu Mungu kunatupatia tumaini kubwa kiasi gani? Na kuyajua mambo haya kunawezaje kutusaidia kuwa washuhudiaji bora kwa wengine kuhusu Mungu?`