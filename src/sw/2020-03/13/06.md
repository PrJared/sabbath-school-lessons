---
title:  Ahadi ya Upendo
date:  24/09/2020
---

"Mwishoni mwa maongezi kati ya Petro na Yesu, tunawaona watu wawili wakitembea ufukweni mwa bahari. Mawimbi yanapopiga ufukweni, Yesu anamwambia Petro gharama ya uanafunzi. Alitaka Petro ajue kikamilifu kile ambacho atakakabiliana nacho akikubali wito wa Yesu wa lisha kondoo wangu.

`Soma Yohana 21:18, 19. Yesu alimwambia Petro nini kuhusu gharama ya uanafunzi? Unafikiri ni kwa nini Yesu alimfunulia Petro jambo la kushtua kwa wakati huu katika maisha yake?`

Katika maneno haya, Kristo alitabiri kifo cha mfia dini ambacho kingempata Petro. Mikono yake ingenyoshwa juu ya msalaba. Katika ufunuo huu, Kristo alimpa Petro uchaguzi. Alimpa furaha ya juu kabisa ya maisha: kuona roho zikiongolewa kwa ajili ya ufalme wa Mungu. Siku ya Pentekoste angewaona maelfu wakija kwa Kristo. Angeweza kutenda miujiza kwa jina la Yesu na angeweza kumtukuza Kristo mbele ya maelfu zaidi. Angeweza kuwa na furaha ya milele ya kuwa na Kristo katika utume Wake.

Lakini fursa hiyo iliambatana na gharama. Ilidai kafara, kafara ya juu kabisa. Petro alitakiwa kuahidi akiwa na macho wazi kabisa. Kwa sasa Petro alijua kuwa hakuna kafara iliyo kubwa ya kumfanya asijiunge na Yesu katika utume Wake kwa ulimwengu.

`Soma 1 Yohana 3:16–18. Kwa Yohana, upendo ni zaidi ya wazo lisiloeleweka wazi. Yohana anaielezeaje kafara ya juu kabisa ya upendo?`

Katika umilele, hakuna chochote tutakachokuwa tumekifanya kitaonekana kuwa kafara. Uwekezaji wetu wa muda na juhudi, uwekezaji wetu wa maisha, utaonekana umepewa zawadi za kupindukia. Furaha iliyoje kubadili upendo kuwa matendo, kubadilisha makusudi kuwa ahadi. Tunapoitikia upendo Wa Kimungu kwa kutokuzuilia kitu cho chote tunapokuwa tukienda katika huduma ya kuwashuhudia wengine kama mabalozi wa Kristo, tunatimiza kusudi la maisha yetu na kupata furaha ya juu kabisa ya maisha. Kama Yesu alivyoeleza wazi wazi, "Mkiyajua hayo, heri ninyi mkiyatenda" (Yohana 13:17). Furaha ya juu kabisa katika maisha huja pale tunapotimiza kusudi la kuwepo kwetu kwa kumtukuza Mungu kwa namna tunavyoishi na kutangaza upendo na ukweli Wake kwa ulimwengu."

`Ni vigumu kuelewa dhana ya umilele, wakati kile tunachokijua ni tone dogo tu la muda. Lakini, kwa kadiri uwezavyo, jaribu kufikiria juu ya umilele, maisha mazuri ya milele yaliyo mazuri kuliko kitu chochote tunachoweza kuwa nacho hapa duniani—na, hivyo, kwa nini hakuna kitu chochote hapa, katika hiki kipande kidogo cha muda, kingetufanya tupoteze ahadi ya uzima wa milele tulio nao katika Yesu?`