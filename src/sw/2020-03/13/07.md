---
title:  Jifunze Zaidi
date:  25/09/2020
---

""Inawapasa wasimamizi wa kiroho wa kanisa kubuni njia ambazo fursa ingetolewa kwa kila mshiriki wa kanisa kufanya sehemu fulani katika kazi ya Mungu. Mara nyingi katika siku zilizopita jambo hili halikufanywa. Mipango iliyo wazi haijawekwa na kutekelezwa kikamilifu ambapo talanta za wote zingetumiwa katika huduma za kanisa. Ni wachache tu wanaogundua ni kiasi gani kimepotea kwa sababu hii."

"Inawapasa viongozi wa kazi ya Mungu, kama majenerali wenye busara, kupanga mipango ya kusonga mbele mahali pote katika mstari. Katika upangaji wao inawapasa kuweka juhudi zao maalum kwa kazi inayoweza kufanywa na walei kwa marafiki na majirani zao. Kazi ya Mungu hapa duniani haiwezi kumalizika mpaka wanaume na wanawake wanaounda idadi ya washiriki wa kanisa letu watakaposhirikiana katika kazi na kuunganisha juhudi zao na za wachungaji na maofisa wa kanisa."

"Wokovu wa wenye dhambi unahitaji juhudi katika kushughulika na mtu mmoja mmoja. Inatupasa tuwapelekee neno la uzima, siyo kusubiri wao ndio waje kwetu. Oo, laiti kama ningeweza kuongea na wanaume na wanawake kwa maneno yanayoweza kuwaamsha ili wawe na bidii ya kazi! Muda tuliopewa sasa ni mfupi. Tunasimama katika mipaka ya ulimwengu wa milele. Hatuna muda wa kupoteza. Kila muda ni wa dhahabu yaani wa thamani mno kiasi cha kutofaa kutumiwa kwa kujitumikia wenyewe tu. Ni akina nani wanamtafuta Mungu kwa dhati na kuchota kutoka Kwake nguvu na neema ya kuwa watenda kazi Wake waaminifu katika maeneo mapya?"

"Katika kila kanisa kuna talanta, ambayo, ikipewa kazi sahihi, inaweza kukuzwa ili iweze kuwa msaada mkubwa katika kazi hii. Kinachohitajika kwa sasa kwa ajili ya ukuzaji wa makanisa yetu ni kazi nzuri ya watenda kazi wenye busara wanaotambua na kukuza talanta katika kanisa—talanta ambayo inaweza kukuzwa kwa ajili ya matumizi ya Bwana." —Ellen G. White, Testimonies for the Church, vol. 9, uk. 116, 117."

**Masawali ya Kujadili**

`1. Wazo kuu la dondoo ya Ellen G. White hapo juu ni nini? Wazo hili linaweza kuleta badiliko gani katika ushuhudiaji wako na uinjilisti wa kanisa?`

`2. Upendo wa kweli unadhihirishwaje sikuzote? Aina za upendo wa bandia ulio na uhusiano mdogo na upendo wa kweli ni zipi?`

`3. Darasani, zungumzeni kuhusu kafara ambazo watu walizitoa kwa ajili ya Bwana, ikiwa ni pamoja na upotezaji wa maisha. Unajifunza nini kutokana na visa hivi?`

`4. Tafakari kuhusu jibu lako kwa swali lililoko mwishoni mwa somo la siku ya Jumapili, kuhusu kile ulichokitoa kafara kwa ajili ya Kristo. Ni kitu gani, hasa, ulichokitoa kafara? Ulifanya hivyo kwa nini? Ilifaa kufanya hivyo? Unawezaje kutoa maelezo, kwa mtu asiyekuwa Mkristo, ulichokifanya na kutoa sababu kwa nini ulikifanya?`