---
title:  'Nguvu ya Maombi: Kuwaombea Wengine'
date:  18/07/2020
---

### Somo la Juma Hili
Ufu. 12:7–9, Efe. 6:12, Ebr: 7:25, Efe. 1:15–21, Dan. 10:10–14, 1 Yohana 5:14–16.

> <p>Fungu la Kukariri</p>
> "Ungameni dhambi zenu ninyi kwa ninyi, na kuombeana, mpate kuponywa. Kuomba kwake mwenye haki kwafaa sana, akiomba kwa bidii" (Yakobo 5:16).

"Washiriki wa kanisa la Agano Jipya waliona hitaji la maombi. "Hata walipokwisha kumwomba Mungu, mahali pale walipokusanyika, wote wakajaa Roho Mtakatifu, wakanena neno la Mungu kwa ujasiri" (Matendo 4:31). Angalia, wanafunzi waliomba. Walijazwa na Roho Mtakatifu, ndipo waliposema Neno la Mungu kwa ujasiri au kwa kujiamini.

Kulikuwa na uhusiano wa moja kwa moja kati ya maombi yao, kujazwa Roho Mtakatifu, na kutangaza Neno la Mungu kwa nguvu. "Wanafunzi… hawakujiombea mbaraka. Walikuwa wamelemewa na mzigo wa wokovu wa roho. Walitambua kuwa injili ilipaswa kupelekwa ulimwenguni, na walidai nguvu ambayo Kristo alikuwa ameiahidi." —Ellen G. White, The Acts of the Apostles, uk. 37.

Tunapomtafuta Mungu na kuwaombea wengine, Mungu anatenda kazi katika mioyo yetu kutuvuta karibu Naye na anatupatia hekima Yake ya kuwafikia wengine kwa ajili ya ufalme (Yakobo 1:5). Hali kadhalika Mungu anafanya kazi kwa nguvu katika maisha yao kwa njia ambazo hatuwezi kuziona wala kuzielewa (1 Yohana 5:14–17)."