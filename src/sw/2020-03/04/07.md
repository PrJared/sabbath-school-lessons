---
title:  Jifunze Zaidi
date:  24/07/2020
---

"Read Ellen G. White, "The Privilege of Prayer," uk. 93–104, katika Steps to Christ; "Work for Church Members," uk. 19–24, katika Testimonies for the Church, vol. 7.

Tunapowaombea wengine, Mungu huheshimu kujisalimisha kwetu Kwake na kutegemea nguvu Zake kwa kutumia raslimali zote za mbinguni kubadilisha maisha yetu. Maombi yetu yanapopaa juu hadi kwenye kiti Chake cha enzi, malaika huinuka mara moja na kuingia kazini kwa agizo Lake. "Malaika wahudumu wanasubiri wakiwa kando ya kiti cha enzi kutii mara moja agizo linalotolewa na Yesu Kristo kujibu kila ombi linalotolewa kwa dhati, kwa imani kamilifu." —Ellen G. White, Selected Messages, book 2, uk. 377.

Tumethibitishiwa kuwa hakuna ombi hata moja linalopotea wala kusahauliwa na Mungu. Yamehifadhiwa mbinguni ili yajibiwe kwa wakati na mahali anapojua kuwa ni pazuri zaidi. Ombi la imani halipotei; lakini kudai kuwa litajibiwa daima katika namna ile ile au kwa kupata kitu kile kile tunachokitarajia, ni kujidanganya. —Ellen G. White, Testimonies for the Church, vol. 1, uk. 231. Jambo hili linatutia moyo sana tunapowaombea wenzi wetu, watoto wetu, ndugu wa karibu, marafiki, na wale tunaofanya kazi nao wasiomjua Kristo. Hakuna ombi lolote la dhati ambalo linapotea bure. Inawezekana tusione daima mara moja majibu kwa yale tunayoyaombea, lakini Mungu anapita katika mioyo yao kwa namna ambayo tutaelewa baadaye katika umilele."

**Masawali ya Kujadili**

`1. Soma Wafilipi 1:19; Wakolosai 4:2, 3; na 2 Wathesalonike 3:1, 2. Wakati akiwa kifungoni, Paulo alikuwa na hakika ya jambo gani kwa sababu ya maombi ya Wafilipi? Aliwaomba Wakolosai na Wathesalonike waombee nini kwa niaba yake? Mambo waliyoyaombea yana uhusiano gani na uongoaji wa roho?`

`2. Tafakari juu ya uhalisia wa pambano kuu na kwamba pambano kuu ndiyo dhana kuu iliyo nyuma ya matukio yote ulimwenguni. Kujua uwepo wa pambano hili kunakusaidiaje kutambua umuhimu wa maombi? Ndiyo, Yesu alishinda vita, na tunajua kuwa daima upande wake ndiyo unaoshinda hatimaye. Lakini wakati huo huo, kwa nini ni muhimu tuwe watu wa maombi na tujitahidi kufanya yote tuwezayo kudumu kuwa waaminifu Kwake na tukishughulikia wokovu wa wengine?`

`3. Baadhi ya vikwazo dhidi ya maisha ya kuwaombea wengine kwa ufanisi ni nini? Una udhuru wa aina gani (kama unao) wa kukufanya usiwaombee wengine?`