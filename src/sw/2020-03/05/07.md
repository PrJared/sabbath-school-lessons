---
title:  Jifunze Zaidi
date:  31/07/2020
---

"Soma Ellen G. White, "The Gift of the Spirit," uk. 47–56, katika The Acts of the Apostles; "Let Not Your Heart Be Troubled" uk. 667–672, katika The Desire of Ages.

Roho Mtakatifu hushirikiana na Baba na Mwana katika mchakato wa ukombozi. Katika shughuli zetu zote za ushuhudiaji, tunajiunga Naye katika kazi Yake ya kuokoa watu. Anashawishi mioyo. Anafungua milango ya fursa. Kwa njia ya Neno Lake, anaangazia akili na kuufunua ukweli. Anavunja vifungo vya chuki vinavyofunga na kutufanya watumwa, analeta ushindi dhidi ya upendeleo wa utamaduni unaopofusha macho yetu tusiuone ukweli, na anatuokoa kutoka katika minyonyoro ya tabia mbaya inayotufunga.

Inatupasa kukumbuka kuwa tunapomshuhudia Yesu, tunashirikiana na Roho Mtakatifu. Yeye yupo mbele yetu, akiandaa mioyo kupokea ujumbe wa injili. Yupo pamoja nasi, akipita katika akili wakati tunapotenda tendo la ukarimu, tukitoa ushuhuda wetu, tunapoendesha somo la Biblia, tunapogawa machapisho yaliyo na ukweli, au kushiriki katika kazi ya uinjilisti. Anaendelea kufanya kazi katika moyo wa mhusika muda mrefu zaidi baada ya kuwa sisi tulishaondoka, hadi aelewe kikamilifu mambo yote yahusuyo wokovu."

**Masawali ya Kujadili**

`1. Waambie wanakikosi wenzako kuhusu wakati ulipohisi Roho Mtakatifu alifanya kazi kwa nguvu kupitia ushuhudiaji wako.`

`2. Je, umewahi kuogopa kushuhudia imani yako? Kujua huduma ya Roho Mtakatifu kunawezaje kukupunguzia hofu na kukupa ujasiri wa kushuhudia?`

`3. Katika somo la juma hili, tumezungumzia kuhusu kazi ya Roho Mtakatifu katika ushuhudiaji wetu. Jadilini baadhi ya njia tofauti ambazo Roho Mtakatifu anazitumia katika ushuhudiaji wetu. Roho Mtakatifu anatuwezeshaje kushuhudia na kufanya kazi katika maisha ya wengine?`

`4. Somo liliongelea juu ya umuhimu wa Biblia katika ushuhudiaji. Ni kwa nini Biblia ni kitu muhimu sana katika imani na ushuhudiaji wetu? Tunawezaje kukwepa mitego ya wale ambao, japokuwa wanadai wanaiamini Biblia, kwa hila, wanahafifisha mamlaka yake na ushuhuda wake?`