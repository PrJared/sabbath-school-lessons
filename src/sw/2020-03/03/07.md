---
title:  Jifunze Zaidi
date:  17/07/2020
---

"Soma Ellen G. White, "The Gospel in Samaria," uk. 103–111, katika The Acts of the Apostles.

Kuna watu wanaotuzunguka ambao wanatafuta mambo ya umilele. Kama Yesu alivyoweka jambo hili wazi, "Mavuno ni mengi, lakini watenda kazi ni wachache" (Mathayo 9:37). Tatizo halikuwa mavuno. Kwa macho yaliyopakwa mafuta ya Mungu, Yesu aliyaona mavuno mengi mahali ambapo wanafunzi waliona upinzani peke yake. Kristo alikuwa na suluhisho gani kwa tatizo? "Basi mwombeni Bwana wa mavuno, apeleke watenda kazi katika mavuno Yake" (Mathayo 9:38). Suluhisho ni kumwomba Mungu akutume katika mavuno Yake.

Kwa nini usiombe ombi hili? "Bwana, niko tayari kushiriki katika upanuzi wa ufalme Wako. Fungua macho yangu ili nione fursa unazonifungulia kila siku. Nifundishe kujua mahitaji ya watu wanaonizunguka. Nisaidie kusema maneno yenye tumaini na yenye kutia moyo na kushuhudia upendo na ukweli Wako kwa wale ninaokutana nao kila siku." Ikiwa utaomba ombi hili, Mungu atatumia maisha yako kutenda mambo ya ajabu."

**Masawali ya Kujadili**

`1. Ikiwa ulishawahi kufanya kazi ya kuwaleta watu kwa Kristo, unajua jambo moja: siyo wakati wote inakuwa kazi rahisi. Ndiyo, ni kweli, Mungu pekee anaweza kubadili mioyo, lakini kwa hekima Yake amechagua kututumia ili tuwe sehemu ya mchakato. Kushughulikia hata roho moja kunachukua muda, juhudi, uvumilivu, na upendo utokao juu. Ni uchaguzi gani waweza kufanya ili kuifia nafsi—jambo ambalo unalihitaji ili kuwa shahidi mwenye ufanisi wa Kristo?`

`2. Ni watu gani unafahamiana nao ambao hawamjui Bwana? Ni jambo gani umelifanya, au unalifanya, au inakupasa ulifanye, kuwashuhudia?`

`3. Mfikirie Sauli wa Tarso. Hapa kuna mtu aliyeonekana kama mtu asiyeweza kuongoka kwa kadiri mtu anavyoweza kufikiria! Lakini, tunajua kilichomtokea. Jambo hili linatuambia nini kuhusu hatari ya kuwahukumu wengine haraka kwa mwonekano wa nje?`

`4. Tukiwa na kumbukumbu ya kisa cha Sauli akilini, tunaifanyaje aya kama Mathayo 7:6: "Msiwape mbwa kilicho kitakatifu, wala msitupe lulu zenu mbele ya nguruwe, wasije wakazikanyaga chini ya miguu yao, wakageuka na kuwararua?"`