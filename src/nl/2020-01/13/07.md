---
title:  Verdere studie
date:   27/03/2020
---

‘De profetieën schetsen de opeenvolging van gebeurtenissen die reiken tot het begin van het oordeel. Dit geldt vooral voor het boek Daniël. Toch moest Daniël op Gods bevel zijn profetieën die betrekking hebben op “het laatste der dagen” verborgen hou- den en verzegelen “tot de eindtijd”. Pas in die tijd zou een boodschap over het oordeel worden verkondigd. Deze boodschap zou gebaseerd zijn op de vervulling van zijn profetieën. Over de eindtijd zegt de profeet Daniël: “Velen zullen onderzoek doen, en de kennis zal vermeerderen.” (Daniël 12:4).

De apostel Paulus heeft de eerste chris- tengemeenten ervoor gewaarschuwd dat ze de wederkomst van Christus niet in zijn dagen hoefden te verwachten. Hij zegt: “Laat niemand u misleiden, op welke wijze ook, want eerst moet de afval komen en de mens der wetteloosheid zich openbaren.” (2 Tessalonicenzen 2:3). Pas na de grote afval en de lange heerschappij van de “mens der wetteloosheid” mochten de christenen de komst van de Heiland verwachten. De “mens der wetteloosheid”, die ook “het geheimenis der wetteloosheid”, “de zoon des verderfs” en “de tegenstander” wordt genoemd, is het pausdom, dat volgens de profetie gedurende 1260 jaar zou heersen. Aan deze periode kwam een eind in 1798. De wederkomst van Christus kon dus niet vóór die tijd plaatsvinden. Paulus bestrijkt met zijn waarschuwing de hele periode van de christelijke bedeling tot het jaar 1798. Pas na die tijd zou de boodschap van Christus’ wederkomst worden verkondigd.’ (Ellen White, De grote strijd, p. 332-333)

**Gespreksvragen**

`Met welke gevaren worden we geconfronteerd als we data willen vastellen voor toekomstige gebeurtenissen in de eindtijd?`

`Wat gebeurt er met het geloof van velen wanneer deze voorspelde gebeurtenissen niet plaatsvinden?`

`Welk belangrijk profetisch principe is te vinden in de woorden van Christus in Johannes 14:29?`

`Hoe helpt dit ons te begrijpen hoe we profetie moeten gebruiken om er geestelijk voordeel van te hebben en om de valkuil te vermijden van het doen van valse voorspellingen of daarin te geloven?`

`Wat kun je zeggen over de tijd waarin we nu leven, met directe communicatie en verbazingwekkende wetenschappelijke vooruitgang die niet altijd voor onze eigen bestwil is?`

`In hoeverre zorgt dat ervoor dat we ons het idee wel kunnen voorstellen dat er een ‘tijd van verdrukking zoals er niet geweest is’ gaat komen?`

`Bespreek uw antwoord op de laatste vragen van maandag over waarom het evangelie, de grote waarheid van de gerechtigheid van Christus, onze enige hoop is om ‘in het boek geschreven’ te staan. Welke hoop zouden we zonder die verzekering hebben?`

`Romeinen 8:18; Hebreeën 2:14-15 Waarom hoeven we niet bang te zijn voor de dood?`
