---
title:  Van stof tot sterren
date:   21/03/2020
---

### Lees voor deze week studie
Daniël 12; Romeinen 8:18,34; Lucas 10:20; Hebreeën 2:14-15; Johannes 14:29; Openbaring 11:3.

> <p>Kerntekst</p>
> ‘De verlichten zullen stralen als het fonkelende hemelgewelf, en degenen die velen tot gerechtigheid hebben gebracht als de sterren, voor eeuwig en altijd.’ Daniël 12:3

Het boek Daniël begint met de invasie van Nebukadnessar in Judea en het wegvoeren van mensen in ballingschap naar Babylon. Daniël eindigt met Michaël die opstaat om Gods volk te bevrijden uit het Babylon van de tijd van het einde. Door het hele boek Daniël heen wordt getoond dat God uiteindelijk alles zo laat uitwerken dat het ten gunste van zijn volk is. 

We hebben ook gezien dat Daniël en zijn metgezellen trouw blijven aan God en blijk geven van een ongeëvenaarde wijsheid te midden van de beproevingen en uitdagingen van de ballingschap. Zo zullen de mensen in de tijd van het einde ook trouw blijven wanneer ze worden geconfronteerd met verdrukking, vooral tijdens ‘een tijd van verdrukking, zoals er niet geweest is sinds er volken bestaan.’ (Daniël 12:1) Zij zullen net als Daniël en zijn vrienden in Babylon wijsheid en inzicht tonen. Ze zullen niet alleen blijk geven van wijsheid als een persoonlijke deugd, maar zullen op grond daarvan ook toegewijd zijn om anderen tot die gerechtigheid te leiden. Sommige zullen sterven of ter dood worden gebracht en dus tot stof worden, maar zij zullen worden opgewekt om de eeuwigheid in te gaan. De Bijbeltekst zegt: ‘Velen van hen die slapen in de aarde, in het stof, zullen ontwaken, sommigen om eeuwig te leven.’ (Daniël 12:2)

_Op sabbat 28 maart bespreken we met elkaar deze les._
