---
title:  Michaël, De grote vorst
date:   22/03/2020
---

`Lees Daniël 12:1; Romeinen 8:34; Hebreeën 7:25. Wie verandert de loop van de ge- schiedenis aan het einde der tijden? Hoe helpen de teksten uit het Nieuwe Testament ons te begrijpen wat Daniël bedoelt?`

Elk hoofdstuk van Daniël is tot nu toe begonnen met het noemen van de heerser van een heidense natie. Daniël 12 begint ook met een heerser, maar in tegenstelling tot elk ander hoofdstuk is de heerser een goddelijke vorst die opstaat om Gods volk te bevrijden uit de handen van hun vijanden.

Zoals we hebben gezien in onze studie van Daniël 10, is Michaël hetzelfde machtige hemelse wezen dat aan Daniël verschijnt bij de rivier de Tigris. Daar komt Hij naar voren als de hemelse vertegenwoordiger van Gods volk. Hij verschijnt ook elders in Daniël als iemand die eruitziet als een mens, als de vorst van het leger en als de gezalfde. (Daniël 7, 8 en 9) De naam Michaël betekent ‘wie is als God’ en kan niemand anders zijn dan Jezus zelf.

Het is belangrijk te zien op welk moment Michaël tussenbeide komt. Volgens Daniël 12:1 gebeurt dat ‘in die tijd’ (Daniël 12:1). Deze uitdrukking verwijst naar de tijd die zojuist is genoemd in Daniël 11:40-45. Dit is de tijdsperiode die zich uitstrekt van de val van het pausdom in 1798 tot de opstanding ‘in die tijd’.

Twee belangrijke aspecten van het werk van Michaël kunnen worden afgeleid uit het werkwoord ‘opstaan’ dat in Daniël 12:1 wordt gebruikt om zijn daden mee te beschrijven. Het werkwoord ‘opstaan’ roept het beeld op van de opkomst van koningen die veroveren en gaan heersen. Het werkwoord heeft vooral ook een militaire betekenis. Het toont aan dat Michaël optreedt als een militaire leider die zijn mensen beschermt en hen op een speciale manier leidt in de laatste fase van de grote strijd.

Ten tweede staat het werkwoord ‘opstaan’ ook in verband met een oordeel. Michaël ‘staat op’ om op te treden als iemand die pleit in de hemelse rechtszitting. Hij komt als iemand die lijkt op een mens voor de oude wijze, om Gods volk te vertegenwoordigen tijdens het onderzoekend oordeel (Daniël 7:9-14). Het opstaan van Michaël roept dus de militaire en gerechtelijke aspecten van zijn werk op. Hij is met andere woorden bekleed met de macht om Gods vijanden te verslaan en om Gods volk in de hemelse rechtszitting te vertegenwoordigen.

`Denk aan wat het betekent om te weten dat Michaël zelfs nu voor mij aan het werk is. Welke hoop zou jou, een zondaar, dat moeten geven?`

`Romeinen 8:34 Wat doet Christus voor ons?`
