---
title:  De vierde man
date:   22/01/2020
---

`Lees Daniël 3:19-27. Wat gebeurt er? Wie is die andere persoon in het vuur?`

Nadat hij de getrouwe Hebreeërs in het vuur heeft gegooid, is Nebukadnessar verbaasd de aanwezigheid van een vierde persoon in de oven te zien. Voor zover hij daartoe in staat is, identificeert de koning de vierde figuur als ‘een godenzoon’.

De koning kan op dat moment niet veel meer zeggen, maar wij weten wel wie die vierde persoon is. Hij verschijnt aan Abraham voor de vernietiging van Sodom en Gomorra, worstelt met Jacob bij de beek de Jabbok, en openbaart zichzelf aan Mozes in een brandende struik. Het is Jezus Christus in een menswording voordat Hij als mens op aarde leeft. Hij komt om te laten zien dat God naast de mens staat in hun problemen.

Ellen White zegt: ‘Maar de Here had de zijnen niet vergeten. Toen zijn getuigen in de vuuroven waren geworpen, openbaarde de Heiland Zich persoonlijk aan hen, en samen wandelden ze in het midden van het vuur. In tegenwoordigheid van de Heer van hitte en kou verloren de vlammen hun kracht om te verteren.’

Zoals God in Jesaja zegt: ‘Moet je door het water gaan – Ik ben bij je; of door rivieren – je wordt niet meegesleurd. Moet je door het vuur gaan – het zal je niet verteren, de vlammen zullen je niet verschroeien.’

Hoewel we weg zijn van verhalen zoals deze, doen ze wel de vraag rijzen over anderen die niet op wonderbaarlijke wijze zijn verlost van vervolging vanwege hun geloof. Die mannen weten ongetwijfeld wat er met Jesaja en Zacharia is gebeurd. Zij zijn door goddeloze koningen ter dood gebracht. Door de hele heilige geschiedenis heen, tot op de dag van vandaag, hebben trouwe christenen verschrikkelijk lijden doorstaan. Dat eindigde voor hen niet in een wonderbaarlijke bevrijding, maar in een pijnlijke dood. Althans zo is het in het hier en nu. Hier is sprake van één geval waarin de gelovigen op een miraculeuze wijze worden bevrijd. We weten dat dergelijke dingen meestal niet gebeuren.

`Aan welke wonderbaarlijke bevrijding zullen al Gods trouwe mensen anderzijds deel hebben, ongeacht hun lot hier op aarde?`