---
title:  Verdere studie
date:   24/01/2020
---

‘De lessen die geleerd kunnen worden uit de ervaring van de Hebreeuwse jongelingen in de vlakte van Dura zijn van groot belang. In onze dagen zullen veel van Gods dienstknechten vernedering en smaad moeten ondergaan van hen die, bezield met de geest van satan, vol nijd en godsdienstige dweepzucht tegen hen zijn, hoewel Gods knechten onschuldig zijn. Vooral zal de haat van de mensen gericht zijn tegen hen die de sabbat van het vierde gebod heiligen; en ten slotte zal een wereldwijd gebod hen des doods schuldig verklaren.

De tijd van benauwdheid voor Gods volk zal een geloof eisen dat onwankelbaar is. Zijn kinderen moeten duidelijk maken, dat alleen Hij recht heeft op hun aanbidding, en dat geen enkele overweging, zelfs niet het verlies van het leven, hen ertoe kan brengen in het minst toe te geven aan valse aanbidding. Voor hen die getrouw zijn, zullen de geboden van zondige, sterfelijke mensen in het niet verzinken naast het woord van de eeuwige God. De waarheid zal gehoorzaamd worden, al heeft dit gevangenis, verbanning of dood ten gevolge.’

**Gespreksvragen**

`Lees 1 Petrus 1:3-9. Waarom redt God sommigen wel en anderen niet van lijden? Of is het antwoord op vragen zoals deze iets wat we nu gewoon nog niet krijgen? Waarom moeten we in die gevallen, waarin er geen wonderbaarlijke verlossing plaatsvindt, op Gods goedheid vertrouwen ondanks dergelijke teleurstellingen?`

`Welke lessen hadden we desalniettemin kunnen leren als deze gebeurtenissen waren geëindigd met de dood van die Hebreeuwse mannen in de brandende oven?`

`Laten we even stilstaan bij hoe wij de gebeurtenissen van de laatste dagen van deze wereld begrijpen. Wat zal het uiterlijke teken zijn waardoor de vraag wie we aanbidden, centraal komt te staan? Wat zou dit ons nu moeten vertellen over hoe belangrijk de sabbat echt is?`

`Lees Lucas 16:10. Hoe helpen de woorden van Christus ons om te begrijpen wat het betekent echt vanuit geloof te leven?`

`Lees opnieuw wat Nebukadnessar zegt in Daniël 3:15: ‘welke god zal jullie dan uit mijn handen kunnen redden?’ Hoe zou je die vraag beantwoorden?`