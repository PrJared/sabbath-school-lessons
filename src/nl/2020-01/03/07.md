---
title:  Verdere studie
date:   17/01/2020
---

Het is leerzaam om op te merken dat het beeld van Daniël 2 is gemaakt van goud en zilver. Dat zijn metalen die zijn verbonden met economische macht. Het beeld is ook gemaakt van brons en ijzer en dat werd juist gebruikt voor gereedschappen en wapens. Ten slotte is er sprake van aardewerk en dat werd in de oudheid gebruikt voor literaire en huishoudelijke doeleinden. Op die manier biedt het beeld een levendige weergave van de mens en zijn prestaties. De verschillende delen van het beeld brengen de opeenvolging van wereldrijken over en ook het uiteindelijke gebrek aan eenheid dat zal heersen in de laatste dagen van de menselijke geschiedenis. De steen wordt echter duidelijk beschreven als iets waaraan geen ‘mensenhand te pas kwam’.18 Dat is een krachtige herinnering aan het bovennatuurlijke einde van deze tijdelijke wereld en ook aan alle menselijke prestaties.

Voor ‘het menselijke oog dat geen hulp krijgt, kan het er op lijken dat de menselijke geschiedenis een chaotisch samenspel van krachten en tegenkrachten is ... Daniël verzekert ons dat God achter dit alles staat, erop toeziet en zich ermee bemoeit om dat te bereiken waarvan Hij weet dat dit het beste is.’19

**Gespreksvragen**

`Het is goed te weten dat God te midden van alle chaos en lijden van deze wereld uiteindelijk de controle heeft en alles tot een glorieus einde zal brengen. Wat is tot dat moment onze rol in het streven om al het goede te doen dat we kunnen doen en om het leed te verlichten dat er in deze gevallen wereld is?`

`Hoe verklaren we dat Daniël en de ballingen zo nauw samenwerken met en ogenschijnlijk zo loyaal zijn aan een heidense leider die het volk van Daniël zoveel schade heeft berokkend?`

`We zagen al dat sommigen betogen, dat de steen die zonder handen wordt losgemaakt, verwijst naar de verspreiding van het evangelie in de wereld. Om een aantal redenen kan dat niet juist zijn. Dat geldt bijvoorbeeld voor wat Daniël 2:35 zegt, namelijk dat de steen de vorige rijken zal verpletteren en dat ‘de wind het mee voerde, totdat er geen spoor meer van te vinden was’. Dat gebeurde niet na het kruis. Bovendien laten sommige pogingen, om het koninkrijk met de kerk te identificeren na, op te merken dat het stenen koninkrijk alle andere vormen van menselijke heerschappij vervangt. Het is een koninkrijk dat de hele wereld omvat. Daarom kan alleen de tweede komst van Jezus het proces op gang brengen dat wordt afgebeeld door het hoogtepunt van deze profetische droom. Waarom is de tweede komst van Jezus de enige zinnige uitleg van wat de steen aan het einde der tijden doet?`