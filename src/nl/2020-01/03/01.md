---
title:  Van mysterie tot Openbaring
date:   11/01/2020
---

### Lezen
Daniël 2; Handelingen 17:28; Psalm 138, Johannes 15:5; Deuteronomium 32:4; 1 Petrus 2:4.

> <p>Kerntekst</p>
> ‘Hij zei: “Geprezen zij de naam van God, van eeuwigheid tot eeuwigheid”.’ Daniël 2:20.

In de wateren rond Groenland vind je ijsbergen in alle soorten en maten. In de nacht bewegen de kleine ijsschotsen zich soms in de ene richting terwijl hun grote tegenhangers in een andere richting stromen. Wat er gebeurt, is dat de wind aan de oppervlakte de kleintjes voortdrijft, terwijl die enorme ijsmassa’s worden meegevoerd door diepe oceaanstromingen. Wanneer we nadenken over de opkomst en de ondergang van naties door de geschiedenis heen, dan is dat vergelijkbaar met die winden aan de oppervlakte en die diepe oceaanstromingen. De wind staat dan voor alles wat veranderlijk en onvoorspelbaar is en lijkt daarmee op de menselijke wil.

Tegelijk met deze windvlagen en stormen is er een andere kracht werkzaam en die is nog krachtiger en goed te vergelijken met die oceaanstromingen. Dat is de zekere beweging van Gods wijze en soevereine doeleinden. Zoals Ellen White zei: ‘Evenals de sterren in de vaste baan van hun aangewezen weg, kennen ook Gods plannen geen haast en geen uitstel.’1 De opkomst en ondergang van naties, ideologieën en politieke partijen lijkt alleen te gebeuren op grond van een menselijke bevlieging. Daniël 2 laat zien dat het in werkelijkheid de God van de hemel is die de geschiedenis van de mens naar een grootse finale leidt.