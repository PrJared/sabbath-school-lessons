---
title:  Van noord en zuid naar het sieraadland
date:   14/03/2020
---

### Lees voor deze week Studie
Daniël 11; Daniël 8:3-9, 20-23; Jesaja 46:8-10; Matteüs 27:33-50.

> <p>Kerntekst</p>
> ‘Ook sommige van de verlichten komen ten val; mogen zij worden gelouterd, gereinigd en gezuiverd tot aan de eindtijd, want de vastgestelde tijd is nog niet aangebroken.’ Daniël 11:35

Er moeten direct aan het begin van dit uitdagende hoofdstuk een paar punten duidelijk worden gemaakt. In de eerste plaats moeten we bedenken dat Daniël 11 in het algemeen parallel loopt aan voorgaande profetische lijnen in Daniël. Net als in de hoofdstukken 2, 7, 8 en 9, begint de profetische boodschap in de dagen van de profeet en loopt door tot het einde der tijden. Ten tweede komt er een opeenvolging van wereldmachten op en dat zijn machten die vaak Gods volk onderdrukken. Ten derde eindigt elke profetische lijn op een positieve manier. In Daniël 2 vernietigt de steen het beeld. In Daniël 7 ontvangt iemand die er uitzag als een mens het koningschap. In Daniël 8 en 9 wordt het hemelse heiligdom in ere hersteld door het werk van de Messias.

In hoofdstuk 11 moet je rekening houden met drie belangrijke punten. In de eerste plaats dat het begint met de Perzische koningen, hun lot bespreekt en doorloopt tot de tijd van 12 het einde. Dan valt de koning van het Noorden de heilige berg van God aan. Ten tweede wordt een opeenvolging van veldslagen beschreven tussen de koning van het Noorden en die van het Zuiden en welke invloed die hebben op Gods volk. Ten derde eindigt het op een vreugdevolle manier wanneer de koning van het Noorden zijn ondergang onder ogen moet zien bij de ‘berg van het heilig Sieraad’ (Daniël 11:45). Zo’n positieve conclusie duidt op het einde van het kwaad en op de vestiging van Gods eeuwige koninkrijk.

_Op sabbat 21 maart bespreken we met elkaar deze les._
