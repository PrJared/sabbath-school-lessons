---
title:  Laatste gebeurtenissen
date:   19/03/2020
---

`Lees Daniël 11:40-45. Wat is hier aan de hand?`

De volgende zinsneden helpen ons deze tekst te begrijpen: Eindtijd of tijd van het einde: deze uitdrukking komt alleen voor in Daniël (Daniël 8:17; Daniël 11:35,40; Daniël 12:4,9). Een bestudering van de profetieën van Daniël maakt duidelijk dat de tijd van het einde zich uitstrekt van de val van het pausdom in 1798 tot de opstanding van de doden (Daniël 12:2). Koning van het Noorden: deze naam duidt geografisch eerst de dynastie van de Seleuciden aan, maar verwijst vervolgens naar heidens en uiteindelijk pauselijk Rome. De uitdrukking verwijst niet naar een geografische locatie maar naar de spirituele vijand van Gods volk. Bovendien moeten we ook opmerken dat de koning van het Noorden voor een vervalsing staat van de ware God. Dat wordt in de Bijbel symbolisch geassocieerd met het noorden (Jesaja 14:13). Koning van het Zuiden: deze naam duidt aanvankelijk de dynastie aan van de Ptolemaeën in Egypte, ten zuiden van het heilige land. Naarmate de profetie zich verder ontvouwt, krijgt het een theologische dimensie en wordt het door sommige geleerden geassocieerd met het atheïsme. In een commentaar op de verwijzing naar Egypte in Openbaring 11:8 zegt Ellen White: ‘Dit is atheïsme’ (Ellen White, De grote strijd, p. 255 ). De berg van het heilig Sieraad: in oudtestamentische tijden verwees deze uitdrukking naar Sion, de hoofdstad en het hart van Israël. Dat is geografisch gezien, gelegen in het beloofde land. Na het kruis wordt het volk van God niet langer beschreven langs etnische en geografische lijnen. Daarom moet deze heilige berg een symbolische beschrijving zijn van Gods volk, zoals dat over de hele wereld is verspreid.

Misschien kunnen we deze gebeurtenissen aldus interpreteren:

1. De koning van het Zuiden valt die van het Noorden aan: dat staat voor de tijd van de Franse revolutie waarin werd geprobeerd de religie uit te schakelen en het pausdom te verslaan. Daarin faalde hij.
2. De koning van het Noorden valt de koning van het Zuiden aan en verslaat hem: allerlei religieuze krachten zullen onder leiding van het pausdom en zijn bondgenoten uiteindelijk de krachten van het atheïsme overwinnen en een coalitie vormen met de verslagen vijand.
3. Edom, Moab, en de belangrijkste mensen van Ammon zullen ontkomen: sommigen van hen die niet tot Gods ware volk worden gerekend zullen zich op het laatste moment bij de kudde voegen.
4. De koning van het Noorden bereidt zich voor om de heilige berg aan te vallen maar komt dan tot zijn einde: de machten van het kwaad worden vernietigd en Gods koninkrijk wordt gevestigd.

`Hoe kunnen we troost putten uit het besef dat God en zijn volk uiteindelijk zullen overwinnen?`

`Daniël 11:40-45 Wat is hier aan de hand?`

