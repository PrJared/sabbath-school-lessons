---
title:  De kleine horen
date:   17/02/2020
---

`Lees Daniël 7:7-8, 19-25. Wie is de macht van de kleine horen die direct voortkomt uit, en deel blijft van, het vierde dier?`

Gisteren hebben we geleerd dat het woeste dier met de tien horens, dat de wereld met uiterste wreedheid bestuurde, voor het heidense Rome staat. Nu moeten we overwegen waar de kleine horen voor staat en de macht die hij vertegenwoordigt. Zoals het in het visioen wordt beschreven heeft het vierde dier tien horens, waarvan er drie horens werden uitgerukt om plaats te maken voor een kleine horen. Deze horen heeft ‘ogen als mensen- ogen’ en ‘een mond vol grootspraak’. (Daniël 7:8) Het is duidelijk dat deze kleine horen voortkomt uit datgene wat wordt voorgesteld door het verschrikkelijke dier, het heidense Rome. In zekere zin gaat de kleine horen op dezelfde manier verder als het heidense Rome. Het is gewoon een latere fase van dezelfde macht.

Daniël ziet dat deze andere horen oorlog voert tegen de heiligen. De engel legt aan Daniël uit dat deze horen een koning is, die drie onwettige dingen zal doen: (1) een mond vol grootspraak hebben tegen de Allerhoogste, (2) het vervolgen van de heiligen van de Allerhoogste, (3) hij is van plan hun feesten en wet te veranderen. Als gevolg daarvan worden de heiligen in zijn hand gegeven. Daarna geeft de engel de tijd waarin de kleine horen actief zal zijn: één tijd, een dubbele tijd en een halve tijd. Hier is sprake van profetische taal. Het woord tijd staat dan voor ‘jaar’ en de uitdrukking dubbele tijd staat voor ‘twee 08 jaren’. Bij elkaar staat dit dus voor drieënhalf profetische jaren. Volgens het jaar-dag principe, duidt dat op een periode van 1260 jaar. Gedurende deze tijd zal de kleine horen de aanval inzetten tegen God, de heiligen vervolgen en proberen Gods wet te veranderen.

`Lees 2 Tessalonicenzen 2:1-12. Welke overeenkomsten zijn er tussen de wetteloze mens en de kleine horen? Over welke macht denken we dat dit gaat en waarom? Wat is de enige macht die ontstond uit het heidense Rome, maar daar nog steeds deel van uitmaakt? Welke macht strekt zich uit van de tijd van het heidense Rome tot het einde van de wereld en bestaat dus nog steeds?`
