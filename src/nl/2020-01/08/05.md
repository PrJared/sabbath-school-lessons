---
title:  De komst van de mensenzoon
date:   19/02/2020
---

`Lees Daniël 7:13; Marcus 13:26; Matteüs 8:20; Matteüs 9:6; Lucas 9:26; Lucas 12:8. Wie is de Mensenzoon hier en hoe identificeer je Hem?`

Naarmate het oordeel vordert, komt een zeer belangrijke figuur in beeld: de Mensenzoon. Wie is Hij? Ten eerste verschijnt Hij als een aparte hemelse figuur. Zoals de titel al duidelijk maakt, heeft Hij ook menselijke trekken. Hij is met andere woorden een goddelijke-men- selijke persoon die een actieve rol speelt in het oordeel. Ten tweede, de Mensenzoon dus die op de wolken van de hemel komt, is een algemeen beeld van de wederkomst in het Nieuwe Testament. In Daniël 7:13 wordt niet gezegd dat de Mensenzoon uit de hemel komt en naar de aarde gaat. Het wordt zo beschreven dat Hij zich ‘horizontaal’ beweegt van de ene plaats in de hemel naar de andere om te verschijnen vóór de oude wijze. Ten derde doet de beschrijving van de Mensenzoon, die komt op de wolken van de hemel, vermoeden dat er sprake zal zijn van een zichtbare manifestatie van de Heer. Deze beelden doen echter ook denken aan de hogepriester die, omhuld door een wolk van wierook, het Allerheiligste binnengaat op Grote Verzoendag om het in ere herstellen van het heiligdom uit te voeren.

De Mensenzoon is ook een koninklijk figuur. Hij ontvangt ‘macht, eer en het koningschap, en alle volken en naties, welke taal zij ook spraken, dienden hem’. (Daniël 7:14) Het werkwoord ‘dienen’ kan ook worden vertaald met ‘aanbidding’. Het komt negen keer voor in de hoofdstukken 1-7. (Daniël 3:12-28; Daniël 6:16,20; Daniël 7:14,27) Het brengt het idee over van het geven van eer aan een godheid. Het gevolg van de poging om de wet van God te veranderen, dat is het religieuze systeem waar de kleine horen voor staat, bederft de aanbidding van God. Het oordeel dat hier wordt beschreven, laat zien dat de ware aanbidding uiteindelijk wordt hersteld. Het aanbiddingssysteem dat door de pauselijke macht is ingesteld, plaatst een in zonde gevallen mens als bemiddelaar tussen God en de mens. Daarnaast zijn er nog andere elementen veranderd. Daniël laat zien dat de enige middelaar die in staat is om namens de mens voor God te staan, de Mensenzoon is. Zoals de Bijbel zegt: ‘Want er is maar één God, en maar één bemiddelaar tussen God en mensen, de mens Christus Jezus.’ (1 Timoteüs 2:5-6)

`Waarom is het op grond van alles wat we in de Bijbel hebben gelezen over het leven en het karakter van Jezus zo geruststellend om te weten dat Hij zo centraal staat in het hier beschreven oordeel? `
