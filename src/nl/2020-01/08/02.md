---
title:  Vier Dieren
date:   16/02/2020
---

`Lees Daniël 7. Wat is de essentie van wat aan Daniël wordt getoond, en waarover gaat het visioen?`

Elke dier dat aan Daniël wordt getoond komt overeen met een deel van het beeld dat God aan Nebukadnessar heeft laten zien. Er worden nu echter meer details van elk rijk gegeven. Het is interessant op te merken dat de dierlijke wezens, die voor heidense naties staan, allemaal onreine beesten zijn. Alle dieren, behalve het vierde, beschrijft Daniël als een dier dat lijkt op bekende wezens. De dieren zijn dus geen willekeurige symbolen. Ieder dier laat enige kenmerken zien of wijst op een bepaald aspect van het koninkrijk dat het vertegenwoordigt.

Leeuw: Een leeuw geeft Babylon op een passende manier weer. Gevleugelde leeuwen versierden de paleismuren en andere vormen van Babylonische kunst. De vleugels van de leeuw in het visioen worden uiteindelijk uitgerukt en hij wordt overeind gezet alsof hij een mens is en hij krijgt ook het hart van een mens. Dit proces staat voor de decadentie van het Babylonische rijk onder zijn latere koningen.

Beer: De beer staat symbool voor het Medo-Perzische rijk. Het feit dat het zich half opricht, duidt op de superioriteit van de Perzen over de Meden. De drie ribben tussen de tanden staan voor de drie belangrijkste veroveringen van het Medo-Perzische rijk: Lydië, Babylon en Egypte.

Panter: De snelle panter staat voor het Griekse rijk, opgericht door Alexander de Grote. De vier vleugels maken dit beest nog sneller en dat geeft op een toepasselijke manier Alexander de Grote weer. In een paar jaar bracht hij de hele toenmaals bekende wereld onder zijn heerschappij.

Het angstaanjagende en afschrikwekkende dier: terwijl de vorige eenheden lijken op de genoemde dieren, is dit dier een op zichzelf staand dier. Dat wil zeggen, van de eerste drie wordt gezegd ‘hij leek op’ een leeuw, of op een beer, maar dit dier lijkt nergens op. Dit beest met meerdere horens lijkt ook veel wreder en roofzuchtiger dan de vorige. Het geeft op passende wijze het heidense Rome weer, dat de wereld met een ijzeren vuist heeft overwonnen, bestuurd en onderdrukt.

`Al die duizenden jaren van menselijke geschiedenis zijn gekomen en gegaan, precies zoals voorspeld. Hoeveel troost put je uit de wetenschap dat God regeert boven het oproer, de onrust en soms de totale chaos? Wat leert dit ons over de betrouwbaarheid van de Schrift?`
