---
title:  De oorlog op aarde
date:   18/02/2020
---

Na het visioen van de vier dieren en de activiteiten van de kleine horen, ziet de profeet een oordeelsscène in de hemel. (Daniël 7:9-10; Daniël 7:13-14;) Terwijl het hof bijeenkomt, worden er tronen opgesteld en neemt de oude wijze plaats. Het hemelse tafereel laat zien dat de oude wijze door duizenden, ja tienduizenden hemelse wezens, wordt gediend, dat het hof plaatsneemt en dat de boeken worden geopend.

Het is belangrijk op te merken dat dit oordeel plaatsvindt na de periode van 1260 jaar activiteit van de kleine horen (538-1798 na Christus; zie het dagdeel van vrijdag). Het gaat vooraf aan de vestiging van Gods laatste koninkrijk. In feite verschijnt de volgende reeks tot drie keer toe in het visioen:

Fase van de kleine horen (538-1798) Hemels oordeel Gods eeuwige koninkrijk.

`Lees Daniël 7:13-14, 21-22, 26-27. Hoe profiteert Gods volk van het oordeel?`

Het Oude Testament beschrijft verschillende oordeelsmomenten die plaatsvinden vanuit de ontmoetingstent en de tempel. Het oordeel waarnaar hier wordt verwezen is anders. Dit is een kosmisch oordeel dat niet alleen de kleine horen treft, maar ook de heiligen van de Allerhoogste. Zij ontvangen uiteindelijk het koninkrijk.

Daniël 7 beschrijft het oordeel niet en geeft geen details over het begin en het einde daarvan. Tussen de regels door wordt wel gezegd dat het oordeel wordt uitgevoerd in de nasleep van de aanval van de kleine horen op God en zijn volk. De bedoeling is hier om het begin van een oordeel van kosmische proporties te benadrukken. Daniël 8 en 9 (zie de studies van de volgende weken) geven ons inzicht over de tijd van het begin van het oordeel en het feit dat dit oordeel betrekking heeft op het in ere herstellen van het hemelse heiligdom op de hemelse Grote Verzoendag. De les hier is dat er hier duidelijk sprake is van een oordeel in de hemel voor de wederkomst en dat Gods volk van dit oordeel zal profiteren. (Daniël 7:22;)

`Waarom is het zo belangrijk te begrijpen wat Jezus voor ons heeft gedaan aan het kruis? Op grond waarvan kunnen wij zekerheid hebben op de dag van het oordeel? Welke hoop hebben we zonder het kruis? Kunnen we dan wel hoop hebben? (Romeinen 8:1;)`
