---
title:  Verdere studie
date:   21/02/2020
---

Een vluchtige blik op de geschiedenis laat zien dat het Romeinse Rijk ineenstortte door aan- vallen van barbaren uit het noorden. Daarna wierp de bisschop van Rome zich op als de enige macht in Rome vanaf 538 na Christus. In dit proces nam hij verschillende institutionele en politieke functies van de Romeinse keizer over. Hieruit kwam het pausdom voort en die kwam zo in het bezit van zowel wereldlijke als religieuze macht totdat hij werd afgezet door Napoleon in 1798. Dit maakte geen einde aan Rome, maar alleen aan die fase van vervolging. De paus beweerde niet alleen de plaatsvervanger van Christus te zijn, maar introduceerde ook diverse leerstellingen en gebruiken die niet zijn ontleend aan de Bijbel. Het vagevuur, boetedoening, de biecht en de verandering van het sabbatsgebod in zondagsviering behoren tot de vele andere wijzigingen van de ‘feesten en de wet’ die door het pausdom zijn geïntroduceerd.

‘De mens kan in eigen kracht nooit aan de aanvallen van de vijand weerstand bieden. Hij staat in klederen, door zonde bevlekt, voor God, terwijl hij zijn schuld belijdt. Maar Jezus pleit als onze Voorspraak met succes voor allen die in berouw en geloof de zorg voor hun zielen aan Hem hebben toevertrouwd. Hij bepleit hun zaak en door de machtige argumenten van Golgota wordt de aanklager het zwijgen opgelegd. Zijn volmaakte ge- hoorzaamheid aan Gods wet heeft Hem alle macht gegeven in de hemel en op de aarde, en Hij vraagt van zijn Vader barmhartigheid en verzoening voor de schuldige mens. Tot de aanklager van zijn volk zegt Hij: “De Here bestraffe u, satan. Dezen zijn gekocht met mijn bloed, als brandhout uit het vuur gerukt”. En tot hen, die in geloof op Hem zien, spreekt Hij: “Zie, Ik neem uw ongerechtigheid van u weg, Ik trek u feestklederen aan”.’ (Ellen White, Profeten en koningen, p. 358)

**Gespreksvragen**

`Kijk nog eens naar alle kenmerken van de macht van de kleine horen die voortkomt uit, en deel blijft van Rome, het vierde beest. Welke macht ontstond vele eeuwen geleden al uit het heidense Rome dat Gods volk heeft vervolgd en dat vandaag nog bestaat? Waarom zou deze duidelijke identificatie ons beschermen tegen speculatie over zijn identiteit, zoals het idee dat de kleine horen verwijst naar een heidense Griekse koning die meer dan anderhalve eeuw voor de eerste komst van Jezus uit de geschiedenis is verdwenen? Hoe moeten deze duidelijke herkenningstekens ons ook beschermen tegen het geloof dat de kleine horen een toekomstige macht is die nog moet opkomen?`
