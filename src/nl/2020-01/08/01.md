---
title:  Een stormachtige zee en hemelse wolken
date:   15/02/2020
---

### Lees voor deze week Studie
Daniël 7; 2 Tessalonicenzen 2:1-12; Romeinen 8:1; Marcus 13:26; Lucas 9:26; 12:8; 1 Timoteüs 2:5-6.

> <p>Kerntekst</p>
> ‘Het koningschap, de heerschappij en de grootheid van alle konink- rijken onder de hemel zullen gegeven worden aan het volk van de heiligen van de hoogste God. Zijn koningschap is een eeuwig koningschap en alle machten zullen hem dienen en gehoorzamen.’ Daniël 7:27

Het onderwerp voor deze week is het visioen van Daniël 7 en dat loopt parallel aan de droom in Daniël 2. Daniël 7 gaat dieper in op wat in Daniël 2 werd geopenbaard. Ten eerste vindt het visioen plaats in de nacht en laat het de zee zien die in beroering wordt gebracht door vier winden van de hemel. Duisternis en water doen je in eerste instantie denken aan de schepping. Hier lijkt het erop dat er op de een of andere manier iets mis is met de schepping of dat er een aanval op wordt gedaan. Ten tweede zijn de dieren in het visioen onrein en hybride en dat staat voor een schending van de geschapen orde. Ten derde worden de dieren zo afgebeeld dat ze macht uitoefenen. Het lijkt er dus op dat de heerschappij die God aan Adam gaf in de tuin, is overgenomen door deze machten. Ten vierde wordt de heerschappij van God bij de komst van de Zoon des mensen weer hersteld aan hen aan wie deze toebehoort. Wat Adam verloor in de tuin, herstelt de Zoon des mensen in het hemelse oordeel.

De bovenstaande beschrijving geeft een panoramisch overzicht van de Bijbelse beelden die de achtergrond vormen van dit visioen met buitengewoon veel symboliek. Gelukkig wordt een aantal belangrijke details van dit visioen door de engel verklaard. Daardoor kunnen we de belang- rijkste contouren begrijpen van deze verbazingwekkende profetie

_Op sabbat 22 februari bespreken we met elkaar deze les._
