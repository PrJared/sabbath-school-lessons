---
title:  Het gebed van Daniël
date:   11/02/2020
---

‘Maar als jullie bidden, trek je dan in je huis terug, sluit de deur en bid tot je Vader, die in het verborgene is. En jullie Vader, die in het verborgene ziet, zal je ervoor belonen.’

`Lees Daniël 6:10. Waarom bidt Daniël niet simpelweg in alle rust, zonder dat iemand hem ziet?`

Daniël is een ervaren staatsman, maar hij is bovenal Gods dienaar. Als zodanig is hij het enige lid van het rijksbestuur, dat begrijpt wat er achter het bevel van de koning schuilgaat. Voor Darius is het besluit een kans de eenheid van het koninkrijk te versterken, maar voor de samenzweerders is het een strategie om van Daniël af te komen. 

De echte oorzaak en het ware motief achter dit complot is de kosmische strijd tussen God en de krachten van het kwaad. Op dit moment (539 voor Christus) heeft Daniël de visioenen uit Daniël 7 en 8 al ontvangen (553 en 551 voor Christus). Hij kan dit koninklijk besluit dus zo duiden dat dit geen kwestie is van louter menselijke politiek maar als een voorbeeld van deze kosmische strijd. Denk aan het visioen van ‘iemand die eruitzag als een mens, ’wiens heerschappij een eeuwige heerschappij was die nooit ten einde zou komen’ en de troostende hulp van de engel die hem alles uitlegde. Dat alles heeft hem mogelijk de moed gegeven de crisis het hoofd te bieden. Hij heeft mogelijk ook gedacht aan de ervaring van zijn vrienden, die dapper genoeg waren om het bevel van Nebukadnessar naast zich neer te leggen.

Hij verandert zijn gewoonten niet wat betreft gebed. Hij zet zijn gewoonte voort om drie keer per dag te bidden in de richting van Jeruzalem. Ondanks het verbod om een verzoek te richten tot een godheid of enig ander mens dan tot de koning, neemt Daniël geen voorzorgsmaatregelen. Hij verbergt of verhult zijn gebedsleven niet tijdens die kritische dertig dagen. Hij is een absolute minderheid omdat hij de enige is van tientallen gouverneurs en andere bestuurders, die op ramkoers ligt met het koninklijk besluit. Door zijn openlijke gebedsleven laat hij zien dat zijn trouw aan God eerst komt. Die komt ook voor zijn trouw aan de koning en diens besluit dat niet is te herroepen.

`Lees Handelingen 5:27-32. De vermaning is duidelijk. Waarom moeten we, als we handelen in strijd met een menselijke wet, er altijd zeker van zijn dat wat we doen echt de wil van God is?`

Denk aan mensen die liever stierven voor hun geloof of geloofssysteem. Zij hebben dat niet verraden terwijl wij denken dat dit geloof fout is!

