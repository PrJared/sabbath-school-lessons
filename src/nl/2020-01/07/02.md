---
title:  Jaloerse mensen
date:   09/02/2020
---

Zelfs in de hemel, een volmaakte omgeving, is Lucifer jaloers op Christus. ‘Lucifer was afgunstig en jaloers op Jezus Christus. Toen alle engelen zich voor Jezus bogen om zijn hegemonie, zijn opperste gezag en de rechtmatigheid van zijn heerschappij te erkennen, boog hij samen met hen. Zijn hart was echter vervuld van afgunst en haat.’ Jaloezie is zo’n gevaarlijke gevoel om te koesteren dat de Tien Geboden ook een opdracht tegenbegeerte bevat, naast de geboden over moord en diefstal.

`Lees Daniël 6:1-5; Genesis 37:11; 1 Samuël 18:6-9. Welke rol speelt jaloezie in al deze verhalen?`

Daniëls bestuurlijke capaciteiten maken indruk op de koning maar roepen de jaloezie van de andere rijksbestuurders op. Dus spanden ze samen om van hem af te komen door hem te beschuldigen van corruptie. Hoe goed ze ook zoeken, ze vinden geen fout in de wijze van besturen van Daniël. ‘Zij konden geen grond voor een aanklacht vinden of hem op een misstap betrappen, want hij was betrouwbaar en hij had nooit zijn plicht verzuimd of een misstap begaan.’ Het Aramese woord kan met ‘trouw’ worden vertaald, maar ook met ‘betrouwbaar’, zoals de NBV dat doet.

Daniël heeft nooit een misstap begaan en er is dus niets wat de rijksbestuurders kunnen doen om hem ergens vals van te beschuldigen. Ze zien ook hoe trouw Daniël is aan zijn God en hoe gehoorzaam hij is aan Gods wet. Ze beseffen al snel dat ze, om Daniël in de val te laten lopen, een situatie moeten scheppen waarin Daniël word geconfronteerd met het dilemma van het gehoorzamen van Gods wet of van de wet van het rijk. Op grond van wat de rijksbestuurders hebben meegekregen over Daniël zijn ze er absoluut van overtuigd dat hij onder de juiste omstandigheden de kant van de wet van zijn God zal kiezen boven die van het rijk. Dat is nog eens een getuigenis van Daniëls trouw!

`Met wat voor soort strijd wat betreft jaloezie heb jij te maken gehad en hoe ben je daarmee omgegaan? Waarom is jaloezie zo’n dodelijke en verlammende geestelijke fout?`

