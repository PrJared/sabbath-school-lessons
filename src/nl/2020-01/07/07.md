---
title:  Verdere studie
date:   14/02/2020
---

De bevrijding van Daniël staat in Hebreeën 11. Dit is het hoofdstuk over ‘voorbeeldig geloof’. Daarin staat dat profeten, naast andere prestaties, ‘de muil van leeuwen toeklemden’. Dit is wonderbaarlijk, maar we mogen niet vergeten dat tot deze geloofshelden niet alleen degenen behoren die aan de dood zijn ontsnapt zoals Daniël. Ook zij die moedig hebben geleden en zijn gestorven horen daarbij. Dat wordt ook vermeld in Hebreeën 11. God roept sommigen om te getuigen door te leven en anderen door te sterven. Het verhaal van Daniëls bevrijding betekent niet dat iedereen wordt bevrijd. Dat leren we van de menigte mannen en vrouwen die als martelaren zijn gestorven vanwege hun geloof in Jezus. De wonderbaarlijke bevrijding van Daniël laat echter zien dat God heerst en dat Hij uiteindelijk al zijn kinderen bevrijdt uit de macht van zonde en dood. Dat wordt duidelijk in de volgende hoofdstukken van Daniël.

**Gespreksvragen**

`1. De Fransman Jean-Paul Sartre schreef ooit dat ‘de beste manier om het grote doel van de menselijke realiteit te begrijpen, is te zeggen dat de mens het wezen is wiens doel het is om God te zijn.’ Hoe helpt dit ons om enigszins te begrijpen waarom de koning in die val trapt? Waarom moeten we allemaal, waar we ons ook bevinden in dit leven, voorzichtig zijn met dezelfde gevaarlijke neiging, hoe subtiel die zich ook aan ons voordoet? Wat zijn andere manieren waarop we de wens kunnen hebben ‘als God’ te zijn?`

`2. Welk getuigenis geven wij aan anderen met betrekking tot onze trouw aan God en zijn wet? Denken mensen die jou kennen dat je voor je geloof staat, ook al kost het je je baan, of zelfs je leven?`

`3. Wat zie je in Daniël dat hem tot een persoon doet zijn die God effectief kan gebruiken voor zijn doeleinden? Hoe kun jij met de hulp van de Heer meer van deze zelfde kenmerken ontwikkelen?`

`4. Op welke manieren had Daniël gerechtvaardigd kunnen worden als hij, tegen de achtergrond van het besluit, zijn manier van bidden had veranderd? Of zou dat een gevaarlijk compromis zijn geweest? Zo ja, waarom?`
