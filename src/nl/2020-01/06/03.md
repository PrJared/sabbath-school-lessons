---
title:  Een ongenode gast
date:   03/02/2020
---

`Lees Daniël 5:5-8; Psalm 96:5; Kolossenzen 1:15-17. Wat gebeurt er, en waarom reageert de koning zoals hij doet? Op welke manier vormt dit verhaal een parallel met Daniël 2 en waarom is dat belangrijk?`

Belsassar roept de bezweerders, de Chaldeeën en de waarzeggers om die mysterieuze tekens uit te leggen, net zoals Nebukadnessar dat doet in eerdere crises. Om ervoor te zorgen dat ze hun best doen, belooft de koning hun extravagante onderscheidingen: (1) purperen kleding, een kleur die in oude tijden door koningen wordt gedragen; (2) een ketting van goud, wat een teken was van een hoge sociale status;  en (3) de positie van de derde in rang worden in het koninkrijk. Deze laatste beloning weerspiegelt nauwkeurig de historische omstandigheden van Babylon in die tijd. Belsassar was de tweede heerser omdat hij samen met zijn vader Nabonidus regeerde. Daarom biedt hij de positie van derde in rang aan. Ondanks de verleidelijke beloningen, slagen de wijzen er weer niet in een verklaring te geven. 

Bovenop al zijn zonden probeert de koning de wijsheid te vinden op de verkeerde plaats. De Babylonische deskundigen kunnen de betekenis van het bericht niet vaststellen. We zullen morgen zien dat het dan wel is geschreven in hun eigen taal, het Aramees, maar dat zij de woorden niet begrijpen. Dit zou ons kunnen herinneren aan wat de Heer door Jesaja zegt: ‘De wijsheid van wijzen zal hun dan niet baten, het verstand van verstandigen houdt zich verborgen.'  Nadat hij dit vers heeft geciteerd, zegt de apostel Paulus: 'Waar is de wijze, waar de schriftgeleerde, waar de redenaar van deze wereld? Heeft God de wijsheid van de wereld niet in dwaasheid veranderd? Want zoals God in zijn wijsheid bepaalde, heeft de wereld Hem niet door haar wijsheid gekend, en Hij heeft besloten hen die geloven te redden door de dwaasheid van onze verkondiging.' 

Sommige waarheden zijn te belangrijk om het aan mensen over te laten te proberen zelf de betekenis te achterhalen. Daarom openbaart God in plaats daarvan deze waarheden aan ons. 

`Denk na over deze beloning. Bedenk wat er kort daarna gebeurde en hoe weinig waarde deze beloningen echt hadden. Wat zegt dit ons over hoe vluchtig de dingen van deze wereld zijn, en waarom we bij alles wat we doen het perspectief van de eeuwigheid in het achterhoofd moeten houden?`