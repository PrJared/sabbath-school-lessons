---
title:  Verdere studie
date:   07/02/2020
---

Grote feesten waren gebruikelijk aan de hoven van de wereld in de oudheid. Koningen hielden ervan extravagante en luxe feesten te geven om daarmee hun grootsheid en zelfvertrouwen te tonen. We kennen niet alle details van dit specifieke feest, maar we weten wel dat het plaatsvond op het moment dat het Medo-Perzische leger klaar stond om Babylon aan te vallen. Menselijkerwijs was er geen reden tot bezorgdheid. Babylon had versterkte muren, een voedselvoorraad voor vele jaren en voldoende water, omdat de rivier de Eufraat door het hart van de stad stroomde. Voor koning Belsassar is het dus geen probleem om een feestje te hebben terwijl de vijand de stad heeft omsingeld. Hij geeft opdracht tot een gedenkwaardig feest, dat al snel ontaardt in een orgie. Wat een machtig getuigenis van de overmoed van de mens tegenover de macht van de Heer. God zegt de koning door Daniël dat hij, ondanks de kansen die hij heeft gehad om de waarheid te leren, ‘de God die beschikt over uw levensadem en die al uw doen en laten bepaalt, niet hebt verheerlijkt.’ 

'De geschiedenis der volkeren spreekt ons aan. Aan ieder volk en ieder mens heeft God een plaats gewezen in zijn groot plan. Mensen en volken worden heden getoetst met het paslood in de hand van Hem, die geen vergissingen begaat. Allen bepalen hun eigen bestemming door de keus die ze doen, en God leidt alles om zijn doel in vervulling te doen gaan.'  

**Gespreksvragen**

`1. Bespreek in de groep het antwoord op de vraag van zondag over de manieren waarop de samenleving en de cultuur de waarheid van God ontheiligen. Over welke manieren gaat het hier, en hoe moeten we als kerk en als individuen reageren op die ontheiligingen?` 

`2. Wat leert dit verhaal ons over het feit dat redding niet zozeer gaat over wat we weten, maar over hoe we reageren op wat we weten?` 

`3. Lees Daniël 5:23. Welke belangrijke spirituele beginselen staan er in dit vers? Hoe waarschuwt de tekst ons bijvoorbeeld voor het weerstaan van God? Wat leert de tekst ons over God niet alleen als de Schepper maar ook als de Onderhouder van ons bestaan?` 

`4. Belsassar werd bang zonder te weten wat de woorden betekenen.  Wat zegt dit ons over wat het betekent met een schuldig geweten te leven?`