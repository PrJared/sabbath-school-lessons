---
title:  Van arrogantie tot vernietiging
date:   01/02/2020
---

### Lees voor deze week Studie
Daniël 5; Openbaring 17:4-6; Psalm 96:5; Kolossenzen 1:15-17; Romeinen 1:16-32; Prediker 8:11; Openbaring 14:8. 

> <p>Kerntekst</p>
> ‘Hij verandert tijden en uren, Hij zet koningen af en stelt koningen aan, Hij geeft de wijzen hun wijsheid, en de verstandigen hun kennis.’ Daniël 2:21 

In Daniël 5 geeft het Woord van God ons een krachtig voorbeeld van menselijke overmoed die op een adembenemende en dramatische manier eindigt. Je kunt zeggen dat Nebukadnessar weliswaar lang nodig heeft gehad om zijn les te leren, maar hij heeft die les tenminste geleerd. Met zijn kleinzoon, Belsassar, gebeurt dat niet. Door het tempelgerei te gebruiken voor een paleisorgie onteert Belsassar deze voorwerpen. Een dergelijke daad van ontwijding komt neer op het uitdagen van God. Het is zelfs een aanval op God zelf. Zo vult Belsassar de beker van zijn ongerechtigheden en doet dingen die lijken op die van de kleine hoorn.  Die laatste laat Gods heiligdom op zijn grondvesten schudden. Door de heerschappij weg te nemen van Belsassar, geeft God een voorproefje van hoe Hij zal optreden tegen de vijanden van zijn volk in de allerlaatste dagen van de geschiedenis. De gebeurtenissen die in Daniël 5 worden beschreven, vonden plaats in 539 voor Christus en wel op de avond dat Babylon in handen viel van het Medo-Perzische leger. Hier vindt de overgang plaats van goud naar zilver zoals Daniël 2 dat voorspelde. Eens te meer wordt duidelijk dat God de zaken van de wereld beheerst. 

_Op sabbat 8 februari bespreken we met elkaar deze les._