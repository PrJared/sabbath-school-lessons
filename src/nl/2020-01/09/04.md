---
title:  De aanval op het heiligdom
date:   25/02/2020
---

`Lees Daniël 8:10-12. Welke soort activiteit van de kleine horen wordt hier beschreven?`

In Daniël 8:10 probeert de kleine horen op een geestelijk niveau de inspanningen van de bouwers van Babel te herhalen (Genesis 11:4). De termen ‘hemelmachten’ en ‘sterrenleger’ kunnen verwijzen naar Gods volk in het Oude Testament. Israël wordt beschreven met ‘volk van de Heer’ (Exodus 12:41 Noot van de vertaler: gebruik hier de SV. Die gebruikt ook hetzelfde woord, namelijk ‘heir’). Daniël beschrijft de Godsgetrouwen ook als ‘stralende sterren’ (Daniël 12:3). Dit is natuurlijk geen letterlijke aanval op de hemellichamen. Het is een vervolging van Gods volk en ‘zij hebben hun burgerrecht in de hemel’ (Filippenzen 3:20). Heidense keizers hebben duizenden christenen vermoord. De nadruk ligt nu op de verticale activiteiten van de kleine horen. De uiteindelijke vervulling van deze profetie moet in verband worden gebracht met het pauselijke Rome en zijn vervolging door de eeuwen heen.

Daniël 8:11 heeft het ook over een ‘vorst’. Die beschrijft Daniël elders als ‘een gezalfde vorst’, of als ‘je vorst Michael’ en als ‘Michael de grote vorst’ (Daniël 9:25; 10:21; 12:1). Dat kan naar niemand verwijzen, behalve naar Jezus Christus. Hij is de vorst van het al genoemde ‘leger’ en onze hogepriester in de hemel. Het pausdom en het religieuze systeem dat het vertegenwoor- digt, zorgt voor verwarring wat betreft de priesterlijke rol van Jezus en doet pogingen die te vervangen. In Daniël 8:11 vindt het ‘dagelijks offer’ plaats in verband met het aardse heiligdom. Daarmee worden de verschillende en voortgaande aspecten van de rituele diensten aangeduid met inbegrip van offers en voorbede. Door deze diensten ontvangen zondaars vergiffenis en dat vindt plaats in de ontmoetingstent. Dit aardse systeem staat voor Christus’ dienst als middelaar in het hemelse heiligdom. De profetie voorspelt dat het pausdom de voorspraak van Christus inruilt voor de tussenkomst van priesters. Door middel van een dergelijke namaakaanbidding ontneemt de kleine horen Christus het middelaarswerk en haalt zo symbolisch het heiligdom neer van Christus.

‘Hij overtrad de wet en richtte de waarheid te gronde. Alles wat hij ondernam lukte hem.’ (Daniël 8:12) Jezus zegt dat Hijzelf de waarheid is en verwijst ook naar het Woord van God als de waarheid (Johannes 14:6; 17:17). Het pausdom verbiedt de vertaling van de Bijbel in de volkstaal, brengt de uitleg van de Bijbel onder kerkelijk gezag en stelt tradities en de Bijbel op één lijn als het hoogste gezag in het geloof.

`Wat moet deze studie ons vertellen over hoe kostbaar en belangrijk kennis van de Bijbelse waarheid echt is in tegenstelling tot menselijke tradities ?`
