---
title:  De opkomst van de kleine horen
date:   24/02/2020
---

`Lees Daniël 8:8-12. In welke richtingen beweegt deze kleine horen zich, en waarom is het belangrijk dit te begrijpen?`

Na de beschrijving van de vier horens, die zich verspreiden naar de vier windrichtingen van de hemel, zegt de Bijbelse tekst dat er vanuit één daarvan een kleine horen opkomt. De vraag is hier of deze horen/macht afkomstig is uit één van de vier windstreken of uit één van die vier horens. We zagen gisteren dat die horens staan voor de vier generaals van Alexander. De grammaticale structuur van de tekst in de oorspronkelijke taal duidt erop dat deze horen afkomstig is uit één van de vier windstreken. Aangezien deze macht ontstaat na het Griekse rijk en de vier machten die hieruit voortkomen, neemt men gewoonlijk aan dat deze horen Rome is: eerst in de heidense fase en daarna in de pauselijke. ‘Deze kleine horen staat voor Rome in zowel de heidense als de pauselijke fase. Daniël zag dat Rome eerst in zijn heidense, keizerlijke fase, strijdt tegen het Joodse volk en de vroege christenen en dat gaat in de pauselijke fase door tot in onze tijd en tot in de toekomst.’ (The Seventh-day Adventist Bible Commentary, vol. 4, p. 841)

Volgens de Bijbelse tekst beweegt de kleine horen zich eerst op een horizontale manier en ‘geweldig uitgroeide naar het zuiden, naar het oosten en naar het Sieraadland’ (Daniël 8:9). Deze drie richtingen komen overeen met de drie belangrijkste gebieden die onder de heerschappij van het heidense Rome vielen.

De kleine horen wordt de hoofdrolspeler in het visioen en dan krijgt de verticale uitbreiding van zijn macht gedetailleerde aandacht. Deze kleine horen heeft een grote overeenkomst met die van Daniël 7. Dat blijkt uit de volgende vergelijking:
1. Beide horens stellen in het begin weinig voor (vergelijk Daniël 7:8 met Daniël 8:9).
2. Beide worden later groot (vergelijk Daniël 7:20 met Daniël 8:9).
3. Beide zijn vervolgende machten (vergelijk Daniël 7:21,25 met Daniël 8:10,24;).
4. Beide verheffen zichzelf en zijn godslasterlijk (vergelijk Daniël 7:25 met Daniël 8:24;).
5. Ze richten zich beide op Gods volk (vergelijk Daniël 7:25 met Daniël 8:24;).
6. Beide hebben aspecten in hun activiteit die worden afgebakend door profetische tijd (vergelijk Daniël 7:25 met Daniël 8:13-14; ).
7. Ze reiken beide tot de eindtijd (vergelijk Daniël 7:25 met Daniël 8:17,19; ).
8. Beide worden op een bovennatuurlijke wijze vernietigd (vergelijk Daniël 7:11,26 met Daniël 8:25).

Omdat de kleine horen van Daniël 7 voor het pausdom staat, moet de verticale uitbreiding van de macht van de kleine horen in Daniël 8 dezelfde macht voorstellen. Rome is dus net zoals in Daniël 2 en 7 het laatste grote rijk dat zich manifesteert door de heidense en door de pauselijke fase.
