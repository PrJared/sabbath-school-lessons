---
title:  Het profetische tijdschema
date:   27/02/2020
---

`Lees Daniël 8:13. Welke vraag wordt hier gesteld? Hoe helpt dat ons om het antwoord in het volgende vers te begrijpen? `

Hoe moeten we de profetie van de 2300 avonden en ochtenden inpassen in het tijdschema? We moeten er in de eerste plaats rekening mee houden dat aan Daniël eerst de ram en de geitenbok worden getoond. Dat wordt gevolgd door de acties van de kleine horen en de schade die hij veroorzaakt. Dan volgt er in het visioen een vraag in Daniël 8:13. Deze vraag is vooral bezorgd over wat er zal gebeuren aan het einde van die profetische periode. De vraag gaat niet over hoelang dat allemaal duurt. Bovendien kan een dergelijke periode niet beperkt zijn tot alleen de duur van de acties van de kleine horen, omdat het woord visioen alles omvat van de acties van de ram tot aan die van de kleine horen. Dit moet dus een echte en ook lange tijdsperiode zijn.

Wat is het antwoord op de vraag: ‘Hoe lang zal het duren, wat in het visioen is gezegd?’ De ram staat voor Medo-Perzië, de geitenbok voor Griekenland en de kleine horen en haar acties voor Rome in zijn heidense en pauselijke fase. Het andere hemelse wezen antwoordde zo: ‘Drieëntwintighonderd avonden en ochtenden; daarna zal het heiligdom in ere worden hersteld.’ (Daniël8:14) Zoals al eerder is opgemerkt, is deze periode zo lang omdat ze begint in de tijd van het Medo-Perzische rijk en zich uitstrekt tot na de tijd van het Griekse rijk en ook van het heidense en pauselijke Rome. Dat zijn bij elkaar duizenden jaren. Volgens de historicistische interpretatiemethode (zie les 1) moet deze profetische periode worden berekend op basis van het principe van het dag-jaar principe. Dat betekent dat de 2300 avonden en ochtenden overeenkomen met een tijdspanne van 2300 jaar. Anders zouden de 2300 dagen slechts iets meer zijn dan zes jaar. Dat is een onmogelijk korte tijd voor alle gebeurtenissen uit het visioen. Daarom moet hier het dag-jaar principe gelden.

Daniël 8 biedt ons niet de informatie om ons in staat te stellen het begin van deze tijdsperiode te berekenen. Daarmee bepaal je natuurlijk ook het einde. Dat belangrijke stukje informatie staat in Daniël 9. Dat bespreken we in de studie van volgende week. 

`De 2300 jaar van deze profetie vormen de langste tijdsprofetie in de hele Bijbel. Denk daar eens aan: 2300 jaar! Dat is een lange periode, vooral in vergelijking met hoe lang we nu leven. Hoe kan dit contrast ons helpen geduldig te zijn met God en wat betreft onze eigen verwachtingen wat betreft het tijdschema van de laatste gebeurtenissen?`

