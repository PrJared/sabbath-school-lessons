---
title:  Zendingsbericht
date:  29/02/2020
---

#### Bidden in de badkamer

_Dante Marvin Herrmann, 36_

Het eerste jaar op de adventistische universiteit in Spanje was zwaar. Dante Marvin Herrmann gaf al zijn spaargeld uit aan het jaarlijkse collegegeld van ongeveer 5000 euro. Tussen de colleges door werkte hij om nog 5000 euro te verdienen zodat hij zijn vrouw en twee jonge zoontjes kon onderhouden. Nu stond hem een lange zomer, weg van thuis, te wachten, terwijl hij werkte als colporteur om voor zijn tweede studiejaar te kunnen betalen. Dante vond het niet erg om hard te werken, maar hij had niet zich ingeschreven aan de Sagunto Adventist College om boeken te verkopen. Hij wilde de zomer doorbrengen met het reizen van kerk naar kerk, om te vertellen hoe hij, een met tatoeages bedekte Duitser, een leven vol drugs op de Canarische eilanden achter zich had gelaten om adventist te worden.

Dante moest zijn financiële problemen aan God voorleggen. Hij zocht zijn favoriete plekje op waar hij werkelijk rust kon vinden – de badkamer van het appartement – en deed de deur op slot. Op zijn knieën stortte hij zijn hart uit. ‘Papa, het eerste jaar is voorbij. Ik heb ontzettend goede cijfers gehaald voor mijn vakken en ik weet dat het uw bedoeling is dat ik hier ben’, zei hij. In zijn persoonlijke gebeden spreekt Dante God altijd aan als ‘Papa’. ‘Papa, ik weet dat U beurzen schenkt aan sommige studenten’, bad hij. ‘Helpt u mij alstublieft omdat ik niet wil werken als colporteur waarbij de focus enkel ligt op het verdienen van geld. Ik wil Jezus verkondigen. Ik heb vrijheid nodig om te prediken. Ik heb geen geld meer nu al mijn spaargeld eraan op is gegaan. Papa, help me alstublieft.’

Dante bleef even stil en hij voelde een kalme, kleine stem in hem reageren. ‘Hoeveel heb je nodig?’ ‘Eens even kijken’, zei Dante. ‘Ik moet nog vijf jaar studeren aan de universiteit en het kost 10,000 euro per jaar. Ik heb 50,000 euro nodig.’ ‘Dat is goed, Dante’, zei de stem. ‘Geloof je dat Ik het aan je kan geven?’ ‘U weet dat ik er niet in geloof’, gaf Dante toe. ‘Maar ik ben zo dankbaar dat U me kan helpen óm te geloven en ik dank U nu dat U 50,000 euro aan mij geeft.’ Tien minuten later ontving Dante 50,000 euro. 

Na zijn gebed verliet hij de badkamer en ging hij naar de logeerkamer om te kijken of zijn moeder, die toen bij hen op bezoek was, nog iets nodig had. ‘Hoi’, zei hij terwijl hij de kamer inliep. ‘Je weet dat ik van je hou.’ Bewegingsloos zat zijn moeder op het bed, haar gezicht zo wit als een doek. Ze hield haar telefoon in haar ene hand. ‘Wat is er gebeurd?’ vroeg Dante, gealarmeerd. ‘Er iets wonderlijks gebeurd’, zei ze. ‘Wat dan?’ vroeg hij. ‘Je weet toch dat mijn huis in Duitsland nu al tien jaar lang te koop staat?’, vroeg ze. ‘Via Whatsapp heb ik net bericht gekregen van een man die het huis wil kopen en hij biedt 50,000 euro meer dan de vraagprijs.’ Dante wist niet wat hij moest doen. Hij dacht niet dat het goed zou zijn om zomaar te verkondigen: ‘Dat is mijn geld. Ik heb erom gebeden.’ ‘Wacht’, zei hij hardop. ‘Wacht heel even. Ik moet naar de wc!’ 

Nadat hij de deur op slot had gedaan, knielde hij op de grond. ‘Papa, als ik U om 100,000 euro had gevraagd, zou U dat dan aan mij hebben gegeven’, zei hij. ‘Dante’, antwoordde de stem. ‘Je vroeg om 50,000 euro en Ik heb je dat bedrag gegeven.’ ‘Dat is zo, maar als ik om 100,000 euro had gevraagd, zou U het me dan dat bedrag hebben gegeven?’ ‘Ja, Ik zou je 100,000 euro hebben geschonken. Maar je vroeg om 50,000 en daarom heb Ik 50,000 gegeven.’ ‘Kan ik nog van gedachten veranderen?’ ‘Nee, dat is niet mogelijk’, zei de stem. ‘Je moet leren om groter te denken. Je denkt heel beperkt. Jouw gedachten gaan niet verder dan het moment zelf, maar Ik wil je zoveel meer geven. Ik wil dat je in Mij gelooft. Ik zou zo graag willen dat je gelooft dat Ik je zal geven wat je nodig hebt.’ ‘Dat zal ik doen’, zei Dante. ‘Maar wie zal het aan mijn moeder laten weten dat ze dit geld moet geven?’ ‘Geloof je dat Ik daartoe in staat ben?’ ‘Ja, ik geloof! Ik geloof!’ riep Dante uit. Hij ging terug naar de logeerkamer waar zijn moeder nog steeds op het bed zat. ‘Weet je Dante?’, zei ze terwijl hij de kamer inkwam. ‘Ik denk dat het goed zou zijn als ik het extra geld aan jou geef zodat jij je opleiding kan betalen.’ 

Dante, nu 36 jaar oud en bijna aan het einde van zijn tweede studiejaar, gelooft dat God degenen leidt die in gehoorzaamheid en geloof wandelen. ‘Toen God mijn gebed verhoorde, realiseerde ik me dat wandelen met God wandelen met geloof betekent’, zei Dante. ‘God laat je niet altijd precies weten wat er gaat gebeuren. Hij vraagt je alleen om op Hem te vertrouwen.’

In dit kwartaal zal een deel van de dertiende sabbatopbrengst gebruikt worden om de campus van de Sagunto Adventist College uit te breiden met een nieuw studiegebouw, waardoor meer studenten zoals Dante kunnen bestuderen wat het betekent om God te dienen. 
