---
title:  Een beroep doen op genade
date:   02/03/2020
---

`Lees Daniël 9:3-19. Waarop baseert Daniël zijn pleidooi om genade? `

We moeten enkele punten in dit gebed in het bijzonder opmerken: 

Ten eerste vraagt Daniël in zijn gebed nergens om enige vorm van verklaring voor de rampen waardoor het Joodse volk wordt getroffen. Hij kent de reden. Het grootste deel van het gebed bestaat er juist uit dat Daniël zelf ingaat op de reden: ‘We hebben niet geluisterd naar de HEER, onze God. We hebben de lessen die hij ons door zijn dienaren, de profeten, heeft laten leren in de wind geslagen.’ (Daniël 9:10) De laatste keer dat Daniël behoefte had om iets te begrijpen was aan het eind van Daniël 8. Daar zegt dat hij het visioen van de 2300 avonden en ochtenden niet begrijpt (Daniël 8:27).

Ten tweede doet hij in dit gebed een beroep op Gods genade en op zijn bereidheid het volk te vergeven, ook al hebben zij gezondigd en het boze gedaan. In zekere zin is dit een krachtige weerspiegeling van het evangelie, van zondige mensen die zich niet kunnen beroepen op hun eigen verdiensten. Toch zoeken zij de genade en de vergiffenis die ze niet verdienen. Is dit geen beeld van waar iedereen als individu staat voor God?

`Lees Daniël 9:18-19. Welke andere reden geeft Daniël de Heer om zijn gebed te be- antwoorden?`

Nog een ander aspect van het gebed van Daniël verdient vermelding: hij beroept zich op de eer van Gods naam. Het motief om dit gebed uit te spreken is niet voor het persoonlijke gemak van Daniël of dat van zijn volk, maar het gaat om Gods eigen belang (Daniël 9:17-19). Het verzoek moet met andere woorden worden ingewilligd omdat daardoor Gods naam wordt geëerd.

`Lees 2 Koningen 19:15-19; Matteüs 5:16. Op welke manieren lijkt het gebed van Hizkia op dat van Daniël? Hoe kunnen ook wij God verheerlijken?`

`Daniël 9:3-19 Waarop baseert Daniël zijn pleidooi om genade?`
