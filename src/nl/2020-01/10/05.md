---
title:  Het werk van de messias
date:   04/03/2020
---

Het gebed van Daniël waarin hij voorbede doet, richt zich op twee hoofdzorgen: de zonden van het volk en de puinhopen van Jeruzalem. De reactie van God heeft dus betrekking op deze twee smeekbeden. Het werk van de Messias verlost het volk en daardoor wordt het allerheiligste gewijd. De twee specifieke smeekbeden worden echter zo beantwoord dat die de directe historische horizon van Daniël overstijgen. Het werk van de Messias zal ten goede komen aan het hele menselijke ras.

`Lees Daniël 9:21-27. Welk werk moest er worden gedaan binnen die periode van 70 weken? Waarom kan alleen Jezus dit volbrengen?`

1. ‘Aan de overtredingen komt een einde.’ Het Hebreeuwse woord voor ‘overtreding’ (pesha’ ) duidt op opzettelijke overtredingen van een ondergeschikte tegenover iemand die zijn meerdere is. Dit woord komt ook voor in de Bijbel met betrekking tot openlijk verzet van mensen tegen God (Spreuken28:24; Ezechiël2:3). Door het bloed van Jezus wordt de rebellie tegen God teniet gedaan en wordt de mens de verdiensten aangeboden die voortvloeien uit Golgota.

2. ‘De zonden zijn afgesloten.’ Het werkwoord heeft de betekenis in de zin van ‘verze- gelen’. Hier betekent het dat de zonde is vergeven. Sinds de zondeval is de mens niet in staat geweest te voldoen aan Gods normen. De Messias zorgt ervoor dat ons falen geen gevolgen heeft

3. ‘Het wangedrag is vergolden.’ Zoals Paulus zegt: ‘In Hem heeft heel de volheid willen wonen en door Hem en voor Hem alles met zich willen verzoenen, alles op aarde en alles in de hemel, door vrede te brengen met zijn bloed aan het kruis.’ (Kolossenzen1:19-20) Ook dit kan alleen door Jezus tot werkelijkheid worden gemaakt.

4. ‘Eeuwige gerechtigheid is gebracht.’ Christus nam onze plaats in aan het kruis en ons daarmee de gezegende staat van ‘gerechtvaardigd voor God staan’. We kunnen deze gerechtigheid, die van God komt, alleen ontvangen door geloof.

5. ‘Het profetisch visioen is bezegeld.’ Toen Christus zichzelf gaf als offer, werden de profetieën uit het Oude Testament, die op zijn verzoenende werk wezen, verzegeld in de zin dat ze waren vervuld.

6. ‘Het allerheiligste is gewijd.’ Het allerheiligste dat hier wordt genoemd is geen persoon maar een plaats. De uitspraak verwijst naar het begin van Christus’ middelaarswerk in het hemels heiligdom (Hebreeën8:1).

`Daniël 9:21-27 Wat ging er gebeuren?`
