---
title:  Van schuldbelijdenis tot troost
date:   29/02/2020
---

### Lees voor deze week Studie
`Daniël 9; Jeremia 25:11-12; 29:10; 2 Koningen 19:15-19; Matteüs 5:16; Jakobus 5:16.`

‘Heer, luister naar ons! Heer, vergeef ons! Heer, verhoor ons gebed! Wacht niet langer en grijp in, mijn God, ook omwille van uzelf, want uw naam is verbonden aan uw stad en aan uw volk.’ Daniël 9:19

In Daniël 9 staat één van de grote gebeden van de Bijbel. Op de essentiële momenten van zijn leven, neemt Daniël zijn toevlucht tot gebed. Daarom kan hij omgaan met de uitdagingen die er voor hem liggen. Toen het leven van Daniël en zijn vrienden gevaar liep vanwege de mysterieuze droom van een heidense koning, zocht de profeet God in het gebed (). Toen een koninklijk besluit het verbood om aan een godheid iets te vragen anders dan aan de koning, bleef Daniël dagelijks bidden in de richting van Jeruzalem (Daniël 6). Als we stilstaan bij het gebed in Daniël 9, moeten we bedenken dat het visioen van de 2300 avonden en ochtenden in Daniël 8 een grote invloed heeft gehad op de profeet. Daniël begrijpt de periode niet waarover wordt gesproken in de dialoog tussen de twee hemelse wezens ook al is de hoofdlijn van die profetie uitgelegd: ‘Drieëntwintighonderd avonden en ochtenden; daarna zal het heiligdom in ere worden hersteld.’ (Daniël 8:14) Pas in hoofdstuk 9 ontvangt de profeet meer inzicht. Dat is ook dit keer in reactie op een ernstig gebed.

_Op sabbat 7 maart bespreken we met elkaar deze les._


