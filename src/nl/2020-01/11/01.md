---
title:  Van gevecht tot overwinning
date:   07/03/2020
---

### Lees voor deze week Studie
Efeziërs 6:12; Daniël 10; Ezra 4:1-5; Jozua 5:13-15; Openbaring 1:12-18; Kolossenzen 2:13-15; Romeinen 8:37-39.

> <p>Kerntekst</p>
> ‘Wees niet bang, geliefde man, vrede zij met je, wees sterk, wees sterk!’ (Daniël 10:19)

Met Daniël 10 begint het afsluitende visioen van Daniël en dat loopt door in de hoofdstukken 11 en 12. We worden van meet af aan op de hoogte gebracht dat dit visioen over een ‘grote strijd’ gaat (Daniël 10:1). In Daniël 11 wordt deze grote strijd met de nodige details, uitgewerkt. Daniël 10 laat de spirituele dimensies zien en onthult dat zich achter de schermen van aardse veldslagen een geestelijke strijd afspeelt van kosmische proporties. Als we dit hoofdstuk bestuderen, zullen we zien dat wanneer we bidden, we betrokken raken bij deze kosmische strijd. Dat gebeurt op een manier die diepgaande gevolgen heeft. We staan er niet alleen voor in deze strijd. Jezus neemt deze strijd tegen de tegenstander namens ons op zich. We zullen zien dat het gevecht waar we mee bezig zijn er niet éé tegen aardse, menselijke machten, maar tegen de machten van de duisternis.

De apostel Paulus zei het eeuwen na Daniël zo: ‘Onze strijd is niet gericht tegen mensen maar tegen hemelse vorsten, de heersers en de machthebbers van de duisternis, tegen de kwade geesten in de hemelsferen.’ (Efeziërs 6:12) Uiteindelijk berust ons succes in deze grote strijd bij Jezus Christus. Alleen Hij heeft de tegenstander aan het kruis verslagen.

_Op sabbat 14 maart bespreken we met elkaar deze les._

