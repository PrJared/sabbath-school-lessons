---
title:  Studie
date:   13/03/2020
---

‘Drie weken lang streed Gabriël met de machten der duisternis, in zijn pogen de invloeden die in de geest van Kores aan het werk waren, tegen te staan ... De hemel had alles gedaan wat mogelijk was ten behoeve van Gods volk. Eindelijk werd de overwinning behaald; de machten van de vijand werden in toom gehouden tijdens de regering van Kores en van zijn zoon Cambyses.’ (Ellen White, Profeten en koningen, p. 348) ‘De majesteit van de hemel betoont grote eer aan Daniël! Hij troost zijn bevende dienaar en verzekert hem dat zijn gebed in de hemel is verhoord. Als antwoord op zijn vurige pleidooi werd de engel Gabri- el erop uitgestuurd om het hart van de Perzische koning aan te raken. Deze vorst had zich gedurende drie weken verzet tegen de invloed van de Geest van God terwijl Daniël vastte en bad. De hemelse vorst, de aartsengel Michaël, werd gestuurd om het hart van deze koppige koning te veranderen en om ervoor te zorgen dat de koning vastbesloten actie zou ondernemen als antwoord op het gebed van Daniël.’ (Ellen White, The Sanctified Life, p. 51)

`Daniël 10; Jozua 5:13-15; Openbaring 1:12-18. Welke overeenkomsten zijn er?`

**Gespreksvragen**

In de christelijke geschiedenis zijn we als zevendedagsadventisten niet de eersten die deze waarheid zien. Wij zijn sterke pleitbezorgers van het motief van de 'grote strijd', of het idee dat het hele universum deel uitmaakt van een heldhaftige strijd tussen Christus en zijn tegenstander. Wij geloven dat ieder mens inderdaad betrokken is bij deze strijd. Zelfs mensen die geen achtergrond hebben in een geloofsovertuiging, spreken over de realiteit van één of andere strijd waar we allemaal bij zijn betrokken.

`Wat is je eigen ervaring wat betreft deze grote strijd?`

`Wat heb je geleerd dat anderen kan helpen`

`Lees Efeziërs 6:10-18. Let op de openlijke militaire beeldspraak die Paulus gebruikt. Welke ‘gevechtsinstructies’ worden hier aan ons gegeven in die grote strijd?`

`In hoofdstuk 9:23 en 10:11 wordt Daniël tot twee keer toe hamoedot, of ‘geliefde’ genoemd. Wat zegt ons dit over de nauwe, zelfs emotionele band, tussen hemel en aarde?`

`Denk na over hoe radicaal anders deze realiteit is in vergelijking met de gewone atheïstische kijk op veel zaken in de moderne wereld. Welke hoop biedt deze Bijbelse zienswijze ons, zoals deze verwijzing naar Daniël laat zien?`
