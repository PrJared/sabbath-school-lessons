---
title:  Opnieuw bidden en vasten
date:   08/03/2020
---

`Lees Daniël 10:1-3. Wat deed Daniël en waarom?`

Daniël beschrijft niet de redenen voor deze verlengde periode van rouw. Dat hij op deze indringende manier voorspraak doet, wordt hoogstwaarschijnlijk ingegeven door het feit dat hij is geïnformeerd over de situatie van de Joden die net zijn teruggekeerd vanuit Babylon naar Palestina.

`Lees Ezra 4:1-5. Met welke uitdagingen worden de Joden geconfronteerd bij hun terugkeer? `

We weten uit Ezra 4:1-5 dat de Joden op dit moment met sterke tegenstand te maken hadden terwijl ze proberen de tempel te herbouwen. De Samaritanen sturen valse rapporten naar het Perzische hof en roepen de koning op de herstelwerkzaamheden te stoppen. In het licht van deze crisis, pleit Daniël drie weken lang met God om Cyrus te beïnvloeden om het werk voort te zetten.

Op dit moment is Daniël waarschijnlijk zowat negentig jaar oud. Hij denkt niet aan zichzelf, maar aan zijn volk en de uitdagingen waarmee zij worden geconfronteerd. Hij volhardt drie weken lang in het gebed voordat God hem een antwoord geeft. Gedurende deze tijd volgt de profeet een zeer bescheiden dieet. Hij onthoudt zich van uitgelezen voedsel en sauzen. Hij maakt zich totaal geen zorgen over ongemakken of over hoe hij eruitziet. Hij maakt zich grote zorgen over het welzijn van zijn volksgenoten in Jeruzalem meer dan vijftienhonderd kilometer verderop.

Als we naar Daniëls gebedsleven kijken, dan leren we daarvan enkele waardevolle lessen. We moeten ten eerste volharden in het gebed, zelfs als onze verzoeken niet onmiddellijk worden beantwoord. Ten tweede moeten we de tijd nemen om voor anderen te bidden. Er is iets speciaals aan gebeden waarin je voorbede doet voor anderen. Denk aan het volgende: ‘Nadat Job voor zijn vrienden had gebeden, bracht de HEER een keer in het lot van Job en Hij gaf hem het dubbele van wat hij eerder bezat.’ (Job 42:10) Ten derde zeg je God als het ware voor om echt concreet iets te doen. Laten we dus altijd allerlei soorten gebeden bidden. Laten we, in het licht van ondraaglijke beproevingen, grote problemen en overweldigende uitdagingen, onze lasten in gebed naar God brengen (Efeziërs 6:18).

`Lees Daniël 10:12. Wat zegt deze tekst ons over gebed als een objectieve ervaring die God ertoe beweegt iets te doen, in plaats van dat het gewoon een subjectieve ervaring is die ons een goed gevoel over God geeft?`

`Lees Daniël 10:1-3. Wat deed Daniël en waarom?`
