---
title:  Een visioen van de vorst
date:   09/03/2020
---

`Lees Daniël 10:4-9. Wat gebeurt er hier met Daniël?`

Daniël beschrijft zijn ervaring. De overweldigende pracht van wat hij ziet, kunnen wij ons nauwelijks voorstellen. Die menselijke verschijning grijpt terug op de man ‘die eruitzag als een mens’ en die ook wordt beschreven in het visioen van het hemelse oordeel (Daniël 10:5-6; 7:13). Zijn linnen kleding doet denken aan de kleding van de priester (Leviticus 16:4). Deze persoon doet ook denken aan de ‘vorst van het leger’ die in verband met het hemelse heiligdom wordt beschreven (Daniël 8). Goud wordt ook geassocieerd met de priesterlijke kroonsieraden als een teken van koninklijke waardigheid. Ten slotte schildert de gelijkenis van deze figuur met bliksem, vuur, brons en een krachtige stem hem af als een bovennatuurlijk wezen. Dit is dus iemand die is bekleed met priesterlijke, koninklijke en militaire tekenen. Deze figuur vertoont interessante overeenkomsten met het hemelse wezen dat aan Jozua verschijnt voor de strijd om Jericho (Jozua 5:13-14). Jozua ziet de ‘aanvoerder van het leger van de Heer’. Het Hebreeuwse woord dat hier wordt vertaald met ‘aanvoerder’ (sar) is hetzelfde woord dat in Daniël wordt vertaald met ‘vorst’ en dat verwijst naar Michaël in Daniël 10:21. Er is nog een sterkere parallel tussen Daniël en Johannes.

`Lees Daniël 10; Jozua 5:13-15; Openbaring 1:12-18. Welke overeenkomsten vinden we tussen deze godsbeelden?`

Volgens Daniël worden zij die bij hem zijn, bevangen door grote angst. Daniël zelf valt zwak en lijkbleek op de grond. Gods aanwezigheid overweldigt hem gewoon. Wat zijn angsten ook zijn, in het visioen ziet Daniël dat God de controle heeft over de geschiedenis. Naarmate het visioen zich ontvouwt, zien we dat God aan Daniël een overzicht geeft van de menselijke geschiedenis vanaf de tijd van de profeet tot aan de oprichting van Gods koninkrijk (Daniël 11-12).

`We hebben in Daniël steeds weer gezien dat de Heer de menselijke geschiedenis on controle kan houden. Wat kan Hij dan voor ons in ons leven doen?`

`Daniël 10:4-9. Wat ziet Daniël?`
