---
title:  Een grote strijd
date:   11/03/2020
---

`Lees Daniël 10:20-21. Wat wordt hier aan Daniël geopenbaard?`

De hemelse boodschapper doet het gordijn opzij en laat Daniël de kosmische oorlog zien die zich afspeelt achter de schermen van de menselijke geschiedenis. Zodra Daniël begint te bidden, begint er een geestelijke strijd tussen hemel en aarde. Hemelse wezens begonnen aan een strijd met de koning van Perzië om de Joden te laten doorgaan met de herbouw van de tempel. We weten vanaf het begin van Daniël 10 dat Cyrus de koning van Perzië is. Een menselijke koning die alleen op zichzelf is aangewezen, kan geen echte weerstand bieden aan een hemels wezen. Dit maakt duidelijk dat er achter de menselijke koning een geestelijk wezen staat dat Cyrus opstookt om de Joden te laten stoppen met de herbouw van de tempel.

Een soortgelijke situatie doet zich voor in Ezechiël 28, waarin de koning van Tyrus voor Gods tegenstander staat, de geestelijke macht achter de menselijke koning van die stad. Het moet ons dus niet verbazen dat het gevecht van Michaël met de koningen van Perzië, ook een gevecht is met Gods tegenstander en zijn engelen. Dit laat zien dat de menselijke oppositie tegen de herbouw van de tempel in Jeruzalem een tegenhanger heeft in het geestelijke rijk.

`Lees Daniël 10:13. Wat voor soort strijd wordt hier beschreven?`

‘Terwijl satan zijn best deed de hoogste machten in het Medo-Perzische rijk te beïnvloeden om Gods volk tegen te werken, werkten engelen ten behoeve van de ballingen. In deze strijd stelde heel de hemel belang. Door de profeet Daniël hebben we een glimp gekregen van deze machtige strijd tussen de machten van goed en kwaad. Drie weken lang streed Gabriël met de machten der duisternis, in zijn pogen de invloeden die in de geest van Kores aan het werk waren, tegen te staan; en eer de strijd eindigde, kwam Christus zelf Gabriël te hulp. “De vorst van het koninkrijk der Perzen stond eenentwintig dagen tegenover mij”, zei Gabriël; doch zie, Michaël, een der voornaamste vorsten, kwam mij te hulp, zodat ik daar, bij de koningen der Perzen, de overhand behield” (Daniël 10:13). De hemel had alles gedaan wat mogelijk was ten behoeve van Gods volk. Eindelijk werd de overwinning behaald; de machten van de vijand werden in toom gehouden tijdens de regering van Kores en van zijn zoon Cambyses, die ongeveer zeven en een half jaar regeerde.’ (Ellen White, Profeten en koningen, p. 348)

`Daniël 10:20-21.  Wat wordt aan Daniël geopenbaard?`
