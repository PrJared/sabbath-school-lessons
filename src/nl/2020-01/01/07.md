---
title:  Verdere studie
date:   03/01/2020
---

‘De Bijbel is bedoeld als een gids voor allen die de wil van hun Schepper willen leren kennen. God heeft de mensen het vaste profetische woord gegeven. De engelen en Christus zijn aan Daniël en Johannes bekend komen maken wat spoedig zou gebeuren. Geen van de belangrijke onderwerpen in verband met onze zaligheid zijn in een waas van geheimzinnigheid gehuld. Ze zijn niet op zo’n manier geopenbaard dat ze iemand die oprecht naar waarheid zoekt, in verwarring kunnen brengen of kunnen misleiden. God heeft bij monde van de profeet Habakuk verklaard: “Schrijf het gezicht op en zet het duidelijk op tafelen, opdat men het in het voorbijlopen zal kunnen lezen” (Habakuk 2:2). Het Woord van God is duidelijk voor iedereen die het biddend onderzoekt. Iedereen die oprecht is, zal tot het licht der waarheid komen. “Het licht is voor de rechtvaardige gezaaid” (Psalm 97:11). Geen enkele kerk kan in heiligheid groeien als haar leden niet naar waarheid speuren als naar verborgen schatten.’

‘Bestudeer de geschiedenis van Daniël en zijn vrienden. Ze leefden waar ze waren en van alle kanten kwamen ze verleiding tegen om toe te geven aan eigen verlangens. Zij eerden en verheerlijkten God in hun dagelijks leven. Ze besloten om elke vorm van het kwade te vermijden. Ze weigerden zich op het pad van de vijand te begeven. God beloonde hun standvastige loyaliteit met rijke zegeningen.’

**Gespreksvragen**

`Als we het boek Daniël bestuderen, komt er één punt krachtig naar voren. God is niet alleen soeverein over alle naties maar Hij is ook nauw verbonden met een ieder van ons, zelfs als we in de diepste put zitten. We zullen in Daniël 2 zien dat Hij bijvoorbeeld een heidense koning een droom kon geven. Om in iemands hoofd te kunnen komen terwijl die persoon slaapt en hem een droom te geven, wijst op een nabijheid die we niet eens kunnen beginnen te vermoeden. We zullen zien dat deze droom openbaart dat God uiteindelijk zelfs macht heeft over de uitgestrekte rijken van de wereld en dat Hij weet hoe alles zal eindigen. Welke troost en hoop kunnen we putten uit deze beschrijvingen van de werkelijkheid? Tegelijkertijd kun je de vraag stellen hoe het voelt om te weten dat de Heer zo dichtbij is dat Hij je gedachten kent? Waarom is de belofte van het kruis in dit verband zo belangrijk?`

`Bespreek in de klas het verschil tussen klassieke en apocalyptische profetie. Welke andere voorbeelden kun je van beide vinden in de Bijbel?` 