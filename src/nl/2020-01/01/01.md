---
title:  Les
date:   28/12/2019
---

### Lezen
Lucas 24:25-27; 2 Petrus 3:11-13; Jona 3:3-10; Numeri 14:34; Daniël 9:23; 10:11-12.

> <p>Kerntekst</p>
> ‘Filippus haastte zich naar hem toe en hoorde hem de profeet Jesaja lezen, waarop hij vroeg: “Begrijpt u ook wat u leest?”’ Handelingen 8:30

Onze kerk is geboren vanuit de pagina’s van het boek Daniël. Dat is ons studiemateriaal voor dit kwartaal. We moeten vanaf het begin de volgende punten in ons achterhoofd houden als sjabloon om ons in onze studie door te laten leiden.

Ten eerste moeten we onthouden dat Christus altijd het middelpunt is. Dat is Hij van het boek Daniël en van de hele Bijbel.

Ten tweede is het boek Daniël zo georganiseerd dat het een grote literaire schoonheid laat zien. Dat helpt om te begrijpen waar dit boek vooral de aandacht op richt.

Ten derde moeten we het verschil begrijpen dat er is tussen klassieke en apocalyptische profetieën. Dit helpt ons onderscheid te maken tussen de profetieën van Daniël en die van anderen, zoals Jesaja, Amos en Jeremia.

Ten vierde moeten we begrijpen dat, als we de tijdsprofetieën van Daniël bestuderen, de profetische lijnen van Daniël zich uitstrekken over lange perioden en dat die worden gemeten volgens het jaar-dag principe.

Ten vijfde zullen we benadrukken dat het boek Daniël niet alleen profetische informatie geeft, maar ook diepgaand relevant is voor ons persoonlijke leven van vandaag.