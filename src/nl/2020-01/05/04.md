---
title:  De Allerhoogste regeert
date:   28/01/2020
---

Ondanks dat hem wordt verteld dat hij zich moet bekeren en Gods vergeving moet zoeken, zorgt de niet aflatende hoogmoed van Nebukadnessar ervoor dat het hemelse bevel niet wordt uitgevoerd.  De koning loopt rond in zijn paleis en prijst zichzelf om wat hij heeft volbracht. Dan wordt hij getroffen door een mentale toestand die zijn uitzetting uit het koninklijk paleis noodzakelijk maakt. Het is mogelijk dat hij te maken krijgt met een pathologische psychische aandoening die wel lycantropie of zoanthropie wordt genoemd. Zo'n toestand brengt de patiënt ertoe zich als een dier te gedragen. In de moderne tijd wordt deze ziekte 'species dysphoria' genoemd. Dat is het gevoel dat iemands lichaam van de verkeerde soort is. Vandaar, de wens om een dier te zijn. 

`Lees 2 Koningen 20:2-5; Jona 3:10; Jeremia 18:7-8. Wat vertellen deze teksten ons over de kans van de koning om de straf af te wenden?`

Helaas moet Nebukadnessar het op de harde manier leren. Wanneer Nebukadnessar bekleed is met koninklijke macht, heeft hij niet de mogelijkheid na te denken over zijn relatie met God. Door hem het koninklijk gezag te ontnemen en hem te laten leven met de dieren van het veld, geeft God de koning de gelegenheid te erkennen dat hij volledig afhankelijk is van Hem. De ultieme les die God de koning wil leren is dat ‘de hemel regeert.’  Het oordeel van God over de koning dient een nog groter doel in Gods plannen. Dat komt duidelijk tot uiting in het bevel van de hemelse wezens: ‘opdat de levenden weten dat de hoogste God boven het koningschap van de mensen staat: Hij bepaalt wie het ambt krijgt toebedeeld, zelfs de laagste onder de mensen kan daartoe verheven worden.’ 

De straf die op Nebukadnessar wordt toegepast, moet voor ons allemaal een les zijn. Omdat wij behoren tot de groep van ‘de levenden’ moeten we meer aandacht hebben voor de belangrijkste les die we geacht worden te leren. Dat is de les dat ‘de Allerhoogste regeert in het koninkrijk van de mensen’. 

`Waarom is het zo belangrijk te weten dat de Allerhoogste regeert? Waarom moeten we die les leren? Welke invloed moet deze kennis hebben op hoe we omgaan met mensen over wie wij macht hebben?`