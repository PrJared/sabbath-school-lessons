---
title:  Verdere studie
date:   31/01/2020
---

'De eens zo trotse vorst was een nederig kind van God geworden; de heerszuchtige, onverdraagzame heerser een verstandig en medelevend koning. Hij die de God des hemels had uitgedaagd en gelasterd, erkende nu de macht van de Allerhoogste, en zocht oprecht de vreze des Heren en het geluk van zijn onderdanen te bevorderen. Onder de bestraffende hand van Hem, die Koning der koningen en Heer der heren is, had Nebukadnessar eindelijk de les geleerd die alle vorsten moesten leren, – dat ware grootheid bestaat in ware goedheid. Hij erkende Jehova als de levende God met de woorden: Nu roem, verhef en verheerlijk ik, Nebukadnessar, de Koning des hemels, wiens werken alle waarheid en wiens paden recht zijn, en die hen die in hoogmoed wandelen, vermag te vernederen.’ 

Gods bedoeling, dat het grootste koninkrijk op aarde zijn lof zou verkondigen, was in vervulling gegaan. De openbare bekendmaking waarin Nebukadnessar Gods barmhartigheid, goedheid en gezag erkende, was zijn laatste daad die in de gewijde geschiedenis van hem staat vermeld.’ 

**Gespreksvragen** 

`1. 'Hoogmoed leidt tot elke andere ondeugd: het is een gemoedstoestand van geheel en al tegen God zijn. Lijkt dit je overdreven? Denk er nog eens goed over na.... Hoe hoogmoediger iemand zelf is, des te meer hij een hekel heeft aan hoogmoed bij anderen. Als je wilt weten hoe hoogmoedig je zelf bent, stel jezelf dan deze vraag: “Hoezeer heb ik er een hekel aan als anderen me afsnauwen, me negeren, zich overal mee bemoeien, mij voor dom houden, of opscheppen?” Het punt is dat de hoogmoed van elke persoon strijdt met de hoogmoed van alle andere mensen. Omdat ik het middelpunt wil zijn op het feest, daarom irriteert het mij mateloos dat iemand anders daar staat. Twee gelijke polen stoten elkaar af.'  - Wat zegt Lewis hier dat ons misschien kan helpen om het hoogmoedige in ons eigen leven te zien?` 

`2. Een thema dat hier en in de voorafgaande hoofdstukken aan de orde komt, is de soevereiniteit van God. Waarom is het zo belangrijk dit onderwerp te begrijpen? Welke rol speelt de sabbat om ons te helpen deze belangrijke waarheid te begrijpen?`