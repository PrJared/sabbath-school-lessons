---
title:  Van hoogmoed tot nederigheid
date:   25/01/2020
---

###  Lees voor de studie van deze week
Daniël 3:32-4:34; Spreuken 14:31; 2 Koningen 20:2-5; Jona 3:10; Filippenzen 2:1-11. 

> <p>Kerntekst</p>
> 'Hoe groots zijn zijn tekenen, hoe machtig zijn wonderen! Zijn koningschap is een eeuwig koningschap en zijn heerschappij duurt van generatie tot generatie voort!' Daniël 3:33 

Hoogmoed wordt wel de ware erfzonde genoemd. Het wordt voor het eerst zichtbaar in Lucifer, een engel aan het hof in de hemel. God zegt tot hem: 'Je schoonheid had je hoogmoedig  gemaakt, je had je wijsheid en luister verkwanseld. Daarom heb ik je op de aarde neergeworpen, als een schouwspel voor andere koningen.' 

Hoogmoed leidt tot de val van Lucifer en dus gebruikt hij nu zijn hoogmoed om talloze anderen op de weg te zetten naar vernietiging. We zijn allemaal gevallen mensen en afhankelijk van God voor ons bestaan. Alle geschenken die we hebben, alles wat we met die geschenken doen, is allemaal afkomstig van God. Hoe durven we trots, opschepperig of arrogant te zijn, terwijl eigenlijk nederigheid alles zou moeten beheersen wat we doen? 

Het duurt lang voordat Nebukadnessar inziet hoe belangrijk nederigheid is. Zelfs het zien van die vierde man in de brandende oven (zie laatste week) verandert de loop van zijn leven niet. Pas nadat God hem zijn koninkrijk heeft afgenomen en hem heeft weggestuurd om te leven met de dieren van het veld erkent de koning zijn werkelijke toestand. 

_Op sabbat 1 februari bespreken we met elkaar deze les._