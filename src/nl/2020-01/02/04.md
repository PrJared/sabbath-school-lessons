---
title:  Een solide besluit
date:   07/01/2020
---

Het lijkt erop dat de vier Hebreeuwse gevangenen geen bezwaar hadden tegen hun Babylonische namen. Daar kunnen ze hoogstwaarschijnlijk ook niets aan doen, afgezien van het onder elkaar blijven gebruiken van hun Hebreeuwse namen. Met betrekking tot het eten en drinken van de tafel van de koning, is het wél in hun macht om dat te eten of niet. Op dit punt is de vrije keuze van de vier mannen erg belangrijk.

Als het hoofd van de hovelingen hun namen kan veranderen, dan kan hij ook het menu veranderen. Er zijn waarschijnlijk twee redenen waarom deze vier niet willen eten van de tafel van de koning.

Ten eerste kunnen de maaltijden van de tafel van de koning onrein vlees bevatten.3 Ten tweede is dat eten eerst aangeboden als een maaltijd aan het beeld van de afgod en daarna naar de koning gebracht om door hem te worden gegeten. Daniël neemt niet zijn toevlucht tot uitvluchten of bedrog en maakt duidelijk dat zijn verzoek een religieuze motivatie heeft. Hij zegt dat het eten in het paleis hem en zijn vrienden verontreinigt.4 Dat is erg moedig.

Als we goed kijken naar wat er gebeurt tussen Daniël en die Babylonische hoveling, dan vallen er een paar belangrijke punten op. Daniël lijkt in de eerste plaats de moeilijke positie van de officier goed te begrijpen. Daarom stelt hij een test voor. Om de voordelen van dat alternatieve dieet aan te tonen moeten tien dagen voldoende zijn. Zo kan hij de angst van de hoveling wegnemen. In de tweede plaats komt Daniëls zekerheid, dat de uitkomst zo positief zou zijn binnen zo’n korte tijdspanne, voort uit absoluut vertrouwen in God. Ten derde verwijst de keuze van een dieet van groenten en water terug naar het voedsel dat God gaf aan de mens bij de schepping.5 Dat feit heeft de keuze van Daniël misschien ook beïnvloed. Wat kan ten slotte een beter dieet zijn dan wat God ons oorspronkelijk gaf?

`Wat is er zo belangrijk aan de vrije keuze die Daniël heeft om de weg vrij te maken voor God om te handelen zoals Hij doet? Welke lessen kunnen we hieruit trekken over het belang van onze keuzes? Welke invloed heeft ons vertrouwen op God op onze keuzes?`