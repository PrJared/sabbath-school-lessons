---
title:  Les
date:   09/01/2020
---

`Lees Daniël 1:17-21 en ook Job 38:36; Spreuken 2:6; Jakobus 1:5. Wat is de sleutel tot het succes van deze vier mannen?`

Na een opleiding van drie jaar aan de ‘Universiteit van Babylon’, worden de vier Hebreeërs voor de koning gebracht voor het eindexamen. Zij zijn niet alleen gezonder dan de andere studenten, maar zij overtreffen hen in kennis en inzicht. Ze worden alle vier onmiddellijk ingehuurd om de koning te dienen. We mogen niet vergeten dat hun ‘kennis en inzicht’ ongetwijfeld grotendeels een heidense achtergrond heeft. Toch leren ze dat en natuurlijk doen ze dat nog goed ook, al geloven ze het niet.

Nebukadnessar zou kunnen denken dat een dergelijke prestatie iets te maken heeft met het dieet van het paleis en het trainingsprogramma dat deze vier studenten hebben ondergaan. Daniël en zijn metgezellen weten dat hun superieure prestaties niets te maken hebben met het Babylonische systeem. Het verhaal laat dat duidelijk zien. Alles is afkomstig van God. Dit is een krachtig voorbeeld van wat God kan doen voor degenen die Hem vertrouwen. We moeten niet bang zijn voor de overweldigende macht van de media, de overheid en andere instellingen die onze identiteit als Gods kinderen dreigen te vernietigen. Als we ons vertrouwen op God stellen, dan kunnen we er zeker van zijn dat Hij ons kan steunen op moeilijke momenten en ons tegen alle verwachtingen in kan bewaren. De sleutel is dat we de juiste keuzes maken wanneer we geconfronteerd worden met uitdagingen wat betreft ons geloof.

Door te kijken naar Daniël 1, leren we enkele zeer belangrijke lessen over God:(1) God heeft de controle over de geschiedenis. (2) God geeft wijsheid om ons door de vijandige omgeving van onze cultuur en samenleving heen te loodsen. (3) God beloont degenen die op Hem vertrouwen met een sterke innerlijke overtuiging en levensstijl.

Dit hoofdstuk sluit af door erop te wijzen dat ‘Daniël bleef aan het hof tot het eerste jaar van het koningschap van Cyrus.’9 Dat Cyrus hier wordt genoemd is betekenisvol: het zorgt voor iets van hoop ook al zit je midden in het ervaren van ballingschap. Cyrus is degene die door God is uitgekozen om zijn volk te bevrijden en ze toe te staan terug te gaan naar Jeruzalem. Hoewel het aan het begin van het hoofdstuk op een nederlaag en ballingschap lijkt, eindigt het met een glimp van hoop en een thuiskomst. Zo is onze God: zelfs als we midden in de moeilijkste momenten van ons leven zitten, opent Hij altijd een raam dat ons hoop biedt. Daar doorheen kunnen we de heerlijkheid en de vreugde zien die op dat lijden en die pijn volgen.