---
title:  Verdere studie
date:   10/01/2020
---

‘Daniël en zijn vrienden in Babylon waren in hun jeugd ogenschijnlijk meer door het lot begunstigd dan Jozef in zijn jeugd in Egypte; en nochtans werden ze onderworpen aan beproevingen van hun karakter die nauwelijks minder streng waren. Vanuit de betrekkelijke eenvoud van hun tehuis in Judea werden deze jongelingen van vorstelijken bloede overgebracht naar de prachtigste aller steden, naar het hof van zijn grootste vorst, en werden uitverkoren om opgeleid te worden voor ‘s konings dienst. Groot waren de verleidingen waaraan zij blootstonden aan dat verdorven en weelderige hof.

Het feit dat zij, de aanbidders van Jahweh, gevangenen in Babylon waren; dat de vaten van het huis Gods geplaatst waren in de tempel der goden van Babylon; dat de koning van Israël zelf een gevangene was in de handen der Babyloniërs, werd met veel bluf door de overwinnaars vermeld als bewijs dat hun godsdienst en gewoonten verheven waren boven de godsdienst en de gewoonten der Hebreeën. Onder zulke omstandigheden, juist door de vernederingen die Israëls afdwaling van Zijn geboden had bewerkstelligd, gaf God aan Babylon het bewijs van Zijn oppermacht, van de heiligheid van Zijn wetten, en van het zekere gevolg van gehoorzaamheid. En dit getuigenis gaf Hij, zoals dat alleen gegeven kon worden, door hen die hun trouw niet verzaakten.’10

**Gespreksvragen**

`Bespreek in de groep de verschillende culturele en sociale uitdagingen waarmee je als christen in jouw samenleving wordt geconfronteerd. Wat zijn deze en hoe kan de kerk als geheel leren daarop te reageren?`

`Bedenk hoe gemakkelijk het voor Daniël en de anderen was hun geloof los te laten. De Babyloniërs waren tenslotte de overwinnaars. De Joodse natie was verslagen. Welk ‘bewijs’ was er nog meer nodig om aan te tonen dat de Babylonische ‘goden’ sterker waren dan de God van Israël en dat Daniël en zijn vrienden dat feit maar moesten accepteren? Aan welke belangrijke Bijbelse waarheden die hun gedurende deze tijd steun gaven hielden ze in dit geval vast?11 Wat moet dit ons vertellen over hoe belangrijk het is onze Bijbel te kennen en de ‘tegenwoordige waarheid’ te begrijpen?`

`Waarom is trouw niet alleen voor onszelf zo belangrijk, maar ook voor degenen aan wie wij getuigen van onze getrouwheid aan het karakter van de Heer die we willen dienen?`