---
title:  Trouw aan Christus’ gebod
date:   01/07/2020
---

Loyaliteit aan Christus vereist van een ieder dat hij zich wijdt aan het doen van zijn wil. Het maakt gehoorzaamheid aan zijn geboden noodzakelijk. Een hart dat net als zijn hart klopt om verloren mensen te redden, zal die dingen voorop stellen die ook voor Hem op de eerste plaats staan.

`Lees 1 Timoteüs 2:3-4 en 2 Petrus 3:9. Wat leren deze passages ons over het hart van God? Wat is zijn prioriteit?`

Met hart en ziel zet God zich in om mensen te redden. Er is niets waar Hij meer waarde aan hecht. Het is zijn oprechte verlangen dat ‘alle mensen worden gered en de waarheid leren kennen’ (1 Timoteüs 2:4). ‘Hij wil dat iedereen tot inkeer komt en dat niemand verloren gaat.’ (2 Petrus 3:9) Het Adventistische Bijbelcommentaar wijst erop dat het Griekse woord voor ‘willen’ boulomai is, wat uitdrukking geeft aan ‘de neiging van het verstand’. Dat verstand ‘wil’ iets of ‘verlangt’ iets. Het commentaar geeft vervolgens dit betekenisvolle commentaar op het woordje maar. Het Griekse woord voor ‘maar’ is alla. In dit vers dient het om ‘de nadruk te leggen op de tegenstelling tussen de verkeerde interpretatie van Gods karakter, namelijk dat Hij zou willen dat sommigen verloren gaan, en de waarheid dat Hij wenst dat allen worden gered.’ (Bijbelcommentaar van de Zevende-dags Adventisten, Ellen White, p. 946) Christus’ gebiedt een ieder van ons te getuigen van zijn liefde, genade en waarheid en deel te nemen aan zijn zendingswerk. Dat is het gevolg van zijn verlangen dat alle mensen worden gered.

`Lees Jesaja 49:6 en vergelijk dat met Handelingen 13:47. Op wie was deze passage oorspronkelijk van toepassing? Op welke manier gebruikt de apostel Paulus het?`

Soms kan een profetie uit het Oude Testament op meerdere dingen van toepassing zijn. De apostel Paulus maakt hier gebruik van een profetie die eerst naar Israël verwees en in profetisch opzicht naar de Messias. (Jesaja 41:8, Jesaja 49:6 en Lucas 2:32) Vervolgens past hij het toe op de gemeente in het Nieuwe Testament. Zodra de gemeente geen acht slaat op het gebod van Christus of de betekenis ervan minimaliseert, schiet ze tekort in het doel van haar bestaan en mist ze haar profetische roeping voor de wereld.

`Welk gevaar ontstaat er voor de kerk, zelfs voor een plaatselijke gemeente, als ze zo naar binnen is gericht dat ze vergeet met welk doel ze er oorspronkelijk was?`

`1 Timoteüs 2:3-4 en 2 Petrus 3:9 Wat is de prioriteit van God?`