---
title:  Waarom getuigen?
date:   27/06/2020
---

### Lezen 
Jakobus 5:19-20; Lucas 15:6; Sefanja 3:17; Johannes 7:37-38; 1 Timoteüs 2:3-4; 2 Korintiërs 5:14-15

> <p>Kerntekst</p> 
> ‘Dat is goed en welgevallig in de ogen van God, onze Redder, die wil dat alle mensen worden gered en de waarheid leren kennen.’ 1 Timoteüs 2:3-4

Het is Gods grootste verlangen dat alle mensen over de hele wereld op zijn liefde reageren, zijn genade aanvaarden, veranderd worden door zijn Geest en gered worden voor zijn koninkrijk. Er is niets waar Hij meer naar verlangt dan onze verlossing. Zijn liefde is grenzeloos. Zijn genade oneindig. Zijn medelijden zonder einde. Zijn vergeving onuitputtelijk. Zijn kracht oneindig. In tegenstelling tot de heidense goden, die offers vereisten, heeft God zelf het ultieme offer gebracht. Hoezeer we er ook naar hunkeren om gered te worden, God verlangt er meer naar ons te redden. ‘Dat is goed en welgevallig in de ogen van God, onze Redder, die wil dat alle mensen worden gered en de waarheid leren kennen’ (1 Timoteüs 2:3-4). Zijn diepste verlangen is verlossing voor jou en mij.

Getuigen draait helemaal om Jezus. Het gaat om wat Hij heeft gedaan om ons te redden, hoe Hij ons leven heeft veranderd en om de wonderbaarlijke waarheden van zijn Woord. Die vertellen ons wie Hij is en die vertellen ook van de schoonheid van zijn karakter. Waarom getuigen? Wanneer we ons realiseren wie Hij is en we de wonderen van zijn genade en de kracht van zijn liefde hebben ervaren, dan kunnen we niet langer zwijgen. Waarom getuigen? Terwijl we met Hem samenwerken, nemen we deel aan de vreugde die Hij ervaart wanneer Hij ziet dat mensen zijn verlost door zijn genade en veranderd door zijn liefde.

_Op sabbat 4 juli bespreken we met elkaar deze les._