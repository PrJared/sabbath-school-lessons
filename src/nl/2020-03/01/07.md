---
title:  Verdere studie
date:   03/07/2020
---

Lees Ellen White, ‘Gods bedoeling met zijn kerk’, pp. 9-13 in Van Jeruzalem tot Rome en pp. 680-690 in Wens der eeuwen.

De kerk van het Nieuwe Testament liep het risico dat zij de reden van haar bestaan uit het oog verloor. Ellen White beschrijft dit gevaar: ‘De vervolging die over de gemeente te Jeruzalem kwam, werkte sterk mee tot uitbreiding van het evangeliewerk. De verkondiging van het woord ging daar met succes gepaard, en nu bestond het gevaar dat de discipelen er te lang zouden vertoeven, zonder zich rekenschap te geven van de opdracht van de Heiland om uit te gaan in de gehele wereld. Vergetend dat kracht om het boze te weerstaan het best wordt verkregen door in de aanval te gaan, begonnen ze te denken dat er voor hen geen belangrijker taak bestond dan de gemeente te Jeruzalem te beveiligen tegen de aanvallen van de vijand. In plaats van de nieuwe bekeerlingen op te leiden om het evangelie te brengen aan diegenen die het nog niet hadden gehoord, liepen ze gevaar een weg in te slaan die allen ertoe zou brengen tevreden te zijn met wat was bereikt.’ (Ellen White, Van Jeruzalem tot Rome, p. 76)

`Sefanja 3:17 Wat laat dit vers mij weten?`

**Gespreksvragen**

`Bestudeer zorgvuldig het citaat van Ellen White, vooral de laatste zin. Waarom moeten we ook vandaag de dag waken voor de potentiële dreiging van datzelfde gevaar?`

`Waarom denk je dat ieder evangelie eindigt met hetzelfde gebod? Lees Matteüs 28:18-20, Marcus 16:15-16, Lucas 24:46-49 en Johannes 20:21. Wat betekende dit voor de gelovigen in de eerste eeuw na Christus en welke betekenis zouden wij eraan moeten toekennen?`

`Kunnen ons getuigenis en dienstwerk ook een vervanging zijn voor oprechte spiritualiteit? Als dat zo is, waarom is dat zo en hoe kunnen we op onze hoede blijven voor die valkuil?`

`Bespreek in de groep hoe jij de laatste vraag bij dinsdag hebt beantwoord, over de invloed die ons getuigenis en dienstwerk kunnen hebben op onze eigen geestelijke groei. Welke dingen heb jij geleerd die ook nuttig kunnen zijn voor anderen? Welke fouten heb je gemaakt waarbij je anderen kunt helpen die te vermijden?`

`Denk na over het geweldige feit dat God een ieder van ons individueel liefheeft. Wat denk je dat dit betekent? Welke invloed zou deze waarheid moeten hebben op je levensstijl? Het is misschien wel de allerbelangrijkste vraag in het hele universum!`