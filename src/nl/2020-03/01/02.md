---
title:  Verlossing mogelijk maken
date:   28/06/2020
---

Elke dag geeft God aan mensen de kans Hem te leren kennen. Door de heilige Geest raakt Hij hun harten aan. Hij openbaart zichzelf in de schoonheid en complexiteit van de natuur. De uitgestrektheid, orde en balans van het universum getuigen van een oneindige God met grenzeloze wijsheid en oneindige kracht. Hij voorziet in omstandigheden of situaties in ons leven om ons tot Hem te trekken. 

God openbaart zich door de indrukken die zijn Geest aan de mens geeft, de schoonheid van de natuur en door daden van voorzienigheid. De duidelijkste openbaring van zijn liefde vinden we in het leven en dienstwerk van Jezus Christus. Als we Jezus met anderen delen, bieden we hun de beste mogelijkheid om te worden verlost.

`Lees Lucas 19:10 en vergelijk dat met Jakobus 5:19-20. Wat leert het evangelie van Lucas aangaande Christus’ doel om naar deze aarde te komen? Hoe kunnen we met Christus samenwerken in het werk dat Hij doet om verlorenen te redden?`

In Jakobus staat geschreven dat ‘wie een zondaar van het dwaalspoor terugbrengt, hem van de dood redt en tal van zonden uitwist’ (Jakobus 5:20). De brief aan de Romeinen werkt deze gedachte verder uit. In Romeinen 1 en 2 zijn zowel de heidenen, die Gods openbaring in de natuur hebben aanschouwd, als de Joden, die Gods profetische openbaring in de Schrift hebben ontvangen, verloren zonder Christus. In Romeinen 3-5 openbaart de apostel dat verlossing het gevolg is van genade door geloof alleen. In Romeinen 6-8 omschrijft hij hoe de genade die elke gelovige rechtvaardigt ook een heiligende genade is. In Romeinen 10 zegt hij dat ‘[een] ieder die de naam van de HEER aanroept, zal worden gered.’ Daarna toont hij aan dat niemand Hem kan aanroepen zonder te geloven en dat ze niet in staat zijn te geloven als ze het niet hebben gehoord en dat ze iemand nodig hebben om het aan hen te vertellen om het te kunnen horen. (Jakobus 5:20)

Wij zijn Gods schakel in het plan van verlossing om verloren mensen te bereiken met de heerlijkheid van het evangelie.

`Lucas 19:10 en Jakobus 5:19-20 Hoe kunnen we met Christus samenwerken?`