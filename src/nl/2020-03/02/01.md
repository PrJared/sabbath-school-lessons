---
title:  De kracht van een persoonlijk getuigenis
date:   04/07/2020
---

### Lezen 
Marcus 5:15-20; 16:1-11; Handelingen 4:1-20; 26:1-32: 1 Johannes 1:1-3; Galaten 2:20

> <p>Kerntekst</p> 
> ‘We moeten immers wel spreken over wat we gezien en gehoord hebben.’ Handelingen 4:20

Er gaat een ongebruikelijke kracht uit van een persoonlijk getuigenis. Als onze harten zijn verwarmd door Christus’ liefde en er een verandering in ons heeft plaatsgevonden door zijn genade, dan hebben we een betekenisvolle boodschap over Hem te verkondigen. Het is één ding om te vertellen wat Jezus voor een ander heeft gedaan. Het is een heel ander verhaal om met anderen te delen wat Hij voor ons persoonlijk heeft gedaan.

Het is moeilijk om de discussie aan te gaan met een persoonlijke ervaring. Mensen kunnen kritiek uiten op je theologie of op je interpretatie van een tekst en misschien maken ze het geloof in zijn algemeenheid wel belachelijk. Op enig moment kan een individu echter zeggen: ‘Ooit was ik wanhopig maar nu heb ik hoop. Ik liep over van schuldgevoelens maar nu heb ik vrede. Ik had geen doel maar nu heb ik een doel voor ogen’. Op dat moment komen zelfs sceptische mensen onder de invloed van de kracht van het evangelie.

Sommige mensen maken net zoals de apostel Paulus op weg naar Damascus, een zeer plotselinge en aangrijpende bekering mee. Voor de meeste mensen komt een bekering echter meestal voort uit het groeiende besef dat iemand heeft van hoe kostbaar Jezus is, uit een diepgaande waardering voor zijn wonderbare genade en uit een buitengewoon gevoel van dankbaarheid voor de verlossing die Hij ons gratis aanbiedt. Christus verandert het perspectief waarmee we in het leven staan op een zeer radicale manier. Het is dat getuigenis waar de wereld zo’n ontzettende behoefte aan heeft en zo wanhopig naar verlangt.

_Op sabbat 11 juli bespreken we met elkaar deze les._