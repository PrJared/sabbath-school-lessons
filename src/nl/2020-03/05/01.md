---
title:  Getuigen door de kracht van de Geest
date:   25/07/2020
---

### Lezen 
Johannes 15:26-27; Handelingen 2:41-42; 8:4; 17:33-34; 18:8; Hebreeën 4:12

> <p>Kerntekst</p> 
> ‘Toen ze hun gebed beëindigd hadden, begon de plaats waar ze bijeen waren te beven, en allen werden vervuld van de heilige Geest en spraken vrijmoedig over de boodschap van God.’ Handelingen 4:31

De opdracht van Jezus aan de vroege gelovigen om ‘heel de wereld rond te trekken en aan ieder schepsel het goede nieuws bekend te maken’, moet een onmogelijke taak hebben geleken (Marcus 16:15). Hoe zouden ze zo’n grote uitdaging ooit kunnen volbrengen? Ze waren maar met zo weinig mensen. Hun middelen waren beperkt. Voor het grootste gedeelte bestonden ze uit een ongeletterde groep van doorsnee gelovigen. Ze hadden echter een uitzonderlijke God die hun de kracht zou schenken voor hun bovenmenselijke opdracht.

Jezus zei ‘Maar wanneer de heilige Geest over jullie komt, zullen jullie kracht ontvangen en van Mij getuigen in Jeruzalem, in heel Judea en Samaria, tot aan de uiteinden van de aarde’ (Handelingen 1:8). Door de heilige Geest zouden ze in staat zijn de boodschap van het kruis te verkondigen. Die boodschap had een kracht die mensenlevens veranderde en die ook de wereld zou kunnen veranderen. De heilige Geest zorgde ervoor dat hun getuigenis effectief was. In enkele tientallen jaren was de uitwerking die het evangelie had op de wereld overal te merken. Het boek Handelingen zegt dat deze vroege gelovigen ‘de orde verstoorden’ (Handelingen 17:6). De apostel Paulus voegt daaraan toe dat het goede nieuws ‘aan alle schepselen onder de hemel verkondigd is’ (Kolossenzen 1:23).

In de studie van deze week zullen we ons vooral richten op de rol van de heilige Geest in het verlenen van kracht aan ons getuigenis voor Christus. 

_Op sabbat 1 augustus bespreken we met elkaar deze les._ 