---
title:  Verdere studie
date:   31/07/2020
---

Lees Ellen White, ‘De gave van de Heilige Geest’, pp. 35-41, in Van Jeruzalem tot Rome, ‘’Uw hart worde niet ontroerd’’, pp. 551-569, in Wens der eeuwen.

De heilige Geest werkt samen met de Vader en de Zoon in het verlossingsproces. Bij alles wat we doen of zeggen om te getuigen, sluiten we ons bij Hem aan wat betreft zijn werk om mensen te redden. Hij overtuigt mensen. Hij maakt de weg vrij voor mogelijkheden. Door zijn Woord verlicht Hij harten en openbaart Hij de waarheid. Hij verbreekt de banden van vooroordelen die ons gevangen houden. Hij stijgt uit boven culturele vooroordelen die onze visie op de waarheid verduisteren en Hij bevrijdt ons van de ketenen van kwade gewoonten die ons in de boeien slaan.

Als we getuigen voor Jezus is het buitengewoon belangrijk in gedachten te houden dat we met de heilige Geest samenwerken. Voordat wij er zijn, is Hij al aan het werk, terwijl Hij harten voorbereidt om de boodschap van het evangelie te ontvangen. Hij is daar mét ons, terwijl Hij het hart van mensen aanraakt als wij zonder enige reden iets vriendelijks doen, ons getuigenis delen, een Bijbelstudie leiden, lectuur die over de waarheid gaat weggeven of deelnemen aan een evangelisatieactie. Als wij allang weer zijn vertrokken, blijft Hij werken aan het hart van het individu, terwijl Hij alles doet wat nodig is om die persoon te doen inzien wat verlossing inhoudt.

`2 Petrus 1:21; Hebreeën 4:12 Waarom kan Gods Woord levens veranderen?`

**Gespreksvragen**

`Deel met je gespreksgroep op welke moment jij de werking met kracht van de heilige Geest zag als gevolg van jouw getuigenis.`

`Ben je ooit terughoudend of angstig om je geloof te delen? Hoe kan de kennis over het dienstwerk van de heilige Geest die angst verminderen en zekerheid geven om te getuigen?`

`In de studie van deze week hebben we besproken hoe de heilige Geest te werk gaat terwijl wij getuigen. Noem een aantal manieren waarop de heilige Geest met ons samenwerkt in onze pogingen. Wat doet de heilige Geest om ons toe rusten om te getuigen en werkzaam te zijn in de levens van andere mensen?`

`Uit deze studie is gebleken dat de Bijbel de kern vormt van getuigen. Waarom is de Bijbel zo’n essentieel onderdeel van ons geloof en getuigenis? Hoe kunnen we ontkomen aan de valstrikken van mensen die wel beweren in de Bijbel te geloven, maar die het gezag en het getuigenis daarvan heel subtiel ondermijnen?`