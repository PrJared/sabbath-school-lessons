---
title:  Openbaring richt zich op de eindtijd
date:   14/09/2020
---

De evangeliën richten zich met name op de eerste komst van Christus. Ze vertellen het verhaal van zijn geboorte, zijn leven en dienstwerk en van zijn dood en opstanding. Ze melden zijn tweede komst wel, maar leggen daarop niet de meeste nadruk. Het centrale punt in de Openbaring is de climax van de langdurige strijd die al eeuwen woedt. Elke grote profetie in dit Bijbelboek eindigt met de wederkomst van onze Heer in heerlijkheid.

`Lees Openbaring 1:7; 11:15; 14:14-20; 19:11-18. Welke soortgelijke conclusie komt in iedere passage naar voren?`

Van het eerste tot het laatste hoofdstuk is in het boek de Openbaring van elke profetie de komst van Jezus het hoogtepunt. Het ‘Lam dat geslacht is’ keert weer als ́Hoogste Heer en koning’. Hij overwint al de vijanden die zijn volk onderdrukken en vervolgen. Hij bevrijdt hen uit deze nachtmerrie van de zonde en brengt hen thuis naar de heerlijkheid. De grote strijd tussen goed en kwaad wordt beëindigd. De aarde wordt herschapen en de verlosten zullen voor eeuwig leven met hun Heer (Openbaring 5:12; 19:16; 17:14; 21:1-4).

In Openbaring 22:7 zegt Jezus: ‘’Ik kom spoedig!’ Gelukkig is wie zich houdt aan de profetie van dit boek.’ (Zie verder Openbaring 22:12, 17, 20) Jezus’ laatste oproep aan de mensheid is dus om te reageren op zijn liefde, om zijn genade te aanvaarden en zijn waarheid te volgen. Dan ben je klaar voor zijn spoedige komst. Openbaring eindigt met Jezus’ uitnodiging, ‘de Geest en de bruid zeggen: “Kom!” Laat wie luistert zeggen: “Kom!”’ (Openbaring 22:17) Onze Heer roept iedereen op die uitziet naar eeuwig leven tot Hem te komen. Dan nodigt Hij hen uit die de verlossingsboodschap hebben aanvaard en vol verwachting uitzien naar zijn terugkomst om met Hem anderen te vragen de boodschap van zijn liefde te aanvaarden. Hij stuurt ons eropuit zijn boodschap te delen om de wereld voor te bereiden op zijn spoedige komst. Er is niets dat zoveel voldoening schenkt als met Jezus samenwerken. Er is niets dat zo’n voldaan gevoel geeft als met Christus mee te werken aan zijn plan van verlossing voor de eindtijd.

`Christus, kom spoedig? Johannes schreef deze woorden bijna 2000 jaar geleden. Denk aan onze opvatting over de toestand van de doden. Waarom is Christus’ komst, voor elk van ons in onze eigen ervaring, na onze dood nooit verder weg dan een fractie van een seconde? Hoe kan dit ons helpen te begrijpen hoe spoedig Christus inderdaad komt?`

`Openbaring 1:7; 11:15; 14:14-20; 19:11-18 — Welke conclusie kunnen we uit deze verzen trekken?`