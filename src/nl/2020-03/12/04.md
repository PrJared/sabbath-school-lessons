---
title:  Boodschap voor de eindtijd
date:   15/09/2020
---

Het middelpunt van het boek de Openbaring is hoofdstuk 14. Dit hoofdstuk is van het allergrootste belang voor het volk van God dat leeft in de laatste dagen van de menselijke geschiedenis. Het ontvouwt de boodschap die God voor de mensen heeft in de eindtijd. Deze boodschap is van groot belang voor het volk van God en voor de gehele mensheid.

`Lees Openbaring 14:14-20. Welke symboliek wordt hier gebruikt om de wederkomst van onze Heer in beeld te brengen? `

De symboliek van de oogst wordt door de hele Bijbel heen gebruikt om Christus’ terugkeer te beschrijven (Matteüs 13:37-43, Marcus 4:29). In Openbaring 14 staat de oogst van het volgroeide graan symbool voor de verlossing van de rechtvaardigen en de oogst van de overrijpe druiven voor de ondergang van de goddelozen. Openbaring 14:6-12 bevat een urgente boodschap voor de eindtijd om mannen en vrouwen voor te bereiden op de laatste oogst op deze aarde.

`Lees Openbaring 14:6-7. Wat is de kern van deze boodschap? Hoe helpen die ons te begrijpen wie wij zijn als zevendedagsadventisten? `

De boodschap van de eerste engel in Openbaring 14 is een oproep aan een generatie in de 21e eeuw die verlangt naar een doel in hun leven. Het biedt ons het evangelie aan van Gods genade dat vergeving schenkt aan iedereen. Het reinigt ons van de schuld van de zonde en geeft de kracht om te overwinnen. Deze boodschap verschaft het fundament voor onze eigenwaarde die voortvloeit uit het feit dat Christus ons heeft verlost en geschapen. Het verwijst ernaar dat op een dag aan alle ongerechtigheid een einde komt door Gods eindoordeel. Het is onvoorstelbaar goed nieuws omdat het ons vertelt dat ongerechtigheid niet eeuwig blijft bestaan.

‘In een zeker opzicht spelen zevendedagsadventisten in de wereld een rol als wakers en lichtdragers. De laatste waarschuwing voor een ten onder gaande wereld is hun toevertrouwd. Op hen schijnt wonderbaarlijk licht uit het Woord van God. Zij hebben een taak gekregen die van het grootste belang is, de verkondiging van de boodschappen van drie engelen. Er is geen ander werk dat zo belangrijk is. Niets mag hun aandacht daarvan afleiden.’ (Ellen White, Evangelism, pp. 119-120)

`Hoe kunnen we deze woorden ter harte nemen als gemeente en vooral als individu?`

`Openbaring 14:6-7 Wat is de kern van deze boodschap?`