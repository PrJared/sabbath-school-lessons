---
title:  Jezus, het fundament van ons getuigenis
date:   06/09/2020
---

Als christenen hebben we allemaal een persoonlijk verhaal te vertellen, een verhaal dat vertelt hoe Jezus ons leven heeft veranderd en wat Hij voor ons heeft gedaan.

**Lees Efeziërs 2:1-10. Hoe waren we voordat we Christus kenden? Wat werd ons geschonken door Christus te aanvaarden?**

`A. Voordat we Christus kenden (Efeziërs 2:1-3)`

`B. Nu we Christus kennen (Efeziërs 2:4-10)`

Wat een geweldige verandering! Voordat we Christus kenden, waren we ‘dood door de misstappen en zonden, waarmee u de weg ging van de god van deze wereld, [terwijl] wij ons lieten beheersen door onze wereldse begeerten en van nature blootstonden aan Gods toorn’. Simpel gezegd, voordat we Christus kenden, dwaalden we doelloos door het leven in een verloren toestand.

We hebben misschien ervaren wat blijdschap leek te zijn, maar we hadden zielsangst en een doel in ons leven dat niet werd vervuld. Tot Christus komen en zijn liefde ervaren, dat zorgde voor het grote verschil. In Christus zijn we werkelijk ‘levend’. Door de ‘overweldigende rijkdom van Zijn genade’ en zijn ‘overvloedige barmhartigheid’ voor ons, hebben we de gave van verlossing ontvangen. Hij heeft ons verhoogd en ‘ons een plaats gegeven in de hemelsferen, in Christus Jezus. Zo zal Hij, in de eeuwen die komen, laten zien hoe overweldigend rijk Zijn genade is, hoe goed Hij voor ons is door Christus Jezus’. In Christus heeft het leven een nieuwe betekenis gekregen en een nieuw doel. Zoals Johannes zegt, ‘In het Woord was leven en het leven was het licht voor de mensen.’ (Johannes 1:4)

`Lees Efeziërs 2:10. Wat leert dit vers ons over hoe belangrijk goede werken zijn voor het christelijk geloof? Hoe kunnen we dat begrijpen in het licht van verlossing door geloof ‘en niet door de wet na te leven?’ (Romeinen3:28)`

`Hoe heeft Christus jouw leven veranderd? Hoe kan deze verandering iemand helpen Jezus te leren kennen?`ieft terug.</center>