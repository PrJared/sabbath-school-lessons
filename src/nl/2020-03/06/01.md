---
title:  Onbegrensde mogelijkheden
date:   01/08/2020
---

### Lezen 
1 Korintiërs 1:4-9; 12:7,12; Matteüs 3:16-18; 25:14-30

> <p>Kerntekst</p> 
> ‘Al deze gaven worden geschonken door een en dezelfde Geest, die ze aan iedereen afzonderlijk toebedeelt zoals Hij wil.’ 1 Korintiërs 12:11

God roept ons op om van Hem te getuigen (Handelingen 1:8; Jesaja 43:10). Getuigen is geen speciale geestelijke gave die maar een paar mensen bezitten. Getuigen is de goddelijke roeping van elke christen. De Bijbel gebruikt verschillende uitdrukkingen om deze roeping door God mee te beschrijven. We worden opgeroepen ‘het licht in de wereld te zijn’, ‘gezanten van Christus’ en een ‘koninkrijk van priesters’ (Matteüs 5:14; 2 Korintiërs 5:20; 1 Petrus 2:9). God roept ons op om te getuigen en Hij bereidt ons er ook op voor deze taak uit te voeren. Hij geeft geestelijke gaven aan elke gelovige. God roept geen mensen met bijzondere kwalificaties. Hij geeft degenen die Hij heeft geroepen die kwalificaties. Net zoals Hij om niets verlossing schenkt aan een ieder die gelooft, zo doet Hij dat ook met gaven. Ook die geeft Hij om niet.

Als we onszelf aan God wijden en ons leven in zijn dienst stellen, dan beschikken we over oneindige mogelijkheden om te dienen. ‘Er is geen grens aan de bruikbaarheid van iemand die, met terzijdestelling van zichzelf, ruimte maakt voor de werking van de Heilige Geest op het hart en een leven leeft dat geheel aan God is toegewijd.’ (Ellen White, De weg tot gezondheid, p. 126)

In de studie van deze week zullen we onze aandacht richten op de onbegrensde mogelijkheden die we hebben om dienstbaar te zijn door de gave van de heilige Geest 

_Op sabbat 8 augustus bespreken we met elkaar deze les._ 