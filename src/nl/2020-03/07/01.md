---
title:  Het Woord verkondigen
date:   08/08/2020
---

### Lezen 
Psalm 119:105; Jeremia 23:29; Hebreeën 1:1-3; 2 Timoteüs 3:14-17; 4:2; 1 Johannes 1:7-9; Prediker 3:1

> <p>Kerntekst</p> 
> ‘Zo geldt dit ook voor het Woord dat voortkomt uit mijn mond: Het keert niet vruchteloos naar Mij terug, niet zonder eerst te doen wat Ik wil en te volbrengen wat Ik gebied.’

Wanneer we getuigen, spreken we over Jezus. Wat zouden we echter over Hem weten zonder de Bijbel? Wat zouden we zonder de Schrift weten over de grote strijd, de liefde van God, de geboorte, het leven, het dienstwerk, de dood, de opstanding en de wederkomst van onze Heer? Hoewel de natuur de majesteit en kracht van God laat zien, openbaart het niet het verlossingsplan. Door de heilige Geest is Jezus ‘het ware Licht, dat ieder mens verlicht en naar de wereld kwam’ (Johannes 1:9). Zonder het Woord van God om de goddelijke waarheid geheel en al uit te leggen, is de mate waarin de heilige Geest ons dat kan uitleggen, maar beperkt. Gods geschreven Woord is de meest heldere en volledige openbaring van Jezus, het Levende Woord.

Hoewel de godsdienstige leiders het Woord van God bestudeerden, zagen velen zijn belangrijkste boodschap over het hoofd. Jezus zei daarom ook: ‘U bestudeert de Schriften en u denkt daardoor eeuwig leven te hebben. Welnu, de Schriften getuigen over Mij.’ (Johannes 5:39) Als je het Woord op de juiste manier begrijpt, is elk onderricht in de Bijbel een weerspiegeling van de schoonheid van Jezus’ karakter. Wanneer we het Woord van God met anderen delen, moet het niet ons voornaamste doel zijn te bewijzen dat wij het bij het rechte eind hebben en dat de ander het fout heeft. Het Woord is er om Jezus te openbaren in elk aspect van de waarheid die we delen met andere mensen.

_Op sabbat 15 augustus bespreken we met elkaar deze les._ 