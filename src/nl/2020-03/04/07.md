---
title:  Verdere studie
date:   24/07/2020
---

Lees Ellen White, ‘Het voorrecht van het gebed’, pp. 69-78, in Schreden naar Christus; ‘Werk voor gemeenteleden, pp. 81-91, Uit de schatkamer der getuigenissen.

Als we voor anderen bidden, beloont God onze toewijding aan Hem en onze afhankelijkheid van zijn kracht door alle hemelse hulpbronnen te gebruiken om mensenlevens te veranderen. Terwijl onze gebeden opstijgen tot zijn troon, staan engelen klaar om op zijn bevel in actie te komen. ‘Dienstdoende engelen houden zich op bij de troon om de opdracht van Jezus Christus te gehoorzamen door een antwoord te geven op elk gebed dat opgezonden wordt vanuit een oprecht en levend geloof.’ ( Ellen White, Selected Messages, book 2, p. 377) We hebben de zekerheid dat niet één gebed verloren gaat en dat God niet één van onze gebeden vergeet. Ze worden bewaard in de hemel om te worden beantwoord op het moment en de gelegenheid die Hij het beste acht.

‘Het gebed dat in geloof wordt opgezonden, gaat nooit verloren. De bewering dat het antwoord altijd in overeenstemming zal zijn met onze verwachtingen wat betreft de wijze waarop en het doel waarvoor, is echter aanmatigend.’ (Ellen White, Testimonies for the Church, vol. 7, p. 231)

Wat een bemoediging is het voor ons dit te weten terwijl we voorbede doen voor onze echtgenoot/echtgenote of voor onze kinderen, familie, vrienden en collega’s die Christus niet kennen. Geen enkel oprecht gebed gaat ooit verloren. Een onmiddellijk antwoord is misschien niet altijd zichtbaar in de mensen voor wie we bidden, maar God beroert hun hart op manieren die we alleen in de toekomstige wereld zullen zien.

`Lucas 22:31-34, Hebreeën 7:25 Welke zekerheid geeft Jezus ons hier?`

**Gespreksvragen**

`Lees Filippenzen 1:19, Kolossenzen 4:2-3 en 2 Tessalonicenzen 3:1-2. Over welke zekerheid beschikte Paulus tijdens zijn gevangenschap door de gebeden van de Filippenzen? Waarvoor verzocht hij de Kolossenzen en Tessalonicenzen voor hem te bidden? Hoe verhouden deze verzoeken om voorbede zich tot het winnen van mensen?` 

`Denk eens na over de realiteit van de grote strijd en dat dit het kader is waarbinnen zich de wereld bevindt waarin wij leven. Hoe kan kennis van deze strijd helpen het belang in te zien van het gebed? Jezus heeft inderdaad de overwinning behaald en we weten dat zijn kant uiteindelijk wint. Waarom is het in de tussentijd toch ook zo belangrijk om te bidden en ernaar te streven trouw te blijven aan Hem en te werken aan de verlossing van anderen?`

`Wat weerhoudt jou ervan voorbede te doen voor anderen? Welke verontschuldigingen gebruik je (als dat al zo is) om het meer bidden voor hen die het nodig hebben te ontlopen?` 