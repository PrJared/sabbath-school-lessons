---
title:  Mensen zien door de ogen van Jezus
date:   11/07/2020
---

### Lezen 
Marcus 8:22-26; 12:28-34; Johannes 1:40-41; 4:3-34; Lucas 23:39-43; Handelingen 8:26-38.

> <p>Kerntekst</p> 
> ‘Hij zei tegen hen: “Kom, volg Mij, Ik zal van jullie vissers van mensen maken”.’ Matteüs 4:19

Jezus is het voorbeeld bij uitstek wat betreft het winnen van mensen. Door te bestuderen hoe Jezus omging met mensen, leren we hoe we aan anderen de boodschap van verlossing door Jezus Christus kunnen brengen. Terwijl we met Hem op reis gaan door de drukke straten van Jeruzalem, op de stoffige paden van Judea en door de grazige heuvels van Galilea, ontdekken we hoe Hij aan zoekende mensen de principes van het koninkrijk openbaarde.

Jezus ging ervan uit dat ieder mens was te winnen voor zijn koninkrijk. Hij zag elke man en vrouw door de ogen van goddelijk mededogen. In Petrus zag Hij niet de ruige, luidruchtige visser, maar een krachtig prediker van het evangelie. In Jakobus en Johannes zag Hij geen driftige en opvliegende heethoofden maar enthousiaste verkondigers van zijn genade. Hij kende het diepe verlangen naar oprechte liefde en aanvaarding in de harten van Maria Magdalena, de Samaritaanse vrouw en de bloedvloeiende vrouw. In zijn ogen was Thomas geen cynische twijfelaar maar iemand die serieuze vragen had. Jezus zag geen Jood of heiden, man of vrouw, een dief aan het kruis, een centurio of een door demonen bezeten man, maar mensen met hun door God gegeven potentie. Hij keek naar hen vanuit het oogpunt van verlossing.

_Op sabbat 18 juli bespreken we met elkaar deze les._