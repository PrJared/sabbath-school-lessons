---
title:  Omgaan met moeilijke mensen
date:   15/07/2020
---

Jezus kon geweldig omgaan met moeilijke mensen. In zijn woorden en daden gaf Hij blijk van aanvaarding. Hij luisterde met gevoel naar hun zorgen, stelde vragen en geleidelijk aan openbaarde Hij goddelijke waarheden. Hij merkte het innerlijke verlangen op in de meest geharde harten en zag potentie in de ergste zondaren. Voor Jezus valt niemand buiten het bereik van het evangelie. Jezus geloofde ongetwijfeld dat ‘Niemand is zo laag gevallen, niemand is zo slecht, dat hij geen verlossing in Christus zou kunnen vinden.’ (Ellen White, Wens der eeuwen, pp. 210) Jezus keek met andere ogen naar de mensen dan wij dat doen. In elk individu zag Hij een weerspiegeling van de heerlijkheid van de oorspronkelijke schepping. Hij bracht hun denken op een hoger plan om de mogelijkheid te zien van wat ze konden worden. Velen spanden zich in om voor de rest van hun leven aan zijn verwachtingen te voldoen

`Lees Matteüs 4:18-19; Marcus 12:28-34 en Lucas 23:39-43. Welke overeenkomsten zie je tussen het verzoek van Christus aan Petrus en Andreas, een naamloze en vragende schriftgeleerde en de dief aan het kruis? Kijk zorgvuldig naar de manier waarop Jezus een ieder van deze mensen benaderde. Wat valt je het meeste op?`

Overal waar Jezus ging, zag Hij geestelijke mogelijkheden. Hij zag potentiële kandidaten voor het koninkrijk van God in de meest onwaarschijnlijke omstandigheden. Dit vermogen omschrijven we ook wel als ‘een oog hebben voor kerkgroei’. Deze ogen duiden op een goed ontwikkelde gevoeligheid om mensen te zien zoals Jezus ze zag, als mensen die je kon winnen voor het koninkrijk van God. Hiertoe behoort ook ‘een oor hebben voor kerkgroei’. Dat heeft te maken met het luisteren naar de onuitgesproken noden van mensen om ons heen. Het gaat erom dat we een open oor hebben voor de verlangens waar ze diep in hun hart naar uitzien, ook al komen ze daar niet openlijk voor uit.

Vraag de Heer om je gevoelig te maken voor het dienstwerk van de heilige Geest in het leven van anderen. Bid dat God je die tweede aanraking geeft en je ogen opent voor de geestelijke mogelijkheden die Hij je elke dag geeft om je geloof met anderen te delen. Ga tot God voor een oog dat ziet, een hart dat met gevoel luistert en de bereidwilligheid de Christus die jij kent en liefhebt met anderen te delen. Dan zit je op de weg die leidt tot de meest opwindende reis van je leven. Je leven zal een geheel nieuwe betekenis krijgen. Voldoening en vreugde, zoals je die nog nooit hebt ervaren, zal je deel worden. Alleen zij die zich inspannen voor mensen, weten hoeveel voldoening dat kan geven.

`Matteüs 4:18-19; Marcus 12:28-34; Lucas 23:39-43 — Wat valt er op in de benadering van Jezus?`