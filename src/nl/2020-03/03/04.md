---
title:  Begin waar u bent
date:   14/07/2020
---

Iemand heeft eens terecht gezegd, ‘In het leven kun je alleen beginnen vanaf de plek waar je je bevindt, er is geen andere mogelijkheid.’ Jezus benadrukte dit principe in Handelingen 1:8 waar Hij zegt, ‘Maar wanneer de heilige Geest over jullie komt, zullen jullie kracht ontvangen en van Mij getuigen in Jeruzalem, in heel Judea en Samaria, tot aan de uiteinden van de aarde.’ De boodschap van Jezus aan zijn leerlingen was te makkelijk dat ze die niet zouden begrijpen: begin waar je bent. Getuig op de plek waar God je heeft geplaatst. Droom niet over verrijkende mogelijkheden, maar begin met degenen om je heen. Bekijk de mogelijkheden die het dichtste bij je zijn met goddelijke ogen!

Het is helemaal niet nodig dat je de meest geleerde, meest welsprekende of de meest getalenteerde persoon ter wereld bent. Deze gaven kunnen nuttig zijn, mits ze op de juiste manier worden ingezet. Welbeschouwd is jouw liefde voor God en anderen alles wat je nodig hebt. Als je gewillig bent om te getuigen, zal God de weg voor je banen om dat ook te doen.

`Lees Johannes 1:40-41; 6:5-11 en 12:20-26. Wat leren deze passages ons over het geestelijke gezichtsvermogen van Andreas en over zijn instelling ten opzichte van getuigen?`

De ervaring van Andreas spreekt boekdelen. Hij begon in zijn eigen familie. Hij deelde Christus eerst met zijn broer Petrus. Hij ontwikkelde een hechte relatie met een kleine jongen die Jezus voorzag van de middelen om een wonder te doen en Andreas wist precies wat hij met die Grieken moest doen. In plaats van te discussiëren over theologie, was hij zich bewust van hun behoefte en stelde hen voor aan Jezus.

De kunst om op effectieve manier mensen te winnen, is door positieve en zorgzame relaties op te bouwen. Denk aan de mensen die het dichtst bij je staan en die Jezus misschien niet kennen. Kunnen ze uit jouw leven opmaken dat je iemand bent die meeleeft met en zorgt voor anderen? Zien ze in jou de vrede en het doel waar ze zo naar verlangen? Fungeert jouw leven als een visitekaartje voor het evangelie? Door Jezus met anderen te delen, maken we vrienden voor God. Ze worden onze christelijke vrienden. Als we Gods boodschap over de Bijbelse waarheid verkondigen, is het goed mogelijk dat ze uiteindelijk ook adventistische christenen worden.

`Waarom is het soms zo moeilijk onze gezinsleden en familie tot Christus te brengen? Ben jij erin geslaagd Jezus te delen met enkele familieleden of naaste vrienden? Deel de principes die nuttig kunnen zijn met de groep.`

`Johannes 1:40-41; 6:5-11; 12:20-26 Wat kunnen we van Andreas leren?`