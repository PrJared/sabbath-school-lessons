---
title:  Verdere studie
date:   17/07/2020
---

Lees Ellen White, ‘Het evangelie in Samaria’, pp. 75-83, in Van Jeruzalem tot Rome.

Overal om ons heen zoeken mensen naar dingen die eeuwigheidswaarde hebben. Zoals Jezus het zo treffend verwoordde, ‘De oogst is groot, maar er zijn weinig arbeiders’ (Matteüs 9:37). Het probleem zat ‘m niet in de oogst. Met door God gezalfde ogen, zag Jezus een rijke oogst terwijl zijn leerlingen slechts tegenstand zagen. Hoe loste Christus dit probleem op? ‘Vraag dus de eigenaar van de oogst of hij arbeiders wil sturen om de oogst binnen te halen.’ (Matteüs 9:38) De oplossing ligt dus in het gebed dat we tot God richten om ons erop uit te sturen om zijn oogst binnen te halen. 

Waarom bidden we hier niet om? ‘Heer, ik ben bereid om in dienst te staan van de vooruitgang van uw koninkrijk. Open mijn ogen zodat de geschikte mogelijkheden, die U mij elke dag geeft, mij niet ontgaan. Leer mij om met gevoel open te staan voor de mensen om mij heen. Help me om woorden van hoop en bemoediging te spreken en uw liefde en waarheid te delen met hen waar ik elke dag mee in aanraking kom.’ Als jij deze woorden bidt, zal God buitengewone dingen doen met je leven.

`Matteüs 9:37-38 Waarover heeft Jezus het hier?`

**Gespreksvragen**

`Als je je hebt ingespannen om mensen tot Jezus te brengen, dan weet je ongetwijfeld één ding: het is niet altijd makkelijk! Nietwaar? Natuurlijk kan alleen God een ommekeer brengen in de harten van mensen, maar in zijn wijsheid heeft Hij ons gekozen een onderdeel te zijn van dat proces. De inzet voor slechts één mens kost tijd, inspanning, geduld en een liefde die van boven komt. Welke keuzes kun jij maken om ervoor te zorgen dat je eigen ik sterft en dat jij een toegewijd getuige wordt voor Christus?`

`Met welke mensen kom jij in contact die God niet kennen? Wat heb je gedaan, ben je aan het doen of zou je moeten doen om te getuigen naar hen?`

`Denk eens aan Saulus van Tarsus. Hij is het perfecte voorbeeld van iemand die totaal ongeschikt leek te zijn om bekeerd te worden! Toch weten we wat er met hem gebeurde. Wat leert ons dit over hoe gevaarlijk het is om op grond van uiterlijkheden over iemand te oordelen?`

`Houd het verhaal van Saulus in gedachten. Hoe moeten we een vers zoals Matteüs 7:6 interpreteren: ‘Geef wat heilig is niet aan de honden en gooi je parels niet voor de zwijnen; die zouden ze maar met hun poten vertrappen, zich omkeren en jullie verscheuren’?`