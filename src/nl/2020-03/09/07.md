---
title:  Verdere studie
date:   28/08/2020
---

‘In Christus woont de tederheid van de herder, de genegenheid van de ouder en de onvergelijkelijke genade van de barmhartige Heiland. Hij stelt Zijn zegeningen in de meest aanlokkelijke bewoordingen voor. Hij is niet tevreden louter met de aankondiging van deze zegeningen; Hij brengt ze op de meest aantrekkelijke wijze naar voren ten einde een verlangen op te wekken, ze te bezitten. Zo moeten Zijn dienstknechten de rijkdommen van de heerlijkheid van de onuitsprekelijke Gave voorstellen. De wonderbaarlijke liefde van Christus zal harten doen smelten en ingetogen maken, wanneer een zuiver naar voren brengen van leerstellingen niets zou bereiken. ‘”Troost, troost Mijn volk”, zegt uw God.’ ‘Klim op een hoge berg, vreugdebode Sion; verhef uw stem met kracht, vreugdebode Jeruzalem; verhef ze, vrees niet; zeg tot de steden van Juda: Zie hier is uw God! Hij zal als een herder Zijn kudde weiden, in Zijn arm de lammeren vergaderen en ze in Zijn schoot dragen.’’ ( Ellen White, Wens der eeuwen, p. 725)

`Johannes 14:6 Wat zegt Jezus hier over zichzelf?`

**Gespreksvragen**

`Het zou niet zo moeten zijn, maar sommige mensen voelen zich beter door anderen op hun fouten te wijzen. Hoe kunnen we er zeker van zijn dat we ons daar zelf ook niet schuldig aan maken?`

`Stel je het volgende scenario eens voor: een vriend heeft net een begrafenis bijgewoond en zegt: ‘Ik ben zo blij omdat mijn tante nu vanuit de hemel op mij neerkijkt. Het geeft me zo’n fijn gevoel.’ In het licht van de principes die we deze week hebben bestudeerd, hoe zou je daarop reageren? De toestand van de doden is belangrijk. Waarom is dit moment misschien toch niet het beste moment om die persoon een Bijbelstudie te geven over dat onderwerp?`

`Bespreek de volgende uitspraak met het oog op ons getuigenis aan anderen: ‘Juist door te zoeken naar het kwade in anderen, ontwikkelt dat zich in degenen die daar naar zoeken. Door gericht te zijn op de fouten van anderen, worden we veranderd naar dat beeld. Door op Jezus te zien, te spreken over zijn liefde en de volmaaktheid van zijn karakter, worden we echter veranderd naar zijn beeld. Het overdenken van het verheven ideaal dat Hij ons voorhoudt, brengt ons in een zuivere en heilige atmosfeer en zelfs in de tegenwoordigheid van God. Als we daar blijven, gaat er een licht van ons uit dat straalt op allen waarmee we zijn verbonden.’ (Ellen White, Gospel Workers, p. 479)`