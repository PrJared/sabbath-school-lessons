---
title:  Jezus’ genezingswerk, deel 2
date:   19/08/2020
---

`Lees Matteüs 4:23-25 en 9:35. Welke drievoudige benadering vormde het fundament van Christus’ dienstwerk? Hoe voorzag Hij in de noden van mensen en welke invloed oefende dat uit op hun leven?`

In zijn bediening combineerde Jezus onderricht, prediking en genezing met elkaar. Hij deelde eeuwige principes opdat een ieder van ons een betekenisvol en doelgericht leven kon leiden. Hij sprak de woorden: ‘Ik ben gekomen om hun het leven te geven in al zijn volheid.’ (Johannes 10:10) Zijn dienstwerk kenmerkte zich door een overvloed aan genade. Jezus kwam met het doel om ons nu en tot in alle eeuwigheid een overvloedig leven te laten leiden.

`Lees Marcus 1:32-39. Jezus besteedde de hele dag aan het genezen van zieken en het uitdrijven van demonen. Nadat Hij tijd had doorgebracht in gebed en er de volgende ochtend nog meer mensen om genezing kwamen, vertrok Hij naar een andere stad. Waarom genas Hij hen niet? Welke reden geeft Jezus in vers 38 en 39.`

Dit verhaal geeft ons veel inzicht. Nadat Hij de vorige dag talloze mensen heeft genezen, verlaat Jezus de volgende dag de nog steeds naar genezing hunkerende menigte. Zijn verklaring is dat Hij naar deze wereld kwam om het evangelie te verkondigen. Jezus was meer dan een bijzondere wonderdoener. Hij was de Zoon van God die naar deze wereld kwam om die te verlossen. Het was voor Hem niet genoeg om enkel lichamelijke aandoeningen te genezen. Hij verlangde ernaar dat mensen het geschenk zouden ontvangen van het eeuwig leven. Dat bood Hij hen aan. Deze woorden maken duidelijk waarom Hij naar deze aarde kwam: ‘De Mensenzoon is gekomen om te zoeken en te redden wat verloren was’ (Lucas 19:10). Elke daad van genezing was een mogelijkheid Gods te karakter te openbaren, een einde te maken aan het lijden en de kans te bieden op eeuwig leven.

`Is het mogelijk het overvloedige leven te leiden dat Jezus biedt, wanneer je te maken hebt met armoede of ziekte? Bood Jezus iets dat verder ging dan lichamelijke genezing? Hoe kunnen we op een praktische manier mensen tot geestelijke waarheden leiden terwijl we voorzien in hun lichamelijke en emotionele behoeftes?`

`Matteüs 4:23-25; 9:35 Wat combineerde Jezus in zijn dienstwerk?`