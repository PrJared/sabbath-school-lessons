---
title:  Verdere studie
date:   21/08/2020
---

‘Velen hebben geen geloof in God en hebben het vertrouwen in de mens verloren. Maar zij stellen daden van sympathie en hulpvaardigheid op prijs. Als zij iemand zien, die het niet om aardse lof of compensatie te doen is, die bij hen thuis komt en zieken hulp verleent, de hongerigen voedt, naakten kleedt, bedroefden troost en teder wijst op Hem, van wie de menselijke werker slechts een boodschapper is, ja, als zij dit zien, wordt hun hart geroerd. Dankbaarheid welt op. Het geloof wordt ontstoken en zij zijn bereid te luisteren als zij zien dat God voor hen zorgt.’ (Ellen White, De weg tot gezondheid, p. 113)

Het onzelfzuchtig dienstwerk van Jezus opent harten, maakt een einde aan vooroordelen en schept een ontvankelijkheid voor het evangelie. De gemeente is het lichaam van Christus die in liefde overal in behoeften voorziet. Christus roept ons op in zijn naam een verschil te maken in onze omgeving. Natuurlijk moeten we ervoor waken niet besmet te worden door de wereld en dat is ook vandaag de dag een hele reële en gevaarlijke dreiging voor de gemeente. Het is echter ook nodig dat we leren hoe we de mensen nog steeds kunnen bereiken op de plek waar ze zich bevinden en hoe we ons in dienst kunnen stellen van God. Hij wil hen brengen van waar ze waren naar waar ze zouden moeten zijn.

`Jesaja 42:2; Kolossenzen 4:5-6; Efeziërs 4:15 — Welke belangrijke principes kom ik hier tegen?`

**Gespreksvragen**

`Waarom is het dienstwerk van Christus dat zich kenmerkt door medeleven zo krachtig in het tenietdoen van vooroordelen en het ontvankelijk maken van mensen om geestelijke waarheden te horen? Probeer je voor te stellen hoe succesvol ons getuigenis als gemeente zou kunnen zijn als we ons in navolging van Jezus op dezelfde onbaatzuchtige manier bezorgd zouden maken om mensen.`

`Denk terug aan een situatie waarin jij iets hebt gezegd dat wel waar, terecht of zelfs nodig was en dat je dat op de verkeerde manier hebt gezegd, namelijk op te hoge toon of vanuit een verkeerde houding. Wat heeft deze ervaring je geleerd dat je kan helpen dat niet weer te doen, bijvoorbeeld dat je eerst zelf moet kalmeren voordat je iets zegt, of iets anders dat daarop lijkt?`

`Denk nog eens na over het feit dat al de mensen die werden genezen of zelfs uit de dood werden opgewekt uiteindelijk toch stierven. Wat kunnen we hieruit afleiden over de manier waarop we degenen rondom ons moeten benaderen en dienstbaar kunnen zijn aan hen?`

`Welke nieuwe activiteiten om zorg te dragen voor de mensen om je heen zou jouw gemeente kunnen organiseren?`

`Hoe kunnen we geestelijke mogelijkheden creëren voor mensen die zoekende zijn door te voorzien in tastbare noden?`