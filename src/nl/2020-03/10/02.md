---
title:  Kleine groepen, Gods idee
date:   30/08/2020
---

`Lees Genesis 1:1-2, 26, Hebreeën 1:1-2 en Efeziërs 3:8-9. Hoe openbaren deze verzen de eenheid van de Godheid?`

Vader, Zoon en heilige Geest namen samen deel aan het scheppingswerk. Elk van hen had een andere taak maar ze werkten samen in een onafscheidelijke eenheid. De Vader was de Hoofdontwerper, de grote Architect. Hij voerde zijn plannen uit door Jezus, de uitvoerder van het scheppingswerk. Zij deden dat in harmonie met de kracht van de heilige Geest. Zo’n machtige bovennatuurlijke daad gaat ons verstand ver te boven. Wat we wel kunnen begrijpen en heel duidelijk ook, is niet alleen de realiteit van de geschapen wereld en het universum, maar ook dat God zelf dat allemaal tot stand heeft gebracht (Romeinen 1:18-20).

Kleine groepen waren eerst een idee van God. Er is veel wat we van God niet kunnen begrijpen. We moeten dus voorzichtig zijn als we parallellen trekken. Laten we toch losjes gebruik maken van één van die mysterieuze aspecten en zeggen dat Vader, Zoon en heilige Geest de eerste ‘kleine groep’ vormden in de heilsgeschiedenis. Ze werkten samen in de schepping van de mens en na de zondeval ook aan zijn verlossing.

`Vergelijk Johannes 10:17-18 met Romeinen 8:11 en 1 Korintiërs 15:15. Hoe getuigt de opstanding van de eenheid tussen Vader, Zoon en heilige Geest in het verlossingsplan?`

Vader, Zoon en heilige Geest zijn verenigd in een ‘kleine groep’ met het nadrukkelijke doel de mens te verlossen. ‘Het verlossingsplan heeft altijd een plaats gehad in de overleggingen van de Oneindige.’ (Ellen White, Fundamentals of Christian Education, p. 186) Er is niets dat God belangrijker vindt dan het redden van zoveel mogelijk mensen (1 Timoteüs 2:4; 2 Petrus 3:9). In de les van deze week bestuderen we de verscheidene functies die kleine groepen kunnen vervullen. Dat heeft veel bedoelingen. Het voornaamste doel is echter het winnen van verloren mensen voor Jezus. Door in kleine groepen te werken, helpen we met andere woorden niet alleen onszelf, maar ook anderen. Het uiteindelijke doel daarvan moet dan ook het winnen van mensen zijn.

`Denk nog eens na over het mysterie dat de eenheid van onze God voor ons vormt. Dat gaat ons begrip echt te boven! We kunnen echter toch geloven in en vertrouwen op wat we niet helemaal begrijpen? Waarom is het zo belangrijk dat christenen aan dit principe vasthouden als het gaat om geloof?`

`Genesis 1:1-2,26; Hebreeën 1:1-2; Efeziërs 3:8-9 — Wat zegt dit over de eenheid van God?`