---
title:  Toewijding uit liefde
date:   24/09/2020
---

Aan het einde van het gesprek tussen Petrus en Jezus zien we twee mannen, die op het strand wandelen. Terwijl de golven op de kust aanspoelen, vertelt Jezus aan Petrus wat de prijs is van het zijn van zijn leerling. Jezus wil dat Petrus goed beseft wat hem te wachten staat als hij ingaat op Jezus’ uitnodiging om ‘Mijn schapen te hoeden’.

`Lees Johannes 21:18-19. Wat zei Jezus tegen Petrus over de prijs van het zijn van zijn leerling? Waarom deelt Jezus op dit moment zoiets verbijsterends met Petrus?`

Christus voorspelde met deze woorden de marteldood die Petrus eenmaal zou ondergaan. Zijn armen zouden worden uitgestrekt op een kruis. Door dit te zeggen kreeg Petrus de mogelijkheid om te kiezen. Christus bood hem de grootste levensvreugde aan: de aanblik van mensen die voor het koninkrijk van God worden gewonnen. Op de Pinksterdag zou hij er getuige van zijn dat duizenden tot Christus kwamen. Hij zou wonderen verrichten in Jezus’ naam en Hem verheerlijken voor vele duizenden andere mensen. Hij zou de eeuwigdurende blijdschap ervaren van verbondenheid met Christus in zijn dienstwerk. Aan dat voorrecht hing een prijskaartje. Het vereiste offers, zelfs het grootste offer. Petrus werd gevraagd, terwijl hij bij zijn volle verstand was, zijn leven aan God te wijden. Hij wist nu dat geen offer te groot was om zich bij Jezus aan te sluiten in zijn werk voor de wereld.

`Lees 1 Johannes 3:16-18. Voor Johannes is liefde meer dan iets vaags en abstracts? Hoe beschrijft Johannes het grootste offer dat de liefde brengt?` 

In de eeuwigheid zal niets van wat wij hebben gedaan ooit de schijn hebben van een offer. We zullen denken dat de investering van onze tijd en inspanning, van ons leven, een te grote beloning heeft ontvangen. Wat is het een vreugde liefde in daden om te zetten en goede bedoelingen in inzet. We reageren op de goddelijke liefde door ons geheel en al te geven. Als we door het verrichten van dienstwerk als ambassadeurs van Christus getuigen aan anderen, dan vervullen we ons levensdoel en ervaren we de grootste levensvreugde. Jezus zei het zo treffend: ‘Je zult gelukkig zijn als je dit niet alleen begrijpt, maar er ook naar handelt.’ (Johannes 13:17) De grootste blijdschap die het leven kan geven en blijvende vreugde zullen ons deel zijn wanneer we het doel van ons bestaan in vervulling laten gaan. Dat doen we door God te verheerlijken door hoe we leven en zijn liefde en waarheid met de wereld delen.

Wat de eeuwigheid precies inhoudt, is moeilijk te bevatten. Wij hebben slechts weet van een klein beetje tijd. Probeer je toch eens een eeuwig goed leven voor te stellen. Het is beter dan wat we hier ooit zullen kennen. Niets in deze kortstondige periode op aarde is het waard om de belofte van het eeuwig leven te verliezen die wij in Jezus bezitten.

`1 Johannes 3:16-18 Hoe uit liefde zich?`