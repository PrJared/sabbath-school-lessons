---
title:  Oproep tot toewijding
date:   21/09/2020
---

Stel je zich eens voor dat jij Simon Petrus of Andreas bent. Op een prachtige ochtend in Galilea is de zon zojuist opgegaan en heeft het de kilte van de nachtelijke lucht verjaagd. Je kunt maar aan één ding denken: vis vangen en zoveel mogelijk. Dat ging de laatste tijd ook voorspoedig en je ziet uit naar weer een dag met geweldige vangsten. Dan in het vroege ochtendlicht zie je Hem aankomen, Jezus van Nazaret. Je beseft het niet maar zo dadelijk verandert je leven volledig. Je zult nooit meer dezelfde zijn.

`Lees Matteüs 4:18-20. Waarom zijn Simon Petrus en Andreas bereid zo radicaal in te gaan op Jezus’ uitnodiging om Hem te volgen? Waaruit blijkt dat Jezus een hoger doel met hen had dan het vangen van vis?`

Het evangelie van Johannes maakt duidelijk dat deze mannen Jezus al meer dan een jaar kenden, Ze hadden zich echter nog niet volledig aan Hem overgegeven. Er moet iets goddelijks aan het gedrag van Christus zijn geweest. Iets in zijn verschijning, zijn woorden en daden maakten deze vissers uit Galilea duidelijk dat Hij hen uitnodigde tot een goddelijke roeping. De reden waarom zij hun boten, beroep en vertrouwde omgeving achter zich lieten om Hem te volgen, was dat ze geroepen werden tot een hoger doel. Deze gewone vissers beseften dat ze werden geroepen voor een buitengewoon doel. God roept jou vandaag misschien niet op, je werk de rug toe te keren. Hij roept echter ook jou met een bijzonder doel, namelijk het delen van zijn liefde en het getuigen van zijn waarheid tot eer van zijn naam.

`Lees Matteüs 9:9. Denk eens na over de roeping van Matteüs, de tollenaar. Wat vind je opmerkelijk in deze tekst?`

Belastinginners in de Romeinse wereld waren vaak uitbuiters die hun ambtelijke macht misbruikten om het gewone volk te onderdrukken. Ze behoorden tot enkele van de meest gehate en verachte mensen in heel Israël. Christus’ uitnodiging, ‘Volg Mij’, veronderstelt dat Matteüs van Jezus had gehoord en er in zijn hart naar verlangde Hem te volgen. Toen de uitnodiging kwam, was hij er klaar voor. Hij was verbaasd dat Christus hem aanvaardde en uitnodigde om één van zijn leerlingen te zijn. In het hart van ieder mens is een diepgaand verlangen aanwezig naar iets meer in het leven. Wij willen ook leven voor iets dat het waard is, voor een hoger, nobeler doel. Daarom roept Christus ook ons om Hem te volgen, net als Matteüs.

`Ga bij jezelf na wat het mensen heeft gekost om Jezus te volgen. Waarom zal dit offer het uiteindelijk altijd waard zijn?`

`Matteüs 4:18-20 Waaruit blijkt het hogere doel van Jezus?`