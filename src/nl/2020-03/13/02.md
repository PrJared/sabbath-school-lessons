---
title:  Jezus’ zelfopofferende liefde
date:   20/09/2020
---

De apostel Paulus moedigt ons aan de gezindheid van Christus in ons te ‘laten’ heersen. Dit roept enkele fascinerende vragen op. Wat houdt die gezindheid van Christus in? Waardoor werden zijn gedachten gestuurd? Wat vormde de kern van zijn denken?

`Lees Filippenzen 2:5-11. Hoe blijkt uit deze teksten de essentie van Christus’ denken en het voorbeeld dat zijn gehele leven bestuurde?` 

Van de eeuwigheid af was Jezus gelijk aan God. Paulus verkondigt deze eeuwige waarheid zo: ‘(Hij) die de gestalte van God had, hield zijn gelijkheid aan God niet vast.’ (Filippenzen 2:6) Het woord ‘gestalte’, komt van het Griekse woord morphē. Het verwijst naar het wezenlijke van iets. Het verbindt dingen van gelijke waarde. Het SDA Bible Commentary legt het zo uit: ‘Dit stelt Christus gelijk aan de Vader en plaatst Hem ver boven elke andere macht. Paulus benadrukt dit om een indringend beeld te geven van Christus’ vrijwillige vernedering.’ (Ellen White, SDA Bible Commentary vol 7, p. 154) Ellen White voegt daar dit aan toe wanneer ze spreekt over zijn eeuwige natuur: ‘In Christus is het leven, oorspronkelijk echt, aan niets anders ontleend.’ (Ellen White, De wens der eeuwen, p. 459)

Jezus, die van de eeuwigheid af gelijk was aan God, ‘deed er afstand van’. Dit is ook een fascinerende Griekse uitdrukking. Je kunt het letterlijk vertalen met ‘geleegd’. Uit vrije wil ‘maakte Jezus zichzelf leeg’ van zijn voorrechten en gunsten als Gods gelijke. Hij nam de gestalte aan van een mens om een dienstknecht te worden. Als slaaf openbaarde Hij de hemelse wet van liefde aan het gehele universum en liet aan het kruis uiteindelijk de ultieme daad van liefde zien. Hij gaf zijn leven om het onze voor eeuwig te redden.

De kern van Jezus’ denken was zelfopofferende liefde. Jezus volgen betekent dat wij liefhebben zoals Hij liefhad, dienen zoals Hij diende en zorg dragen zoals Hij dat deed. Als we Jezus door zijn heilige Geest toestaan ons te ontdoen van onze zelfzuchtige ambities dan kost je dat wel iets. Het kostte Jezus alles. Toch zegt de Bijbel over Jezus, ‘Daarom heeft God Hem hoog verheven en Hem de naam geschonken die elke naam te boven gaat’ (Filippenzen 2:9). De hemel is elk offer waard dat we op aarde brengen. Op weg daarheen zullen zich offers aandienen, maar de vreugde die het dienstwerk ons schenkt, gaat die verre te boven. Door de eeuwige blijdschap van een leven met Christus tot in alle eeuwigheid lijkt elk offer dat we hier brengen onbetekenend.

`Wat was de laatste keer dat jij je eigen ik werkelijk moest opgeven om Christus’ wil? Wat zegt dat antwoord jou over je christelijke levensloop?`

`Filippenzen 2:5-11 Waar heeft Jezus afstand van gedaan en waarom?`