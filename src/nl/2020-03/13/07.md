---
title:  Verdere studie
date:   25/09/2020
---

‘Degenen die de geestelijke leiding hebben over de gemeenten zouden manieren en middelen moeten bedenken waardoor elk lid de mogelijkheid heeft om in een bepaald opzicht een bijdrage te leveren aan Gods werk. In het verleden is dit te vaak achterwege gelaten. Er zijn geen duidelijke plannen gemaakt en volledig uitgewerkt op een manier waarbij de talenten van allen gebruikt werden in actief dienstwerk. Er zijn er maar enkelen die beseffen hoeveel daardoor verloren is gegaan.

‘De leiders van Gods werk moeten voortdurend plannen maken als wijze generaals met het oog op de voortgang. In deze plannen moeten we vooral aandacht schenken aan het werk dat leken kunnen doen voor hun vrienden en buren. Het werk van God zal op deze aarde nooit voltooid kunnen worden. Tenzij de mannen en vrouwen die tot de gemeente behoren zich gereedmaken voor hun taak en hun inspanningen verenigen met die van predikanten en kerkelijke ambtsdragers.

‘De verlossing van zondaren vereist oprechte, persoonlijke arbeid. We moeten hen het woord des levens aanbieden en er niet op wachten totdat zij naar ons komen. Ach, dat ik woorden mocht spreken tot mannen en vrouwen die hen zouden opwekken tot ijverige inzet! De gelegenheden die ons worden geschonken, zijn zeer gering. We staan aan de grens van de eeuwige wereld. We hebben geen tijd te verliezen. Elke kans is goud waard en in alle opzichten te kostbaar om enkel te worden besteed aan het dienen van het eigen ik. Wie wendt zich ernstig tot God en put kracht en genade uit Hem om zijn trouwe arbeider te zijn in het zendingsveld?

‘In elke gemeente is er talent dat ontwikkeld kan worden om een grote steun te zijn in dat werk. Mits zij de juiste soort taken krijgen. Wat nu nodig is voor de opbouw van onze gemeente is het verstandige werk van arbeiders. Zij zijn in staat het talent in de gemeente te zien en te ontwikkelen. Dat talent kan worden opgeleid voor de dienst van de Meester.’ ( Ellen White, Testimonies for the Church, vol.9, 116-117)

`Matteüs 9:9 Watisopmerkelijk?`

**Gespreksvragen**

`Wat is de kerngedachte van het bovenstaande citaat van Ellen White? Welke invloed kan het uitoefenen op je persoonlijke getuigenis en op het zendingswerk van je gemeente?`

`Hoe wordt oprechte liefde altijd duidelijk? Wat zijn onechte vormen van liefde die weinig te maken hebben met echte liefde?`

`Spreek in de gespreksgroep over de offers die mensen hebben gebracht voor de Heer, inclusief het verlies van hun eigen leven. Wat kun jij leren van deze verhalen?`

`Denk na over je antwoord op de laatste vraag van zondag. Welk offer heb jij gebracht? Waarom deed je dat? Was het dat waard? Hoe zou je aan iemand die geen christen is, uit kunnen leggen wat je deed en waarom je dat hebt gedaan?` 