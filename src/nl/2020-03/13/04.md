---
title:  Paulus, door God gekozen werktuig
date:   22/09/2020
---

Paulus’ leven veranderde radicaal toen hij Christus aanvaardde. Christus gaf hem een geheel nieuwe toekomst. Hij leidde hem weg uit zijn comfortzone naar ervaringen die hij zich nauwelijks had kunnen voorstellen. Door de leiding van de heilige Geest verkondigde hij aan duizenden het Woord van God rond de Middellandse Zee. Zijn getuigenis veranderde de geschiedenis van het christendom en de wereld.

`Lees Handelingen 9:3-6,10-20. Waaruit blijkt het goddelijke doel van Paulus’ leven?`

Jezus kiest vaak de meest onwaarschijnlijke kandidaten om van Hem te getuigen. Denk aan de bezetenen, de Samaritaanse vrouw, een prostituee, een tollenaar, vissers uit Galilea en nu een felle vervolger van de christenen. Gods genade veranderde hen en ze kregen de opdracht met vreugde het verhaal te vertellen wat Christus met hen had gedaan. Geen van hen kreeg er genoeg van hun verhaal te vertellen. Wat Christus voor hen had gedaan, was zo geweldig dat ze het moesten delen. Ze konden niet zwijgen.

`Lees Handelingen 28:28-31; 2 Timoteüs 4:5-8. Waaruit blijkt dat Paulus nooit twijfelde aan zijn beslissing om zijn hele leven te geven aan Christus en het winnen van mensen?`

Paulus bevestigde aan het einde van zijn leven, toen hij huisarrest had in Rome, dat ‘God deze boodschap van redding al aan de heidenen bekendgemaakt heeft; zij zullen wel luisteren’. De Bijbel vermeldt dat hij allen ontving die hem bezochten en dat hij het Woord van God aan hen verkondigde (Handelingen 28:28-31). Aan het einde van zijn leven spoorde hij Timoteüs aan het werk te doen van een evangelist en kon Paulus over zichzelf zeggen, ‘ik heb de goede strijd gestreden, de wedloop volbracht, het geloof behouden.’ (2 Timoteüs 4:7) Onze roeping is misschien niet zo dramatisch is als die van Paulus. Toch roept God een ieder van ons op met Hem samen te werken in zijn streven de wereld te veranderen. Het is duidelijk dat Paulus, ondanks de moeilijkheden, waar hij door de jaren heen mee te maken kreeg, trouw bleef aan het werk waartoe de Heer hem had geroepen (1 Korintiërs 11:25-30). Deze voormalige vervolger werd, met uitzondering van Jezus zelf, tot de meest invloedrijke en standvastige verdediger van het christelijke geloof. Zijn verhaal blijft een krachtig getuigenis voor wat de Heer kan doen door iemand die zijn of haar leven wijdt aan het werk van de Heer.

`Waartoe heeft God jou geroepen? Doe je dat ook?`

`Handelingen 9:3-6, 10-20 Waaruit blijkt het goddelijke doel van Paulus’ leven?`