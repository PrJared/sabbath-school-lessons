---
title:  Verdere studie
date:   26/06/2020
---

Lees Ellen White, Het voorrecht om te bidden, pp. 86-97 in Schreden naar Christus.

‘Het blote oog kan de lieflijkheid en schoonheid van Christus nooit aanschouwen. De innerlijke verlichting van de heilige Geest, laat aan de mens zien in wat voor een hopeloze en hulpeloze staat hij zich bevindt zonder de genade en vergeving van de Zondedrager. Alleen door de voorzienigheid van Christus voor ieder mens, is hij in staat zijn oneindige genade, zijn onmetelijke liefde, goedheid en heerlijkheid te zien.’ (Ellen White, The Upward Look, p. 155)

Je kunt bepaalde delen van de Schrift, zelfs hele hoofdstukken, uit het hoofd leren om die te herhalen op momenten dat de tegenstander je benadert met zijn verzoekingen ... Als hij de geest ertoe brengt zich te richten op aardse zaken en op genot, kan hij het effectiefst worden weerstaan met de woorden “Er staat geschreven”.’ (The Advent Review and Sabbath Herald, April 8, 1884)

**Gespreksvragen**

`Hoe klinkt de realiteit van de vrije wil en vrije keuze door in al onze beslissingen over geloof en gehoorzaamheid? We hebben over veel dingen geen zeggenschap, maar wat betreft de belangrijke dingen hebben we wel een vrije keuze. Dat zijn de dingen die te maken hebben met het eeuwig leven. Wat doe jij met je vrije wil? Wat voor soort beslissingen neem je?`

`Welke rol kan en moet de sabbat spelen in het zorgen voor stille tijd met God. Hoe weerhoudt de sabbat je ervan zo gericht te zijn op werk en andere bezigheden dat je geen tijd vrijmaakt voor die noodzakelijke momenten met God? Hoe kunnen we ervoor zorgen dat de sabbat de geestelijke zegen wordt die hij behoort te zijn?`

`Wat is jouw ervaring met tijd doorbrengen met God in gebed en studie? Welke invloed heeft dat op je geloof? Hoe zou het je geloof moeten beïnvloeden? Mits je je daar prettig bij voelt, vertel in de groep over de periodes waarin je leest en bidt en welk voordeel het je geeft. Hoe kan jouw ervaring anderen helpen?`

`Noem een paar favoriete teksten die je uit het hoofd kent. Waarom vind je juist deze mooi? Hoe zijn ze voor jou tot een zegen geweest om deze teksten uit het hoofd te kennen?`

`Jakobus 1:22 Welke vergissing moeten we niet maken?`
