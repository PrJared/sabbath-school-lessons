---
title:  Leven naar het Woord van God
date:   20/06/2020
---

### Lezen Filippenzen 
2:12-16; Lucas 4:4,8,10-12; Psalm 37:7; 46:10, 62:2,5-7; Kolossenzen 3:16.

> <p>Kerntekst</p> 
> ‘Vergis u niet: alleen horen is niet genoeg, u moet wat u gehoord hebt ook doen.’ Jakobus 1:22

De beste methode om de Bijbel te bestuderen, is van geen enkele betekenis als we niet vastbesloten zijn te leven naar wat de Schrift ons leert. Wat voor onderwijs in het algemeen geldt, is ook van toepassing op het bestuderen van de Bijbel: je leert het beste door niet alleen te lezen of te luisteren, maar door te handelen in overeenstemming met de kennis die je hebt verkregen. Deze gehoorzaamheid opent de deur tot een hele schatkamer met goddelijke zegeningen die anders gesloten blijft voor ons. Daarnaast draagt het ertoe bij dat we op een geweldige en levensveranderende manier ons begrip en onze kennis vermeerderen. Als we ons niet willen voegen naar Gods Woord en niet bereid zijn te handelen naar wat we hebben bestudeerd, dan zullen we ook niet groeien. Ons getuigenis zal daarbij ook haar kracht verliezen omdat ons leven niet overeenkomt met onze woorden.

We groeien in genade en wijsheid door de inspirerende voorbeelden die laten zien wat het betekent naar het Woord van God te leven. Er is geen beter voorbeeld dan dat van Jezus Christus en er is geen kracht die meer motiveert en invloedrijker is dan de zijne. Hij wees ons de richting om na te volgen. Hij leefde een leven in volledige harmonie met de wil van God.

Deze week bestuderen we wat het betekent ons leven te leiden naar Gods Woord en onder de leiding te staan van zijn goddelijke gezag.

_Op sabbat 27 Juni bespreken we met elkaar deze les._
