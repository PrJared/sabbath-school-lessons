---
title:  Werkwijzer
date:   26/06/2020
---

### Les 13 Leven naar het Woord van God

**Kernteksten**: : Jakobus 1:22; Lucas 4:4, 8, 10–12; Johannes 5:46, 47; Korintiërs 2:12–14; Filippenzen 2:13; Psalmen 37:7; Psalmen 46:11; Psalmen 62:2, 3, 6; Psalmen 119:11.

### Deel I: Overzicht

Dit kwartaal hebben we verschillende principes van Bijbelse interpretatie bestudeerd. De beste hermeneutische principes zullen echter niets baten, als zij niet leiden tot een vreugdevol in de praktijk brengen van de Bijbelse boodschap. Het onthullen van de Schrift is niet alleen maar een intellectuele oefening. Het doel van welke studie van de Bijbel dan ook is meer dan het verwerven van kennis van het hoofd. Als het wordt gedaan zoals het moet, zal het leiden tot gehoorzaamheid van het hart. Het is een gehoorzaamheid die diepgaander en betekenisvoller is dan alleen maar een zich ogenschijnlijk aanpassen. Het zal leiden tot een vreugdevolle trouw aan de wil van God. De waarheden van de Schrift willen worden beleefd, zij willen niet alleen maar worden geloofd. Zo’n reactie op de Bijbelse boodschap is alleen mogelijk door het veranderende werk van de heilige Geest die de woorden van de Schrift tot nieuw leven brengt. Hij ontsteekt het verlangen in ons om de waarheden van de Schrift en ons hierdoor met hart en verstand te laten leiden. Het beste voorbeeld van deze reactie op de Schrift wordt gevonden in Jezus Christus, die ons de manier heeft getoond waarop men met het Woord van God moeten omgaan en dit in je leven moet toepassen. Jezus deed de Schrift nooit teniet, maar wees consequent op de Schrift als de gezaghebbende norm voor zelfs zijn woorden. Jezus heeft ons ook voorbeelden gegeven van het in eenzaamheid doorbrengen van stille tijd met het Woord van God. Deze discipline is iets wat we opzettelijk in onze hectische wereld moeten herwinnen. We kunnen de Schrift ook in vervulling doen gaan als we haar uit het hoofd leren. Het vaak zingen van de woorden van de Schrift zal ze stevig in onze gedachten en ons hart verankeren en ons aanmoedigen. 

### Deel II: Commentaar

**Het levende Woord van God en de heilige Geest**

De Bijbel maakt duidelijk dat de mens in zijn zondigheid en gevallen toestand geestelijk blind is en de dingen van God niet aanvaardt, want zij zijn dwaasheid voor hem. Hij kan ze zelfs niet begrijpen, omdat ze geestelijk moeten worden beoordeeld (1 Korintiërs 2:14). Zelfs al zouden we de duidelijke betekenis van de woorden van de Schrift duidelijk begrijpen, dan we zouden we geen verlangen hebben om ons door deze te laten leiden zonder het veranderende werk van de heilige Geest op ons hart. De heilige Geest inspireerde de Schrijvers van de Bijbel om de waarheid op te schrijven, die God hen had geopenbaard (zie 2 Petrus 1:19–21, 2 Timoteüs 3:16). Het geïnspireerde Woord van God hebben is echter niet genoeg. Het Woord moet ook worden omarmd en worden toegepast en in ons leven ten uitvoer worden gebracht. Zonder de heilige Geest zullen we geen waardering voor de goddelijke boodschap hebben en geen verlangen om hieraan gehoorzaam te zijn. Zonder de heilige Geest zullen we niet getuigen van geloof, hoop en liefde in reactie op het Woord van God. De heilige Geest stelt ons in staat de geestelijke en existentiële betekenis van het Schriftwoord voor ons leven te zien (zie 1 Korintiërs 2:12, 14, 15; Efeziërs 1:17–19; Psalmen 119:8). De heilige Geest gaat vandaag door met het spreken tot mensen door middel van de Bijbel en laat het Geschreven Woord van God tot leven komen. Aldus wordt de dode letter van het Bijbelboek het levende Woord van God dat scherper is dan een tweesnijdend zwaard (Hebreeën 4:12) dat snijdt door ons binnenste wezen en ons leven verandert in het licht van de Schrift. Verschillende Bijbelpassages brengen naar voren dat de taak van de heilige Geest is om Jezus Christus centraal te stellen en de Zoon van God en wat hij voor ons heeft gedaan, te verheffen (zie Johannes 15:26; 1 Johannes 4:2, 3). Waar heeft u de hulp van de heilige Geest ervaren, toen hij u vreugdevol leidde om in uw leven de woorden van de Schrift te gehoorzamen?

**Leren van Jezus**

Door het Schriftwoord als betrouwbaar en waar te omarmen, worden we door de Geest geleid om het levende Woord van God Jezus Christus, te omarmen als onze persoonlijke Heiland en Heer en als ons hoogste voorbeeld om te emuleren. We kunnen veel leren van de manier waarop Jezus van de Schriften gebruik maakte. Hij was nauw vertrouwd met alles wat de Schrift te zeggen had en was in staat om de nauwkeurige woorden van de Schrift aan te halen, toen hij door de duivel op de proef werd gesteld (andere vertalingen: ‘verzocht’ (Matteüs 4:4, 7, 10). Zijn vertrouwdheid met de Schrift beveiligde hem tegen het misleid worden door een selectief gebruik van Bijbelpassages. Hij kende alle Schriften en voor hem kon de Schrift niet worden gebroken (letterlijk ‘losgemaakt) (Johannes 10:35). De hele Schrift was heilig voor hem. Vandaar verwees Jezus herhaaldelijk terug naar de Schrift en naar wat geschreven is (zie Lucas 24:45, 46; Matteüs 11:10; Johannes 6:45; Johannes 7:38). Op wat voor manier inspireert Jezus’ voorbeeld u om de woorden van de Schrift beter voor uzelf te kennen? Hoe kunt u meer vertrouwd met de Bijbel worden? Op wat voor gebieden is het nodig dat u de Bijbel tot de norm voor uw leven maakt en u trouw door haar laat leiden?

**Jezus tegen de Schrift?**

Jezus tegen de Schrift? Een van de dingen die we vandaag vaak horen, is een vermeende dichotomie (tweedeling) tussen het ‘evangelie en doctrine (leer)’. Het klinkt misschien vreemd om tussen Jezus en de Bijbel een tegenstrijdigheid te suggereren en zelfs antagonisme (strijd tussen tegengestelde meningen, leringen of de personen die deze hebben). In de geschiedenis van de kerk zijn er echter herhaalde pogingen geweest om Christus tegen de Schrift te plaatsen en om Christus te verheffen als de interpreterende norm over wat de Bijbel verklaart. Uiteindelijk gebruiken sommigen Christus zelfs om de Schrift te oordelen en maken sommige Schrift van nul en gener waarde. Misschien wordt het beroemdste voorbeeld gevonden in Martin Luthers welbekende principe waarnaar hij de Schrift oordeelde: ‘Alle oorspronkelijke heilige boeken zijn het hierover eens, dat ze allemaal Christus prediken en omvatten [treiben]. En dat is de ware test waarnaar we alle boeken boeken moeten oordelen, als we zien of zij Christus omvatten of niet.’—Martin Luther, Luthers Works, Vol. 35: Word and Sacrament I, Preface to the New Testament, ed. E. Theodore Bachmann and Helmut T. Lehmann, vol. 35 (Philadelphia: Fortress Press, 1976), blz. 396. Aldus moet de Schrift worden geïnterpreteerd ten gunste van Christus, niet tegen hem. Volgens Luthers opvatting kunnen Christus en de Schrift tegenover elkaar geplaatst worden, omdat Luther het persoonlijke Woord (Christus) boven het gesproken woord (evangelie) en het Geschreven Woord (de Schrift) plaatste. Deze benadering kwam erop neer dat, terwijl de Schrift koningin is, Christus Koning is, zelfs over de Schrift! Als een passage in de Schrift in conflict lijkt te zijn met Luthers opvatting van Christus, wordt zijn op Christus gerichte interpretatie een op evangelie gerichte kritiek op de Schrift, waar de inhoud van de Schrift wordt bekritiseerd in de naam van Christus. Luthers christologische methode werd aldus een instrument van theologische kritiek op de Schrift. Dit onderscheid en deze classificatie/(positie in een) rangorde leidt tot een canon binnen de canon, waar Christus de interpretatieve sleutel en norm wordt om de Bijbel te interpreteren, maar ook sommige delen van de Bijbel en zelfs hele boeken degradeert, zoals de brief van Jakobus, tot de periferie (randgebied) als nietszeggend en zonder waarde, omdat van deze wordt gedacht dat ze niet op Christus wijzen. Het volgende citaat van Luther illustreert dit problematische aspect en is in het bijzonder inzichtelijk, omdat het over de sabbat gaat: ‘Om kort gaan: Christus is de Heer, niet de dienaar, de Heer van de sabbat, van de wet en van alle dingen. De Schriften moeten worden begrepen ten gunste van Christus, niet tegen hem. Om die reden moeten zij ofwel naar hem verwijzen, ofwel niet als ware Schriften worden beschouwd. . . . Als de tegenstanders daarom de Schriften onder druk zetten tegen Christus, bepleiten wij Christus tegen de Schriften. Wij hebben de Heer, zij de dienaren; wij hebben het Hoofd, zij de voeten of ledematen, waarover het Hoofd noodzakelijkwijs heerst en voorrang op heeft. Als een van hen zou moeten worden opgegeven, Christus of de wet, zou de wet moeten worden losgelaten, niet Christus. Want als we Christus hebben, kunnen we gemakkelijk wetten instellen en zullen we alle dingen rechtvaardig beooordelen. Indeed zouden we nieuwe decalogen kunnen maken, zoals Paulus in alle brieven doet, en Petrus, maar bovenal Christus in het evangelie. En deze decalogen zijn duidelijker dan de decaloog van Mozes, net zoals het aangezicht van Christus helderder is dan het aangezicht van Mozes (2 Korintiërs 3:7–11).—Martin Luther, Luthers Works, Vol. 34: Career of the Reformer IV, ed. Hilton C. Oswald and Helmut T. Lehmann, vol. 34 (Philadelphia: Fortress Press, 1999), blz. 112, 113. Stel dit citaat tegenover Johannes 7:38, waarin Jezus terugverwijst naar de Schrift in plaats van naar zichzelf als de norm voor onvervalst geloof. 

**Stille momenten met het Woord van God en het uit het hoofd leren van de Schrift**

Jezus was de hele dag druk met het genezen van mensen en het prediken van het goede nieuws. Hij haalde echter zijn geestelijke kracht uit eenzame kwaliteitsmomenten waarop hij kon bidden (Marcus 1:35) en zich de beloften van de Schrift kon herinneren. In ons hectische en drukke leven moeten we stille momenten met God bewust plannen, waarop we niet worden gestoord, ongestoord tijd hebben om Gods Woord te overdenken en kunnen bidden. Zulke stille momenten zullen ons kracht en geestelijke levenskracht geven, waarin niets anders kan voorzien. Als u de Schrift om het plezier leest, lees dan minder, maar lees meer van wat voor uw geestelijk leven belangrijk is. Als uw gedachten beginnen af te dwalen en af te drijven naar onbelangrijke onderwerpen, richt uw aandacht op wat God voor u heeft gedaan en oefen geestelijke concentratie uit op het Woord van God. Soms helpt het zingen van een geestelijk lied of lofzang om onze gedachten te focussen en maakt dit gemakkelijker om aan de woorden van de Schrift te denken en deze uit het hoofd te leren. Wat zijn voor u de meest ongestoorde momenten van de dag? Wat helpt u om u te focussen op Gods Woord en wat stille kwaliteitstijd met Jezus te hebben? In wat voor omstandigheden helpt zingen u om aan de Bijbel te denken? Waar ziet u voordelen in het uit het hoofd leren van gedeelten uit de Schrift en hoe kunt u dat gebruiken om een zegen voor anderen te zijn?

### Deel III: Toepassing voor het leven

Soms zeggen mensen: ‘Het houden van de Bijbelse wet om geen onrein voedsel te eten, is niet noodzakelijk voor redding, zolang u in Christus gelooft.’ Of mensen zeggen misschien: ‘Als u samenleeft, ook al bent u niet getrouwd, is dit niet beslissend voor u als christen, zolang u Jezus liefhebt. Waar ziet u een gevaar in deze wijze van argumentatie? Waarom is het niet veilig om tegen duidelijke verklaringen van de Schrift in te gaan, zelfs al wordt dit in de naam van Jezus gedaan? Ellen G. White heeft op treffende wijze verklaard: ‘De Geest is niet gegeven—en kan ook nooit worden gegeven—ter vervanging van de Bijbel, want de Schrift zegt uitdrukkelijk dat het Woord van God de maatstaf is waaraan elke leer en elke ervaring moet worden getoetst.’—De Grote Strijd (Veritas, 1975), blz. 11. In het licht van wat we dit afgelopen kwartaal hebben bestudeerd: waarom denkt u dat dit principe zo belangrijk is? Wat wilt u leren van de manier waarop Jezus vertrouwd was met de Schrift en van de manier waarop hij zich door het Woord van God liet leiden? Hoe kan de Schrift een integraal (wezenlijk) deel van uw leven worden en de besluiten die u moet maken beïnvloeden? 

