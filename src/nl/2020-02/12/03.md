---
title:  Problemen eerlijk en zorgvuldig oplossen
date:   15/06/2020
---

Ben je ooit op een vers of passage gestuit die je niet begreep of waarbij je moeite had ze in overeenstemming te brengen met andere teksten of met de werkelijkheid in het algemeen? Het is moeilijk voor te stellen dat jij dit probleem niet op enig moment hebt ondervonden. De vraag is, hoe ging je daarmee om? Of nog belangrijker, hoe zou je daarmee om moeten gaan?

`Lees 1 Kronieken 29:17; Spreuken 2:7; 1 Timoteüs 4:16. Welk antwoord geven deze teksten op de vraag hoe we met moeilijke teksten moeten omgaan?`

We kunnen moeilijkheden alleen op een geschikte manier tegemoet treden als we eerlijk zijn. Eerlijkheid weerhoudt ons ervan vraagstukken te vermijden of te verdoezelen. Daarnaast zal het ons ook beletten oppervlakkige antwoorden te geven die een kritische blik niet kunnen doorstaan. God stelt eerlijkheid en integriteit op prijs. Daarom moeten we God met zijn karakter nadoen in alles wat we doen, ook in hoe we de Bijbel bestuderen.

De werkwijze van oprechte mensen is erop gericht om in hun behandeling van Bijbelse vraagstukken geen informatie te presenteren die uit de context is gehaald, de waarheid niet te verdraaien door venijnige taal te hanteren of anderen te misleiden door het bewijs naar hun hand te zetten. Het is veel beter om uiteindelijk tot een antwoord te komen op een moeilijke kwestie waar ondersteuning voor is dan zich tevreden te stellen met een ontwijkende of onbevredigende oplossing. Een positief neveneffect van eerlijkheid in onze studie van de Bijbel is dat je zo een vertrouwensband opbouwt en vertrouwen is de kern van alle gezonde persoonlijke relaties. Het heeft veel meer overtuigingskracht dan doorzichtige antwoorden. Daarom kun je ook beter gewoon zeggen dat je het antwoord op een vraag niet weet of dat je niet in staat bent het vers goed uit te leggen. Dat is beter dan de tekst dat te laten zeggen wat jij graag wilt, terwijl dat er misschien helemaal niet staat.

Bedachtzame mensen verlangen er oprecht naar de waarheid van Gods Woord te door- gronden en zorgen er daarom voortdurend voor dat ze niet haastig conclusies trekken die slechts gebaseerd zijn op beperkte kennis of pover bewijs. Bedachtzame mensen streven ernaar geen enkel betekenisvol aspect of detail over het hoofd te zien. Ze zijn niet gehaast in hun denken, maar zijn gedegen en ijverig in hun studie van Gods Woord en alle informatie die daarmee te maken heeft.

`Wat doet u, of wat zou u moeten doen, met teksten die u niet volledig begrijpt of die niet lijken te passen bij uw begrip van de waarheid?`

`1 Kronieken 29:17; Spreuken 2:7; 1 Timoteüs 4:16 Hoe moeten we met moeilijke teksten omgaan?`
