---
title:  Nederig de problemen oplossen
date:   16/06/2020
---

`Lees Jakobus 4:6-10; 2 Kronieken 7:14; Sefanja 3:12. Waarom is het zo belangrijk om nederig te zijn in onze pogingen de moeilijke Bijbelpassages te doorgronden?`

Vele mensen zijn tot het wonderbaarlijke besef en het nederige inzicht gekomen dat ze afhankelijk zijn van iets of iemand buiten zichzelf. Ze realiseren zich dat zij niet de maat van alle dingen zijn. Ze hechten meer waarde aan de waarheid dan aan hun egoïstische verlangen het bij het juiste eind te hebben. Ze zijn zich ervan bewust dat de waarheid niet iets is dat zij tot stand brengen, maar dat het iets is waar ze tegenaan lopen. De grootste waarheid waar zij over beschikken is wellicht dat ze beseffen hoe weinig ze echt weten van de waarheid. Ze weten dat ze, zoals Paulus schreef, ‘in een wazige spiegel kijken’ (1 Korintiërs 13:12).

Deze nederige manier van denken brengt oneindig veel voordelen met zich mee: be- scheidenheid in het onderzoeksproces is het uitgangspunt van elke toename in kennis. Het baant immers de weg voor een vrijheid die als vanzelf een ontvankelijke geest voortbrengt. Dat betekent niet dat nederige mensen het bij het verkeerde eind hebben of dat ze snel van gedachten veranderen en geen sterke overtuiging bezitten. Het wijst er alleen op dat ze zich onderwerpen aan de Bijbelse waarheid. Ze zijn zich bewust van de beperktheid van hun kennis en kunnen hun kennis en begrip van Gods Woord juist daarom verbreden. Dit in tegenstelling tot een intellectueel, arrogant en trots persoon.

Allen die tot het Woord van God komen om met nederige en onderzoekende harten raad te ontvangen, vastbesloten om de voorwaarden te doorgronden voor verlossing, zullen begrijpen wat de Schrift onderwijst. Degenen die het Woord bestuderen met een instelling die de Schrift niet goedkeurt, zullen uit hun onderzoek een geesteshouding meenemen die de Bijbel ons niet heeft toebedeeld. God richt zich niet tot een verstand dat onverschillig is. Hij verspilt zijn voorschriften niet door ze te openbaren aan iemand die bewust oneerbiedig of bedorven is. De verleider daarentegen onderricht elke geest die zich laat beïnvloeden door wat hij voorstelt en hij heeft er geen problemen mee Gods heilige wet de grond in te boren. We moeten ons nederig opstellen en het Woord des levens in alle ernst en eerbied zoeken: alleen een bescheiden en berouwvol hart kan het licht zien.’ ( The Advent Review and Sabbath Herald, August 22, 1907)

`Hoe zorg je ervoor dat nederigheid en vastberadenheid in evenwicht blijven? Hoe zou jij reageren op deze aanklacht: Hoe kunnen jullie als zevendedagsadventisten er zo zeker van zijn dat jullie gelijk hebben over de sabbat en dat alle anderen het bij het verkeerde eind hebben?`

`Jakobus 4:6-10; 2 Kronieken 7:14; Sefanja 3:12 Waarom is nederigheid belangrijk?`
