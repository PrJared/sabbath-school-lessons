---
title:  Omgaan met moeilijke teksten
date:   13/06/2020
---

### Lezen
2 Timoteüs 2:10-15; 1 Kronieken 29:17; Jakobus 4:6-10; Galaten 6:9; Handelingen 17:11.

> <p>Kerntekst</p> 
>  ‘Bedenk dat het geduld van onze HEER uw redding is. Dat heeft ook onze geliefde broeder Paulus u geschreven met de wijsheid die hem is geschonken. Hij schrijft dit overigens in alle brieven waarin hij dit onderwerp ter sprake brengt. Daarin staat een en ander dat moeilijk te begrijpen is en dat door onwetende en onstandvastige mensen, tot hun eigen ondergang, wordt verdraaid; dat doen ze trouwens ook met de overige geschriften.’ 2 Petrus 3:15-16

Wanneer Petrus het over de brieven van de apostel Paulus heeft, zegt hij dat er in die brieven en in enkele andere passages van de Bijbel, ‘een en ander staat dat moeilijk te begrijpen is’. Wat hij zegt, wordt verdraaid of veranderd door ‘onwetende en onstandvastige mensen.’ Dat heeft hun eigen ondergang als gevolg. Petrus zegt niet dat alle dingen moeilijk zijn te begrijpen, maar wel dat dit het geval is met sommige teksten.

Wij weten dat zelf maar al te goed, nietwaar? Welke oprechte lezer van de Bijbel is niet op teksten gestuit die vreemd lijken en moeilijk zijn te begrijpen? Dat hebben we op een bepaald moment ongetwijfeld allemaal wel ervaren. We zullen in de les van deze week niet zozeer kijken naar de moeilijke teksten zelf. We gaan in op de oorzaken van 12 deze uitdagingen en hoe we, als oprechte zoekers naar waarheid uit Gods Woord, die problemen het hoofd kunnen bieden.

Het kan zijn dat we voor sommige moeilijke uitspraken uiteindelijk misschien nooit een oplossing vinden. Tegelijkertijd kunnen we vaststellen dat de overgrote meerderheid van de teksten in de Bijbel geen problemen oplevert. Het is misplaatst dat we door een klein aantal moeilijke passages geen vertrouwen meer hebben in de geloofwaardigheid en het gezag van Gods Woord als geheel 

_Op sabbat 20 Juni bespreken we met elkaar deze les._

