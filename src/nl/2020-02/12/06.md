---
title:  Met de Bijbel en door gebed
date:   18/06/2020
---

`Lees Handelingen 8:35; 15:15-16; 17:11. Wat deden de apostelen en leden van de vroegchristelijke kerk toen ze te maken kregen met moeilijke vraagstukken? Waarom is het nog steeds raadzaam de Bijbel zichzelf te laten verklaren`

De beste antwoorden op Bijbelse vraagstukken zijn nog steeds afkomstig uit de Bijbel zelf. Moeilijke kwesties in de Schrift kun je het beste tegemoet treden door ze te bestuderen in het licht van de gehele Bijbel. Richt de aandacht niet op één enkele geïsoleerde tekst. We moeten inderdaad de Bijbel gebruiken om ons te helpen het Woord te begrijpen. Leren hoe we de grote waarheden in de Schrift aan het licht kunnen brengen, is één van de belangrijkste dingen die we kunnen doen.

Als je een tekst niet begrijpt, dan kan het handig zijn kennis op te doen uit andere Bijbelpassages die betrekking hebben op hetzelfde onderwerp. Probeer altijd uitspraken in de Schrift te vinden die goed zijn te begrijpen en die zo de minder duidelijke passages kunnen verklaren. Het is belangrijk uitspraken in de Bijbel niet duister of onduidelijk te maken door ze te combineren met moeilijke gedeelten. De betekenis van de Schrift moet niet tot ons komen door bronnen buiten de Bijbel of door filosofie of wetenschap. We moeten de Bijbel toestaan zelf die betekenis aan ons te openbaren. 

Er wordt wel gezegd dat we op onze knieën letterlijk vanuit een heel nieuw perspectief naar moeilijke vraagstukken kijken. In gebed geven we te kennen dat we behoefte hebben aan goddelijke hulp om de Schrift te interpreteren en te doorgronden. In gebed streven we ernaar ons verstand te verlichten door dezelfde heilige Geest die de Bijbelschrijvers inspireerde om te schrijven wat ze hebben opgetekend. In gebed komen onze beweegredenen tot uiting en kunnen we God vertellen waarom we willen begrijpen wat we lezen. In gebed vragen we God onze ogen te openen voor zijn Woord en ons een gewillige geest te geven om zijn waarheid na te volgen en uit te leven. Dit is zeer belangrijk! Als God ons, in antwoord op onze gebeden, door zijn heilige Geest leidt, spreekt Hij niet tegen wat Hij in de Bijbel heeft geopenbaard. God zal altijd in harmonie zijn met de Schrift en instemmen en voortbouwen op wat Hij de Bijbelschrijvers heeft ingegeven om aan ons te vertellen.

` Hoe kan het gebed jou helpen de juiste instelling te krijgen die je in staat stelt het Woord van God beter te begrijpen en te gehoorzamen?`

`Handelingen 8:35; 15:15-16; 17:11 Hoe gingen de apostelen en eerste christenen met moeilijke vraagstukken om?`
