---
title:  Verdere studie
date:   19/06/2020
---

Lees Ellen White, Wat te doen met twijfel, pp. 87-94, in Schreden naar Christus. Lees section 8 in het document Methods of Bible Study. Dat kun je vinden op http://www. adventistbiblicalresearch.org/materials/ bible-interpretation-hermeneutics/ methods-bible-study.

In de Bijbel zijn vele verborgenheden te vin- den waarvan sterfelijke mensen het moeilijk vinden die te begrijpen. Die zijn te diepzinnig om volledig te verklaren. Daarom hebben we een nederige geest nodig en moeten we bereid zijn om onder gebed van de Schrift te leren. Door trouw te zijn aan de Bijbel laten we de Schrift zeggen wat er staat, al stuit de betekenis ons wellicht tegen de borst. Getrouwheid aan de Bijbel heeft eerbied voor de tekst tot gevolg en weerhoudt ons ervan de tekst te veranderen. Soms brengen mensen echt veranderingen aan of omzeilen ze de ware betekenis.

‘Wanneer men Gods Woord opent zon- der eerbied en zonder gebed, wanneer de gedachten niet op God zijn gericht en niet in overeenstemming zijn met Zijn wil, wordt het verstand door twijfel beneveld. Juist dan versterkt bijbelstudie twijfel en scepticisme. De vijand neemt bezit van de gedachten en suggereert verklaringen, die niet juist zijn. Als men niet in woord en daad probeert in overeenstemming te zijn met God, zal men, hoe geleerd men ook moge zijn, altijd de kans lopen te dwalen in de uitleg van de Bijbel. Het is niet veilig om zich op de verklaringen van zulke mensen te verlaten. Wie de Schrift pakt om daarin tegenstrijdigheden te vinden, heeft geen geestelijk inzicht. Als gevolg van hun ver- vormde visie zullen zij veel aanleidingen zien tot twijfel en ongeloof in die dingen die echt duidelijk en eenvoudig zijn.’ (Ellen White, Schreden naar Christus, pp. 103-104)

**Gespreksvragen**

`Waarom is het voor een juist begrip van de Bijbel zo belangrijk om ons te voegen naar wat deze week besproken is over hoe we de Schrift moeten benaderen? Welke andere opvattingen over de Bijbel zijn volgens jou belangrijk om de Schrift beter te begrijpen?`

`Waarom moet het ons niet verbazen dat we op dingen in de Bijbel stuiten die moeilijk zijn te begrijpen? Hoeveel onbegrip is er niet als het gaat om hoe bepaalde dingen in de natuur functioneren? Tot op vandaag de dag roept zelfs water nog heel veel vragen op.`

`Hoe kunnen we als adventisten een antwoord geven op de vraag in Lucas 23:43 waar Jezus (volgens de meeste vertalingen) aan de dief zegt dat hij op die dag met Jezus in de hemel zal zijn? Hoe kunnen we daar eerlijk op reageren? Op welke manier kunnen passages, zoals bijvoorbeeld Johannes 20:17, Prediker 9:5 en 1 Korintiërs 15:16-20, ons helpen om een beter begrip te krijgen van wat in dat vers wordt bedoeld?`

`2 Petrus 3:15-18 Wat moeten we wel en wat niet doen?`
