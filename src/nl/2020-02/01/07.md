---
title:  Verdere studie
date:   03/04/2020
---

Lees Ellen White, ‘De Bijbel een bron van veiligheid’, pp. 534-542 in De grote strijd; ‘Uw hart worde niet ontroerd’, pp. 551-569 in De wens der eeuwen.

‘God heeft in zijn Woord de mensen kennis ter zaligheid gegeven. De Heilige Schrift moet worden aanvaard als een gezaghebbende, onfeilbare openbaring van Gods wil. Zij is de maatstaf voor het karakter, zij openbaart de leerstellingen en toetst de ervaringen.’ (Ellen White, De grote strijd, p. 10)

Velen zijn gestorven omdat zij het Woord van God in ere hielden en er trouw aan bleven. Tot deze groep mensen behoorde ook Dr. Rowland Taylor, de predikant van een Engelse parochie in Hadley, die tijdens de regering van Maria I (‘de Bloedige’) in opstand kwam tegen de invoering van de katholieke mis. Nadat hij uit de kerk was gegooid en bespot om zijn trouw aan de Bijbel, deed hij een persoonlijk beroep op de bisschop van Winchester, de Grootkanselier van Engeland. Die zorgde er echter voor dat hij in de gevangenis werd gegooid en uiteindelijk op de brandstapel kwam. Net voor zijn dood in 1555, sprak Taylor deze woorden: ‘Lieve mensen! Ik heb u niets anders onderwezen dan Gods heilige Woord en de lessen die uit dat gezegende boek, de heilige Bijbel, afkomstig zijn. Op deze dag bezegel ik dat met mijn bloed.’(John Foxe, The New Foxe’s Book of Martyrs, rewritten and updated by Harold J. Chadwick (North Brunswick, NJ: Bridge-Logos Publishers, 1997), p. 193) Omstanders hoorden dat Dr. Taylor Psalm 51 citeerde voordat het vuur werd aangestoken en hij zijn leven gaf.

**Gespreksvragen**

`Waarom bevestigt profetie de goddelijke oorsprong van de Bijbel? Op welke manier kunnen deze profetieën, die in vervulling zijn gegaan, ons geloof versterken?`

`Met betrekking tot de vraag waar de les van dinsdag mee eindigde, waarom is het bewijs voor Jezus als de Messias zo overtuigend?`

`Jezus en de apostelen gaven blijk van een onwankelbaar vertrouwen in de geloofwaardigheid en het goddelijk gezag van de heilige Schrift. Hoe vaak heeft Jezus zelf niet naar de Bijbel ver- wezen en (vaak in relatie tot zichzelf ) verkondigd dat de Schriften ‘vervuld moesten worden’? (Zie Matteüs 26:54,56; Marcus 14:49; Lucas 4:21; Johannes 13:18; Johannes 17:12) Als Jezus de Bijbel (wat in zijn tijd bestond uit het Oude Testament) zo serieus nam, vooral met betrekking tot de vervulling van de profetie, hoe zouden wij ons dan moeten opstellen tegenover de Bijbel?`

`Johannes 1:1-5, 14; 14:6 Wat leert ons dit over het eeuwige leven?` 
