---
title:  Werkwijzer
date:   03/04/2020
---

**Kernteksten**: Deuteronomium 32:45–47; Genesis 49:8-12; Jesaja 53:3-7; 1 Korintiërs 15:3-5, 51-55; Romeinen 12:2.

#### Deel I: Overzicht

In een wereld van overaanbod aan media worden we in toenemende mate gebombardeerd door ideeën die strijden om onze aandacht en de nieuwste trends beloven om ons leven hierdoor te laten leiden. Het is in deze omgeving van veel prikkels moeilijker gevonden om stille tijd met het Woord van God te vinden. Sommigen beginnen zichzelf misschien af te vragen of de Bijbel nog steeds relevant is in de snelle wereld van vandaag. We moeten worden herinnerd aan het gebod: ‘Staak de strijd, en erken dat Ik God ben’ / HSV: ‘Geef het op en weet dat Ik God ben’ (Psalmen 46:11), als manier om ons te helpen erkennen dat de Bijbel nog steeds Gods grootste geschenk is om zijn verlossingsplan bekend te maken. Er is nergens in de wereld een boek als dit. Een aantal belangrijke elementen maken de Bijbel uniek, als deze met andere religieuze boeken wordt vergeleken. Vier elementen in het bijzonder vallen in het oog, in sterke tegenstelling tot de filosofische en esoterische gedachten van mensen als Confucius, de Koran en de heilige geschriften van de Hindoes: (1) de Bijbel bevat tot dertig procent profetie en profetische literatuur; (2) de Bijbel is in de geschiedenis samengesteld, dat wil zeggen: zij spreekt van een God die in de geschiedenis handelt; (3) de gebeurtenissen in de Bijbel zijn geplaatst in een ruimtelijke dimensie van echte geografische plaatsen en (4) de Bijbel heeft de macht om levens te veranderen vanwege de God die tot ons spreekt door middel van zijn levende Woord. Is het dan een wonder dat zij eeuwenlang de grootste werken van muziek, kunst en literatuur heeft geïnspireerd? Deze week zullen we bestuderen waarom de Bijbel uniek en onovertroffen is en dit blijft, zelfs met de snelste groei van technologie en kennis in de eenentwintigste eeuw.

#### Deel II: Commentaar

**Illustration**

. . . . Mozes kwam in het oude Egypte aan honderden jaren nadat de Grote Piramide werd gebouwd en werd opgevoed om de toekomstige koning van dit grootste wereldrijk te worden. Toch: ‘Door zijn geloof weigerde Mozes, toen hij volwassen werd, aangesproken te worden als zoon van een dochter van de farao.’ (Hebreeën 11:24).

**De Schrift**

De laatste woorden van Mozes aan het volk dat hij naar het Beloofde Land leidde, waren deze: ‘Neem mijn waarschuwingen ter harte, en draag ook uw kinderen op om zich strikt te houden aan de wetten waarin u onderwezen bent.’ (Deuteronomium 32:46). Ter harte nemen is een uitdrukking die in de Bijbel wordt gebruikt om het zich eigen maken en het in bewaring geven van Gods Woord binnen in het hart te beschrijven. Mozes benadrukt dit idee als hij onderricht dat kinderen vooral zouden moeten worden opgedragen om de instructies of wet van God ter harte te nemen. Deze wet is belangrijker dan wat ook, want ‘het is van levensbelang’ (Deuteronomium 32:47). Praat er met uw groep over hoe zij omgaan met de verleidingen om hen heen en een levende relatie met Christus onderhouden door middel van zijn Woord. Vraag de groep te schatten hoeveel tijd zij elke dag aan bepaalde activiteiten besteden (e-mails beantwoorden, sms’en, sociale media, televisie, werk, familie, wijdingen). Merk op dat die activiteiten waaraan we het grootste deel van onze tijd besteden, vaak die zijn die in ons leven het belangrijkst zijn. Wat voor opzettelijke stappen nemen de leden van uw groep om hun christelijke ervaring op hun kinderen over te brengen? Waarom is deze levende erfenis zo belangrijk in de tijd waarin wij leven?

**De Schrift**

De Bijbel staat vol plaatsen waar God zichzelf heeft geopenbaard. Onder enige van de meer gedenkwaardige plaatsen zijn de berg Moria toen Abraham op het punt stond Isaak te doden (Genesis 22:2), de brandende doornstruik op de Horeb in de Sinai (Exodus 3:1-4), de Rietzee (andere vertalingen: ‘Schelfzee’) waardoor Israël over droog land ontkwam (Exodus 14:1-30) en Kapernaüm, waar zoveel van de genezingswonderen van Jezus plaatsvonden. Dit patroon van het opnemen van een ruimtelijke dimensie in de gebeurtenissen die feitelijk worden beschreven ,onderscheidt de Bijbel van de meeste andere heilige geschriften (de gehele Koran bijvoorbeeld bevat minder geografische aanduidingen dan alleen al in Genesis 1–20 worden gevonden). De Bijbel bevat verwijzingen naar honderden steden en landen, inclusief verwijzingen naar specifieke bergen, waterlichamen, woestijnen, gebieden en staaties. Er zijn momenten waarop de geografie een cruciaal element is dat een gebeurtenis toegevoegde betekenis en dimensie geeft. Betlehem is één voorbeeld van de manier waarop de geografie van de Bijbel belangrijk is voor ons begrip van bijbelse geschiedenis. In het Hebreeuws betekent Betlehem ‘het broodhuis’. Het was in Betlehem dat Ruth en Boaz elkaar ontmoetten en trouwden. Daar kregen zij een zoon met de naam Obed, die een zoon kreeg met de naam Isaï. Isaï werd de vader van David, die later een dynastie van koningen zou oprichten, die honderden jaren lang in Jeruzalem zouden regeren, tot de verwoesting van de tempel (Ruth 4:13-17; Matteüs 1:5, 6). Toen Samuël kwam om een nieuwe koning te zalven, kwam hij naar Betlehem waar God hem leidde om David te zalven. Daarna, zevenhonderd jaar voor de geboorte van Jezus, voorspelt Micha 5:2 dat de Messias in Betlehem geboren zal worden, dat in Judea ligt. Het zou ons dus niet moeten verrassen dat God Jezus zendt, ‘het brood dat leven geeft (Brood des levens)’ (Johannes 6:33-51), om in Betlehem geboren te worden, het broodhuis. Uit de heilige Geest aan Maria geboren, brengt Jezus de volheid van het evangelie aan de wereld waarover hij op een dag voor eeuwig als Koning der koningen zal regeren. Vraag de groep wat voor andere belangrijke inzichten kunnen worden verkregen uit het begrip van de geografie en plaatsnamen bij historische gebeurtenissen hier omheen in de Bijbel. Wat was bijvoorbeeld de relatie tussen Abrahams ontmoeting met God op de berg Moria en Christus’ dood in dezelfde omgeving bijna tweeduizend jaar later?

**De Schrift**

Josia was acht jaar oud toen hij koning van Juda werd. De Bijbel zegt dat zijn grootvader Manasse de Kanaänitische goden diende, waarbij hij zich inliet met spiritualisme en de hieraan verbonden seksuele perversiteiten, samen met astrologie. Manasse offerde zelfs zijn eigen zoon. Hij bracht zijn volk tot verschrikkelijke geloofsafval, want hij ‘ verleidde hen, zodat zij meer kwaad deden dan de volken die de HERE vóór de Israëlieten had verdelgd’ (2 Koningen 21:9, NBG). Vanuit Josia’s genen en opvoeding zouden we kunnen verwachten dat Juda tot hetzelfde noodlot zou zijn gedoemd als onder koning Manasse, maar in plaats hiervan zegt de Bijbel dat Josia ‘deed dat recht was in de ogen des HEEREN; en hij wandelde in al den weg van zijn vader David, en week niet af ter rechter- noch ter linkerhand’ (2 Koningen 22:2, SV). Wat maakte het verschil?—de ontdekking en het lezen van Gods Woord, Josia’s diepe berouw en zijn daden om heel Israël tot de juiste aanbidding van God terug te brengen. Opgravingen in Juda die verslag uitbrengen over deze tijdsperiode hebben een tempel in Arad blootgelegd met twee altaren en rechtop staande stenen in het heilige der heiligen, die meer dan één godheid voorstelden. Deze tempel is aan het einde van de zevende eeuw vernietigd, wat veel geleerden aan het werk van Josia hebben toegeschreven. Vanwege deze belangrijke hervorming spaarde God Juda en Jeruzalem enige tijd en hield zijn oordeel in tot zo’n 35 jaar later. God beloofde: ‘. . . uw ogen zullen al het kwaad niet zien, dat Ik over deze plaats brengen zal’ (2 Koningen 22:20, SV). Vraag de groep, na het lezen van 2 Koningen 21:2–9, hoe deze beschrijving van Juda vandaag vergelijkbaar is met de uitdagingen van het kwaad in deze wereld. Hoe kan de Schrift ons leven veranderen, zodat wij ook kunnen overwinnen?

#### Deel III: Toepassing voor het leven

De Bijbel is Gods geïnspireerde Woord voor alle tijden. Zij is niet beperkt tot de tijd of culturen waarin zij werd geschreven. Aldus heeft zij nog steeds macht om vandaag levens te veranderen. Terwijl u zich voorbereidt op deze les in uw specifieke cultuur, overdenk de invloed van de Bijbel vandaag in uw deel van de wereld. Vraag de groep een ervaring te delen, waarbij zij door Gods Woord zijn veranderd en de levensveranderende macht in hun leven hebben erkend. Hier zijn enige meer specifieke vragen die over deze thema’s uitweiden.

`1. Hoe verschaffen de profetieën van de Schrift ons hoop voor de toekomst, zelfs in de context van gebeurtenissen in de laatste dagen? Op wat voor manieren verzekeren deze profetieën ons van de beloften van God en zijn vermogen om zijn plan tot het einde toe te doorzien?`

`2. Deel een ervaring uit uw leven of dat van een vriend, die getuigt van de macht van Gods Woord om het leven van een persoon te veranderen. Op wat voor manieren vonden deze veranderingen plaats en hoe zagen anderen de macht van de heilige Geest in actie?`

`3. Op wat voor manieren kunt u voortdurend getuige zijn van Gods macht om vandaag uw familie, uw omgeving of uw stad te veranderen? Hoe kunt u het Woord van God op een effectieve manier delen om verandering teweeg te brengen en anderen erop voor te bereiden om Jezus te ontmoeten wanneer hij komt? Denk eraan dat wij zijn handen en voeten zijn en dat wat we overbrengen met woorden en daden zal weerkaatsen op de manier waarop anderen God waarnemen.` 
