---
title:  De bijbel als geschiedenis
date:   01/04/2020
---

In vergelijking met andere ‘heilige’ boeken is de Bijbel uniek omdat hij vorm krijgt in de geschiedenis. In de Bijbel staan niet slechts de filosofische gedachten van mensen (zoals 01 Confucius of Boeddha). Hij getuigt van Gods daden in de geschiedenis die plaatsvonden om naar een bepaald doel toe te werken. Dat zijn 1) de belofte van de Messias en 2) de tweede komst van Jezus. In tegenstelling tot het beeld van een cirkel dat vele andere wereldgodsdiensten hebben vanaf het oude Egypte tot aan de huidige oosterse religies, is deze voortgang kenmerkend voor het Joods-christelijke geloof.

`Lees 1 Korintiërs 15:3-5, 51-55; Romeinen 8:11; 1 Tessalonicenzen 4:14. Wat leren deze teksten ons over de historische waarheid van Christus’ opstanding en wat dat voor ons persoonlijk betekent?`

De vier Evangeliën en de brieven van Paulus vermelden dat Jezus stierf, werd begraven, lichamelijk opstond uit de dood en aan verscheidene mensen verscheen. De ooggetuigen die Hem in het graf hadden gelegd, bevestigen dat. Zij zagen dat het graf leeg was. Ze raakten Jezus aan en Hij at met hen. Maria Magdalena, Maria (de moeder van Jezus) en andere vrouwen zagen Hem als de opgestane Christus. Op de weg naar Emmaüs spraken leerlingen met Hem. Jezus verscheen aan hen om hun de opdracht tot de verkondiging van het evangelie te geven. Paulus zegt dat als het getuigenis van de Schrift wordt afgewezen, ‘onze verkondiging zonder inhoud is en uw geloof zinloos’ (1 Korintiërs 15:14 (de Statenvertaling gebruikt het woord ‘ijdel’)). De leerlingen verkondigden ‘de HEER is waarlijk uit de dood opgewekt!’ (Lucas 24:34) Het Griekse ontos verwijst naar iets dat werkelijk is gebeurd. Het wordt ook wel vertaald als ‘waarlijk’, ‘werkelijk’ of ‘echt’. De leerlingen getuigden ervan dat ‘de HEER werkelijk uit de dood is opgewekt’.

Christus wordt ook omschreven als ‘de eerste van alle gestorvenen’. Het geschiedkundige feit dat Hij lichamelijk uit de dood is opgestaan en leeft, is het grootste bewijs dat ook de overledenen zullen worden opgewekt net zoals Hij is opgestaan. Al de rechtvaardigen ‘zullen door Christus levend worden gemaakt’. Het gecursiveerde gedeelte doelt op een toekomstige scheppingsdaad. Degenen ‘die tot Christus behoren’ blijven trouw aan Hem, ‘wanneer Hij komt’ en worden opgewekt ‘wanneer de bazuin weerklinkt’ (Lucas 24:34).

`Waarom neemt de belofte van de opstanding zo’n centrale plaats in ons geloof in, vooral omdat wij het zo begrijpen dat de overledenen slapen? Waarom is ons geloof, zonder deze overtuiging, inderdaad ‘zinloos’?`

`1 Korintiërs 15:3-5, 51-55; Romeinen 8:11; 1 Tessalonicenzen 4:14 Wat betekent Christus’ opstanding voor ons?`
