---
title:  De bijbel als profetie
date:   31/03/2020
---

Vergeleken met andere religieuze werken is de Bijbel uniek, omdat de inhoud voor 30 procent bestaat uit profetieën en profetische teksten. Het opnemen van profetieën en de vervulling daarvan staat centraal in het Bijbels wereldbeeld. De God die werkzaam was in de geschiedenis, kent ook de toekomst en heeft haar geopenbaard aan zijn profeten (Amos 3:7). De Bijbel is het levende Woord of het historische Woord, maar ook het profetische Woord.

`Lees Genesis 49:8-12; Psalm 22:12-18; Jesaja 53:3-7; Daniël 9:2-27; Micha 5:2; Maleachi 3:1; Zacharia 9:9. Welke details over de komst van de komende Messias openbaren deze teksten?`

Er zijn minstens 65 messiaanse voorspellingen in het Oude Testament die rechtstreeks naar de Messias verwijzen. Het zouden er zelfs nog veel meer zijn als we typologische verwijzingen ook zouden meerekenen (Typologie is de studie waarbij wordt onderzocht waarom de rituelen en offers in het Oude Testament een voorafschaduwing zijn van Jezus.). In de bovenstaande profetieën wordt aan hele specifieke details gerefereerd, zoals ‘in Juda’s handen zal de scepter blijven’, dat Hij geboren zou worden te Bethlehem in Juda, dat Hij ‘veracht zou worden en door mensen gemeden’, geslagen en onterecht beschuldigd werd, maar ‘Zich niet verzette en zijn mond niet open deed’, dat zijn handen en voeten doorboord zouden worden en dat ze zijn kleren onder elkaar zouden verdelen.

Het feit dat deze profetieën uit het Oude Testament met zoveel precisie werden vervuld in het leven, de dood en de opstanding van Jezus, getuigt van hun goddelijke inspiratie en openbaring. Het wijst er ook op dat Jezus was wat Hijzelf en anderen van Hem zeiden. Door de verkondiging van zijn dood en opstanding, de ondergang van Jeruzalem en zijn tweede komst, volgde Jezus in de voetstappen van de vroegere profeten (Lucas 9:21-22; Matteüs 17:22-23; Matteüs 24:1-2; Johannes 14:1-3). De menswording, dood en opstanding zijn dus voorspeld door de Bijbel en dat ze in vervulling zijn gegaan, verzekert ons ervan dat profetieën betrouwbaar zijn.

`Welke redenen kun jij bedenken om in Jezus te geloven en in de dood die Hij voor ons stierf? Deel dat met de groep op sabbat en bespreek met elkaar waarom deze bewijsstukken zoveel gewicht met zich meedragen.`

`Genesis 49:8-12; Psalm 22:12-18; Jesaja 53:3-7; Daniël 9:2-27; Micha 5:2; Maleachi 3:1; Zacharia 9:9 Wat openbaren deze teksten?`
