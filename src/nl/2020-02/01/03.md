---
title:  Wie schreef de bijbel en waar?
date:   30/03/2020
---

Er is een grote diversiteit aan auteurs, met allemaal hun achtergronden en de verschillende plaatsen waar ze schreven. Daardoor bezitten we een uniek getuigenis dat God de 01 geschiedenis en zijn boodschap wil openbaren aan mensen die net zo divers zijn.

`Lees Exodus 2:10; Amos 7:14; Jeremia 1:1-6; Daniël 6:1-5; Mattheüs 9:9; Filippenzen 3:3-6; Openbaring 1:9. Wat vertellen deze teksten ons over deze auteurs en hun achtergrond?`

De Bijbel is geschreven door mensen met verschillende achtergronden en in wisselende omstandigheden. Om het evangelie te delen, schreven sommigen vanuit paleizen, anderen zaten in de gevangenis of waren in ballingschap en weer anderen deden dat tijdens zendingsreizen. Deze mannen hadden elk een andere opleiding en oefenden verschillende beroepen uit. Sommigen waren zoals Mozes voorbestemd koning te zijn of om als Daniël op hoge maatschappelijke posities te dienen. Anderen waren eenvoudige herders. Sommigen waren heel jong en anderen al oud. Ondanks alles hadden ze één ding gemeen: ze waren door God geroepen en geïnspireerd door de heilige Geest om boodschappen aan zijn volk te schrijven, ongeacht wanneer of waar ze leefden.

Sommige auteurs waren ooggetuigen geweest van de gebeurtenissen die ze beschrijven. Anderen hebben de gebeurtenissen nauwkeurig bestudeerd of maakten gebruik van bestaande documenten (Jozua 10:13; Lucas 1:1-3). Alle delen van de Bijbel zijn echter geïnspireerd (2 Timoteüs 3:16). Paulus zegt daarom ook dat ‘Alles wat vroeger is geschreven, is geschreven om ons te onderwijzen, opdat wij [...] door troost te putten uit de Schriften zouden blijven hopen.’ (Romeinen 15:4) De God die ook de Schepper is van de menselijke taal, stelt uitverkoren mensen in staat het geïnspireerde Woord te communiceren op een geloofwaardige, betrouwbare en voor mensen begrijpelijke manier. ‘God vindt er genoegen in zijn waarheid door menselijke kanalen aan de wereld te verkondigen. Hij heeft ook zelf, door zijn heilige Geest, mensen met de benodigde kwaliteiten uitgerust zijn werk te doen. Hij leidde het menselijke verstand in de keuze wat te zeggen en te schrijven. Deze schat is in handen gelegd van menselijke werktuigen. Desondanks vindt dit geschenk zijn oorsprong in de hemel.’ (Ellen White, Selected Messages, book 1, p. 26)

`Zoveel verschillende schrijvers in zoveel verschillende omstandigheden en toch wordt dezelfde God door hen allen geopenbaard. Waarom helpt dit ons er zeker van te zijn dat Gods Woord waarachtig is?`

`Exodus 2:10; Amos 7:14; Jeremia 1:1-6; Daniël 6:1-5; Matteüs 9:9; Filippenzen 3:3-6; Openbaring 1:9 Wat weten we over deze auteurs?`
