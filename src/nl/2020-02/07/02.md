---
title:  De Bijbel begrijpen
date:   10/05/2020
---

`Lees 2 Timoteüs 3:16-17. Waarom is de Bijbel aan ons gegeven?`

De Bijbel werd geschreven om te getuigen van Gods werk in de geschiedenis en van zijn plan de gevallen mensheid te verlossen. De Schrift is ook bedoeld ons te leiden op het pad van de gerechtigheid. De Heer heeft ervoor gekozen dit te doen in menselijke taal. Hij heeft zijn gedachten en ideeën kenbaar gemaakt in menselijke woorden. Door Israël uit Egypte te bevrijden, koos God een specifiek volk om zijn boodschap aan alle mensen te verkondigen. Hij stond het hun toe zijn Woord in hun eigen taal, het Hebreeuws (en een paar stukjes in het Aramees, een taal die verwant is aan het Hebreeuws), mede te delen.

De opkomst van de Griekse cultuur bracht een nieuwe mogelijkheid met zich mee: het Nieuwe Testament kon worden verkondigd door het Grieks, de universele taal die in die periode veelal gesproken werd in dat specifieke deel van de wereld. Er was zelfs een Griekse vertaling van het Oude Testament. Deze ‘universele’ taal stelde de apostelen en de vroege kerk in staat de boodschap na de dood van Christus met een vernieuwde geestdrift wijd en zijd te verkondigen. De apostel Johannes ‘maakte [later] bekend wat God gesproken heeft en waarvan Jezus Christus heeft getuigd; dit heeft hij allemaal gezien’ (Openbaring 1:2). Op deze manier staat de Bijbel van de eerste tot de laatste schrijver in de Schrift garant voor de continuïteit van dit geïnspireerde ‘getuigenis’ en ‘bewijs’.

`Lees Deuteronomium 32:46-47. Waarom was het zo belangrijk voor Israël gehoorzaam te zijn aan ‘de wetten waarin u onderwezen bent’, de Thora of ‘het onderwijs’?(Deuteronomium 32:46) Hoe kan Gods Woord onze dagen ‘verlengen’? Wat betekent dat voor ons vandaag de dag?`

Sommige mensen beschikken niet alleen over een Bijbel die vertaald is in hun moedertaal, maar hebben zelfs toegang tot verschillende versies ervan in hun eigen taal. Anderen hebben er daar misschien maar één van. Soms is dat dus niet eens het geval. Wat u ook in uw bezit heeft, het gaat erom dat we het koesteren als het Woord van God en bovenal gehoorzaam zijn aan het onderricht dat erin wordt gegeven.

`Waarom kunnen we onze gehoorzaamheid aan Gods Woord en het Bijbelonderricht aan onze kinderen nooit als ‘iets onbeduidends’ (Deuteronomium 32:47) beschouwen?`

`2 Timoteüs 3:16-17 Waarom is de Bijbel aan ons gegeven?`
