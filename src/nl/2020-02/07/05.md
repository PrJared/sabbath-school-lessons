---
title:  Teksten en contexten
date:   13/05/2020
---

De woorden in de Bijbel staan altijd in een bepaalde context en staan dus niet op zichzelf. De zin waarin een woord staat, vormt zijn directe context en die eenheid moet je aller- eerst begrijpen. Daarnaast is er ook sprake van een bredere context, oftewel de eenheid waarin de zin voorkomt. Dit kan een bepaalde passage zijn, een hoofdstuk of een aantal hoofdstukken. Een zo goed mogelijk begrip van de context van woorden en zinnen is absoluut noodzakelijk om geen verkeerde conclusies te trekken.

`Vergelijk Genesis 1:27 met 2:7. Lees dan 2:15-23. Hoe kunnen we uit deze passages en contexten de definitie opmaken van adam, het Hebreeuwse woord voor ‘man/mens’?`

We hebben al kunnen vaststellen dat de herhaling van het woord ‘bara’ in Genesis 1:27 dient om de nadruk te leggen op de schepping van de mens. Binnen de context van dit vers blijkt nu dat die mens nader wordt gespecificeerd als ‘mannelijk en vrouwelijk’. Dit heeft tot gevolg dat het Hebreeuwse woord adam in deze passage begrepen moet worden als een algemene verwijzing naar de mens of de mensheid. In Genesis 2:7 wordt diezelfde term adam gebruikt om te verwijzen naar de schepping van Adam uit het stof der ‘aarde’ (`adama in het Hebreeuws; merk ook de woordspeling op). In dit geval heeft het woord dus enkel betrekking op de man Adam, aangezien Eva pas later en op een heel andere manier wordt geschapen. In elke passage, zelfs binnen de context van twee hoofdstukken, is er een verschil wat betreft de definitie van adam als ‘mensheid’ en de ‘mens’ Adam (Genesis 1:27; 2:7). Dat Adam een persoon was, wordt later bevestigd in de geslachtsregisters en ook door de verwijzing naar Jezus die de ‘tweede Adam’ werd (Genesis 5:1-5; 1 Kronieken 1:1; Lucas 3:38; Romeinen 5:12-14).

Net zoals het woord Adam in een specifiek vers voorkomt, zo vinden we de context voor de schepping van Adam en Eva in het geheel van het scheppingsverhaal in Genesis 1 en 2. Dat bedoelen we met ‘een grotere eenheid’. Die eenheid geeft de uitlegger van een tekst informatie over aanvullende thema’s, ideeën en ontwikkelingen. Genesis 2:4-25 wordt soms omschreven als het tweede scheppingsverhaal, terwijl er eigenlijk alleen een verschil is in waar de nadruk ligt (zie de les van volgende week). Beide verhalen getuigen echter van de onbetwistbare herkomst van de mensheid.

`Zoals we hebben gezien, zijn man en vrouw en de mensheid door God zelf geschapen. Waarom kunnen we hieruit opmaken hoe dwaas de ‘wijsheid van deze wereld’ is door ons te leren dat we uit puur toeval zijn ontstaan? (1 Korintiërs 1:20)`

`Vergelijk Genesis 1:27 en 2:7 met 2:15-23 Wie zijn door God geschapen?`
