---
title:  Woorden en hun betekenis
date:   11/05/2020
---

Elke taal heeft woorden die zo rijk en diepgaand zijn dat het moeilijk is ze met één passend woord te vertalen. Om de reikwijdte van die betekenis toch te kunnen doorgronden, is het noodzakelijk te bestuderen hoe ze in de Bijbel worden gebruikt.

`Lees 1 Koningen 3:6; Psalm 57:3; 66:20; 143:8; Micha 7:20. Op welke manier strekt Gods genade en goedheid zich uit tot zijn geschapen wezens?`

Het Hebreeuwse woord chesed (genade) is één van de rijkste en meest diepzinnige woorden in het Oude Testament. Het beschrijft Gods liefde en vriendelijkheid, zijn genade en de manier waarop Hij zich opstelt naar zijn volk in het verbond. In de bovengenoemde passages hebben we gezien dat ‘U uw dienaar David altijd goedgezind (chesed) geweest bent (...) en hem een grote gunst (chesed) bewezen hebt’. Hij ‘stuurt mij zijn liefde (chesed) en trouw’. Over Israël kunnen we lezen dat ‘U Jakob uw trouw (chesed) bewijst en Abraham uw goedheid’. Hele boeken zijn geschreven over dat ene woord, chesed, om de diepte van Gods genade en liefde tegenover ons te kunnen vatten.

`Lees Numeri 6:24-26; Job 3:26; Psalm 29:11; Jesaja 9:6; 32:17. Wat betekent de ‘vrede’ of ‘sjalom’ waar in deze passages naar wordt verwezen?`

Het Hebreeuwse woord sjalom wordt vaak vertaald met ‘vrede’. De betekenis van deze term gaat echter veel dieper en verder dan dat. Het kan vertaald worden als ‘heelheid, volledigheid en welzijn’. Gods zegen en genade brengt ons in een staat van sjalom-zijn en dat is een geschenk van God (Numeri 6:24-26). De moeilijkheden waarin Job zich bevond, zorgden er daarentegen voor dat ‘zijn rust weg is’ en dat hij ‘geen kalmte vindt’. Hij heeft immers een gebrek aan sjalom. In deze hectische wereld is het zo’n zegen de sabbatdag te mogen verwelkomen met de woorden sjabbat sjalom. Door onze gemeenschap met God krijgen we de ware vrede en volheid waar we in ons leven zo’n behoefte aan hebben.

`Welke taal we ook spreken of lezen, zelfs zonder de oorspronkelijke betekenis van deze woorden te kennen, hoe kunnen we de werkelijkheid daarvan ervaren op grond van ons beste vermogen ze te begrijpen?`

`1 Koningen 3:6; Psalm 57:3; 66:20; 143:8; Micha 7:20 Tot hoe ver reikt Gods goedgezindheid?`
