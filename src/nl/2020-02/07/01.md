---
title:  Taal, tekst en context
date:   09/05/2020
---

### Lezen
Deuteronomium 32:46-47; 1 Koningen 3:6; Numeri 6:24-26; Genesis 1:26-27; 2:15-23; 15:1-5.

> <p>Kerntekst</p>
> ‘Leg dit wetboek naast de ark van het verbond met de HEER, uw God; het moet daar blijven om tegen dit volk te getuigen.’ Deuteronomium 31:26

De miljarden wereldbewoners spreken meer dan 6000 talen. De hele Bijbel is in meer dan 600 talen vertaald, waarbij het Nieuwe Testament of bepaalde delen daarvan zelfs in meer dan 2500 andere talen te lezen zijn. Die getallen zijn ongetwijfeld indrukwekkend! Toch heeft het slechts betrekking op minder dan de helft van de (aan ons) bekende talen in de wereld. Voor een geschatte 1,5 miljard mensen is geen enkel deel van de Schrift beschikbaar in hun moedertaal. Terwijl er dus nog veel werk moet worden verzet, hebben de Bijbelgenootschappen ervoor gezorgd dat 6 miljard mensen in staat zijn het Woord van God te lezen.

Wat een zegen om te behoren tot degenen die wel beschikken over een Bijbel in hun eigen taal! We zien het vaak als iets vanzelfsprekends, terwijl we vergeten dat de Schrift niet alleen voor velen ontoegankelijk is, maar dat de Bijbel in Europa ook eeuwenlang met opzet werd weggehouden van de massa. Dankzij de boekdrukkunst en de Reformatie is dat nu niet langer het geval. Degenen van ons die de Schrift wel in hun bezit hebben, blijven hun aandacht richten op de vraag hoe we, gevuld door de heilige Geest, het Woord kunnen bestuderen en de God kunnen leren kennen die daarin wordt geopenbaard.

_Op sabbat 16 mei bespreken we met elkaar deze les._
