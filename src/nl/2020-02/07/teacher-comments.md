---
title:  Werkwijzer
date:   15/05/2020
---

### Les 7 Taal, tekst en context

**Kernteksten**:  Deuteronomium 32:46, 47; 1 Koningen 3:6; Numeri 6:24–26; Genesis 1:26, 27; Genesis 2:15–23; Genesis 15:1–5.

### Deel I: Overzicht 

Woorden hebben macht. Zij kunnen een volk oproepen uit de verdrukking van slavernij tot een trouw leven van verlossing. Jozua drong er bij het volk op aan: ‘kies voor u heden wie u zult dienen: óf de goden die uw vaderen, die aan de overzijde van de rivier woonden, gediend hebben, óf de goden van de Amorieten, van wie u het land bewoont. Maar wat mij en mijn huis betreft, wij zullen de HEERE dienen!’ (Jozua 24:15, HSV). Woorden kunnen ook verwoestend zijn en worden gebruikt om te vernietigen en te misleiden. Toen de Satan Eva in de hof van Eden verleidde, insinueerde hij twijfel: ‘Is het waar dat God gezegd heeft dat jullie van geen enkele boom in de tuin mogen eten?’ (Genesis 3:1). Woorden kunnen beschuldigend en oordelend zijn, en zij kunnen kalmerend/troostend/geruststellend en vriendelijk zijn, waarbij ze de ziel genezing brengen. God koos ervoor de geschiedenis van zijn schepping, de zondeval, het verlossingsplan, de belofte van herstel de Wederkomst door middel van profeten en schrijvers aan de wereld bekend te maken. Zij schreven in het Hebreeuws, Arameas en Grieks—talen die vaak geheel verschillen van degene die we vanaf onze kinderjaren hebben geleerd. De complete Bijbel is vertaald in ten minste 636 talen en het Nieuwe Testament in nog 3.223 talen of meer, zodat 95 procent van de bevolking van de aarde het Woord van God kan lezen. In de les van deze week les zullen we erover praten hoe het interpreteren van de woorden, uitdrukkingen en verhalen van de Schrift binnen hun oorspronkelijke context ons vollediger Gods boodschap voor ons vandaag helpen begrijpen.

### Deel II: Commentaar 

**De Schrift**

Het is belangrijk dat we begrijpen dat betekenis is ontleend aan de kleinste onderdelen van de taal, het afzonderlijke woord zélf, en zich uitbreidt naar de context van een zin, een verhaal en ten slotte een boek. Het woord dabar in Het Hebreeuws is zeer rijk aan betekenis, want het kan een ‘woord’, ‘ding’ of zelfs ‘profetie’ betekenen. Om deze reden is het belangrijk om de bredere context van woorden te bestuderen en hoe zij in de Bijbel gebruikt kunnen worden. De Hebreeuwse woorden chesed (goedheid, liefde) en shalom (vrede) zijn voorbeelden van het soort woorden die een breed semantisch bereik hebben en diepgaander kunnen worden begrepen als ze vanuit de hele context van de Schrift worden bestudeerd. In andere gevallen zijn is ander Bijbels onderwijs (leerstellingen) of andere Bijbelse ideeën die het best worden begrepen door het bestuderen van een groep(je) woorden met vergelijkbare betekenissen die samen een volledig bereik van begrip hebben. Eén zo’n leer die baat vindt bij een benadering als deze is het Bijbelse idee van het overblijfsel.

**Illustratie**

De Kerk der Zevende-dags Adventisten maakt zich kenbaar als de gemeente van het overblijfsel ùit de Bijbelse profetie. Deze is tevoorschijn geroepen als een beweging in deze eindtijd om de boodschappen van de drie engelen helder te verkondigen. De gemeente van het overblijfsel verkondigt de sabbat als het zegel dat een volk zal onderscheiden, dat zich aan de geboden houdt en het geloof in/van Jezus heeft (Openbaring 14:12). Hun vermogen om de geboden te bewaren, kan alleen komen door de verdiensten en macht of Christus, zoals zijn voorbeeld laat zien om te overwinnen en de kroon van het leven te erven (Johannes 16:32, 33; 1 Johannes 4:4; 1 Johannes 5:4, 5; Openbaring 2:7; 11, 17, 26; Openbaring 3:5, 12, 21). Deze aanspraak/bewering dat ze het overblijfsel zijn lijkt echter nogal exclusief en arrogant in onze moderne setting. Hoe kunnen we weten dat God een overblijfsel heeft? Het idee van het overblijfsel wordt in heel de Schrift gevonden. Een van de woorden voor ‘overblijfsel’ is she ’ār, dat in zijn verschillende afgeleiden 226 keer in het Oude Testament voorkomt. De zelfstandige naamwoordsvorm she ’ār kan ‘het overblijfsel’ (NBG: ‘de rest’) van Israël (Jesaja 10:20) of ‘zijn volk’ (Jesaja 11:11, 16; 28:5) aanduiden. In dit geval geeft de tekst te kennen dat dit een door God uitgekozen overblijfsel is. Jesaja 4:2–6 and Jesaja 6:13 beschrijven verder een overblijfsel dat door een zuiverend vuur van goddelijk oordeel is gegaan en er als een heilig volk uitkomt. Andere Hebreeuwse woorden die het overblijfsel beschrijven, kunnen ook worden bestudeerd en omvatten termen als pālat, mālat, yāthar, sārid en’aḫarît. Deze termen moeten ook in hun context worden bestudeerd. Iedereen kan dit met een goede concordantie doen. Een studie van dit type onthult dat de Bijbel het idee van een ‘overblijfsel’ op verschillende manieren beschrijft: (1) Het ‘historische overblijfsel’ is als degenen in Jesaja 1:4–9 die de overlevenden van een catastrofe zijn. (2) Het ‘trouwe overblijfsel’ zijn degenen die God trouw blijfen en alle beloften van Gods volk hebben. (3) Ten slotte zijn het ‘eschatologische overblijfsel’ degenen die door de verdrukkingen/beproevingen van de eindtijd gaan en zegevierend tevoorschijn komen op de grote dag van de Heer om zijn koninkrijk te ontvangen. In Openbaring is de draak woedend op de vrouw en voerde oorlog tegen de ‘overigen (NBV: ‘rest’) van haar nageslacht, die de geboden van God in acht nemen en het getuigenis van Jezus Christus hebben’ (Openbaring 12:17, HSV). Het rijke karakter van elk van deze termen in hun context dragen bij aan de andere, totdat, binnen de hele context van de Bijbel, het idee helder tevoorschijn komt en de student de totaliteit van het idee ‘overblijfsel’ begint te begrijpen.’—Gerhard F. Hasel, Understanding the Living Word of God (Mountain View, Calif.: Pacific Press, 1980), blz. 113–16.

**Illustratie**

Twee ontdekkingen oftewel doorbraken in de afgelopen tijd hebben ons geholpen om de oorsprong van de Bijbel te begrijpen. De Egyptische taal, in hiërogliefen geschreven, werd in 1822 door Jean Champollion ontcijferd. Deze ontdekking onthulde de verloren gegaande geheimen van één van de oudste beschavingen en stelde ons in staat om de oude Egyptische teksten met de tekst van de Bijbel te vergelijken. Verschillende interessante bijdragen kwamen in de loop van de tijd tevoorschijn: (1) Veel van de geografische plaatsen die in de Bijbel staan vermeld, werden opgetekend door de Egyptenarens die regelmatig op veldtocht naar Kanaän gingen en hiermee handel dreven. Er werd een een grote mate aan overeenstemming en nauwkeurigheid ontdekt tussen de namen en locaties die in Egypte en in de Bijbel worden genoemd. (2) Iin het bijzonder in de eerste vijf boeken van de Pentateuch werden er talrijke Egyptische leenwoorden ontdekt. Geleerden hebben een aantal leenwoorden gedocumenteerd, zoals tevah, het woord voor ‘ark’, dat ontleend is aan het Egyptische woord dat ‘kist’, ‘kast’ of ‘koffer’ betekent. Dit woord wordt gebruikt voor zowel de ark van Noach als de ark waarin Mozes als baby werd gelegd. De naam die voor Egypte in de Bijbel wordt gebruikt, is Mitzraim. Deze naam is een tweeledig woord in het Hebreeuws dat van het Egyptische msr komt, het woord voor Egypte. Het tweeledige einde duidt op de ‘twee landen’ van Opper- en Neder-Egypte. Er worden ook Egyptische idiomen gebruikt. De uitdrukking ‘uitgestrekte arm’ die wordt gebruikt om de bescherming van God te beschrijven, is een algemene Egyptische uitdrukking van kracht. Egyptische benamingen, evenals zeden/sociale gewoonten en spraakgewoonten, werden door de auteur gebruikt. Ten slotte zijn er een aantal Egyptische persoonsnamen die tevoorschijn komen. Al deze ontdekkingen wijzen op de conclusion dat de eerste boeken van de Bijbel tijdens de Exodus generatie werden geschreven en dat de auteur nauw vertrouwd was met Egypte, haar gebruiken en de geschiedenis. Mozes zou zeker de vorming en achtergrond hebben gehad, die nodig waren om de boeken Genesis tot en met Deuteronomium te schrijven, zoals de Bijbel vaak bevestigt. Een andere ontdekking heeft betrekking op het oorspronkelijke schrijven van de Schrift door Mozes. De uitvinding van het alfabet, dat aan Egyptische hiërogliefen was ontleend, vond ongeveer een eeuw voor de Exodus op het Sinaï schiereiland plaats. Deze belangrijke doorbraak in communicatie vereenvoudigde het schrijven en maakte voor het gewone volk geletterdheid mogelijk. Mozes zou dan niet in ingewikkelde Egyptische hiërogliefen hebben kunnen geschreven, maar in het vereenvoudigde Proto-Kanaänitische alfabet dat zich uiteindelijk in het Hebreeuws zou ontwikkelen. Gods timing om zijn boodschap in de handen van zijn volk te leggen is altijd perfect.

**De Schrift**

Andere ideeën en woorden in de Bijbel zijn volkomen uniek. In het verslag van de Schepping wordt meer nadruk gelegd op de schepping van de mensheid dan op welk ander element of schepsel dan ook. De mensheid is op de apex (hoogtepunt) van de Schepping geplaatst. Het is het werk van de drie-enige Godheid als zij hun bedoeling aankondigen: ‘Laten Wij mensen maken naar Ons beeld, naar Onze gelijkenis’ (Genesis 1:26, HSV). Met de unieke drievoudige nadruk die in dit vers wordt gelegd op het werkwoord bara’, ‘scheppen’, wordt nogmaals op Gods bedoeling gewezen om man en vrouw uniek naar zijn beeld en als zijn gelijkenis te maken. De directe context van Genesis 1 duidt erop dat zowel ‘Elohim, ‘God’, in zijn majestueuze pluraliteit (meervoudigheid) als ruach Elohim, ‘de Geest van God’ bij het scheppingswerk zijn betrokken (Genesis 1:1, 2). Johannes 1:1–3 maakt duidelijk dat Jezus de agent (vertegenwoordiger) van de Schepping was, want ‘[Hij was in het begin bij God. Alle dingen zijn door [Hem] gemaakt, en zonder [Hem] is geen ding gemaakt dat gemaakt is’ (vgl. HSV). Als we de volheid van de Schrift zichzelf laten interpreteren, ontdekken we dat de ‘Wij’ in Genesis 1:26 alle drie leden van de Godheid omvatten. De mensen zijn op deze manier geschapen in relatie voor relatie, zodat zij ‘vruchtbaar en talrijk konden zijn; de aarde zouden vervullen’ (vgl. Genesis 1:28). Zij zijn geschapen om in nauw contact te staan met God op de sabbat die hij voor hen had geschapen (Genesis 2:1–3, Exodus 20:8–11). Dat God onder zijn volk kan wonen, blijft zijn bedoeling voor ons door de eeuwigheid heen.

### Deel III: Toepassing voor het leven

Hoe kunnen we dus de Bijbel diepgaand bestuderen zonder de oorspronkelijke Bijbelse talen? We hebben nu instrumenten zoals Strong’s of Young’s Concordances beschikbaar via het internet en fysiek, die vandaag toegankelijker zijn dan ooit tevoren. We kunnen bestuderen hoe woorden worden gebruikt in zinnen, in boeken en door de hele Schrift. De grondleggers van onze kerk hadden niet alle instrumenten beschikbaar die wij vandaag hebben. Zij hadden hun Bijbels en concordanties. Door zich zorgvuldig te laten leiden door protestantse principes van Bijbelse interpretatie en onder de inspiratie van de heilige Geest, waren zij in staat Gods plan van redding te leren kennen en de waarheden die door de profeten en door Jezus werden onderwezen. Hier zijn enige discussievragen die u kunt gebruiken om uw groep de weg te wijzen:

`Hoe helpt de wetenschap dat Mozes de eerst vijf boeken van de Bijbel heeft geschreven, ons de Schrift vandaag als een betrouwbare bron te aanvaarden? Herinner uw groep opnieuw aan de waarschuwingswoorden die Mozes het volk op het moment van zijn dood heeft gegeven (Deuteronomium 32:46, 47). Praat erover hoe we dit principe in onze familie in praktijk kunnen brengen.`

`Wat betekent het om de Schrift de Schrift te laten uitleggen? Waarom is het belangrijk om de betekenis te begrijpen van wat de Schrift zelf zegt in plaats van onze eigen ideeën in de Schrift te importeren? `

`Hoe helpt het begrip van een woord en de diepzinnige betekenis ervan ons om Gods doel voor ons leven te zien? Wat voor soort macht hebben bepaalde woorden in het Oude Testament (bijvoorbeeld: recht/gerechtigheid/rechtvaardigheid, barmhartigheid/genade of hoop)? Hoe beïnvloeden deze woorden onze kennis van Gods karakter?`
