---
title:  Zendingsbericht
date:   10/04/2020
---

#### Eén adventist te midden van 10.000 anderen 

_Radenko Melovi, 58, Servië_

Het was een enorme ervaring voor Radenko Melovi om naar de universiteit te gaan. Hij verliet zijn ouders in hun dorp en verhuisde naar een zeer omvangrijke universitaire campus in Belgrado, 300 kilometer (185 mijl) verderop en 10,000 studenten rijk. Radenko had het ontzettend naar zijn zin en besteedde weinig tijd aan zijn studie. Het eerste jaar ging voorbij en hij had geen enkel tentamen afgelegd. Om te voorkomen dat hij de campus moest verlaten, wisselde hij van hoofdvak in het daaropvolgende schooljaar. Het tweede jaar ging voorbij en hij weer legde hij geen enkel tentamen af. Opnieuw veranderde Radenko zijn hoofdvak. Het derde jaar ging voorbij en nog steeds deed hij geen enkel tentamen. Hij besteedde geen tijd aan zijn studie, hij feestte. Hij dronk en rookte met vrienden. Omdat hij zo een populaire student was, werd hij aangewezen als voornaamste studentenvoorzitter. 

Tijdens zijn vierde jaar sloeg het noodlot toe. Zijn zusje stierf tijdens de bevalling. Radenko’s wereld stortte in elkaar. Zijn zus was een engel gelijk in de familie. Hij wist zich geen raad. Voor het eerst in zijn leven bad hij oprecht. Hij vroeg God om hem het juiste pad voor zijn leven te wijzen. Tussen de 10,000 studenten op de campus bevond zich één adventist, een jonge vrouw genaamd Emilie. Kort na zijn gebed stelde een vriend hen aan elkaar voor. Onmiddellijk begon Emilie over God te praten. Ze had het over niets anders. Ze vertelde Radenko dat ze zevendedagsadventist was. Hij had nog nooit gehoord van adventisten. Emilie nodigde hem uit om op zaterdag met haar mee te gaan naar de kerk en hij stemde toe. 

Radenko luisterde naar de preek en op weg naar de uitgang werd hij staande gehouden door de jeugdpredikant. ‘Zou je de Bijbel willen bestuderen?’, vroeg de predikant. Radenko had de Bijbel nooit gelezen en hij sprak af dat ze op dinsdagavond samen zouden komen. Na de eerste Bijbelstudie ervoer Radenko iets ongebruikelijks. Het voelde alsof hij kon vliegen. Wat hij te horen had gekregen, stilde een langdurige dorst in hem. Elke week kwamen Radenko en de jeugdpastor samen om de Bijbel te bestuderen. Uiteindelijk spraken ze ook over de sabbat. Radenko was verbijsterd toen hij ontdekte dat de Bijbel de zaterdag aanwijst als de sabbat. De volgende dag ging hij naar een priester om ook met hem te spreken over de dag. ‘Weet je wanneer Jezus is opgestaan?’ vroeg de priester. ‘Op zondag’, antwoordde Radenko. ‘Daarom vieren wij de zondag’, stelde de priester. Radenko vertelde de predikant over het gesprek dat hij had gevoerd met de priester. De predikant legde uit dat Jezus’ dood en opstanding geen verandering hadden gebracht in de wet. Het vierde gebod wijst er nog steeds op dat de zevende dag de sabbat is. 

Radenko ging opnieuw naar de priester, maar de man was nergens te vinden. Een andere priester luisterde naar zijn vraag. ‘Onze heilige voorvaderen hebben de zondag ingesteld en ik trek hun mening niet in twijfel’, antwoordde de priester. Radenko verbaasde zich over dit antwoord. ‘Wat heeft groter gezag, de Bijbel of de heiligen?’, vroeg hij. De priester weigerde te antwoorden. Voor Radenko was het duidelijk dat de Bijbel het hoogste gezag toekomt. Radenko is nu 58 jaar oud, getrouwd en afgestudeerd aan de universiteit. Hij houdt van Gods wet. In zijn Bijbel gebruikte hij een blauwe markeerstift om het vers te onderstrepen dat de predikant voorlas bij zijn doop. In Jozua 1:8 staat: ‘Leg dat wetboek geen moment terzijde en verdiep je er dag en nacht in, opdat je je aan alles houdt wat erin geschreven staat. Dan zal alles wat je onderneemt voorspoedig verlopen’. 

Emilie, zijn vriendin op de universitaire campus, was verbaasd en verheugd toen ze dertig jaar later te horen kreeg dat het zaadje dat zij toen plantte vrucht had gedragen. Na de ontmoeting met Radenko had ze de universiteitscampus verlaten en het contact tussen hen beiden was verwaterd. Radenko is ervan overtuigd dat het Emilies roeping was om het evangelie met hem te delen. ‘Het was werkelijk een wonder om één adventist te vinden tussen 10,000 mensen’, zei Radenko. ‘Toch was het Gods antwoord op mijn vraag of Hij mij de juiste weg wilde tonen voor mijn leven’. 

Radenko is ouderling van de Adventkerk in Nieuw-Belgrado, de kerk die in dit kwartaal een gedeelte van de dertiende sabbatopbrengst zal ontvangen om in staat te zijn een eigen gebouw te verkrijgen. Vanaf de oprichting in 1993 is de gemeente samengekomen in een afgehuurde bioscoop en nu deelt ze een gebouw met een andere adventistische gemeente in de buurt van Nieuw-Belgrado. Dank u voor uw voornemen om op de dertiende sabbat vrijgevig te schenken. 
