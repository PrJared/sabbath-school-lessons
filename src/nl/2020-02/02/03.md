---
title:  Het inspiratieproces
date:   06/04/2020
---

Omdat God de taal gebruikt als het middel om zijn wil te openbaren aan de mens, is het mogelijk de goddelijke openbaring op papier te zetten. Zoals we al hebben gezien, is de Bijbel het resultaat van God die de waarheid aan ons onthuld door het werk van de heilige Geest. Hij brengt zijn boodschap over door menselijke werktuigen en zorgt ervoor dat die goed bewaard blijft. Daarom kunnen we ook die fundamentele eenheid verwachten die door de hele Bijbel heen te zien is, vanaf Genesis tot Openbaring (Vergelijk bijvoorbeeld Genesis 3:14-15 met Openbaring 12:17).

`Lees 2 Petrus 1:21; 2 Timoteüs 3:16; Deuteronomium 18:18. Wat zeggen deze teksten over de inspiratie van de Schrift?`

De gehele Bijbel is geïnspireerd door God, al zijn sommige passages misschien niet erg inspirerend om te lezen. Soms zijn ze zelfs niet van toepassing op ons in deze tijd. De hoofdstukken over de Hebreeuwse feesten zijn wel geïnspireerd maar vandaag de dag hoeven we die niet meer te houden. Toch moeten we lering trekken uit de hele Bijbel, zelfs uit delen die niet relevant zijn voor ons of niet zo makkelijk zijn om te lezen of te begrijpen. Niet alles in de Bijbel is overigens direct of op een bovennatuurlijke manier geopenbaard. Soms maakte God gebruik van schrijvers die zorgvuldig onderzoek deden naar bepaalde zaken of die andere al bestaande documenten gebruikten om zijn boodschap over te brengen (Jozua 10:13; Lucas 1:1-3). Toch is de hele Schrift wel degelijk geïnspireerd (2 Timoteüs 3:16). Dat is ook de reden waarom Paulus zegt dat ‘alles wat geschreven is, is geschreven om ons te onderwijzen, opdat wij door te volharden en door troost te putten uit de Schriften zouden blijven hopen’ (Romeinen 15:4).

‘De Bijbel zegt zelf dat hij van God komt en toch is Gods Woord door mensenhanden geschreven. In de uiteenlopende stijlvormen van de verschillende boeken komen de karaktertrekken van de vele schrijvers duidelijk tot uiting. De geopenbaarde waarheden zijn alle “van God ingegeven” en zijn toch in menselijke woorden uitgedrukt.’ (Ellen White, De grote strijd, p. 9; 2 Timoteüs 3:16)

`Er zijn vandaag de dag Bijbelgeleerden die het goddelijke auteurschap daarvan ont- kennen en zelfs vele belangrijke leringen ontkennen, zoals de Schepping, de Uittocht (Exodus) en de opstanding. Waarom is het zo noodzakelijk dat we geen ruimte geven aan dergelijke gedachten, zelfs niet een klein beetje? Laten we eerlijk wezen, is het aan ons een oordeel te vellen over het Woord van God?`

`2 Petrus 1:21; 2 Timoteüs 3:16; Deuteronomium 18:18 Wat zegt ons dit over de inspiratie van de Schrift?`
