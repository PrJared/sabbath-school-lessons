---
title:  Werkwijzer
date:   10/04/2020
---

####  De oorsprong en aard van de Bijbel

**Kernteksten**: 2 Timoteüs 3:16; 2 Petrus 1:19-21; 1 Tessalonicenzen 2:13; 1 Korintiërs 2:9, 10; Romeinen 15:4; Handelingen 1:16

#### Deel I: Overzicht

Ons begrip van de oorsprong en aard van de Schrift beïnvloedt aanzienlijk de manier waarop we de Bijbel lezen en ermee omgaan. Als de Bijbel een menselijk boek was, geschreven net als elk ander boek dat door feilbare mensen is samengesteld, konden we er niet op vertrouwen. Onder zulke omstandigheden zou zij zeker geen goddelijk gezag hebben. Om eerlijk aan de Bijbel te zijn, moeten we de schrijvers van de Bijbel zelf een definitie laten geven en uitleggen wat zij denken over hun geschriften en zo de Bijbel de fundamentele parameters (maatstaven) laten bepalen van de manier waarop er met haar zou moeten worden omgegaan. De schrijvers van de Bijbel maken er aanspraak op dat hun boodschap niet op menselijke wijze is verzonnen. In plaats hiervan is de Bijbel op goddelijke wijze geopenbaard en haar inhoud geïnspireerd door God. Ons begrip van het proces van openbaring en inspiratie is cruciaal voor onze benadering van Gods Woord. Omdat God het medium van taal gebruikt om met mensen te communiceren, is goddelijke openbaring geschikt om te worden opgeschreven. De heilige Geest stelt de schrijvers van de Bijbel in staat om op trouwe en geloofwaardige/betrouwbare wijze aan het papier toe te vertrouwen wat hij hen heeft geopenbaard. Deze goddelijke inspiratie geeft de Bijbel haar goddelijke gezag en garandeert de eenheid die we vinden van Genesis tot en met het boek Openbaring. Hoewel door menselijke wezens op papier gezet, is de Bijbel niettemin het Geschreven Woord van God. In deze goddelijk-menselijke dimensie is er een bepaalde parallel tussen Jezus Christus, het Woord van God, die vlees is geworden, en het Geschreven Woord van God, de Bijbel. We vatten en waarderen deze realiteit alleen door geloof. 

#### Deel II: Commentaar

Stelt u zich een puur menselijk boek voor, dat is geschreven door veel verschillende auteurs over een periode van honderden jaren. Stelt u zich voor dat deze diverse auteurs in hun geschriften herinneringen zouden ophalen over God en hun godsdienstige ervaring. Hun van elkaar verschillende perspectieven zouden hun geschriften weinig gezag verlenen buiten hun persoonlijke meningen. Zij zouden maar enig of geen menselijk gezag hebben. De Bijbel is echter niet zo. Zij maakt er aanspraak op dat de ultieme auteur God is. God communiceert door middel van zijn heilige Geest met de schrijvers van de Bijbel en levert de inhoud die Hij belangrijk voor ons acht om te weten. De God van de Bijbel is een God die spreekt. Hij heeft menselijke wezens geschapen met het vermogen om te spreken en om verbale informatie te begrijpen. Aldus gebruikt hij taal om met de mensen te communiceren. Deze goddelijke boodschappen worden niet gegeven in een kunstmatige hemelse taal die alleen engelen begrijpen. Zij worden gegeven in de taal van de Bijbelschrijvers zelf. Zij worden ook gegeven met praktische bedoelingen, opdat Gods volk ‘volmaakt (NBG: ‘volkomen’) zou zijn, tot elk goed werk volkomen toegerust’ (2 Timoteüs 3:17, HSV). Vandaar worden de gezamenlijke bijbelse boeken op passende wijze de ‘heilige Schriften’ (NBV: ‘heilige geschriften’) genoemd (Romeinen 1:2, 2 Timoteüs 3:15). Aldus is het gezag van de Schrift stenografie voor Gods gezag, dat in en door middel van de Schrift spreekt. Om de Bijbel haar goddelijk bedoelde rol in iemands persoonlijke leven te laten spelen, evenals in het leven van de kerk, moeten we haar aanspraak op goddelijke oorsprong serieus nemen. Het betekent ook dat we naar de hele Schrift moeten luisteren, zoals zij geschreven is. Als we sommige delen van de Schrift verwerpen als zogezegd ongeïnspireerd en dus louter menselijk, hebben we niet meer dan een selectief gezag van de Bijbel. In plaats van boven de Schrift te staan en de Schrift te oordelen, zouden we onze plaats onder de Schrift moeten innemen en dus de Schrift toestaan om ons te oordelen. In 1 Tessalonicenzen 2:13 leren we iets belangrijks over de houding waarmee de gelovigen in Tessalonica het Woord van God ontvingen. Lees 1 Tessalonicenzen 2:13 en denk na over de manier waarop de gelovigen in Tessalonica Gods Woord aannamen. Wat vertelt hun ontvangst van de Schrift ons over de manier waarop we de Bijbelse boodschap zouden moeten aannemen als we deze lezen of horen?

**De Schrift**

We zien Gods hoogste en meest expliciete openbaring in de vleeswording van zijn Zoon Jezus Christus. Behalve dat is de meest doeltreffende en op vele gebieden gebruikte vorm van goddelijke openbaring het goddelijk spreken. In de Bijbel vinden we herhaaldelijke verwijzingen naar de God die spreekt. Zijn Woord wordt gegeven aan zijn woordvoerders de profeten. Het talrijke voorkomen van uitdrukkingen zoals het ‘woord van de Heer’ of ‘zo zegt de Heer’ of het ‘woord dat de Heer heeft gesproken’ getuigen van dit feit. Dit goddelijk spreken brengt het Woord van de Heer voort en leidt uiteindelijk tot de belichaming ervan in een geschreven document. Het neerschrijven van Gods Woord is ook het gevolg van Gods initiatief (zie Exodus 17:14, Exodus 24:4, Jozua 24:26, etc.). Wat is de bedoeling voor Gods geschreven openbaring? Zij is een onveranderlijk referentiepunt voor zijn volk. Zij stelt Gods volk voortdurend in staat om er op een ongewijzigde manier naar te luisteren en zorgvuldig te doen wat zij zegt (zie Deuteronomium 30:9, 10). Een geschreven document kan beter en getrouwer worden bewaard dan een mondelinge boodschap. Er is grotere permanentie (blijvendheid) met een geschreven tekst dan met een mondeling gesproken woord. Een geschreven document kan worden overgeschreven en vermenigvuldigd en zo voor veel meer mensen op veel verschillende locaties beschikbaar worden gemaakt dan welke mondelinge boodschap ook ooit zou kunnen zijn. Het is ook beschikbaar door de tijd heen en kan vele generaties later een zegen zijn voor lezers en luisteraars. Als een blijvend geschreven verslag blijft het een norm voor de geloofwaardigheid/nauwkeurigheid van de Bijbelse boodschap door de eeuwen heen. Hoewel het waar is dat God gedachten in de schrijvers van de Bijbel inspireert, zouden wij niets over deze gedachten weten als deze niet door middel van woorden waren overgebracht, i.e.: in menselijke taal. Alleen woorden geven ons toegang tot gedachten. Vandaar omvat het proces van inspiratie niet alleen gedachten, maar ook het eindproduct van die gedachten: de geschreven woorden van de Schrift. ‘Of inspiratie zou moeten worden toegeschreven aan de geïnspireerde schrijvers of aan de door hen geschreven Schriften is in grote mate een nodeloos dilemma. Het is duidelijk dat de voornaamste plaats van inspiratie in mensen is. De heilige Geest bewoog mensen om te spreken of te schrijven; maar toch was wat zij spraken of schreven het geïnspireerde Woord van God.’—Peter M. van Bemmelen, ‘Revelation and Inspiration’ in Raul Dederen, ed., Handbook of Seventh-day Adventist Theology (Hagerstown, MD: Review and Herald, 2000), blz. 39. Aldus kon de apostel Paulus schrijven: ‘Heel de Schrift is door God ingegeven (NBV: ‘geïnspireerd’) en is nuttig om daarmee te onderwijzen (NBG: ‘onderrichten’), te weerleggen, te verbeteren en op te voeden in de rechtvaardigheid’ (NBG: ‘gerechtigheid’) (2 Timoteüs 3:16, HSV; cursivering toegevoegd).

**Illustratie**

Er is een interessante parallel tussen het Woord van God dat vlees is geworden (Jezus Christus) en het Geschreven Woord van God (de Bijbel). Net zoals Jezus op bovennatuurlijke wijze is ontvangen door de heilige Geest, maar toch in deze wereld geboren uit een vrouw, zo heeft de Bijbel de heilige Geest als haar ultieme auteur, maar is toch door menselijke schrijvers geschreven. Jezus Christus werd vlees op een specifiek moment en op een specifieke plaats (i.e.: hij is geboren in Betlehem, niet in New York, Tokio of Nairobi; hij is gedoopt in de rivier de Jordaan, niet in de Mississippi, de Nijl of de Ganges). Toch deed deze bijzonderheid zijn goddelijkheid niet teniet, noch maakte deze hem historisch gezien relevant voor een bijzondere tijd. Hij is de enige Verlosser voor alle mensen, de hele wereld rond, de hele tijd door. Op een vergelijkbare manier werden de Bijbelboeken gegeven op een specifiek moment en in een bijzondere cultuur. Net als met Jezus maakt deze overlevering de Bijbel echter niet zonder meer tijds-afhankelijk of -relevant. De Bijbel is Gods Woord voor alle mensen, over de hele wereld, tot het einde van de tijden. Jezus werd mens en leefde als een echt menselijk wezen met alle tekenen van menselijke zwakheden/gebreken. Toch was hij zonder zonde. Op een vergelijkbare manier is de taal van de Bijbel menselijke taal met al haar beperkingen, geen volmaakte hemelse taal. Toch is wat de Bijbel verzekert/bevestigt betrouwbaar, niet misleidend! Toen Jezus op deze aarde leefde, wilde hij worden aanvaard voor wie hij werkelijk was: de goddelijke Zoon van God. Op een vergelijkbare manier wil God niet dat de Bijbel net als een ander boek wordt gelezen. Hij wil dat deze wordt aanvaard voor wat zij werkelijk is: het Geschreven Woord van God. Als zodanig heeft de Bijbel een ingeboren gezag dat welke menselijke wijsheid ook te boven gaat. Dit geeft de Bijbel het recht om Gods enige norm voor alle leer en godsdienstige ervaring te zijn. Natuurlijk zijn Jezus Christus en de Bijbel niet identiek. Er zijn belangrijke verschillen. De Bijbel is geen incarnatie van God. God werd geen boek. We aanbidden geen boek. We aanbidden de Heiland die in de Bijbel wordt verkondigd. Zonder de Bijbel zouden we echter helemaal niet veel over Jezus weten. De Bijbel zonder Jezus zou het missen van de belangrijkste boodschap betekenen. Zonder de Bijbel zouden we echter niet weten dat Jezus de beloofde Messias is. We zouden hem niet kunnen aanvaarden als de gegarandeerde Heiland. We zouden verloren zijn. Daarom is de Bijbel fundamenteel en onmisbaar voor ons geloof.

**De Schrift**

Niet alleen is de Schrift fundamenteel voor ons geloof, maar we moeten de Bijbel ook in geloof benaderen, als we recht willen doen aan haar goddelijke natuur. In Hebreeën 11:6 lezen we: ‘Zonder geloof is het onmogelijk God vreugde te geven.’ De levensveranderende boodschap van de Bijbel is niet volkomen waargenomen op een kritische afstand, maar moet in geloof worden aanvaard en met liefde gehoorzaamd.

#### Deel III: Toepassing voor het leven

Weten dat de Bijbel goddelijk gezag heeft, motiveert ons om haar met respect en liefde te behandelen. Wat we ook liefhebben, we zullen er niet oneerbiedig over spreken. De manier waarop we over de Bijbel praten, zou onze diepe waardering voor het Woord van God moeten openbaren. Deze waardering zal zichtbaar worden, niet alleen maar in de manier waarop we de Bijbel dragen en vasthouden, maar wat belangrijker is, in de manier waarop we ons in ons leven laten leiden door haar onderwijs en deze toepassen. Onze houding zal er een van dankbaarheid en trouw zijn. Trouw zijn aan het Geschreven Woord van God is niet de verering van een boek. Het is in plaats hiervan een uitdrukking van onze liefde voor de drie-enige God over wie dit boek spreekt. ‘Want dit is de liefde tot God, dat wij Zijn geboden in acht nemen; en Zijn geboden zijn geen zware last’ (1 Johannes 5:3, HSV). De Bijbel maakt ons vertrouwd met de levende God en helpt ons meer als Jezus te worden. Hoe zou een houding van dankbaarheid voor de Schrift en trouw hieraan eruit zien? Hoe verschilt het gezag van de Schrift van dat van andere literatuur? Waar wordt u in de verleiding gebracht om u niet door de Bijbel te laten leiden vanwege persoonlijke ervaringen en gevoelens die u in een andere richting trekken? Hoe kunt u een houding van vertrouwen verkrijgen? Trouw zijn aan de Schrift is niet hetzelfde als trouw zijn aan mijn eigen geliefde ideeën over de Bijbel. In het laatste geval zou ik alleen trouw zijn aan mezelf. In plaats hiervan vereist trouw aan de Schrift dat ik ervoor open sta om de Bijbel mijn gedachten te laten vormen en veranderen.

