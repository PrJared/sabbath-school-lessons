---
title:  De oorsprong en aard van de bijbel
date:   04/04/2020
---

### Lezen
Petrus 1:19-21; 2 Timoteüs 3:16-17; Deuteronomium 18:18; Exodus 17:14; Johannes 1:14; Hebreeën 11:3,6.

> <p>Kerntekst</p>
> ‘Wij danken God dan ook onophoudelijk dat u zijn Woord, dat u van ons ontvangen hebt, niet hebt aangenomen als een boodschap van mensen, maar als wat het werkelijk is: als het Woord van God dat ook werkzaam is in u, die gelooft.’ (1 Tessalonicenzen 2:13)

Onze ideeën over de oorsprong en de aard van de Bijbel hebben een grote invloed op de rol die de Schrift speelt in ons leven en in de kerk als geheel. Hoe we de Bijbel interpreteren, wordt vooral bepaald en beïnvloed door de manier waarop wij betekenis toekennen aan het proces van openbaring en inspiratie. Om de Schriften goed te begrijpen, moeten we de Bijbel allereerst de ruimte geven zelf te bepalen op basis van welke uitgangspunten hij moet worden behandeld. We kunnen immers ook geen wiskunde studeren met de onderzoeksmethoden zoals die worden toegepast in biologie of sociologie. Dezelfde uitgangspunten die worden toegepast bij geschiedenis, gelden niet tegelijkertijd ook voor natuurkunde. Op dezelfde manier kunnen de geestelijke waarheden van de Bijbel nooit volledig gekend en begrepen worden als we gebruik maken van atheïstische methoden die de Bijbel benaderen alsof God niet bestaat. In plaats daarvan moet onze interpretatie van de Schrift het goddelijk-menselijke aspect daarvan in acht nemen. Om op een juiste manier betekenis toe te kennen aan de Bijbel is het noodzakelijk dat we de Schrift tegemoet treden vanuit geloof en niet met een benaderingswijze die is gebaseerd op scepsis of twijfel.

Deze week richten we onze aandacht op een aantal fundamentele aspecten met betrekking tot de oorsprong en de aard van de Bijbel. Die moeten bepalend zijn voor de manier waarop we hem interpreteren en begrijpen.

_Op sabbat 11 april bespreken we met elkaar deze les._
