---
title:  Het geschreven woord van God
date:   07/04/2020
---

`‘De HEER zei tegen Mozes: ‘Stel deze geboden op schrift, want op grond van deze geboden sluit Ik met jou en de Israëlieten een verbond.’(Exodus 34:27) Waarom gaf God Mozes de opdracht deze woorden op te schrijven in plaats van enkel aan het volk te vertellen? Wat is het overduidelijke voordeel van het geschreven Woord?`

God is de Schepper van de menselijke taal en gebruikt die ook als middel om mee te communiceren. Hij stelt uitverkoren mensen in staat door Hem geopenbaarde waarheden en door Hem geïnspireerde gedachten op een betrouwbare en rechtschapen manier over te brengen. Het zou ons daarom ook niet moeten verbazen dat God de Bijbelse auteurs al vroeg de opdracht gaf zijn instructies en openbaringen op schrift te stellen.

Wat leren de volgende teksten ons over het geschreven Woord?

`Exodus 17:14; 24:4`

`Jozua 24:26`

`Jeremia 30:2`

`Openbaring 1:11,19; 21:5; 22:18-19`

Waarom gaf God de opdracht zijn openbaring en geïnspireerde boodschap op schrift te stellen? Het logische antwoord is dat we ze op die manier niet zo makkelijk vergeten. De geschreven woorden van de Bijbel fungeren als iets waar je voortdurend naar kunt verwijzen en die ons tot God en tot zijn wil leiden. Een op schrift gesteld document kan meestal ook gemakkelijker bewaard worden en het is betrouwbaarder dan mondelinge getuigenissen die steeds herhaald moeten worden. Het geschreven Woord kan telkens weer worden gekopieerd en kan ook toegankelijk worden gemaakt voor veel meer mensen dan wanneer het enkel zou worden gesproken. We kunnen op één plaats op een bepaald moment in de tijd maar tot een beperkt aantal mensen spreken. Wat is opgeschreven kan door ontelbare lezers op talloze plaatsen en in alle continenten worden gelezen. Het kan ook tot zegen zijn voor vele latere generaties. Als mensen het zelf niet kunnen lezen, dan is het voor anderen ook nog mogelijk het op schrift gestelde document aan hen voor te lezen.

`Exodus 17:14; 24:4; Jozua 24:26; Jeremia 30:2; Openbaring 1:11,19; 21:5; 22:18-19 – Wat leert ons dit over het geschreven Woord?`
