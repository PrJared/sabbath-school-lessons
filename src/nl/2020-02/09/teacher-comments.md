---
title:  Werkwijzer
date:   29/05/2020
---

### Les 9 Genesis: fundament van de schepping (2)

**Kernteksten**: Job 26:7–10; Genesis 1–2; Genesis 5; Genesis 11; 1 Kronieken 1:18–27; Matteüs 19:4, 5; Johannes 1:1–3.

### Deel I: Overzicht 

In 1872 vertaalde George Smith, terwijl hij een onderzoek leidde in de kelder van het British Museum, een oud Babylonisch tablet dat verwijzingen bevatte naar Oetnapisjtim, de overlevende van de wereldwijde Vloed, en naar Gilgamesj die van hem probeerde het geheim tot het eeuwige leven te verkrijgen. Kranten rond de wereld deden verslag van de verbazingwekkende ontdekking van het Gilgamesj-epos en de eerste verwijzing naar de zondvloed ooit buiten de Schrift. Sindsdie hebben geleerden wereldwijde verhalen over de Vloed uit culturen rondom de wereld gedocumenteerd (vastgelegd). De Scheppingsverslagen zijn óók gevonden. Terwijl deze nieuwe archeologische ontdekkingen gedurende de laatste 150 jaar zulk bewijsmateriaal hebben blootgelegd, zijn nieuw vragen ontstaan over de oorsprong en aard van de Schepping en verslagen over de zondvloed in de Bijbel. Is het Bijbelse verslag in Genesis 1–11 eenvoudig aan het oude Nabije Oosten ontleend? Bevat het mythische elementen die het met andere verslagen gemeenschappelijk heeft? Als het Genesisverslag op een of andere manier afhangt van de vroegere verslagen uit Mesopotamië of Egypte, wat zijn dan historisch en theologisch gezien de implicaties? Hoe verklaart men de punten van overeenkomst en verschillen die in de verschillende verslagen worden ontdekt? Hoe spreken deze verslagen het vraagstuk van kosmologie aan, oftewel de oorsprong en structuur van het universum? Moet de Bijbel ook worden beschouwd als een mythologische tekst, zoals die uit Egypte en Mesopotamië? Deze en andere vragen zullen het onderwerp zijn van de studie van deze week, terwijl we de Bijbel tegen haar omgeving van het Nabije Oosten en Egypte bestuderen. 

### Deel II: Commentaar 

**Illustratie**

Galileo Galilei kwam tot de conclusie dat de zon het centrum van het zonnestelsel was, met de aarde en de andere planeten draaiend rondom de zon (heliocentrisch (met de zon als middelpunt) wereldbeeld). Er waren echter anderen in de katholieke kerk dat de aarde het centrum van het universum was (geocentrisch (met de aarde als middelpunt) wereldbeeld). Dit leidde tot een rechtszaak door de Inquisitie waarin Galileo werd gedwongen om dit te herroepen en onder huisarrest werd geplaatst tot zijn dood in 1642. De Galileo affaire is vaak geciteerd als voorbeeld waarin de Bijbel wetenschap achterhoudt. Dit roept echter verschillende vragen op. Was de interpretatie door de kerk, die werd gebruikt om Galileo te veroordelen, echt ontleend aan de Bijbel? Was Galileo gekant tegen de Bijbel ten gunste van de wetenschap? In feite had de katholieke kerk een kosmologie aanvaard, die gebaseerd was op de Griekse Aristotelische filosofie en de wiskunde van Ptolomaeus, die zij toen op basis van de Bijbel probeerde te verdedigen. Galileo reageerde door ook zijn interpretatie op basis van de Bijbel te verdedigen. Ten eerste: hij beweerde/verklaarde dat God de auteur van zowel de natuur als de Bijbel is. Indien correct begrepen, zouden zij in harmonie zijn. Ten tweede: Galileo bracht naar voren dat latere uitleggers zich kunnen vergissen. Toen verklaarde hij dat de taal die in de Bijbel wordt gebruikt, aangepast is aan de gewone mens en niet altijd letterlijk zou moeten worden genomen. Ten slotte bepleitte hij dat, als Jozua erop aandrong dat de zon stil zou staan over Gibea (Jozua 10:12), dan de Ptolemeïsche zienswijze dat de aarde altijd onbeweeglijk was en in het middelpunt van het universum stond, geen zin hebben (Richard J. Blackwell, Galileo, Ballermine, and the Bible [South Bend, IN: Notre Dame University Press, 1991], blz. 68, 69). Vandaag is er geen twijfel welke interpretatie correct was. Het heeft echter meer dan 350 jaar geduurd totdat de katholieke kerk Galileo vrijpleitte, wat zij in 1992 heeft gedaan. De les voor ons is dat de Bijbeluitlegger de Bijbel niet moet lezen door de lens van de kosmologieën van het oude Nabije Oosten, Egypte, Griekenland of het nieuwste moderne wereldbeeld. Als er moeilijkheden zijn met het begrijpen, dan is zorgvuldige overweging van de context, taalpatronen en strekking van de Bijbelpassage belangrijk.

**De Schrift**

Bevat de Bijbel een achterhaalde opvatting van kosmologie? Eeuwen lang dachten kritische geleerden dat Genesis 1 de ideeën van de oude Babyloniërs weerspiegelde. Zij drongen er dus op aan dat de term tĕhôm, ‘oervloed’/‘afgrond’ (SV)/’watervloed’ (HSV)’ ontleend was aan de naam Tiamat, de godin van de oeroude oceaanwereld in het Enuma Elish-epos. . . . . Om te suggereren dat Genesis 1 een heidens conflict tussen de goden weerspiegelde, betekent dat je binnen de tekst iets leest dat de tekst feitelijk bestrijdt. De beschrijving van de passieve, machteloze en ongeorganiseerde toestand van de ‘oervloed’/‘afgrond’ (SV)/’watervloed’ (HSV) in Genesis 1:2 openbaart dat de term niet-mythisch is wat betreft inhoud en anti-mythisch wat betreft bedoeling. De term rāqîa‘ wordt soms vertaald met ‘firmament’, van de term firmamentum in de Latijnse Vulgaatvertaling van het Oude Testament, die een valse indruk geeft dat het firmament een massief metalen koepel/gewelf is. De term rāqîa‘ kan echter beter worden weergegeven als ‘uitspansel’ (HSV: ‘gewelf’), zoals kan worden gezien in Psalmen 19:2 en Daniël 12:3 (‘hemelgewelf’/’uitspansel’). Evenzo: komt regen letterlijk door de ‘sluizen van de hemel’ (Genesis 7:11, Genesis 8:2)? In andere passages komen gerst (2 Koningen 7:1, 2), narigheid en leed (Jesaja 24:18, 19) of zegeningen (Maleachi 3:10) door de ‘sluizen van de hemel’. Deze uitdrukkingen zijn duidelijk niet-letterlijk en dienen als metaforen (beeld(sprak)en) op dezelfde manier waarop vandaag het gezegde ‘windows of the mind’ gebruikt wordt. Als de Bijbel op haar eigen voorwaarden wordt gelezen en geïnterpreteerd, is het gewoonlijk niet moeilijk om zulke taal te ontdekken en te herkennen. Pogingen om binnen de Schrift een soort drie verdiepingen hoog universum met een metalen koepel die ramen bevat, die door pilaren omhoog worden gehouden, met een onderwereld beneden, betekent dat je datgene neemt wat binnen de context van deze passages als niet-letterlijk is bedoeld en dat je het letterlijk interpreteert. In feite namen de Schrijvers van de Bijbel zelf opzettelijk afstand van zulke mythische ideeën die het rijk/gebied van de goden en mensen vermengden. We kunnen naar deze bedoeling verwijzen als een polemische ((in geschrifte) twistende) benadering van de mythen van het oude Nabije Oosten en Egypte. Schepping door het Woord. ‘En God zei: Laat er licht zijn! En er was licht’ (Genesis 1:3, HSV). Dit gebruik van de Schepping is in directe tegenstelling tot de oude mythen. In Enuma Elish schept Mardoek door Tiamat op een gruwelijk manier te delen. In het Atrahasis-epos wordt de mensheid geschapen uit het vlees en bloed van een geslachte god gemixt met leem. In Egypte komt de schepping van de mens als het gevolg van zelf-generatie of emanatie (iets dat door een lichaam uitgezonden of uitgewasemd wordt) uit de goden. In Genesis is er echter geen vleugje godheid in de mensen zelf. Mensen zijn afzonderlijke schepselen van God. Zeedieren. Op de vijfde dag van de Schepping (Genesis 1:20–23) schiep God de ‘grote walvissen’ (SV) of ‘grote zeemonsters’, zoals meer recente vertalingen (NBV) de Hebreeuwse term weergeven. In Ugaritische teksten duikt een verwante term op als een gepersonifieerd (belichaamd) monster, of draak, die werd overwonnen door de godin Anath of Anat, de schepper-god. Met Gods volledig moeiteloze schepping van deze grote waterwezens, zoals uitgedrukt door middel van het werkwoord ‘scheppen’, wordt echter altijd de nadruk op moeiteloze Schepping gelegd en blijk gegeven van een weloverwogen argument tegen het mythische idee van schepping door overwinning of strijd. Zeven-daagse week. ‘Toen God op de zevende dag Zijn werk, dat Hij gemaakt had, voltooid had, rustte Hij op de zevende dag van al Zijn werk, dat Hij gemaakt had’ (Genesis 2:2, HSV). In Egyptische kosmologieën is er geen finaliteit (eindigheid) aan de schepping. In plaats hiervan vindt de cyclus van terugkerende schepping van de zonnegod Amun-Ra dagelijks plaats. Dit idee of leven en dood is zo intrinsiek (wezenlijk) voor het Egyptische denken dat de dood zelf wordt gezien als onderdeel van de normal orde van de Schepping. Een grafpapyrus uit de Eenentwintigste dynastie toont een gevleugelde slang met als onderschrift ‘de dood, de grote god, die goden en mensen heeft gemaakt’—een personificatie van de dood als een schepper-god en een indrukwekkende visuele verwezenlijking van het idee dat de dood een noodzakelijk (hoofd)kenmerk van de scheppingswereld is.’—Erik Hornung, Conceptions of God in Ancient Egypt (Ithica, NY: Cornell University Press, 1982), blz. 81. Het verheven begrip van het Genesisverslag van de Schepping toont, in het middelpunt ervan, een transcendente (alles (allen) overtreffende) God die, als opperste/hoogste en unieke Schepper, de wereld tot haar bestaan riep. Het middelpunt van de hele Schepping is de mens als mannelijk en vrouwelijk. De Genesiskosmologie ontsluiterd zeer uitgebreid the waarop de Bijbelse wereldrealiteit en het Bijbelse wereldbeeld rusten. Genesis geeft ons een totaalbeeld waarmee de hele toon voor de rest van de Schrift wordt gezet. De Schrift is in staat om over de gebeurtenissen van het einde te spreken, omdat hij die alle dingen aan het begin heeft gemaak, nog steeds souverein over zijn schepping is (zie verder Gerhard F. Hasel en Michael G. Hasel, ‘The Unique Cosmologie of Genesis 1 against Ancient Near Eastern and Egyptian Parallels’, in The Genesis Creation Account and Its Reverberations in the Old Testament, ed. Gerald A. Klingbeil [Berrien Springs, MI: Andrews University Press, 2015], blz. 9–29.

### Deel III: Toepassing voor het leven

Het idee dat de Bijbel een achterhaald boek is met weinig relevantie voor de belangrijke problemen van de eenentwintigste eeuw is vandaag gangbaar in onze cultuur. Het evolutionaire wereldbeeld is, grotendeels, ontleend aan het mythische idee dat er geen duidelijke grens is tussen mensen, de natuurlijke wereld en de wereld van het goddelijke. Deze zijn allemaal één. In het hindoeïsme ontwikkelen we ons door middel van reïncarnatie in een andere levensvorm als we sterven. God is in alles en is alles. Volgens het hindoeïsme zijn er 33 miljoen goden als verpersoonlijkt door de natuur. Dit idee gaat terug tot het oude Egypte waar er 22.000 goden waren en waar dood en leven werden waargenomen als onderdeel van de grote circel van het leven. 

1. Waarom is het voor ons als christenen belangrijk om te begrijpen dat we zijn geschapen in een volmaakte, zondeloze toestand in een tijd waarin de dood niet bestond? Waarom is keuze, zoals beschreven in Genesis 3, belangrijk? Hoe werd de verkeerde keuze van één man, Adam, goedgemaakt in de keuze van de Mensenzoon, Jezus Christus?

2. Hoe verschaft een evolutionaire theorie van miljoenen jaren van dood en sterven van de ene soort na de andere in een holocaust van leed enige hoop voor de toekomst? Als de dood altijd de andere kant van het leven in dit universum was, zou er dan ooit een bestaan zonder de dood kunnen zijn?

3. Hoe verschilt het onderwijs van de Bijbel over leven en dood compleet van dat van de andere belangrijke wereldreligies? Op wat voor manier maakt Christus’ fysieke dood en lichamelijke opstanding al het verschil in de wereld? Deel waarom u vandaag hoop heeft in de beloften die in de Schrift worden gevonden.
