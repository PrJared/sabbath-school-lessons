---
title:  Genesis versus heidendom
date:   26/05/2020
---

Genesis is verre van afhankelijk van heidense scheppingsmythen. In plaats daarvan lijkt Genesis juist geschreven te zijn op een manier die deze mythen weerlegt en schept daarmee juist afstand tussen God als de Schepper en de goden in deze mythen.

`Lees Genesis 1:14-19. Hoe wordt wat op de vierde dag verschijnt beschreven en welke functies kregen zij?`

De termen ‘zon’ en ‘maan’ werden ongetwijfeld vermeden omdat ze in het Hebreeuws overeen- komen (of nauw verbonden zijn) met de namen van de zon- en maangoden in het oude Nabije Oosten en Egypte. Het gebruik van de woorden ‘het grotere’ en ‘het kleinere licht’ toont aan dat ze voor specifieke doelen werden gemaakt, ‘Ze moeten de seizoenen aangeven en de dagen en de jaren, en ze moeten dienen als lampen aan het hemelgewelf, om licht te geven op de aarde.’ (Genesis 1:14-15) De tekst laat duidelijk zien dat de zon en de maan geen goden waren, maar geschapen objecten met specifieke natuurlijke functies. Zo begrijpen we het vandaag de dag nog steeds.

`Lees Genesis 2:7,18-24. Hoe is God op intieme wijze betrokken bij de schepping van Adam en Eva?`

De oude mythen van het Nabije Oosten beelden de schepping van de mens allemaal af als iets dat naderhand pas werd bedacht. Het was het resultaat van een poging de goden te ontlasten bij hun harde werk. Dit mythische denkbeeld wordt tegengesproken door het Bijbelse principe dat de mens over de wereld moet regeren als Gods plaatsvervangende heerser. Niets in de schepping van de mensen was een ideetje achteraf. De tekst verwijst juist naar hen als de climax van het scheppingsverhaal, waardoor het scherpe contrast tussen de heidense mythen en het Bijbelverhaal des te meer tot uiting komt.

Genesis is dus een correctie van de mythen van vroeger tijden. Mozes gebruikte termen en ideeën die volledig tegengesteld waren aan die heidense gedachtegang. Hij deed dit door enkel en alleen het Bijbelse begrip van de werkelijkheid en Gods functie en voornemen in de schepping onder woorden te brengen.

`Duizenden jaren geleden stond het scheppingsverhaal van de Bijbel op gespannen voet met de heersende cultuur. Vandaag de dag staat het ook op gespannen voet met de heersende cultuur. Waarom zou dat ons niet moeten verbazen?`

`Genesis 1:14-19 Wat wordt bij de vierde scheppingsdag beschreven?`
