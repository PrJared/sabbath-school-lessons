---
title:  Verdere Studie
date:   29/05/2020
---

Lees Gerard A. Klingbeil, editor, The Genesis Creation Account and Its Reverberations in the Old Testament (Berrien Springs, MI; Andrews University Press, 2015).

‘De Bijbel is het meest omvattende en leerzame geschiedenisboek dat de mensheid in zijn bezit heeft. Hij komt rechtstreeks van de bron van eeuwige waarheid, en een goddelijke hand heeft Zijn zuiverheid door alle eeuwen heen bewaard. (...) Alleen hier [in Gods Woord] kunnen wij de geschiedenis van het menselijk geslacht vinden, onbezoedeld door menselijke vooringenomenheid of trots.’ (Ellen White, Getuigenissen voor de gemeente, vol. 5, p. 28)

‘Mij is getoond dat de geologie niets kan bewijzen zonder de Bijbelse geschiedenis. Overblijfselen die worden gevonden in de aarde geven wel te kennen dat er een toestand is geweest die in vele opzichten verschilde van de huidige. Wanneer dat heeft plaatsgevonden of hoe lang deze dingen op de aarde zijn geweest, kunnen alleen worden begrepen door de Bijbelse geschiedenis. Zolang onze veronderstellingen niet in tegenspraak zijn met de feiten die in de heilige Schrift staan opgetekend, kan het onschuldig zijn om te speculeren over de geschiedenis die de Bijbel niet beschrijft. Zodra de mens geen waarde meer hecht aan wat Gods Woord leert over de geschiedenis van onze oorsprong, en Gods scheppingswerk probeert te verklaren op grond van wetenschappelijk beginselen, dan bevindt hij zich op een eindeloze oceaan van onzekerheid. Hoe God het scheppingswerk kon volbrengen in zes letterlijke dagen heeft Hij nooit geopenbaard aan stervelingen. Zijn scheppingswerk kan net zo min door ons worden begrepen als zijn bestaan.’ (Ellen White, Spiritual Gifts, book 3, p. 93) 

**Gespreksvragen**

`Wetenschappelijke verklaringen voor de huidige realiteit gaan gepaard met discussies en geschilpunten. Al die din- gen kun je horen, zien, testen en nog een keer testen en er dus mee bezig zijn. Waarom weerhoudt dat mensen er toch niet van elke wetenschappelijke verklaring over gebeurtenissen te aanvaarden die zogezegd miljoenen of zelfs miljarden jaren geleden zijn gebeurd en niet zijn te testen?`

`De huidige wetenschap gaat uit van de op het eerste gezicht redelijke vooronderstelling dat je geen boven- natuurlijke middelen kan hanteren om gebeurtenissen in de natuur te verklaren. Dat een heks het land heeft vervloekt, zal daarom ook nooit een legitieme uitleg zijn voor een hongersnood. Het roept wel de vraag op wat de grenzen zijn van deze benadering als het gaat om het scheppingsverhaal van Genesis. Met andere woorden, het Genesisverhaal was in alle opzichten een bovennatuurlijke gebeurtenis. Stel dat je er als vanzelfsprekend van uitgaat dat het bovennatuurlijke geen rol kan hebben gespeeld in de schepping. Waarom moet elk alternatief model dat wordt bedacht noodzakelijkerwijs ook fout zijn?`
