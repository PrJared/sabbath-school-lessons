---
title:  De schepping in de antieke literatuur
date:   25/05/2020
---

Archeologen hebben teksten ontdekt in het oude Egypte en het Nabije Oosten, met enkele van de eerste verhalen over de schepping en de zondvloed. Dit bracht sommigen ertoe zich af te vragen of het Genesisverhaal niet slechts een kopie is van wat in deze culturen leefde of dat het daar op de één of andere manier van afhankelijk was. Is dit echt zo?

Lees Genesis 1-2:4. Lees ook deze passage uit het Atrahasis-epos: ‘Toen de goden in plaats van de mensen / het werk deden, de lasten droegen, / was de last voor de goden te groot, / Het werk te zwaar, de inspanning teveel / ... ‘Laat de godin van het moederschap nakomelingen scheppen, / en laat de mens de last van de goden dragen!’ ... Geshtu-e, een god die intelligentie bezat, / brachten ze tijdens hun samenkomst om het leven. / Nintu vermengde klei / met zijn vlees en bloed. ...’ (Stephanie Dalley, Myths from Mesopotamia: Creation, the Flood, Gilgamesh, and Others (New York: Oxford University Press, 1989), pp. 9, 14, 15) 

`Welke verschillen zie je met Genesis?`

Er zijn overeenkomsten, zoals de eerste mensen die uit klei worden gemaakt. De verschillen zijn echter veel duidelijker. 
1. In Atrahasis moeten de mensen voor de goden werken zodat zij kunnen rusten. Genesis zegt dat God de aarde en alles wat daarin is schiep voor de mensen die het hoogtepunt waren van de schepping en dat Hij daarna samen met hen rustte. Genesis plaatst de mensen in een tuin en worden ze uitgenodigd zich te onderhouden met God en zorg te dragen voor zijn schepping. Dat idee staat niet in het Atrahasis fragment. 
2. In Atrahasis wordt een mindere god om het leven gebracht en wordt zijn bloed met klei vermengd om zeven mannen en vrouwen te maken. In Genesis maakte God eerst op een zeer intieme wijze Adam en blaast daarna het leven in hem en de vrouw werd later ‘gemaakt’ om zijn ‘helper’ te zijn. God heeft Adam en Eva niet gemaakt met het bloed van een vermoorde godheid. 
3. In het verslag van Genesis ontbreken het geweld en de strijd die zo prominent aanwezig zijn in de Atrahasis.

Het Bijbelverhaal onderscheidt zich door een beeld te schetsen van een almachtige God die de mensheid voorzag van een waardig doel in een volmaakte wereld. Dit radicale contrast heeft wetenschappers er uiteindelijk toe gebracht te concluderen dat het twee hele verschillende scheppingsverhalen zijn.

`Sommigen beweren dat de verhalen over de schepping en de zondvloed door de eeuwen heen zijn doorgegeven. Deze verhalen waren maar losjes op feiten gebaseerd en vertonen daarom overeenkomsten. Gaandeweg werden die feiten steeds verder verdraaid. Geïnspireerd door de heilige Geest heeft Mozes daarentegen juist opgetekend wat er werkelijk gebeurde. Waarom is dit een betere verklaring voor de aanwezigheid van enkele overeenkomsten dan het idee dat Mozes heeft geleend van deze heidense mythes?`

`Genesis 1-2:4 Wat schetst dit Bijbelverhaal ons?`
