---
title:  Genesis, fundament van de schepping (2)
date:   23/05/2020
---

### Lezen
Job 26:7-10; Genesis 1-2; 5; 11; 1 Kronieken 1:18-27; Matteüs 19:4- 5; Johannes 1:1-3.

> <p>Kerntekst</p>
> ‘De hemel verhaalt van Gods majesteit, het uitspansel roemt het werk van zijn handen.’ Psalm 19:2

Veel invloedrijke denkers werden door de Schrift geïnspireerd om Gods geschapen wereld te onderzoeken. Ten gevolge daarvan kwam de moderne wetenschap tot stand. Johannes Kepler, Isaac Newton, John Ray, Robert Boyle en nog vele andere bekende wetenschappers 09 van vroegere tijden geloofden dat hun inspanning meer licht kon werpen op het werk van Gods schepping.

Na de Franse Revolutie werd in de wetenschap van de negentiende eeuw het theïstisch wereldbeeld langzamerhand vervangen door een perspectief dat gebaseerd was op naturalisme en materialisme. Daarbij was er vaak helemaal geen plek meer voor het bovennatuurlijke. Door het werk van Charles Darwin, On the Origin of Species (1859), werden deze filosofische opvattingen steeds populairder. Vanaf dat moment heeft de wetenschap zich in steeds grotere mate gedistantieerd van haar Bijbelse fundament. Dat had een radicale herinterpretatie van het verhaal in Genesis tot gevolg.

Heeft de Bijbel echt een ouderwets, onwetenschappelijk perspectief op de kosmologie? Is het Bijbelse verhaal slechts een nabootsing van wat er circuleerde bij de omringende heidense volkeren? Is de Bijbel cultureel bepaald door de plaats en tijd waarin hij werd geschreven? Of geeft zijn geïnspireerde aard ons juist een totaal- plaatje van onze oorsprong door het goddelijke kader waarin dit verslag zich bevindt? Dit zijn enkele van de vragen waar we deze week onze aandacht op richten.

_Op sabbat 30 mei bespreken we met elkaar deze les._

