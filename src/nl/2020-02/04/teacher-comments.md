---
title:  Werkwijzer
date:   24/04/2020
---

#### De Bijbel: bron met gezag voor theologie

**Kernteksten**: Jesaja 8:20; Marcus 7:1–13; 1 Korintiërs 11:2; 2 Tessalonicenzen 3:6; Romeinen 2:4; Titus 3:4, 5; 1 Johannes 2:15–17; 2 Korintiërs 10:5, 6; Spreuken 1:7; Spreuken 9:10; Johannes 5:46–48; Johannes 7:38.

#### Deel I: Overzicht

Vaak zijn we ons niet bewust van de invloed van andere bronnen op ons denken en op onze theologie. Zelfs al willen we naar de Schrift alleen leven, ons begrip van de Schrift wordt aanzienlijk gevormd en beïnvloed door een aantal factoren: de tradities waaraan we zijn gewend en mee opgegroeid, de manier waarop we zijn getraind om te denken en hoe we onze rede gebruiken bij het uitleggen van dingen, onze ervaring met bepaalde mensen en ideeën en de vormende cultuur rondom ons. De voorrang die aan enige bron of combinatie van bronnen wordt gegeven, heeft een belangrijke invloed op onze theologie; uiteindelijk zal deze de richting van de hele theologische onderneming bepalen. In katholieke en orthodoxe kerken speelt traditie vaak een belangrijke en beslissende rol. In charismatische en pinksterkerken wordt uiteindelijk vaak aan ervaring geloof gehecht als gezaghebbend. In liberale theologie neemt menselijke rede vaak het laatste woord dat beslist wat aanvaardbaar is of niet. Bovendien wordt elke kerk tot op zekere hoogte door de locale cultuur beïnvloed. En geen kerk bestaat zonder de Bijbel. We willen geen geloof dat verstoken is van ervaring en waarin we niet nadenken—een geloof dat onredelijk is en niet gezegend door positieve tradities. Het is belangrijk bewust te zijn van al die invloeden en de positieve bijdrage te begrijpen die elke bron op ons geloof heeft. Het is echter van wezenlijk belang om ook duidelijk de beperkingen van elke bron te zien. Hier is de beslissende vraag: Aan welke bron kennen we het ultieme en hoogste gezag toe in aangelegenheden van geloof en praktijk? 

#### Deel II: Commentaar

**Traditie**

Traditie heeft vaak een slechte reputatie. Zij wordt in verband gebracht met een zekere kleingeestigheid die slaafs vasthoudt aan de strakke herhaling en uitoefening van bepaalde rituelen en praktijken. Traditie is echter helemaal niet slecht. Denk na over sommige positieve aspecten die een traditie kan hebben. Zij geeft regelmatig terugkomende handelingen van structuur en stabiliteit. Zij verbindt ons met ons verleden en misschien zelfs onze oorsprong. Zij geeft waarden en dingen door die voor ons belangrijk zijn. Zij helpt om de herinnering aan belangrijke gebeurtenissen en dingen levend te houden. Al deze dingen zijn good. Het probleem ontstaat als die tradities een eigen leven krijgen en uiteindelijk belangrijker worden dan de oorspronkelijke dingen die zij proberen te behouden. Tradities hebben ook de neiging om na verloop van tijd te groeien en zijn er vatbaar voor om aspecten toe te voegen, die veel verder gaan dan de zaak van het begin die de traditie teweeg heeft gebracht. In Galaten 1:9 waarschuwt Paulus de gelovigen om geen ander evangelie te verkondigen dan wat zij hadden ontvangen. Aldus is er een traditie die God in werking heeft gesteld, maar er zijn ook menselijke tradities die oorspronkelijk geen deel van Gods plan of Gods Woord uitmaken.

**Ervaring**

Menselijke wezens zijn geschapen met het vermogen om liefde te ervaren. We zijn in staat om schoonheid, harmonie, muziek en kunst te ervaren en kunnen ons op een veel meer dan alleen maar rationele manier tot dingen en andere relaties verhouden. Ervaring maakt deel uit van ons leven en vormt ook een belangrijk deel van ons geestelijke leven met God. Denk na over aspecten van uw geloof waar de ervaring van vreugde, vergeving, een zuiver geweten en daden van vriendelijkheid en liefde uw relatie tot God en tot andere gelovigen positief hebben beïnvloed. Waar heeft de ervaring van afwijzing, vooroordeel, haat, verdenking, twijfel, afgunst en jaloezie uw relatie en begrip van God negatief beïnvloed? Wat leert dat ons over onze verantwoordelijkheid om levende brieven van Christus te zijn (2 Korintiërs 3:2, 3), die andere mensen zouden kunnen lezen als zij iets over God willen leren?

**Illustratie**

Onze menselijke ervaring is krachtig, maar kan ook bedrieglijk en misleidend zijn. Hoe zou u reageren als een charismatische christen u vertelt dat in haar ervaring God haar heeft gezegd dat ze God op zondag moet aanbidden, hoewel de Bijbel duidelijk verklaart dat de sabbat van de zevende dags de heilige rustdag voor God is? Wat zouden we moeten doen als de ervaring van een bijzondere geestelijke gave tot de norm wordt gemaakt voor wat het betekent om een met de Geest vervuld leven te leiden?

**Cultuur**

Het Nederlandse woord cultuur stamt uit het Latijnse woord cultura, dat, op zijn beurt, uit colere stamt, wat cultiveren betekent. Cultuur omvat, onder andere, de reeks gebruiken, waarden, sociaal gedrag en normen die in menselijke samenlevingen worden gevonden. God heeft ons het vermogen gegeven om cultuur te vormen, maar toch worden wij tegelijkertijd allemaal beïnvloed door de respectievelijke cultu(u)r(en) waarin we leven. 

De Bijbel ontstond in een specifieke cultuur. Het helpt om vertrouwd te zijn met de cultuur van de Schrift om sommige verklaringen daarin beter te begrijpen. De cultuur van de Schrift maakt de Schrift niet toepasselijk voor/verwant aan cultuur. Per slot van rekening is de Schrift het geopenbaarde Woord van God. Als zodanig kan de Bijbel een positieve invloed hebben op de cultuur van de mensen en elke maatschappij verheffen. Noem voorbeelden op waar het Bijbelse denken uw maatschappij en uw cultuur ten goede heeft veranderd of waar het een positieve invloed op onze maatschappij en cultuur zou kunnen hebben. Denk met uw Sabbatschoolleden na over strategieën om de Bijbel en bijbelse ideeën te introduceren op manieren die goed zullen worden ontvangen, waarbij ze een positieve bijbelse tegencultuur in onze maatschappij creëren.

Geen cultuur is volmaakt en elke cultuur wordt beïnvloed door de zonde. Vandaar is niet alles in cultuur positief. Sommige culturele dingen hebben misschien een negatieve invloed op ons geloof of zijn van oorsprong misschien zelfs demonisch. Hoe kunnen we onderscheid maken tussen positieve en negatieve aspecten van onze cultuur? Hoe kunnen we voorkomen dat we gewoonweg onze cultuur in onze aanbidding kopiëren? Waarom moeten we in culturele zin relevant zijn om andere mensen te bereiken? Hoe kan de Bijbel de beslissende norm in dit streven zijn?

**Rede**

God heeft ons geschapen met het vermogen om te denken. Veel van de Bijbel roept ons op om te overdenken wat in de Schrift staat geschreven en stimuleert onze gedachten en ons denken. De herhaalde vraag ‘Wat denkt/vindt u?’ (Matteüs 17:25, Matteüs 18:12, Matteüs 21:28, Matteüs 22:17, Matteüs 22:42, Matteüs 26:66, etc.) of de hiermee samenhangende vraag ‘Hebt u niet gelezen?’ (Matteüs 12:3, 5; Matteüs 19:4; Matteüs 21:16; Matteüs 21:42; Matteüs 22:31; etc.) brengt met zich mee dat God wil dat we ons verstand gebruiken om hem en zijn Woord te begrijpen. Hoewel we een juist en waarachtig begrip van God kunnen hebben, moeten we erkenneen dat we nooit volledig alles over God kunnen bevatten. Per slot van rekening zijn we geschapen wezens. We zijn God niet! Bovendien wordt ons denken verduisterd en beïnvloed door de zonde. Daarom is het nodig dat we zelfs ons denken ‘gevangen [nemen] om die te brengen tot de gehoorzaamheid aan Christus’ (2 Korintiërs 10:5, HSV). Als we niet bereid zijn om ons denken aan het hogere gezag van de Schrift te onderwerpen, zullen we snel beginnen om steeds meer delen van de Schrift te beoordelen in overeenstemming met wat wij denken dat redelijk en waar is en dus onze rede tot de norm te maken voor wat we kunnen aanvaarden of niet. Deze denkrichting zal de wonderen in de Bijbel elimineren (buiten werking stellen) en zal bijbelse waarheden zoals de leer van God en zijn drie-enige karakter of de goddelijkheid van Christus, of de persoonlijkheid van de heilige Geest, of de lichamelijke opstanding, of de relatie tussen de menselijke vrije wil en Gods sovereiniteit, om maar een paar leerstellingen te noemen. Uiteindelijk ‘[moet] een kritische methode tekortschieten, omdat deze een verborgen onmogelijkheid biedt. Want het correlatief (in wederzijdse betrekkende staande) of contrapunt voor openbaring is niet kritiek, maar gehoorzaamheid; het is not correctie . . . maar het is een laat-mijgecorrigeerd worden.’—Gerhard Maier, The End of the Historical-Critical Method (St. Louis: Concordia, 1977), blz. 23.

**De Bijbel**

De Bijbel is ons hoogste en meest onbetwiste gezag in alle aangelegenheden van geloof en praktijk, omdat we geloven dat de heilige Geest de schrijvers van de Bijbel heeft geïnspireerd om op een betrouwbare en betrouwbare manier op te schrijven wat God door middel van hen bekend wil maken. Jezus en de apostelen gingen met dit begrip met de Schrift om. Wat Jezus betreft is het Woord van God de waarheid (Johannes 17:17). Wat Jezus betreft: als we Mozes niet geloven,zullen we zijn woorden niet geloven (Johannes 5:46, 47). Voor Jezus zijn de Schriften de norm voor ons geloof: ‘Wie in Mij gelooft, zoals de Schrift zegt’ (Johannes 7:38, HSV). Op een vergelijkbare manier verwezen de apostelen herhaaldelijk terug naar de Schrift als de norm voor hun leer (Handelingen 17:11; Romeinen 10:11, etc.) en geloofden de Schrift: ‘Want al wat te voren geschreven is, dat is tot onze lering te voren geschreven, opdat wij, door lijdzaamheid en vertroosting der Schriften, hoop hebben zouden’ (Romeinen 15:4, SV). We kunnen niet meer apostolisch zijn in onze behandeling van de Schrift dan de apostelen zelf waren, en we niet meer Christelijk zijn dan Christus zelf was. Hij is ons voorbeeld. We doen er goed aan zijn voetstappen te volgen in de manier waarop hij gebruik maakte van de Schrift en hier voortdurend naar verwees als de beslissende norm voor zijn geloof. 

#### Deel III: Toepassing voor het leven 

Als we een andere persoon liefhebben, spelen verschillende factoren die we deze week hebben gesproken, een rol. In de liefde ervaren we een aantal sterke gevoelens. Toch is liefde meer dan alleen maar een gevoel. Als we een andere persoon liefhebben, hebben we normaal gesproken goede redenen wat betreft waarom onze liefde voor deze person echt is en waarom de andere persoon ons liefheeft. Toch is het niet verstandig om onze liefde alleen op verstand te gronden. Wanneer we een liefdevolle relatie hebben, hebben we de neiging om enige gemeenschappelijke gebruiken of tradities te ontwikkelen, die ons aan onze betekenisvolle momenten samen ontwikkelen. Als deze tradities echter belangrijker worden dan de relatie zelf, zijn ze het spoor bijster geraakt, en hebben we iets wezenlijks verloren. Wanneer we onze liefde voor een andere person tonen, doen we dit normaal gesproken op manieren die lijken op de algemene gewoonten en normen van onze cultuur en deze weerspiegelen. Als we echter alleen cultuur toestaan om te bepalen hoe liefde in de praktijk zou moeten gebracht, kunnen we er snel toe worden geleid dingen te doen die in de Schrift expliciet verboden zijn. Om deze reden hebben we een bron nodig, die als leidraad dient voor onze liefde en ons leven en deze informeert, en niet alleen maar van menselijke oorsprong is. We hebben een betrouwbare bron nodig, die dieper gaat dan wat we voelen, hoger is dan wat we denken en betekenisvoller dan welke menselijke traditie of cultuur dan ook. Dank God voor zijn blijvende en betrouwbare Woord dat we in de Bijbel vinden.
