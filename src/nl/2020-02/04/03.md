---
title:  Ervaring
date:   20/04/2020
---

Lees Romeinen 2:4; Titus 3:4-5. Hoe ervaren wij Gods goedheid, geduld, vergiffenis, vriendelijkheid en liefde? Waarom is het zo belangrijk dat ons geloof zich niet slechts beperkt tot abstracte en intellectuele kennis, maar ook iets is dat we werkelijk ervaren? Waarom kan wat wij ervaren ook in tegenspraak zijn met de Bijbel en er zelfs voor zorgen dat we misleid worden in ons geloof?

Ervaring maakt deel uit van het menselijke bestaan. Wat we ervaren, oefent een grote invloed uit op onze gevoelens en gedachten. God heeft ons zo geschapen dat onze relatie met zijn schepping en zelfs met Hemzelf op een indringende manier is verbonden met en wordt gevormd door wat me meemaken. Het is dan ook Gods verlangen dat we niet alleen de schoonheid van relaties, van kunst en muziek en van de wonderen in de schepping ervaren, maar ook de vreugde van zijn verlossing en de kracht van de beloftes in zijn Woord. Onze godsdienst en ons geloof zijn veel meer dan leerstellingen en rationele beslissingen. Wat we ervaren, geeft ook vorm aan de manier waarop we God zien en hoe we zijn Woord begrijpen. Het is wel van belang dat we ons bewust zijn van de grenzen en onvolkomenheden van onze ervaringen als het gaat om het kennen van Gods wil.

`Lees 2 KorintiÃ«rs 11:1-3. Welke waarschuwing wordt hier gegeven? Wat leert dit ons over de mate waarin we ons vertrouwen kunnen stellen in onze ervaringen?`

Ervaringen kunnen heel misleidend zijn. De Bijbel geeft richting aan onze ervaringen, vormt ze en plaatst ze in de juiste context. Soms zijn we geneigd iets te willen ervaren dat niet in overeenstemming is met Gods Woord en zijn wil. Dan moeten we, los van onze ondervindingen en verlangens, leren eerst te vertrouwen op Gods Woord. We moeten er altijd voor zorgen dat ook onze ervaringen in harmonie zijn met het Woord van God en niet in tegenspraak zijn met het zuivere onderricht van de Bijbel.

`Een geloof waarin de liefde voor God en de liefde voor anderen de voornaamste geboden zijn, is logischerwijs een geloof waarin ervaring een zeer prominente plaats inneemt (Marcus 12:28-31). Waarom is het tegelijkertijd toch ook zo belangrijk dat we onze ondervindingen altijd toetsen aan het Woord van God?`

`Romeinen 2:4; Titus 3:4-5 Welke karaktereigenschappen van God komen we hier tegen?`
