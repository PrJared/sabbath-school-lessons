---
title:  Traditie
date:   19/04/2020
---

Met traditie op zich is niets mis. Het geeft een bepaalde routine en structuur aan het dagelijkse leven. Het kan ons helpen verbonden te blijven met onze oorsprong. Het is geen verrassing dat traditie ook in onze religie een belangrijke rol speelt. Traditie brengt ook een aantal gevaren met zich mee.

`Lees Marcus 7:1-13. Wat leert dit gedeelte ons over Jezus’ reactie op de menselijke tradities van zijn tijd?`

Tradities hebben de neiging over langere periodes steeds omvangrijker te worden. Er worden steeds meer details en aspecten aan toegevoegd die oorspronkelijk geen deel uitmaakten van Gods Woord en plan. Deze menselijke tradities worden aanbevolen door ‘voorouders’ die in hoog aanzien staan (Marcus 7:3-5). Dat zijn de godsdienstige leiders van de Joodse gemeenschap. Die tradities zijn echter niet in overeenstemming met Gods geboden (Marcus 7:8-9). Het waren menselijke tradities, die er uiteindelijk toe bijdroegen dat ze ‘het Woord van God ontkrachtten’ (Marcus 7:13).

`Lees 1 Korintiërs 11:2; 2 Tessalonicenzen 3:6. Hoe kunnen we onderscheid maken tussen het Woord van God en de tradities van mensen? Waarom is het zo belangrijk dit onderscheid te maken?`

Het levende Woord van God roept ons op het te benaderen met een eerbiedige en toegewijde houding. Deze trouw brengt een zekere traditie tot stand. Onze trouw moet echter altijd een loyaliteit aan de levende God blijven, die zijn wil heeft geopenbaard in het geschreven Woord van God. Aan de Bijbel komt dus een unieke rol toe die alle menselijke tradities te boven gaat, zelfs de goede. Tradities die voortkomen uit onze ervaring met God en zijn Woord moeten voortdurend worden getoetst aan de maatstaf van de heilige Schrift.

`Het levende Woord van God roept ons op het te benaderen met een eerbiedige en toegewijde houding. Deze trouw brengt een zekere traditie tot stand. Onze trouw moet echter altijd een loyaliteit aan de levende God blijven, die zijn wil heeft geopenbaard in het geschreven Woord van God. Aan de Bijbel komt dus een unieke rol toe die alle menselijke tradities te boven gaat, zelfs de goede. Tradities die voortkomen uit onze ervaring met God en zijn Woord moeten voortdurend worden getoetst aan de maatstaf van de heilige Schrift.`

`Marcus 7:1-13 Waar reageerde Jezus op?`
