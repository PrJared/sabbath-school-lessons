---
title:  Verdere studie
date:   24/04/2020
---

Lees Ellen White, ‘De Bijbel een bron van veiligheid’, pp. 534-542, in De grote strijd.

Traditie, ervaringen, cultuur, verstand en de Bijbel, al deze aspecten zijn aanwezig in de manier waarop we nadenken over Gods Woord. De beslissende vraag is deze: Welke van deze factoren heeft het laatste woord en fungeert als de voornaamste bron van gezag in onze theologie? Het is één ding achter de Bijbel te staan, maar het is iets heel anders om de Bijbel, door het dienstwerk van de heilige Geest, het leven te laten beïnvloeden en veranderen.

‘God heeft in zijn Woord de mensen kennis der zaligheid gegeven. De Heilige Schrift moet worden aanvaard als een gezaghebbende, onfeilbare openbaring van Gods wil. Zij is de maatstaf voor het karakter, zij openbaart de leerstellingen en toetst de ervaringen.’ (Ellen White, De grote strijd, p. 10)

`1 Korintiërs 11:2; 2 Tessalonicenzen 3:6 Welk onderscheid moeten we maken?`

**Gespreksvragen**

`Waarom is het makkelijker tot in de details aan sommige menselijke tradities vast te houden dan te leven naar de geest van Gods wet: ‘de HEER uw God liefhebben met heel uw hart en met heel uw ziel en met heel uw verstand en uw naaste lief te hebben als uzelf?’ (Mattheüs 22:37-40)`

`Bespreek het antwoord op de laatste vraag van zondag. Welke rol moet traditie spelen in onze kerk? Welke zegeningen en uitdagingen zie jij als het gaat om godsdienstige tradities?`

`Hoe kunnen we ervoor zorgen dat traditie, hoe positief ook, niet uitstijgt boven het geschreven Woord van God als beslissende maatstaf en gezag?`

`Stel dat iemand beweert een droom te hebben gehad waarin God zei dat de zondag voor de nieuwtestamentische periode de ware dag van rust en aanbidding is. Hoe zou u daarop reageren en wat leert een dergelijk voorbeeld ons over de noodzaak ervaringen altijd te toetsen aan het Woord van God?`

`Praat met elkaar over de cultuur waarin uw kerk zich bevindt. Welke invloed heeft die cultuur op uw geloof? Welke voorbeelden biedt de geschiedenis ons van situaties waarin cultuur een zodanige invloed uitoefende op de kerkleden dat wij het nu beschouwen als negatief? Wat leren wij daar nu zelf van, zodat we niet dezelfde fouten maken?`
