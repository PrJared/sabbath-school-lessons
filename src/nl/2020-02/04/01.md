---
title:  De Bijbel, bron met gezag voor theologie
date:   18/04/2020
---

### Lezen
Marcus 7:1-13; Romeinen 2:4; 1 Johannes 2:15-17; 2 Korintiërs 10:5-6; Johannes 5:46-47; 7:38

> <p>Kerntekst</p>
> ‘Ga dan alleen af op dit onderricht, op mijn getuigenis. Spreek uitsluitend volgens deze woorden, waartegen geen bezwering bestand is.’ Jesaja 8:20

Elke christelijke kerk maakt gebruik van de Bijbel om haar geloofspunten te onderbouwen. De rol en het gezag van de Schrift in de theologie verschilt van kerk tot kerk. Die verschillen kunnen zelfs heel groot zijn. Dit is een belangrijk en ook ingewikkeld onderwerp. We bestuderen dat door vijf verschillende invloedrijke bronnen te onderzoeken wat betreft onze interpretatie van de Schrift: traditie, ervaring, cultuur, verstand en de Bijbel zelf.

Deze aspecten spelen een belangrijke rol in elke theologie en in elke kerk. We maken allemaal deel uit van verschillende tradities en culturen die ons beïnvloeden. We krijgen allemaal te maken met ervaringen die ons denken en ons begrip vormen. We bezitten allemaal een verstand om na te denken over bepaalde zaken en daar een oordeel over te geven. We lezen allemaal de Bijbel en gebruiken die om te groeien in onze kennis van God en zijn wil.

Welk van deze bronnen, of combinaties daarvan, heeft het uiteindelijke gezag in de manier waarop we de Bijbel interpreteren en hoe worden ze in relatie tot elkaar gebruikt? De prioriteit die aan één of meerdere bronnen wordt gegeven, leidt tot veel verschillen in wat benadrukt wordt en tot welke conclusies we komen. Het bepaalt uiteindelijk zelfs de richting van onze gehele theologie.

_Op sabbat 25 april bespreken we met elkaar deze les._ 
