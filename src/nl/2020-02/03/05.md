---
title:  Jezus en de Bijbel
date:   15/04/2020
---

Jezus onderwees dat de Bijbel Gods Woord is omdat wat daarin staat, overeenkomt met wat God zegt. God is er de bron van en daarom is dat het hoogste gezag voor elk aspect van het leven. Door de hele geschiedenis heen heeft God zijn wil door de Bijbel aan de mens geopenbaard. Jezus verwijst naar wat Mozes heeft geschreven: ‘De Schepper heeft gezegd “Daarom zal een man zijn vader en moeder verlaten”.’ (Matteüs19:4-5) In plaats van te zeggen ‘Er staat geschreven’, begint Jezus met ‘De Schepper heeft gezegd’. Daarmee schrijft Hij de woorden van de auteur van Genesis toe aan God. Hij wordt hier beschouwd als degene van wie de uitspraak afkomstig is, al is het door Mozes geschreven.

Lees de volgende teksten. Welke betekenis kende Jezus toe aan de historische persona en gebeurtenissen die in de Bijbel worden omschreven?

`Matteüs 12:3-4`

`Matteüs 24:38`

`Marcus 10:6-8`

`Lucas 4:25-27`

`Lucas 11:51`

Jezus behandelt de mensen, plaatsen en gebeurtenissen in het Oude Testament consequent als historische waarheden. Naast andere historische figuren verwijst Hij op die manier naar Genesis 1 en 2, naar Abel in Genesis 4, naar David die van de toonbroden at en naar Elisa. Hij spreekt ook herhaaldelijk over het lijden van de vroegere profeten (Matteüs 5:12; 13:57; 23:34-36; Marcus 6:4). In een waarschuwende boodschap beschrijft Jezus ook de dagen van Noach: ‘Want zoals men in de dagen voor de vloed alleen maar bezig was met eten en drinken, met trouwen en uithuwelijken, tot aan de dag waarop Noach de ark binnenging, en zoals men niet wist dat de vloed zou komen, totdat die kwam en iedereen wegnam, zo zal het ook zijn wanneer de Mensenzoon komt.’ (Matteüs24:38-39) Alles wijst erop dat Jezus deze krachtige daad van oordeel door God opvatte als een historische gebeurtenis.

`Jezus’ woorden verwijzen ook naar deze historische personages. Wat leert ons dat over de kracht van de misleidingen van Gods tegenstander waardoor veel mensen vandaag de dag hun bestaan ontkennen, zelfs degenen die belijden christenen te zijn? Waarom moeten we er altijd voor waken niet ten prooi te vallen aan deze valstrik?`

`Matteüs 12:3-4; 24:38; Marcus 10:6-8; Lucas 4:25-27; 11:51 Waar verwijzen Jezus’ woorden naar?` 
