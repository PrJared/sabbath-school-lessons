---
title:  Werkwijzer
date:   17/04/2020
---

#### Jezus, de apostelen en de Bijbel

**Kernteksten**: Matteüs 4:1–11; Matteüs 22:37–40; Lucas 24:13–35, 44, 45; Lucas 4:25–27; Handelingen 4:24–26.

#### Deel I: Overzicht

De roep van de Reformatie was ad fontes—‘terug naar de bronnen’. In de context van de Verlichting betekende dit motto dat de Hervormers besloten terug te gaan naar de Schrift als de oorspronkelijke bron om werkelijk de aard van het christendom en de plichten van een christen te begrijpen. De Hervormers weigerden hun begrip van de Schrift te baseren op de tradities en verkeerde gebruiken die de middeleeuwse kerk waren gaan kenmerken. Vandaag minimaliseren moderne vooronderstellingen die uit een seculier wereldbeeld voortkomen, de Bijbel en nemen aan dat zij is gebaseerd op misplaatste en primitieve ideeën die ofwel moeten worden aangepast/rechtgezet ofwel verworpen. Aldus moeten christenen ook ‘naar de bronnen teruggaan’. Het voornaamste voorbeeld waarnaar we onszelf zouden moeten oriënteren is Jezus Christus. Hoe beschouwde hij de Schriften? Uitte hij twijfel over bepaalde onderdelen van de Schrift? Of citeerde hij in plaats hiervan uit de Bijbel (het Oude Testament in zijn tijd) als gezaghebbend voor alle gebieden van het leven? Dit moderne, wetenschappelijke tijdperk ontkent het bestaan van God. Het verkondigt hooguit dat God niet in de menselijke geschiedenis reageert. In plaats van ons te laten leiden door deze vooronderstellingen, zouden we niet een dergelijke aanspraak moeten toetsen door wat de Schrift zegt dat Jezus onderwees, en door middel van voorbeeld, geloofde? Hoe stond het met zijn discipelen, de apostelen, die grote delen van het Nieuwe Testament hebben geschreven? Lieten zij zich ook niet leiden door zijn voorbeeld? Deze week gaan we terug naar Jezus en de apostelen om te zien hoe zij de Schrift gebruikten en interpreteerden. We poneren dat hun methoden van interpretatie en toepassing vandaag voor ons nog steeds als een betrouwbare leidraad en inspiratie dienen.

#### Deel II: Commentaar

**Illustratie**

In 1521 werd Maarten Luther door de Romeinse keizer gedagvaard in Worms, Duitsland, waar hij wachtte op de rechtszaak door de raad, oftewel Diet. Het was een keerpunt voor de Reformatie. . . . Toen het moment kwam, sprak hij met een oprechte houding en met eerlijkheid: ‘Aangezien Uwe Majesteit en Uw Hoogheden om een duidelijk antwoord vragen, zal ik er een geven . . . . Tenzij wordt bewezen dat ik ongelijk heb door het getuigenis van de Schriften en door duidelijke redenering—want ik kan de besluiten van ofwel pausen of raden niet vertrouwen, aangezien het duidelijk is dat zij zich veelvuldig hebben vergist en elkaar hebben tegengesproken—ben ik gebonden in mijn geweten en hou vast in het Woord van God door die passages van de Heilige Schriften die ik heb aangehaald. Daarom kan ik en zal ik niets herroepen, want het is noch veilig noch heilzaam om tegen iemands geweten in te handelen. . . . God helpe mij! Amen.’ —Heinrich Boehmer, Martin Luther: Road to Reformation (New York: Meridian Books, 1957), blz. 415.

**De Schrift**

Een cruciaal moment in de geschiedenis van de aarde kwam toen Satan Jezus verzocht na zijn doop en ervaring in de woestijn. Precies veertig dagen eerder had de Vader bij Jezus’ doop gezegd: ‘Dit is mijn geliefde Zoon, in hem vind ik vreugde (andere vertalingen: ‘welbehagen’)’ (Matteüs 3:17). Satan daagde nu deze positie uit. Was Jezus wie zijn Vader zei dat hij was? De kwestie ging om de betrouwbaarheid van Gods Woord. Bij zijn eerste antwoord haalt Jezus een passage aan uit Deuteronomium 8:3: ‘om u te laten weten dat de mens niet alleen van brood leeft, maar dat de mens leeft van alles wat uit de mond van de HEERE komt.’ (HSV) De context van deze passage is Gods ondersteunende voorzienigheid aan het oude Israël toen zij veertig jaar lang in de woestijn rondtrokken. God verootmoedigde hen en ondersteunde hen, zodat zij volledig van hem op aan zouden kunnen. Door dit Schriftwoord aan te halen zegt Jezus: ‘Mijn Vader die Israël veertig jaar lang heeft ondersteund, zal mij ondersteunen. Ik vertrouw alleen op zijn Woord, omdat ik weet dat hij niet alleen de Bron van voedsel (ook figuurlijk) is, maar de Bron van het leven zelf.’ Er is hier ook een diepgaandere implicatie. Jezus onderwerpt zichzelf aan zijn Vader, net zoals het oude Israël werd onderwezen om zich te onderwerpen aan het Woord van God. Jezus spreekt niet van zijn eigen gezag, maar van het gezag van de Schrift zoals door Mozes gesproken. Het argument in Deuteronomium is dat, omdat God Israël had ondersteund en hen als zijn volk bewaard om het Beloofde Land binnen te gaan, zullen zij ‘de geboden van de HEERE, uw God, in acht [nemen] door in Zijn wegen te gaan en door Hem te vrezen’ (Deuteronomium 8:6, HSV). ‘Jezus trad Satan tegemoet met de woorden der Schrift. ‘Er staat geschreven’, zei Hij. In iedere verzoeking was Zijn strijdwapen het Woord van God. Satan vroeg van Christus een wonder als teken dat Hij de Zoon van God was. Maar dat wat sterker is dan alle wonderen, een vast vertrouwen op het ‘Zo zegt de Here’, was een teken dat niet kon worden weerlegd. Zolang Christus op zijn standpunt bleef staan, kon de verleider geen voordeel behalen.’—Ellen G. White, De Wens der Eeuwen, blz. 90. Hoe pakken we verzoeking vandaag aan? Hebben we de Schrift in ons hart geborgen, waarop we een beroep kunnen doen om op de verleider te reageren? We worden nooit gedwongen om onze wil aan verzoeking te onderwerpen en we hebben dezelfde hulpbron als Jezus had— zijn Woord.

**Illustratie**

Op 23 oktober 1844 was er intens verdriet en teleurstelling toen de Adventgelovigen de realiteit inzagen dat Jezus niet was teruggekeerd om hen thuis te halen, zoals zij hadden verwacht. Ze hadden huizen en bezit verkocht. Ze hadden alles gegeven voor de verkondiging van het nieuws dat Jezus die dag zou komen. Nu was hun belangrijkste hoop de kop ingedrukt. Sommigen van de gelovigen verlieten het geloof. Velen werden geconfronteerd met de spot van skeptici die hadden getwijfeld. Wat was er verkeerd gegaan? Was alles wat zij uit de studie van de profetieën geleerd voor niets geweest? Toen zij echter teruggingen naar de Schrift, werden zij tot het begrip gebracht dat de datum niet verkeerd was; in plaats hiervan hadden zij het karakter van de ‘reiniging van het heiligdom’ verkeerd begrepen. De reiniging van het heiligdom was niet de verwoesting van de aarde; het was de voortgang van Christus in het heilige der heiligen om aan een ander stadium van zijn verzoenende werk te beginnen. Studie bracht de Adventgelovigen ertoe om de profetie in Openbaring 10:9, 10 te begrijpen—de zoete boodschap van het boek die een bittere teleurstelling werd. Deze teleurstelling was geen nieuwe ervaring voor de gelovigen in Jezus. Dit was eerder gebeurd.

**De Schrift**

De discipelen konden Christus’ dood aan het kruis niet begrijpen. Ze hadden met de rest van het Jodendom geloofd dat de Messias een aards koninkrijk zou oprichten, dat hen zou bevrijden van de onderdrukking door de Romeinen. Nu dat Jezus dood en begraven was, waren ze onredderd. Het antwoord op hun teleurstelling was hetzelfde als het antwoord aan de eerste Adventgelovigen. Het was terugkeren naar de Schrift. Jezus wees hen de weg. ‘En Hij begon bij Mozes en bij al de profeten en legde hun uit, wat in al de Schriften op Hem betrekking had’ (Lucas 24:27, NBG). Dit was een diepgaande uiteenzetting, zodat de discipelen konden zien dat alles wat over hem geschreven stond ‘in de Wet van Mozes en de profeten en de psalmen moet vervuld worden’ (Lucas 24:44, NBG). Here hebben we een andere expliciete verwijzing naar de drie onderdelen van het Oude Testament als omvattend “all de Schrift.” Jezus had voor zijn discipelen gebeden: ‘Heilig hen door Uw waarheid; Uw woord is de waarheid’ (Johannes 17:17, HSV). Voor Jezus was de hele Schrift gezaghebbend en de grondslag voor zijn gezag, dienstwerk en opdracht. De discipelen namen de leer van Jezus ter harte en maakten deze tot het hart van de evangeliën en brieven aan de gemeente. Matteüs citeerde uitgebreid uit de profetieën van het Oude Testament. Lucas begon zijn Evangelie met de genealogieën en toonde aan dat Jezus de Messias was. Paulus beaamt: ‘Heel de Schrift is door God ingegeven (NBV: ‘geïnspireerd’) en is nuttig om daarmee te onderwijzen, te weerleggen, te verbeteren en op te voeden in de rechtvaardigheid (NBG: ‘gerechtigheid’), opdat de mens die God toebehoort, volmaakt zou zijn, tot elk goed werk volkomen toegerust’ (2 Timoteüs 3:16, 17, HSV). In Hebreeën 11 noemt Paulus veel van de mannen en vrouwen op, die helden van het geloof waren en doet dit op een manier die hun verhalen en oorspronkelijke settingen in het Oude Testament als zodanig aanvaardt. Nooit vinden we een schrijver van het Nieuwe Testament die de onvervalstheid, historiciteit, profetieën of onderwijs van de Bijbel betwijfelt. Ze beschouwden de verslagen in de Schrift op geen enkele manier anders dan gezaghebbend. De voorbeelden van Jezus en de apostelen geven ons het duidelijkste bewijsmateriaal van de manier waarop de Schriften benaderd moeten worden. Zij lieten de Schrift de Schrift interpreteren. Zij bouwden op de Schrift als hun verdediging tijdens verzoeking en hadden een duidelijk ‘zo zegt de Heer’ nodig in het duidelijkste begrip van de Bijbeltekst en haar toepassingen. 

#### Deel III: Toepassing voor het leven

In de Jaren 90 werd de WWJD beweging onder christenen geliefd. Jonge mensen droegen plastic armbanden met het acroniem (letterwoord) WWJD, voor ‘What Would Jesus Do?’ Deze vraag is misschien ook toepasselijk als we ons verdiepen in de vraag hoe de Bijbel te benaderen. We zouden het acroniem (letterwoord) kunnen herformuleren als WWJS, oftewel ‘What Would Jesus Say?’ Wat zou Jezus zeggen over moderne interpretaties die he historiciteit (het historisch (waargebeurd) zijn) van belangrijke gebeurtenissen in het Oude Testament ontkennen? Wat zou Jezus zeggen over argumenten ten gunste van de geloofsovertuiging dat het Oude Testament een andere boodschap dan het Nieuwe Testament onderwijst en zou moeten worden geminimaliseerd en gedegradeerd naar een positieve waarbij het minder gezag heeft? Wat zou Jezus zeggen tegen iemand in de kerk die volhoudt dat bepaalde passages in het Nieuwe Testament alleen toepasbaar zijn op de gemeente (e.g.: Efeze of Korinte) waaraan een bijzondere brief was gericht? Zou Jezus het gezag van de Bijbel beperken? Als Christus’ discipelen, hoe zouden wij zijn benadering van de Schrift moeten emuleren (evenaren/wedijveren)? Zullen wij proberen woorden te interpreteren en verdraaien zoals de farizeeën en Sadducees deden om Jezus in de val te laten lopen? 

`1. Vraag uw groep ervaringen te vertellen waarbij bepaalde Geschriften bij hen opkwamen toen zij werden verleid om de kant van Jezus te verlaten. Wat voor soort zegeningen ontvangen we door de Bijbel uit het hoofd te leren en deze in ons hart op te slaan/te bewaren? Hoeveel beloften van God heeft u opgeslagen voor een tijd waarin de Bijbel misschien niet langer in uw bezit zal zijn? `

`2. Denk aan andere voorbeelden waarbij Jezus en de apostelen hun argumenten op de Schrift baseerden. Hoe effectief waren zulke argumenten?`
