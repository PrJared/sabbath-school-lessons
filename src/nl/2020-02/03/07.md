---
title:  Verdere studie
date:   17/04/2020
---

Lees Ellen White, ‘Zijn kinderjaren’, pp. 47-52, en ‘De verzoeking’, pp. 84-93, in De wens der eeuwen.

‘Mensen denken dat ze verstandiger zijn dan het Woord van God, zelfs wijzer dan God zelf. In plaats van hun voeten neer te zetten op het onwankelbare fundament en alles te toetsen aan Gods Woord, meten ze de waarde van dat Woord af aan hun eigen ideeën aangaande wetenschap en natuur. Als het niet lijkt te voldoen aan hun weten- schappelijke gedachten, dan wordt het afgedaan als iets dat ongeloofwaardig is.’ (Ellen White, Signs of the Times, March 27, 1884, p. 1)

‘Zij die het beste bekend zijn met de wijsheid en het doel van God zoals geopenbaard in zijn Woord, ontwikkelen zich tot moreel sterke mannen en vrouwen. Zij worden efficiënte arbeiders in samenwerking met de grote Leraar, Jezus Christus ... Christus heeft zijn volk de woorden van de waarheid geschonken en iedereen wordt geroepen deze woorden aan de wereld bekend te maken ... Geen heiligmaking kan plaats- vinden zonder de waarheid, het Woord. Hoe belangrijk is het dat het door een ieder wordt begrepen!’ (Ellen White, Fundamentals of Christian Education, p. 432)

`Matteüs 22:37-40 Wat is de grondslag van de Wet en de Profeten?`

**Gespreksvragen**

`Voor Jezus, de evangelieschrijvers en Paulus is het Oude Testament het Woord van God. Wat zegt ons dat wat betreft de reden waarom zoveel hedendaagse opvattingen van de Schrift verkeerd zijn? Waarom moeten we ervoor waken geen geloof te hechten aan deze argumenten?`

`Om je een idee te geven van het resultaat waar scepsis toe leidt, volgt er een aantal leerstellingen die worden ontkend. Een schepping van zes letterlijke dagen wordt ingeruild door miljarden jaren van evolutie. Een zondeloze Adam in een ongevallen wereld wijst men af. Een wereldwijde zondvloed wordt ontkend. Sommigen verwerpen het bestaan van Abraham en weer anderen het verslag van de uittocht. Sommigen geloven de wonderen van Jezus niet, met in begrip van zijn lichamelijke opstanding. Anderen wijzen voorspellende profetie af, waarin profeten soms honderden of duizenden jaren van tevoren informatie geven over de toekomst. Wat kunnen we uit deze conclusies opmaken over de consequenties die het met zich meebrengt als mensen twijfelen aan het gezag en de authenticiteit van de Bijbel? Hoe kunnen we dergelijke mensen helpen tot een helder begrip van de waarheid te komen?`

`Kijk naar de vraag bij dinsdag: hoe kan de gehele Schrift geïnspireerd zijn, inclusief de passages die vandaag de dag niet noodzakelijkerwijs op ons van toepassing lijken te zijn?`
