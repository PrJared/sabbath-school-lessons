---
title:  Jezus en de hele Bijbel
date:   14/04/2020
---

`Lees Lucas 24:13-35,44-45. Op welke manier maakt Jezus gebruik van de Bijbel om de leerlingen de boodschap van het evangelie te onderwijzen?`

Na de dood van Christus waren zijn volgelingen verward en vervuld met twijfel. Hoe had dit kunnen gebeuren? Wat betekende dit? In dit hoofdstuk van Lucas zien we dat Jezus tweemaal aan hen verschijnt, eerst aan die twee mannen op weg naar Emmaüs en daarna aan de anderen. Bij die twee afzonderlijke aangelegenheden legt Jezus uit dat alles een vervulling was van de profetieën in het Oude Testament: ‘Daarna verklaarde Hij hun wat er in al de Schriften over Hem geschreven stond, en Hij begon bij Mozes en de Profeten.’ (Lucas 24:44) Iets verderop zegt Hij opnieuw ‘(...) Ik heb tegen jullie gezegd dat alles wat in de Wet van Mozes, bij de Profeten en in de Psalmen over Mij geschreven staat in vervulling moest gaan. Daarop maakte Hij hun verstand ontvankelijk voor het begrijpen van de Schriften.’ Let goed op de specifieke verwijzing naar ‘alles in de Schriften’. Dit wordt in de tweede passage opnieuw benadrukt door te verwijzen naar ‘de Wet van Mozes, de Profeten en de Psalmen’ (Johannes 1:1-3,14). Dit maakt duidelijk dat Jezus, het mensgeworden Woord, op het gezag van de Bijbel vertrouwt om uit te leggen dat deze dingen honderden jaren daarvoor waren voorspeld. (Johannes 1:1-3,14) Door naar de gehele Schrift te verwijzen, maakt Jezus zichzelf ook tot een voorbeeld voor zijn leerlingen. Wanneer zij eropuit gaan om het evangelie te verspreiden, moesten zij ook de gehele Bijbel uitleggen. Op die manier kunnen zij over de gehele wereld begrip en kracht geven aan de nieuwe bekeerlingen.

Merk overigens ook op dat Jezus in Matteüs 28:18-20 aan zijn leerlingen, en daarmee ook aan ons, verkondigde dat ‘Mij alle macht is gegeven in de hemel en op de aarde’. Die macht blijft echter wel geworteld in zijn Vader en in de gehele drie-eenheid, omdat Hij vervolgens zegt ‘Ga dus op weg en maak alle volken tot mijn leerlingen, door hen te dopen in de naam van de Vader en de Zoon en de heilige Geest’. Dan volgt de kern van Jezus’ woorden: ‘en hun te leren dat ze zich moeten houden aan alles wat Ik jullie opgedragen heb’. Wat onderwijst en gebiedt Jezus? Zijn onderricht is gebaseerd op de hele Bijbel. Hij kwam op basis van het profetische gezag van het Woord. Dat Hij zich aan zijn Vader onderwierp is de vervulling van de profetieën in de Schrift.

`Als Jezus de gehele Schrift aanvaardt, waarom worden wij dan geacht hetzelfde te doen? Hoe kunnen we leren het gezag van de hele Bijbel te aanvaarden, al zijn we ons er van bewust dat niet elke passage nog steeds van toepassing is in deze tijd? Neem uw antwoord mee naar de lesbespreking op sabbat.`

`Lucas 24:13-35, 44-45 Wat probeert Jezus hier uit te leggen?`
