---
title:  Jezus en de Wet
date:   13/04/2020
---

`Lees Matteüs 5:17-20; 22:29; 23:2-3. Wat zegt Jezus in deze verzen?`

Jezus leerde zijn leerlingen het Woord van God en de wet te gehoorzamen. Nooit twijfelde Hij ook maar enigszins aan het gezag of de relevantie van de Schriften. Hij verwees er voortdurend naar als bron van goddelijk gezag. Tegen de Sadduceeën zei Hij: ‘U dwaalt, blijkbaar kent u de Schriften niet, en de macht van God evenmin!’ (Matteüs 22:29) Jezus onderwees slechts een intellectueel begrip van de Bijbel en zijn voorschriften onvoldoende zijn de waarheid te kennen en nog belangrijker, om God te kennen. Hij is de waarheid.

`Lees Matteüs 22:37-40. Wat leert deze tekst ons over Jezus’ visie op de wet van Mozes?`

In het antwoord dat Hij geeft op de vraag van de wetgeleerde, worden de Tien Geboden, die Mozes bijna 1500 jaar daarvoor had ontvangen, door Jezus samengevat (Noot van de vertaler: Vergelijk Deuteronomium 6:4-5 en Leviticus 19:18b.). Bedenk ook hoezeer Jezus zich richt op de wet van het Oude Testament en deze verheft tot het hoogst mogelijke niveau (Matteüs 22:40 (Noot v.d. vertaler: Wet is hier Thora, d.w.z. eerste 5 boeken van Mozes. Met Wet en Profeten wordt het toenmalige Oude Testament bedoeld.)). Vele christenen hebben ten onrechte gezegd dat in dit vers een nieuw gebod wordt gegeven en dat de oudtestamentische wet is vervangen door het evangelie van het Nieuwe Testament. Het is echter een feit dat Jezus’ onderricht gebaseerd is op de wet van het Oude Testament. Christus verduidelijkte en openbaarde de wet juist op zo’n manier dat ‘deze twee geboden de grondslag zijn van alles wat er in de Wet en de Profeten staat.’ (Ellen White, Verhalen om verder te vertellen, p. 21) Dit is de samenvatting van de tien geboden, waarbij de eerste vier zich richten op de relatie tussen de mens en God en de resterende zes op de relaties tussen mensen onderling. Door te spreken over ‘de Wet en de Profeten’ verheft Jezus het gehele Oude Testament, want dit is de verkorte manier om te verwijzen naar de wet, de profeten en de geschriften oftewel naar de drie onderdelen waaruit het Oude Testament bestaat. ‘Hij [Christus] benadrukte het onbetwistbare gezag van de Schriften. Dat moeten wij eveneens doen. De Bijbel moet aan de mensen worden voorgehouden als het Woord van de oneindige God, als de afloop van elk twistpunt en de basis van alle geloof.’ (Lucas 24:27)

`Welke concurrerende en gezaghebbende bronnen (zoals familie, filosofie, cultuur) zouden een belemmering voor jou kunnen vormen jezelf te onderwerpen aan het Woord van God?`

` Matteüs 5:17-20; 22:29; 23:2-3 Wat wilde Jezus zijn leerlingen leren?`
 
 
