---
title:  Het onderzoekend oordeel
date:   10/06/2020
---

Deze bestudering van de profetieën heeft sinds de Reformatie veel navolging gekregen bij protestantse historicisten. Pas sinds de opkomst van de Millerbeweging aan het begin van de 19e eeuw zijn de 2300 dagen en het onderzoekend oordeel nauwkeurig bestudeerd en (her)overwogen. Kijkt u eens naar de volgende tabel:

 <table align="center" border="0" cellpadding="0" cellspacing="0" style="width:500px" > <tbody> <tr> <td style="text-align: center;"><strong>Daniël 7</strong></td> <td style="text-align: center;"><strong>Daniël 8</strong></td> </tr> <tr> <td>Babylon (leeuw)</td> <td>————————</td> </tr> <tr> <td>Medo-Perzië (beer)</td> <td>Medo-Perzië (ram)</td> </tr> <tr> <td>Griekenland (luipaard)</td> <td>Griekenland (geitenbok)</td> </tr> <tr> <td>Wereldlijk Rome (vierde beest)</td> <td>Wereldlijk Rome (horen beweegt horizontaal)</td> </tr> <tr> <td>Pauselijk Rome (kleine horen)</td> <td>Pauselijk Rome (horen beweegt verticaal)</td> </tr> </tbody> </table>

`Lees Daniël 7:9-14,8:14,26. Hoe beschrijven deze teksten wat er gebeurt in de hemel?`

De periode van vervolgingen in de Middeleeuwen kwam in 1798 tot een einde met de arrestatie en gevangenneming van de paus door generaal Berthier (Openbaring 13:3). Daarna komt volgens Daniël 7 en 8 het oordeel. Dat vindt plaats in de hemel waar ‘het hof plaatsnam’ en ‘met de wolken van de hemel iemand kwam die eruitzag als een mens (...) [en] de oude wijze naderde.’ (Daniël 7:10,13) Dit oordeelstafereel vindt plaats na 1798 en voor de wederkomst van Jezus.

Dit schouwspel in Daniël 7 loopt parallel aan de reiniging van het heiligdom in 8:14. Ze verwijzen naar dezelfde gebeurtenis. Het woordgebruik in 8:14, ‘het in ere herstellen van het heiligdom’ komt overeen met de terminologie van Grote Verzoendag. De tijd die daaraan wordt gekoppeld zijn 2300 avonden en ochtenden of dagen. Op grond van het dag-jaar principe staan deze dagen voor 2300 jaar. Het beginpunt vind je in 9:24. Daar wordt gezegd dat de profetie van de 70-weken (490 jaar) nechtach of ‘vastgesteld is’ van het visioen over de 2300 dagen (Daniël 9:24). Vele geleerden beschouwen de 2300 dagen (jaar) profetie van 8:14 en de 70-weken profetie (490 jaar) van 9:24-27 terecht als twee delen van één profetie. Het volgende vers in de profetie van de 70 weken, 9:25, geeft daarvan het beginpunt: ‘Vanaf het ogenblik waarop het woord is uitgegaan dat Jeruzalem hersteld en weer opgebouwd zal worden’. De datum voor deze gebeurtenis is ‘het zevende regeringsjaar van koning Artaxerxes.’ (Ezra 7:7) Dat is 457 voor Christus. Als je daar 2300 jaar bij optelt kom je uit in 1844. Dat is niet lang na 1798 en voor de tweede komst van Jezus. Dat is het moment waarop Jezus het heilige der heiligen binnentrad en zijn bemiddelingswerk begon, oftewel het in ere herstellen van het hemelse heiligdom ( Zie de tabel bij vrijdag.).

` Daniël 7:9-14; 8:14,26 Wat beschrijven deze teksten?` 
