---
title:  De Bijbel en profetie
date:   06/06/2020
---

### Lezen Daniël 2:27-45; 7:1-25; 8:14;Johannes 14:29; Numeri 14:34; 1 Korintiërs 10:1-13.

> <p>Kerntekst</p> 
> ‘Hij zei tegen mij: ‘Drieëntwintighonderd avonden en ochtenden; daarna zal het heiligdom in ere worden hersteld.’ Daniël 8:14

De Bijbelse profetieën zijn van vitaal belang voor onze identiteit en onze zendingsopdracht. Profetie bevestigt de nauwkeurigheid van Gods Woord. Dat werkt naar binnen toe en naar buiten toe. Jezus heeft gezegd, ‘Ik vertel jullie dit nu, voordat het gebeurt, zodat jullie het geloven wanneer het zover is.’ (Johannes 14:29, zie ook Johannes 13:19) Het draait allemaal om deze vraag: Hoe kunnen we de profetieën de juiste betekenis geven zodat we ook echt weten dat een profetie in vervulling is gegaan?

Ten tijde van de Reformatie maakten de hervormers gebruik van de historische methode. Dat is dezelfde methode die Daniël en Johannes hanteerden voor hun eigen uitleg. De historische methode beschouwt profetie als een voortgaande en voortdurende vervul- ling van de geschiedenis, die begint in het verleden en die Gods eeuwig koninkrijk als eindpunt heeft.

Deze week richten we onze aandacht op de uitgangspunten van de historische interpretatie van profetieën. ‘Aan ons is de taak om in de geschiedenis de vervulling van profetieën te zien, om te bestuderen wat de Voorzienigheid heeft gedaan in de grote hervormingsbewegingen en om te begrijpen welke opeenvolgende gebeurtenissen ons te wachten staan wanneer de volkeren zich opmaken voor het laatste conflict van de grote strijd.’ (Ellen White, Testimonies for the Church, vol. 8, p. 307)

_Op sabbat13 Juni bespreken we met elkaar deze les._
