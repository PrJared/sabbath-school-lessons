---
title:  Het dag-jaar principe
date:   08/06/2020
---

Binnen het historicisme is het principe van ‘een dag voor een jaar’ de sleutel tot de uitleg. Door de eeuwen heen hebben vele geleerden dit principe toegepast op de tijdsprofetieën van Daniël en Openbaring. Ze hebben het principe afgeleid uit enkele belangrijke teksten en uit de directe context van de profetieën zelf.

`Lees Numeri 14:34 en Ezechiël 4:6. Hoe maakt God het dag-jaar principe duidelijk? `

Het dag-jaar principe komt hier heel duidelijk naar voren. Hoe kunnen we de toepassing van dit principe verdedigen bij sommige tijdsprofetieën, zoals Daniël 7:25; 8:14; Open- baring 11:2-3; 12:6,14 en 13:5? Drie andere aspecten onderbouwen de toepassing van dit principe in deze profetieën van Daniël en Openbaring: het gebruik van symbolen, lange tijdsperiodes en ongewone uitspraken.

Het symbolische karakter van de dieren en horens, die koninkrijken vertegenwoordigen, suggereert allereerst dat je ook de tijdsindicaties symbolisch moet opvatten. Je kunt deze dieren en horens niet letterlijk nemen. Ze staan symbool voor iets anders. Aangezien het resterende gedeelte van de profetie symbolisch is en dus niet letterlijk, waarom zouden we de tijdsprofetieën dan wel letterlijk nemen? Het antwoord is natuurlijk dat we dat niet moeten doen. De meeste gebeurtenissen en koninkrijken die in deze profetieën worden omschreven, beslaan in de tweede plaats een tijdspanne van vele eeuwen. Dit is onmogelijk als je de tijdsprofetieën waarin ze worden weergegeven letterlijk opvat. Als je het dag-jaar principe toepast, sluit de tijd op een opmerkelijk nauwkeurige manier aan bij de gebeurtenissen. Dat zou onmogelijk zijn wanneer je tijdsprofetieën letterlijk neemt. Als laatste wijzen de ongewone uitdrukkingen die worden gebruikt om deze periodes van tijd te omschrijven op een symbolische uitleg. De manier waarop in deze profetieën naar tijd wordt verwezen, zoals bijvoorbeeld, ‘2300 avonden en ochtenden’ in Daniël 8:14, is geen gebruikelijke manier om naar tijd te verwijzen. Dit laat ons zien dat je de tijdsperiodes die worden genoemd symbolisch moet nemen en niet letterlijk.

`Kijk naar de profetie van de 70-weken in Daniël 9:24-27. Er staat geschreven dat ‘vanaf het ogenblik waarop het woord is uitgegaan dat Jeruzalem hersteld en weer opgebouwd zal worden tot het tijdstip waarop een gezalfde vorst verschijnt’, 69 letterlijke weken zullen verstrijken (Daniël 9:25). Dat is slechts één jaar, vier maanden en een week. Deze profetie zou nergens op slaan als je het zo interpreteert! Wat gebeurt er echter wanneer we het Bijbelse dag-jaar principe toepassen en de 70 weken 490 jaar worden?`

`Numeri 14:34; Ezechiël 4:6 Wat is het dag-jaar principe`


