---
title:  Typologie als profetie
date:   11/06/2020
---

De symbolen van apocalyptische profetieën in Daniël en Openbaring, hebben één enkele vervulling. De geitenbok staat symbool voor Griekenland en dus voor één koninkrijk (Daniël 8:21). De tekst legt dit per slot van rekening zelf aan ons uit! Hoeveel duidelijker kan het zijn? Typologie gaat uit van echte personen, gebeurtenissen of instellingen in het Oude Testament die berusten op een historische werkelijkheid. Zij verwijzen naar een grotere realiteit in de toekomst. Het gebruik van typologie als een interpretatiemethode gaat terug op Jezus en de schrijvers van het Nieuwe Testament en is zelfs al aanwezig in het Oude Testament. De enige leidraad om een type en antitype te kunnen herkennen is als een geïnspireerde schrijver van de Schrift die identificeert.

`Lees 1 Korintiërs 10:1-13. Naar welke historische gebeurtenissen verwijst Paulus in zijn waarschuwingen aan de kerk in Korinte? Hoe verhoudt dat zich tot ons in deze tijd?`

Paulus refereert aan de historische werkelijkheid van de uittocht en ontwikkelt een typologie die is gebaseerd op de ervaring van de Hebreeërs in de woestijn. Op deze manier laat Paulus zien dat God, die Mozes inspireerde om deze gebeurtenissen vast te leggen, wilde dat ‘dit alles ons tot voorbeeld strekt’, waardoor hij het geestelijke Israël kon aansporen de verzoeking in het laatste der dagen te doorstaan (1 Korintiërs 10:6).

**Lees de volgende passages. Noteer elk type en bijbehorend antitype, zoals omschreven wordt door Jezus en de schrijvers van het Nieuwe Testament.**

`Mattheüs 12:40`

`Johannes 1:29`

`Johannes 3:14-15`

`Johannes 19:36`

`Romeinen 5:14`

In elk van deze teksten gebruiken Jezus en de nieuwtestamentische schrijvers de interpretatie van type en antitype om het profetische belang te benadrukken. Op deze manier verwijzen ze naar een grotere vervulling van een historische realiteit.

`Denk na over het aardse heiligdomssysteem dat fungeerde als een type voor het gehele verlossingsplan. Wat leert ons dit over het belang van de heiligdomsleer voor nu?`

`1 Korintiërs 10:1-13 Waar verwijst Paulus naar?` 
