---
title:  Verdere studie
date:   12/06/2020
---

Lees Clifford Goldstein, 1844 Bijbels verklaard (Uitgeverij Veritas, Bosch en Duin/Brussel 1991). Dat is één plaats van vele waar u meer materiaal vindt over de profetie van de 2300 dagen. Zie ook 1844madesimple.org. 

Bestudeer deze onderstaande tabel:

 <table align="center" border="0" cellpadding="0" cellspacing="0" style="width:500px" > <tbody> <tr> <td style="text-align: center;"><strong>Daniël 7</strong></td> <td style="text-align: center;"><strong>Daniël 8</strong></td> </tr> <tr> <td>Babylon (leeuw)</td> <td>————————</td> </tr> <tr> <td>Medo-Perzië (beer)</td> <td>Medo-Perzië (ram)</td> </tr> <tr> <td>Griekenland (luipaard)</td> <td>Griekenland (geitenbok)</td> </tr> <tr> <td>Wereldlijk Rome (vierde beest)</td> <td>Wereldlijk Rome (horen beweegt horizontaal)</td> </tr> <tr> <td>Pauselijk Rome (kleine horen)</td> <td>Pauselijk Rome (horen beweegt verticaal)</td> </tr> <tr> <td>Het oordeel in de hemel</td> <td>Het in ere herstellen van het hemels heiligdom</td> </tr> </tbody> </table>

Het oordeelstafereel in Daniël 7 vindt plaats na 1260 jaren van vervolging (Daniël 7:25). Het is van groot belang op te merken dat dit oordeel precies dezelfde gebeurtenis is als het in ere herstellen van het heiligdom in Daniël 8:14. Dit oordeel in de hemel, waarmee aan de treurige geschiedenis van deze gevallen wereld een einde komt, leidt uiteindelijk tot de oprichting van Gods eeuwig koninkrijk. We hebben daarom krachtig Bijbels bewijs voor het grote belang dat de Schrift toekent aan Daniël 8:14 en de gebeurtenis waar het symbool voor staat.

**Gespreksvragen**

`Bestudeer Daniël 2 opnieuw. Ziet u hoe duidelijk de methode van het historicisme hier wordt geopenbaard? Dat is een onafgebroken opeenvolging van wereldrijken, die begint in de oudheid en eindigt met de oprichting van Gods eeuwig koninkrijk. God geeft ons de sleutel deze profetieën te interpreteren. Wat zegt het over de christelijke wereld dat weinig christenen vandaag de dag nog gebruik maken van een historische uitleg? Waarom wordt het nut van onze adventboodschap aan de wereld verhoogd door dit gegeven?`

`Hoe goed begrijpt u de 2300 dagen (jaren) profetie zoals die staat in Daniël 8:14? Als u het niet begrijpt, waarom neemt u dan niet de tijd het te leren en het te delen met de groep? U zult er nog verbaasd over staan op welk stevig fundament onze interpretatie van die profetie berust.`

`Lees Daniël 7:18,21-22,25,27. Let op de nadruk die wordt gelegd op wat er gebeurt met de heiligen. Wat doet de kleine horen met hen? Wat doet God daarentegen voor hen? Wat is het goede nieuws dat aan de heiligen wordt gegeven met betrekking tot het oordeel? Wat zal het oordeel hen uiteindelijk verschaffen?`

`Johannes 14:29 Waarom vertelde Jezus het van tevoren?`

