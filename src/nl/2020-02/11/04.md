---
title:  Identificatie van de kleine hoorn
date:   09/06/2020
---

Eeuwenlang hebben protestantse hervormers de kleine horen van Daniël 7 en 8 geïdentificeerd als de Rooms-Katholieke Kerk. Waarom?

`Lees Daniël 7:1-25 en 8:1-13. Welke kenmerken worden in beide hoofdstukken aan de kleine horen toegedicht? Hoe kunnen we deze macht identificeren? `

De kleine horen van Daniël 7 en van Daniël 8 hebben de volgende overeenkomsten: (1) beide worden beschreven als een horen, (2) het zijn vervolgende machten, (3) ze verheffen zich en zijn godslasterlijk, (4) Gods volk is doelwit, (5) een deel van wat ze doen, wordt afgebakend door een profetische tijdsaanduiding, (6) ze blijven beide bestaan tot aan de tijd van het einde en (7) hun vernietiging vindt plaats op een bovennatuurlijke wijze (Daniël 7:7-8,11,20-21,25-26, 8:10-11,13-14,17-19,24-25).

De geschiedenis identificeert het eerste rijk als Babylon, het tweede als Medo-Perzië en het derde als Griekenland (Daniël 2:38; 8:20-21). De geschiedenis is ondubbelzinnig dat Rome daar als vierde rijk op volgt. In Daniël 2 gaat het ijzer dat Rome representeert door in de voeten van ijzer vermengd met klei en dus tot aan de tijd van het einde. De kleine horen in Daniël 7 is afkomstig uit het vierde beest en blijft daarvan een onderdeel. Welke macht komt voort uit Rome en heeft voor ten minste 1260 jaar haar politiek-religieuze invloed behouden? Er is maar één macht die aansluit bij zowel de geschiedenis als de profetie: het pausdom. Dat kwam aan de macht te midden van de tien Germaanse stammen in Europa. Daarvan heeft het er drie van ten val gebracht. Het pausdom was ‘anders dan alle vorige’. Dat wijst erop dat het uniek was in vergelijking met de andere volkeren. Het pausdom ‘zal in opstand komen tegen de hoogste God’ en ‘zichzelf verheffen tegen de Vorst van het leger.’ ( 8 ) De paus eigent zich Jezus’ functie toe. 

Tijdens de Contrareformatie werden vele protestanten uitgemoord. Toen ging de voor- spelling in vervulling dat het ‘de heiligen van de hoogste zou onderdrukken’ en ‘ervoor zou zorgen dat een deel van het sterrenleger naar de aarde viel’. Het pausdom probeerde ‘hun feesten en hun wet te veranderen’ door het tweede gebod te verwijderen en de sabbat door de zondag te vervangen (Daniël 7:25; 8:10).

`In Daniël 2, 7 en 8 komt er na Griekenland een macht op die tot aan de tijd van het einde zal bestaan. Naar welke macht, anders dan Rome die nu in haar pauselijke fase verkeert, zou dit kunnen verwijzen? Hoe politiek incorrect het ook is, waarom maakt deze leerstelling zo’n belangrijk onderdeel uit van de drie-engelenboodschap en is het daarom ook een belangrijk onderdeel van de waarheid die we verkondigen?`

`Daniël 7:1-25; 8:1-13 Wat kenmerkt de kleine horen?`
