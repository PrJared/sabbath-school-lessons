---
title:  Verdere studie
date:   05/06/2020
---

Lees Ellen White, David en Goliat, pp. 586- 591 in Patriarchen en profeten; ‘Hizkia’, pp. 205-210, Verlost uit de macht van Assur, pp. 216-225 in Profeten en koningen; section 4.k., in Methods of Bible Study, http://www. adventistbiblicalresearch.org/materials/ bible-interpretation-hermeneutics/ methods-bible-study.

‘De Bijbel is de oudste en omvangrijkste geschiedenis die de mensen bezitten. Hij kwam fris uit de bron van de eeuwige waarheid, en door eeuwen heen heeft een goddelijke hand zijn zuiverheid bewaard. Hij verlicht het verre verleden, waar het menselijke onderzoek tevergeefs in tracht door te dringen. Alleen in Gods Woord aanschouwen wij de kracht die de fundamenten der aarde legde en de hemelen uitspreidde. Hier alleen vinden wij een betrouwbaar verslag aangaande de oorsprong der volkeren. Hier alleen wordt een geschiedenis van ons ras gegeven, niet besmet door menselijke trots en vooroordeel.’ (Ellen White, Karaktervorming, p.172)

‘De mens die God en zijn Woord kent, beschikt over een vaststaand geloof in de goddelijkheid van de heilige Schrift. Hij stelt de Bijbel niet op de proef met wetenschappelijke ideeën van mensen. Hij onderzoekt deze opvattingen juist op basis van die onfeilbare maatstaf. Hij weet dat Gods Woord waarheid is en waarheid kan zichzelf nooit tegenspreken. Wat de zogenoemde wetenschap ook onderwijst dat de waarheid van Gods openbaring tegenspreekt, is slechts menselijk giswerk. Voor degenen die werkelijk verstandig zijn, opent wetenschappelijk onderzoek de weg naar velerlei gedachten en informatie.’ (Ellen White, Testimonies for the Church, vol.8, p.325)

**Gespreksvragen**

`Denk verder na over de vraag die aan het einde van woensdag is gesteld. Het is goed dat we archeologisch bewijs vinden dat de Bijbelse geschiedenis ondersteunt. Wat zijn echter de gevolgen als er archeologisch bewijs wordt gevonden dat op zo’n manier wordt uitgelegd dat het de Bijbel tegenspreekt? Wat kunnen we hieruit opmaken wat betreft dat we moeten vertrouwen op het Woord van God als Gods Woord. Waarom moeten we daaraan vasthouden, ongeacht wat de archeologie of andere menselijke wetenschappen beweren?`

`Denk aan alle Bijbelse profetieën die in het verleden in vervulling zijn gegaan. We kunnen nu de geschiedenis over- zien en weten dus dat ze in vervulling zijn gegaan. Denk bijvoorbeeld aan de meeste koninkrijken in Daniël 2 en 7. Welke lering kunnen we trekken uit deze profetieën die zijn vervuld in de geschiedenis? Hoe kunnen we leren ons vertrouwen op God te stellen voor de profetieën die nog in vervulling moeten gaan?`

`Jeremia 23:5-6 Wat wordt hier voorzegd?` 
