---
title:  David, Salomo en de monarchie
date:   31/05/2020
---

Het koningschap van David en Salomo staat voor het gouden tijdperk in de geschiedenis van Israël. Wat zijn de gevolgen als David en Salomo nooit hebben bestaan? Of als de werkelijke omvang van hun koninkrijk niet overeenstemt met de beschrijving in de Bijbel? Sommigen zijn die meningen toegedaan. Zonder David zou er van Jeruzalem als hoofdstad geen sprake zijn. Zonder David had zijn zoon de tempel niet gebouwd (1 Koningen 8:17-20). Zonder David zou er ook geen toekomstige Messias zijn. De Messias werd beloofd via de lijn van David (Jeremia 23:5-6; Openbaring 22:16). Je moet de hele geschiedenis van Israël herschrijven. De Schrift getuigt ervan dat juist dit Israël en de kerk een unieke rol en opdracht geven.

`Lees 1 Samuël 17. Hoe schenkt God Israël een beslissende overwinning? Wie brengt deze overwinning tot stand? Waar vindt deze overwinning plaats?`

Merk op met welke precisie de gevechtslinies hier geografisch worden beschreven. De plaats Kirbet Qeiafa is gelegen op precies die heuvels die zich bevinden in het gebied van het Israëlitische legerkamp die dit hoofdstuk beschrijven. Recente opgravingen hebben een ontzagwekkende versterkte vestingstad aan het licht gebracht uit de tijd van Saul en David en met uitzicht over de vallei. Er werden ook twee poorten uit die tijd opgegraven. Aangezien de meeste steden in het oude Israël slechts één poort hadden, draagt dit kenmerk ertoe bij dat de locatie wellicht geïdentificeerd kan worden als Saäraïm, wat in het Hebreeuws ‘twee poorten’ betekent (1 Samuël 17:52).

Als dat zo is, dan hebben we deze oude Bijbelse stad voor het eerst echt geïdentificeerd. In 2008 en 2013 zijn twee inscripties gevonden waarvan velen denken dat ze de oudste in het Hebreeuws geschreven teksten zijn die ooit zijn ontdekt. Op de tweede inscriptie staat de naam Esbaäl, dezelfde naam als die van één van Sauls zonen (1 Kronieken 9:39). In 1993 brachten opgravingen bij de noordelijke stad Tel Dan een monumentale inscriptie aan het licht. Die was geschreven door koning Hazaël van Damascus, die verslag doet van zijn overwinning op ‘de koning van Israël’ en de koning van het ‘huis van David’. Zo beschrijft de Bijbel het koningschap van David. Daardoor is er nog meer archeologisch bewijs gekomen voor het feit dat David echt heeft bestaan, precies zoals dat in de Bijbel staat.

`Welke gevolgen heeft het voor ons geloof als blijkt dat koning David nooit heeft bestaan, zoals sommigen beweren?`

`1 Samuël 17 Wat wil deze geschiedenis ons leren?` 
