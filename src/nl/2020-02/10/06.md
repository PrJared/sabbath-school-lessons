---
title:  Geloof en geschiedenis
date:   04/06/2020
---

We leven niet in een vacuüm. Onze keuzes oefenen niet alleen invloed uit op onszelf, maar ook op andere mensen. De levens van velen die in vroeger tijden tot Gods volk behoorden, hebben ook een grote invloed gehad op hun eigen toekomst en op dat van anderen. Hebreeën 11 is dat welbekende hoofdstuk over ‘geloof’. Daar krijgen we in het kort een beeld van de invloed die deze oude geloofshelden hebben uitgeoefend.

**Lees Hebreeën 11:1-40. Wat kunnen we leren van deze voormalige helden en welke lessen komen voort uit de bestudering van hun leven?**

`Henoch`

`Noach`

`Abraham`

`Sara`

`Jozef`

`Mozes`

`Rachab`

`Simson`

Geloof is meer dan vertrouwen in iets of iemand: het is daarop een antwoord door zelf iets te doen. Het is een geloof dat werkt en dat wordt je tot gerechtigheid gerekend. Deze geloofsdaden veranderen de geschiedenis. Ze zijn gebaseerd op vertrouwen in Gods Woord. Noach stelde zijn vertrouwen op het Woord van God en handelde uit geloof toen hij de ark bouwde. Hij stelde die beiden boven ervaring en verstand. Het had nog nooit geregend en op basis van ervaring en verstand leek het onmogelijk dat er ooit een vloed zou komen. Toch gehoorzaamde Noach en zo overleefde de mensheid. Abraham verliet Ur in Zuid-Mesopotamië, toen hij nog Abram heette. Dat was toen de meest ontwikkelde stad ter wereld. Hij vertrok en hij wist niet waar God hem naartoe zou leiden. Hij koos er voor te handelen overeenkomstig wat God zei. Mozes koos er liever voor als een herder Gods volk naar het beloofde land te leiden dan dat hij koning over Egypte werd, het grootste rijk van die tijd. Hij vertrouwde de stem van de Almachtige, die hem riep vanuit de brandende braamstruik. Rachab koos ervoor te vertrouwen op de belofte van Gods bevrijding en nam de twee spionnen in bescherming en werd deel van Jezus’ geslachtslijn. We zijn ons er nauwelijks van bewust welk een invloed onze beslissingen kunnen hebben op ontelbare mensen in deze generatie en de toekomstige!

`Voor welke belangrijke beslissingen sta jij zelf? Hoe kom jij uiteindelijk tot beslissingen en waarom?`

`Hebreeën 11:1-40 Wat leren we uit de levens van deze geloofshelden?`

