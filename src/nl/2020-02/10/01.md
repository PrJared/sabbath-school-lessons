---
title:  De Bijbel als geschiedenis
date:   30/05/2020
---

### Lezen 
1 Samuël 17; Jesaja 36:1-3; 37:14-38; Daniël 1, 5; Matteüs 26:57-67; Hebreeën 11:1-40.

> <p>Kerntekst</p> 
> ‘Ik ben de HEER, uw God, die u uit Egypte, uit de slavernij, heeft bevrijd.’ Exodus 20:2

De Schrift is verankerd in de geschiedenis. In een rechte lijn beweegt de Bijbelse geschiedenis zich van een absoluut beginpunt, toen God alle dingen schiep, naar een uiteindelijk doel, het moment waarop Hij de aarde zal herstellen bij zijn wederkomst. Het historische karakter van de Bijbel is één van de kenmerken waardoor de Schrift zich onderscheidt van de heilige boeken in andere godsdiensten. De Bijbel veronderstelt het bestaan van een God die persoonlijk handelt in de geschiedenis, maar probeert niet dat bestaan te 10 bewijzen. In het begin sprak God en het leven op aarde werd geschapen (Genesis 1:31). Hij riep Abram de Chaldeeën te verlaten. Hij bevrijdt zijn volk uit de slavernij van Egypte. Met zijn eigen vinger schrijft Hij de tien geboden op stenen tafelen (Exodus 31:18). Hij stuurt profeten. Hij velt vonnis. Hij roept mensen op zijn goddelijke wet en verlossingsplan uit te leven en te delen met andere volkeren. Uiteindelijk stuurt Hij zijn Zoon Jezus Christus naar deze wereld, waarmee Hij voorgoed de geschiedenis in twee delen verdeelt.

Deze week bestuderen we de manier waarop enkele van de belangrijkste historische kwesties in de Bijbel worden omschreven. We zullen onze aandacht ook richten op het archeologische bewijs dat meehelpt de Bijbelse weergave van de geschiedenis te bevestigen.

_Op sabbat 6 Juni bespreken we met elkaar deze les._
