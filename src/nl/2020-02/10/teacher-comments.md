---
title:  Werkwijzer
date:   05/06/2020
---

### Les 10 De Bijbel als geschiedenis

**Kernteksten**: 1 Samuël 17; Daniël 1, 5; Jesaja 36:1–3, Jesaja 37:14–38; Matteüs 26:57–67; Hebreeën 11:1–40.

### Deel I: Overzicht

 De geschiedenis is belangrijk, omdat alle leven zijn oorsprong heeft in de geschiedenis. Er is geen menselijk bestaan buiten de geschiedenis. De geschiedenis is het weefsel van het leven. Het is waar God koos om ons te plaatsen en zichzelf te openbaren.Omdat de Bijbel historisch is samengesteld, is de geschiedenis de ‘plaats’, zo u wilt, waar God ons een kans geeft om de waarachtigheid van zijn Woord te toetsen en te bevestigen. Daarom zijn de geschiedenis en historische details waar de betrouwbaarheid van de Bijbel en van Gods Woord het meest worden uitgedaagd en waar kritiek vaak het eerst begint. Paulus houdt zich uitgerekend met deze kwestie bezig met de gemeente in Korinte, wanneer hij naar voren brengt hoe sommigen in de gemeente het getuigenis van het woord van de apostel hebben betwijfeld: ‘Indien nu van Christus gepredikt wordt, dat Hij uit de doden is opgewekt, hoe komen sommigen onder u ertoe te zeggen, dat er geen opstanding der doden is? Indien er geen opstanding der doden is, dan is ook Christus niet opgewekt. 14En indien Christus niet is opgewekt, dan is immers onze prediking zonder inhoud, en zonder inhoud (NBV: ‘zinloos’) is ook uw geloof’’ (1 Korintiërs 15:12-14). Paulus bevestigde dat de betrouwbaarheid van de historische gebeurtenis van Christus’ lichamelijke opstanding de hoeksteen van het christelijke geloof was. Als die gebeurtenis niet had plaatsgevonden, dan is ons geloof gebaseerd op ijdel/vroom bedrog, niet op realiteit. Bijbels geloof is gebaseerd op de feiten van de geschiedenis. Het is gebaseerd op een God die handelt in de geschiedenis, en het is Bijbelse geschiedenis die het onderwerp van de studie van deze week is.

### Deel II: Commentaar 

**Illustratie**

De Oude Testament theoloog Walter Dietrich heeft kort geleden geschreven: ‘In de moderne tijd moet de geschiedenis worden begrepen en beschreven als etsi deus non daretur (‘alsof God niet bestond’).’ Hij geeft echter toe dat dit moeilijk is als je Bijbelse geschiedenis beoordeelt. In de Bijbel ‘speelt God een actieve rol. . . . raakt God persoonlijk betrokken. . . . stuurt hij profeten . . . . brengt hij gebeurtenissen in beweging.’ Dietrich komt tot de conclusie: ‘Wat voor verlicht persoon kan al deze dingen als historische verslagen aannemen?’—The Early Monarchy in Israel: The Tenth Century B.C.E. (Atlanta: Society of Biblical Literature, 2007), blz. 102, 103. Een hele reeks kritische methodeen heeft het historische raamwerk van de Bijbel en haar onderwijs verwijderd, waarbij juist de gebeurtenissen worden ontkend, die God heeft gegeven om zijn persoonlijke werk door het hele leven van zijn volk heen te bekrachtigen. Gedurende de laatste 200 jaar zijn deze methoden van de verlichting vaak gebruikt om het duidelijke onderwijs van de Bijbel te deconstrueren (ontmantelen, uit elkaar halen). Historische kritiek zet gebeurtenissen, en zelfs hele perioden, in de Bijbel op losse schroeven en degradeert ze tot mythe, sage, verhaal o louter theologie in de zin van menselijke verbeelding. Deze perioden omvatten de Schepping, de zondvloed, de patriarchale periode, het verblijf in Egypte, de Exodus en overwinnen, de verenigde monarchie, etc. Geleerden van het Nieuwe Testament die van deze methoden gebruik maken, have de uitspraken van Jezus ontleend om te bepalen, beweren ze, wat hij werkelijk heeft gezegd en wat anderen hem (verkeerd) hebben toeschreven. Veel van onze jonge mensen worden geconfronteerd met deze kritische benaderingen als zij op niet-kerkelijke universiteiten/hogescholen zitten. Dit roept enige belangrijke vragen voor de serieuze Bijbelstudent op. Zijn historische kwesties werkelijk van belang voor het geloof? Hoe kan ik door geloof leven, als dat geloof wordt uitgedaagd door het moderne en postmoderne denken? Hoe opent de Bijbel als Gods geïnspireerde Woord mijn ogen en wordt mijn denken erdoor ontwikkeld?

**De Schrift**

Als serieuze studenten van de Bijbel moeten we ons afvragen of de Bijbel zou moeten worden geëvalueerd op de externe veronderstellingen en normen van het modernisme en postmodernisme of dat de Bijbel op haar eigen voorwaarden zou moeten worden geëvalueerd. Het interne getuigenis van de Schrift duidt erop dat God door middel van profeten en soms rechtstreeks tot zijn volk heeft gesproken. Hij richtte zich in zowel tijd als ruimte tot hen. Dat wil zeggen: hij handelde in werkelijke tijd (gebeurtenissen) onder echte mensen op feitelijke/bestaande plaatsen. Mensen. Het bestaan van ten minste honderd Bijbelse figuren, koningen, dienaren, schriftgeleerden en bestuurders inbegrepen, is door middel van zorgvuldig archeologisch en historisch onderzoek bevestigd. In de laatste twee decennia zijn veel meer mensen aan deze lijst toegevoegd vanwege de ontdekking van zegels, zegelafdrukken, kleine inscripties en monumentale inscripties. Hier zijn slechts een paar voorbeelden. Baälis. In 1984 groeven archaeologen van Andrews University, op het terrein van Tell elcUmeiri in Jordanië, een zegelafdruk in klei op, met de naam ‘Milkom’ur . . . dienaar van Baalyasha’, ongetwijfeld een verwijzing naar Baälis, de koning van het oude Ammon, vermeld in Jeremia 40:14. Van deze obscure koning werd gezegd dat hij plannen smeedde tegen de koning van Judea aan de vooravond van de verwoesting door Babel (Randall W. Younker, ‘Israel, Juda, and Ammon and the Motifs on the Baalis Seal from Tell elcUmeiri’, Biblical Archaeologist 48/3 [1985], blz. 173–180). Jesaja de profeet. Opgravingen in Jeruzalem in 2009 legden een zegelafdruk bloot met de naam ‘Jesaja, [de] profeet’. De opgraver Eilat Mazar gelooft dat dit in feite de zegelafdruk van Jesaja de profeet was. Deze werd minder dan tien voet verwijderd van de zegelafdruk van ‘Hezekia, son of Achaz, koning van Juda’ (Eilat Mazar, ‘Is This the Prophet Isaiah’s Signature?’ Biblical Archaeology Review 44/2&3 2018, 64-73, 92). In 2014 groeven studenten van Southern Adventist University twee zegelafdrukken op van Eljakim in de stad Lachis (sommige vertalingen: ‘Lakis’). Volgens Jesaja 37:1, 2 waren alle drie figuren—Hezekia, Eljakim en Jesaja—in Jeruzalem aanwezig tijdens de inval van Sanherib in Juda. Herodes de Grote. In 1996 groeven studenten die werkten met Ehud Netzer in Massada (of Masada), Herodes’ fort in de woestijn, een belangrijk fragment op van een wijnamfora of -amfoor (kruik met twee oren die onderaan uitloopt in een punt). Op het fragment bevond zich een inscriptie: regi Herodi Iudaico, ’voor Herodes, koning van Judea (Grieks-Romeinse benaming: ‘Judaea’)’. Het was de eerste vermelding van Herodes de Grote’s benaming buiten het Nieuwe Testament en Josephus, die in een archeologische context werd ontdekt (‘Pottery With a Pedigree: Herod Inscription Surfaces at Masada’, Biblical Archaeology Review 22/6 [November-December, 1996] blz. 27). Steden. Er zijn een heleboel locaties in het Midden-Oosten opgegraven, die hun geheimen onthullen en het bestaan van bloeiende culturen bevestigen, zoals die in de Bijbel staan beschreven. Opgravingen in Babylon of Babel hebben kleurrijke bakstenen muren, in glas gezet, blootgelegd met voorstellingen van leeuwen, griffioenen en stieren. De ruïnes vann Hasor, Megiddo en Gezer waren omringd door massieve dubbele muren en poorten, die aan de bouwactiviteiten van Salomo worden toegeschreven (1 Koningen 9:15). De Filistijnse steden Askelon, Asdod, Ekron en Gat zijn uitgebreid blootgelegd en onthullen een geavanceerde/verfijnde cultuur van architectuur, kunst en technologie. In 1996 werd een inscriptie in Ekron blootgelegd, die een dynastieke lijn van vijf koningen onthulde, inclusief Achis, de zoon van Padi, die over Ekron heerste tot de verwoesting van de stad door Nebukadnessar (Seymour Gitin, Trude Dothan en Joseph Naveh, ‘A Royal Dedicatory Inscription from Ekron’, Israel Exploration Journal 47/1–2 [1997]: blz. 9–16). Het in Egeïsche stijl gedecoreerde aardewerk en de technologie van deze steden onthullen dat de Filistijnen de elite in het oude land Kanaän waren. Aan deze korte lijst zouden een heleboel andere locaties kunnen worden toegevoegd, zoals Jericho, Jeruzalem, Acco, Dan, Abel, Azekah, Libnah, die momenteel allemaal in het Midden-Oosten worden opgegraven. Gebeurtenissen. Een van de meest geïillustreerde gebeurtenissen in de Bijbel is de veldtocht van Sanherib tegen Juda in 701 B.C., zoals opgetekend in Jesaja 36, 37; 2 Koningen 18, 19; en 2 Kronieken 32. Opgravingen in Nineve in het moderne Irak hebben de annalen van koning Sanherib blootgelegd, die zijn veldtocht tegen Juda tot in detail beschrijft: ‘Wat betreft Hezekia de Judeeër, die zich niet aan mijn juk heeft onderworpen: ik sluit hem op in zijn koninklijke stad als een vogel in een kooi.’ Reliëfs, gehouwen in de centrale ruimte van zijn beelden de Assyrische aanval tegen de stad Lachish uit, haar nederlaag en de stoet van gevangen vóór de koning die op een troon zit. Recente opgravingen uit 2013–2017 door Southern Adventist University en de Hebreeuwse Universiteit van Jeruzalem hebben de massale verwoesting van Lachis in Israël blootgelegd, waarbij een heleboel pijlpunten, slingerstenen en voorwerpen van scale armour (?) zijn teruggevonden te midden van de brokstukken die door de Assyrische legers waren achtergelaten. Toch werd Jeruzalem gespaard, een krachtig getuigenis van de nauwkeurigheid van het Bijbelse verslag aangaande deze gebeurtenis. Toch heeft, na tweehonderd jaar, archaeologie amper een aanzet gegeven tot wat kon worden ontdekt. Vandaag zijn slechts een fractie van de honderden locaties die hebben bestaan, gevonden. Slechts een fractie van die locaties waarvan de plaats is bepaald, zijn opgegraven. Slechts een fractie van die opgegraven locaties zijn tot enige werkelijke omvang opgegraven (vaak minder dan vijf procent). Slechts een fractie van die opgravingen zijn gepubliceerd. En slechts een fractie van degene die zijn gepubliceerd, dragen er direct bij aan een begrip van de mensen en gebeurtenissen in de Bijbel. We zouden daarom niet verrast moeten zijn dat veel mensen, plaatsen en gebeurtenissen overblijven om ontdekt te worden. Terwijl honderden archeologen, vrijwilligers en andere specialisten deze oude overblijfselen opgraven, blijft meer bewijsmateriaal zich opstapelen en bevestigt het historische raamwerk van de Bijbel, waarbij de details worden ingevuld van de manier waarop de mensen in deze oude culturen werkten, leefden en met elkaar omgingen.

### Deel III: Toepassing voor het leven 

Geschiedenis is niet louter een droog onderwerp om voor te slagen op de middelbare school en de universiteit of om in deze groep over te praten. Het is ons verhaal en het is ‘zijn verhaal’. Als God steeds persoonlijk in de geschiedenis van de wereld heeft gewerkt, gelooft u dat hij vandaag nog steeds in uw leven actief is? Ervaren we nog steeds wonderbaarlijke bevrijdingen uit de macht van onze vijanden, van ziekte en tegenspoed? We lezen vaak over de wonderen die in de Bijbel worden verricht en vragen ons af of zulke wonderen vandaag nog steeds plaatsvinden. Gebeurt dit niet? Als we vandaag, van onze kerkfamilie rondom de wereld, de ware wonderverhalen moesten verzamelen van Gods genezingen, de dromen die hij heeft gezonden en zijn werk in de loop van ons persoonlijk leven, zouden we dan niet in staat zijn om een boek te vullen? 

1. Deel met uw groep hoe God in uw leven heeft gewerkt. Wat heeft hij voor u gedaan of misschien een familielid of vriend? Stel deze vraag aan uw groep. Wat voor getuigenissen hebben zij te delen in reactie hierop?

2. Een jonge Adventist begint met lessen op een openbare universiteit en wordt geconfronteerd met een hoogleraar die aan het begin van het college verklaart dat, hoewel sommigen van de studenten in de klas misschien in kerken en synagogen zijn opgegroeid, ze nu op de universiteit zijn en zullen ontdekken wat feitelijk/werkelijk in het verleden is gebeurd. Hoe zou die student in die situatie reageren? 
