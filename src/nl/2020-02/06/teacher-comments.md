---
title:  Werkwijzer
date:   08/05/2020
---

### Les 6 Waarom is interpretatie nodig?

**Kernteksten**: Hebreeën 11:6; Lucas 24:44, 45; 1 Korintiërs 12:10; 1 Korintiërs 14:26; Johannes 1:41; Johannes 9:7; Handelingen 9:36; Lucas 24:27; Handelingen 17:22–26; Johannes 9:39–41; Johannes 12:42, 43; Nehemia 8:1–3, 8.

### Deel 1: Overzicht

Soms zeggen mensen dat zij de Bijbel precies nemen zoals deze zich laat lezen, zonder enige noodzaak voor interpretatie. Hoewel het lovenswaardig is om de Bijbel serieus te nemen en bereid te zijn om ons te laten leiden door wat zij ons beveelt te doen, benadert niemand de Bijbel blanco. We worden allemaal beïnvloed in ons denken en begrip door onze opvoeding, familie, de cultuur waarin we zijn opgegroeid en door onze ervaring. We hebben allemaal enige vooronderstellingen waarmee we de tekst benaderen. Het lezen en de bestudering van de Bijbeltekst brengt onvermijdelijk enige interpretatie met zich mee. De Bijbel was geschreven in talen (Griekse, Hebreeuws, Aramees) waarmee veel van ons niet zijn opgegroeid of slechts rudimentair (wat de grondslagen betreft)ily op de hoogte zijn En zoals elke vertaler weet:, elke vertaling in een andere taal brengt enige vorm van interpretatie met zich mee. Je moet een taal echt goed kennen om enige van subtliteiten in te zien of te begrijpen wanneer ironie aan het werk is Bovendien is ons denken verduisterd door de zonde en dus niet neutraal/onpartijdig als het op geestelijke dingen aankomt. Het feit alleen al dat er verschillende kerken en denominaties bestaan, ook al beweren ze allemaal volgens de Bijbel te leven, toont aan dat enige vorm van interpretatie in ons allemaal aan het werk is. Toch bestuderen we hetzelfde Boek en kunnen tot conclusies komen die ons verbinden, ondanks alle bovengenoemde verschillen. Interpretatie is onmisbaar voor begrip en deze week zullen we enige methoden van interpretatie bestuderen, die als leidraad voor onze Bijbelstudie zullen dienen,

### Deel II: Commentaar 

De betekenis van een zin wordt niet alleen maar bepaald door de afzonderlijke woorden die worden gebruikt, maar door de context waarin die woorden worden gebruikt. Als we niet voldoende rekening houden met de directe en bredere literaire context van een verklaring en hoe zij de woorden in deze situatie gebruikt, zullen we snel tot verkeerde conclusies komen. Op een vergelijkbare manier moeten we de historische achtergrond van wat is geschreven in overweging nemen. Het helpt ons de tekst te plaatsen. Elke tekst zonder een context wordt snel een excuus voor iemands eigen mening. Als we de context negeren, zullen we spoedig iets binnen de tekst lezen wat de schrijver feitelijk/werkelijk niet van plan was duidelijk te maken. We noemen dit eisegesis. (Noot vertaler: ‘Eisegese (inlegkunde) is het interpreteren van een tekst door het projecteren van eigen vooronderstellingen.’) In plaats van iets binnen de tekst te lezen dat er niet is zouden we echter een diepgaande exegesis moeten doen. Dat wil zeggen: we zouden datgene vanuit de tekst moeten lezen, wat de tekst werkelijk verklaart. Zevende-dags Adventisten willen zich door niets anders dan de Bijbel laten leiden. We hebben geen paus of een leertraditie die de welomlijnde betekenis van de Schrift bepaalt. Aldus is een zorgvuldige en gezonde interpretatie van de Bijbel cruciaal voor onze theologie en opdracht. Deze vormt onze theologische identiteit en geloofsovertuigingen.

**Vooronderstellingen en wereldbeelden**

Elke persoon houdt vast aan een aantal geloofsovertuigingen waarvan we bewust of onbewust vanuit gaan. We nemen aan dat ze waar zijn, zelfs al kunnen we ze niet onweerlegbaar bewijzen. Deze hoogst fundamentele overtuigingen over de wereld en onze waarden zijn beschreven in wat wereldbeeld wordt genoemd. Ons wereldbeeld bepaalt wat belangrijk voor ons is en wat niet. Het filtert onze waarneming en interpretatie van de realiteit en voorziet in een model van de wereld dat voor ons als leidraad dient om in de wereld te leven. Ons wereldbeeld omvat ons begrip van God, van de menselijke natuur, van moraliteit en waarheid. Een wereldbeeld wordt gevormd uit geloofsovertuigingen en antwoorden op vragen op deze gebieden. Ons wereldbeeld wordt beïnvloed door onze ouders, onze opvoeding, onze peers (gelijken), onze ervaringen, de media, cultuur en religie. We gebruiken ons wereldbeeld elke dag en nemen door middel van hiervan de realiteit waar en interpreteren deze. Het beïnvloedt ons denken en ook onze daden en gedrag. 

**Denken**

Denk na over verschillende aspecten waarin ons wereldbeeld ons denken en gedrag beïnvloedt. Deel met de leden van de groep de uitdagingen die zich voordoen als verschillende wereldbeelden in botsing komen. Zolang we leerbaar blijven ontwikkelt ons wereldbeeld zich. Als door leren en groeien veel van onze wezenlijke geloofsovertuigingen radicaal worden veranderd, of als we have een bekeringservaring hebben, kan ons wereldbeeld veranderen. Deze verandering vindt gewoonlijk plaats als het vroegere wereldbeeld is gebleken onwaarachtig te zijn. Na zo’n verandering zal de persoon verder gaan met het doen van aanpassingen en zal proberen andere geloofsovertuigingen in overeenstemming te brengen en met de rest van zijn of haar wezenlijke geloofsovertuigingen. Een bekering tot Jezus zal niet automatisch jaren van voorafgaande vorming uitwissen. Deze brengt echter een verandering van het ene naar het andere wereldbeeld met zich mee en een harmoniseren van al iemands geloofsovertuigingen met de Bijbel.

**Denken**

Lees Lucas 24:36–49. Hoe veranderde de ervaring van de opgestane Christus en zijn uitleg van de Schrift de opvatting van de realiteit van zijn discipelen? Deel hoe uw bekeringservaring uw begrip van de Bijbel heeft beïnvloed. Als we al onze vroegere geloofsovertuigingen slechts geleidelijk in harmonie met de Schrift brengen, wat vertelt ons dat hoe we met anderen zouden moeten omgaan, die in hun begrip aan het groeien zijn?

**Vertaling en interpretatie**

Als u de Bijbel correct wilt interpreteren, is het nuttig om de Bijbel te bestuderen in de oorspronkelijke talen waarin zij is geschreven. Als dat niet mogelijk is, gebruik dan een vertaling die de oorspronkelijke talen nauw volgt. Zo’n formele vertaling legt de nadruk op woord-voor-woord equivalentie (gelijkwaardigheid) in het vertalingsproces en geeft een meer nauwkeurige en letterlijke weergave van de Bijbelse talen. Als we de manier bestuderen en vergelijken, waarop bepaalde woorden feitelijk door de schrijvers van de Bijbel in verschillende contexten worden gebruikt, kan de Bijbel zelf haar betekenis onthullen. Hoewel met zo’n formele vertaling een uitstekende studiebijbel wordt gemaakt, is de leesstof stijver en gekunstelder. In tegenstelling tot vertalingen volgens de regels zijn er dynamische vertalingen die de nadruk leggen op gelijkwaardigheid in betekenis-voor-betekenis, in plaats van die in woord-voor-woord. Hier wordt de vertaling geherstructureerd in idiomatisch gebruik dat de equivalente (gelijkwaardige) gedachte of betekenis in onze taal vertegenwoordigt. Hoewel zulke vertalingen zeer leesbaar zijn, kan de interpretatie misleidend of foutief zijn. Ten slotte zijn er parafrase (omschrijving) vertalingen. Zij zijn veel vrijer met de oorspronkelijke dan dynamische vertalingen. Omdat een parafrase (omschrijving) meer interpretatie dan vertaling is, is deze niet goed geschikt voor serieuze Bijbelstudie.

**Denken**

Als er in uw taal verschillende Bijbelvertalingen beschikbaar zijn, laat ze dan zien in uw Sabbatschoolgroep en geef voorbeelden van de verschillende vertalingen van een Bijbelpassage. Doe dit op zo’n manier dat luisteners in hun geloof worden versterkt en aangemoedigd om de Bijbel serieuzer voor zichzelf te bestuderen. Raad een betrouwbare Bijbelvertaling in uw taal aan voor Bijbelstudie. Sommige denominaties brengen hun eigen goedgekeurde/erkende Bijbelvertaling uit. Het Kerkgenootschap der Zevende-dags Adventisten heeft dit niet gedaan, maar gebruikt ingeburgerde vertalingen die via Bijbelgenootschappen beschikbaar zijn. Sommige Adventisten hebben met Bijbelgenootschappen gewerkt om de Bijbel beschikbaar te helpen maken voor degenen er geen hebben en hebben waardevolle bijdragen geleverd voor verschillende Bijbelvertalingen. Denk na over manieren waarop u kunt helpen in de promotie, verspreiding en studie van de Bijbel.

**De Bijbel en cultuur**

Een kennis van de cultuur van het Nabije Oosten kan nuttig zijn om sommige Bijbelpassages te begrijpen. Lees de passage in ‘Methods of Bible Study,” section 4,8,q, voor enige illustraties. Vandaag beweren kritische geleerden dat de Bijbel cultuurbepaald is, i.e.: zij weerspiegelt de cultuur waarin zij is ontstaan en is dus begrensd in haar gezag, omdat zij beperkt is tot een bepaalde culturele setting, zeggen ze. Hoewel de Bijbel inderdaad in een bijzondere cultuur is geschreven, ‘dringen de Bijbelschrijvers erop aan dat de theologische boodschap van de Schrift niet cultuurgebonden is, van toepassing voor slechts bepaalde mensen en een bepaalde tijd, maar blijvend en universeel toepasbaar.’—Richard M. Davidson, ‘Biblical Interpretation’ in Handbook of Seventh-day Adventist Theology, ed. Raoul Dederen (Hagerstown, MD: Review and Herald, 2000), blz. 85. Jezus werd in een bijzondere cultuur geboren en toch is hij niet alleen maar de Heiland voor de mensen in zijn tijd. Hij is de Heiland van de wereld. Zijn komst in een bijzondere cultuur maakt hem niet alleen in culturele zin toepasselijk, maar geeft hem een betekenis die elke cultuur te boven gaat. 

**Denken**

Sommige mensen focussen zich alleen maar op die dingen die van cultuur tot cultuur verschillen en verliezen daarbij snel het zicht op de gemeenschappelijkheden die over culturen heen in alle menselijke wezens bestaan. Wat voor fundamentele aspecten van het menselijk bestaan en van menselijke verlangens zijn in alle culturen aanwezig? Hoe gaat Gods geestelijke antwoord deze aspecten van elke bijzondere cultuur te boven en spreekt dit alle menselijke wezens aan? Hoe kunt u helpen om de boodschap van de Bijbel toepasselijk voor de mensen in uw cultuur te maken? Waar kan cultuur een belemmering voor de aanvaarding van de boodschap van de Bijbel worden?

**Onze zondige natuur en Bijbelse interpretatie**

Behalve alle bovengenoemde aspecten die laten zien waarom interpretatie nodig is, is er een andere factor die vaak over het hoofd wordt gezien. Deze heeft te maken met de gevolgen van onze zondige natuur. Lees Efeziërs 4:17, 18 en denk na over wat Paulus daar schrijft. Hier beschrijft Paulus enige gevolgen die zijn ontstaan vanwege de verharding van ons hart en de nutteloosheid van ons denken. Soms even ons begrip and interpretatie van de Schrift is besmet en verduisterd vanwege onze zonde. Soms laten we ons niet leiden door de dingen van de Bijbel, omdat we bang zijn voor de druk van onze peers (gelijken) of de minachting van onze familieleden en vrienden. Daarom hebben we de hulp van de heilige Geest nodig om ons verstand te onderwijzen en ons bereid te maken om ons te laten leiden door wat we hebben ontdekt.

### Deel III: Toepassing voor het leven

Iemand heeft de Bijbelse waarheid gehoord. Het lezen van de Schrift heeft een nieuw perspectief geboden dat God echt is en leeft, en dat het beleven van de boodschap van de Bijbel de moeite waard is. Als echter sommige gebeden niet worden beantwoord zoals op gehoopt is en de gezondheid van een kind in gevaar is, neemt deze persoon zijn/haar toevlucht tot de traditionele bronnen van genezing die in zijn of haar cultuur gebruikelijk zijn. Deze traditionele bronnen van genezing worden overbracht door machtige medicijnmannen in de gemeenschap.

Denk na over vergelijkbare tendensen en verzoekingen waarmee u wordt geconfronteerd als uw Bijbelse geloof wordt uitgedaagd. Op wat voor gebieden bent u geneigd om meer te vertrouwen op de vorming die u heeft ontvangen of de opvoeding die u uw ouders u hebben gegeven of op uw ervaring dan op de waarheid van de Bijbel? 

Sommige mensen die zijn opgeleid in westerse filosofie en kritisch denken, geloven dat er geen bovennatuurlijk wezen is, dat zich in de geschiedenis kan mengen of wonderen kan doen. Hun gesloten wereldbeeld verhindert dat ze veel bovennatuurlijke verhalen in de Bijbel als echt aanvaarden. Waar beïnvloedt uw wereldbeeld uw interpretatie van de Schrift?

Iemand die nieuw is in het geloof wil de Bijbel diepgaander bestuderen. Wat voor Bijbelvertaling zou u kunnen aanbevelen voor deze taak?Waarom is geloof belangrijk voor een juist begrip van de Schrift? Wat is de rol van geloof in het proces van interpretatie?
