---
title:  Onze zondige en gevallen natuur
date:   06/05/2020
---

Het is heel makkelijk minachtend te kijken naar de religieuze leiders die Jezus verwierpen ondanks het krachtige bewijs. Wij moeten er echter voor waken dat we niet dezelfde houding ontwikkelen ten opzichte van zijn Woord. Er is geen twijfel over mogelijk dat de zonde onze relatie met God radicaal heeft veranderd, verscheurd en gebroken. Zonde heeft invloed op ons gehele menselijke bestaan. Het tast ook ons vermogen aan de Schrift te interpreteren. Onze menselijke gedachtegangen zijn niet alleen makkelijk vatbaar voor zondige doeleinden, maar ons verstand en onze overpeinzingen zijn verontreinigd door de zonde en daarom sluiten we ons af voor Gods waarheid. In ons denken vinden we de volgende kenmerken van dit verderf: trots, zelfmisleiding, twijfel, vervreemding en ongehoorzaamheid. Een hoogmoedig persoon verheft zichzelf altijd boven God en zijn Woord. Trots brengt de uitlegger er dan ook toe teveel nadruk te leggen op de menselijke rede als de uiteindelijke beoordelaar van waarheid, zelfs van de Bijbelse waarheden. Deze houding doet het goddelijke gezag van de Schrift teniet.

Sommige mensen zijn geneigd alleen te luisteren naar waarheden die hen aanspreken, al zijn ze in tegenspraak met Gods geopenbaarde wil. God heeft ons gewaarschuwd voor het gevaar dat schuilt in zelfbedrog (Openbaring 3:17). De zonde zaait twijfel, waardoor we beginnen te aarzelen en geneigd zijn geen geloof te hechten aan Gods Woord. Als iemand van tevoren al twijfelt, dan zal de interpretatie van een Bijbelse tekst nooit tot zekerheid leiden. De twijfelende persoon zal zichzelf juist al snel verhogen tot een positie waarin hij beoordeelt wat wel of niet aanvaardbaar is in de Bijbel. Dat is een heel gevaarlijk uitgangspunt.

In plaats daarvan moeten we de Bijbel in geloof en onderwerping benaderen en niet met een kritische en twijfelende houding. Hoogmoed, zelfbedrog en twijfel zorgen ervoor dat we onszelf gaan distantiÃ«ren van God en de Bijbel. Deze handelwijze leidt onherroepelijk tot ongehoorzaamheid, kortom tot de afkeer Gods geopenbaarde wil te volgen.

`Heeft het lezen van de Bijbel er wel eens voor gezorgd dat u in strijd kwam met uw eigen overtuigingen? Oftewel heeft de Schrift u duidelijk aangespoord het ene te doen, terwijl u juist uw oog gericht had op dat andere? Wat gebeurde er en wat heeft u daarvan geleerd?`

`Johannes 12:42-43 Wat hield deze mensen tegen?`
