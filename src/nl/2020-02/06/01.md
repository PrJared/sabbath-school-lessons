---
title:  Waarom is interpretatie nodig?
date:   02/05/2020
---

### Lezen
Lucas 24:36-45; 1 Korintiërs 12:10; 14:26; Handelingen 17:16-32; Johannes 12:42-43.

> <p>Kerntekst</p>
> Zonder geloof is het onmogelijk God vreugde te geven; wie Hem wil naderen moet immers geloven dat Hij bestaat, en wie Hem zoekt zal door Hem worden beloond.’ Hebreeën 11:6

Het lezen van de Bijbel houdt tegelijkertijd ook in dat we er betekenis aan toekennen. Hoe doen we dat? Welke principes gebruiken we daarbij? Hoe gaan we bijvoorbeeld om met de verschillende soorten geschriften die erin te vinden zijn? Is de passage die we lezen een gelijkenis, een profetisch-symbolische droom of een historisch verslag? De keuze voor zo’n belangrijke kwestie als de context van de Schrift is tegelijkertijd ook een interpretatie.

Mensen zijn soms geneigd de Bijbel te gebruiken als een goddelijk orakel: simpelweg de Schrift op goed geluk openen om een Bijbelvers te zoeken dat hopelijk de benodigde leiding zal bieden. Het willekeurig aaneenschakelen van gevonden Bijbelpassages kan echter tot hele vreemde en verkeerde conclusies leiden. Toen een echtgenoot zijn vrouw bijvoorbeeld verliet voor een andere dame, werd de echtgenote enorm bemoedigd na het vinden van de volgende tekst: ‘Vijandschap sticht Ik tussen jou en de vrouw (...)’ (Genesis 3:15). Op basis van dat vers was ze ervan overtuigd dat de affaire van haar man geen stand zou houden!

Zonder acht te slaan op de context van een tekst, zal elke tekst al spoedig een excuus worden voor iemands eigen bedoelingen en ideeën. Om die reden is het zo noodzakelijk voor ons de Bijbel niet alleen te lezen maar ook om de tekst op de juiste manier te interpreteren.

_Op sabbat 9 mei bespreken we met elkaar deze les._
