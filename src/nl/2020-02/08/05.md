---
title:  Schepping en huwelijk
date:   20/05/2020
---

In het laatste decennium is er ontzettend veel veranderd in hoe de samenleving en de overheid het huwelijk omschrijft. Vele volkeren van deze wereld hebben ingestemd met huwelijken tussen hetzelfde geslacht, waarmee de wetten die de gezinsstructuur met als kern één man en één vrouw voorheen beschermden volledig overhoop zijn gehaald. In veel opzichten is dit een ongekende ontwikkeling en dit roept nieuwe vragen op over de instelling van het huwelijk, de verhouding tussen kerk en staat en ook over de heiligheid van het huwelijk en het gezin, zoals de Bijbel dat beschrijft.

`Lees Genesis 1:26-28; 2:18,21-24. Wat is Gods ideaal voor het huwelijk?`

De zesde dag is het hoogtepunt van de schepping, door de schepping van de mens. Het valt op dat in Genesis 1:26 voor het eerst gebruik wordt gemaakt van een meervoudsvorm om naar God te verwijzen: ‘Laten Wij mensen maken die Ons evenbeeld zijn’. Op basis van de liefdevolle verhouding tot elkaar scheppen de drie personen van de Godheid de huwelijksrelatie op deze aarde als een goddelijke instelling. ‘God schiep de mens als zijn evenbeeld, als evenbeeld van God schiep Hij hem, mannelijk en vrouwelijk schiep Hij de mensen’ (Genesis 1:27). Adam zegt: ‘Dit is nu eindelijk been van mijn gebeente en vlees van mijn vlees’ en hij noemt haar ‘mannin’ (Genesis 2:23 (NBG)). Het huwelijk heeft tot gevolg dat ‘een man zich losmaakt van zijn vader en moeder en zich hecht aan zijn vrouw, met wie hij één van lichaam wordt.’ (Genesis 2:24)

De Bijbel laat er geen twijfel over bestaan dat deze relatie plaatsvindt tussen een man en 08 een vrouw, die zelf voortkomen uit hun vader en moeder, ook een man en een vrouw. Dit principe wordt verder toegelicht in de opdracht die de eerste ouders van deze wereld kregen: ‘God zegende hen en zei tegen hen: “Wees vruchtbaar en word talrijk, bevolk de aarde en breng haar onder je gezag”.’ (Genesis 1:28) In het vijfde gebod wordt de kinderen (de nakomelingen) opgedragen eerbied te tonen voor hun vader en moeder (Exodus 20:12). Deze onderlinge verhouding kan enkel verwezenlijkt worden in een heteroseksuele relatie.

`Lees Jezus’ woorden in Mattheüs 19:3-6. Wat leren ze ons over de aard en heiligheid van het huwelijk? Hoe kunnen we in het licht van Jezus’ woorden een standvastige en getrouwe positie innemen als het gaat om wat de Bijbel leert over het huwelijk, zonder ooit te vergeten hoezeer God de mensheid liefheeft en dat we allemaal zondaars zijn? `

`Genesis 1:26-28; 2:18,21-24 Welk ideaalbeeld wordt beschreven?`
