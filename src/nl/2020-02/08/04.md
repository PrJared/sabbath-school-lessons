---
title:  De sabbat en de schepping
date:   19/05/2020
---

In deze tijd wordt de sabbat van de zevende dag zwaar onder vuur genomen door een geseculariseerde maatschappij en door godsdienstige gemeenschappen. Dat blijkt uit de agenda’s van wereldwijde ondernemingen. In een poging de kalender te veranderen hebben vele Europese landen maandag tot de eerste dag van de week gemaakt en de zondag tot de zevende dag. Een recente pauselijke encycliek over klimaatverandering noemt de sabbat van de zevende dag ‘de Joodse sabbat’ en roept de wereld op een rustdag te houden zodat de opwarming van de aarde kan worden tegengegaan (Paus Francis, Laudato si’, Vatican City: Vatican Press, 2015, pp. 172, 173).

`Lees Genesis 2:1-3; Exodus 20:8-11; Marcus 2:27; Openbaring 14:7. Welk verband is er tussen de scheppingsweek, het vierde gebod en de drie-engelenboodschap?`

In de Bijbel staat: ‘Op de zevende dag had God zijn werk voltooid, op die dag rustte Hij van het werk dat Hij gedaan had.’ (Genesis 2:2) Veel creationisten benadrukken het werk van God tijdens de zes scheppingsdagen, maar ze negeren het feit dat Gods werk niet eindigde op de zesde dag. Zijn werk kwam pas ten einde toen Hij de sabbatdag had geschapen. Jezus kon daarom zeggen dat ‘de sabbat er is voor de mens, en niet de mens voor de sabbat.’(Marcus 2:27) Hij kon deze gezaghebbende uitspraak doen omdat Hij de sabbat heeft geschapen als het eeuwige teken en het zegel van Gods verbond met zijn mensen. De sabbat was geen geschenk alleen voor de Israëlieten, maar voor de gehele mensheid.

Genesis vermeldt drie dingen die Jezus deed nadat Hij de sabbatdag had geschapen. Ten eerste ‘rustte’ Hij om een goddelijk voorbeeld te geven van zijn verlangen met ons tot rust te komen. Ten tweede ‘zegende’ Hij de zevende dag (Genesis 2:2-3). In het scheppingsverhaal worden mens en dier gezegend (Genesis 1:22,28). Van de dagen ontvangt alleen de zevende dag een zegen. Ten derde ‘zegende’ hij die dag niet alleen maar ‘verklaarde Hij de zevende dag heilig’. Geen enkele andere dag in de Bijbel ontvangt deze drie kwalificaties. Die worden herhaald in het vierde gebod, wanneer God met zijn eigen vinger schrijft en terugverwijst naar de schepping als het fundament voor de sabbat (Exodus 20:11).

`In Openbaring 14:7 en Exodus 20:11 wordt er direct naar het sabbatsgebod verwezen als datgene wat als basis dient om de Schepper te aanbidden. Hoe kun je deze rechtstreekse verwijzing naar de sabbat in de context plaatsen van gebeurtenissen in de eindtijd?`

`Genesis 2:1-3; Exodus 20:8-11; Marcus 2:27; Openbaring 14:7 Welk verband is er?` 
