---
title:  Verdere studie
date:   22/05/2020
---

Lees Ellen White, ‘De schepping’, pp. 19-25, ‘De week van zeven dagen’, pp. 83-87, in Patriarchen en profeten.

‘Het cumulatieve bewijs, gebaseerd op vergelijkende, literaire, taalkundige en andere overwegingen, stemt in elk opzicht overeen: het leidt tot de eenduidige conclusie dat de benaming yôm, ‘dag’ in Genesis 1 voortdurend wordt gebruikt voor een letterlijke dag van 24 uur. ‘De auteur van Genesis 1 heeft op de meest omvattende en volledige manier die mogelijk was, laten zien wat de werkelijke betekenis is van een ‘letterlijke’ dag.’ (Gerhard F. Hasel, ‘The ‘Days’ of Creation in Genesis 1: Literal ‘Days’ or Figurative ‘Periods/Epochs’ of Time’ Origins 21/1 [1994], pp. 30, 31)

‘Als ze niet worden geleid door het Woord van God, kunnen zelfs de meest intelligente mensen in verwarring raken wanneer ze de relatie tussen wetenschap en goddelijke openbaring onderzoeken. De Schepper en zijn werken gaan hun verstand te boven. Aangezien deze niet uitgelegd kunnen worden door natuurlijke wetten, wordt de Bijbelse geschiedenis daarom als onbetrouwbaar gekarakteriseerd.’ (Ellen White, Testimonies for the Church, vol. 8, p. 258)

`Johannes 1;1-3; Hebreeën 1:1-2 Wie was er direct betrokken bij de schepping?`

**Gespreksvragen**

`Bestudeer het citaat van Ellen White. Hoe vaak zien we niet dat haar woorden in vervulling gaan, zelfs onder belijdende christenen, als ze er eenmaal mee worden geconfronteerd en geloof hechten aan de wetenschappelijke bewering dat de Bijbelse geschiedenis ‘onbetrouwbaar is’?`

`Waarom kun je de Bijbel niet serieus nemen als je theïstische evolutie aanvaardt? Als je zo iemand kent die beweert een christen te zijn, waarom vraagt u hem/haar niet de betekenis van het kruis uit te leggen in het licht van wat Paulus schreef over het verband tussen Adams zondeval, de dood en het kruis van Christus? (Romeinen 5) Welke verklaring geeft hij/zij?`

`Als de Bijbel Gods openbaring is, worden de ogen van de gelovige dan niet geopend voor de realiteit waarvan de Schrift getuigt? Hoe kunnen christenen dan worden omschreven als ‘bekrompen’? Ze openen hun gedachten voor waarheden die een oneindige God openbaarde! Een atheistisch en materialistisch wereldbeeld is veel beperkender dan het christelijke perspectief op de wereld.`

`Hoe kunnen we mensen bijstaan die worstelen met hun seksuele identiteit en tegelijkertijd trouw blijven aan Gods Woord?` 


