---
title:  De scheppingsdagen
date:   18/05/2020
---

In de afgelopen jaren is het een trend geworden de scheppingsweek te interpreteren als iets dat niet letterlijk gebeurd kan zijn, als een metafoor, een gelijkenis of zelfs als een mythe. Dit perspectief is ontstaan in de nasleep van de evolutietheorie, die ervan uitgaat dat het vele eeuwen in beslag heeft genomen om de ontwikkeling van het leven op deze planeet te bewerkstelligen. Wat leert de Bijbel over dit onderwerp? Waarom moeten de scheppingsdagen in Genesis 1 worden opgevat als letterlijke en niet als figuurlijke dagen?

`Lees Genesis 1:3-5; Exodus 20:8-11. Hoe wordt het woord ‘dag’ hier gebruikt?`

Keer op keer wordt in het scheppingsverhaal het Hebreeuwse woord jôm of ‘dag’ gebruikt om naar een letterlijke dag te verwijzen. In het verhaal van Genesis wijst niets erop dat je aan iets anders moet denken dan aan een letterlijke dag, met dezelfde betekenis die wij er nu aan toekennen. Sommige wetenschappers die menen dat het geen letterlijke dagen kunnen zijn, geven wel toe dat de auteur het wel degelijk heeft over letterlijke dagen. Het is heel betekenisvol dat God zelf dit woord gebruikt om de eerste eenheid van tijd mee te omschrijven (Genesis 1:5). De betekenis van jôm of dag blijkt uit de zin ‘en het werd avond en het werd morgen’ (Genesis 1:5, 8). Dit woord wordt gebruikt in het enkelvoud en niet in het meervoud, waaruit blijkt dat het naar één enkele dag verwijst. De zeven scheppingsdagen moeten 08 dus worden geïnterpreteerd als een voltallige tijdseenheid, geïntroduceerd door het hoofdtelwoord `echad (‘één’) en gevolgd door rangtelwoorden (tweede, derde, vierde, enz.). Deze ordening wijst op een opeenvolgende reeks van dagen, die haar hoogtepunt bereikt in de zevende dag. Uit het woordgebruik of de verhaalstructuur is niet op te maken dat er hiaten zaten tussen deze dagen. De zeven scheppingsdagen hebben dezelfde afbakening die wij in deze tijd aan een dag toekennen.

Het letterlijke karakter van de dag blijkt ook zonder enige twijfel uit het moment dat God met zijn eigen vinger het vierde gebod opschreef. Het wijst er immers op dat het uitgangspunt voor de sabbat van de zevende dag is gebaseerd op een opeenvolging van zeven letterlijke scheppingsdagen.

Genesis is niet het enige Bijbelboek dat over schepping spreekt. Er is namelijk ook sprake van een herschepping bij de wederkomst, wanneer God ‘in een ondeelbaar ogenblik, in een oogwenk, wanneer de bazuin het einde inluidt’ en sterfelijkheid in onsterfelijkheid verandert (1 Korintiërs 15:52). Als God dit in een oogwenk kan doen bij de herschepping, waarom zou Hij dan miljarden jaren de tijd nemen voor de eerste schepping (zoals de theïstische evolutieleer dat leert)?

`Genesis 1;3-5; Exodus 20:8-11 Wat weten we over de dagen?` 
