---
title:  In het begin…
date:   17/05/2020
---

`Lees Genesis 1:1. Welke grote waarheden worden in dit vers geopenbaard?`

De Bijbel begint met de meest verheven en diepgaande woorden. Het zijn eenvoudige woorden maar bevatten tegelijkertijd een onmetelijke diepte bij zorgvuldige studie. De eerste zin van de Bijbel beantwoordt de grootste filosofische vragen wat betreft wie we zijn, waarom we hier zijn en hoe we hier zijn gekomen. We zijn er omdat God ons heeft geschapen. We zijn niet uit het niets geëvolueerd. We zijn ook niet door toeval ontstaan, zonder uiteindelijk doel of zonder enige richting om te volgen. Dat is wel de huidige wetenschappelijke zienswijze op de schepping. De Darwinistische evolutieleer is op elke mogelijke manier strijdig met de Bijbel. Door pogingen van sommigen die leer toch overeen te laten stemmen met de Bijbel lijken christenen dom.

We werden door God geschapen op een absoluut moment in de tijd: ‘in het begin’. Dit houdt in dat God al bestond vóór dat begin. God was er al voordat de tijd werd geschapen en tot uiting kwam in de dagelijkse cyclus van ‘avond en morgen’ en in de maanden en jaren, die allemaal gekenmerkt worden door hoe de aarde, de zon en de maan met elkaar in verband staan. Dit absolute begin komt telkens terug en andere passages in de Bijbel bevestigen voortdurend de aard en de middelen van Gods scheppingswerk (Johannes 1:1-3).

`Lees Johannes 1:1-3; Hebreeën 1:1-2. Wie was de handelende persoon bij de schepping? Wat betekent het dat Hij ook is gestorven aan het kruis?`

De Bijbel leert ons dat Jezus degene is die hemel en aarde heeft geschapen. Er staat geschreven dat ‘alles door Hem is ontstaan en zonder Hem niets is ontstaan van wat bestaat’. Door Jezus ‘heeft Hij de wereld geschapen’ (Hebreeën 1:1,2 ). Omdat alle dingen bij de schepping hun oorsprong hebben in Jezus, mogen we erop vertrouwen dat Hij uiteindelijk voltooit wat Hij is begonnen. Hij is immers de ‘Alfa en de Omega’, ‘Die is, die was en die komt’ (Openbaring 1:8).

`Wat betekent het voor u te weten dat u door God bent geschapen? Stelt u zich eens voor dat u daar niet in geloofde. Hoe anders zou u naar uzelf en naar anderen kijken? Waarom zou u dat doen?`

`Genesis 1:1 Hoe is de aarde tot stand gekomen?`
