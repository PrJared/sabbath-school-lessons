---
title:  Sola Scriptura en Ellen White
date:   30/04/2020
---

`Lees Jesaja 8:20. Waarom is het van belang altijd te verwijzen naar het Bijbelse ‘onderricht en getuigenis’ als de maatstaven voor ons onderwijs en leerstellingen? Wat betekent dat voor het werk van de profeten die geen deel zijn van de Bijbelse canon?`

Als we het hebben over Sola Scriptura (de Bijbel alleen) worden zevendedagsadventisten onvermijdelijk geconfronteerd met de vraag wat dat betekent voor Ellen White. Zij werd ook door God geïnspireerd en deed dienst als Gods boodschapper voor zijn overblijfsel. Wat is de relatie tussen haar geschriften en de Bijbel? Zelfs een vluchtig doorbladeren van haar geschriften maakt duidelijk dat de Bijbel voor haar het allerbelangrijkste was en centraal stond in haar hele denken en theologie. Ze bevestigt ook herhaaldelijk dat de Bijbel het hoogste gezag en de ultieme norm en maatstaf is voor alle leerstellingen, het geloof en de praktijk (Zie Ellen White, De grote strijd, pp. 549-550). Daarnaast ondersteunde ze en hield zich aan het invloedrijke protestantse principe van Sola Scriptura (Zie Ellen White, De grote strijd, p. 10-11).

Ellen White beschouwde haar werken in vergelijking met de Schrift als ‘een kleiner licht dat mannen en vrouwen zou leiden naar het grotere licht’, de Bijbel (Ellen White: The Advent Review and Sabbath Herald, January 20, 1903). Haar geschriften mogen nooit dienen als een verkorte route of vervanging van serieuze Bijbelstudie. Ze zegt daarom ook: ‘U bent niet met de Schriften bekend. Als u Gods Woord tot onderwerp van studie had gemaakt, met het verlangen de Bijbelse maatstaf te bereiken en te streven naar christelijke volmaaktheid, dan had u de Getuigenissen niet nodig gehad. Omdat u hebt nagelaten uzelf met Gods geïnspireerde Boek vertrouwd te maken, heeft Hij getracht u te bereiken door middel van eenvoudige en directe getuigenissen.’ (Ellen White, Getuigenissen voor de gemeente, deel 5, p. 540)

Haar geschriften moeten dus wel op de juiste waarde worden geschat. De inspiratie die de Bijbelse auteurs hadden, is ook bij haar aanwezig, maar ze hebben een andere functie dan de Schrift. Haar werken zijn geen toevoeging aan de Bijbel, ze moeten worden getoetst aan de Schrift. Het doel van haar geschriften is nooit geweest de plaats van de Bijbel in te nemen. In plaats daarvan verhoogde ze de Schrift als de enige maatstaf voor geloof en praktijk.

`Wat een geweldig geschenk hebben we ontvangen door het dienstwerk van Ellen White. Hoe kunnen we het wonderbare licht dat van haar afkomstig is meer waarderen, terwijl we ook de superioriteit van de Schrift in stand houden?`

`Jesaja 8:20 Waarom is het belangrijk om naar Bijbels onderricht te verwijzen?`
