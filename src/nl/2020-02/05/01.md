---
title:  Sola Scriptura, De Bijbel alleen
date:   25/04/2020
---

### Lezen
1 Korintiërs 4:1-6; Titus 1:9; 2 Timoteüs 1:13; Marcus 12:10,26; Lucas 24:27,44-45; Jesaja 8:20.

> <p>Kerntekst</p>
> ‘Want levend en krachtig is het Woord van God, scherper dan een tweesnijdend zwaard: het dringt diep door tot waar ziel en geest, been en merg elkaar raken, en het is in staat de opvattingen en gedachten van het hart te ontleden.’ Hebreeën 4:12

Het protestantse standpunt van ‘de Bijbel en de Bijbel alleen’ (Sola Scriptura) verhief de Schrift tot de enige maatstaf en beslissende bron voor theologie. In tegenstelling tot de Rooms Katholieke theologie, die de nadruk legt op de Bijbel en traditie, benadrukt het protestantse geloof het sleutelwoord ‘alleen’: alleen de Schrift is het uiteindelijke gezag wanneer het gaat om geloof en leerstellingen.

De Bijbel gaf doorslaggevende kracht en gezag aan de protestantse Reformatie en haar opstand tegen Rome en de dwalingen die de kerk eeuwenlang had onderwezen. Anders dan een allegorische interpretatie van de Schrift, waarbij vele verschillende betekenissen worden toegekend aan een Bijbelse tekst, legde de protestantse hervormers de nadruk op het belang van een grammaticaal-historische interpretatie van de Schrift. Die neemt zowel de grammatica als de letterlijke betekenis van een Bijbelse tekst in acht.

Deze week zullen we het principe van Sola Scriptura nader bestuderen. Daarbij zal blijken dat Sola Scriptura voor enkele fundamentele beginselen aangaande de interpretatie van de Bijbel staat. Die zijn onmisbaar voor een juist begrip van Gods Woord. Als protestanten moeten we de Bijbel blijven beschouwen als het doorslaggevende gezag op het gebied van leerstellingen

_Op sabbat 2 mei bespreken we met elkaar deze les._
