---
title:  De Bijbel verklaart zichzelf
date:   29/04/2020
---

Alleen doordat er een onderliggende eenheid is in de Schrift, kan de Bijbel fungeren als zijn eigen uitlegger. Zonder een dergelijke eenheid zou de Bijbel niet het licht kunnen zijn dat zijn eigen betekenis verduidelijkt. Zo legt het ene gedeelte andere delen uit en wordt daarmee de sleutel tot het begrijpen van verwante passages.

`Lees Lucas 24:27,44-45. Hoe verwijst Jezus terug naar de Schrift om te verklaren wie Hij is? Wat leert ons dit over de manier waarop we de Bijbel kunnen gebruiken?`

Het principe de Bijbel zichzelf te laten verklaren, is zo mooi omdat het steeds meer licht werpt op de betekenis daarvan. Door dat te doen, leggen we echter niet klakkeloos een verband tussen verschillende passages om ons standpunt te bewijzen. In plaats daarvan houden we rekening met de context van elk vers. Behalve de teksten die direct voorafgaan 05 of volgen op de passage, moeten we ook de context van het hele boek onder de loep nemen. Paulus stelt dat in de Schrift ‘alles wat vroeger geschreven is, is geschreven om ons te onderwijzen’ (Romeinen 15:4). We moeten dus alles bestuderen wat de Bijbel over een bepaald onderwerp zegt. ‘De Bijbel is zijn eigen uitlegger. De ene tekst moet met de andere worden vergeleken. De onderzoeker moet niet alleen leren het Woord te zien als één geheel, maar ook het verband tussen zijn onderdelen. Hij moet kennis verkrijgen van zijn grote kerngedachte, van Gods oorspronkelijk doel met de wereld, van het ontstaan van de grote strijd en van het werk der verlossing.’ (Ellen White, Karaktervorming, p. 188)

Als we de Bijbel met de Bijbel vergelijken, is het noodzakelijk de Schrift grondig te bestuderen. Indien dat mogelijk is, zouden we dit ook moeten doen in de oorspronkelijke talen of op z’n minst met een geschikte Bijbelvertaling die trouw blijft aan de betekenis van het originele Hebreeuws en Grieks. Kennis van de oorspronkelijke talen is niet noodzakelijk om de Bijbel op de juiste manier te begrijpen. Als dat wel mogelijk is, helpt het zeker. Als dat niet het geval is, zal een getrouwe bestudering van het Woord onder gebed en met een nederige en onderworpen houding zonder enige twijfel zijn vruchten afwerpen.

`Neem een leerstelling in gedachten, bijvoorbeeld de staat van de doden. Dat kan tot dwaling leiden als slechts een paar geselecteerde passages worden bestudeerd en de overige teksten worden genegeerd. Waarom is het voor een goed begrip van de Bijbelse leer noodzakelijk alles te verzamelen en te lezen wat de Schrift vermeldt over een bepaald onderwerp?`

`Lucas 24:27; 44-45 Hoe legt Jezus uit wie Hij was?` 
