---
title:  Verdere studie
date:   01/05/2020
---

In het hoofdstuk over de Interpretatie van de Bijbel in het Handbook of Seventh-day Adventist Theology, lees de paragrafen over The Analogy of Scripture, Scripture Is Its Own Interpreter, The Consistency of Scripture, en The Clarity of Scripture, pp. 64-66. Lees hoofd- stuk 20, Bijbelonderricht en Bijbelstudie, in het boek Karaktervorming, pp. 187-194: The Primacy of the Word in Selected Messages, book 3, pp. 29-33.

‘De Bijbelonderzoeker moet geleerd worden, dat hij de Bijbel moet gaan onderzoeken in de geest van een leerling. Wij moeten zijn bladzijden bestuderen, niet als een bewijs om onze meningen te ondersteunen, maar alleen om te weten wat God zegt. Juiste kennis van de Bijbel kan alleen verkregen worden met de hulp van de Heilige Geest, door Wie het Woord gegeven is; en om ons die kennis eigen te maken, moeten we ook daarnaar leven. Alles wat Gods Woord beveelt, moeten we gehoorzamen. (...) De bestudering van de Bijbel vraagt onze grootste inspanning en een aanhoudende gedachtenconcentratie. Zoals de mijnwer- ker delft naar de gouden schatten in de aarde, zo vlijtig en volhardend moeten wij speuren naar de schat van Gods Woord.’ (Ellen White, Karaktervorming, pp. 190-191 ) ‘Als u de Bijbel maakt tot uw voedsel, uw spijs en uw drank, als de elementen van uw karakter gaan bestaan uit de principes die het bevat, dan zult u beter weten hoe u raad kunt ontvangen van God. Op deze dag verhoog ik het kostbare Woord voor u. Herhaal niet wat ik heb gezegd met de woorden ‘Zuster White zegt dit’, en ‘Zuster White zegt dat’. Ontdek welke woorden de Here God van Israël heeft gesproken en doe wat Hij van u verlangt.’ (Ellen White, Selected Messages, book 3, p. 33)

**Gespreksvragen**

`Welke onjuiste overtuigingen houden mensen erop na omdat ze enkel naar een paar teksten hebben gekeken in plaats van naar alles wat de Bijbel over dat onderwerp zegt?`

`In Matteüs 11:11 zegt Jezus over Johannes de Doper: ‘Ik verzeker jullie: er is onder allen die uit een vrouw geboren zijn nooit iemand opgetreden die groter was dan Johannes de Doper; maar in het koninkrijk van de hemel is de kleinste nog groter dan hij.’ Jezus verwijst hier naar een profeet die geen Bijbelse geschriften op zijn naam heeft staan en toch zegt Hij zulke dingen over hem. Waarom kan een ware profeet die geen enkel boek in de Bijbel heeft dan toch een ware profeet zijn? Welke les leert dat aan ons als zevendedagsadventisten?`

`Als adventisten zijn we niet de enigen die beweren dat de Bijbel ons hoogste gezag is. Andere kerken doen dat ook. Hoe kunnen we dan de tegenstrijdige leerstellingen verklaren die volgens andere christenen ook afkomstig zijn uit de Bijbel?`

`Handelingen 17:10-12 Welk voorbeeld moeten we navolgen?`
