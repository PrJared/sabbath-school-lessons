---
title:  De eenheid van de Schrift
date:   27/04/2020
---

De Bijbel verklaart dat ‘elke schrifttekst door God is geïnspireerd’ (2 Timoteüs 3:16; letterlijk staat er in deze tekst ‘door God geademd’). Tevens geldt dat ‘nooit een profetie uit de Schrift is voortgekomen uit menselijk initiatief’ en dat ‘mensen die namens God spraken daartoe altijd werden gedreven door de heilige Geest’ (2 Petrus 1:20-21). God is de uiteindelijke schrijver van de Bijbel. Daarom kunnen we zeker zijn dat de verschillende delen van de Schrift een fundamentele eenheid en harmonie laten zien in de belangrijke kwesties die ze onderwijst.

`Lees Titus 1:9; 2 Timoteüs 1:13. Waarom is de eenheid van de Bijbel zo belangrijk voor ons geloof?`

Alleen op grond van de interne eenheid, is de Bijbel in staat zichzelf te verklaren. Die eenheid wordt afgeleid van zijn goddelijke inspiratie. Als de Schrift geen allesomvattende 05 eenheid bezat in zijn onderricht, dan zouden we over geen enkele leerstellige kwestie tot een harmonieuze conclusie kunnen komen. Zonder de eenheid van de Bijbel, zou de kerk de hulpmiddelen niet bezitten om waarheid van dwaling te onderscheiden en dwaalleer tegen te spreken. Zij zou geen grond hebben om disciplinaire maatregelen toe te passen of afwijkingen van Gods waarheid te corrigeren. De Schrift zou zijn overtuigende en bevrijdende kracht verliezen.

Jezus en de Bijbelse auteurs gaan uit van de eenheid in de Schrift. Die is gebaseerd op de goddelijke oorsprong daarvan. Het bewijs daarvoor is dat ze herhaaldelijk op gelijkwaardige manier en met een eenduidig gewicht verscheidene oudtestamentische boeken citeren (Romeinen 3:10-18 – in dit vers maakt Paulus gebruik van citaten die afkomstig zijn uit Prediker (7:20), de Psalmen (14:2-3; 5:9; 10:7) en Jesaja (59:7-8)). De auteurs van de Bijbel beschouwen de Schrift als een ondeelbaar, samenhangend geheel waarin de hoofdthema’s verder worden uitgewerkt. Er zijn geen tegenstrijdigheden tussen het Oude en Nieuwe Testament. Het Nieuwe Testament bevat geen nieuw evangelie of een nieuwe godsdienst. De betekenis van het Oude Testament wordt ontvouwd in het Nieuwe Testament en het Nieuwe Testament bouwt voort op het Oude Testament. Beide Testamenten staan dus in een wederkerige relatie tot elkaar en werpen meer licht op de inhoud van de delen. De eenheid van de Schrift houdt ook in dat we tijdens het bestuderen van een Bijbels thema de gehele Bijbel (tota scriptura) in acht moeten nemen. We moeten ons onderricht niet enkel baseren op geïsoleerde uitspraken,

`Wat moeten we doen als we worden geconfronteerd met teksten of ideeën die elkaar lijken tegen te spreken? Hoe moeten we te werk gaan om dit op te lossen?`

`Titus 1:9; 2 Timoteüs 1:13 Wat is belangrijk voor ons geloof?`
