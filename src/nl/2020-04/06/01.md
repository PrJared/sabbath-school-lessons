---
title:  Meer lessen van de grote leraar
date:   31/10/2020
---

## Lezen 
Genesis 3:1-11; 28:10-17; Romeinen 5:11-19; Johannes 1:1-14; Matteüs 15:21-28; Marcus 10:46-52

> <p>Kerntekst</p> 
> ‘Jezus zei tegen hem: “Ga heen, uw geloof heeft u gered.” En meteen kon hij weer zien en hij volgde Hem op zijn weg.’ Marcus 10:52

Wie onder ons heeft zich nog nooit ergens voor geschaamd? Wie heeft nooit iets gedaan dat zo pijnlijk is om over na te denken en waar we met afschuw denken aan de gedachte dat anderen het zouden kunnen weten? Dat hebben we toch allemaal wel meegemaakt? Probeer je dan eens voor te stellen hoe het was voor Adam en Eva nadat ze de vrucht van de verboden boom hadden gegeten. Of toen Jacob zijn vader misleidde om hem het eerstgeboorterecht te geven in plaats van aan zijn oudere broer en vervolgens moest vluchten voor de woede van zijn broer. Hoe heeft hij die nacht geslapen? Stel je voor dat je die vrouw bent die is betrapt op overspel, ‘op heterdaad’.1 David had dat ook meegemaakt en Psalm 32 is zijn aangrijpende uitdrukking en belijdenis van hoe dat voelde. 

Dat is natuurlijk een reden waarom het evangelie universeel is en de dood van Christus voor de hele mensheid. Wat onze verschillen ook zijn, één ding verenigt ons zeker: de zondigheid van alle mensen. Daarom moet waarachtig christelijke onderwijs ons wijzen op de enige oplossing voor onze nogal sombere toestand. Deze week kijken we naar de enige oplossing en dat is onze grote leraar. 

_Op sabbat 7 november bespreken we met elkaar deze les._ 


