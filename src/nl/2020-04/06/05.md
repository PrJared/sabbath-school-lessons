---
title:  Een vrouw praat terug
date:   04/11/2020
---

 Jezus is de grote leraar. Gods ware karakter schijnt door in zijn onderricht, en ook in zijn leven. Eén evangelieverhaal is daarom des te opmerkelijker. Het laat zien dat wanneer iemand tegen Jezus praat, Hij daar rustig naar luistert. Lees zo dadelijk het verhaal van Jezus’ ontmoeting met een heidense of ‘Kanaänitische’ vrouw uit de regio Tyrus en Sidon. Merk op dat de mannen uit de directe omgeving van Jezus ongeduldig zijn met haar en dat zelfs Jezus haar lijkt weg te sturen.

`Lees Matteüs 15:21-28; Marcus 7:24-30. Wat vind je van het lef dat deze vrouw had? Wat leert dit verhaal ons over hoe Jezus zelf anderen onderwees? `

Jezus was in de buurt van Tyrus en Sidon. Hij was naar een plek gegaan met genoeg vreemden en ook genoeg etnische spanningen. De Grieks sprekende stadsbewoners keken neer op Joodse boeren op het platteland, en de Joodse boeren keken op hun beurt weer neer op hen. Niet lang daarvoor had Herodes, de marionet leider van Galilea, Johannes de Doper geëxecuteerd. Dat was dus in het gebied waar Jezus vandaan kwam. Jezus deelde grotendeels de visie van Johannes en zijn terechtstelling was een veeg teken. Jezus kwam steeds meer oog in oog te staan met het gevaar dat zijn opdracht bedreigde. Jezus voelde de spanning en ging een huis binnen, in de hoop, zo zegt Marcus in zijn verslag, dat niemand zou weten dat Hij daar was (Marcus 7:24). De vrouw vond Hem echter toch.

In de cultuur en plaats van die tijd had een vrouw niet het recht voor zichzelf op te komen. Zij behoorde ook nog eens tot een cultuur en een etnische groep waar de Joden weinig mee op hadden. Ook dat werkte in haar nadeel. De dochter van deze vrouw was ziek. Ze wilde hulp en bleef erom vragen. Jezus stuurde haar weg. ‘Het is niet goed om de kinderen hun brood af te nemen en het aan de honden te voeren’, zei Jezus. Dat zou haar gevoelens hebben kunnen kwetsen. Dan gebeurt er iets opmerkelijks. Ze zegt iets terug. In tegenstelling tot de Joden, die honden niet als huisdier wilden hebben, kende zij hun gewoonten: ‘de honden eten toch de kruimels op die van de tafel van hun baas vallen.’ (Matteüs 15:26-27) Die opmerking maakt het verschil. Het lijkt me overtuigend. Jezus geneest dan haar kind. 

`Lees Matteüs 15:28. ‘Wat u verlangt, zal ook gebeuren.’ Hoe begrijpen we deze woorden? Hoe reageren wij echter als dingen niet zo gebeuren zoals we willen?`

`Matteüs 15:21-28; Marcus 7:24-30 Hoe onderwees Jezus?`
