---
title:  In plaats van je te verbergen
date:   01/11/2020
---

`Lees Genesis 3:1-11. Waarom zou God aan Adam hebben gevraagd: ‘Waar ben je’?`

Over het algemeen stellen de verhalen over de zondeval dat de vrucht een appel was. Dat staat niet zo in de tekst. Het was gewoon de ‘vrucht van de boom’ (Genesis3:3). Het doet er niet toe wat voor soort vrucht het was. Het was verboden te eten van deze boom omdat die ergens voor stond. Hij stond voor de verleiding om God terzijde te schuiven en te zeggen: ‘Ik kan zelf de maat van mijn eigen leven bepalen. Ik kan naar mezelf toe als God zijn. Ik heb gezag over het Woord van God.’ Toen de slang Adam en Eva ertoe bracht de vruchten van de boom te eten, raakte hun leven uit de koers. Toen ze de nabijheid van God voelden, ‘verborgen zij zich voor Hem tussen de bomen’ (Genesis3:8). Het is toch vreemd dat God Adam vraagt: ‘Waar ben je?’ God wist echt wel waar hij was. Misschien stelde de Heer de vraag om Adam en Eva te helpen beseffen wat ze hadden gedaan. Dat ze zich ten gevolge daarvan verborgen. God hielp hen met andere woorden de trieste gevolgen van hun daden in te zien.

`Lees Romeinen 5:11-19. Paulus legt hier heel wat keren een rechtstreeks verband tussen wat Adam in Eden deden en wat Jezus aan het kruis deed. Wat moet dit ons zeggen over hoe Jezus ongedaan maakte wat Adam had gedaan?`

Je zou kunnen stellen dat het verlossingsplan de reactie van God is op het antwoord van Adam en Eva. Ze verborgen zich voor God doordat ze zich schaamden en vanwege de schuld van hun zonde. God kwam om hen te redden. Op onze eigen manier hebben wij hetzelfde gedaan en is Jezus gekomen om ons te redden. Vandaar dat deze vraag ‘Waar ben je? Ook aan ons kan worden gesteld. Dat wil zeggen, waar ben je, in je zonde en schuld, in relatie tot Jezus en wat Hij heeft gedaan om je daarvan te redden? 

`Waar christelijk onderwijs ook voor staat, het moet iets te maken hebben met het feit dat we van nature geneigd zijn ons voor God te verbergen. Waarom is dat zo en waarom moet het ons naar Jezus wijzen als de oplossing?` 

`Genesis 3:1-11 Wat vraagt God en waarom?`
