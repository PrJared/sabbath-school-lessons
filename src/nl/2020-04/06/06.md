---
title:  Een student die het krijgt
date:   05/11/2020
---

Jezus en zijn volgelingen waren op weg naar Jeruzalem. Herodes had zich zorgen gemaakt over Johannes de Doper en nu maakten de autoriteiten, met inbegrip van Herodes, zich zorgen over Jezus. Zijn volgelingen waren onder meer de armen en andere kwetsbare mensen die wanhopig hoopten op verandering. Jezus wilde vooral hoop brengen naar deze wereld. Hij was er nu zeker van dat de mensen met de meeste macht en voorrechten alles in het werk zouden stellen om zijn zending teniet te doen. Ze wilden niet dat Hij zou slagen. 

Wat betreft de binnenste cirkel van Jezus’ studenten, zijn twaalf leerlingen, zij leken zich enthousiast aan Jezus’ kant op te stellen. Tegelijkertijd lijkt het erop dat ze verbijsterd of zelfs blind waren. De grote leraar daagt zijn studenten uit om dingen te zien die moeilijk te zien zijn. Ze waren in veel opzichten geestelijk nog blind voor wat er echt toe deed (Marcus 8:31-33,37). Dit alles vormt de achtergrond voor de ontmoeting van Jezus met iemand die wel ziet. Dat is het verhaal van Jezus en de genezing van Bartimeüs, een blinde bedelaar.

`Lees Marcus 10:46-52. Denk je dat Marcus een contrast aanbrengt tussen Bartimeüs en de andere leerlingen? Hoe werpt dit verhaal licht op wat het voor jou betekent om ontvankelijk te zijn voor de grote leraar?`

Let op de overvloedige genade die Jezus hier laat zien. Bedenk nu hoe het verlangen van de blinde om te zien ertoe leidt dat hij besluit Jezus te volgen op weg naar Jeruzalem. Bartimeüs wilde de krullen zien in het haar van een baby en de kleur van tarwe bij de oogst. Zien omvat meer dan alleen zien wat er fysiek is. Dit verhaal gaat over geestelijk zien. Het gaat erom dat je het snapt en dat je begrijpt waar het de grote leraar echt om gaat. Lichamelijk gezichtsvermogen is één ding en het is belangrijk en Jezus weet dat. Hij weet echter ook dat ieder mens naar een nieuw en beter leven verlangt. 

`Lees Hebreeën 5:12-14. Wat leert dit ons over echt onderwijs?`

`Marcus 10:46-52 Waar verlangde Bartimeüs naar?`
