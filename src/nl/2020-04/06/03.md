---
title:  Op de vlucht
date:   02/11/2020
---

`Lees Genesis 28:10-17. Wat is de context van dit verhaal en wat leert het ons over Gods genade voor hen die in zekere zin op de vlucht zijn voor hun zonden?`

Jacob was met de hulp van zijn moeder in zijn omgang met de rest van het gezin tot gruwelijke bedriegerij gekomen. Daarvoor betaalt hij nu de prijs. Zijn broer zint op wraak, hij is een vluchteling geworden en hij is op weg naar waar zijn oom woont in Haran. Alles is onrustig en angstaanjagend. Op een dag sjokt Jacob de schemering in, en dan de duisternis. Hij is op een verlaten plek met alleen de lucht als dak boven zijn hoofd. Hij vindt een steen als kussen en valt in slaap. De vergetelheid van de slaap wordt al snel onderbroken. Dan krijgt hij die beroemde droom. Hij ziet een ladder en die staat op de aarde en die reikte helemaal tot de hemel. Engelen gaan omhoog en dalen af. Dan hoort hij een stem zeggen: ‘Ik ben de HEER, de God van je voorvader Abraham’. De stem herhaalt beloften die Jacob uit de familiegeschiedenis kent. Je zult veel nakomelingen krijgen. Ze zullen een zegen zijn voor iedereen op aarde. ‘Ikzelf sta je terzijde’, gaat de stem verder, ‘Ik zal je overal beschermen, waar je ook heen gaat, ... Ik zal je niet alleen laten tot Ik gedaan heb wat Ik je heb beloofd.’

Ellen White beschrijft dat Paulus veel later ‘de trap uit het visioen van Jakob ziet, die Christus voorstelt, die de aarde met de hemel heeft verbonden en de sterfelijke mens met de oneindige God. Zijn geloof is gesterkt wanneer hij zich herinnert hoe patriarchen en profeten hebben vertrouwd op Hem, die zijn steun en troost is, en voor wie hij zijn leven zal geven.’ (Ellen White, Van Jeruzalem tot Rome, p. 374)

Jacob wordt wakker en hij zegt tegen zichzelf: ‘”Dit is zeker,“ op deze plaats is de HEER aanwezig. Dat besefte ik niet”.’ Wat hier is gebeurd is ‘ontzagwekkend’. Hij zal de plaats nooit vergeten en hij geeft die een naam. Dan belooft hij levenslange loyaliteit aan God.

`Wat kunnen we van dit verhaal leren over hoe God ons in Christus probeert te bereiken, ondanks onze zonden? Waarom moet christelijk onderwijs dit principe voorop stellen in wat het onderwijst?`

`Genesis 28:10-17 Wat kunnen we van dit verhaal leren?`

