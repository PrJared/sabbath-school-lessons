---
title:  De gedachten lezen van de grote leraar
date:   27/10/2020
---

`Lees Filippenzen 2:1-4; 4:2-3. Welke zorg aangaande de christelijke gemeenschap in Filippi gaat Paulus aan het hart als hij hun deze brief schrijft?`

Filippenzen 2:1-11 is één van de meest diepgaande gedeelten in de hele Bijbel. Het gaat erover dat Christus er al was voor zijn geboorte. Het gaat over zijn goddelijkheid, zijn menswording, zijn menselijkheid en zijn aanvaarding van de dood aan het kruis. Het beschrijft de lange, moeilijke, weg naar beneden die Jezus vanuit de hemel naar Golgota voerde. Het beschrijft hoe de Vader Jezus verheft tot een positie waarbij Hij door iedereen wordt aanbeden (Filippenzen 2:5-11). Deze verzen vloeien over van verbazingwekkende waarheid.

`Lees Filippenzen 2:5-11. Hoe introduceert Paulus dit gedeelte? Welke gebeurtenissen in het leven van Jezus denk je dat hij verwacht dat zij weerspiegelen in hun eigen leven?`

De gelovigen in Filippi hebben de neiging te blijven argumenteren. Paulus hoopt dat zij iets zullen leren van Jezus en zijn menswording. Jezus ‘nam de gestalte aan van een slaaf en werd gelijk aan een mens’. Als Jezus de gedaante kan aannemen van een mens en zich zelfs kan onderwerpen aan kruisiging, hoeveel te meer zouden zij zich dan niet uit liefde dienen te onderwerpen aan elkaar? Dat herinnert ons eraan dat er veel is te leren van Jezus, de grote leraar. We leren iets van de boodschappen die Hij tijdens zijn aardse dienstwerk heeft gedeeld. We leren van de wonderen die Hij verricht en de manier waarop Hij met anderen omgaat. We kunnen proberen onze eigen relaties met anderen op dezelfde manier gestalte te geven. Om dat te doen, in navolging van zijn bereidheid tot het afdalen naar deze aarde, en door stil te staan bij zijn bereidheid de majesteit van de hemel in te ruilen voor een voederbak. Dat is een hele les voor ons! De wereld nodigt ons daarentegen maar al te vaak uit om onszelf te verheffen en om trots te zijn op onze prestaties. Door een voederbak in Bethlehem en van de grote leraar leren we een andere les. Gods grote werk van onderricht en redding wordt niet tot stand gebracht door onszelf te verheffen, maar door ons voor God neer te buigen en dienaren van anderen te worden. 

`Waarmee word jij zelfs nu geconfronteerd wat betreft jouw bereidheid je dienstbaar op te stellen? Zou dat je een krachtige gelegenheid kunnen geven Christus naar anderen te weerspiegelen? `

`Filippenzen 2:1-4; 4:2-3 Welke zorg uitte Paulus hier?`
