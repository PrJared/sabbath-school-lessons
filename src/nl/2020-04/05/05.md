---
title:  De grote leraar en verzoening
date:   28/10/2020
---

Menselijke relaties gaan maar al te vaak kapot en we raken vervreemd van elkaar. De persoon die ooit een vriend was, wordt na verloop van tijd iemand die we wantrouwen. Zo’n verbroken relatie kan echter worden hersteld. Wanneer dat gebeurt, ervaren we het wonder van verzoening. Er zijn maar weinig menselijke ervaringen zo prettig als deze.

`Lees 2 Korintiërs 5:16-21. Hoe staat verzoening centraal in de menswording van Christus en zijn rol als de grote leraar?`

Als we ons gezegend voelen wanneer de relatie met een medemens wordt hersteld, hoeveel beter moeten we ons dan niet voelen als we ons met God verzoenen? Paulus zegt duidelijk wie de verzoening tot stand brengt. God de Vader heeft het voortouw genomen in het herstellen van onze verbroken relatie met Hem. Dat heeft Hij ‘door Christus’ gedaan. ‘God heeft door Christus de wereld met zich verzoend’. Het is echter niet de bedoeling dat wij gewoon ‘consumenten’ zijn van de geneugten van verzoening. We moeten iets leren van de grote leraar. In zijn menswording nam Jezus deel aan het verzoeningswerk. Wij worden ook opgeroepen daaraan deel te nemen. God heeft zich met ons verzoend door Christus en wij ontvangen net als Paulus, ‘de verkondiging van de verzoening’. 

Kolossenzen 1:15-20 is één van de andere gedeelten in het Nieuwe Testament over de menswording van Christus. Het wordt vaak gezien als een lied. De eerste helft gaat over de rol van Christus in de schepping (verzen 15-17) en de tweede helft over zijn rol in de verlossing (verzen 18-20). Door de rol van Christus als Schepper-Verlosser verzoent God zich met alles. Dit verzoeningswerk vindt plaats op een kosmische schaal en beïnvloedt alles: ‘God heeft door Hem en voor Hem alles met zich willen verzoenen, alles op aarde en alles in de hemel’. 

Wij kunnen nooit de kosmische schaal van het werk van de grote leraar als verzoener evenaren, maar we worden wel uitgenodigd deel te nemen aan ‘de verkondiging van verzoening’ in onze eigen omgeving. Had Jezus dat in gedachten had toen hij bad: ‘Ik zend hen naar de wereld, zoals U Mij naar de wereld hebt gezonden’. (Johannes 17:18) 

`Op welke praktische manieren kunnen we Gods rol als verzoener weerspiegelen? In welke situatie zou jij dat op dit moment (indien van toepassing) kunnen toepassen?`

`2 Korintiërs 5:16-21 Wat is ons toevertrouwd en waartoe worden we opgeroepen?`
