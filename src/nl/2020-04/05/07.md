---
title:  Verdere studie
date:   30/10/2020
---

Lees Ellen White, ‘De door God gezonden leraar’, pp. 71-81, in Karaktervorming. ‘In de door God gezonden Leraar vindt alle ware opvoedingsarbeid zijn middelpunt. Van dit werk van heden evenzeer als van het werk dat Hij ruim negentienhonderd jaar geleden vestigde, spreekt de Heiland aldus: “Ik ben de eerste en de laatste en de levende.” “Ik ben de alpha en de omega, het begin en het einde” (Openbaring 1:17-18; 21:6) 

‘Wat is het dan meer dan dwaas in tegenwoordigheid van zo’n leraar, van zo’n kans tot een goddelijke opvoeding, een scholing na te streven los van Hem – proberen wijs te zijn los van de Wijsheid; waar te zijn terwijl de Waarheid wordt verworpen; meerder licht te zoeken buiten het Licht om en een bestaan zonder het Leven; zich af te wenden van de Bron van levend water, om bakken uit te houwen, die geen water houden. 

‘Zie, nog steeds nodigt Hij uit: “Indien iemand dorst heeft, hij kome tot Mij en drinke! Wie in Mij gelooft, gelijk de Schrift zegt, stromen van levend water zullen uit zijn binnenste vloeien.” “Het water dat Ik hem zal geven, zal in hem worden tot een fontein van water dat springt ten eeuwigen leven” (Johannes 7:37-38; 4:14).’ (Ellen White, Karaktervorming, p. 80) 

‘Beste onderwijzer, ... Wat betreft de hoogste voorbereiding voor uw werk, wijs ik u op de woorden, het leven, de methoden van de grootste Leraar die de wereld ooit heeft gekend. Ik vraag u: zie op Hem. Hier is uw ware ideaal. Aanschouw het, overpeins het, tot de Geest van de Goddelijke Leraar van uw hart en leven bezit zal hebben genomen. “Weerspiegelend de heerlijkheid des Heren”, zult u “veranderd worden naar hetzelfde beeld” (2 Korintiërs 3:18). Dit is het geheim van de macht over uw leerlingen. Weerspiegel Hem.’ (Ibid, p. 279)

`Hebreeën 1:1-4; 2 Korintiërs 4:-6 Wie is Jezus en wat leren we van Hem?`

**Gespreksvragen**

`Welke waarden en handelingen moeten belangrijk zijn voor christelijke leraren en studenten die het idee serieus nemen om te leren van de menswording van de grote leraar?`

`Christelijke ouders en leraren hebben een hoge standaard, namelijk om het karakter van God te weerspiegelen zoals dat wordt geopenbaard in de menswording van Jezus. Wat moeten we doen als we daarin tekort schieten?`

`Bespreek de vraag aan het einde van de studie van donderdag in de groep. Wat leert de geboorte, het leven en de dood van Jezus ons over het karakter van God? Waarom zou dit voor ons zo geruststellend moeten zijn, vooral in tijden van grote beproeving?` 
