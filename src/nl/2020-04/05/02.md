---
title:  De Vader openbaren
date:   25/10/2020
---

`Lees Hebreeën 1:1-4. Wat zijn de belangrijkste dingen die de apostel ons aan het begin van de brief aan de Hebreeën over Jezus geeft?`

Nieuwtestamentische auteurs benadrukken herhaaldelijk een belangrijk idee: Jezus komt naar de aarde om mensen te laten zien wie de Vader is. In vroeger tijden kwam Gods openbaring met stukjes en beetjes via de profeten. In Jezus komt de definitieve en volledige openbaring van God. Jezus is persoonlijk het beeld ‘van Gods hemelse majesteit’. (Hebreeën 1:3) Als zondige mensen konden we de volledige toegang tot de heerlijkheid van God niet verdragen. Jezus weerspiegelt die majesteit als de mens geworden Zoon. Die wordt als het ware gedimd door de menselijkheid van Christus, opdat we het kunnen zien en het karakter van God goed kunnen begrijpen. Jezus is ook ‘het evenbeeld van God’. Het woord dat hier wordt gebruikt, is het Griekse woord charactēr. Dat wordt soms gebruikt voor de indruk die een zegel maakt in was of voor de beeltenis op een munt. Jezus is ‘het evenbeeld van God’. Als we de Vader willen leren kennen, moeten we goed luisteren naar wat de grote leraar over Hem zegt. We moeten ook goed naar Hem kijken. Je ziet de Vader in de Zoon.

`Lees Hebreeën 1:1-4; 2 Korintiërs 4:1-6. Wie is Jezus, en wat leren we van Hem? `

Terwijl zij anderen over God onderwijzen, proberen Paulus en zijn medewerkers Jezus’ eigen onderricht over de Vader weer te geven. Als ‘het beeld van God’ bracht Jezus ons kennis over God de Vader. Paulus vermijdt net als Jezus bedrog en vervorming van Gods Woord en in plaats daarvan legt hij de waarheid duidelijk uit. God gebruikte licht bij de schepping om de duisternis te verdrijven. Op gelijke wijze heeft Hij ons zijn Zoon, Jezus, gegeven om valse opvattingen over Hem te verdrijven en ons de waarheid over God te openbaren. We krijgen de duidelijkste kennis van God door ‘het gezicht van Jezus’ (2 Korintiërs 4:2,4,6). 

`Jezus weerspiegelde nauwkeurig de Vader. Wij worden daar soms ook toe geroepen, omdat wij worden uitgenodigd tot het volgende: ‘Volg dus het voorbeeld van God, als kinderen die hij liefheeft.’ (Efeziërs 5:1) Wat betekent dat en wat kunnen we van Jezus leren over hoe we Gods voorbeeld kunnen volgen?`

`Hebreeën 1:1-4 Welke details krijgen we hier over Jezus?`
