---
title:  Jezus als de grote leraar
date:   24/10/2020
---

## Lezen 
Hebreeën 1:1-4; 2 Korintiërs 4:1-6; 5:16-21 Johannes 1:14, 18; 14:1-14; Filippenzen 2:1-11

> <p>Kerntekst</p> 
> ‘De God die heeft gezegd: “Uit de duisternis zal licht schijnen”, heeft in ons hart het licht doen schijnen om ons te verlichten met de kennis van zijn luister, die afstraalt van het gezicht van Jezus Christus.’ 2 Korintiërs 4:6

Billy Graham vertelt het verhaal van een gelegenheid waarbij hij soldaten bezocht in een veldhospitaal. Hij deed dat in het gezelschap van hun generaal. Het lichaam van een jonge soldaat ‘was zo vervormd dat hij met zijn gezicht naar beneden lag op iets dat was gemaakt van zeildoek en staal.’ Een arts fluisterde Graham toe: ‘Ik betwijfel of hij ooit nog zal lopen.’ De soldaat richtte zich met een verzoek tot de generaal: ‘Generaal, ... Ik heb voor u gevochten, maar ik heb u nog nooit gezien. Mag ik uw gezicht zien?’ De generaal ging op de grond liggen en gleed onder dat zeildoek en staal en sprak met de soldaat. Terwijl Graham toekeek, viel er een traan van de soldaat op de wang van de generaal. 

Ten tijde van de geboorte van Jezus lag de mensheid verminkt en bloedend ter aarde. Zij had een genezende blik op God nodig. Het was alsof de mens smeekte: ‘O God, kunnen we uw gezicht zien?’ Door zijn Zoon naar deze planeet te sturen, zond de Vader de grote leraar met een opdracht naar deze wereld: om de mens zijn gezicht te laten zien. Sindsdien hebben we het wonderbare voorrecht om dit te aanschouwen: ‘de kennis van zijn luister, die afstraalt van het gezicht van Jezus Christus’. 

Terwijl we zien hoe de grote leraar naar de aarde gaat, wat kunnen we van Hem leren? 

_Op sabbat 31 oktober bespreken we met elkaar deze les._ 
