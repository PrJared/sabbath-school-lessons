---
title:  De Vader openbaren (vervolg)
date:   26/10/2020
---

In de ontroerende proloog van zijn evangelie bespreekt Johannes Jezus als het eeuwige ‘Woord’ (Johannes 1:1-8). Johannes houdt zich niet in als hij over Jezus spreek. Wat hij zegt is vermetel en heeft een kosmische dimensie. Jezus was er al voordat de wereld werd gemaakt. Hij is er zelfs al vanaf de eeuwigheid. Jezus is de uitvoerder van de schepping. Hij is ‘het licht voor de mensen’, en als het Woord dat in de wereld kwam, ‘verlicht Hij ieder mens’.

`Lees Johannes 1:14,18. Wat is volgens Johannes het gevolg van de menswording van Christus? Welk licht bracht Hij als het Woord? Welke bevoegdheid bezit Hij daarvoor?` 

 ‘Het Licht verscheen toen de duisternis op aarde het allerdiepst was. ... Daar was slechts één hoop voor de mensheid. ... dat de kennis van God aan de wereld teruggegeven zou worden. Christus kwam om die kennis te herstellen. Hij kwam om de valse leer, waardoor zij die beweerden God te kennen, een verkeerd beeld van Hem hadden gegeven, weg te nemen. Hij kwam om de natuur van Zijn wet aan te tonen, om in Zijn eigen karakter de schoonheid der heiligheid te openbaren.’ Alles wat Jezus deed in zijn leven op aarde had maar één doel: ‘de openbaring van God tot verheffing der mensheid.’ (Ellen White, Karaktervorming, pp. 71-74,80)

`Lees Johannes 14:1-14. Jezus zelf zegt: ‘Wie mij gezien heeft, heeft de Vader gezien.’ In welk verband staat deze uitspraak van Jezus? Waarom zei Hij dit?`

Het is verleidelijk om Filippus te bekritiseren vanwege wat hij zegt en hoe hij daarmee de plank volledig missloeg. Na jarenlang zo hecht met Jezus verbonden te zijn, beseft hij nog steeds niet wat het essentiële punt is van de menswording, namelijk dat Jezus is gekomen om het karakter van de Vader te openbaren. Daar kunnen leraren van vandaag misschien wat troost uit putten: één van de leerlingen van de grote leraar deed het niet zo best! 

Wat Filippus zegt is waarschijnlijk niet opgetekend om ons een reden te geven om hem te bekritiseren. Het staat er om ons de gelegenheid te geven onszelf te onderzoeken. Hoelang trekken wij al met Jezus op? Begrijpen we Jezus beter dan Filippus? ‘Wie mij gezien heeft, heeft de Vader gezien.’

`Johannes 1:14, 18 Wat is het gevolg van de menswording van Christus?` 
