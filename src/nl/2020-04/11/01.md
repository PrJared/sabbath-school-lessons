---
title:  De christen en werk
date:   05/12/2020
---

## Lezen 
Genesis 3:19; Deuteronomium 16:15, Exodus 25:10-30:38; Galaten 5:22-26, Prediker 9:10; 1 Korintiërs 10:31

> <p>Kerntekst</p> 
> ‘Kortom, geliefde broeders en zusters, wees standvastig en onwan- kelbaar en zet u altijd volledig in voor het werk van de Heer, in het besef dat door de Heer uw inspanningen nooit tevergeefs zijn.’ 1 Korintiërs 15:58

Werken is een idee van God. In de ideale wereld van vóór de zondeval gaf God Adam en Eva de taak om voor de tuin te zorgen (Genesis 2:15). Net als hun Schepper, naar wiens evenbeeld ze waren gemaakt, zouden ze zich bezig gaan houden met werk dat te maken had met de schepping en met dienstwerk dat werd ingegeven door liefde. Dat betekent dat de mens zelfs in een niet-gevallen wereld aan het werk zou zijn. Dus ook in een wereld zonder zonde, dood en lijden is er werk. In deze ‘tussentijd’ worden we uitgenodigd om werk als één van Gods zegeningen te beschouwen. Die ‘tussentijd’ is de wereld na die ideale wereld en voorafgaand aan de beloofde nieuwe wereld. 

Elk joods kind leerde een vak. Er werd zelfs gezegd dat een vader die zijn zoon geen vak leerde, een crimineel opvoedde. Jezus bracht ook als de Zoon van God, vele jaren door met het doen van de wil van zijn Vader met eerlijke arbeid. Hij was een bekwaam vakman die de mensen van Nazaret misschien voorzag van het benodigde meubilair en landbouwwerktuigen (Marcus 6:3). Dit maakte ook allemaal deel uit van de training om Hem voor te bereiden op zijn aanstaande dienstwerk. De apostel Paulus deed het werk van de Heer, ook toen hij anderhalf jaar samen met Aquila en Priscilla als tentenmaker werkte. Op de sabbat debatteerde hij dan in de synagoge (Handelingen18:1-4;2Tessalonicenzen3:8-12). Deze week gaan we in op de hele kwestie van werk en de rol die het speelt in christelijk onderwijs.

_Op sabbat 12 december bespreken we met elkaar deze les._
