---
title:  Verdere studie
date:   11/12/2020
---

Genesis 3; Prediker 2:18-23; Efeziërs 6:5-8; Lees Ellen White, ‘De verleiding en de val’, pp. 26-36, in Patriarchen en profeten.

Werk: is dat een vloek of een zegen? Het lijkt wel alsof het een deel is van de vloek van de zonde (Genesis 3:17). Als je dat wat nauwkeuriger leest, dan wordt duidelijk dat de aarde wordt vervloekt, en niet het werk. Ellen White zegt dat God deze opdracht als een zegen wilde gebruiken: ‘Het leven van arbeid en zorgen dat nu het deel van de mens zou zijn, was een blijk van Gods liefde. Deze discipline was noodzakelijk geworden door zijn zonde, om een halt toe te roepen aan zijn eetlust en hartstocht, om zelfbeheersing te ontwikkelen. Het was deel van Gods plan de mens te redden van de ondergang en vernedering door de zonde.’ (Ellen White, Patriarchen en profeten, p. 34) Hebben wij er misschien een vloek van gemaakt door werken geestdodend te maken, door overwerk of door het overwaarderen van de rol van werken in ons leven? Wat onze situatie in het leven ook is, we moeten leren om werken in het juiste perspectief te plaatsen. Christelijk onderwijs moet mensen helpen de waarde van werken te leren, terwijl ze er tegelijkertijd geen afgod van maken.

`Efeziërs 6:5-8 Hoe kan ik het beste in mijn werk staan?`

**Gespreksvragen**

`Lees Prediker 2:18-24. Hoe kan Salomo werken zowel als een zegen als een vloek beschouwen in hetzelfde gedeelte van de Bijbel? Welke aanwijzingen geeft de tekst over wat verschil kan maken in hoe we ons werk benaderen?`

`Het is door middel van werk dat we voor ons gezin zorgen. Hoe kunnen we een positieve houding wat betreft werken aan onze gezinsleden doorgeven?`

`Het lijntje tussen uitstekend werk verrichten en verslaafd zijn aan je werk is soms maar dun. Hoe voorkomen we dat we die lijn overschrijden? Zie Prediker 2:23.`

`Paulus verklaarde heel duidelijk:‘Toen we bij u waren, hebben we herhaaldelijk gezegd dat wie niet wil werken, niet zal eten.’ (2 Tessalonicenzen 3:10) Dit principe is natuurlijk logisch. Zijn er ook voorbeelden waar het niet van toepassing is? Waarom moeten we er zeker van zijn dat we dit niet tot een ijzeren regel maken die nooit doorbroken mag worden?`
