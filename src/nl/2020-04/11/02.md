---
title:  De vele kanten van het werk
date:   06/12/2020
---

‘Ik heb vastgesteld dat voor de mens niets goeds is weggelegd, behalve vrolijk te zijn en van het leven te genieten. Want wanneer hij zich aan eten en drinken te goed doet en geniet van al het goede dat hij moeizaam heeft verworven, is dat een geschenk van God.’ (Prediker 3:12-13)

Het woord ‘werk’ is een degelijk Nederlands woord zonder franje. Een woord met slechts één lettergreep in het Nederlands, maar met vele mogelijke betekenissen. Werken is een noodzaak om eten op tafel te zetten, de rekeningen te betalen en een beetje te sparen voor moeilijke tijden. Een baan verliezen is vaak erger dan je een slechte werksituatie laten welgevallen. Werk kan iemand een gevoel van eigenwaarde geven. Het soort werk dat je doet is een veel voorkomende manier om vragen zoals ‘Wat doe je?’ of zelfs ‘Wat ben je?’ mee te beantwoorden. Soms blijven gepensioneerden in deeltijd werken zolang ze kunnen, hetzij tegen betaling en anders als vrijwilliger. Een baan geeft je een reden om ‘s ochtends op te staan. Geef een tiener een baan en je hebt weer een kandidaat minder voor jeugdcriminaliteit. 

`Lees Genesis 3:19. In welk verband staat deze tekst en wat zegt die ons over een andere kant van het werk, zoals dat althans voor sommigen geldt?`

Het werk zoals dat vóór de zondeval is gegeven, verandert daarna. Dit is een verwijzing naar die andere kant van werken. Voor sommigen staat het voor de sleur van dagelijks zwoegen en daaraan komt pas een einde met de dood. Ze werken door in banen waaraan ze een hekel hebben. Ze hopen met pensioen te gaan zolang ze nog gezond zijn. Voor anderen bepaalt het werk iemands hele leven. Daarom draait hun bestaan. Het is zelfs de allesomvattende bron van iemands identiteit. Zonder hun werk worden deze mensen depressief of raken ze hun gevoel voor richting kwijt. Ze weten niet meer wat ze moeten doen of waar ze zich op kunnen richten. Als ze met pensioen gaan storten ze fysiek en psychologisch in elkaar en ze sterven vaak voortijdig. Christenen moeten leren hoe ze op Gods manier moeten werken. Werk is meer dan een economische noodzaak. De mens is meer dan alleen een werknemer. Als we het goed begrijpen dan is iemands levenswerk een middel om je dienstwerk te doen en de wijze waarop je laat zien dat je een relatie hebt met de Heer. Een deel van de taak van een leraar is om studenten te helpen dat werk te vinden waar hun vaardigheden en door God gegeven interesses samenvallen met de behoeften van de wereld. 

`Wat doe jij? Wat doe je met je leven, en hoe kun je de Heer er beter door verheerlijken?`

`Genesis 3:19 Wat wil deze tekst ons duidelijk maken?`
