---
title:  Les
date:   09/12/2020
---

‘Wanneer de Geest ons leven leidt, laten we dan ook de richting volgen die de Geest ons wijst.’ ( Galaten 5:25) Iemands werk is onlosmakelijk verbonden met zijn spiritualiteit. Het christen zijn is geen kledingstuk dat je kunt aan- of uittrekken al naargelang je gemoedstoestand verandert of als je door verschillende levensfasen gaat. Het christen zijn leidt tot een nieuw wezen dat zich manifesteert in elk aspect van je leven met inbegrip van je werk. 

`Lees Galaten 5:22–26. Welke gaven die Paulus beschrijft, passen ook bij jou en je werk?`

De Expository Dictionary of New Testament Words beschrijft de ‘spirituele’ mens als ‘iemand die de vruchten van de Geest op zijn eigen manier laat zien’. Hieruit kunnen we concluderen dat we in alle aspecten van het leven door onze verbondenheid met Christus als gelovige mensen zullen functioneren.

Een patiënt lag op sterven in een ziekenhuis in Florida terwijl zijn beste vriend een wake hield aan zijn bed. Verpleegkundigen liepen de kamer in en uit en zorgden voor de noden van de patiënt. In een poging het gesprek gaande te houden, vroeg de vriend de verpleegkundigen waar ze hun opleiding hadden gehad. Velen zeiden dat ze waren opgeleid aan het Florida Hospital College. Dit maakte grote indruk op die vriend. Hij bracht daarna verschillende bezoeken aan dat opleidingsinstituut om te zien hoe het er daar aan toeging. Waarom? Omdat hij mensen had verteld dat het hem leek dat de verpleegkundigen die op deze school waren opgeleid, consequent meer liefdevolle zorg aan zijn stervende vriend leken te geven dan de verpleegkundigen die ergens anders waren opgeleid. Hij zag dus een groot verschil tussen hen en anderen met betrekking tot hoe zij zijn stervende vriend behandelden. Hij stelde een heleboel vragen over deze school en haar opdracht, en uiteindelijk deed hij een gift van 100.000 om meer verpleegkundigen op te leiden, zoals die hij in actie had gezien. Ja, spiritualiteit is een manier van leven.

`Hoe laat jij je eigen spiritualiteit zien in de dagelijkse taken in het leven? Wat voor soort indruk denk je dat jij maakt (omdat je toch altijd een indruk maakt)? `

`Galaten 5:22–26 Welke eigenschappen passen bij jou?` 
