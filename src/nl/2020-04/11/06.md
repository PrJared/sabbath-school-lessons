---
title:  Werk en rentmeesterschap
date:   10/12/2020
---

‘Doe wat je hand te doen vindt. Doe het met volle inzet.’ ( Prediker 9:10) De meest wijze man gebruikt deze woorden van aanbeveling met betrekking tot rentmeesterschap in elk aspect van het leven. Op de vraag om commentaar te geven op christelijk rentmeesterschap, beperken velen zich tot de financiële verantwoordelijkheid van de christen. Geld is een belangrijk aspect van rentmeesterschap, maar om het te beperken tot alleen geld is onjuist. In de organisatietheorie verwijst rentmeesterschap naar de verantwoordelijkheid van het management om alle beschikbare middelen correct te ontwikkelen en in te zetten. Met welke middelen heeft God ons in de gemeente gezegend? Petrus stelt duidelijk dat elke persoon gaven heeft die de Schepper schenkt. Hij verwijst naar christenen met dergelijke gaven als een ‘heilig priesterschap’ (1 Petrus 2:5). Zij zijn aan God verantwoording verschuldigd voor de wijze waarop zij al zijn gaven beheren: geld, tijd, energie, talent en anderen. 

`Lees Prediker 9:10 en 1 Korintiërs 10:31. Welke boodschap bevat deze verzen over hoe we moeten werken en hoe we mensen moeten leren werken? ` 

Eén van de veel voorkomende valkuilen van het leven vandaag is de neiging de verschillende aspecten van het leven in compartimenten onder te verdelen. Je hebt als het ware aparte levens wat betreft werk, gezin, geestelijk leven en vrije tijd. De neiging om deze gebieden van het leven te scheiden zodat daar weinig of geen overlap is, is in sommige gevallen wenselijk. Het is bijvoorbeeld niet goed om je werk mee naar huis te nemen, zodat het de verantwoordelijkheden in het gezin verstoort. Het streven naar vrije tijd moet niet de tijd bekorten die we met God doorbrengen.

Een dergelijke opdeling in aparte delen moet er niet toe leiden dat de rol van ons geestelijke leven niet in ons hele bestaan van belang is. Het werk van de christen vloeit voort uit de gemeenschap en samenwerking met God. Ons werk is één van de manieren waarop we de aanwezigheid van God in de praktijk kunnen brengen. Door ons religieuze leven in kleine stukjes te verdelen en door God te beperken tot één dag, één uur, of zelfs maar één gebied van het leven, is het afwijzen van de aanwezigheid van God in andere gebieden.

`Twee vragen: stel jezelf eerst de vraag of je geestelijk leven inderdaad in stukjes is verdeeld. Ten tweede, als je dat doet, hoe kun je leren om spiritualiteit te laten regeren in alles wat je doet?`

`Prediker 9:10; 1 Korintiërs 10:31 Welk advies krijgen we over hoe we zouden moeten werken?`
