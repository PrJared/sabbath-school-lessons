---
title:  Werk en zorgen voor
date:   07/12/2020
---

Roeping of werk gaat er over dat je actief bent in het leven. Zelfs degenen die bij uitstek bezig zijn met ‘hoofdwerk’, komen uiteindelijk toch uit bij de één of andere vorm van lichamelijk werk, al houdt dat soms niet meer in dan het bedienen van een toetsenbord. 

`Lees de hieronder genoemde teksten. Wat leren deze teksten ons over werk, waarbij het woord ‘handen’ wordt gebruikt als symbool?`

`Deuteronomium 16:15`

`Prediker 9:10`

`Spreuken 21:25`

`Jeremia 1:16`

God heeft ons ‘het werk van onze handen’ gegeven opdat we daarin vervulling en vreugde kunnen vinden (Spreuken 10:4; 12:14). In de psychologie beschrijft ‘geloof in eigen kunnen’ de overtuiging dat elke persoon het vermogen heeft om iets zinvols in het leven te bereiken. Je geloof in eigen kunnen verhoog je niet door te herhalen: ‘Ik denk dat ik het kan! Ik denk dat ik het kan!’ Je vergroot je geloof in eigen kunnen alleen door echt iets te doen. ‘Het werk van onze handen’ is de zegen van God voor ons (Psalm 90:17). Het stelt ons in staat een zinvol leven te leiden en het is Gods ultieme plan dat ‘het werk van onze handen’ tot zegen is van anderen. Paulus schrijft dat we moeten werken en iets nuttigs moeten doen met onze handen, zodat we iets hebben dat we kunnen delen met anderen. Paulus leefde zelf in ieder geval volgens dat principe: ‘U weet wel dat ik eigenhandig heb voorzien in mijn levensonderhoud en dat van mijn metgezellen. In alles heb ik u getoond dat u de zwakken zo, door hard te werken, moet steunen, indachtig de woorden van de Heer Jezus, die immers gezegd heeft: “Geven maakt gelukkiger dan ontvangen”.’ (Handelingen20:34-35) Het eenvoudige gebed van Nehemia 11 zou van ons moeten zijn: ‘Nu dan, sterk mijn handen’ (Nehemia 6:9).

`Wat is jouw houding ten opzichte van je werk? Hoe kun jij je werk gebruiken om meer tot zegen te zijn van anderen?`

`Deuteronomium 16:15; Prediker 9:10; Spreuken 10:4; 12:14; 21:25 Wat leren deze teksten ons over werk?`
