---
title:  De boodschap niet vatten
date:   29/09/2020
---

We zagen gisteren al dat Eva, zelfs door haar eigen woorden, afzwakte wat haar was geleerd. Ze deed dit ondanks Gods duidelijke gebod. Ze interpreteerde de woorden van de Heer niet verkeerd, maar het is duidelijk dat ze die woorden niet serieus genoeg nam. Men kan de gevolgen van haar acties nauwelijks overdrijven. Toen Eva de slang tegenkwam, herhaalde ze (maar niet zo precies) wat God had gezegd over de bomen in de tuin (Genesis3:2-3). Deze boodschap was voor de slang natuurlijk niet nieuw. De slang kende het bevel en was daarom goed voorbereid om het te verdraaien. Zo maakte hij misbruik van de argeloosheid van Eva.

`Lees Genesis 3:4-6. Hij ontkende simpelweg wat God had gezegd, en het is duidelijk dat hij daarmee succes had bij Eva. Van welke principes heeft hij geprofiteerd?`

De slang gaf Eva het onjuiste deel van de boodschap. Toen had Eva naar God kunnen gaan om te overleggen. Dat maakt het onderwijs in Eden zo mooi: de studenten hadden toegang tot hun machtige Leraar. Dat was zeker beter dan alles wat we nu op aarde kunnen bedenken. In plaats van te vluchten en in plaats van goddelijke hulp te zoeken, neemt Eva de boodschap aan van de slang. Haar acceptatie van die boodschap van de slang die net iets anders was, vereist enige twijfel van Eva’s kant aangaande God en wat Hij hun had verteld. 

Ondertussen komt Adam zelf in een moeilijk parket terecht. ‘Adam begreep dat zijn met- gezellin Gods gebod overtreden had, en de enige beperking hun opgelegd als een toets van hun trouw en liefde, had veronachtzaamd. In zijn geest woedde een verschrikkelijke strijd. Hij betreurde het feit dat hij Eva had laten afdwalen. Maar het feit was geschied; hij zou voor altijd gescheiden zijn van haar, wier tegenwoordigheid zijn geluk uitmaakte. Hoe zou hij dit kunnen verdragen?’ (Ellen White, Patriarchen en profeten, pp. 30-31) Helaas heeft hij ook verkeerd gekozen, alhoewel hij weet had van goed en kwaad.

Merk de misleidende ironie op: de slang zei dat ze ‘als God zouden zijn’. God had hun toch al gezegd dat ze al als God waren? (Genesis 3:5 (NBG)) Wat leert dit ons over hoe gemakkelijk je kunt worden misleid en waarom geloof en gehoorzaamheid de enige bescherming zijn, zelfs wanneer je het beste onderwijs hebt ontvangen zoals Adam en Eva?

`Genesis 3:4-6 Met welke leugen had de slang succes?`
