---
title:  Zij die gezag verachten
date:   01/10/2020
---

Sommige mensen zijn in de klas ‘natuurlijke studenten’. Ze hoeven nauwelijks te studeren om toch uitstekende cijfers te halen. Ze nemen studiestof gemakkelijk op. Het lijkt erop dat ze hun kennis ook vasthouden. De twee brieven van Petrus maken duidelijk dat het onderwijs dat we in Christus ontvangen een zaak is van gelijke kansen voor iedereen die zich daaraan wijdt. De bemoedigende woorden van 2 Petrus 1 staan in schril contrast met de ontnuchterende waarschuwing in hoofdstuk 2.

`Lees 2 Petrus 2:1-17. Welke krachtige en veroordelende woorden spreekt hij hier uit? Tegelijkertijd geldt dat, te midden van deze scherpe waarschuwing en veroordeling, ons een grote hoop wordt beloofd. Welke hoop is dat?`

Let op wat Petrus in vers 10 schrijft over degenen die gezag verachten. Dat is een scherpe berisping voor wat ook in onze tijd een realiteit is. Wij als kerkelijk lichaam moeten ook werken vanuit het gegeven dat er bepaalde niveaus van gezag zijn (Zie Hebreeën 13:7,17,24). We zijn geroepen ons daaraan te onderwerpen en die te gehoorzamen. Dat is zo in die mate dat ze trouw zijn aan de Heer zelf. Te midden van deze harde veroordeling wijst Petrus echter op een contrast. Hij zegt dat God wel machtig is onrechtvaardigen tot de dag van het oordeel gevangen te houden om hen dan te straffen die voor bedrog kiezen, en uit te drijven, maar dat ‘de Heer dus vromen uit de beproeving kan redden’ (2 Petrus 2:9).

Is het mogelijk dat een deel van het christelijke onderricht niet alleen het vermijden van verleiding is, maar dat het ons ook vele manieren leert waarop God ons daarvan kan verlossen en ons kan beschermen. Namelijk tegen hen die ‘onder u als dwaalleraren verschijnen’ (2 Petrus 2:1). Het verachten van gezag wordt zo sterk veroordeeld. Moet ons christelijk onderwijs niet ook bestaan uit het leren kennen van de juiste manier om ‘uw leiders, die het woord van God hebben verkondigd’ te begrijpen, je aan hen te onderwerpen en te gehoorzamen? (Hebreeën 13:7) Je kunt niet zeggen dat Adam en Eva gezag verachtten, maar ze kozen er uiteindelijk wel voor dat gezag niet te gehoorzamen. Wat hun overtreding zo ernstig maakte, was dat ze het deden in reactie op een flagrante tegenspraak van wat God zelf hun had verteld. Hij deed dat voor hun eigen bestwil.

Sta stil bij deze kwestie van gezag, niet alleen in de kerk of in het gezin, maar in het algemeen. Waarom is gezag zo belangrijk, zowel wat betreft de juiste uitoefening als de juiste onderwerping daaraan? Breng je antwoord mee naar het gesprek op sabbat.

`2 Petrus 2:1-17 Welke waarschuwingen en welke hoop geeft Petrus?`
