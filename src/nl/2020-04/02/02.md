---
title:  Het eerste gezin
date:   04/10/2020
---

We hebben op de eerste bladzijden van de Bijbel niet veel details gekregen, en eigenlijk zelfs niet één, over het soort onderricht in het gezin dat in de vroegste dagen van de menselijke geschiedenis plaatsvond. We kunnen er echter wel zeker van zijn dat onderwijs toen plaatsvond in het verband van het gezin. ‘Het opvoedingssysteem, begonnen in het Paradijs, vond zijn middelpunt in het gezin. Adam was ‘de zoon van God’ (Lucas 3:38), en het was van hun Vader dat de kinderen van de Allerhoogste onderricht ontvingen. In de striktste zin van het woord, vormden zij een gezinsschool.’ (Ellen White, Karaktervorming, p. 33) Hoewel we niet precies weten wat er werd geleerd, kunnen we er zeker van zijn dat het te maken had met de wonderen van de schepping en, na de zondeval, met het verlossingsplan.

`Lees Genesis 1-2, 3:1-15; 2 Korintiërs 4:6; Lucas 10:27; Galaten 3:11; Openbaring 22:12. Wat leren deze teksten ons? Waarom zouden deze zeker deel hebben uitgemaakt van het onderricht dat Adam en Eva aan hun kinderen gaven?`

‘Het opvoedingssysteem dat werd ingesteld aan het begin der wereld, was bedoeld als een model voor de mens door alle eeuwen. Om een beeld te geven van zijn beginselen werd in het Paradijs, de woonomgeving van onze stamouders, een modelschool opgericht.’ (Ibid, p. 17) Christelijk onderwijs is een verplichting om gezinnen en gemeenteleden te onderwijzen in leerstellingen, aanbidding, instructie, gemeenschap, evangelisatie en dienstbetoon. Je deelt in je huisgezin met je gezinsleden de liefde van God en zijn beloften. Daar stel je Jezus voor aan kinderen als hun Heer en Redder en vriend, en daar wordt erkend dat de Bijbel het Woord van God is. In het gezin laat je zien hoe een gezonde relatie met onze hemelse Vader eruit ziet. 

In Genesis 4:1-4 zien we dat zowel Kaïn als Abel hun offergaven aan de Heer brengen. We kunnen er zeker van zijn dat ze hebben geleerd wat de betekenis en het belang van de offers is. Dat is een onderdeel van het onderricht in hun gezin met betrekking tot het heilsplan. Zoals het verhaal laat zien, geeft een goede opvoeding natuurlijk niet altijd het resultaat waar je op hoopt. 

`Welke keuzes kunnen we maken, los van onze eigen thuissituatie, om er voor te zorgen dat het een omgeving is waarin de waarheid wordt onderwezen en uitgeleefd?`

` Genesis 3:1-15; 2 Korintiërs 4:6; Lucas 10:27 Wat leert ons dit over keuzes maken?`
