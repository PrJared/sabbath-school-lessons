---
title:  Verdere studie
date:   09/10/2020
---

Lees Ellen White, ‘Voorbereiding’, pp. 273-279, ‘Samenwerking’, pp. 280-283 en ‘Tucht’, pp. 284-293 in Karaktervorming.

‘Zowel op de vaders als op de moeders rust verantwoordelijkheid ten aanzien van de opvoeding van het kind in de jeugd als ook daarna, en het is nodig dat beiden zich op die taak terdege voorbereiden. Alvorens mannen en vrouwen de mogelijkheid op zich nemen van het ouderschap, moeten zij bekend worden met de wetten der lichamelijke ontwikkeling ... en ook moeten zij de wetten van geestelijke ontwikkeling en zedelijke opvoeding kennen.’ (Ellen White: Karaktervorming, p. 273-274)

‘De samenwerking moet reeds in het gezinsleven tot stand komen tussen de vader en moeder zelf. Bij de opvoeding van hun kinderen dragen zij tezamen de verantwoordelijkheid, en aanhoudend moet hun streven erop gericht zijn samen te werken. Zij moeten zich aan God overgeven en bij Hem hulp zoeken om elkander tot steun te zijn. ... Ouders, die hun kinderen op deze wijze opvoeden, zullen niet behoren tot degenen die de onderwijzer kritiseren. Ze voelen dat zowel het belang van hun kinderen als de rechtvaardigheid ten opzichte van de school eisen dat zij hem helpen en respecteren die in hun verantwoordelijkheid deelt.’ (lbid, p.280)

`Psalm 37:7-8; Spreuken 27:17 Welk advies krijgen we in deze teksten?`

**Gespreksvragen**

`Of we nu kinderen hebben of niet, we leven allemaal in een soort thuissituatie en we hebben ook allemaal met anderen te maken. Wat heb je geleerd van de studie van deze week wat je kan helpen in de omgang met anderen of bij de mogelijkheid van je geloof te getuigen, of dat nu is op de plek waar je woont of elders?`

`We zien onderwijs over het algemeen als een goede zaak. Wie kan er immers iets tegen onderwijs hebben? Is dit altijd het geval? Welke voorbeelden kun je beden- ken van onderwijs dat is verdraaid en dat in iets slechts is veranderd? Wat kunnen we leren van die negatieve voorbeelden dat ons kan helpen van onderwijs een goede zaak te maken?`

`Zoals vermeld in de studie van woensdag, hebben we allemaal het heilige geschenk gekregen van een vrije wil. Vroeg of laat, wanneer kinderen jongvolwassenen of volwassenen worden, zullen ze hun eigen beslissingen moeten nemen met betrekking tot de God die zij in hun hele nog jonge levens hebben leren kennen. Waarom moeten alle ouders, en eigenlijk iedereen, die wil getuigen naar anderen en die hun het evangelie wil onderwijzen, altijd rekening houden met deze belangrijke waarheid aangaande de vrije wil?` 
