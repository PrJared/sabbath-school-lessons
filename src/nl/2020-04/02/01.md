---
title:  Het gezin
date:   03/10/2020
---

## Lezen 
Genesis 2:7-23; 3:1-6; 2 Petrus 1:3-11; 2:1-17; Hebreeën 13:7,17,24

> <p>Kerntekst</p> 
> ‘Mijn zoon, luister naar de lessen van je vader, verwaarloos niet wat je moeder je leert.’ Spreuken 1:8

Het ideaal is dat we als mensen altijd blijven leren. In feite is het leven zelf een school. ‘Vanaf de vroegste tijden hadden de getrouwen in Israël veel zorg besteed aan de opvoeding van de jeugd. De Here had erop gewezen, dat de kinderen, wanneer ze nog zuigelingen waren, moesten leren van Zijn goedheid en Zijn grootheid, in het bijzonder zoals die in Zijn wet zijn geopenbaard en zoals ze blijken uit de geschiedenis van Israël. Gezang en gebed, en lessen uit de Schriften moesten worden aangepast aan de zich langzaam ontplooiende geest. Vaders en moeders moesten hun kinderen leren, dat de wet van God een uitdrukking is van Zijn karakter, en dat, wanneer zij de beginselen van de wet in hun hart sloten, het beeld van God in de geest en ziel gegraveerd zou worden. Veel van deze lessen werden mondeling gegeven, maar de jeugd leerde ook de Hebreeuwse geschriften lezen, en de perkamenten rollen van de Oudtestamentische Geschriften lagen voor hun studie geopend.’ (Ellen White, De wens der eeuwen, pp. 45-46)

Gedurende het grootste deel van de menselijke geschiedenis vond onderwijs voornamelijk thuis plaats, vooral in de eerste levensjaren. Wat zegt de Bijbel over onderwijs in het gezin, en welk principe vinden we er voor onszelf in, ongeacht onze gezinssituatie? Dat bespreken we in deze studie 

_Op sabbat 10 oktober bespreken we met elkaar deze les._ 
