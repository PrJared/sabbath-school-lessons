---
title:  Communicatie
date:   06/10/2020
---

Op een heel indringende manier is onderwijs op elk niveau eigenlijk communicatie. De leraar is degene die kennis, wijsheid, informatie, feiten, wat dan ook, aan de student moet overbrengen. Iemand die heel veel kennis heeft, moet deze aan anderen kunnen overdragen. Wat is anders het nut van alles wat hij of zij weet, als je daar vanuit naar het perspectief van lesgeven kijkt?

 Vanuit een ander perspectief zijn goede onderwijsvaardigheden meer dan alleen het vermogen om te communiceren. Voor het hele proces is ook het opbouwen van een relatie van groot belang. ‘De goede leraar kan zijn scholier weinig gaven schenken die zo waardevol zijn als de gave van zijn persoonlijke gezelschap. Het is waar dat wij mannen en vrouwen, en hoeveel te meer jonge mensen en kinderen, alleen kunnen begrijpen als er een band van sympathie bestaat; en we moeten hen begrijpen om hen zo goed mogelijk te kunnen helpen.’ (Ellen White, Karaktervorming, p. 208) Goed onderwijs werkt onder andere ook op het emotionele en persoonlijke niveau. Dat is zeker in de situatie van een gezin als school erg belangrijk. Er moet een goede relatie worden opgebouwd tussen de student en de leraar. Relaties komen tot stand en worden ontwikkeld door middel van communicatie. Wanneer christenen niet met God communiceren, zoals door het lezen van de Bijbel of door gebed, stagneert hun relatie met God. Gezinnen hebben goddelijke leiding nodig als ze willen groeien in de genade en kennis van Christus.

`Lees Psalm 37:7-9; Spreuken 10:31-32; 27:17; Efeziërs 4:15; 1 Johannes 3:18; Titus 3:1, 2; Jakobus 4:11. Wat leren deze teksten ons over het opbouwen van sterke gezinsrelaties (of welke relatie dan ook)?`

De tijd nemen om de juiste zaadjes te zaaien wat betreft communicatie, bereidt gezins- leden niet alleen voor op een persoonlijke relatie met Christus. Het helpt natuurlijk ook bij het ontwikkelen van inter-persoonlijke relaties binnen het gezin. Het zorgt ervoor dat er communicatiekanalen worden geopend. Wanneer je kinderen de puberteit en volwassenheid bereiken zul je daar erg blij mee zijn. De principes in deze teksten werken voor allerlei relaties. Dat blijkt zelfs als je geen kinderen hebt.

`Denk ook na over waarom het niet alleen belangrijk is wat we zeggen, maar ook hoe we het zeggen. Wat heb je geleerd van situaties waarbij de manier waarop je iets zei de uitwerking van je woorden vrijwel teniet heeft gedaan, ook al was wat je zei correct? `

`Efeziërs 4:15; 1 Johannes 3:18; Jakobus 4:11 — Hoe kunnen we het beste met elkaar omgaan?`
