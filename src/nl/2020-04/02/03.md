---
title:  De kinderjaren van Jezus
date:   05/10/2020
---

De Bijbel geeft ons heel weinig details over de kinderjaren van Jezus. Veel uit die jaren blijft een mysterie. We hebben echter wel enig inzicht gekregen in het karakter van zijn aardse ouders, Maria en Jozef. Wat we over hen leren kan ons helpen in ieder geval iets van zijn jeugd en vroege opvoeding te verklaren.

`Lees Lucas 1:26–38,46–55; Matteüs 1:18–24. Wat leren deze teksten ons over Maria en Jozef en hoe kunnen ze ons inzicht geven in hoe Jezus door zijn ouders werd opgevoed?`

Deze teksten laten zien dat zowel Maria als Jozef trouwe Joden waren, die probeerden te leven in gehoorzaamheid aan de wetten en geboden van God. Toen de Heer tot hen kwam en hun vertelde wat er zou gaan gebeuren, deden zij inderdaad getrouw alles wat hun werd gezegd. 

‘Het kind Jezus ontving geen onderwijs aan de synagogescholen. Zijn moeder was Zijn eerste menselijke onderwijzeres. Van haar lippen en uit de boekrollen der profeten leerde Hij de hemelse dingen kennen. De woorden die Hijzelf voor Israël tot Mozes had gesproken, werden Hem nu geleerd aan de schoot van Zijn moeder. Toen Hij van kind opgroeide tot jongeman, bezocht Hij niet de scholen van de rabbi’s. Hij had de opvoeding die bij die bron verkregen kon worden, niet van node, want God was Zijn leermeester.’ (Ellen White, De wens der eeuwen, p. 46) 

Jozef en Maria waren ongetwijfeld goede en trouwe leraren voor het kind. Het verhaal in Lucas 2:41-50 laat echter zien, dat er veel was dat ze niet begrepen met betrekking tot hun Zoon. Jezus had kennis en wijsheid die aan Hem was gegeven door de Heer zelf.

`Lees opnieuw het bovenstaande citaat van Ellen White. Wat doen wij in onze gedachten met wat ze hier schreef over hoe Hij aan de schoot van zijn moeder de woorden leerde die Hij zelf had uitgesproken? Wat vertelt dit ons over de verbazingwekkende liefde van God? Hoe moeten we daarop reageren als gevallen en zondige wezens?`

`Lucas 1:26-38, 46-55; Matteüs 1:18-24 Hoe werd Jezus opgevoed?`
