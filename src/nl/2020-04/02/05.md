---
title:  De rol van ouders
date:   07/10/2020
---

‘Vaders, maak uw kinderen niet verbitterd, maar vorm en vermaan hen bij het opvoeden zoals de Heer dat wil.’ (Efeziërs 6:4)

‘Een sterke vrouw, wie zal haar vinden? Zij is meer waard dan edelstenen.’ (Spreuken 31:10)

Ouders hebben een overweldigende verantwoordelijkheid. De vader is het hoofd van 02 het gezin en het gezin is de kinderkamer van de kerk, de school en de samenleving. Als de vader zwak, onverantwoordelijk en incompetent is, ondervinden gezin, kerk, school en maatschappij de gevolgen. Vaders moeten de vrucht van de Geest laten zien: ‘liefde, vreugde en vrede, geduld, vriendelijkheid en goedheid, geloof, zachtmoedigheid en zelfbeheersing.’ (Galaten 5:22-23) Moeders hebben misschien wel de belangrijkste rol in de samenleving. Ze hebben grote invloed op het vormgeven van de karakters van hun kinderen. Zij bepalen de sfeer en de stemming in het huis. Vaders moeten er alles aan doen om met de moeders samen te werken in de opvoeding van hun kinderen.

`Lees Efeziërs 5:22-23, 25-26; 1 Korintiërs 11:3; 6:14; Romeinen 13:13-14; 2 Petrus 1:5-7; Filippenzen 4:8. Wat kunnen vaders en moeders van deze teksten leren?`

Christelijke ouders hebben de morele verplichting door hun gedrag het Bijbels model te laten zien van Christus en de gemeente. De huwelijksrelatie is een beeld van Christus’ relatie met de gemeente. Als ouders weigeren leiding te geven, of als ze dat op een tirannieke manier doen, geven ze een verkeerd beeld van Christus aan hun eigen kinderen en aan de wereld. God beveelt alle christelijke ouders hun kinderen te allen tijde te onderrichten (Deuteronomium6:7). Ze hebben de verantwoordelijkheid hun kinderen te leren de Heer met hun hele hart lief te hebben. Ze moeten hun ontzag voor de Heer bijbrengen. Het gaat om een totale liefdevolle toewijding en onderwerping aan Hem. Israël kreeg specifieke instructies aangaande het opvoeden van hun kinderen als het gaat om de grote dingen die de Heer voor zijn volk had gedaan. Deze ouders hadden hun kinderen een geweldig verhaal te vertellen. Wij leven na het kruis van Christus en hebben dus een nog veel beter verhaal te vertellen! Wij moeten genezing of training geven. Dat is een altijd doorgaande proactieve gebeurtenis waarbij we de waarheid van God aan onze kinderen geven en hen voorbereiden op hun eigen relatie met Christus.

Uiteindelijk heeft iedereen het heilige geschenk van een vrije wil gekregen. Als ze volwassen zijn, zullen onze kinderen zelf verantwoording moeten afleggen aan God.

`2 Petrus 1:5-7; Filippenzen 4:8 Waar moeten we aandacht aan geven en waarom?` 
