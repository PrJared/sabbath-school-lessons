---
title:  Opdat we het niet vergeten
date:   08/10/2020
---

Voordat Israël het beloofde land zou binnengaan, sprak Mozes opnieuw tot hen. Hij wees nog eens op de wegen waarop de Heer hen wonderbaarlijk had geleid. Hij spoorde hen telkens weer aan niet te vergeten wat de Heer voor hen had gedaan. Deuteronomium was in veel opzichten het testament van Mozes. Het werd duizenden jaren geleden geschreven, in een cultuur- en levenssituatie die radicaal verschilt van alles waar we vandaag mee te maken hebben. Toch zijn die principes ook op ons van toepassing.

`Lees Deuteronomium 6. Wat kunnen we uit dit hoofdstuk leren aangaande de principes van christelijk onderwijs? Wat moet centraal staan in alles wat we onderwijzen? Dat geldt voor onze kinderen, maar ook voor iedereen die God en zijn grote daden van redding niet kennen, zoals wij die kennen. Welke waarschuwingen staan er ook in deze verzen? `

De geweldige dingen die God onder zijn volk deed, moeten centraal staan in alles wat ze hun kinderen onderwijzen. Er werd ook een duidelijke waarschuwing gegeven om niet te vergeten wat God allemaal voor hen had gedaan. Ouders spelen de belangrijkste rol bij het integreren van Bijbelse leerstellingen in het leven van hun kinderen. Als dat zo is dan hebben ze de verantwoordelijkheid hun eigen leven zo in te richten en zich zo voor te bereiden dat ze voldoende kennis en tijd hebben om met hun kinderen door te brengen. 

‘Het kind ontvangt de eerste lessen van de moeder. Gedurende de periode van de grootste ontvankelijkheid en de snelste ontwikkeling ligt zijn opvoeding grotendeels in haar handen.’ (Ellen White: Karaktervorming, p. 273) Dit is het essentiële moment waarop ouders de liefde en beloften van God aan hun kinderen dienen over te brengen. Ruim regelmatig tijd in om de wijsheid en beloften van God persoonlijk aan je kinderen te onderwijzen. Dat heeft een positieve invloed op je gezin en dat werkt door in de komende generaties.

Lees deze tekst: ‘Prent ze uw kinderen in en spreek er steeds over, thuis en onderweg, als u naar bed gaat en als u opstaat.’ (Deuteronomium 6:7)

`Waarom gaat het hier, en wat moet het ons vertellen over hoe belangrijk het is altijd voor ogen te houden dat de Heer er werkelijk is? Dat geldt niet alleen voor onze kinderen, maar ook voor onszelf!`

`Deuteronomium 6 Wat kunnen we uit dit hoofdstuk leren?`
