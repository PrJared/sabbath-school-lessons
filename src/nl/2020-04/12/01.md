---
title:  Sabbat, Gods karakter ervaren en naleven
date:   12/12/2020
---

## Lezen 
Genesis 1-2; Exodus 16:14-29; Jesaja 58:1-14; Matteüs 12:1-13; Luke 13:10-17 

> <p>Kerntekst</p> 
> ‘En Hij voegde eraan toe: “De sabbat is er voor de mens, en niet de mens voor de sabbat; en dus is de Mensenzoon ook heer en meester over de sabbat”.’ Marcus 2:27-28

Jodie was de enige zevendedagsadventist in haar mastersopleiding en haar keuze om bepaalde sociale gebeurtenissen op sabbat niet bij te wonen, maakten haar geloofsovertuigingen erg goed zichtbaar. Op een dag belde Gayle haar. Zij was één van haar vrienden. De man van Gayle zou zes weken buiten de stad zijn en ze vroeg Jodie of ze de volgende zes vrijdagavonden met haar wilde doorbrengen. Ze wist dat Jodie toch ‘niets’ op die avonden deed. De volgende vier vrijdagavonden aten ze samen, speelden muziek, deelden ze hun christelijke ervaringen met elkaar en genoten ze gewoon van elkaars gezelschap. Het vijfde weekend vertelde Gayle aan Jodie dat ze in de binnenstad had gewinkeld en toen op haar horloge had gekeken. De sabbat zal nu spoedig beginnen, ontdekte ze. Ze realiseerde zich plotseling dat ze de vier vrijdagavonden daarvoor iets nieuws had meegemaakt in haar beleving als christen. Ze was gegroeid in haar geloof, had haar God beter leren kennen en zo had haar geloof zich verdiept. De sabbat was een gelegenheid geweest om iets te leren en leidde ook tot een stuk persoonlijke ontwikkeling.

Het is een interessant verhaal om stil te staan bij de sabbat, niet alleen als een dag van rust, maar ook als een mogelijkheid om iets te leren.

_Op sabbat 19 december bespreken we met elkaar deze les._ 
