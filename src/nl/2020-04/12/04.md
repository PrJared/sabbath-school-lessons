---
title:  Tijd om prioriteiten te leren stellen
date:   15/12/2020
---

De ups en downs van Israëls ervaring met God waren nauw verbonden met de manier waarop zij omgingen met de sabbat. God zag hun onwil de sabbat te respecteren als een teken dat Hij niet belangrijk was in hun leven (Jeremia17:19-27). Een hernieuwde toewijding aan de sabbat was ook onderdeel van herstel en fungeerde als een signaal dat ze de juiste prioriteiten stelden. Jesaja 58 geeft een interessant contrast weer.

`Lees Jesaja 58:1-14. Wat zegt God tegen zijn volk dat voor ons ook relevant is?`

De Israëlieten doen zich voor als volgelingen van God door hun aanbidding en hun vasten. De manier waarop ze leven nadat ze klaar zijn met aanbidden, toont aan dat ze zich alleen houden aan de uiterlijkheden van goed gedrag. Er is geen oprechte toewijding van het hart aan de wet van God. Jesaja gaat verder in hoofdstuk 58 om vast te stellen wat God van zijn volk verwacht.

`Lees Jesaja 58:13-14. Waarom concentreert God zich hier op de sabbat?`

De profeet gebruikt hier uitdrukkingen die lijken op die in de rest van het hoofdstuk: ‘gun je voeten rust’ en zie de sabbat ‘als een dag van vreugde’. Vermijd het ‘je gang te gaan’. Zo klinkt de waarschuwing van de profeet. De sabbat is niet een moment om door de routine van aanbidding heen te gaan en om alleen aandacht te hebben voor je eigen gedachten en een leven te leiden dat geen verband houdt met je aanbidding. De sabbat is ‘een dag van vreugde’ die je ‘in ere houdt’. In de context van de rest van het hoofdstuk gaat de sabbat over plezier hebben in het leren kennen van het karakter en de doelen van God. Het gaat er ook om dat karakter en die doelen uit te leven in onze relaties met anderen. Dat je weet hoe je door de vorm van sabbatviering en aanbidding heen gaat, is niet genoeg. De sabbat is een tijd om het leren en prioriteiten stellen uit te leven. 

Is de sabbat een dag van vreugde voor jou? Zo nee, hoe kun je dat veranderen? Heb je geleerd de sabbat ‘in ere te houden’? Bespreek wat dit kan inhouden met de rest van je gespreksgroep. Wees zo praktisch mogelijk.

`Jesaja 58:1-14 Wat zegt God tegen zijn volk dat voor ons ook relevant is?`
