---
title:  De school in het hiernamaals
date:   23/12/2020
---

‘De geringe last die we tijdelijk te dragen hebben, brengt ons een eeuwige luister, die alles omvat en alles overtreft. Wij richten ons niet op de zichtbare dingen maar op de onzichtbare, want de zichtbare dingen zijn tijdelijk, de onzichtbare eeuwig.’ 

`Lees 2 Korintiërs 4:17-19; Openbaring 21:1-2; 2:7; 7:14-17. Welke hoop bieden deze teksten? Wat zouden sommige van deze ongeziene eeuwige dingen zijn waar we op wachten en die ons door Jezus worden beloofd?`

De beloften die ons in Jezus worden gegeven zijn reëel en we hebben goede redenen daarin te geloven,. Toch blijft het een feit dat de Bijbel ons slechts aanwijzingen geeft en een glimp van wat ons te wachten staat. We kunnen van één ding echter zeker zijn en dat is dat het geweldig zal zijn. Bedenk eens hoe geweldig het leven zou zijn zonder de verwoestende gevolgen van de zonde! Al onze pijn, al ons lijden, alle dingen waar we nu mee worstelen, worden veroorzaakt door de zonde en de gevolgen daarvan. Christus kwam om dat alles ongedaan te maken. Hij zal de aarde herstellen in de staat die God oorspronkelijk had bedoeld voordat de zonde zijn intrede deed. Het zal zelfs beter zijn, want te midden van al deze heerlijkheden zullen we voor altijd de littekens in de handen en voeten van Jezus kunnen zien. Dat zijn de kosten van onze verlossing. 

‘Wanneer de sluier die nu onze blik verduistert, weggenomen zal zijn en onze ogen die wereld van schoonheid, waarvan wij nu door de microscoop slechts een enkele glimp opvangen, zullen aanschouwen; wanneer wij de grootheid en de heerlijkheid der hemelen zien, die wij nu door de telescoop van verre kunnen onderzoeken; wanneer, nadat het verderf der zonde is weggenomen, de ganse aarde zal verschijnen in “de schoonheid van de Here onze God”, welk een gebied zal er dan open liggen voor onze studie! Daar zal de onderzoeker der wetenschap de verslagen der schepping lezen zonder overblijfselen van de wet des kwaads op te merken. Hij kan luisteren naar de muziek van de stemmen der natuur, maar hij zal geen zweem van smart of geweeklaag bespeuren. In alles wat geschapen is kan hij één handschrift vinden, in het ganse heelal ziet hij de Naam Gods met grote letters geschreven’, en noch op de aarde, noch op de zee of aan de hemel zal hij één spoor van het kwaad terugvinden.’ (Ellen White, Karaktervorming, p. 299)

`Probeer je voor te stellen hoe het zal zijn om voor altijd in een geheel nieuwe wereld te leven, in een wereld zonder al die dingen die het leven hier zo moeilijk maken. Hoe stel je je dat voor? Waar kijk je in het bijzonder naar uit?`

`2 Korintiërs 4:17-19; Openbaring 2:7; 7:14-17; 21:1-2 Welke hoop bieden deze teksten?`
