---
title:  Het lot van de doden
date:   20/12/2020
---

In de jaren 1600 dacht de Franse schrijver Blaise Pascal diep na over de toestand van de mensheid. Voor hem was één punt heel duidelijk: het maakt niet uit hoe lang een mens leefde (en in die tijd leefden ze niet zo lang) en hoe goed het leven van die persoon ook was (en het leven was toen niet zo geweldig) dat hij of zij vroeg of laat zou sterven. Bovendien zou alles wat na de dood kwam langer, zelfs oneindig veel langer zijn dan de korte levensduur van het leven dat aan de dood voorafging. Voor Pascal is het meest logische dat een persoon zou kunnen of moeten weten welk lot de doden te wachten staat. Hij was verbaasd te zien dat mensen zich erg druk maakten over dingen als ‘verlies van werk, of voor een zogenaamde belediging van hun eer’, maar dat ze geen aandacht hadden voor de vraag wat er gebeurde als ze zouden sterven. Pascal had daar wel een punt. Dat is ongetwijfeld de reden waarom de Bijbel veel tijd besteedt aan het stilstaan bij de belofte die wacht op degenen die redding in Jezus hebben gevonden. Dat is dus de belofte over wat hen in de toekomst te wachten staat.

`Lees de volgende teksten: Johannes 6:54; 3:16; 4:14; 1 Johannes 5:13; 1 Timoteüs 1:16; Johannes 6:40; Judas 1:21; Titus 3:7. Welke hoop bieden deze teksten ons?`

In het licht van het kruis is eeuwig leven volkomen logisch. In het licht van het kruis is niets anders logisch dan het eeuwige leven. De Schepper van het universum is degene die ‘de wereld heeft geschapen’ en Hij is degene in wie ‘wij leven, bewegen en zijn.’ (Hebreeën 1:2; Handelingen 17:28) Hij is de God die in menselijk vlees is gekomen en is gestorven. Dan doemt de vraag op: waarvoor? Dat we uiteindelijk vergaan zoals een dier dat op de weg wordt aangereden? Daarom staat het Nieuwe Testament boordevol beloften van eeuwig leven, want alleen de eeuwigheid kan herstel garanderen. Een miljoen jaar en zelfs een miljard jaar, hebben misschien niet genoeg goede momenten om de slechte goed te maken. Alleen de eeuwigheid kan alle dingen in evenwicht brengen. Dat is zo omdat het oneindige meer is dan het eindige, en dat is het tot in het oneindige. Pascal had gelijk: onze tijd hier is zo beperkt in tegenstelling tot wat komt. Het is dan niet zo verstandig om niet klaar te zijn voor de eeuwigheid die ons wacht.

`Wat zeg je tegen iemand die geheel en al onverschillig lijkt te zijn over wat er na de dood gebeurt? Hoe kun je die persoon helpen inzien hoe onlogisch zo’n positie eigenlijk is?`

`Johannes 3:16; 4:14; 6:40,54; 1 Johannes 5:13; 1 Timoteüs 1:16; Judas 1:21; Titus 3:7. Welke hoop bieden deze teksten ons?`

