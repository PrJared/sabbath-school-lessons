---
title:  Hemel, onderwijs en eeuwig leren
date:   19/12/2020
---

## Lezen 
Johannes 3:16; 1 Johannes 5:13; 1 Timoteüs 1:16; 1 Korintiërs 13:12; Zacharia 13:6

> <p>Kerntekst</p> 
> ‘Wat het oog niet heeft gezien en het oor niet heeft gehoord, wat in geen mensenhart is opgekomen, dat heeft God bestemd voor wie hem liefheeft.’ 1 Korintiërs 2:9

Een dichter die bang was voor de dood, vroeg hoe een persoon kon leven zonder ‘zeker te weten welke dageraad, welke dood, welk lot het bewustzijn wachtte voorbij het graf?’ Hij schiep in zijn gedicht wat hij het ‘Instituut ter Voorbereiding op het hiernamaals’ noemde. Hoe kun je je op het hiernamaals voorbereiden als je niet eens weet wat er met iemand gebeurt? 

De Bijbel geeft ons gelukkig veel inzicht in het onderwerp van de hemel en de nieuwe aarde, maar ook op het leven en het leren dat we in de eeuwigheid zullen blijven doen. Zoals we het hele kwartaal hebben gezien, is dat ‘voorbereidingsinstituut’ hier en nu, in dit leven. Alles wat we leren, ongeacht het vakgebied, zou ons moeten voorbereiden op het hiernamaals.

Elke school kan immers veel goede informatie en ook veel goede, praktische en nuttige kennis doorgeven. Wat voor nut heeft dat echter als iemand al die kennis verwerft terwijl hij het eeuwige leven verliest? Deze week gaan we kijken naar wat het geïnspireerde Woord ons vertelt over de ultieme school met die hogere opleiding. Dat is een school die voor altijd doorgaat en waar we tot in alle eeuwigheid zullen leren en groeien. In deze school van het hiernamaals zullen we dingen leren die we ons in deze wereld niet eens kunnen voorstellen.

_Op sabbat 26 december bespreken we met elkaar deze les._ 
