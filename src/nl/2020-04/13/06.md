---
title:  De grote leraar
date:   24/12/2020
---

Zoals we dit hele kwartaal hebben gezien, staat Christus’ dienstwerk hier op aarde als leraar in het middelpunt. Vanaf het begin van zijn dienstwerk onderwees Jezus, door alles wat Hij deed, voortdurend zijn volgelingen over zichzelf, de Vader, redding en de hoop die eenmaal in vervulling gaat ( Matteüs 5:2;Marcus 4:2;Lucas 19:47;Johannes 6:59). Het enige dat je hoeft te doen, is vluchtig door welk evangelie dan ook heen te bladeren en je komt overal een Jezus tegen die aan het onderrichten is. Door zijn Woord blijft de Heer ons zelfs nu nog onderwijzen. Dat zal ook in de nieuwe wereld doorgaan. Bedenk hoe anders dat zal zijn in een leven zonder de stoorzender van de zonde en de beperkingen die het ons oplegt.

`Zacharia 13:6: ‘wanneer zo iemand gevraagd wordt: “Hoe kom je dan aan die striemen op je rug?”, dan zal hij antwoorden: “Die heb ik opgelopen in het huis van mijn meesters”.’ Waar denk je dat deze tekst over spreekt?`

‘In de loop van de eeuwigheid zullen ze God en Christus steeds beter leren kennen. Liefde, eerbied en geluk zullen net zoals de kennis steeds groter worden. Hoe beter de mensen God leren kennen, des te meer zullen ze zijn karakter bewonderen. Naarmate Jezus de verborgenheden van de verlossing en de hoogtepunten in de grote strijd tegen Satan voor hen ontsluiert, zullen de harten van de verlosten met nog meer toewijding worden vervuld; ze zullen de gouden citers met intensere vreugde bespelen. Duizend maal duizenden en tienduizenden malen tienduizenden zullen Gods lof zingen. De grote strijd is dan ten einde. De zonde en de zondaren zijn er niet meer. Het ganse heelal is gereinigd. Overal in de schepping is er eendracht en blijdschap. Van Hem die alles geschapen heeft, komen stromen van leven, licht en vreugde, die alle delen van de oneindige ruimte bereiken. De kleinste atomen en de grootste werelden, alle levende wezens en alle levenloze voorwerpen verkondigen in hun oneindige schoonheid en volmaakte vreugde: God is liefde.’ (Ellen White, De grote strijd, pp. 623-624)

`Van alle ongelooflijke waarheden waar we door de eeuwigheid heen over zullen leren, zal niets ons meer boeien dan het offer van Christus voor ons. Bedenk hoe diep en rijk dat wel moet zijn dat we het door de eeuwigheid zullen bestuderen. Hoe kun je nu al leren meer te waarderen wat Jezus voor ons heeft gedaan aan het kruis? `

`Zacharia 13:1-9 Waar spreekt deze tekst over?`
