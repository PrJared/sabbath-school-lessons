---
title:  Een nieuw bestaan
date:   21/12/2020
---

‘Hij zal alle tranen uit hun ogen wissen. Er zal geen dood meer zijn, geen rouw, geen jammerklacht, geen pijn, want wat er eerst was is voorbij.’ (Openbaring 21:4) Dat zegt ons wel iets over hoe verschillend deze wereld is in vergelijking met ons nieuwe leven. Dat zal een leven zijn waarin dood, verdriet en pijn zijn verdwenen. 

Een christen sprak ooit eens met een vriend over de hoop die het evangelie biedt, de belofte van eeuwig leven door Jezus Christus. De persoon reageerde negatief op het hele idee. ‘Eeuwig leven?’, zei hij huiverend. ‘Wat een vreselijke gedachte! Die 70-80 jaar hier op aarde zijn al erg genoeg. Wie wil er nu dat dit voor altijd voortduurt? Dat zou een hel zijn.’ Deze persoon zou gelijk hebben, ware het niet dat hij niet begreep dat de belofte van eeuwig leven niet slechts een voortzetting van dit leven hier en nu is. Wie zou dat willen? De tekst hierboven zegt dat in plaats daarvan de oude dingen voorbij zijn en dat alle dingen nieuw zijn geworden.

`Lees de volgende teksten. Wat vertellen deze over het nieuwe leven dat eraan komt? 2 Petrus 3:10-13`

`Openbaring 21:1-6`

De belangrijke vraag voor ons hierbij is: wat is er nodig om deel uit te maken van dit nieuwe leven? Hoe komen we daar? Hoe kunnen we er zeker van zijn dat we er deel van gaan uitmaken? Welke dingen in ons leven, als die er al zijn, kunnen daarbij in de weg staan om deel uit te maken van wat God ons door Jezus heeft beloofd?

`2 Petrus 3:10-13; Openbaring 21:1-6 Wat zeggen deze teksten over het nieuwe leven dat eraan komt?`

