---
title:  Verdere studie
date:   25/12/2020
---

Lees Ellen White, ‘De school van het hiernamaals’, pp. 297-304 in Karaktervorming; ‘Het einde van de strijd’, pp. 611-624, in De grote strijd.

‘De leeuw, waarvoor we hier veel angst en vrees moeten hebben, zal dan samen met het lam gaan liggen. Alles op de nieuwe aarde zal vredig en harmonieus zijn. De bomen op de nieuwe aarde zullen recht en hemelhoog zijn, zonder gebreken. ... Laat alles wat mooi is in ons aardse huis ons doen denken aan de kristalheldere rivier en de groene weiden, de wuivende bomen en de water spuitende fonteinen, de stralende stad en de in het wit geklede zangers van ons hemelse huis. Dat is een wereld met zo’n schoonheid waar geen kunstenaar een voorstelling van kan geven en wat geen sterfelijk mens met zijn tong kan beschrijven. Laat je verbeelding zich het huis van de geredden proberen in te denken. Bedenk dan dat het glorieuzer zal zijn dan je je met al je voorstellingsvermogen kunt voorstellen.’ ( Ellen White, Heaven, p. 133-134)

‘Uit vrees voor een te materialistische voorstelling van “de toekomstige erfenis” hebben velen de waarheid in verband met ons eeuwig tehuis vergeestelijkt. Christus gaf zijn discipelen de verzekering dat Hij heenging om hun plaats te bereiden in het huis van de Vader. Zij die Gods woord aannemen, kunnen al het een en ander te weten komen over hun hemels tehuis. ... Wij kunnen met onze taal de beloning van de verlosten nooit volledig weergeven. Alleen zij die het in werkelijkheid zien, zullen er zich ten volle rekenschap van kunnen geven. Ons begrensd verstand kan zich onmogelijk een beeld van de heerlijkheid van Gods paradijs vormen.’ (Ellen White, De grote strijd, p. 621)

`Filippenzen 4:13 Wat is het goede nieuws uit deze tekst?`

**Gespreksvragen**

`Sta stil bij het punt dat Pascal heeft gemaakt over mensen die zo onbezorgd lijken te zijn over wat de eeuwigheid zal brengen. Waarom denk je dat mensen zo zijn? Waarom is dit zo’n zinloze houding?`

`Sta stil bij waarom de hoop op eeuwig leven zo belangrijk is voor ons geloof. Waarom hebben we zonder die overtuiging echt helemaal niets?`

`Denk aan alle ongelooflijke mysteries die er in de natuur zijn. Of het nu biologie, geologie, astronomie, natuurkunde, of scheikunde is, overal blijkt alles zoveel complexer te zijn dan mensen ooit dachten. Wetenschappers hebben het bijvoorbeeld niet meer over ‘eenvoudige levensvormen’, want zelfs de eenvoudigste levensvormen blijken niet zo eenvoudig te zijn. Elke nieuwe doorbraak en elke nieuwe ontdekking lijkt alleen maar meer vragen op te roepen die beantwoord moeten worden. Hoe helpt dit alles ons te begrijpen hoeveel we zullen leren in de ‘school van het hiernamaals?`
