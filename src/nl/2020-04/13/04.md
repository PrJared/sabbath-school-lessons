---
title:  Dan zullen we het weten
date:   22/12/2020
---

‘De hemel is een school; zijn studiegebied het heelal; zijn leraar, De Oneindige. Een onderdeel van deze school was gevestigd in de hof van Eden; en wanneer het verlossingsplan in vervulling is gegaan, zal opnieuw in de hof van Eden de opvoeding worden opgevat.’ ( Ellen White, Karaktervorming, p. 297)

Als je bent zoals de meeste mensen zijn, dan heb je veel vragen. Dat kunnen vragen zijn over zonde, lijden, ziekte, dood, over waarom dit of dat gebeurde en waarom zoveel andere dingen plaatsvonden. We hebben ook vragen over de natuur van deze wereld en al zijn mysteries om ons heen. Ondanks de ongelooflijke vooruitgang die de wetenschap heeft geboekt om ons te helpen meer te begrijpen van de wereld en het universum als geheel, ligt er nog heel veel buiten ons bereik.

Van de eenvoudigste levensvormen tot de lucht boven ons hoofd, van de beweging van subatomaire deeltjes tot de wervelende sterrenstelsels die verspreid zijn over de kosmos, we worden geconfronteerd met een realiteit die zoveel groter en diepzinniger is dan onze geest nu kan bevatten. Dat is vooral zo door de geringe hoeveelheid tijd die we hier en nu hebben om deze dingen te bestuderen. Als je echter een eeuwigheid hebt om te studeren, dan zullen ongetwijfeld veel mysteries voor ons worden opgelost.

`Lees 1 Korintiërs 4:5; 13:12 Wat vertellen deze teksten ons over wat we zullen leren als deze hele droevige episode van zonde, lijden en dood eindelijk voorbij is?`

Er is ons beloofd dat we inzicht zullen krijgen in dingen die nu nog verborgen blijven voor ons. Wat een geweldige hoop is het ook dat we eenmaal dingen zullen zien en begrijpen die nu zo moeilijk lijken en dat we dan enkel lof voor God zullen hebben! De sleutel is dat we nu vasthouden aan ons geloof, dat we vertrouwen op Gods beloften, dat we leven naar het licht dat we hebben en dat we tot het einde toe volhouden. Het goede nieuws is dat we ‘tegen alles bestand zijn door Hem die mij kracht geeft.’ (Filippenzen 4:13) 

`Welke diepgaande vragen liggen je zwaar op de maag? Welke dingen lijken nu zo onbegrijpelijk? We kunnen op God vertrouwen wat betreft de dingen die we begrijpen. Hoe kan dat ons helpen aangaande de dingen die we nu nog niet snappen? `

`1 Korintiërs 4:5; 13:12 Wat zullen we te weten komen?`
