---
title:  Jezus als leraar
date:   16/11/2020
---

De Bijbel beschrijft Jezus op heel veel verschillende manieren. Hij is de Zoon van God, de Messias, de Zoon des mensen, de Redder, de Verlosser, de Heer, het Lam van God, om er maar een paar te noemen. Voor die mensen die Hem het beste kenden tijdens zijn meer dan drie jaar openbaar dienstwerk in Judea en Galilea, was Hij een leraar. Ze noemden hem ‘meester’ of ‘rabbi’. Beide betekenen hetzelfde, namelijk ‘leraar’. Het beroep van leraar en zijn werk van onderrichten, moet voor Jezus een bijzonder geschikte manier zijn geweest om zijn openbare dienstwerk uit te voeren. Op de één of andere manier toont zijn verlossingswerk veel overeenkomsten met onderricht. Bovendien werd het voorspeld door de profeet waarvan de boodschap het meest doet denken aan het evangelie.

`Lees Jesaja 11:1-9. Wat onthult dit gedeelte over de rol van Jezus als leraar?`

Een van de meest opzienbarende messiaanse profetieën in de Bijbel staat in Jesaja 11. De verzen 1-3 beschrijven de komende Messias met woorden die met onderwijs te maken hebben. Hij is daar iemand die staat voor wijsheid, inzicht, kennis en ontzag. De passage eindigt met deze opmerkelijke belofte: ‘kennis van de HEER vervult de aarde, zoals het water de bodem van de zee bedekt.’ (Jesaja 11:9) Misschien waren het dergelijke leringen uit de Schrift die Ellen White in haar boek over onderwijs inspireerden om te zeggen dat het werk van onderwijs en het werk van verlossing één zijn (Ellen White, Karaktervorming, p. 28).

Nicodemus sprak Jezus aan met ‘Rabbi’ en hij erkende ook dat de gaven van Jezus wat betreft onderwijzen afkomstig waren van God. Dat zei Hij op grond van de tekenen die Jezus deed, namelijk zijn wonderen en inzichten in de betekenis van het leven (Johannes 3:1-3). Als Jezus al niet de titel aanvaardde die Hem werd gegeven, dan toch in ieder geval wel de herkomst van zijn gaven toen hij op Nicodemus reageerde en hem zei dat hij opnieuw moest worden geboren om het koninkrijk van God te zien. Dat ‘zien’ staat dan voor begrijpen, evenals voor binnengaan. Dit betekent dat het gezag om anderen te onderwijzen van God komt. Dat geldt zelfs voor Jezus. Natuurlijk is onderwijzen een gave van God. Het is een opdracht van God. Jezus nam die rol op zich, en het wordt erkend door degenen die het onderricht ontvangen als iets dat goddelijk gezag heeft. 

`Welke rol spelen wij om op de vervulling van deze profetie toe te zien, namelijk dat de kennis van de Heer over de hele wereld gaat?` 

`Jesaja 11:1-9 Wat zegt dit over Jezus als leraar?`
