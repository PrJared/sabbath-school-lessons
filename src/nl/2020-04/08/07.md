---
title:  Verdere studie
date:   20/11/2020
---

De grote opdracht het evangelie te verkondigen, bracht over de hele wereld een opmer- kelijke religieuze beweging op gang.22 Hier trokken een paar apostelen of zendelingen (deze twee woorden hebben dezelfde betekenis: ‘zij die zijn gezonden’) de hele wereld rond en verzamelden studenten om zich heen, maakten er leerlingen van, riepen hen op in Jezus te geloven, doopten hen en gingen door met hun alle dingen te onderwijzen die Jezus hun geboden heeft. Zo ontstaat het beeld van christelijke bekeerlingen uit de hele wereld, die verschillende culturen vertegenwoordigen en verschillende talen spreken, die uit het doopwater komen om een school in te gaan en met hun opleiding te beginnen. Dat is niet zo verwonderlijk, want ze moesten nog veel leren. 

De reden dat christenen altijd leren is niet alleen intellectuele nieuwsgierigheid of een gretigheid om kennis te verwerven. Het is eerder zo dat het christelijk leven en geloof overal in doordringt. Er is zoveel te leren. Daarom bevatten de nieuwtestamentische brieven zowel de verkondiging over Jezus (daarvoor wordt in het Nieuwe Testament het woord kèrugma gebruikt ) als onderricht in alle dingen die christenen moeten leren (daar gebruikt het Nieuwe Testament het woord didachè voor). 1 Korintiërs 2:2 is een voorbeeld van verkondigen, terwijl het in hoofdstuk 4, en van tijd tot tijd ook in de rest van de brief, gaat om onderricht. Wat moeten christenen leren? 

Werk, rust, sociale kwesties, de relatie met de gemeenschap om je heen, gemeente en eredienst, economie, filantropie, relaties met de autoriteiten, raad geven, gezins- en huwelijksrelaties, opvoeding van kinderen, voeding en de bereiding daarvan, kleding, zelfs oud worden en je voorbereiden op het levenseinde, zowel van jezelf als van het leven op deze wereld. Christen zijn betekent iets leren over al deze dingen en meer. Ze begrijpen is niet vanzelfsprekend. Het moet worden geleerd.

`Johannes 14:16-17 Welke belofte krijgen we hier?`

**Gespreksvragen**

`Hoe belangrijk is onderwijs voor de opdracht van de kerk?`

` Wat bedoelde Ellen White toen ze schreef: ‘De hemel is een school’ (Ellen White, Karaktervorming, p. 297)`

`Lees opnieuw 1 Korintiërs 2:1-16. Kijk naar wat Paulus ons vertelt over wat God ons openbaart door het geïnspireerde Woord. Denk aan zijn uitspraak dat de machthebbers en de wijsheid van deze tijd tot niets zullen leiden. Als hij dat destijds kon zeggen, hoe zit het dan met een deel van de ‘wijsheid’ van onze tijd?`

