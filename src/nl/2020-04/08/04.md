---
title:  Mozes en de profeten
date:   17/11/2020
---

`Lees 2 Timoteüs 3:14-17. Wat leren deze teksten ons over de rol van de Bijbel in het christelijk onderwijs?`

Het woord dat wordt gebruikt voor het eerste deel van de Bijbel, de Thora, wordt soms vertaald met ‘de wet’. Dat is deels omdat er veel wetten in deze boeken staan. Het woord Thora betekent in feite ‘onderwijzen’ of ‘instrueren’. Dit begrip verschilt sterk van wat velen denken waar de ‘wet’ in de Bijbel over gaat, namelijk over regels en voorschriften die we moeten volgen om Gods goede genadegaven te blijven ontvangen. Dat is niet zo. De wet is bedoeld als lesmateriaal en dat gaat over hoe we het leven succesvol en veilig kunnen leven in de verbondsrelatie die God bedoelde toen Hij ons oorspronkelijk heeft gemaakt. De volgende twee delen van de Hebreeuwse Bijbel, waarvan de profeten de eerste zijn, beschrijven hoe goed Gods volk dit onderwijskundige materiaal kende en ernaar leefde. Dat zijn de vroege profeten of historische boeken. Die boeken vertellen ons ook wat zij hadden moeten leren van dit materiaal. Dat zijn de late profeten. Het resterende deel van het Oude Testament, die in de Hebreeuws Bijbel de ‘geschriften’ worden genoemd, staat vol met voorbeelden van succesvolle en minder succesvolle leraren en studenten, samen met hun ervaringen betreffende onderwijs. Voorbeelden van succes in deze boeken zijn Esther, Ruth, Daniël en Job. Tot de mislukkingen horen Jobs vier vrienden. Het boek Psalmen is een liedboek, maar zelfs daarin staan tenminste drie onderwijzende psalmen (Psalmen 1, 37 en 73).

De evangeliën zijn rijk aan materiaal dat is bedoeld voor onderwijskundige doeleinden. Dat is vooral zo met de gelijkenissen van Jezus. Veel van Paulus’ brieven beginnen met een krachtige verkondiging van het evangelie, maar eindigen met materiaal om mensen op te voeden en dus met praktische lessen over het dagelijks leven. Het boek Openbaring staat vol met onderwijzend materiaal. De hele openbaring, of het ontrollen van de toekomst van Christus’ kerk, wordt bijvoorbeeld geopenbaard in een boek dat alleen het Lam van God kan openen, Jezus, de grote leraar (Openbaring5:1-5). Sommigen zeggen dat niet alles in de boeken van Mozes nog van toepassing is. Dat klopt. De opdachten met betrekking tot koningen, bevatten duidelijke instructies over de selectie van iemand om het koninklijk ambt te bekleden (Deuteronomium 17:14-20).

`Tegenwoordig benoemen we natuurlijk geen koningen in onze gemeente. Hoe bepalen we de juiste toepassing van al dit lesmateriaal in de Schrift voor onze tijd?`

`2 Timoteüs 3:14-17 Wat is de rol van de Bijbel in christelijk onderwijs?`
