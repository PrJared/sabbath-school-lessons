---
title:  Onderwijs en verlossing
date:   14/11/2020
---

## Lezen 
Genesis 1:26-27; Jesaja 11:1-9; 2 Timoteüs 3:14-17; 1 Koningen 4:29-34; Johannes 14:17; 1 Korintiërs 2:1-16

> <p>Kerntekst</p> 
> ‘Elke schrifttekst is door God geïnspireerd en kan gebruikt worden om onderricht te geven, om dwalingen en fouten te weerleggen, en om op te voeden tot een deugdzaam leven.’ 2 Timoteüs 3:16

De Bijbel vertelt ons het lange verhaal van God en zijn volk. Soms wordt het gezien als een liefdesverhaal dat in ieder geval tijdelijk mis is gegaan. Je kunt het ook zien als een verhaal van een vader en zijn opstandige kinderen die uiteindelijk toch bijdraaien. Met het oog op de bedoeling van de studie van deze week zullen we in het Bijbelverhaal een ander thema ontdekken, namelijk dat van een leraar en zijn studenten. Ze blijven maar niet slagen voor hun toetsen, maar Hij blijft geduldig keer op keer weer de lessen uitleggen, totdat sommigen het eindelijk snappen. 

Het Bijbelverhaal is niet anders dan onze eigen menselijke verhalen die we zo goed kennen. Daarop is maar één uitzondering. Het goede einde van het verhaal van God en zijn volk staat vast. Dat het doel wordt bereikt staat dus vast. De genade van God voor zijn volk verzekert ons van die uitkomst. Dat de mens ook verantwoordelijkheid draagt in deze relatie wordt vaak verkeerd begrepen en zelfs gevreesd door velen die het als zwaar hebben ervaren. Het Bijbelverhaal is in wezen niets anders dan een uitnodiging om God te kennen en zijn wil te begrijpen. Het leren kennen van God is inderdaad ons belangrijkste antwoord op zijn genade. We kunnen die genade niet verdienen, maar we kunnen die wel leren. In de kern is christelijke opvoeding niets anders dan ons iets over deze genade bijbrengen.

_Op sabbat 21 november bespreken we met elkaar deze les._ 
