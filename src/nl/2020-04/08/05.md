---
title:  Wijze mannen en vrouwen
date:   18/11/2020
---

De woorden school, studie en onderwijs begrijpen we in onze tijd heel goed, maar in de Bijbel komen ze niet zoveel voor. Het woord wijsheid/wijs is veel gebruikelijker. In het Oude Testament wordt bijvoorbeeld melding gemaakt van wijze mannen en vrouwen (2 Samuel 14:2; Spreuken 16:23).

`Lees 1 Koningen 5:9-14 (In de NBG vertaling is dat 1 Koningen 4:29-34). Wat leert dit gedeelte ons over het belang van wijsheid?`

Van koning Salomo wordt gezegd dat hij een zeer wijs man was die sprak over het leven van dieren en planten. Hij gebruikte ook met grote wijsheid spreekwoorden. Dat betekent dat hij een gestudeerd man was. De boeken Spreuken en Prediker bevatten veel wijze leringen over tal van onderwerpen. Zij worden toegeschreven aan Salomo en aan andere wijze leraren in de oudheid (Spreuken 1:1; 25:1; 30:1; 31:1)). Volgens de Bijbel lijkt wijsheid veel op wat we nu onderwijs zouden noemen. Het is iets wat je leert van ouders en leraren, vooral als je jong bent. Eigenlijk vergaart een persoon gedurende zijn hele leven wijsheid. Ten tweede is wijsheid over het algemeen iets praktisch. Mieren leren ons in de zomer te sparen om genoeg te hebben voor de winter (Prediker 12:1; Spreuken 6:6-8).

Wijsheid is niet alleen praktisch, maar het heeft ook een theoretische kant, want het begint met geloof in God en volgt bepaalde basisprincipes (Spreuken 1:7). Wijsheid helpt ons verantwoord te leven en om dat ook te doen ten behoeve van anderen. Het behoedt ons ook voor ongelukken. Ten slotte beantwoordt de wijsheid niet alle vragen die we ons kunnen stellen, net als het onderwijs van vandaag. Het stelt ons echter wel in staat tevreden te zijn met wat we weten, terwijl we blijven zoeken naar wat nog onbekend is. Dat is een goede positie van waaruit we God kunnen leren kennen en op zijn genade kunnen vertrouwen. Volgens Jeremia wordt de rol van de wijze leraar gelijkgesteld aan die van de priester en de profeet (Jeremia 18:18). Ze brengen alle drie boodschappen van God over aan zijn volk, in de vorm van instructie in de wet, opvoedkundige raad en speciale boodschappen van God.

`Hoe kunnen we leren wat wijsheid is en dat dan doorgeven aan degenen die na ons komen? Waarom is dit zo belangrijk voor ons om te doen?`

`1 Koningen 5:9-14 Wat is het belang van wijsheid?` 
