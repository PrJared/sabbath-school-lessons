---
title:  Verdere studie
date:   13/11/2020
---

‘Het hart is bedrieglijk boven alle dingen en erg slecht. Godsdienstprofessoren zijn niet bereid om zichzelf goed te onderzoeken om te zien of ze in het geloof staan. Het is een angstaanjagend feit dat velen steun zoeken bij een valse hoop. Sommigen steunen op een oude ervaring die ze jaren geleden hadden. Wanneer ze worden opgeroepen nu hun hart te onderzoeken, wanneer iedereen dagelijks ervaring zou moeten hebben met God, dan hebben ze niets te vertellen. Ze lijken te denken dat het aanspraak maken op de waarheid hen zal redden. Wanneer die zonden die God haat, worden onderworpen, dan zal Jezus binnenkomen en bij je zijn en jij zult met Hem zijn. Je zult dan goddelijke kracht aan Jezus ontlenen, en je zult met Hem samengroeien. In heilige triomf kun je dan zeggen: Gezegend zij God die ons de overwinning geeft door onze Heer Jezus Christus. Het zou de Heer aangenamer zijn geweest als lauwe godsdienstprofessoren zijn naam nooit hadden genoemd. Ze zijn een voortdurende belasting voor degenen die getrouwe volgelingen van Jezus zouden kunnen zijn. Ze zijn een struikelblok voor ongelovigen, en boze engelen jubelen over hen en bespotten de engelen van God met hun kromme levenswandel. Zij zijn een vloek voor Gods zaak in binnen- of buitenland. Ze komen tot God met hun lippen, terwijl hun hart ver van Hem verwijderd is.’ (Ellen White, Spiritual Gifts, vol 2, p. 227) 

`Openbaring 14:6-12 Welke rol speelt aanbidding in de laatste dagen?`

**Gespreksvragen**

`Uit Marcus 7:1-13 hebben we geleerd dat de onderliggende toestand van valse aanbidding een probleem van het hart is. God waardeert aanbidding met onze lippen alleen als deze aanbidding uit ons hart voortkomt. Waarom is het evangelie en het verhaal van de dood van Jezus voor ons de krachtigste manier om harten te openen om God echt lief te hebben?`

`Sta nog eens wat meer stil bij het idee om God ‘in geest en in waarheid’ te aanbidden. Is het mogelijk het ene te doen en niet het andere, of vereist ware aanbidding beide? Zo ja, waarom? Openbaring 14:6-12 Welke rol speelt aanbidding in de laatste dagen?`

`Het moet in orde zijn met ons hart om God echt te kunnen aanbidden. Wat houdt dat in? Moet je wachten tot je verbondenheid met de Heer volledig is, dat je leven volmaakt in orde is, voordat je kunt aanbidden? Hoe kan ware aanbidding je anderzijds helpen om ervoor te zorgen dat je in je hart echt op God bent gericht?` 
