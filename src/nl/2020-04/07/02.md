---
title:  We aanbidden allemaal iets
date:   08/11/2020
---

Er is iets in ons dat ernaar verlangt om te aanbidden. Dat is ongetwijfeld oorspronkelijk door God tot een deel van ons bestaan gemaakt. Het is echter net zoals al het andere verdraaid door de zonde. Het is duidelijk dat we vanaf het begin de enige moesten aanbidden die dat waardig is, namelijk onze Heer en Schepper. Sinds de zondeval is dit allemaal veranderd en nogal ingrijpend ook. 

We aanbidden echter allemaal wel iets of iemand, wat dat dan ook maar moge zijn. Dit verklaart waarom mensen door de hele geschiedenis heen, tot op de dag van vandaag, genegen zijn tot aanbidding. In het oude Egypte aanbaden sommige mensen de farao. Op andere momenten en in andere landen, aanbaden mensen beelden van vissen, meerkoppige goden en andere zogenaamde goden. Sommige mensen aanbaden de zon, de maan, de sterren. Tegenwoordig zijn de meeste mensen te intellectualistisch om voor het standbeeld van een kikker te buigen, maar een Mariabeeld kan kennelijk wel. Dat betekent echter bepaald niet dat mensen, zelfs geseculariseerde mensen, niet toch iets aanbidden. Denk aan geld, macht, seks, zichzelf, rocksterren, acteurs en politici. Waar we het meest van houden, waar we onze aandacht speciaal op richten en waar we voor leven, dat aanbidden we. De seculiere auteur David Foster Wallace waarschuwde dat, als je het verkeerde aanbidt, ‘het je levend zal verslinden’.

`Lees Daniël 3. Wat leert dit verhaal ons over het belang van ware aanbidding?`

De drie joodse jongens namen het tweede gebod duidelijk even serieus als God het had bedoeld (Exodus 20:4-6). Het maakt tenslotte deel uit van de Tien Geboden en het wordt in één adem genoemd met verboden op moord, diefstal, enzovoort. Aanbidding en dan vooral de juiste aanbidding, is zo belangrijk dat het in feite centraal staat in de vragen die spelen in de laatste dagen, vlak vóór de wederkomst van Christus. Daarom moet christelijk onderwijs ingaan op de hele vraag wat betreft aanbidding: wat is het, hoe doen we het, waarom is het belangrijk en wie aanbidden we?

`Lees Openbaring 14:6-12. Wat leren deze teksten ons over hoezeer de kwestie van aanbidding in het middelpunt zal staan in de laatste crisis voordat Christus terugkeert? `

`Daniël 3 Wat leert ons dit over aanbidding?`
