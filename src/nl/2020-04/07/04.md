---
title:  In geest en in waarheid
date:   10/11/2020
---

Eén van de mooiste verhalen in het Nieuwe Testament over de wijze waarop Jezus omging met gebroken mensen, is het verhaal van Jezus en de vrouw bij de bron. 

`Lees Johannes 4:7-26. Wat vertelt Jezus haar over aanbidding? Hoe kwamen ze om te beginnen op het vraagstuk van aanbidding terecht?`

De vrouw probeerde van onderwerp te veranderen door het over aanbidding te hebben. Jezus gebruikte haar tactiek om ons enkele diepgaande waarheden te leren over aanbidding en wat dat precies inhoudt. Het belangrijkste voor datgene waarmee wij bezig zijn, is wat Hij hier zegt: ‘God is Geest, dus wie Hem aanbidt, moet dat doen in geest en in waarheid.‘ (Johannes 4:24) ‘De godsdienst die van God komt, is de enige godsdienst die tot God zal leiden. Om Hem op de juiste wijze te kunnen dienen, moeten we geboren zijn uit de goddelijke Geest. Dit zal het hart reinigen en de geest vernieuwen en ons op die wijze nieuwe bekwaamheid schenken God te kennen en lief te hebben. Het zal ons een gewillige gehoorzaamheid aan al Zijn eisen geven. Dat is ware aanbidding. Het is de vrucht van het werken van de Heilige Geest.’ (Ellen White, De wens der eeuwen, p. 149)

Tegelijkertijd moet aanbidding ‘in waarheid’ zijn. We moeten in ieder geval enige juiste kennis van God hebben, van wie Hij is en wat Hij van ons verlangt. Er is met andere woorden ook iets leerstelligs bij betrokken. Het is bijvoorbeeld van grote betekenis om te weten dat we een God aanbidden die geen mensen voor eeuwig in de hel laat branden. 

Daarom zien we hier twee elementen samenkomen in aanbidding: de ervaring die voortkomt uit het kennen en gehoorzamen van God, en de objectieve waarheden die ons over God zijn geopenbaard. Geest zonder waarheid kan leiden tot iets wat oppervlakkig en sentimenteel is. Het is meer gebaseerd op lichtzinnige emotie dan op iets anders. Waarheid zonder geest kan daarentegen leiden tot een levenloos formalisme. We hebben ze dus allebei nodig.

`Hoe zou jij iemand willen leren te aanbidden ‘in geest en in waarheid’? In welke gevallen heeft iemand het misschien nodig meer nadruk op het ene dan op het andere te leggen? ` `Johannes 4:7-26 Wat houdt echte aanbidding in?`

`Johannes 4:7-26 Wat houdt echte aanbidding in?`
