---
title:  Afgoderij in het onderwijs
date:   12/11/2020
---

Het oude Israël was omringd door zeer religieuze mensen. Zij waren zo toegewijd om hun goden te aanbidden en tevreden te stellen dat ze daarvoor zelfs hun eigen kinderen offerden. Dat is toch nog eens toewijding! Daarom was ware aanbidding van de ware God een belangrijk onderdeel van het beschermen van de Hebreeërs tegen het verstrikt raken in de afgoderij en valse aanbidding rondom hen. Desondanks vervielen ze toch steeds weer tot die afgodische praktijken. Daarvoor waren ze nadrukkelijk gewaarschuwd. 

Hoe zit dat vandaag met ons? Waarom zou aanbidding van de ware God en het stilstaan bij alles wat Hij voor ons heeft gedaan, zo belangrijk zijn, vooral als je dat bekijkt in het licht van de gevaren van moderne afgoderij?

`Lees Marcus 7:1-13. Welk principe vinden we in de verzen 7-9 die vandaag van toepassing kunnen zijn in de context van christelijk onderwijs en het gevaar van valse leer, die van de wereld is overgenomen en dat een negatieve invloed kan hebben op de praktijk van ons geloof?`

 Veel van de grote intellectuele ideeën in de wereld van vandaag is gebaseerd op een naturalistische kijk op de werkelijkheid. Veel studierichtingen die tegenwoordig worden aangeboden, worden vanuit dat perspectief bestudeerd. Dat houdt over het algemeen in dat wat wordt onderwezen in tegenspraak is met de Schrift. We kunnen in de verleiding komen om ideeën te aanbidden die worden verondersteld, waarover wordt getheoretiseerd en die in de praktijk worden gebracht. We kunnen ook de briljante breinen van filosofen, wetenschappers en wiskundigen vergoddelijken die deze ideeën hebben goedgekeurd. Het probleem is dat deze ideeën vaak in botsing komen met de Bijbel. Omdat ze op dit moment worden geleerd en omdat daarvan wordt aangenomen dat ze waar zijn, proberen mensen ze op te nemen in christelijk onderwijs. De enige manier waarop dat kan worden gedaan, is echter om compromissen te sluiten met het geloof. Dat betekent vaak dat de Schrift wordt verdraaid om zo te proberen de Schrift te laten aansluiten op de huidige ideeën.

`Welke populaire overtuigingen van nu botsen met de Bijbel? Hoe kunnen we ons als kerk ertegen beschermen dat ze terechtkomen in ons eigen onderwijssysteem? `

`Marcus 7:1-13 — Wat antwoordde Jezus op de vraag van de Farizeeën en schriftgeleerden?` 
