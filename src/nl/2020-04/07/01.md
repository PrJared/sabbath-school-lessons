---
title:  Aanbidding in het onderwijs
date:   07/11/2020
---

## Lezen 
Daniel 3; Openbaring 14:6-12; Psalm 78:1-17; Johannes 4:7-26; 1 Kronieken 16:1-36; Marcus 7:1-13

> <p>Kerntekst</p> 
> ‘Erken de HEER, de majesteit van zijn naam, draag geschenken voor Hem aan. Buig u voor de HEER in zijn heilige glorie.’ 1 Kronieken 16:29

Aanbidding is iets wat bij de mens hoort. Het maakt deel uit van de menselijke natuur, zelfs van de gevallen menselijke natuur. Het lijdt geen twijfel dat we als mensen zijn geschapen als wezens die, vanuit de vrijheid die God ons heeft gegeven, de Heer zouden aanbidden. Dat doen we omdat we Hem liefhebben en omdat we weten dat Hij die aanbidding waardig is. Een dergelijke aanbidding moet vrij gemakkelijk zijn geweest in de wereld van voor de zondeval. Daar hadden de mensen toegang tot God van aangezicht tot aangezicht, in een schepping die niet door zonde, dood en vernietiging was aangetast. Wij kennen alleen een gevallen wereld en kunnen ons een dergelijke schepping nauwelijks meer voorstellen.

Die aangeboren behoefte om te aanbidden hebben we nog steeds. Die is, net als al het andere op deze wereld, verdraaid en vervormd door de zonde. Dat betekent dat we onder andere als wezens die kunnen aanbidden ook de verkeerde dingen kunnen aanbidden. Het kan zelfs gebeuren dat we uiteindelijk de Heer niet aanbidden op de manier waarop Hij aanbeden dient te worden (Zie bijvoorbeeld Marcus 7:1-13 en Jeremia 7:4). 

Omdat aanbidding zo centraal staat in het christelijke leven, moet christelijk onderwijs de vraag naar aanbidding ook behandelen. Dat is het onderwerp van de studie van deze we

_Op sabbat 14 november bespreken we met elkaar deze les._ 
