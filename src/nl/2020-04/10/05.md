---
title:  Dwaasheid en wijsheid
date:   02/12/2020
---


`Lees Spreuken 1. Wat leert dit ons over waar christelijk onderwijs over zou moeten gaan? `

De Bijbel maakt constant een vergelijking tussen dwaasheid en wijsheid. Het boek Spreuken herinnert ons terecht aan de gevaren van roekeloos gedrag en van het verkeren in het gezelschap van dwazen. Het onderscheid is duidelijk: God verlangt dat zijn volk wijsheid zoekt, die koestert en die in overvloed heeft.

Studenten van de kunsten en de wetenschappen gebruiken hun talenten om kennis te vergaren en om uit te blinken in hun studies. Leraren doen precies hetzelfde. We kunnen in staat zijn tot schitterende artistieke dingen en tot wetenschappelijke doorbraken vanwege onze kennis en onze kunde. Wat voor nut heeft deze kennis van kunsten en wetenschappen eigenlijk vanuit een christelijk perspectief als dat niet ook leidt tot het kennen van het verschil tussen juist en verkeerd, goed en kwaad, waarheid en dwaling? Je hoeft alleen maar wat te lezen over het leven van sommigen van ‘s werelds grootste kunstenaars om te zien dat het hebben van geweldige vaardigheden en talent niet gelijk staat aan een moreel of oprecht leven. Je kunt ook stellen dat grote wetenschappers, die betrokken zijn bij het maken van biologische of chemische massavernietigingswapens, weliswaar hoogopgeleid en hoogbegaafd zijn, maar wat zijn de vruchten van hun werk? Zoals eerder gezegd, is kennis op zichzelf niet noodzakelijkerwijs iets goeds.

`Lees Spreuken 1:7. Hoe onthult deze tekst wat de sleutel tot echt christelijk onderwijs is?`

Een Nobelprijswinnaar, een atheïst, een man die het universum en de fysieke krachten daarvan bestudeert, schreef: ‘Des te meer het universum begrijpelijk lijkt, des te meer het ook zinloos lijkt.’

`Wat moet dit ons vertellen over hoe kennis, in en op zichzelf, soms niet alleen zinloos kan zijn, maar wat nog erger is, tot grove fouten kan leiden?`

`Spreuken 1 Waar zou christelijk onderwijs over moeten gaan?`
