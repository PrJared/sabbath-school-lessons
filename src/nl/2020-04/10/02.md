---
title:  Alleen de Heer
date:   29/11/2020
---

Er is bewijs van de levende God in heel zijn schepping. Deze verklaring is zo vaak herhaald dat het een cliché is geworden. We moeten echter ook rekening houden met het hart van God toen Hij deze wereld schiep en met wat mensen daarna hebben beschadigd en aangetast. Alleen als we dat doen, kunnen we beter begrijpen hoe we kunsten en wetenschappen het beste kunnen onderwijzen. Laten we bijvoorbeeld de menselijke draagtijd van een baby nemen. De biologie vertelt ons dat nieuw intelligent menselijk leven voortkomt uit één bevruchte eicel en dat dit in negen maanden zwangerschap volledig uitgroeit tot een nieuw wezen. Deze cyclus laat al de kenmerken van een liefhebbende Schepper zien. De liefderijke goedheid van God is te zien in de plaats waar een foetus zich ontwikkelt: direct onder het gestage kloppen van het hart van de moeder. Naarmate de foetus groter wordt, groeit ook de buik van de moeder. De aanstaande moeder is zich zo altijd bewust van de aanwezigheid van haar kind, net zoals onze hemelse Vader zich altijd bewust is van zijn kinderen.

`Lees Romeinen 1:18-21; Psalm 19:1-6 en Nehemia 9:6. Wat vertellen deze teksten ons over Gods werk als onze Schepper ?`

Zelfs na 6000 jaar zonde en duizenden jaren na de wereldwijde verwoestende zondvloed, bestaat er overweldigend bewijs voor God als Schepper. Er is bewijs voor de kracht, de liefde en de welwillendheid van deze God als onze Schepper. Dat is zelfs zo krachtig dat Paulus zegt dat zij die deze God verwerpen ‘niets hebben waardoor zij te verontschuldigen zijn’ op de dag van het oordeel (Romeinen 1:20). Er is genoeg dat we over Hem kunnen leren door wat Hij heeft gemaakt. Niemand kan zich op onwetendheid beroepen! We leven in een tijd waarin veel mensen de schepping zijn gaan aanbidden in plaats van de Schepper. Juist nu is het daarom van groot belang dat christelijk onderwijs in de kunsten en wetenschappen altijd werkt vanuit de veronderstelling dat God de Schepper en ondersteuner is van alles wat bestaat. Uiteindelijk kunnen ideologieën en vooronderstellingen die God ontkennen of uitsluiten alleen tot fouten leiden. Het onderricht dat deze wereld biedt, werkt vanuit het idee dat er geen God is. Christelijk onderwijs moet niet in die valkuil vallen, en ook niet op een subtielere manier werken op basis van ideeën die er van uitgaan dat er geen God is. Hoe het ook zij, de mens zal ongetwijfeld verkeerde keuzes maken

`Denk aan het grote wonder en de schoonheid in onze wereld, zelfs na de zondeval. Welke hoop en troost putten wij daaruit, vooral in tijden van beproevingen en lijden?`

`Romeinen 1:18-21; Psalm 19:1-6 en Nehemia 9:6 — Wat zegt dit over Gods werk als onze Schepper?`
