---
title:  De Heer geeft Job antwoord
date:   03/12/2020
---

`Lees Job 38. Wat leert dit hoofdstuk ons over God, niet alleen als de Schepper maar als de Onderhouder van alle leven? Welke invloed moet deze belangrijke waarheid hebben op hoe we de kunsten en de wetenschappen begrijpen?`

‘Velen leren dat de stof levenskracht bezit - dat bepaalde eigenschappen aan de stof worden meegedeeld, en dat het zich door deze meegedeelde kracht moet ontwikkelen; dat de werking van de natuur in overeenstemming is met vastgestelde wetten die zelfs God niet kan veranderen. Dit is de bedrieglijke wetenschap, waarvoor in Gods Woord geen plaats is. De natuur staat in dienst van haar Schepper. ... De natuur getuigt van een intelligentie, een tegenwoordigheid, een actieve kracht, die in en door haar wetten werkt. In de natuur is het werk zichtbaar van de Vader en de Zoon. Christus zegt: “Mijn Vader werkt tot nu toe en Ik werk ook” (Johannes 5:17).’ (Ellen White, Patriarchen en profeten, p. 86)

Zoals al eerder gezegd, werkt zoveel wetenschap helaas vanuit atheïstische en materialistische vooronderstellingen. Een wetenschapper kan dus naar iets van de grootste schoonheid kijken en van de grootste complexiteit. Het kan zelfs van zowel de grootste schoonheid als complexiteit getuigen. Toch kan het zijn dat hij nog steeds zal beweren dat het toevallig is ontstaan, zonder plan of bedoeling erachter. Dat beweert de wetenschap doorlopend. Het leven op aarde, in al zijn schoonheid en complexiteit, van vlinders tot mensen, wordt verklaard als niets anders dan het resultaat van chemicaliën die miljarden jaren geleden toevallig tot eenvoudig leven hebben geleid. Dat zou zich door willekeurige mutaties en natuurlijke selectie hebben ontwikkeld tot alles wat leeft en beweegt en ademt vandaag.

De wetenschap, zoals die zich nu aan ons voordoet, beweert dat het idee van een boven- natuurlijke Schepper ‘onwetenschappelijk’ is. Want dat kan niet wetenschappelijk worden getest, en dus is het een idee waarmee de wetenschap niet kan werken. De wetenschap zelf leert deze vooronderstelling niet. Het is in plaats daarvan een filosofische positie die de wetenschappers hun vakgebied zelf opleggen. De wetenschap lijkt juist het tegenovergestelde te leren: alle schoonheid en complexiteit van de wereld wijzen juist op een Schepper. Het probleem is echter dat de Bijbel leert dat God niet alleen alles heeft geschapen, maar dat Hij ook alles in stand houdt. Dit betekent dat elke ware christelijke opleiding in de wetenschap zou moeten werken vanuit radicaal andere veronderstellingen dan die de wetenschap in het algemeen doet. Er zullen dus onvermijdelijk botsingen komen, zeker als het gaat om vragen aangaande de oorsprong van alles.

`Job 38 Wat leert dit hoofdstuk ons over God?`
