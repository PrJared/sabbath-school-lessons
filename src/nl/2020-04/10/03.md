---
title:  Heilige glorie
date:   30/11/2020
---

`Lees Psalm 96:9. Hoe begrijpen we dit concept, ‘heilige glorie’? Wat moet dit voor een christen betekenen? Welke invloed moet dat hebben op wat we leren over kunst en de schoonheid die we daar vaak mee in verband brengen?`

Er wordt weleens gezegd dat ‘schoonheid zetelt in het oog van de waarnemer’. We moeten dan niet vergeten wie het oog in eerste instantie heeft geschapen (Spreuken 20:12). We moeten oppassen dat we niet de schepping zelf gaan aanbidden (zie de studie van gisteren). De schoonheid van de schepping kan ons echter wel iets leren over God en inderdaad ook van zijn liefde voor schoonheid. Als deze in zonde gevallen wereld nog steeds zo mooi is, wie kan zich dan voorstellen hoe het daarvoor moet zijn geweest? Dit leert ons dat God inderdaad de Schepper van de schoonheid is.

De studie van kunsten en wetenschappen kan en moet ons dichter bij het karakter en het hart van God brengen. Want wij maken deel uit van Gods eigen kunstwerken en van door Hem geschapen wetenschappelijke fenomenen. Daarom kunnen we op die manier ook meer leren over onze eigen identiteit in Christus. ‘God wilde, dat Zijn kinderen Zijn werken op prijs zouden stellen en zich zouden verheugen in de eenvoudige rustige schoonheid, waarmee Hij onze aardse woonplaats heeft verfraaid. Hij houdt van wat mooi is, maar boven alle uiterlijke aantrekkelijkheid houdt Hij van een mooi karakter. Hij zou graag willen dat wij zuiverheid en eenvoud ontwikkelen, de pracht van de bloemen.’ (Ellen White, Schreden naar Christus, p. 80-81) 

`Lees Genesis 3:6; Spreuken 6:25; 31:30. Wat leren deze teksten ons over hoe schoonheid op zich niet noodzakelijkerwijs goed of heilig is?`

Zoals met alles wat God heeft gemaakt, hebben we een vijand die het vervormt en uitbuit. Het zou ons dan ook niet moeten verbazen dat schoonheid en schoonheidsideeën ook tegen ons kunnen worden gebruikt. Vooral in de kunsten moet je christelijk onderwijs vorm geven vanuit de Schrift, want dat kan ons helpen om te leren voorzichtig te zijn. Zo leren we begrijpen dat niet alles wat mooi is noodzakelijkerwijs ook goed of heilig is.

`Kun je enkele ‘mooie’ dingen noemen die niet noodzakelijk heilig en goed zijn? Welke mooie dingen kunnen onheilig en slecht worden gemaakt, afhankelijk van de omstandigheden? Welke norm gebruiken we om dit onderscheid te maken? ` `Genesis 3:6; Spreuken 6:25; 31:30 Wat zeggen deze teksten over schoonheid?` 


`Genesis 3:6; Spreuken 6:25; 31:30  Wat zeggen deze teksten over schoonheid?`
