---
title:  Experts in fouten maken
date:   01/12/2020
---

We weten dat er in onze wereld meer dan genoeg kunst en filosofie is die God niet eert. Velen beweren dat christenen niet op deze plekken moeten komen. Zevendedagsadventisten moeten sommige zaken zorgvuldig overwegen en zich afvragen of ze aan bepaalde zaken wel willen deelnemen, of ze geld willen uitgeven aan sommige takken van dienst en of ze wel gebruik willen maken van bepaalde media. 

`Lees 1 Timoteüs 6:9-10. Hier staan duidelijke instructies over welke bezigheden we moeten vermijden. Daar krijgen we ook voldoende uitleg over. Waartegen waarschuwt Paulus?`

`Lees 1 Timoteüs 6. Wat zijn de belangrijkste bezigheden die Paulus goedkeurt?`

Merk op hoe Paulus in vers 20 waarschuwt voor ‘wat ten onrechte kennis wordt genoemd’. Hoewel hij in een andere context werkt, is het principe nog steeds van toepassing. Denk eens aan alle informatie, alle leringen, alle overtuigingen die ronduit verkeerd waren. Dat is niet alleen nu zo maar dat was door de hele menselijke geschiedenis heen al zo. Mensen kunnen inderdaad experts zijn in het maken van fouten. Bijna 2000 jaar lang geloofden de slimste mensen ter wereld, de experts, dat de aarde zich onbeweeglijk in het centrum van het universum bevond en dat alle sterren en planeten er in perfecte cirkels omheen draaiden. Er is hele gecompliceerde wiskunde en wetenschap voor gebruikt om dit geloof te ondersteunen. Dit is tot in bijna elk detail onjuist gebleken. Daarom zouden we kunnen zeggen dat deze mensen experts waren in fouten maken en dat dit ‘ten onrechte kennis werd genoemd’. 

De wetenschap van de biologie van vandaag is gebaseerd op de veronderstelling dat het leven miljarden jaren geleden begon, bij toeval, zonder God en zonder doel. Op basis van deze leer is er een ongelooflijke hoeveelheid gecompliceerde en gedetailleerde wetenschappelijke literatuur ontstaan.

`Welke lessen kunnen we afleiden over hoe mensen experts in het fouten maken kunnen zijn? Welke invloed moet dit besef hebben op het christelijk onderwijs in het algemeen en het wetenschappelijk onderwijs in het bijzonder?`

`1 Timoteüs 6 Wat keurt Paulus goed en waar waarschuwt hij voor?` 

