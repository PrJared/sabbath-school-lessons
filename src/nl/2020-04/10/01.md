---
title:  Onderwijs in kunst en wetenschappen
date:   28/11/2020
---

## Lezen 
Romeinen 1:18-21; Psalm 19:1-6; 96:9; Genesis 3:6; 1 Timoteüs 6; Spreuken 1; Job 38

> <p>Kerntekst</p> 
> ‘De hemel verhaalt van Gods majesteit, het uitspansel roemt het werk van zijn handen.’ Psalm 19:2

Tot het onderwijs behoren wat wel wordt genoemd ‘kunsten en wetenschappen’. Wat houdt het in om dat vanuit een Bijbels perspectief te bestuderen of te onderrichten? Verwijzen we bijvoorbeeld simpelweg naar bepaalde Bijbelverzen die betrekking hebben op een bepaald aspect van de moderne geneeskunde of kunstgeschiedenis? Door dit te doen, kunnen we de praktijklessen verbinden met de verbazingwekkende kracht van God bij het scheppen van onze complexe wereld. Als we alleen maar wat teksten uit de Schrift opnemen in een studieboek dan is dat maar een klein deel van waar onderwijs echt voor staat. Waarachtig onderwijs is heilzaam en verlossend.

Om zo’n opleiding echt te laten functioneren, hebben we Gods Woord nodig om richting te geven aan de leer van elk vakgebied. Dat geldt voor studies die zich bezighouden met geesteswetenschappen tot die van de moleculaire biologie. Anders kunnen we uit het oog verliezen hoe ontzagwekkend God is. Zijn soevereiniteit als Schepper en Onderhouder van onze wereld raakt daardoor ook uit beeld. Door te leren zien hoe God zijn schepping als één geheel en als doelgericht beschouwt, zullen we beter begrijpen hoe bepaalde vakgebieden kunnen en moeten worden onderwezen.

Deze week zullen we enkele principes bekijken die betrokken zijn bij hoe we ‘kunsten en wetenschappen’ kunnen onderwijzen vanuit een christelijk perspectief en wereldbeeld. 

_Op sabbat 5 december bespreken we met elkaar deze les._ 
