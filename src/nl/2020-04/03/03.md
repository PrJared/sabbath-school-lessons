---
title:  Een getuige tegen u
date:   12/10/2020
---

 Als Mozes beseft dat hij spoedig zal sterven, is hij zich de situatie die hij zal achterlaten heel goed bewust. Hij weet dat Israël na zijn dood het beloofde land Kanaän zal ingaan. Hij weet ook dat het zal rebelleren als het aankomt op hun langverwachte bestemming.

`Lees Deuteronomium 31:14-27. Welke voorbereidingen treft Mozes vóór zijn dood? Wat waren zijn grootste zorgen en hoe pakt hij dat aan? `

De toon die Mozes hier aanslaat, lijkt misschien op die van een leraar die zich op een vervanger voorbereidt. Hij weet dat zijn leerlingen zich in de klas hebben misdragen in zijn aanwezigheid. Hij is niet zo dwaas dat hij denkt dat ze niet zullen rebelleren als hij er niet meer is. Hij geeft de Levieten, die de ark van het verbond droegen, de opdracht het boek van de wet als een getuige naast de ark te plaatsen. Mozes geeft niet alleen een lesplan door als zijn vervanger. Hij geeft een getuige door. Mozes spreekt over het wetboek alsof het een levend wezen is dat de kracht heeft mensen terecht te wijzen.

`Lees Romeinen 3:19-23. Beschouw de wet als een ‘getuige tegen’ hen. Hoe komen we dit ook tegen in het Nieuwe Testament? Hoe wijst de wet ons op onze behoefte aan genade? `

In Deuteronomium 31 geeft God aan Mozes de opdracht een lied te schrijven dat Hij hem heeft onderwezen. Mozes moet dan de Israëlieten dat lied onderwijzen. In vers 19 staat, ‘ik zal het tegen hen laten getuigen.’ We zien hier opnieuw dat Gods richtlijnen worden gepersonifieerd. Wanneer je een lied zingt, wordt dat gemakkelijker gedeeld en verspreid. Wanneer een lied een getuige is, kan het ervoor zorgen dat mensen naar zichzelf kijken en beseffen ze dat het ook wat over hen zegt.

`We kunnen proberen Gods wet te gehoorzamen met al de kracht die God ons geeft. Hoe functioneert zijn wet dan toch als een ‘getuige tegen’ ons? Wat leert deze getuige ons over de noodzaak van het evangelie in ons leven? `

`Deuteronomium 31:14-27 Welke zorgen had Mozes en hoe pakte hij die aan?`

