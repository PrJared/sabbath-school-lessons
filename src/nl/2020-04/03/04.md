---
title:  Dat je in alles wat je doet mag slagen
date:   13/10/2020
---

Door de hele Bijbel heen vinden we ook andere resultaten van het kennen en gehoorzamen van Gods wet.

`Lees Jozua 1:7-8. Wat zegt de Heer tegen Jozua? Hoe zijn de beginselen die daar staan nog steeds van toepassing op ons? `

De Heer zegt tegen Jozua wanneer hij Kanaän binnengaat: ‘houd je vóór alles vastberaden en standvastig aan de wet waarin mijn dienaar Mozes je heeft onderwezen. Houd je daar altijd aan en wijk er op geen enkele manier van af, opdat je in alles wat je doet zult slagen.’ (Jozua 1:7-8) Dit idee van succes als bijproduct van gehoorzaamheid lijkt misschien in tegenstrijd met hoe we succes tegenwoordig meten. Velen geloven tegenwoordig dat vernieuwing, creativiteit en zelfredzaamheid de kenmerken van succes zijn. Om te slagen in een bepaalde branche is vaak buitengewoon talent en het nemen van risico’s vereist. In Gods ogen vereist succes echter andere hulpmiddelen.

`Lees Openbaring 12:17; 14:12; Romeinen 1:5; 16:26, Jakobus 2:10-12. Wat zeggen deze verzen ons over gehoorzaamheid aan Gods wet? Waarom is het zelfs als we niet worden gered door Gods wet te gehoorzamen, zo belangrijk dat we ons daaraan houden? `

Of het nu om het Oude Testament, het Nieuwe Testament, het oude verbond, of het nieuwe verbond gaat, het maakt niet uit. Als christenen die de Bijbel vertrouwen, worden we opgeroepen tot gehoorzaamheid aan Gods wet. Overtreding van de wet staat ook bekend als zonde en dat kan alleen leiden tot pijn, lijden en eeuwige dood. Wie heeft niet zelf gezien wat de gevolgen zijn van zonde en wat het schenden van Gods wet veroorzaakt? Ook het oude Israël had genade nodig, maar het zou ze goed gaan als ze Gods wet gehoorzaamden. Voor ons is het vandaag de dag niet anders. Daarom moeten we als onderdeel van christelijk onderwijs het houden van Gods wet tot een centraal onderdeel maken van wat het betekent door geloof te leven en op Gods genade te vertrouwen.

` Wat is je eigen ervaring met de gevolgen van zonde? Wat heb je geleerd dat je met anderen kunt delen zodat ze niet dezelfde fouten maken?`

`Jozua 1:7-8 Welk advies krijgt Jozua van de Heer?` 
