---
title:  De wet als leraar
date:   10/10/2020
---

## Lezen 
Deuteronomium 6:5; 31:9-27; Romeinen 3:19-23; Openbaring 12:17; 14:12; Marcus 6:25-27; Hebreeën 5:8

> <p>Kerntekst</p> 
> ‘Heb daarom de HEER, uw God, lief met hart en ziel en met inzet van al uw krachten.’ Deuteronomium 6:5

Paulus waarschuwt de Galaten tegen wetticisme. Hij schreef: ‘Als de wet leven zou kunnen brengen, zou de wet ons ook rechtvaardig kunnen maken.’ Als een wet ‘leven had kunnen brengen’, dan zou dat natuurlijk Gods wet zijn geweest. Toch wil Paulus duidelijk maken dat zelfs Gods wet voor ons als zondaars geen leven kan brengen. Waarom niet? ‘De Schrift heeft alles in de macht van de zonde gelegd, zodat de belofte kon worden gegeven op grond van geloof in Jezus Christus, aan wie op Hem vertrouwen.’ (Galaten 3:21-22) Als de wet echter geen leven aan zondaars kan geven, wat kan het doel dan anders zijn dan ons te wijzen op onze behoefte aan genade? Heeft de wet dan alleen een negatieve functie en is die er alleen maar om ons onze zonden te tonen? Neen! De wet is er ook om ons de weg te wijzen naar het leven. Dat vinden we alleen in Jezus. Dit is ook waar waarheidsgetrouw onderwijs over zou moeten gaan. Het moet ons wijzen op een leven van genade, van geloof en van gehoorzaamheid aan Christus. Daarom staan we deze week stil bij de rol die Gods wet speelt in christelijk onderwijs. Laten we kijken wat de wet ons kan leren over geloof, genade en de liefde van God voor de gevallen mens, ook al kan ze ons niet redden. 

_Op sabbat 17 oktober bespreken we met elkaar deze les._ 
