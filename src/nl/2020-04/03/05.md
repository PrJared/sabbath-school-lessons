---
title:  Wetsgetrouwen en hun moeite en strijd
date:   14/10/2020
---

Het volgen van Gods wet heeft grote voordelen, zoals blijkt uit de mensen die God voorspoed heeft gegeven. Jozua volgde nauwgezet Gods voorschriften en hij was een goede leider van het volk Israël. De Heer heeft keer op keer tegen Israël gezegd dat ze voorspoedig zouden zijn als ze zijn wet gehoorzaamden.

`Lees 2 Kronieken 31:20-21. Welke belangrijke redenen noemt deze passage waarom Jechizkia voorspoedig was?`

Op welke manier we ook te maken hebben met onderwijs, het belang van gehoorzaamheid moet worden benadrukt. Toch zijn onze studenten niet dom. Vroeg of laat dringt het harde feit tot hen door dat sommige mensen trouw, liefdevol en gehoorzaam zijn. Maar wat dan nog? Zij worden ook getroffen door rampen. Hoe moeten we dit begrijpen? Het is een feit dat we dat niet kunnen. We leven in een zondige en boze wereld. Het is een wereld waarin de grote strijd gaande is, en daar is niemand immuun voor. 

`Lees Marcus 6:25-27; Job 1-2; 2 Korintiërs 11:23-29. Wat leren deze teksten ons over deze moeilijke vraag?`

Goede, gelovige en gezagsgetrouwe mensen hebben zonder twijfel ook niet alleen maar voorspoed gekend. Als we voorspoed tenminste opvatten zoals de wereld dat doet. Ook dan kan er maar een gedeeltelijk antwoord op deze moeilijke vraag zijn. Deze vraag wordt ongetwijfeld gesteld als we proberen te onderwijzen hoe belangrijk de wet is. Wat bedoelen we precies met ‘voorspoed’? Wat zegt de psalmist daarover? ‘Beter één dag in uw voorhoven dan duizend dagen daarbuiten, beter op de drempel van Gods huis dan wonen in de tenten der goddelozen.’ Er is geen twijfel dat, volgens de normen van de wereld, zelfs degenen die trouw zijn aan God en gehoorzaam zijn aan zijn wet, niet altijd ‘voorspoedig’ zijn. Dat zijn ze althans voorlopig niet. We bewijzen onze studenten een slechte dienst als we iets anders zeggen.

`Lees Hebreeën 11:13-16. Hoe helpen deze verzen ons begrijpen waarom gelovigen nog steeds lijden in dit leven?`

`2 Kronieken 31:20-21 Waardoor was Jechizkia zo voorspoedig?`
