---
title:  Jezus, ons voorbeeld
date:   15/10/2020
---

Jezus Christus, de Zoon van God, leefde als enige het leven van een mens in volmaakte gehoorzaamheid aan de Vader en in volmaakte gehoorzaamheid aan Gods wet. Hij deed dit opdat Hij niet alleen onze plaatsvervanger kan zijn. Dat is Hij. Hij is echter ook ons voorbeeld.

`Lees Lucas 2:51-52; Filippenzen 2:8; Hebreeën 5:8; Johannes 8:28-29. Hoe wijzen deze teksten ons op de gehoorzaamheid van Christus gedurende zijn leven?`

Misschien zei Johannes het wel op de beste manier toen hij dit schreef: ‘Wie zegt in Hem te blijven, behoort in de voetsporen van Jezus te treden.’ (1 Johannes 2:6) Wanneer we onze blik richten op het leven van Christus en zijn dienstwerk op aarde, dan is het gemakkelijk om in te zien hoe Hij de Vader behaagde door zijn gehoorzaamheid. Christus heeft profetie in vervulling laten gaan en Hij heeft zich gedurende zijn leven aan Gods wetten gehouden. God droeg Mozes op zijn wet op te schrijven zodat zij tot een getuige kan zijn voor Israël. Zo is Christus de levende belichaming van iemand die getuigt naar zijn apostelen, leerlingen, zondaars en heiligen. In plaats van alleen maar een aantal regels te volgen, hebben we nu ook het voorbeeld van Jezus, een mens van vlees en bloed, om na te volgen. We kunnen als leraar geen beter rolmodel aan onze studenten voorhouden dan dat van Jezus en hoe Hij de Vader gehoorzaamde. 

‘Dat zogenaamde geloof in Christus dat voorgeeft de mens te verlossen van de plicht tot gehoorzaamheid aan God, is geen geloof, maar aanmatiging. “Want door genade zijt gij behouden, door het geloof” (Efeziërs 2:8). Maar het geloof is “indien het niet met werken gepaard gaat op zichzelf genomen dood” (Jakobus 2:17). Jezus zei van Zichzelf voordat Hij naar de aarde kwam: “Ik heb lust om uw wil te doen, mijn God, uw wet is in mijn binnenste” (Psalm 40:9). En vlak voordat Hij weer naar de hemel opsteeg, verklaarde hij: “Gelijk Ik de geboden mijns Vaders bewaard heb en blijf in zijn liefde” (Johannes 15:10). De Schrift zegt: “En hieraan onderkennen wij dat wij Hem kennen: Indien wij zijn geboden bewaren. Wie zegt, dat hij in Hem blijft, behoort ook zelf zó te wandelen, als Hij gewandeld heeft” (1 Johannes 2:3-6).’ (Ellen White, Schreden naar Christus, pp. 59-60) 

`Wat kun jij doen om het voorbeeld van Christus op alle gebieden van je leven beter na te volgen en dus ook een betere leraar voor anderen te zijn? Het volgende is een oud, wat afgezaagd idee. Waarom klinkt datgene wat we doen, onze acties, zoveel luider dan wat we zeggen?`

`Filippenzen 2:8; Hebreeën 5:8; Johannes 8:28-29 Hoe gehoorzaam was Christus?`
