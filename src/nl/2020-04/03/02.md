---
title:  Liefde en ontzag voor God
date:   11/10/2020
---

Het boek Deuteronomium bevat de laatste woorden van Mozes die hij spreekt tot een nieuwe generatie Israëlieten. Zij zullen uiteindelijk het beloofde land binnengaan. Voordat ze dat doen, heeft hij nog een aantal zeer duidelijke dingen te zeggen en instructies aan hen te geven.

`Lees Deuteronomium 31:9-13. Wat betekent het om ontzag voor de Heer te hebben?`

God had een duidelijk doel voor ogen wat betreft de wijze waarop Hij zijn wet met Israël deelt. Hij stelt alles in het werk om ervoor te zorgen dat ze zijn wetten niet vergeten. God is op die manier een geduldige opvoeder. Hij onderwijst en herhaalt dat onderricht. Hij stuurt profeten en gebruikt zijn dienaren om zijn boodschap over te brengen. Dat deed Hij telkens weer. De geschriften van het Oude Testament zijn eigenlijk niets anders dan God die zijn volk probeert te leren de weg naar het leven te volgen. 

Merk op hoe Mozes in deze verzen het belang benadrukt van het leren van de wet door toekomstige generaties. Hij beschrijft het als een proces in twee stappen. Eerst zullen de kinderen naar de wet luisteren en daarna zullen ze ‘leren om ontzag te tonen voor de HEER, uw God.’ (Deuteronomium31:13) Dat betekent dat het luisteren naar de wet veronderstelt dat ontzag niet de natuurlijke uitkomst is van dat luisteren. Ontzag hebben voor God moet je leren. Mozes zegt eigenlijk dat kennis en ontzag een proces zijn. Er is geen oorzaak en gevolg relatie. 

Wat betekent ‘ontzag voor God’ wanneer de mensen ook wordt gezegd om ‘de HEER, uw God, lief te hebben met hart en ziel en met inzet van al uw krachten’? (Deuteronomium6:5) Misschien kunnen we het vergelijken met de wijze waarop een kind een goede vader liefheeft en ontzag voor hem heeft. Dat is een vader die zijn liefde en zorg laat zien door te zeggen wat hij meent en door te menen wat hij zegt. Met zo’n vader zul je inderdaad de gevolgen ondervinden als je iets verkeerd doet. We kunnen en moeten God tegelijkertijd liefhebben en ontzag voor Hem hebben. Dat is geen tegenstrijdigheid. Des te meer we God leren kennen, des te meer we Hem gaan liefhebben vanwege zijn goedheid. Tegelijkertijd geldt dat des te meer we God leren kennen, des te meer ontzag we ook voor Hem zullen hebben. We zien hoe heilig en rechtvaardig Hij is en hoe zondig en onrechtvaardig wij in tegenstelling daarmee zijn. We beseffen meer en meer dat we alleen door genade, een onverdiende gunst, niet worden vernietigd.

`Hoe begrijp jij de betekenis van het tegelijkertijd liefhebben van en ontzag hebben voor God?`

`Deuteronomium 31:9-13 Wat betekent het om ontzag voor de Heer te hebben?`
