---
title:  De ogen van de Heer, Bijbels wereldbeeld
date:   17/10/2020
---

## Lezen 
Spreuken 15:3; Job 12:7-10; Efeziërs 6:12; Openbaring 20:5-6; Johannes 1:1-14; Marcus 12:29-31

> <p>Kerntekst</p> 
> ‘De ogen van de HEER zijn overal, zowel de goeden als de kwaden houdt hij in het oog.’ Spreuken 15:3

De Poolse dichter Czeslaw Milosz schreef een gedicht en hij begon dat door over denkbeeldige dieren te schrijven: pratende konijnen en eekhoorns, en dergelijke. Ze ‘hebben net zoveel gemeen met echte dieren’, schreef hij, ‘als onze ideeën van de wereld dat hebben met de echte wereld.’ Aan het eind van het gedicht schreef hij: ‘Denk hier eens over na en beef’.

‘Beven’ is misschien een te zwaar woord, maar het is waar dat datgene wat mensen over de wereld denken helemaal fout kan zijn. Bijna 2000 jaar lang dachten bijvoorbeeld veel van ‘s werelds slimste en best opgeleide mensen dat de aarde zich onbeweeglijk in het centrum van het universum bevond. Tegenwoordig denken veel van de slimste en best opgeleide mensen dat mensen zijn geëvolueerd uit wat oorspronkelijk een eenvoudige levensvorm was.

We kijken als mensen nooit neutraal naar de wereld. We zien die altijd en zelfs alleen maar, door filters die invloed hebben op hoe we de wereld om ons heen interpreteren en begrijpen. Zo’n filter noemen we een wereldbeeld. Dat is zo belangrijk dat we onze jonge mensen, en zelfs oudere gemeenteleden, het Bijbelse wereldbeeld bijbrengen.

_Op sabbat 24 oktober bespreken we met elkaar deze les._ 
