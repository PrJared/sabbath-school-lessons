---
title:  Aanbid de Verlosser
date:   21/10/2020
---

Hoe belangrijk de leer van de schepping ook is voor ons geloof, zij staat niet op zichzelf. Dat is zeker niet zo in het Nieuwe Testament. Daar gaat ze vaak samen met en is ze zelfs onlosmakelijk verbonden met de leer van de verlossing. In een gevallen wereld van zonde en dood, is schepping alleen eigenlijk ook niet genoeg. We leven, we worstelen en we lijden en dat doen we allemaal. Wat volgt er daarna? We sterven en eindigen uiteindelijk niet anders dan de kadavers van dieren die worden achtergelaten aan de kant van de weg. Hoe geweldig is dat? Daarom is de leer van verlossing voor ons wereldbeeld ook van groot belang. Dat betekent dat we de gekruisigde en opgestane Jezus Christus in het middelpunt hebben staan van alles wat we geloven.

`Lees Johannes 1:1-14. Wat vertellen deze teksten ons over wie Jezus was en wat Hij voor ons heeft gedaan?`

Kijk ook naar de boodschap van de eerste engel: ‘Toen zag ik opnieuw een engel, die hoog in de lucht vloog. Hij had een eeuwig evangelie dat hij bekend moest maken aan de mensen op aarde, uit alle landen en volken, van elke stam en taal. Luid riep hij: “Heb ontzag voor God en geef Hem eer, want nu is de tijd gekomen dat Hij zijn oordeel zal vellen. Aanbid Hem die hemel en aarde, zee en waterbronnen geschapen heeft”.’ (Openbaring 14:6-7) Merk op dat het ‘eeuwige evangelie’ direct verbonden is met God als de Schepper. We moeten ons realiseren dat de God die ons heeft geschapen, dezelfde God is die, in menselijk vlees, de straf voor onze zonde op zich nam. Het hoeft ons dan ook niet te verbazen dat we worden opgeroepen om Hem te aanbidden. Welke andere reactie is er mogelijk als we ons realiseren hoe onze God echt is? 

Daarom moet Christus, de gekruisigde, voorop blijven staan in alles wat we de mensen leren. Deze leer moet ook de wederkomst omvatten, want de eerste komst van Christus doet ons toch niet echt veel goeds als er geen tweede komst zou zijn? Vanuit de Schrift kun je zeggen dat de eerste en tweede komst van Christus twee delen van één gebeurtenis zijn, namelijk het verlossingsplan.

`Sta nog eens stil bij het idee zoals dat in Johannes 1 wordt verteld. Hij die alles heeft doen ontstaan ‘van wat bestaat’ is ook degene die voor ons aan het kruis stierf (Johannes1:3). Waarom is aanbidding de allesovertreffende natuurlijke reactie daarop? `

`Johannes 1:1-14 Wie was Jezus en wat deed Hij voor ons?`
