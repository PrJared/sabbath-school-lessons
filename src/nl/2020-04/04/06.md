---
title:  De wet van God
date:   22/10/2020
---

Jaren geleden debatteerde men in Frankrijk over de doodstraf en over de vraag of die moest worden afgeschaft. Voorstanders van de afschaffing namen contact op met Michel Foucault, een beroemde Franse schrijver en filosoof. Ze vroegen hem namens hen een redactioneel artikel te schrijven. Wat hij deed, was niet alleen pleiten voor het afschaffen van de doodstraf, maar voor het volledig afschaffen van het hele gevangenissysteem en het vrijlaten van alle gevangenen. Waarom deed hij dat? Voor Michel Foucault waren alle systemen van moraliteit slechts menselijke constructies. Het waren menselijke ideeën die waren bedacht door machthebbers om de massa in bedwang te houden. Daarom hadden deze morele codes geen echte legitimatie. Dat is een extreme positie. Wat we hier zien, vloeit echter logischer voort uit een probleem dat niet echt nieuw is. Mozes had het er duizenden jaren geleden al over in het oude Israël: ‘iedereen deed wat in zijn eigen ogen goed was.’ (Rechters 17:6; zie ook Deuteronomium 12:8; Spreuken 12:15)

We moeten echter niet alleen doen wat goed is in onze eigen ogen. Wij zijn uit onszelf niet rechtvaardig, heilig en objectief genoeg om te weten wat moreel gezien juist is. Hoe kunnen wij dan weten wat we wel en niet moeten doen? Het antwoord is natuurlijk dat de Heer die ons heeft geschapen ons ook een morele code heeft gegeven om na te volgen. Misschien hebben wij er niet altijd goed zicht op, maar de Heer heeft dat wel altijd. 

`Lees Deuteronomium 6:5; Marcus 12:29-31; Openbaring 14:12. Wat leren deze teksten ons over moreel gedrag?`

We moeten de verlossing centraal stellen in ons christelijke wereldbeeld. Dan moeten we ook, zoals we vorige week al zagen, ook de wet van God, de tien geboden, centraal stellen. Waar worden we tenslotte van verlost als dat niet van de zonde is en dat staat gelijk aan het overtreden van de wet (Romeinen 3:20). Het evangelie heeft geen enkele betekenis als we het losmaken van de wet van God. Dat is één reden waardoor we weten dat de wet nog steeds bindend is voor ons, ook al is die niet in staat ons te redden. Daarom hebben we het evangelie nodig. Daarom moet elke vorm van onderwijs benadrukken wat Ellen White ‘de onveranderlijkheid van de wet’ noemt (Ellen White, De grote strijd, p. 60). Daar hoort ook de sabbat bij. Onderwijs moet ertoe bijdragen het beeld van God zoveel mogelijk in dit leven in ons te herstellen. Dan moet zelfs op het meest basale niveau Gods wet worden gehouden, in het licht van Christus’ voorbeeld. Dat is de morele code die ons laat zien wat recht is in Gods ogen.

`Deuteronomium 6:5; Marcus 12:29-31 Wat zijn de belangrijkste geboden?`
