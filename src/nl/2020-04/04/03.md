---
title:  De vraag van Leibniz
date:   19/10/2020
---

Lang geleden stelde de Duitse denker en schrijver Gottfried Wilhelm Leibniz een vraag en dat is waarschijnlijk de meest fundamentele vraag die je kunt stellen: ‘Waarom is er iets in plaats van niets?’

`Lees Genesis 1:1; Johannes 1:1–4; Exodus 20:8-11; Openbaring 14:6-7; Job 12:7-10. Hoe beantwoorden deze teksten de vraag van Leibniz? `

Het is fascinerend dat in de Bijbel het bestaan van God gewoon wordt aangenomen. Genesis 1:1 begint niet met een aantal logische argumenten voor het bestaan van God, hoewel er wel veel bestaan. Zijn bestaan wordt gewoon voorondersteld ( Exodus 3:13-14). Vanaf dat begin, met God als de Schepper, ontvouwt de Bijbel met alle waarheid die daarin wordt geopenbaard zich langs die lijn. De leer van de schepping is ook het fundament onder elke vorm van christelijk onderwijs. Alles wat we geloven als christenen, maar dan ook alles rust op de leer van de schepping in zes dagen. De Bijbel begon niet met een uitspraak over verzoening, de wet, het kruis, de opstanding, of de wederkomst. De Bijbel begint met een uitspraak over God als Schepper, omdat geen van deze andere overtuigingen zinvol is los van de realiteit van God als onze Schepper.

Een Bijbels wereldbeeld kan daarom alleen maar het belang van de scheppingsleer benadrukken. Deze nadruk is ook erg belangrijk geworden, omdat deze overtuiging een frontale aanval ondergaat in de naam van de wetenschap. Evolutie is het idee dat het leven zich in miljarden jaren langzaam en bij vlagen heeft ontwikkeld. Dat heeft het geloof vrijwel vernietigd dat ontelbare miljoenen mensen in de Bijbel hadden. Het is moeilijk je een leerstelling voor te stellen die zo tegengesteld is aan de Bijbel en voor het christelijk geloof in het algemeen als evolutie. Daarom is het idee dat evolutie op de één of andere manier in harmonie kan worden gebracht met de Bijbelse scheppingsleer nog erger dan atheïstische evolutie. Dat is onmogelijk zonder met de Bijbel en het christelijk geloof als geheel de spot te drijven.

`God vraagt ons elke week een zevende deel van ons leven stil te staan bij de zesdaagse schepping. Dat vraagt Hij voor geen enkele andere leerstelling. Wat moet dat ons vertellen over hoe belangrijk deze geloofsovertuiging is voor een christelijk wereldbeeld?`

`Genesis. 1:1; Exodus 20:8-11; Job 12:7-10; Johannes 1:1-4; Openbaring 14:6-7 Waarom is er iets in plaats van niets?`
