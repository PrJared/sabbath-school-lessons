---
title:  Verdere studie
date:   23/10/2020
---

‘Het ware doel van de opvoeding is om het beeld van God in de ziel te herstellen.’ (Ellen White, Patriarchen en profeten, p. 546) Met dit idee in gedachten beseffen we waarom een gedegen christelijk wereldbeeld essentieel is voor adventistisch onderwijs. Zoals we al eerder hebben opgemerkt, is onderwijs immers niet vanzelfsprekend goed. Mensen kunnen worden opgeleid, zelfs hoogopgeleid, in ideeën en posities die in tegenspraak zijn met Bijbelse beginselen. Daarom moet het onderwijssysteem van ons als zevendedagsadventisten zijn gebaseerd op het christelijke wereldbeeld. Dit betekent dus dat alle terreinen van onderwijs, wetenschap, geschiedenis, moraliteit, cultuur, enzovoort vanuit dat perspectief worden onderwezen, in tegenstelling tot een systeem dat dat tegenspreekt of dat zelfs alleen maar negeert. Zoals al eerder gezegd, maar het is voor herhaling vatbaar: er bestaat niet zoiets als een neutraal perspectief. Je bekijkt het hele leven en de hele realiteit door de filters van je wereldbeeld. Het doet niet ter zake of dat wereldbeeld al dan niet overtuigend en systematisch is doordacht. Daarom is het essentieel dat het Bijbelse wereldbeeld de basis vormt van elke vorm van adventistisch onderricht.

`Prediker 9:5-6; Openbaring 20:5-6 Wat leggen deze verzen uit?`

**Gespreksvragen**

`Welke voorbeelden uit de geschiedenis kun je bedenken waarin hele onderwijssystemen zeer destructief bleken te zijn (of zelfs nog steeds zijn)? Noem enkele van die plaatsen. Wat hebben studenten daar geleerd en wat kunnen we daarvan leren? Hoe kunnen we onze eigen onderwijs- systemen beschermen tegen deze verwoestende invloeden?`

`In de studie van deze week hebben we gekeken naar enkele van de belangrijkste punten van een christelijk wereldbeeld: het bestaan van God, de schepping, de Bijbel, het verlossingsplan en de wet van God. Welke andere belangrijke elementen moeten erin worden opgenomen wanneer je een christelijk wereldbeeld volledig onder woorden wilt brengen?`

`Een denker uit de achttiende eeuw schreef: ‘O geweten! Geweten! Gij goddelijk instinct, gij zekere gids van een onwetend en beperkt, hoewel intelligent en vrij wezen - gij onfeilbare rechter wat betreft goed en kwaad, die de mens doet lijken op de Godheid.’Wat is hierin goed en wat is er fout?`

`Kijk nog eens naar deze uitspraak van Ellen White: ‘Het ware doel van de opvoeding is om het beeld van God in de ziel te herstellen.’Wat betekent dat? Hoe laat dit ons zien waarom adventistisch onderwijs zo anders moet zijn van hoe de wereld naar onderwijs kijkt?`

