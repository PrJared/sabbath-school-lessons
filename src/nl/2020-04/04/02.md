---
title:  De ogen van de Heer
date:   18/10/2020
---

Een professor aan de universiteit van Oxford heeft de theorie gelanceerd dat niets van onszelf, de wereld en alles om ons heen echt is. We zijn in plaats daarvan de digitale schepping van een ras van buitenaardse wezens met superkrachtige computers. Dat is als theorie wel interessant, maar het roept wel een fundamentele vraag op: wat is de aard van de werkelijkheid? Daar zijn maar twee heel algemene antwoorden op mogelijk en daarvan is er maar één rationeel.

Het eerste is dat het universum met alles wat zich daarin bevindt, inclusief de mens, er gewoon is. Het is door niets of niemand geschapen. Het is er gewoon. Het is een simpel feit. Er is geen god en er is niets goddelijks. De realiteit is zuivere materie en zuivere natuur. Al 2500 jaar geleden zei iemand (het is dus geen nieuw idee!), dat er alleen ‘atomen en leegte’ zijn. De andere opvatting is dat één of ander goddelijk wezen (of wezens) het universum heeft gemaakt. Dat lijkt inderdaad logischer, rationeler en verstandiger dan het idee dat het universum er gewoon is, zonder dat je daar een verklaring voor hebt. Dit idee omvat de natuurlijke wereld, de wereld van ‘atomen en leegte’, maar het is hiertoe niet beperkt. Het wijst op een realiteit die veel breder, dieper en veelzijdiger is dan de atheïstisch-materialistische opvatting die je tegenwoordig zo vaak hoort.

`De ogen van de Heer Een professor aan de universiteit van Oxford heeft de theorie gelanceerd dat niets van onszelf, de wereld en alles om ons heen echt is. We zijn in plaats daarvan de digitale schepping van een ras van buitenaardse wezens met superkrachtige computers. Dat is als theorie wel interessant, maar het roept wel een fundamentele vraag op: wat is de aard van de werkelijkheid? Daar zijn maar twee heel algemene antwoorden op mogelijk en daarvan is er maar één rationeel. Het eerste is dat het universum met alles wat zich daarin bevindt, inclusief de mens, er gewoon is. Het is door niets of niemand geschapen. Het is er gewoon. Het is een simpel feit. Er is geen god en er is niets goddelijks. De realiteit is zuivere materie en zuivere natuur. Al 2500 jaar geleden zei iemand (het is dus geen nieuw idee!), dat er alleen ‘atomen en leegte’ zijn. De andere opvatting is dat één of ander goddelijk wezen (of wezens) het universum heeft gemaakt. Dat lijkt inderdaad logischer, rationeler en verstandiger dan het idee dat het universum er gewoon is, zonder dat je daar een verklaring voor hebt. Dit idee omvat de natuurlijke wereld, de wereld van ‘atomen en leegte’, maar het is hiertoe niet beperkt. Het wijst op een realiteit die veel breder, dieper en veelzijdiger is dan de atheïstisch-materialistische opvatting die je tegenwoordig zo vaak hoort. 

`Lees Psalm 53:1; Spreuken 15:3; Johannes 3:16; Jesaja 45:21; Lucas 1:26–35. Wat zeggen deze teksten over de ideeën die de studie van vandaag oppert?` 

De kern van elke vorm van christelijk onderwijs is de realiteit van God, en ook van wie en wat Hij is. Hij is een persoonlijke God die van ons houdt en die met ons omgaat. Hij is een God van wonderen die, hoewel Hij natuurwetten gebruikt, niet beperkt wordt door die wetten. Hij kan die wetten overstijgen wanneer Hij dat wil. Denk bijvoorbeeld aan de maagdelijke conceptie van Jezus. De leer van deze visie is vooral relevant in onze tijd omdat zovelen van de intellectuele wereld ten onrechte beweren dat de wetenschap deze atheïstisch-materialistische opvatting ondersteunt. Zij onderwijzen openlijk en zonder enig voorbehoud dit wereldbeeld.

`Denk na over hoe beperkt het atheïstische wereldbeeld is in tegenstelling tot het Bijbelse wereldbeeld. Zoals hierboven al gezegd, omvat dat de natuurlijke wereld maar wordt daardoor niet beperkt. Waarom is het Bijbelse wereldbeeld, het theïstische wereldbeeld, uiteindelijk gewoon zoveel logischer en rationeler dan diens atheïstische rivaal? `

`Psalm 53:2; Spreuken 15:3; Johannes 3:16; Jesaja 45:21; Lucas 1:26-35 — Wat leert ons dit over God?`
