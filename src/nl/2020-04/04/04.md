---
title:  Het Bijbelse wereldbeeld
date:   20/10/2020
---

Zoals in de inleiding al werd gezegd, kijkt niemand van ons neutraal naar de wereld. Een atheïst kijkt bijvoorbeeld naar een regenboog aan de hemel en ziet niets anders dan een natuurverschijnsel. Het heeft geen andere betekenis dan die mensen daaraan besluiten te geven. Iemand die het daarentegen bekijkt vanuit een Bijbels wereldbeeld ziet meer dan een natuurverschijnsel. Die persoon ziet meer dan de interactie tussen water en licht. Hij ziet ook een bevestiging van Gods belofte om de wereld niet opnieuw te vernietigen door water (Genesis9:13-16). ‘Hoe groot is Gods nederbuigende liefde en zijn medelijden voor zijn dwalende schepselen in het geven van de prachtige regenboog in de wolken als een teken van zijn verbond met de mens! ... Het was Gods bedoeling dat de ouders aan hun kinderen het verhaal van de zondvloed vertellen, wanneer deze naar de betekenis van de regenboog zouden vragen. Ze zouden moeten vertellen dat God de boog in de wolken had geplaatst als een belofte dat de wateren nooit weer de aarde zouden bedekken.’ (Ellen White, Patriarchen en profeten, p.75)

Voor zevendedagsadventisten blijft de Bijbel de fundamentele tekst van ons geloof. Het leert ons het wereldbeeld, het ‘filter’, waarmee we de wereld moeten zien en begrijpen. Die wereld kan een zeer angstaanjagende en gecompliceerde plaats zijn. De Bijbel geeft ons de gids die ons helpt de realiteit waarin we ons bevinden beter te begrijpen. Daarvan maken we deel uit en daardoor worden de dingen vaak verwarrend en onsamenhangend.

`Lees Efeziërs 6:12; Marcus 13:7; Romeinen 5:8; 8:28; Prediker 9:5; Openbaring 20:5-6. Welke waarheden vinden we in deze teksten die ons kunnen helpen de realiteit waarin we ons bevinden beter te begrijpen?`

Als adventisten moeten we ons stevig vasthouden aan de leer van de Bijbel, want dit is Gods geopenbaarde waarheid aan de mens. Gods Woord legt ons veel dingen uit over de wereld die we anders niet zouden weten of begrijpen. Daarom moet elke vorm van christelijk onderwijs zijn geworteld in en gebaseerd zijn op het Woord van God. Elke lering die daar tegen ingaat, moet worden verworpen.

`Welke leringen van de Bijbel zijn in tegenspraak met andere overtuigingen die mensen hebben? Wat moet dit verschil ons leren over hoe belangrijk het is dat we ons getrouw aan het Woord van God houden?`

`Efeziërs 6:12; Marcus 13:7; Romeinen 5:8; 8:28 — Wat willen deze teksten ons meegeven?`
