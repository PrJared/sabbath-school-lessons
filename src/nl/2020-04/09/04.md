---
title:  Leven als leerlingen
date:   24/11/2020
---

Als de kerk echt een kracht wil zijn die zich inzet voor christelijk onderwijs, dan is het noodzakelijk dat we met Jezus beginnen. Jezus riep leerlingen. Hij trainde hen om zending te bedrijven door met hen op te trekken. Jezus bood hun de gelegenheid betrokken te zijn bij de levens van mensen voor wie ze moesten zorgen en om van hen te houden. Jezus daagde hen iedere dag opnieuw uit door zijn visie op wat deze wereld zou kunnen zijn wanneer mensen elkaar als broeders en zusters beginnen te behandelen.

`Lees Lucas 4:18-23. Wat is de boodschap van Christus aan ons allemaal, als zijn volgelingen?`

Drie jaar lang keken de leerlingen toe hoe Jezus, hun leraar, de idealen van het koninkrijk uitleefde. Deze idealen kondigde Hij aan in zijn eerste preek in de synagoge in Nazaret. Vergeving, barmhartigheid en liefde gingen echter hand in hand met eenzaamheid, toewijding en ontbering. Als er één les was die je moet leren, dan was het de les dat leerling van Jezus zijn niet iets is dat je lichtvaardig kunt opvatten. Je bent je leven lang een leerling en niet alleen maar voor één dag. ‘De opdracht van de Heiland aan Zijn discipelen ... omvat alle gelovigen in Christus tot het einde des tijds. ... Allen tot wie de hemelse inspiratie is gekomen, hebben het evangelie toevertrouwd gekregen. Allen die het leven van Christus aannemen, zijn aangesteld om voor het behoud van hun medemensen te werken. Om dit werk te verrichten, werd de gemeente opgericht, en allen die de heilige belofte daarvan op zich nemen, verbinden zich daardoor medearbeiders van Christus te zijn’ ( Ellen White, De wens der eeuwen, p. 720)

Als leerlingen van Jezus moeten we er vandaag zeker van zijn dat Jezus altijd het middelpunt is van zowel onze gemeenschap als van onze aanbidding. Het is goed om te bedenken dat het Jezus was die het leerling zijn bedacht. Hoewel de rabbi’s van zijn tijd volgelingen aantrokken, was het Jezus die mannen en vrouwen opriep Hem te volgen. De rabbi’s hadden zich nooit zo’n radicale oproep kunnen voorstellen als de oproep dat het bij Jezus zijn belangrijker is dan al hun geboden. Als leerlingen van Jezus hebben we niet alleen respect voor alle mensen, maar werken we er ook aan om voor een plek te zorgen waar alle mensen kunnen groeien en zich ontwikkelen. Daarom moet elke vorm van christelijk onderricht dit gevoel van zending en het hebben van een doel bevatten. Daarbij gaat het er niet alleen om de kost te verdienen, maar om in onze eigen omgeving te doen waartoe Jezus ons oproept: om in zijn voetsporen te treden wat betreft het je inzetten voor mensen in nood en om met hen het goede nieuws van het evangelie te delen.

`Lucas 4:17-23 Wat wilde Christus zijn volgelingen laten weten?`
