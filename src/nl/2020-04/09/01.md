---
title:  Kerk en onderwijs
date:   21/11/2020
---

## Lezen 
Lucas 10:30-37; 4:18-23; Matteüs 5:14-16; Jeremia 29:13; Matteüs 7:7; 1 Tessalonicenzen 2:6-8

> <p>Kerntekst</p> 
> ‘We hebben ook niet geprobeerd de gunst van mensen af te dwingen, niet bij u en niet bij anderen. Hoewel we ons als apostelen van Christus hadden kunnen laten gelden, zijn we u tegemoet getreden met de tederheid van een voedster die haar kinderen koestert. In die gezindheid, vol liefde voor u, waren we niet alleen bereid u te laten delen in Gods evangelie, maar ook in ons eigen leven. Zo dierbaar was u ons geworden.’ 1 Tessalonicenzen 2:6-8

Vanaf de vroegste tijden kwamen de gelovigen bijeen om God te aanbidden in synagogen, huizen en kerken. De Bijbel laat mensen zien die door hun studie van de Schrift en door hun aanbidding ernaar verlangden God te kennen en zijn wil te begrijpen voor hun leven. De Bijbel toont ook herhaaldelijk aan dat de gemeente een plaats is waar serieuze en relevante discussies dienen plaats te vinden. Daar kunnen mensen groeien in hun kennis van God en zijn wil voor hun leven. 

Soms zijn we bang vragen te stellen. In de Bijbel zien we echter vaak genoeg dat vragen worden gebruikt om mensen tot een beter begrip van God te leiden. Op dezelfde manier worden door de hele Bijbel heen verhalen gebruikt om mensen de gelegenheid te bieden nog eens na te denken over hun verplichtingen. Jezus was vooral gericht op dit soort onderricht met zijn leerlingen en volgelingen.

Als de gemeente een plaats van onderwijs dient te zijn, dan moet zij de ruimte bieden voor een echte dialoog. Er werd ons als leerlingen op school herhaaldelijk gezegd: ‘Er zijn geen domme vragen’. Op een dergelijke wijze moeten we binnen de gemeente een veilige omgeving bieden voor iedereen om te groeien in genade en in begrip van God en zijn plan voor hun leven. 

_Op sabbat 28 november bespreken we met elkaar deze les._ 
