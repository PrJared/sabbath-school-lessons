---
title:  Waarachtig christelijk onderwijs
date:   22/11/2020
---

Het volgende verhaal wordt verteld van een rabbijn. Hij keek ooit eens in de slaperige ogen van een stel jonge mannen in zijn klas en vroeg: ‘wanneer weet iemand wanneer de nacht voorbij is en de dag is begonnen?’ Verschillende studenten staken voorzichtig hun hand op. ‘Rabbi’, vroeg iemand, ‘is dat wanneer je het verschil kunt zien tussen een vijgenboom en een olijfboom?’ ‘Nee’. Een andere student stak zijn hand op: ‘Rabbi, is dat dan wanneer je het verschil kunt zien tussen een schaap en een geit?’ Nadat hij naar een heleboel antwoorden had geluisterd, zei de rabbijn: ‘Studenten, je weet dat de nacht voorbij is en de dag is begonnen wanneer je naar een gezicht kunt kijken dat je nog nooit eerder hebt gezien en de vreemdeling als broeder of zuster kunt herkennen. Tot dat moment is het nog steeds nacht, hoe helder de dag ook is.’

`Lees Lucas 10:30-37. Wat wilde Jezus met dit verhaal duidelijk maken? Wat moet dit ons vertellen over wat deel moet zijn van echt christelijk onderwijs?`

Als zevendedagsadventisten zijn we gezegend met een overvloed aan leerstellig licht en waarheid (de toestand van de doden, de sabbat, 1844 en het oordeel, de grote strijd, om maar een paar leerstellingen te noemen) die het grootste deel van de christelijke wereld, tot nu toe nog steeds niet begrijpt. Toch moeten we ons afvragen, hoe belangrijk deze waarheden ook zijn, wat voor goed ze ons doen als we niet aardig zijn voor mensen, bevooroordeeld zijn tegenover anderen en als we de culturele en sociale vooroordelen van onze omgeving er de oorzaak van laten zijn anderen als minderwaardig te behandelen?

 Waarachtig christelijk onderwijs moet er als niets anders voor zorgen dat we boven deze menselijke zwakheden en kwaden uitstijgen, We moeten anderen zien zoals Christus hen ziet, namelijk als wezens voor wie Hij is gestorven en als mensen van wie Hij de zonden droeg aan het kruis. We zijn allemaal wezens voor wie Hij een oneindige prijs betaalde. Als we het kruis verheffen, zoals we dat behoren te doen, dan zullen we de waarde van ieder mens zien. Het ideaal is dat we hen behandelen zoals ze echt verdienen, in over- eenstemming met de waarde die God aan hen toekent. Christelijk onderwijs moet deze overtuiging toegedaan zijn, anders is het de naam ‘christelijk’ niet waardig

`Welke vooroordelen zijn, soms subtiel en soms ook heel openlijk, gangbaar in jouw cultuur en maatschappij waar je als christen bovenuit moet stijgen?`

`Lucas 10:30-37 Wat wilde Jezus duidelijk maken?`
