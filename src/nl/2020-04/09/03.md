---
title:  Geroepen om te leven als lichtdrager
date:   23/11/2020
---

Overal waar we kijken, lijkt het alsof we op onze planeet alleen aan onszelf denken en dat het licht wordt ingewisseld voor de duisternis. Toch komen we de duisternis ook veel dichter bij huis tegen als we alleen maar denken aan onze eigen ervaring in deze moeilijke wereld. Deze wereld stelt ons voor grote uitdagingen. Want ook wij kennen de gruwelen die dit leven ons brengt als we worstelen met ziekte, als we het verlies van dierbaren een plek moeten geven en als we gezinnen zien bezwijken onder scheiding en echtscheiding. We worstelen ermee om het kwaad te begrijpen dat in onze samenleving en cultuur plaatsvindt. Te midden van dit landschap van een moreel bankroet en spirituele duisternis en terwijl we middenin al dit externe en interne lawaai zitten, horen we de woorden die Jezus tot een ieder van ons spreekt: ‘Jullie zijn het licht in de wereld. Een stad die boven op een berg ligt, kan niet verborgen blijven. Men steekt ook geen lamp aan om hem vervolgens onder een korenmaat weg te zetten, nee, men zet hem op een standaard, zodat hij licht geeft voor ieder die in huis is. Zo moet jullie licht schijnen voor de mensen, opdat ze jullie goede daden zien en eer bewijzen aan jullie Vader in de hemel.’ (Matteüs 5:14-16) 

`Wat leren deze verzen ons over hoe we moeten leven en welke invloed we hebben als christenen op hoe anderen God zien? Hoe heeft het publiek zijn woorden begrepen terwijl ze daar zaten bij het meer van Galilea onder de hete zon? Hoe hebben zij de woorden van Jezus begrepen? `

Degenen die zijn woorden hoorden, wisten alles van licht en duisternis. Ze hadden zeker heel veel te vrezen van de duisternis. Ze leefden onder Romeinse bezetting, in een samenleving die doortrokken was van militarisme. Ondanks hun gebrek aan telefoons, computers en het World Wide Web waren ze in veel opzichten net zo efficiënt als de onze, en in sommige opzichten zelfs nog angstaanjagender.( Waar wijst ”de onze” op?) 

De Romeinen waren overal en herinnerden de massa’s op de heuvel eraan dat degenen die graag problemen wilden maken hun weg naar de folteraars zouden vinden en naar een naakte dood aan een Romeins kruis. Dan is daar Jezus en Hij riep hen op om als een lichtgever te leven. Om barmhartig te zijn, zuiver van hart en een vredestichter. Christelijk onderwijs moet dan ook aandacht besteden aan het onderwijzen van onze studenten om een licht te zijn in de wereld. Zij moeten keuzes kunnen maken en beslissingen nemen die de werkelijkheid en goedheid van God aan anderen zullen openbaren.

`Hoe kunnen we anderen inderdaad wijzen op de werkelijkheid en goedheid van God? `

`Matteüs 5:14-16 Hoe zouden wij moeten leven en waarom?`
