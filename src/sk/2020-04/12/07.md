---
title:  Podnety na zamyslenie
date:  18/12/2020
---

V knihe Túžba vekov od Ellen G. Whiteovej si prečítaj kapitolu „Sobota“ (DA 281–289; TV 189–195).

„Nijakým iným ustanovením, ktoré bolo zverené Židom, sa tento ľud nelíšil od okolitých národov ako práve sobotou. Boh chcel, aby sa jej zachovávaním stali aj jeho zvláštnymi ctiteľmi. Sobota im mala byť znamením odluky od modloslužby a spojivom s pravým Bohom. No ak ľudia chcú zachovávať sobotu vo svätosti, musia byť sami posvätení. Keď Izraeliti dostali príkaz: Pamätaj na sobotný deň, že ho máš svätiť, Hospodin im tiež povedal: Budete mi svätými ľuďmi (2Moj 20,8; 2Moj 22,31 Roh). Len tak mohla mať sobota pre Izrael skutočný zmysel bohoslužobného znamenia.“ (DA 283; TV 190)

„Sobota je teda znamením Kristovej posväcujúcej moci. Patrí všetkým, ktorých Kristus posväcuje. Sobota ako znamenie jeho posväcujúcej moci patrí všetkým, čo sa skrze Krista stávajú časťou Božieho Izraela.“ (DA 288.289; TV 194)

**Námety na spoločné uvažovanie**

`Adventisti siedmeho dňa často uvažujú o tom, čo nie je vhodné robiť v sobotu. Vypracujte zoznam pozitívnych otázok, ktoré by nám pomohli zamerať sa na ideály, o ktorých sme hovorili v tejto lekcii a ktoré zdôrazňujú sobotu ako príležitosť poznávať Boha. Napríklad: „Čo z mojich sobotných aktivít mi pomáha lepšie poznávať, aký je Boh?“`

`Zamyslite sa nad uvedenými citátmi od Ellen Whiteovej. Naznačujú, že to, čo charakterizuje spoločenstvo ľudí zachovávajúcich sobotu, nie je formálne dodržiavanie soboty. Akí by mali byť tí, ktorí sú „účastníkmi Kristovej spravodlivosti“ a stali sa „svätými“? Čo to má spoločné so sobotou?`

`Akým spôsobom môžete obohatiť vaše prežívanie soboty? Identifikujte tri ciele, ktoré budú zamerané na to, čo by ste sa radi naučili vďaka zachovávaniu soboty v nasledujúcich dvanástich mesiacoch.`

Západ slnka: 15.47