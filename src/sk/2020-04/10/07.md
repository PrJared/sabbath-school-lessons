---
title:  Podnety na zamyslenie
date:  04/12/2020
---

Existujú dva dôvody, prečo sa v otázke pôvodu veda mýli, hoci má v rôznych iných oblastiach poznania pravdu. Po prvé, veda, ktorá študuje prírodný svet, musí hľadať odpovede iba v prírodnom svete. Po druhé, veda predpokladá, že prírodné zákony musia zostať konštantné. Ale pokiaľ ide o pôvod, obidva dôvody sú nesprávne.

Prvý dôvod vyžaduje prírodné príčiny prírodných udalostí. To je v poriadku, pokiaľ ide o smer hurikánu, ale je viac ako zbytočný v otázke pôvodu, ktorý sa začína slovami „na počiatku stvoril Boh nebo a zem“ (1Moj 1,1). Čo nás môže veda, ktorá popiera nadprirodzený pôvod, naučiť o pôvode, ktorý bol úplne nadprirodzený?

A čo konštantnosť prírodných zákonov? Zdá sa, že to dáva zmysel, až na to, že text Rim 5,12 hovorí: „A tak: Cez jedného človeka vošiel do sveta hriech a cez hriech smrť. Takto prešla smrť na všetkých ľudí, pretože všetci zhrešili.“ Tento verš predstavuje prírodné prostredie kvalitatívne odlišné od všetkého, s čím sa dnes veda stretáva. Svet, v ktorom neexistovala smrť, bol radikálne odlišný od všetkého, čo dnes môžeme študovať. A predpokladať, že je to veľmi podobné, keď nie je, povedie tiež k omylom.

Veda sa v otázke pôvodu mýli, pretože popiera dva kľúčové aspekty stvorenia: nadprirodzenú silu, ktorá je za ním, a radikálnu fyzikálnu diskontinuitu medzi pôvodným stvorením a tým, čo vidíme teraz.

**Námety na spoločné uvažovanie**

`Uvažujte spoločne o otázke krásy. Čo je krása? Ako ju definujeme? Môže kresťan definovať a chápať krásu inak ako nekresťan?`

`Kristus mohol prísť na zem ako vynikajúci vedec a dostať bohatú odmenu za svoje prevratné vynálezy a prelomové objavy. Mohol zožať všetku slávu ako hudobný umelec. Namiesto toho prišiel a vyučil sa za obyčajného tesára. Bol pri stvorení, ale učil sa ako začiatočník a poslušne plnil svoje povinnosti. Aké povzbudenie nám to ponúka, nech sa nachádzame na našej kariérnej dráhe kdekoľvek?`

`Nie každý kresťan je povolaný učiť na školách. Kresťania však môžu učiť aj slovami a skutkami, zámerne, alebo si to nemusia vôbec uvedomovať. Aké zvyky by mal kresťan pestovať či už ako Ježišov žiak alebo ako učiteľ tohto sveta?`

Západ slnka: 15.48