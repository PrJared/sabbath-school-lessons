---
title:  Dielo úžasného Umelca
date:  30/11/2020
---

> <p></p>
> <sup>1</sup><sup>1</sup>SpievajteSpievajte  HospodinoviHospodinovi  novúnovú  pieseňpieseň, , spievajspievaj  HospodinoviHospodinovi, , celácelá  zemzem! ... ! ... <sup>6</sup><sup>6</sup>PredchádzaPredchádza  hoho  velebaveleba  aa  dôstojnosťdôstojnosť, , mocmoc  aa  nádheranádhera  jeje  vv  jehojeho  svätynisvätyni. . <sup>7</sup><sup>7</sup>RodinyRodiny  národovnárodov, , vzdávajtevzdávajte  HospodinoviHospodinovi, , vzdávajtevzdávajte  HospodinoviHospodinovi  slávuslávu  aa  mocmoc! ! <sup>8</sup><sup>8</sup>VzdávajteVzdávajte  HospodinoviHospodinovi  slávuslávu  hodnúhodnú  jehojeho  menamena! ! PrinestePrineste  obetnýobetný  dardar  aa  vstúptevstúpte  dodo  jehojeho  nádvorínádvorí! ! <sup>9</sup><sup>9</sup>KlaňajteKlaňajte  sasa  HospodinoviHospodinovi  vv  jehojeho  svätejsvätej  nádherenádhere. . ChvejChvej  sasa  predpred  nímním, , celácelá  zemzem!  !  (Ž 96,1.6–9)

> <p></p>
> Žena videla, že by bolo dobré jesť zo stromu, lebo strom je na pohľad lákavý a na získanie múdrosti vábivý. Vzala z jeho ovocia, jedla, potom dala aj svojmu mužovi, ktorý bol s ňou, a jedol aj on.  

**Osobné štúdium**

`Uvažuj o slovách Žalmu 96. Ako rozumieš pojmu „svätá nádhera“? Aké miesto by mala hrať estetika, krása a umenie v živote kresťana?`

Kedykoľvek sa Biblia pokúša vystihnúť povahu Boha alebo aspoň v náznakoch opísať prostredie nebies, používa na to nádherné obrazy plné farieb, krásnych tónov či vôní. Akoby tým chcela naznačiť, že všetko, čo súvisí s dobrým Bohom, je nádherné, harmonické, lahodiace všetkým našim zmyslom. A dokonca aj náš svet stvoril so zámerom, aby nielen dobre fungoval, ale bol aj krásny, prekypujúci (zdanlivo zbytočne) farbami a nádhernými vôňami. Ak náš narušený svet vyzerá stále taký krásny, napriek tisícročiam hriechu a zla, vie si niekto z nás predstaviť, aký nádherný musel byť pred pádom do hriechu? Boh je skutočne Stvoriteľom nádhery!

Umenie v jeho rôznych podobách, ktoré nás učia uvedomiť si a rozpoznať hodnotu krásy (nielen funkčnosti), nám teda môže pomôcť viac doceniť povahu Boha – veľkého Umelca. Nie je to strohý a chladný Pán vesmíru, ktorý sa vo svojom diele obmedzuje na nevyhnutné minimum, ale Majster s veľkou fantáziou, ktorú premieta do krásy všetkého, čo pre svoje deti tvorí. A keďže sami sme súčasťou Božieho umeleckého diela a vedeckých fenoménov, môžeme sa tiež viac naučiť o našej vlastnej identite v Kristovi.

„Boh chce, aby si jeho deti cenili jeho diela a radovali sa z jednoduchosti, tichej krásy, ktorou vyzdobil náš pozemský domov. On je milovníkom krásy. A nad všetok vonkajší pôvab miluje krásu charakteru a chce, aby sme sa usilovali o čistotu, jednoduchosť a nevtieravý pôvab, taký zjavný v ríši kvetov.“ (SC 85; CK 57)

`Text 1Moj 3,6 poznamenáva, že ovocie stromu poznania dobrého a zlého pripadalo Eve krásne a lákavé pre oči. Kedy môže estetická krása niečoho (alebo niekoho) prestať byť pre nás požehnaním a naopak sa stať satanovým nástrojom?`

Pri všetkom, čo Boh stvoril, musíme počítať aj s nepriateľom, ktorý to deformuje a zneužíva. Nemalo by nás preto prekvapiť, že aj krása a vnímanie krásy môžu byť použité proti nám. Kresťanské poznávanie a vzdelávanie usmerňované Písmom by nám preto najmä v umení malo pomáhať uvedomiť si, že nie všetko, čo je krásne, je nevyhnutne dobré alebo sväté.

**Aplikácia**

`Čo z krásneho umenia (či už výtvarného, hudobného alebo prírodného) ti v poslednom čase pomohlo zažiť radosť a pocítiť obdiv k nášmu Stvoriteľovi?`