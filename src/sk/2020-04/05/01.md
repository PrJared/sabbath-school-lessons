---
title:  Ježiš ako najväčší Učiteľ
date:  24/10/2020
---

### Texty na tento týždeň
Heb 1,1–4; 2Kor 4,1–6; Ján 1,14.18; 14,1–14; Fil 2,1–11; 2Kor 5,16–21

> <p>Základný text</p>
> Lebo Boh, ktorý povedal: „Nech z temnôt zažiari svetlo!“, zažiaril v našich srdciach, aby priviedol na svetlo poznanie Božej slávy na tvári Ježiša Krista.  (2Kor 4,6)

Billy Graham spomínal, ako raz v sprievode generála navštívil vojakov v poľnej nemocnici. Jeden mladý vojak „bol taký dokaličený, že musel ležať dolu tvárou pripevnený popruhmi ku kovovej konštrukcii.“ Lekár zašepkal Grahamovi: „Pochybujem, že ešte niekedy bude chodiť.“ Vojak poprosil generála: „Pane..., bojoval som za vás, ale nikdy som vás nevidel. Mohol by som vidieť vašu tvár?“ Generál si ľahol na zem pod kovovú konštrukciu, aby sa tvárou v tvár porozprával s vojakom. Graham ich pozoroval a všimol si, ako slza z oka vojaka padla generálovi na líce.

V dobe, keď sa Ježiš narodil, dokaličené a krvácajúce ľudstvo potrebovalo prežiť uzdravujúci Boží pohľad. Ako keby ľudia prosili: „Ó, Bože, mohli by sme vidieť Tvoju tvár?“ Keď Otec poslal svojho Syna na túto planétu, poslal im toho najväčšieho Učiteľa. Jeho poslaním bolo ukázať ľuďom Otcovu tvár. Odvtedy máme úžasnú prednosť hľadieť na „Božiu slávu na tvári Ježiša Krista“ (2Kor 4,6).

Keď pozorujeme najväčšieho Učiteľa, ktorý zostúpil na túto zem, čo dôležité sa od neho môžeme naučiť?