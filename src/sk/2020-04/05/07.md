---
title:  Podnety na zamyslenie
date:  30/10/2020
---

„V Učiteľovi poslanom od Boha sa sústreďuje celé pravé výchovné dielo. O tomto dnešnom diele, práve tak ako o diele, ktoré začal pred devätnástimi storočiami, sa Spasiteľ vyjadruje týmito slovami: Ja som Prvý a Posledný a Živý... Ja som Alfa i Omega, Počiatok i Koniec. (Zj 1,17.18; 21,6) V prítomnosti takého Učiteľa by bolo pochabé hľadať vzdelanie mimo neho – chcieť byť múdry mimo Múdrosti, chcieť byť pravdivý, a pritom Pravdu zavrhovať, hľadať osvietenie mimo Svetla a existenciu bez Života, odvrátiť sa od Zdroja živých vôd a vykopať si deravé cisterny, ktoré neudržia vodu (Jer 2,13). Pozri sa, on stále pozýva: Kto žízni, nech príde ku mne a napije sa! Ako Písmo hovorí: Rieky živej vody potečú z vnútra toho, kto verí vo mňa... Ale voda, ktorú mu ja dám, bude v ňom prameňom vody, prúdiacej k večnému životu. (Ján 7,37.38; 4,14)” (Ed 83; Vých 71)

„Najlepšou prípravou na tvoju prácu sú slová, život a metódy Kniežaťa učiteľov, na ktoré ťa odkazujem. Uvažuj, prosím, o ňom. On je tvoj pravý ideál. Hľaď na neho a prebývaj u neho, až kým sa Duch božského Učiteľa nezmocní tvojho srdca i tvojho života. Odrážajúc ako zrkadlo Pánovu slávu budeš sa premieňať na ten istý obraz (2Kor 3,18). To je tajomstvo vplyvu na tvojich žiakov. Odrážaj jeho!“ (Ed 282; Vých 242)

**Námety na spoločné uvažovanie**

`Aké hodnoty nášho vteleného Majstra môžu inšpirovať dnes tých, ktorí majú zodpovednosť za výchovu ďalšej generácie (rodičov, učiteľov, vedúcich rôznych skupín)?`

`Pred kresťanských rodičov a učiteľov je postavený vysoký štandard – odzrkadľovať Boží charakter, ako ho zjavil vtelený Ježiš. Sme však toho vôbec schopní? Čo teda od nás Boh očakáva?`

`Uvažujte v triede o poslednej otázke v časti na štvrtok. Čo nás učí narodenie, život a smrť Ježiša Krista o Božom charaktere?`

Západ slnka: 16.27