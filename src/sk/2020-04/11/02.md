---
title:  Práca – povinnosť alebo požehnanie?
date:  06/12/2020
---

> <p></p>
> PoznalPoznal  somsom, , žeže  nienie  jeje  prepre  nichnich  ničnič  lepšielepšie, , akoako  sasa  radovaťradovať  aa  konaťkonať  vovo  svojomsvojom  životeživote  dobrodobro..  AjAj  toto, , akak  niektoniekto  môžemôže  jesťjesť  aa  piťpiť  aa  zakúsiťzakúsiť  dobrodobro  popripopri  svojejsvojej  námahenámahe, , jeje  BožíBoží  dardar. ... . ... <sup>22</sup><sup>22</sup>VidelVidel  somsom, , žeže  nienie  jeje  ničnič  lepšielepšie, , akoako  keďkeď  sasa  človekčlovek  radujeraduje  zz  tohotoho, , čočo  konákoná, , lebolebo  toto  jeje  jehojeho  podielpodiel... ... 

> <p></p>
> V pote tváre budeš jesť chlieb, kým sa nevrátiš do zeme, lebo z nej si bol vzatý, veď prach si a do prachu sa vrátiš.  

**Osobné štúdium**

Keď hovoríme o práci, často sa nám to spája s námahou a povinnosťou. Musíme pracovať, aby sme mali čo dať na stôl, mohli zaplatiť účty a trochu si ušetrili na horšie časy. A stratiť zamestnanie je často horšie, než sa vyrovnať so zlými pracovnými podmienkami.

Práca však dáva človeku pocit hodnoty a identity. Keď sa má niekto predstaviť iným ľuďom, okrem mena väčšinou povie aj svoje povolanie, ktoré definuje, kým je. Pre mnohých ľudí je zmysluplná práca taká dôležitá, že sa len ťažko vyrovnávajú s odchodom do dôchodku. Práca je dôvod, prečo ráno vstávame. Dajte tínedžerovi prácu a o jedného kandidáta na páchanie kriminality bude menej.

`Prečítaj si 1Moj 3,19. Aký je kontext tohto verša? Čo hovorí o práci? Akým rôznym spôsobom sa dajú tieto slová (možno aj nesprávne) pochopiť?`

Práca, ktorú dostali naši prarodičia pred pádom do hriechu, sa po páde zrazu mení, dostáva novú podobu. Pre niekoho je práca iba dennou drinou, ktorá sa končí smrťou. Mnohí ľudia pracujú v zamestnaní, ktoré ich vôbec nenapĺňa, a dúfajú, že sa v zdraví dočkajú dôchodku. Pre iných je práca viac než vlastný život. Je zmyslom ich existencie, poslaním, alebo dokonca zdrojom osobnej identity. Bez práce sa týchto ľudí zmocňuje depresia alebo strácajú zmysel života. Nevedia, čo majú robiť alebo kam sa majú podieť. Stáva sa, že po odchode do dôchodku sa fyzicky a psychicky zrútia a predčasne zomierajú.

Ako kresťania potrebujeme nájsť správny (Boží) a vyvážený vzťah k práci. Práca je viac než ekonomická nevyhnutnosť. Človek nie je len zamestnanec. Správne by sme to mali chápať tak, že naša práca je službou, ktorá vyjadruje náš vzťah k Bohu a prostredníctvom ktorej rastieme na jeho obraz. Ak máme deti, potom je našou úlohou odovzdať im práve takýto postoj k práci.

**Aplikácia**

`Čo robíš? Je pre teba tvoja práca povinnosťou alebo radosťou? Vieš v nej vidieť požehnanie, ktoré ti dáva Boh? A ak nie, ako by sa to mohlo zmeniť?`