---
title:  Podnety na zamyslenie
date:  11/12/2020
---

Prečítaj si texty 1Moj 3; Kaz 2,18–23 a Ef 6,5–8. V knihe Patriarchovia a proroci si prečítaj kapitolu „Pokušenie a pád“ (PP 52–62; PP /sk/ 31– 39).

Práca – kliatba alebo požehnanie? Zdalo by sa, že bola súčasťou kliatby hriechu (1Moj 3,17). Ak si však biblický text prečítate pozornejšie, zistíme, že prekliata bola zem, nie práca. Ellen Whiteová hovorí, že Božím úmyslom bolo, aby práca bola požehnaním: „Život plný únavnej lopoty a starostí, ktorý mal byť odteraz údelom človeka, bol predsa len prejavom Božej lásky. Po páde do hriechu je ľudský život tvrdou školou, ktorá má brzdiť jeho hriešne túžby a vášne a v ktorej sa má rozvíjať schopnosť sebaovládania. To patrí k Božiemu veľkolepému plánu na povznesenie človeka zo záhuby a z poníženia, do ktorých ho strhol hriech.“ (PP 60; PP /sk/ 37) Nestala sa práca svojou jednotvárnosťou, nadmerným množstvom alebo nadhodnotením pre nás kliatbou? Bez ohľadu na to, v akej situácii sa nachádzame, musíme sa naučiť pozerať na prácu zo správnej perspektívy. Kresťanská výchova má pomôcť ľuďom uvedomiť si hodnotu práce a zároveň si z nej neurobiť modlu.

**Námety na spoločné uvažovanie**

`Prečítajte si Kaz 2,18–24. Ako môže Šalamún považovať prácu za požehnanie i kliatbu v tej istej časti Biblie? Aké rady v texte ukazujú na veľký význam nášho prístupu k práci, ktorú konáme?`

`O svoju rodinu sa staráme tak, že pracujeme. Ako môžeme preniesť pozitívny prístup k práci na naše rodiny?`

`Je dobré, ak máme stanovenú hranicu medzi dobre vykonanou prácou a workoholizmom. Ako zabrániť tomu, aby sme ju neprekračovali? Pozri Kaz 2,23.`

`Pavol jasne povedal: „A keď sme boli u vás, prikazovali sme vám: Ak niekto nechce pracovať, nech ani neje!“ (2Tes 3,10) Táto zásada má, samozrejme, veľký zmysel. Viete uviesť nejaké príklady, kedy a kde sa neaplikuje? Prečo si musíme byť istí, že sa z tohto pravidla nestane nemenný zákon, ktorý sa nikdy nesmie porušiť?`

Západ slnka: 15.46