---
title:  Nová existencia
date:  21/12/2020
---

> <p></p>
> <sup>10</sup> Pánov deň príde ako zlodej. Vtedy sa nebesia s rachotom pominú, živly sa rozplynú v ohni a zem i jej diela budú súdené. <sup>11</sup> Keď sa toto všetko má rozplynúť, akí musíte byť svätí a nábožní vo svojom správaní vy, <sup>12</sup> čo túžobne očakávate príchod Božieho dňa, keď sa nebesia rozplynú v ohni a živly roztopia v páľave?! <sup>13</sup> Podľa jeho prisľúbenia očakávame nové nebo a novú zem, v ktorých prebýva spravodlivosť.  

**Osobné štúdium**

„Zotrie im z očí každú slzu a smrť už viac nebude, ani smútok, ani nárek, ani bolesť už nebude, lebo čo bolo skôr, sa pominulo.“ (Zj 21,4) Čo hovorí tento text o našej novej existencii, v ktorej už nebude smrť, smútok ani bolesť?

Istý kresťan sa rozprával s priateľom o nádeji, ktorú dáva evanjelium, a o prísľube večného života prostredníctvom Ježiša Krista. Ten človek na to zareagoval negatívne: „Večný život? Strašné pomyslieť! Úplne mi stačí našich 70 alebo 80 hrozných rokov. Kto by tak chcel žiť naveky? To by bolo peklo.“

Tento človek by mal pravdu, ale nepochopil, že večný život nie je pokračovaním tohto života. Kto by to chcel? Uvedený text hovorí, že staré veci pominuli a všetko bude nové.

**Čo hovoria uvedené texty o novej existencii, ktorá nastane?**

`2Pet 3,10–13`

`Zj 21,1–6`

**Aplikácia**

`Z toho všetkého pre nás vyplýva dôležitá otázka: Čo znamená mať účasť na tejto novej existencii? Čo môžeme urobiť, aby sme boli jej súčasťou? Ako si tým môžeme byť istí? Ktoré veci v našom živote by mohli brániť tomu, aby sme mali účasť na tom, čo nám Boh v Ježišovi zasľúbil?`