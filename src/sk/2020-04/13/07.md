---
title:  Podnety na zamyslenie
date:  25/12/2020
---

V knihe Výchova si prečítajte kapitolu „Škola budúcnosti“ (Ed 301–309; Vých 257–264) a v knihe Veľký spor vekov kapitolu „Víťazstvo lásky“ (GC 662–678; VSV 474–485).

„Lev, ktorého sa teraz bojíme, si potom ľahne vedľa baránka. Všetko na novej zemi bude v dokonalej harmónii. Stromy na novej zemi budú rovné a vysoké, bez deformácie...

Všetko, čo je v našom pozemskom domove krásne, nech nám pripomína náš nebeský domov a jeho krištáľovo čistú rieku a zelené polia, stromy kníšuce sa vo vetre a svieže pramene, žiariace mesto a spevákov v bielych rúchach – onen svet plný nádhery, ktorý žiadny maliar nedokáže namaľovať a žiadny smrteľný jazyk opísať. Skúste popustiť uzdu fantázii a predstavte si domov spasených – a nezabudnite, že bude krajší, než si vaša najbujnejšia fantázia vie predstaviť.“ (Ellen Whiteová, Heaven, str. 133.134)

„Niektorí ľudia z obavy, aby život vykúpených nechápali príliš materiálne, snažia si všetky biblické výroky o budúcom domove vykladať duchovne. Ježiš Kristus svojich učeníkov ubezpečil, že odchádza, aby im v Otcovom dome pripravil príbytky. Kto verí tomu, čo Božie slovo učí, smie vedieť niečo o nebeských príbytkoch... Ľudská reč nemá pojmy, aby mohla vystihnúť odmenu, ktorá čaká spravodlivých. Pochopia ju len tí, ktorí ju dostanú. Rozum smrteľného človeka nemôže pochopiť slávu Božieho raja.“ (GC 674.675; VSV 483)

**Námety na spoločné premýšľanie**

`Spolu s Pascalom rozmýšľajte o ľuďoch, ktorí sa nezaujímajú o večnosť. Čo si myslíte, prečo je to tak? Prečo majú taký iracionálny prístup?`

`Zamyslite sa nad tým, prečo je pre našu vieru nádej na večný život taká dôležitá. Prečo bez tejto nádeje naozaj nemáme nič?`

`Zamyslite sa nad všetkými neuveriteľnými záhadami, ktoré existujú vo svete prírody. Či je to biológia, geológia, astronómia, fyzika alebo chémia – vo všetkých oblastiach je všetko oveľa zložitejšie, než si ľudia pôvodne mysleli. Napríklad, vedci už nehovoria o „jednoduchých formách života“, pretože, ako sa ukázalo, ani najjednoduchšie formy života nie sú v konečnom dôsledku vôbec jednoduché. Zdá sa, že každý nový objav a pokrok prináša viac otázok, na ktoré je potrebné hľadať odpoveď. Ako nám to všetko pomáha pochopiť, čo všetko sa budeme učiť v „škole budúcnosti“?`

Západ slnka: 15.50