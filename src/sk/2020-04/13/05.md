---
title:  Škola v budúcnosti
date:  23/12/2020
---

> <p></p>
> VeďVeď  totototo  našenaše  terajšieterajšie  ľahkéľahké  súženiesúženie  námnám  získazíska  nesmiernenesmierne  bohatstvobohatstvo  večnejvečnej  slávyslávy,,  keďžekeďže  nehľadímenehľadíme  nana  viditeľnéviditeľné, , aleale  nana  neviditeľnéneviditeľné; ; lebolebo  viditeľnéviditeľné  jeje  dočasnédočasné, , neviditeľnéneviditeľné  všakvšak  večnévečné..  

**Osobné štúdium**

`Akú nádej ti dáva úvodný text? Čo by mohli byť niektoré z týchto neviditeľných večných skutočností, na ktoré čakáme a ktoré sú nám zasľúbené prostredníctvom Ježiša? Prečítaj si v tomto kontexte aj verše Zj 21,1.2; 2,7 a 7,14–17.`

Bez ohľadu na to, aké zasľúbenia sú nám ponúkané v Ježišovi, bez ohľadu na množstvo dobrých dôvodov, ktoré máme, aby sme im verili, faktom zostáva, že Biblia nám poskytuje len náznaky, záblesky toho, čo nás čaká. Jedno, čím si však môžeme byť istí, je, že to bude skvelé. Len si predstav, aký úžasný a nádherný bude život bez ničivých účinkov hriechu!

Všetky naše bolesti, všetky naše trápenia, všetko to, s čím tu zápasíme, je následkom hriechu. Kristus prišiel, aby všetko napravil. Ježiš obnoví zem do stavu, v akom ju chcel mať Boh predtým, než prišiel hriech. V skutočnosti to bude ešte lepšie, pretože uprostred všetkej tej slávy budeme môcť vždy vidieť jazvy na Ježišových rukách a nohách – cenu nášho vykúpenia.

„Keď závoj, ktorý tu zatemňuje naše videnie, bude odstránený a naše oči uzrú krásny svet, z ktorého teraz zachytávame len záblesky cez mikroskop, keď budeme hľadieť na slávu nebies, ktorú teraz z diaľky skúmame akoby cez teleskop, keď bude nákaza hriechu odstránená a celá zem sa objaví v láskavosti Pána, nášho Boha (Ž 90,17), aké študijné pole sa pred nami otvorí! Vedec tam bude môcť študovať záznamy stvorenia a nepostrehne už žiadne stopy po zákone zla. Bude môcť načúvať hlaholu prírody a nezačuje žiaden plačlivý tón ani podtón smútku. Vo všetkých stvorených veciach bude môcť rozoznať jediný rukopis – v obrovskom vesmíre vidieť veľkými písmenami napísané Božie meno a na zemi, mori a oblohe nezostane ani náznak zla.“ (Ed 303; Vých 258)

**Aplikácia**

`Skús si predstaviť, aké to bude žiť večne v úplne novom svete, kde nebude nič z toho, čo nám tu sťažuje život. Čo si myslíš, aké to bude? Na čo sa obzvlášť tešíš?`