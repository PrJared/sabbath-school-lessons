---
title:  Podnety na zamyslenie
date:  23/10/2020
---

„Pôvodným cieľom výchovy je napomáhať pri stvárňovaní Božieho obrazu v človekovi.“ (PP 595; PP /sk/ 450) Samotné formálne vzdelanie, ktoré nám prinesie mnoho informácií, nie je pre život dostatočné. Ľudia môžu byť vzdelaní, dokonca aj vysoko vzdelaní v mnohých odboroch, ale môžu zastávať také názory a postoje, ktoré sú v zásadnom rozpore s princípmi uvedenými v Biblii. Ak však prijmeme pohľad, ktorý nám ponúka náš Spasiteľ, ovplyvní to naše chápanie všetkých oblastí života.

**Námety na spoločné uvažovanie**

`Lekcia tohto týždňa sa zamerala na niektoré kľúčové témy, ktoré môžu zásadne ovplyvniť náš pohľad na život: existenciu Boha, stvorenie, Bibliu, plán vykúpenia a Boží zákon. Aké ďalšie dôležité body by ste k tomu pridali?`

`Jeden mysliteľ v 18. storočí napísal: „Ó svedomie! Svedomie! Ty božský inštinkt, spoľahlivý vodca ignorantskej a obmedzenej, hoci inteligentnej a slobodnej bytosti – neomylný sudca dobra a zla, ktorý formuje človeka na Božiu podobu.“ Je tento názor správny alebo nesprávny? Akým sprievodcom je pre vás vaše svedomie? Kedy bolo pre vás spoľahlivým kompasom?`

`Pozrime sa znova na citát Ellen G. Whiteovej: „Pôvodným cieľom výchovy je napomáhať pri stvárňovaní Božieho obrazu v človekovi.“ Ako tomu rozumieš?`

Západ slnka: 17.39