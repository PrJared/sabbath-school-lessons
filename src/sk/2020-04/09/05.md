---
title:  Trvalé hľadanie pravdy
date:  25/11/2020
---

> <p></p>
> Budete ma hľadať a nájdete ma, lebo ma budete hľadať celým svojím srdcom.  

> <p></p>
> <sup>7</sup>Proste a dostanete, hľadajte a nájdete, klopte a otvorí sa vám. <sup>8</sup>Veď každý, kto prosí, dostáva, kto hľadá, nachádza, a tomu, kto klope, sa otvorí.  

> <p></p>
> <sup>26</sup>On [Boh] z jedného stvoril celé ľudské pokolenie, aby obývalo celý povrch zeme, vymedzil ľuďom čas a hranice bývania, <sup>27</sup>aby hľadali Boha, či by ho nejako nenahmatali a nenašli, hoci od nikoho z nás nie je ďaleko. 

> <p></p>
> Veď ma svojou pravdou a vyučuj ma, lebo ty si Boh mojej spásy, na teba čakám deň čo deň. 

> <p></p>
> Keď však príde on, Duch pravdy, uvedie vás do celej pravdy, lebo nebude hovoriť sám od seba, ale bude hovoriť, čo bude počuť. Bude vám zvestovať aj to, čo príde. 

> <p></p>
> Posväť ich v pravde; tvoje slovo je pravda! 

**Osobné štúdium**

Albert Einstein, často považovaný za otca modernej fyziky, napísal: „Je dôležité neprestať sa pýtať. Zvedavosť má svoje opodstatnenie. Človek nemôže inak, než s úžasom premýšľať o tajomstvách večnosti, o živote a podivuhodnej štruktúre reality nášho sveta. Stačí, ak sa každý deň aspoň trochu pokúsi porozumieť tomuto tajomstvu. Nikdy nestrácajme svätú zvedavosť.“

Ak to platí pre všetky vedy, o to viac je to dôležité aj pre náš duchovný život. A hoci úlohou Ježišových učeníkov je držať sa poznanej pravdy, cirkev má byť zároveň spoločenstvom, ktoré si neustále kladie otázky, nebojí sa spochybniť svoje (!) porozumenie a doterajšie chápanie, a ktoré chce rásť aj v tejto oblasti.

**Čo hovoria úvodné verše o hľadaní pravdy a odpovedí na otázky?**

`Jer 29,13`

`Mat 7,7`

`Sk 17,26.27`

`Žalm 25,5`

`Ján 16,13`

`Ján 17,17`

Biblia je plná príbehov rovnako zvedavých ľudí ako sme my – ľudí, ktorí majú otázky, obavy, nádeje a radosti, ľudí, ktorí svojím spôsobom hľadajú pravdu a odpovede na najťažšie otázky života.

„Všetko krásne urobil vo svojom čase, aj večnosť im dal do mysle, ale dielo, ktoré Boh koná, človek od začiatku až do konca nevystihne.“ (Kaz 3,11) To znamená, že ako ľudské bytosti sme schopní premýšľať o tom, čo nazývame „dôležité otázky“ o živote a celkovo o našej existencii.

Hlavnú úlohu v tom, samozrejme, plní Písmo. Kto sme? Prečo sme tu? Ako máme žiť? Čo sa stane, keď zomrieme? Prečo existuje zlo a utrpenie? To sú otázky, ktoré si tí, čo hľadajú pravdu, kladú od nepamäti. Je veľkou prednosťou a zároveň zodpovednosťou, že týchto ľudí môžeme nasmerovať k niektorým odpovediam. Zároveň však máme byť aj my sami spoločenstvom, kde si kladieme nové a nové otázky, kde spoločne ďalej hľadáme, poznávame a objavujeme.

**Aplikácia**

`Ktoré dôležité životné otázky ti pomohol náš dobrý Boh vyriešiť a zodpovedať? Ktoré si kladieš aj naďalej? Je tvoje zborové spoločenstvo miestom, kde o nich môžeš hovoriť s druhými? Ak áno, je to výborné. Ak nie, prečo?`