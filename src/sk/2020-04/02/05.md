---
title:  Úloha a vplyv rodičov
date:  07/10/2020
---

> <p></p>
> AA  vyvy, , otcoviaotcovia, , nedrážditenedráždite  svojesvoje  detideti, , aleale  vychovávajtevychovávajte  ichich  prísneprísne  aa  napomínajtenapomínajte  ichich  vv  PánoviPánovi.. 

> <p></p>
> PripomínamPripomínam  sisi  tvojutvoju  úprimnúúprimnú  vieruvieru, , akúakú  malamala  užuž  tvojatvoja  starástará  mamamama  LóisLóis  ii  tvojatvoja  matkamatka  EunikéEuniké  aa  ktorúktorú  mášmáš, , akoako  somsom  presvedčenýpresvedčený, , ajaj  tyty. . (2Tim 1,5)

**Osobné štúdium**

Rodičia majú vo výchove novej generácie nesmiernu zodpovednosť. Otec má byť podľa Božieho zámeru hlavou rodiny a rodina je základnou bunkou zboru, školy a spoločnosti. Ak má otec slabú vôľu, je neschopný a nezodpovedný, následky ponesie nielen rodina, ale aj cirkev, škola a spoločnosť. Preto by otcovia mali prejavovať ovocie Ducha – „lásku, radosť, pokoj, zhovievavosť, láskavosť, dobrotu, vernosť, miernosť, sebaovládanie“ (Gal 5,22.23).

Matky plnia azda najdôležitejšiu úlohu v celej spoločnosti. Majú veľký vplyv na formovanie charakteru svojich detí a na to, aká nálada a atmosféra vládne doma. Otcovia by mali robiť všetko preto, aby spolupracovali s matkami pri výchove svojich detí.

**Čo sa môžu otcovia a matky naučiť z nasledujúcich textov?**

`Ef 5,22–26`

`1Kor 11,3`

`2Kor 6,14`

`Rim 13,13.14`

`2Pet 1,5–7`

`Fil 4,8`

Kresťanskí rodičia majú morálnu povinnosť (ale vlastne aj prednosť) predstavovať svojím správaním a príkladom biblický model vzťahu Krista a cirkvi. Manželský vzťah je symbolom Kristovho vzťahu k cirkvi (pozri Ef 5,21–33). Ak kresťanskí rodičia nevychovávajú svoje deti s láskou podľa Božích princípov (čo rozhodne nevylučuje disciplínu), predstavujú im aj svetu falošný obraz Krista. Boh prikazuje všetkým kresťanským rodičom, aby svoje deti vyučovali zodpovedne (pozri 5Moj 6,7). Povinnosťou rodičov je učiť deti milovať Boha z celého srdca. Majú ich viesť k bázni pred Bohom, podriadeniu sa mu a láskavej oddanosti.

V 5Moj 6,7 sa dozvedáme, že Izraeliti dostali konkrétne pokyny, ako vychovávať svoje deti. Starší mali svojim deťom rozprávať o veľkých veciach, ktoré Boh urobil pre svoj ľud. O čo väčšie príbehy o Božej moci môžeme deťom hovoriť my dnes, v čase po Ježišovom ukrižovaní a vzkriesení!

Výchova je teda nepretržitý proaktívny proces, v ktorom svojim deťom slovom a príkladom vštepujeme Božiu pravdu a pripravujeme ich na to, aby si vybudovali osobný vzťah s Kristom.

**Aplikácia**

`Aký obraz Boha predstavuješ svojím životom deťom, prípadne iným ľuďom, ktorí ťa pozorujú? Si s tým spokojný? Môže byť vôbec slabý a hriešny človek (a takí sme všetci) dobrým príkladom pre ďalšiu generáciu?`