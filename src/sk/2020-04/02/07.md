---
title:  Podnety na zamyslenie
date:  09/10/2020
---

V knihe Výchova si prečítaj kapitoly „Príprava“ (Ed 275–282; Vých 237–242), „Spolupráca“ (Ed 283–286; Vých 243–245) a „Disciplína“ (Ed 287–297; Vých 246–254).

„Pre oboch rodičov platí naliehavá požiadavka starostlivej a dôkladnej prípravy. Skôr než prevezmú otcovské a materské povinnosti, mali by sa oboznámiť so zákonitosťami telesného vývinu. ...A to všetko by malo byť samozrejme v súlade s duševným vývojom a mravnou výchovou.“ (Ed 276; Vých 237)

„Dielo spolupráce by sa malo začať u samotného otca a matky. Ich zodpovednosť za výchovu detí je spoločná, a preto by sa mali usilovať, aby vždy pôsobili jednotne. Rodičia, odovzdajte sa Bohu a hľadajte u neho pomoc v tom, aby ste sa mohli vzájomne podporovať. ...Rodičia určite nebudú patriť medzi tých, čo učiteľa kritizujú. Vedia, že vlastné záujmy ich detí a lojálnosť voči škole si vyžadujú, aby podporovali a ctili si toho, ktorý sa podieľa na ich zodpovednosti.“ (Ed 283; Vých 243)

**Námety na spoločné uvažovanie**

`Či máme deti alebo nie, všetci niekde bývame a spolupracujeme s inými ľuďmi. Ako vám myšlienky z tejto lekcie môžu pomôcť pri stretávaní sa s ľuďmi alebo keď chcete niekomu hovoriť o Bohu?`

`Výchovu a poznávanie zväčša vnímame ako dobrú vec. (Napokon, kto môže byť proti poznávaniu?) Ale je to vždy tak? Poznáte nejaké príklady, keď sa poznávanie zvrhlo a zmenilo na niečo zlé? Čo sa môžeme naučiť z negatívnych príkladov? Ako nám môžu pomôcť vyvarovať sa prípadných chýb?`

`V časti na stredu sme povedali, že všetci sme dostali posvätný dar slobodnej vôle. Skôr alebo neskôr, keď sa z detí stanú mladí a dospelí ľudia, budú sa musieť sami rozhodnúť, aký vzťah si vytvoria k Bohu, o ktorom sa učili v detstve a mladosti. Prečo musia všetci rodičia – a v podstate každý, kto sa snaží svedčiť iným a zvestovať evanjelium – vždy pamätať na túto zásadnú pravdu o slobodnej vôli?`

Západ slnka: 18.07