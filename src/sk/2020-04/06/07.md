---
title:  Podnety na zamyslenie
date:  06/11/2020
---

V knihe Cesta ku Kristovi si prečítaj kapitolu „Skúška učeníctva“.

Ellen Whiteová hovorí (okrem iného), že keď skutočne odpovieme na výzvu najväčšieho Učiteľa, vtedy „túžime mať jeho obraz, prejavovať jeho ducha, konať jeho vôľu a vo všetkom sa mu páčiť“ (SC 58; CK 39). V Ježišovej blízkosti sa „povinnosť stáva radosťou“ (SC 59; CK 40). V Biblii si vyhľadajte text Matúš 5–7. Kázanie na vrchu je veľké zhrnutie toho, čo najväčší Učiteľ chcel, aby jeho učeníci vedeli, totiž poznať hlavné princípy kráľovstva, ktoré prišiel zriadiť.

**Námety na spoločné uvažovanie**

`Ako Boh oslovil Adama, Evu a Jákoba, tak oslovuje aj nás. Reaguje na naše hlboké túžby a vyzýva nás (ako Bartimeja), aby sme prehodnotili, kto sme a kam smerujeme. V súvislosti s tým uvažujte, ako učíme biblické pravdy naše deti i seba navzájom. Aký je rozdiel medzi priemerným biblickým vyučovaním a presvedčivým učením, ktoré skutočne mení životy ľudí?`

`Je otázka, kde sa nachádzate na ceste životom, čisto osobná, alebo by bolo užitočné diskutovať o tejto otázke s ľuďmi, ktorým dôverujete? Ako obraz cirkvi ako „Kristovho tela“ (1Kor 12,27) naznačuje, že rozhovor s ostatnými môže byť jedným zo spôsobov, ako spoznať to, čo Kristus chce, aby ste vedeli?`

`V časti na štvrtok sme sa dozvedeli, že len čo Bartimej videl – hneď ako bol zbavený fyzickej (a duchovnej) slepoty – nasledoval Ježiša na ceste do Jeruzalema. Na tejto ceste každý deň počúval jeho múdrosť. Zrejme chcel odzrkadľovať Ježišov obraz, prejavovať jeho ducha, konať jeho vôľu. Prečo má podľa teba niekto „radosť“ (ako sme čítali v knihe Cesta ku Kristovi), keď sa usiluje dosiahnuť vo svojom živote úroveň, akú Ježiš predstavil v Kázaní na vrchu?`

`Rozmýšľajte o poslednej otázke v časti na štvrtok. Ako sa naučiť rozlišovať medzi dobrom a zlom? Ako definujeme, čo je dobré a čo zlé? Prečo je to, čo s týmto poznaním urobíme, azda dôležitejšie, ako poznanie samotné?`

Západ slnka: 16.16