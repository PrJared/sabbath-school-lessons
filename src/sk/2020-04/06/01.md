---
title:  Škola milosti a novej nádeje
date:  31/10/2020
---

### Texty na tento týždeň
1Moj 3,1–11; Rim 5,11–19; 1Moj 28,10–17; Ján 1,1–14; Mat 15,21–28;

Mar 10,46–52

> <p>Základný text</p>
> Tu mu Ježiš povedal: „Choď, tvoja viera ťa uzdravila!“ A hneď videl a šiel po ceste za ním.  (Mar 10,52)

Každý z nás urobil v živote niečo, za čo sa hanbil a čo ho trápilo. Možno nás oblial pot pri predstave, že by sa o tom mal niekto dozvedieť. Poznáme to všetci.

Predstav si, ako sa asi museli cítiť Adam a Eva po tom, čo zjedli ovocie zo zakázaného stromu. Alebo Jákob, keď oklamal otca a musel utiecť pred bratovým hnevom. Ako asi v noci spával? A čo žena, ktorú prichytili pri cudzoložstve, „pri samotnom čine“ (Ján 8,4)? Aj Dávid poznal tieto pocity. V Žalme 32 čítame jeho veľmi dojímavé vyznanie. Vyjadruje v ňom, ako sa cíti.

To je jeden z dôvodov, prečo je evanjelium univerzálne a prečo Kristus zomrel za každého človeka. Ako ľudia sme veľmi rozdielni, ale jedno nás všetkých spája: naša hriešnosť a nevyhnutnosť odpustenia. Spojiť život s Bohom znamená vstúpiť do veľkej školy, v ktorej sa učíme milosť a novú šancu nielen prijímať, ale ju aj dávať druhým.