---
title:  Typológia A Proroctvá
date:  11/06/2020
---

> <p></p>
> <sup>6</sup>Toto sa pre nás stalo predobrazom, aby sme neboli dychtiví po zle, tak ako po ňom dychtili oni. <sup>7</sup>Ani nebuďte modlári, ako boli niektorí z nich, tak ako je napísané: Posadil sa ľud, aby jedol a pil; nato vstali, aby sa zabávali. <sup>8</sup>Ani nesmilnime, ako niektorí z nich smilnili, a padlo ich za jediný deň dvadsaťtritisíc. <sup>9</sup>Ani nepokúšajme Krista, ako niektorí z nich pokúšali, a hynuli od hadov. <sup>10</sup>Ani nereptajte, ako niektorí z nich reptali, a hynuli od zhubcu. <sup>11</sup>Toto sa im stalo predobrazom a nám, ktorých zastihol koniec vekov, to bolo napísané ako napomenutie.  

**Osobné štúdium**

V apokalyptických proroctvách majú symboly jedno naplnenie. Napríklad symbol kozla v Daniel 8,21 má svoje naplnenie v jedinom kráľovstve, ktorým je Grécko. Veď napokon samotný text jasne označuje práve toto kráľovstvo.

Typológia sa však zameriava na skutočnú osobu, udalosť alebo inštitúciu Starej zmluvy, ktorá sa síce nachádza v konkrétnej historickej realite, ale zároveň je predobrazom oveľa väčšej reality v budúcnosti. S použitím typológie ako metódy výkladu biblického textu sa stretávame nielen u Ježiša a novozmluvných autorov, ale dokonca aj v Starej zmluve. Jediným návodom na rozpoznanie typu a antitypu (teda predobraz a naplnenie) je identifikácia samotným inšpirovaným autorom.

`Prečítaj si text 1Kor 10,1–13. Akým spôsobom Pavol využíva minulé udalosti pri napomínaní zboru v Korinte? Ako sa to týka nás dnes?`

Apoštol Pavol odkazuje na historickú realitu vyjdenia z Egypta a rozvíja typológiu založenú na skúsenosti, ktorú prežili Židia na púšti. Takýmto spôsobom Pavol ukazuje, že Boh, ktorý inšpiroval Mojžiša na zaznamenanie týchto udalostí, plánoval, aby „toto sa pre nás stalo predobrazom“ (1Kor 10,6). Napomenutie Božieho ľudu na púšti sa stáva predobrazom napomenutia duchovného Izraela žijúceho v posledných dňoch, aby odolával prichádzajúcim pokušeniam.

**Pokús sa v týchto biblických textoch rozpoznať predobraz a naplnenie, ako ich opisujú Ježiš a novozmluvní autori.**

`Mat 12,40`

`Ján 19,36`

`Ján 3,14.15`

`Rim 5,14`

`Ján 1,29`

Vo všetkých uvedených veršoch Ježiš a novozmluvní pisatelia aplikujú princíp výkladu, ktorý vychádza z typu a antitypu (predobrazu a naplnenia). Takto sa zdôrazňuje prorocký aspekt daných slov a poukazuje sa na dôležitejšie naplnenie historickej reality.

**Aplikácia**

`Uvažuj o službe v pozemskej svätyni, ktorá slúžila ako predobraz celému plánu spasenia. Čo sa z toho môžeme naučiť o dôležitosti svätyňového posolstva pre nás dnes?`