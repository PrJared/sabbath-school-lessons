---
title:  Vyšetrujúci Súd
date:  10/06/2020
---

> <p></p>
> <sup>13</sup>Vtedy som počul hovoriť jedného svätého. Iný svätý sa pýtal toho, ktorý hovoril: Dokedy bude platiť to videnie o ustavičnej obeti, o pustošiacej vzbure a o vydaní svätyne, po ktorej šliape vojsko? <sup>14</sup>Odpovedal: Až keď prejde dvetisíctristo večerov a rán, bude svätyňa opäť obnovená.  

**Osobné štúdium**

Prorocký náčrt, ktorému sme sa tento týždeň venovali, nachádzal veľkú podporu u protestantských teológov zastávajúcich historicizmus už od čias reformácie. Ale až počas mileritského hnutia na začiatku 19. storočia sa biblickí bádatelia začali sústredenejšie venovať videniu o dvetisíctristo večeroch a ránach a téme vyšetrujúceho (predadventného) súdu. Preštuduj si porovnanie v tabuľke:

<table id="table001" class="No-Table-Style"><colgroup><col> <col> </colgroup><tbody><tr class="No-Table-Style"><td class="No-Table-Style"><p class="Norm-lny">Daniel 7</p></td><td class="No-Table-Style"><p class="Norm-lny">Daniel 8</p></td></tr><tr class="No-Table-Style"><td class="No-Table-Style"><p class="Norm-lny">Babylon</p></td><td class="No-Table-Style"><p class="Norm-lny">-----</p></td></tr><tr class="No-Table-Style"><td class="No-Table-Style"><p class="Norm-lny">Médsko-perzská ríša (medveď)</p></td><td class="No-Table-Style"><p class="Norm-lny">Médsko-perzská ríša (baran)</p></td></tr><tr class="No-Table-Style"><td class="No-Table-Style"><p class="Norm-lny">Grécko (leopard)</p></td><td class="No-Table-Style"><p class="Norm-lny">Grécko (kozol)</p></td></tr><tr class="No-Table-Style"><td class="No-Table-Style"><p class="Norm-lny">Pohanský Rím (štvrtá šelma)</p></td><td class="No-Table-Style"><p class="Norm-lny">Pohanský Rím (horizontálny pohyb malého rohu)</p></td></tr><tr class="No-Table-Style"><td class="No-Table-Style"><p class="Norm-lny">Pápežský Rím (malý roh)</p></td><td class="No-Table-Style"><p class="Norm-lny">Pápežský Rím (vertikálny pohyb malého rohu)</p></td></tr></tbody></table>

`Prečítaj si texty Dan 7,9–14 a 8,14.26. Čo hovoria uvedené verše o udalostiach v nebesiach? Aké pocity v tebe vyvolávajú tieto obrazy? (Všimni si Danielovu reakciu vo verši 7,15.)`

Po období stredovekého prenasledovania, ktoré sa skončilo až v roku 1798, keď generál Berthier zajal a uväznil pápeža Pia VI. (pozri Zj 13,3), nastáva obdobie súdu, o ktorom hovorí Daniel 7 a 8. Má sa odohrávať v nebesiach, kde „súd zasadol a knihy sa otvorili“ (Dan 7,10) a „s nebeskými oblakmi prichádzal ktosi ako Syn človeka. Priblížil sa až k Starcovi dní, priviedli ho pred neho“ (Dan 7,13). Ide o súd, ktorý sa mal začať po roku 1798 a zároveň pred druhým príchodom Ježiša Krista.

Scéna súdu z Daniela 7 má svoju paralelu v očisťovaní svätyne, o ktorom sa hovorí v Daniel 8,14. Obe kapitoly hovoria o rovnakej udalosti. Podľa Daniela 8,14 malo „očistenie svätyne“ (čo je vlastne označenie Dňa zmierenia) nastať po dvetisíctristo večeroch a ránach. Po aplikovaní princípu „deň za rok“ sa dostávame k časovému obdobiu dvetisíctristo rokov.

Začiatok obdobia dvetisíctristo rokov nachádzame vo verši Daniel 9,24. Prorocké obdobie sedemdesiatich týždňov (490 rokov) je tu „vymeraných“ (hebrejsky chatak; doslova „odrezaných“) z obdobia dvetisíctristo večerov a rán (rokov). Väčšina teológov správne rozoznáva, že proroctvo o dvetisíctristo večeroch a ránach (rokoch) z Daniela 8,14 a proroctvo o sedemdesiatich týždňoch (490 rokoch) z Daniela 9,24–27 sú dvomi časťami toho istého proroctva. Verš nasledujúci po časovom údaji o sedemdesiatich týždňoch hovorí o začiatku tohto obdobia: „Odvtedy, čo zaznelo slovo o návrate a vybudovaní Jeruzalema až po pomazanie kniežaťa, uplynie sedem týždňov“ (Dan 9,25). Táto udalosť sa odohrala „v siedmom roku kráľa Artaxerxa“ (Ezdráš 7,7), čo bolo v roku 457 pred Kristom. Keď budeme od tohto dátumu počítať dvetisíctristo rokov, dostaneme sa do roku 1844, čo spadá do požadovaného obdobia ohraničeného rokom 1798 a očakávaným druhým príchodom Ježiša Krista. Práve v tomto čase Ježiš vstúpil do nebeskej svätyne svätých, aby začal svoju zmierujúcu (príhovornú) službu v nebeskej svätyni.

**Aplikácia**

`Aké pocity v tebe vyvoláva skutočnosť, že Ježiš v nebeskej svätyni aj dnes robí všetko pre záchranu ľudstva aj pre teba osobne? Ako to ovplyvňuje tvoju vieru?`