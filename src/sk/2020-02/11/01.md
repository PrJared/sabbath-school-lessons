---
title:  Biblia A Proroctvá
date:  06/06/2020
---

### Texty na tento týždeň
Dan 2,27–45; Ján 14,29; 4Moj 14,34; Dan 7,1–25; Dan 8,14; 1Kor 10,1–13

> <p>Základný text</p>
> [Svätý] odpovedal: Až keď prejde dvetisíctristo večerov a rán, bude svätyňa opäť obnovená.  (Dan 8,14)

Biblické proroctvá sú kľúčové pre našu identitu a misiu. Proroctvá poskytujú vnútorné a vonkajšie mechanizmy na potvrdenie Božieho slova. Ježiš v tejto súvislosti vyjadril nasledovnú myšlienku: „Povedal som vám to teraz, prv, ako sa to stane, aby ste uverili, keď sa to stane“ (Ján 14,29; pozri aj Ján 13,19). Zásadnou otázkou je: Ako interpretovať proroctvá správne, aby sme rozpoznali, kedy sa proroctvo skutočne naplnilo?

Reformátori počas reformácie využívali pri výklade proroctiev takzvaný historizujúci prístup. Táto metóda je rovnaká, akú Daniel a Ján používali pri svojom vlastnom výklade. Historicizmus vníma proroctvá ako záznam o postupnom a plynulom napĺňaní dejín, ktoré má svoj začiatok v minulosti a končí sa večným Božím kráľovstvom.

Tento týždeň sa budeme venovať základom historizujúceho výkladu proroctiev. „V dejinách máme vidieť naplnenie proroctiev. Máme študovať dielo Prozreteľnosti vo veľkých reformačných prúdoch a porozumieť sled udalostí v pohybe národov k poslednému stretu veľkého sporu.“ (8T 307)