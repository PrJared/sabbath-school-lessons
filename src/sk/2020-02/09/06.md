---
title:  Stvorenie V Písme
date:  28/05/2020
---

> <p></p>
> <sup>1</sup>Ukázal mi aj rieku s vodou života, priezračnú ako krištáľ, ktorá vyteká od Božieho a Baránkovho trónu. <sup>2</sup>Uprostred jeho námestia a z oboch strán rieky je strom života, ktorý prináša dvanásť ráz ovocie, každý mesiac dáva svoje ovocie i lístie stromu na uzdravenie národov. <sup>3</sup>A nebude tam nič prekliate, ale Boží a Baránkov trón bude v ňom a jeho služobníci mu budú slúžiť.  

**Osobné štúdium**

**Prečítaj si nasledovné texty a zapíš si, ako jednotliví autori odkazujú na knihu Genezis 1–11:**

`Mat 19,4.5`

`Mar 10,6–9`

`Luk 11,50.51`

`Ján 1,1–3`

`Sk 14,15`

`Rim 1,20`

`2Kor 4,6`

`Ef 3,9`

`1Tim 2,12–15`

`Jak 3,9`

`1Pet 3,20`

`Júd 1,11.14`

`Zj 2,7; 3,14 a 22,1–3`

Ježiš aj všetci novozmluvní autori odkazujú na 1. Mojžišovu 1–11 ako na dôveryhodný záznam historických udalostí. Ježiš odkazuje na Mojžišove knihy a na stvorenie muža a ženy (Mat 19,4). Pavol opakovane používa záznam o stvorení, aby zdôvodnil a podoprel teologické názory, ktoré prezentuje vo svojich listoch. Aténskym vzdelancom napríklad hovorí: „Boh, ktorý stvoril svet a všetko, čo je v ňom, tento Boh, keďže je Pánom neba i zeme, nebýva v chrámoch zhotovených rukami...“ (Sk 17,24) Takýmto spôsobom stavajú novozmluvní pisatelia na knihe Genezis a svojim čitateľom ukazujú dôležitosť skutočných udalostí.

Prečítaj si napríklad 5. kapitolu Listu Rimanom. Pavol opakovane spája Adama s Ježišom (pozri Rim 5,12.14–19). Z toho vyplýva, že počíta s doslovnou existenciou historického Adama. Takýto pohľad je dnes spochybňovaný, keďže doslovné chápanie textu nahrádza evolučný model pôvodu.

**Aplikácia**

`Keď si uvedomíme, že novozmluvní pisatelia inšpirovaní Svätým Duchom, a dokonca aj samotný Ježiš, vnímali záznam o stvorení ako spoľahlivý opis skutočnej historickej udalosti, bolo by bláznovstvom, keby sme sa dnes rozhodli takýto prístup odmietnuť a nechali by sme sa viesť omylnými a hriechom poznačenými ľudskými bytosťami. Uvažuj o tomto prístupe.`