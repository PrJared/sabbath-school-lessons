---
title:  Genezis A Niektoré Sporné Koncepty
date:  23/05/2020
---

### Texty na tento týždeň
Jób 26,7–10; 1. Mojžišova 1–2; 1. Mojžišova 5; 1. Mojžišova 11; 1Kron 1,18–27; Mat 19,4.5; Ján 1,1–3

> <p>Základný text</p>
> Nebesia rozprávajú o Božej sláve, obloha hlása dielo jeho rúk.  (Žalm 19,2)

Písmo inšpirovalo  mnohých veľkých mysliteľov, aby skúmali stvorený svet. Johannes Kepler, Isaac Newton, John Ray, Robert Boyle a mnohí ďalší významní vedci verili, že ich práca zjaví ešte viac o diele Stvoriteľa.

Po Francúzskej revolúcii sa však veda devätnásteho storočia presunula z teistického svetonázoru k takému pohľadu na svet, ktorý vychádzal z naturalizmu (príroda je jediná skutočnosť a neexistuje nijaký duchovný princíp odlišný od prírody a jej nadradený) a materializmu (všetko, čo existuje, je buď hmota samotná, alebo je vo svojej existencii od hmoty závislé). V tomto prístupe väčšinou nebolo žiadne miesto pre čokoľvek nadprirodzené. Tieto filozofické myšlienky spopularizoval Charles Darwin vo svojom diele O pôvode druhov (1859). Odvtedy sa veda výrazne vzdialila od biblických základov. Výsledkom je radikálne prehodnotenie príbehov Genezis.

Zastáva Biblia prekonaný a vedecky nepodložený pohľad na kozmológiu? Prevzala Biblia svoj pohľad od okolitých pohanských národov, alebo sa jej výklad sveta líši? Je platnosť Biblie kultúrne podmienená miestom a časom vzniku, alebo nás jej inšpirovaný pôvod pozdvihuje k takému pohľadu na vznik života, ktorý je vo svojom božskom systéme komplexný a univerzálny?

Toto sú niektoré z otázok, ktoré si budeme klásť tento týždeň.