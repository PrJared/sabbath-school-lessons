---
title:  Podnety Na Zamyslenie
date:  17/04/2020
---

Prečítaj si kapitoly „Ježišovo detstvo“ (DA 68–74; TV 39–44) a „Pokušenie“ (DA 114–123; TV 69–76) z knihy Túžba vekov (kapitoly „Ježišovo detstvo“ s. 40–44 a „Zápas na púšti“ s. 69–76 v knihe Cesta lásky).

„Ľudia sa považujú za múdrejších, než je slovo Boha, múdrejších než samotný Boh. Namiesto toho, aby sa pevne postavili na nepohnuteľný základ a všetko podrobili skúške Božím slovom, posudzujú Slovo len na základe svojich vlastných vedeckých myšlienok a názorov. Ak Písmo nie je v súlade s ich vedeckými predstavami, zavrhujú ho ako nedôveryhodné.“ (ST 27. 3. 1884, str. 1)

„Tí, čo sa najlepšie oboznámili s múdrosťou a so zámermi Boha zjavenými v Jeho slove, stali sa duševne silnými mužmi a ženami. Zároveň sa môžu stať užitočnými spolupracovníkmi veľkého Učiteľa, Ježiša Krista. ... Kristus dal svojmu ľudu slová pravdy. Všetci sú povolaní, aby sa stali súčasťou zvestovania týchto slov svetu. ... Bez poznania pravdy obsiahnutej v Slove nie je možné posvätenie. Preto je také dôležité, aby ho všetci poznali.“ (FE 432)

**Námety na spoločné uvažovanie**

`Keď Ježiš, pisatelia evanjelií a apoštol Pavol pristupovali k Starej zmluve ako k Božiemu slovu, prečo by sme mali vnímať mnohé súčasné pohľady na Písmo ako nesprávne? Prečo nesmieme podľahnúť argumentom spochybňujúcim Písmo, nech by ich hlásal ktokoľvek?`

`Na tomto mieste uvádzame niekoľko skutočností, ktoré ilustrujú, kam sa až niektorí moderní bádatelia dostali vo svojom skepticizme. Odmietajú doslovné šesťdňové stvorenie a prijímajú miliardy rokov trvajúcu evolúciu. Odmietajú bezhriešnosť Adama a Evy v hriechom nenarušenom svete. Mnohí odmietajú príbeh vyjdenia z Egypta. Odmietajú nielen Ježišove zázraky, ale aj jeho vzkriesenie v tele. Veľa z nich odmieta myšlienku, že by proroctvá skutočne mohli predpovedať budúcnosť vzdialenú storočia alebo dokonca tisícročia.  Ako tieto príklady ukazujú, čo sa stane, keď ľudia začnú spochybňovať Písmo? Ako by sa dalo týmto ľuďom pomôcť, aby mohli pochopiť číru pravdu?`

`V súvislosti s aplikačnou otázkou z časti na utorok sa zdieľajte o tom, ako rozumiete tvrdeniu, že inšpirované je celé Písmo – dokonca aj časti, ktoré hovoria o naplnených požiadavkách zákona, ktoré dnes už pre nás nie sú nevyhnutné?`

Západ slnka: 19:38