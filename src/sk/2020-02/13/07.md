---
title:  Podnety Na Zamyslenie
date:  26/06/2020
---

Z knihy Cesta ku Kristovi si prečítajte kapitolu „Prednosť modlitby“ (SC 93–104; CK 62–70).

„Prirodzeným zrakom nikdy nemôžeme uzrieť nádheru a slávu Krista. Svätý Duch nám svojím vplyvom ukazuje na našu skutočnú beznádej a bezmocnosť, v ktorej sa nachádzame bez milosti a odpustenia Krista. Len pod vplyvom Ducha môžeme rozpoznať Kristovu nekonečnú milosť, jeho bezhraničnú lásku, zhovievavosť a slávu.“ (WHITEOVÁ, Ellen G., The Upward Look, str. 155)

„Naša myseľ môže byť naplnená veršami Písma alebo dokonca celými kapitolami. Keď prichádza satan so svojimi pokušeniami, texty Písma v našej mysli nám pripomenú Božiu moc. ... Keď sa nás satan bude snažiť priviesť k uvažovaniu o pozemských a zmyselných veciach, človek takýmto pokušeniam najlepšie odolá tým, čo „je napísané“. (The Advent Review and Sabbath Herald, 8. apríla 1884)

**Námety na spoločné uvažovanie**

`Aký vplyv má realita slobodnej vôle na naše rozhodnutia súvisiace s vierou a poslušnosťou? Hoci mnoho okolností nášho života nemôžeme ovplyvniť, keď hovoríme o veciach týkajúcich sa večného života, máme slobodu rozhodnúť sa. Ako nakladáš so slobodnou vôľou, ktorou ťa Boh obdaril? Aké duchovné rozhodnutia robíš?`

`Uvažujte, akú úlohu zohráva sobota pri našom stíšení sa pred Bohom. Ako nám zachovávanie soboty pomáha vyslobodiť sa z každodenného zhonu a nachádzať si čas na také dôležité chvíle s Bohom? Čo môžeš urobiť preto, aby bola pre teba sobota skutočným duchovným požehnaním?`

`Akú skúsenosť máš s prežívaním času s Bohom na modlitbe a pri štúdiu Písma? Ako takýto osamote strávený čas s Bohom ovplyvňuje tvoju vieru? Ak sa na to cítite, podeľte sa o svoju skúsenosť v triede sobotnej školy: Čo vám dáva modlitba a čítanie Slova? Ako môže vaša skúsenosť pomôcť ostatným?`

`Ktoré biblické texty sú pre teba najpovzbudzujúcejšie? Ktoré z nich vieš spamäti? Čo ťa viedlo k tomu, aby si si ich zapamätal? Ako ti je ich znalosť požehnaním?`

Západ slnka: 20:52