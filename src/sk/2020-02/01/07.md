---
title:  'Podnety na zamyslenie'
date:  03/04/2020
---

Prečítaj si kapitolu „Naša jediná istota“ z knihy Veľký spor vekov (GC 593–602; VSV 427–433) a kapitolu „Nech sa vám srdce nevzrušuje!“ z knihy Túžba vekov (DA 662–680; TV 465–479; kapitola„Nebojte sa!“ z knihy Cesta lásky, s. 430–442).

„Boh vo svojom Slove zjavuje ľuďom cestu vedúcu k spáse. Písmo sväté treba prijímať ako autoritatívne, neomylné zjavenie Božej vôle. Má byť kritériom charakteru, má zjavovať vierouku a má byť skúšobným kameňom našej skú- senosti.“ (GC 9)

Mnoho ľudí zomrelo pre obhajobu Božieho slova a pre vernosť Písmu. Jedným z takýchto ľudí bol Rowland Taylor, teológ a anglický protestantský duchovný, ktorý napriek nariadeniam odmietal slúžiť katolícku omšu vo svojej farnosti v Hadleighu počas vlády Márie I. (nazývaná Katolícka alebo aj Krvavá). Keď ho vyobcovali z cirkvi a pohŕdali ním za jeho lipnutie na Písme, odvolal sa k bis- kupovi vo Winchesteri, ktorý slúžil ako najvyšší štátny úradník. Ten ho však uvrhol do väzenia a nakoniec poslal na smrť upálením. Pred svojou smrťou v roku 1555 Taylor povedal:„Dobrí ľudia! Neučil som vás nič iné, len Božie sväté Slovo a to, čo som sa dozvedel z Bohom požehnanej knihy, svätej Biblie. Dnes tu stojím, aby som to spečatil svojou krvou.“ (FOXE, John. The New Foxe’s Book of Martyrs, New Jersey: Bridge-Logos Publishers, 1997, str. 193.) Rowlanda Tay- lora bolo počuť, ako si v plameňoch opakuje slová Žalmu 51.

**Námety na spoločné uvažovanie**

`1.	Akým spôsobom proroctvá potvrdzujú Boží pôvod Biblie? Ako môžu naplnené proroctvá posilňovať našu vieru?`

`2. 	V súvislosti s aplikačnou otázkou z časti na utorok uvažujte, prečo sú dôkazy o Ježišovi ako Mesiášovi také mocné?`

`3. 	Ježiš a apoštoli mali neochvejnú vieru v pravdivosť a Božiu auto- ritu Písma. Samotný Ježiš napríklad opakovane odkazoval na texty Písma a zdôrazňoval, že (často v súvislosti s odkazom na seba) Písma sa musia „naplniť“. (Pozri napríklad Mat 26,54.56; Mar 14,49; Luk 4,21; Ján 13,18 a Ján 17,12.) Ak Ježiš pristupoval k Písmu (v jeho prípade k Starej zmluve) s takou vážnosťou, ako by sme mali pristupovať k Písmu my? Prečo?`