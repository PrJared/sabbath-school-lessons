---
title:  'Podnety na zamyslenie'
date:  10/04/2020
---

Hoci Biblia je nevyhnutnou súčasťou našej viery, sama osebe by nemala žiadny skutočný duchovný význam, keby Svätý Duch nepôsobil pri našom štúdiu Písma na naše srdcia a mysle.

„Keďže Boh vo svojom Slove zjavuje ľuďom cestu vedúcu k spáse, Písmo sväté treba prijímať ako autoritatívne, neomylné zjavenie Božej vôle, a teda ako kritérium viery a skúšobný kameň skúsenosti. ... Skutočnosť, že Boh zjavil ľuďom svoju vôľu prostredníctvom svojho Slova, ešte neznamená, že stála prítomnosť a pomoc Ducha Svätého je už zbytočná. Naopak, náš Spasiteľ sľúbil, že Duch Svätý bude jeho služobníkom objasňovať Božie slovo, vysvetľovať jeho učenie a ukazovať, ako majú podľa neho žiť. Pretože Bibliu inšpiroval Boh, nie je možné, aby učenie Ducha Svätého odporovalo tomu, čo učí Božie slovo.“ (GC 9; VSV 10)

**Námety na spoločné uvažovanie**

`1. 	Prečo nám Boh zjavil samého seba a svoju vôľu? Prečo potrebujeme zjavenie od Boha?`

`2. 	Ako sa nám Boh zjavuje? Boh využíva rôzne spôsoby, aby nám o sebe niečo zjavil. Vo všeobecnej rovine to robí prostredníctvom prírody, ale špecifické zjavenia prichádzajú prostredníctvom snov (Dan 7,1), videní (1Moj 15,1), znamení (1Kráľ 18,24.38) a prostredníctvom svojho Syna Ježiša Krista (Heb 1,1.2). Zjavil sa ti Boh osobne? Podeľ sa o svoju skúsenosť.`

`3. 	Niektorí teológovia odmietajú mnohé náuky Písma s argumentom, že ide o mýty. Učenie o stvorení, o skutočnej existencii Adama a Evy, o vyjdení z Egypta alebo príbeh Daniela – to sú len niektoré starozmluvné príklady toho, čo títo ľudia odmietajú ako vymyslené príbehy, ktoré mali priniesť len akési duchovné naučenie, ale v skutočnosti sa nikdy nestali. K takýmto záverom sa dostaneme vtedy, keď začneme posudzovať Božie slovo. Prečo je takýto prístup k Písmu nebezpečný?`

`4. 	V Biblii zjavil Boh svoju vôľu mocným spôsobom. Boh zároveň túži, aby sme pomáhali šíriť jeho vôľu a dobrú správu o spasení prostredníctvom Ježiša Krista. Akého Boha môžu ľudia vidieť v tvojom živote?`