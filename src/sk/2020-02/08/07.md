---
title:  Podnety Na Zamyslenie
date:  22/05/2020
---

Z knihy Patriarchovia a proroci si prečítaj kapitoly „Stvorenie“ (PP 44–51; PP /25–30/) a „Pôvodný týždeň“ (PP 111–116; PP /sk/ 76–80).

„Narastajúce dôkazy vychádzajúce z komparatívneho, literárneho, jazykového a ďalších prístupov smerujú k všeobecnej a jedinečnej zhode, že označenie jom /deň/ v Genezis 1 dôsledne vyjadruje doslovný dvadsaťštyrihodinový deň. Autor Genezis 1 nemohol na vyjadrenie myšlienky doslovného ‚dňa‘ použiť jasnejší a komplexnejší spôsob, než aký použil.“ (HASEL Gerhard F., „The ‘Days’ of Creation in Genesis 1: Literal ‘Days’ or Figurative ‘Periods/Epochs’ of Time?” Origins 21/1 [1994], str. 30, 31)

„Aj tí najprenikavejší myslitelia, ak nie sú usmerňovaní Božím slovom, dostávajú sa v snahe preskúmať vzťah medzi vierou a zjavením do zmätku. Stvoriteľ a jeho dielo prevyšujú ich chápanie. A keďže ich nie je možné vysvetliť pomocou prírodných zákonov, biblické dejiny vyhlasujú za nespoľahlivé.“ (8T 258)

**Námety na spoločné uvažovanie**

`Všimnite si vyššie uvedený citát z pera Ellen Whitovej. Aj dnes veľmi často vidíme rovnaké pokusy zosúladiť tvrdenia vedy s biblickým záznamom. Takéto snahy však skôr či neskôr vedú k oslabovaniu svedectva Písma a k tvrdeniam, že Bibliu nemôžeme brať až tak vážne. Prečo je takýto prístup nebezpečný?`

`Prečo je nemožné vážne prijímať biblické posolstvo a zároveň súhlasiť s teistickou evolúciou? Veď ako sme už naznačili, je nemožné zosúladiť také protirečivé koncepty smrti, aké ponúka evolučná teória v protiklade s Bibliou. Ako by ste tento protiklad vysvetlili niekomu, kto sa pokúša oba koncepty zosúladiť?`

`Ak je Biblia Božím zjavením, potom by naše mysle mali byť otvorené pre oveľa širšiu realitu, než akú dnes pozorujeme. Prečo by teda kresťania mali byť označovaní za „obmedzených“, keď sa usilujú otvoriť pravdám Písma, ktoré zjavil nekonečný Boh? V skutočnosti platí, že ateistický a materialistický pohľad na svet je oveľa obmedzenejší než kresťanský svetonázor.`

`Ako kresťania, ktorí zostávajú verní Božiemu slovu, by sme mali mať pochopenie pre ľudí, ktorí zápasia s otázkou vlastnej sexuálnej identity. Prečo v žiadnom prípade nesmieme byť tými, čo sa snažia kameňovať ľudí, ktorí prežívajú svoje vlastné zápasy? Ako by sme im mohli pomôcť? V čom sú znevažujúce a odsudzujúce názory niektorých „kresťanov“ nebezpečné? Prečo?`

Západ slnka: 20:28