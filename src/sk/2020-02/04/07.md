---
title:  Podnety Na Zamyslenie
date:  24/04/2020
---

Prečítaj si kapitolu „Naša jediná istota“ z knihy Veľký spor vekov (GC 593–602; VSV 427–433).

Tradícia, skúsenosť, kultúra, spôsob uvažovania a Biblia ovplyvňujú naše premýšľanie o Božom slove. V tejto súvislosti zaznieva dôležitá otázka: Ktorý z týchto vplyvov má v našej teológii konečné slovo a zvrchovanú autoritu? Jedna vec je obhajovať Bibliu, ale niečo úplne iné je umožniť, aby Biblia pro-stredníctvom služby Svätého Ducha ovplyvňovala a menila náš život.

„Keďže Boh vo svojom Slove zjavuje ľuďom cestu vedúcu k spáse, Písmo sväté treba prijímať ako autoritatívne, neomylné zjavenie Božej vôle, a teda ako kritérium viery a skúšobný kameň skúsenosti.“ (GC 9; VSV 10)

**Námety na spoločné uvažovanie**

`Prečo je jednoduchšie obhajovať maličkosti niektorých ľudských tradícií, než žiť podľa ducha Božieho zákona: „Milovať budeš Pána, svojho Boha, celým svojím srdcom a celou svojou dušou a celou svojou mysľou. ... Milovať budeš svojho blížneho ako seba samého.“ (pozri Mat 22,37–40)?`

`Uvažujte spoločne o otázke z časti na nedeľu. Aké miesto by mala mať tradícia v našej cirkvi? V čom sú podľa vás tradície na prospech a v čom spočíva ich nebezpečenstvo?`

`Ako sa môžeme uistiť, že tradícia, nech je akokoľvek dobrá, nenahrádza písané Božie slovo ako našu konečnú normu a autoritu?`

`Predstavte si, že niekto tvrdí, že mal sen, v ktorom k nemu hovoril Boh a povedal mu, že pravým dňom odpočinku a bohoslužby je dnes pre nás nedeľa. Ako by si tomuto človeku odpovedal? Čo sa z podobných príbehov môžeme naučiť o tom, že našu skúsenosť musíme vždy posudzovať na základe Božieho slova?`

`Uvažujte o kultúre a spoločenských hodnotách, ktoré vás ako spoločenstvo ovplyvňujú. Aký vplyv majú niektoré aspekty vašej kultúry na vašu vieru? Viete uviesť niektoré príklady z dejín, podľa ktorých kultúra a situácia v spoločnosti ovplyvňovali konanie členov cirkvi tak silno, že to dnes môžeme hodnotiť negatívne? Čo sa z toho môžeme naučiť pre dnešnú dobu, aby sme sa podobným chybám vyhli v budúcnosti?`

Západ slnka: 19:49