---
title:  Biblia Ako Kniha Dejín
date:  30/05/2020
---

### Texty na tento týždeň
1. Samuelova 17; Iz 36,1–3; Iz 37,14–38; Daniel 1; Daniel 5; Mat 26,57–67; Heb 11,1–40

> <p>Základný text</p>
> Ja som Hospodin, tvoj Boh, ktorý som ťa vyviedol z Egypta, z domu otrokov.  (2Moj 20,2 aj 5Moj 5,6)

Biblia je pevne založená na historických udalostiach. Biblické udalosti sa pohybujú priamym smerom od úplného začiatku, keď Boh stvoril svet, až po úplný záver, keď obnoví zem po svojom druhom príchode.

Skutočnosť, že Biblia vychádza z historických udalostí, je jednou z charakteristík, ktorá ju odlišuje od svätých kníh iných náboženstiev. Biblia predpokladá existenciu Boha, ktorý koná a osobne vstupuje do chodu dejín. Biblia sa nepokúša existenciu takéhoto Boha dokázať, jednoducho s ňou počíta. Na počiatku Boh prehovára a na zemi vzniká život (1Moj 1,1–31). Povoláva Abrama z krajiny Chaldejov. Vyslobodzuje svoj ľud z egyptského zajatia. Na kamenné dosky píše Desatoro (2Moj 31,18). Posiela prorokov. Zosiela súdy. Povoláva ľudí, aby žili podľa jeho zákona a plánu a aby sa o zákon a evanjelium delili s ostatnými národmi. A napokon, posiela na svet svojho Syna Ježiša Krista, aby navždy zmenil dejiny.

Tento týždeň sa budeme venovať niektorým kľúčovým udalostiam dejín, ktoré zachytáva Biblia. Pozrieme sa aj na niektoré archeologické dôkazy, ktoré nám pomáhajú pochopiť dejiny tak, ako ich vyjadruje Biblia.