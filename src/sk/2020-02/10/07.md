---
title:  Podnety Na Zamyslenie
date:  05/06/2020
---

Z knihy Patriarchovia a proroci si prečítajte kapitolu „Dávid a Goliáš“ (PP 643–648; PP /sk/ 487–491) a z knihy Proroci a králi kapitoly „Chizkíja“ (PP 331–339; PK /sk/ 177–181) a „Vyslobodenie z Asýrie“ (PK 349–366; PK /sk/ 187–196).

„Biblia je najstaršou a najobsažnejšou históriou ľudstva. Vyviera z prameňa večnej pravdy a božská ruka veky zachováva jej čistotu. Osvetľuje najdávnejšiu minulosť, kam sa ľudský výskum márne snaží preniknúť. Len v Božom slove vidno moc, ktorá položila základy zeme a roztiahla nebesia. Len tu nachádzame autentickú správu o pôvode národov. Len tu je podaná história nášho rodu neovplyvnená ľudskou pýchou ani predsudkami.“ (Ed 173; Vých 150)

„Kto pozná Boha a Jeho Slovo, má pevnú vieru v božské vnuknutie Svätého Písma. Neskúma Bibliu pomocou ľudských vedeckých názorov. Podrobuje tieto myšlienky neomylným skúškam. Vie, že Božie slovo je pravda a pravda si nemôže odporovať. Čokoľvek v učení takzvanej vedy protirečí pravde Božieho zjavenia, je len ľudskou špekuláciou. Naozaj múdremu človeku vedecké skúmanie otvára rozsiahlu oblasť myslenia a poznania.“ (8T 325)

**Námety na spoločné uvažovanie**

`Uvažujte o aplikačnej otázke zo stredy. Áno, je dobré, keď sa nám podarí nájsť archeologické dôkazy, ktoré potvrdzujú biblickú históriu. Čo sa však stane, keď sú nájdené archeologické dôkazy interpretované spôsobom, ktorý odporuje biblickému príbehu? Čo by sme sa z toho mali naučiť o potrebe spoliehať sa na Božie slovo ako na Slovo od Boha, ktorému dôverujeme, nech archeológia či iná oblasť vedy hovorí čokoľvek iné? V čom spočívajú výhody a v čom nebezpečenstvá takéhoto prístupu?`

`Uvažujte o všetkých proroctvách, ktoré z dnešného uhla pohľadu môžeme vnímať ako naplnené – napríklad proroctvá o kráľovstvách z Daniel 2 a 7. Čo sa môžeme na základe naplnených proroctiev naučiť o dôvere Hospodinovi v súvislosti s proroctvami, ktoré na svoje naplnenie ešte len čakajú?`

Západ slnka: 20:43