---
title:  Z rozbúreného mora do nebeských oblakov
date:   15/02/2020
---

### Texty na tento týždeň
Daniel 7

> <p>Základný text</p>
> Kráľovstvo, moc a vznešenosť kráľovstiev pod šírym nebom bude zverené ľudu svätých Najvyššieho. Ich kráľovstvo bude večné, všetky mocnosti im budú slúžiť a budú ich poslúchať.  (Dan 7,27)

Videnie zaznamenané v 7. kapitole knihy Daniel, ktorému sa budeme venovať tento týždeň, je paralelou sna z 2. kapitoly. Daniel 7 však ďalej rozvíja to, čo bolo zjavené v 2. kapitole. Po prvé, videnie sa odohráva v noci a zjavuje more rozbúrené štyrmi vetrami. Obraz vody v nočnej temnote pripomína stvorenie, ale tu je celé stvorenstvo akoby zdeformované alebo vystavené útoku. Po druhé, zvieratá vo videní sú nečisté alebo rôzne zmiešané, čo symbolizuje porušenie stvoriteľského usporiadania. Po tretie, zvieratá sú zobrazené ako vládnuce sily. Zdá sa, akoby sa tieto mocnosti zmocnili vlády, ktorú v záhrade Eden Boh zveril Adamovi (človeku). A po štvrté, s príchodom Syna človeka sa obnovuje Božia vláda a Boh ju zveruje tým, ktorým právom náleží. To, o čo Adam prišiel v Edene, Syn človeka obnovuje prostredníctvom nebeského súdu.

Vyššie uvedený opis prináša širokouhlý pohľad na biblické obrazy, ktoré môžeme pozorovať na pozadí videnia popretkávaného množstvom symbolov. Našťastie prichádza anjel, ktorý prináša vysvetlenie niektorých dôležitých detailov, takže sme schopní pochopiť hlavné obrysy tohto úžasného videnia.