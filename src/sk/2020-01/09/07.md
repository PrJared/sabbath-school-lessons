---
title:  Podnety na zamyslenie
date:   28/02/2020
---

Nasledujúca tabuľka zhŕňa to, čo sme doteraz študovali v súvislosti s postupnosťou kráľovstiev opísaných v 2., 7. a 8. kapitole. Čo sa dá z uvedeného zistiť o očistení svätyne?

|Daniel 2| Daniel 7| Daniel 8|
|---|---|---| 
|Babylon| Babylon| -----|
|Médo-Perzia| Médo-Perzia| Médo-Perzia|
|Grécko| Grécko| Grécko|
|Pohanský Rím| Pohanský Rím| Pohanský Rím|
|Pápežský Rím| Pápežský Rím| Pápežský Rím|
|-----| Súd v nebesiach| Očistenie svätyne|
|Druhý príchod| Druhý príchod| Druhý príchod|
|[Kameň bez zásahu rúk]| [Svätí dostávajú kráľovstvo]| [Zničenie bez zásahu rúk]|
 
Ako môžeme vidieť, medzi týmito tromi kapitolami existujú jasné paralely. V súlade sú nielen jednotlivé kráľovstvá. Paralelu môžeme vidieť aj medzi súdnou scénou u Daniela 7 (ktorá sa objavuje po období 1260 rokov existencie pohanského Ríma /538–1798/) a očistením svätyne, ktoré sa u Daniela 8 tiež objavuje až po vláde Ríma. Inými slovami, nebeský súd z Daniela 7 (súd, ktorý vedie ku koncu sveta) je tou istou udalosťou ako očistenie svätyne z Daniela 8. V týchto dvoch kapitolách sa teda nachádzajú dve rôzne zobrazenia tej istej udalosti. V oboch prípadoch sa daná udalosť odohráva po období 1260 rokov prenasledovania, ktorého sa dopustil malý roh.

**Námety na spoločné uvažovanie**

`1.	Ako vám uvedená tabuľka ukazuje, že očistenie svätyne, ktoré je tou istou udalosťou ako súd z Daniela 7, sa musí odohrať po období 1260 rokov, ale pred ustanovením konečného Božieho kráľovstva?`

`2.	Proroctvo z Daniela 8 hovorí o dejinách ako o období násilia a zla. Dve zvieratá symbolizujúce dve svetové ríše bojujú proti sebe (Dan 8,8–12). Malý roh, ktorý ako mocnosť povstáva po týchto dvoch zvieratách, je mocnosťou násilia a prenasledovania (Dan 8,23–25). Písmo sa teda nijako nesnaží zľahčovať realitu utrpenia na tomto svete. Ako vám to môže pomôcť dôverovať Bohu a jeho dobrote napriek tomu, že okolo nás môžeme vidieť realitu zla?`