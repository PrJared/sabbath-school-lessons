---
title:  Od poškvrnenia k očisteniu
date:   22/02/2020
---

### Texty na tento týždeň
Daniel 8

> <p>Základný text</p>
> A povedal mi: Až bude dvetisíc tristokrát večer a ráno, potom bude ospravedlnená svätyňa.  (Dan 8,14; Roh)

Videnie zaznamenané v ôsmej kapitole knihy Daniel dostal prorok v roku 548/547 pred Kristom a prináša niektoré dôležité upresnenia a vysvetlenia o súde, ktorý sa spomína v siedmej kapitole. Na rozdiel od videní z Daniela 2 a 7, videnie v ôsmej kapitole vynecháva Babylon a začína Médsko-perzskou ríšou, pretože v tom čase bol už Babylon v úpadku a Peržania sa ho chystali nahradiť ako nová svetová mocnosť. Videnie z ôsmej kapitoly je súbežné s videním zo siedmej kapitoly. V ôsmej kapitole však dochádza k zmene jazyka a symbolov, pretože sa veľmi jasne zameriava na očistenie nebeskej svätyne v súvislosti s nebeským dňom zmierenia. Dôležitým aspektom videnia v Daniel 8 je zameranie na jednotlivé charakteristiky nebeskej svätyne. Kým Daniel 7 hovorí o zasadnutí nebeského súdu a o tom, že Syn človeka prijíma kráľovstvo, Daniel 8 ukazuje na očistenie (ospravedlnenie) nebeskej svätyne. Ako naznačuje podobnosť medzi týmito dvomi kapitolami, očistenie nebeskej svätyne opísané v Daniel 8 je v súlade so scénou súdu v siedmej kapitole.