---
title:  Podnety na zamyslenie
date:   24/01/2020
---

„Skúsenosť hebrejských mládencov z roviny Dúra je poučná. Aj dnes budú mnohí Boží služobníci pokorovaní, hoci sa ničím neprevinili. Budú ich tupiť tí, ktorých satan popudzuje k závisti a k náboženskému fanatizmu. Hnev ľudí sa obráti obzvlášť proti svätiteľom soboty podľa štvrtého prikázania; nakoniec možno očakávať všeobecné nariadenie o hrozbe smrťou všetkým, čo budú zachovávať štvrté prikázanie.

V tiesnivých časoch, aké prídu na Boží ľud, bude potrebná neochvejná viera. Božie deti budú musieť osvedčiť, že uctievajú len Boha a že ani za cenu života ich nič nemôže donútiť čo aj len k najmenšiemu ústupku. Pre verných sú príkazy hriešnych smrteľných ľudí (512) celkom bezvýznamné v porovnaní s Božími príkazmi. Zostanú verní pravde aj pod hrozbou väzenia, vyhnanstva či smrti.“ (PK 512.513; PK /sk/ 270)

**Námety na spoločné uvažovanie**

`1.	Uvažujte o texte 1Pet 1,3–9. Prečo Boh niektorých zachránil a iných nie? Môže byť, že odpoveď na podobné otázky na tejto strane večnosti nedostaneme? Prečo sa potrebujeme naučiť dôverovať v Božiu dobrotu aj napriek sklamaniam a skutočnosti, že nie vždy sme svedkami zázračnej záchrany?`

`2.	Ak by sa príbeh o troch mládencoch skončil tým, že by v rozpálenej peci zhoreli, aké poučenie by sme si z neho mohli vziať?`

`3.	Podľa toho, ako rozumieme udalostiam posledných dní, v čom bude napokon spočívať podstata vonkajšieho znamenia toho, komu sme verní? Ako sa môžeme pripraviť na to, aby sme obstáli v skúškach, ktoré prinesie budúcnosť?`

`4.	Uvažujte o texte Luk 16,10. Ako nám Kristove slová pomáhajú pochopiť, čo znamená žiť vierou?`

`5.	Znova uvažujte o Nebúkadnecarových slovách: „Ktorý boh by vás mohol vyslobodiť z mojej moci?“ (Dan 3,15) Ako by ste odpovedali na túto otázku?`