---
title:  Z ohnivej pece do paláca
date:   18/01/2020
---

### Texty na tento týždeň
Daniel 3

> <p>Základný text</p>
> Ak nás náš Boh, ktorého uctievame, chce zachrániť z ohňom rozpálenej pece a z tvojej moci, kráľ, vyslobodí nás.  (Dan 3,17)

„Štyria mládenci naplnení Svätým Duchom vyjadrili pred celým národom svoju vieru, že Ten, ktorému slúžia, je jediný pravý a živý Boh. Takýto prejav ich vlastnej viery bol očividným dôkazom princípov, ktorými sa riadili. Aby sme presvedčili pohanov o moci a veľkosti živého Boha, musíme ako jeho služobníci zjaviť svoju úctu voči Bohu. Potrebujeme ukázať, že Boh je objektom nášho obdivu a uctievania a že nič, dokonca ani snaha zachrániť si život, nás neprivedie ani k náznaku ústupku voči modlárstvu. Tieto naučenia majú priamy a podstatný vplyv na našu skúsenosť v posledných dňoch.“ (HP 149) Mohlo by sa nám zdať, že hrozba smrťou je výsledkom len nejakých skutočností súvisiacich s poverčivosťou či nevedeckými názormi. Ale Písmo zjavuje, že v čase konca, keď žijeme v „modernom“ svete, sa v univerzálnom rozsahu bude diať niečo podobné. Príbeh o mládencoch v ohnivej peci nám preto môže pomôcť preniknúť do podstaty problémov, ktorým budú čeliť Boží verní.