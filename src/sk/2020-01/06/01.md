---
title:  Od povýšenectva ku skaze
date:   01/02/2020
---

### Texty na tento týždeň
Daniel 5

> <p>Základný text</p>
> On mení obdobia a časy, zosadzuje a ustanovuje kráľov, dáva múdrosť múdrym a poznanie tým, čo chápu...  (Dan 2,21)

U Daniela 5 nám Božie slovo prináša mocný príklad ľudského povýšenectva, ktoré sa končí ohromujúco dramatickým spôsobom. Je pravda, že Nebúkadnecarovi trvalo dlho, aby sa poučil, no napokon sa najdôležitejšiu lekciu svojho života naučil (Daniel 4). Jeho vnukovi Bélšaccarovi sa to nepodarilo. Keď počas palácových orgií použil bohoslužobné nádoby z jeruzalemského chrámu, úplne nevedome ich znesvätil. Takýto skutok znesvätenia nie je len spochybnením Boha, ale priamym útokom na neho. Bélšaccar tým naplnil kalich svojej neprávosti. Konal podobne ako malý roh (pozri Daniel 8), ktorý útočil na samotnú podstatu Božej svätyne. Tým, že Boh odňal Bélšaccarovi kráľovstvo, predznamenal, čo uskutoční voči nepriateľom svojho ľudu v posledných dňoch. Udalosti, o ktorých sa hovorí v Daniel 5, sa odohrali roku 539 pred Kr., v tú noc, keď Babylon padol do rúk médsko-perzskej armády. Práve vtedy sa udial prechod od zlata ku striebru, ktorý bol predpovedaný v súvislosti so sochou z Daniel 2. Znova sa stalo zjavným, že Boh je vládcom svetových udalostí.