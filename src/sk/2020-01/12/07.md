---
title:  Podnety na zamyslenie
date:   20/03/2020
---

Je zaujímavé, že minimálne v odkaze k textu Daniel 11,29–39 Martin Luther identifikoval „pustošiacu ohavnosť“ (Dan 11,31) s pápežstvom a jeho učením a praktikami. Súvislosť medzi kapitolami sedem, osem a jedenásť posilňuje pohľad Luthera a mnohých protestantských teológov, že inštitúcia pápežstva a jeho učenie sú naplnením týchto proroctiev v dejinách. V tejto súvislosti Ellen Whiteová napísala: „V oblastiach rímskej právomoci sa nijaké spoločenstvo veriacich nemohlo dlho tešiť zo slobody svedomia. Len čo pápežstvo získalo moc, prenasledovalo všetkých, ktorí odmietali uznať jeho nadvládu. Postupne sa jeho moci podriadili všetci kresťania.“ (GC 62; VSV 46)

**Námety na spoločné uvažovanie**

`1.	Ako môžeme byť citliví k postojom iných ľudí a zároveň nerobiť kompromisy s tým, ako rozumieme učeniu Písma o úlohe Ríma v posledných dňoch?`

`2.	Vo verši Dan 11,33 sa hovorí: „Múdri z ľudu budú mnohých poúčať, ale za istý čas zaváhajú pre meč, oheň, zajatie a plienenie.“ Čo tento text hovorí o osude niektorých z Božieho verného ľudu? Čo hovorí o postojoch a konaní niektorých z verných predtým, než podstúpili mučenícku smrť? Aké posolstvo si z toho môžeme vziať pre seba?`

`3.	Vo verši Dan 11,36 čítame: „Kráľ bude konať svojvoľne, bude sa vyvyšovať a vypínať nad každého boha. Aj proti Bohu bohov bude hovoriť opovážlivé veci. Bude úspešný, až kým sa nedovŕši hnev, lebo sa splní to, čo bolo určené.“ Koho a čo vám pripomínajú tieto slová? (Pozri aj Iz 14,12–17 a 2Tes 2,1–4.)`

`4.	Verše Dan 11,27.29 a 35 používajú slovné spojenie „určený čas“. Čo nám to pripomína o Božej vláde nad dejinami?`