---
title:  Od zápasu k víťazstvu
date:   07/03/2020
---

### Texty na tento týždeň
Daniel 10

> <p>Základný text</p>
> Neboj sa, vzácny človeče! Pokoj s tebou! Vzchop sa! Buď pevný! (Dan 10,19a)

Desiata kapitola knihy Daniel predstavuje záverečné videnie, ktorého záznam pokračuje aj v kapitolách jedenásť a dvanásť. Na začiatku sa dozvedáme, že toto videnie „znamenalo veľkú borbu“ (Dan 10,1; Roh; „bolo to ťažké slovo“ SekP; „slovo o veľkom utrpení“ RKC). Kým Daniel 11 dopĺňa niektoré detaily tohto konfliktu, Daniel 10 ukazuje jeho duchovný rozmer a zjavuje, že na pozadí pozemských zápasov zúri duchovný konflikt vesmírnych rozmerov. Pri štúdiu desiatej kapitoly uvidíme, že keď sa modlíme, zapájame sa do tohto vesmírneho konfliktu spôsobom, ktorý má nesmierne následky. V našom zápase však nie sme sami. Ježiš bojuje proti satanovi v náš prospech. Pri štúdiu uvidíme, že záverečný zápas, ktorého sme súčasťou, sa netýka boja proti pozemským, ľudským silám, ale proti silám temnoty.

Podstatu tohto konfliktu zhrnul apoštol Pavol niekoľko storočí po Danielovi: „Veď náš boj nie je proti krvi a telu, ale proti kniežatstvám, mocnostiam, vládcom tohto temného sveta a nadzemským duchom zla“ (Ef 6,12). Koniec koncov, náš úspech v tomto konflikte závisí od Ježiša Krista, ktorý sám porazil satana na kríži.