---
title:  Od čítania k pochopeniu
date:   28/12/2019
---

### Texty na tento týždeň
Luk 24,25–27; 2Pet 3,3–10; Ján 3,3–10; 4Moj 14,34; Dan 9,23; 10,11.12

> <p>Základný text</p>
> Keď Filip pribehol, počul, že číta proroka Izaiáša, i spýtal sa: Rozumieš tomu, čo čítaš? (Sk 8,30)

Na počiatku vzniku cirkvi adventistov stálo štúdium knihy Daniel, ktorej sa budeme venovať tento štvrťrok. Skôr ako začneme, stanovme si nasledujúce pravidlá, podľa ktorých budeme pri našom štúdiu postupovať.

(1) Vždy budeme mať na pamäti, že Kristus je ústrednou postavou knihy Daniel – podobne, ako je centrom celého Písma.
(2) Kniha Daniel je usporiadaná spôsobom, ktorý ukazuje na literárnu krásu a pomáha nám pochopiť hlavný zmysel knihy.
(3) Je dôležité pochopiť odlišnosti medzi klasickým a apokalyptickým proroctvom. To nám pomôže vidieť rozdiel medzi proroctvami u Daniela a proroctvami napríklad u Izaiáša, Amosa alebo Jeremiáša.
(4) Pri štúdiu časových proroctiev potrebujeme pochopiť, že prorocký rámec sa u Daniela týka dlhých období a merajú sa podľa princípu deň za rok.
(5) Chceme zdôrazniť, že kniha Daniel tlmočí nielen prorocké informácie, ale má veľmi intenzívne posolstvo aj pre náš každodenný osobný život.