---
title:  Spoločne v službe
date:  29/08/2020
---

### Texty na tento týždeň
1Moj 1,1.2.26; 2Moj 18,21–25; 1Kor 12,12–25; Sk 16,11–15.40; Sk 4,31; Sk 12,12

> <p>Základný text</p>
> 37Vtedy povedal svojim učeníkom: Žatva je síce veľká, ale robotníkov málo. 38Proste preto Pána žatvy, aby vyslal robotníkov na svoju žatvu.  (Mat 9,37.38)

Ktosi raz povedal, že „v množstve spočíva sila.“ V určitom zmysle to tak naozaj je. Všimol si si už, že si oveľa viac motivovaný, keď cvičíš so skupinou ľudí, než keď cvičíš každý deň sám? Mnohí ľudia chodia do nejakej cvičebnej skupiny alebo posilňovne, pretože sú presvedčení, že budú cvičiť viac a s väčším nadšením, keď budú cvičiť s ďalšími ľuďmi. Boh nás stvoril pre spoločenstvo. Sme spoločenské bytosti a podobne ako s cvičením je to aj v iných oblastiach života: zvyčajne sa nám viac darí vtedy, keď máme nejakú podpornú skupinu. V duchovnej oblasti to platí úplne rovnako.

V celej Biblii sú malé skupinky ľudí zvýraznené ako Boží spôsob posilňovania našej viery, prehĺbenia poznania Jeho slova, zintenzívnenia nášho modlitebného života a prípravy na vydávanie svedectva. Otec, Syn a Svätý Duch sú súčasťou skupiny, ktorá zachraňuje človeka. Mojžiš bol vodcom skupiny ľudí. Ježiš ustanovil malú skupinu svojich učeníkov a apoštol Pavol cestoval po Rímskej ríši so svojou malou skupinou spoločníkov.

Tento týždeň sa sústredíme na biblické princípy fungovania malých skupiniek a spoločne objavíme povzbudzujúci spôsob, ako byť toho súčasťou.