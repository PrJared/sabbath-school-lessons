---
title:  Moc modlitby za druhých ľudí
date:  18/07/2020
---

### Texty na tento týždeň
Zj 12,7–9; Ef 6,12; Heb 7,25; Ef 1,15–21; Dan 10,10–14; 1Ján 5,14–16

> <p>Základný text</p>
> Vyznávajte si teda navzájom hriechy a modlite sa jeden za druhého, aby ste boli uzdravení. Veľa zmôže účinná modlitba spravodlivého.  (Jak 5,16)

Prví kresťania vnímali veľkú dôležitosť modlitby. „A keď sa modlili, zatriaslo sa miesto, kde boli zhromaždení, všetkých naplnil Svätý Duch a s odvahou ohlasovali Božie slovo.“ (Sk 4,31) Len si to všimnime. Učeníci sa modlili. Naplnil ich Svätý Duch. A napokon začali odvážne hlásať Božie slovo.

Z textu vyplýva jasná súvislosť medzi modlitbou učeníkov, naplnením Svätým Duchom a mocným hlásaním Božieho slova. „Učeníci... neprosili o požehnanie len pre seba; cítili zodpovednosť za záchranu iných. Vedeli, že evanjelium treba hlásať svetu, preto túžili po moci, ktorú im Kristus prisľúbil.“ (AA 37; SA 26)

Keď hľadáme Boha a prosíme za druhých, Boh mení naše srdcia, privádza nás bližšie k sebe a dáva nám múdrosť zhora, aby sme vedeli ľudí získať pre jeho kráľovstvo (Jak 1,5). Okrem toho mocne pôsobí v ich životoch spôsobom, ktorý si nedokážeme ani len predstaviť. A to všetko preto, aby ich pritiahol k sebe (1Ján 5,14–17).