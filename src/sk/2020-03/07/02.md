---
title:  Symboly Božieho slova
date:  09/08/2020
---

> <p></p>
> Sviecou mojej nohe je tvoje slovo, svetlom môjmu chodníku.  

> <p></p>
> Či nie je moje slovo ako oheň – znie výrok Hospodina – a ako kladivo, čo drví skalu?  

> <p></p>
> Podobenstvo znamená toto: Zrno je Božie slovo.  

> <p></p>
> On mu však odpovedal: Je napísané: Človek bude žiť nielen z chleba, ale z každého slova, ktoré vychádza z Božích úst.  

**Osobné štúdium**

**Akými symbolmi charakterizujú Božie slovo verše z úvodu dnešnej lekcie? Čo vypovedajú o Božom slove? Ktorý z uvedených symbolov ťa najviac oslovuje? Čím?**

`Žalm 119,105`

`Jer 23,29`

`Luk 8,11`

`Mat 4,4`

Symboly použité v týchto textoch opisujú niektoré základné funkcie Božieho slova. Keď sa o Písmo delíme s druhými, Písmo je ako svetlo, ktoré vchádza do života človeka. Ježiš, „svetlo sveta“, prelamuje temnotu nepochopenia, kým Boh je a aký je jeho charakter. Mysle zatemnené neporozumením, sú prostredníctvom Božieho slova osvietené Svätým Duchom.

Podľa Jeremiáša je Božie slovo ako oheň a kladivo. Páli smeti a neporiadok a prebíja sa k zatvrdnutým srdciam. Keď pomáhame ľuďom, aby v Písme uvideli Ježišovu slávu, ich srdcia zmäknú a oheň Božej lásky spáli pýchu, chamtivosť, žiadostivosť a egoizmus.

Božie slovo je prirovnávané aj k zrnu. Kľúčovou charakteristikou zrnka je, že z neho povstáva život. Zrnku trvá, kým začne rásť. Nie všetky semienka vyklíčia v rovnakom čase. Nie všetky rastliny rastú rovnako rýchlo. Ale pri správnych podmienkach sa život v zrniečku prederie von zo zeme k novému životu. Keď zasievame zrnká Božieho slova v srdciach a mysliach ľudí, nie vždy uvidíme okamžité výsledky. Ale semienko bude pomaly klíčiť a postupne rásť. A ak sa človek otvorí volaniu Svätého Ducha, potom v ten správny čas to zasiate prinesie úrodu pre Božie kráľovstvo.

Ježiš prirovnal Božie slovo k chlebu, ktorý dáva život. Mnohí z nás si vedia vychutnať čerstvý, ešte trocha teplý a nesmierne voňavý chlieb. Božie slovo uspokojuje hlad duše a sýti naše vnútorné duchovné túžby. Keď druhým hovoríme o zasľúbeniach Písma a pomáhame im objaviť, že Ježiš je Slovo, ich životy budú premieňané jeho dobrotou, láskou a milosťou. Ľudia budú môcť spočinúť v Božej prítomnosti.

**Aplikácia**

`Uvažuj znova o pravdách, ktoré poznáme len vďaka Písmu. Ktorá z týchto právd je pre teba najdôležitejšia, ktorá najkrajšia a ktorá najprekvapujúcejšia?`