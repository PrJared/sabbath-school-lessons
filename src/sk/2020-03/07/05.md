---
title:  Život podľa Božieho slova
date:  12/08/2020
---

> <p></p>
> <sup>7</sup>Ale ak chodíme vo svetle, ako on je vo svetle, máme spoločenstvo medzi sebou a krv Ježiša, jeho Syna, nás očisťuje od každého hriechu. <sup>8</sup>Ak hovoríme, že sme bez hriechu, klameme sami seba a nieto v nás pravdy. <sup>9</sup>Ale ak vyznávame svoje hriechy, on je verný a spravodlivý: Odpustí nám hriechy a očistí nás od všetkej neprávosti.  

> <p></p>
> <sup>13</sup>Všetko môžem v Kristovi, ktorý ma posilňuje. ... <sup>19</sup>Môj Boh vám dá všetko, čo potrebujete podľa svojho bohatstva v sláve skrze Krista Ježiša.  

**Osobné štúdium**

Ktosi spočítal, že v Božom slove sa nachádza viac ako tritisíc zasľúbení. Každé z týchto zasľúbení vychádza zo srdca milujúceho Boha, ktorý „pôsobením svojej moci v nás a nad to všetko môže urobiť omnoho viac, ako my prosíme alebo rozumieme“ (Ef 3,20). Božie zasľúbenia sú ako sľuby, ktoré Boh dáva každému z nás. Keď sa na tieto zasľúbenia vierou odvolávame a keď ostatných vedieme k tomu, aby sa na ne odvolávali tiež, do našich životov prúdia nebeské požehnania. Apoštol Pavol zdôrazňuje túto nebeskú realitu nasledovne: „Ako by nám ten, ktorý neušetril vlastného Syna, ale vydal ho za nás všetkých, nedaroval s ním všetko?“ (Rim 8,32) Apoštol Peter toto zasľúbenie vysvetľuje slovami, že „Jeho božská moc nám darovala všetko potrebné pre život a nábožnosť“ (2Pet 1,3). Prostredníctvom Kristovej smrti na kríži a jeho víťazstva nad satanom a mocnosťami pekla, Ježiš nám daroval všetko, čo potrebujeme, aby sme žili bohabojný, duchovný život. Zasľúbil tiež, že sa bude starať aj o naše základné telesné potreby.

`Porovnaj navzájom oba úvodné texty (1Ján 1,7–9 a Fil 4,13.19). Ako tieto zasľúbenia ovplyvnili tvoj život?`

Hoci sú tieto zasľúbenia odlišné, niečo dôležité sa z nich môžeme naučiť o Božom charaktere. Obe predstavujú Boha ako láskavého, plného odpustenia, nekonečnej moci a starajúceho sa o naše základné potreby. Dávajú nám uistenie, že Boh sa o nás stará.

**Čo nasledovné texty hovoria o dôležitosti viery?**

`Heb 3,19`

`Heb 4,1–3`

`Mat 13,58`

V Písme sa nachádza mnoho nádherných Božích zasľúbení. Keď sa na tieto zasľúbenia vierou odvolávame a dôverujeme im, lebo ich zasľúbil Kristus, zostupuje na nás ich požehnanie. Naplnenie Božích zasľúbení v našom živote je často obmedzené nedostatkom našej viery v Božiu schopnosť vykonať to, čo zasľúbil.

**Aplikácia**

`Modli sa, aby ťa Boh viedol tento týždeň k niekomu, kto potrebuje zasľúbenia naplnené nádejou, ktoré sa nachádzajú v Písme.`