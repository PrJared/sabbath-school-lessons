---
title:  Podnety na zamyslenie
date:  07/08/2020
---

Z knihy Kristove podobenstvá si prečítajte kapitolu „Talenty“ (COL 325–365; KP 257–293).

Správne pochopenie biblického učenia o duchovných daroch prináša do cirkvi jednotu. Poznanie, že každý z nás má veľkú cenu a každý je nepostrádateľnou súčasťou Kristovho tela, je zjednocujúcou myšlienkou. Aby sme ako cirkev naplnili Kristovo poslanie, je potrebný úplne každý člen. Každý má totiž obdarovanie k službe.

„Pán zveril každému určitý diel práce. Všetkým svojim služobníkom dal zvláštne dary, talenty. Jednému dal päť talentov, druhému dva a ďalšiemu jeden. Každý služobník má nejakú zodpovednosť a tieto dary sú v súlade s našimi schopnosťami. Boh nerozdeľuje dary rovnomerne. Dary dáva podľa síl svojich služobníkov a očakáva zodpovedajúci výnos.“ (2T 282)

Pamätajme, že duchovné dary dostávame na oslávenie Boha, nie na vyzdvihnutie seba samých. Boh dáva dary, aby oslávil svoje meno a posunul dielo záchrany vpred.

**Námety na spoločné uvažovanie**

`Uvažujte o tom, že každý z nás dostal dary od Boha. Akú praktickú aplikáciu to má pre váš miestny zbor? Ako môže táto myšlienka pomôcť zapojiť každého člena do služby vášho spoločenstva?`

`Podeľte sa vzájomne o skúsenosť, ako vás požehnal konkrétny dar nejakého člena. Ako ste spoznali svoje duchovné dary a ako ich využívate pre službu druhým?`

`V tejto lekcii sme zdôraznili, že naše dary sa používaním zveľaďujú. Ktoré z darov sa takto rozvinuli vo vašom živote na Božiu slávu? Uvažujte aj o tom, či ste verní v používaní darov, ktoré vám Boh zveril. Podeľte sa o svoje zistenia.`

Západ slnka: 20.14