---
title:  Podnety na zamyslenie
date:  11/09/2020
---

„Udivený zástup, ktorý sa tiesnil okolo Krista, nepostihol nijakú životodarnú moc. Keď trpiaca žena vystrela ruku, aby sa ho dotkla vo viere, že bude uzdravená, pocítila liečivú moc. Tak je to aj vo veciach duchovných. Hovoriť o náboženstve len príležitostne, modliť sa bez vnútornej túžby a živej viery nemá cenu. Formálna viera v Krista, ktorá ho uznáva len za Spasiteľa sveta, človeka nikdy neuzdraví. Spasiteľná viera nie je len nejakým rozumovým súhlasom s pravdou. ... Nestačí veriť, čo o Kristovi počujeme, musíme veriť v neho. Pomôcť nám môže len viera, ktorá sa ho pridŕža ako osobného Spasiteľa a odvoláva sa na jeho zásluhy. ... Podľa Božieho určenia môžeme Krista zjavovať svetu tým, že vyznávame jeho vernosť. Máme uznať jeho milosť, ktorú oznamoval ústami svojich povolaných svedkov za starodávna, ale najúčinnejšia bude naša osobná skúsenosť. Božími svedkami sa stávame tým, že pôsobenie Božej moci dokazujeme vlastným životom. Každý človek žije svojráznym životom a jeho skúsenosť sa podstatne líši od skúsenosti iného človeka. Boh chce počuť náš osobný chválospev. Prejav osobnej vďačnosti za jeho milosť podopretý kresťanským životom bude potom účinne pomáhať pri záchrane hynúcich.“ (DA 347; TV 237.238)

**Námety na spoločné uvažovanie**

`Čo je obsahom presvedčivého svedectva? Prečítajte si Pavlovo svedectvo pred Agrippom v Skutkoch 26,1–23. Čo tvorilo základ tohto svedectva?`

`Prečo má podľa vás takú moc naše osobné svedectvo o tom, čo pre nás osobne Kristus vykonal? Ako by ste však odpovedali na nasledovnú otázku: Dobre, to je to, čo si prežil ty, ale čo ak ja takúto skúsenosť nemám? Prečo by ma práve tvoja skúsenosť mala naučiť niečo, na základe čoho by som potom nasledoval Ježiša?`

`Čomu by ste sa chceli vynúť pri vydávaní svedectva neveriacemu človeku?`

`Uvažujte o otázke týkajúcej sa istoty spasenia. Prečo je to taká dôležitá súčasť kresťanskej skúsenosti? Ako môžeme s dôverou prežívať istotu spasenia a zároveň nemať postoj pýchy alebo dokonca trúfalosti?`

Západ slnka: 19.06