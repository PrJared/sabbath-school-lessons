---
title:  Božia túžba a naše poslanie
date:  01/07/2020
---

> <p></p>
> <sup>3</sup>Toto je dobré a príjemné nášmu Spasiteľovi, Bohu, <sup>4</sup>ktorý chce, aby všetci ľudia boli spasení a spoznali pravdu.  

> <p></p>
> Pán nemešká so svojím prisľúbením, ako sa niektorí nazdávajú, že mešká, ale je zhovievavý, lebo nechce, aby niekto zahynul, ale chce, aby sa všetci dali na pokánie.  

**Osobné štúdium**

Vernosť Kristovi si vyžaduje záväzok konať jeho vôľu. Predpokladá to poslušnosť jeho prikázaniam. Výsledkom je súznenie nášho srdca s Kristovým v túžbe zachraňovať stratených. Za najdôležitejšie vtedy považujeme to, čo je najdôležitejšie pre Neho.

`Uvažuj o dnešných textoch (2Tim 2,3.4 a 2Pet 3,9). Čo sa v nich dozvedáme o Božej túžbe? Na čom Bohu záleží?`

Boh je horlivý vo svojej snahe zachrániť ľudí. Nie je pre neho nič dôležitejšie. Jeho najhlbšou túžbou je, aby „všetci“ boli zachránení a „spoznali pravdu“ (1Tim 2,4). Boh „nechce, aby niekto zahynul, ale chce, aby sa všetci dali na pokánie“ (2Pet 3,9). Je úplne nezmyselné domnievať sa, že by ho tešila smrť akéhokoľvek hriešnika. Jeho najväčším prianím je, aby nemusel zahynúť nikto! Kristov príkaz, aby sme sa podieľali na jeho diele ako svedkovia jeho lásky, milosti a pravdy, je teda priamym dôsledkom jeho túžby zachrániť celé ľudstvo.

`V súvislosti s počiatkom misijnej práce medzi pohanmi Pavol a Barnabáš svojim židovským odporcom povedali: „46Pavol a Barnabáš im však hovorili otvorene: Najprv vy ste museli počuť Božie slovo; keďže ho však odmietate a sami sa pokladáte za nehodných večného života, obraciame sa k pohanom. 47Lebo tak nám prikázal Pán: Ustanovil som ťa za svetlo pohanom, aby si bol spásou až do končín zeme.“ (Sk 13,46.47) Na koho sa tieto slová pôvodne vzťahovali (pozri Iz 49,6)? Ako im rozumie apoštol Pavol?`

Starozmluvné texty majú niekedy viac ako jednu aplikáciu. Apoštol Pavol sa tu odvoláva na text, ktorý pôvodne hovoril o Izraeli a prorocky aj o Hospodinovom služobníkovi, Mesiášovi (pozri Iz 41,8; 49,6 a Luk 2,32) a aplikuje ho na novozmluvnú cirkev. Ak by totiž cirkev zanedbala alebo oslabila Kristov príkaz, znamenalo by to, že zlyhala v samotnom zmysle svojej existencie a nenaplnila by prorocké povolanie slúžiť svetu.

**Aplikácia**

`Prečo je pre cirkev (a dokonca aj pre miestny zbor) nebezpečné, ak sa tak zahľadí sama na (a do) seba, že zabudne na svoje prvoradé poslanie?`