---
title:  Umsebenzi KaMesiya
date:  04/03/2020
---

Umthandazo wokuthethela kaDaniyeli ujonge kwizicelo ezibini: izono zabantu nokutshatyalaliswa kweYeruslem. Ngoko ke, impendulo kaThixo isebenza ngezi zicelo zibini. Ngomsebenzi kaMesiya abantu baya kuhlangulwa ize ingcwele ithanjiswe. Izicelo ezibini ezitsolileyo, phofu, ziphendulwa ngendlela enyukela ngaphaya komda wokubona kukaDaniyeli imbali yangoku: umsebenzi kaMesiya uya kuba lulutho kuhlanga loluntu lonke.

`Funda: Daniyeli 9:21–27. Nguwuphi umsebenzi owawuza kwenziwa phakathi kwexesha eliziveki ezingama-70? Kutheni le nto inguYesu kuphela onokuwenza?`

1. “Ukuba sithintelwe isikreqo.” Igama lesiHebhere lesikreqo” (pesha‘) linika imeko yokwaphulwa komthetho ngenkani ngumntu ophantsi ukuchasa owongamileyo (umzekelo, Imiz. 28:24). Eli gama lifumaneka eBhayibhileni ngokubhekiselele ekudelelweni okuphandle kukaThixo ngabantu (Hez. 2:3). Ngegazi likaYesu, kodwa, uvukelo ngakuThixo luyanyhashwa baze abantu banikwe okuhle okumpompoza kuvela eKhalvari.
2. “Zipheliswe izono” (NKJV).” Isenzi sinentsingiselo yoku tywina” size apha sithethe ukuba isono siyaxolelwa (IziBhalo Ezingcwele). Kususela ekuWeni (esonweni), uhlanga loluntu alukwazanga ukuphila ngokwemigangatho kaThixo, kodwa uMesiya uza kukulungisa ukusilela kwethu.
3. “Bucanyagushelwe ubugwenxa”.” Njengoko uPawulos ebhala: “Ngokuba kwakholeka ukuthi ukuzaliseka konke kuhlale kuye, nokuthi ngaye azixolelanise naye zonke izinto, elwenzile uxolo ngalo igazi lomnqamlezo wakhe” (Kol. 1:19, 20). Nalapha, nguYesu kuphela onokuzisa le meko.
4. “Kuziswe ubulungisa obungunaphakade.” UKristu wathabatha indawo yethu emnqamlezweni waza ngoko wabeka phezu kwethu imeko yentsikelelo yokuba “ngabalungileyo” ngakuThixo. Kuphela ngokholo esingathi sikuzuze obu bulungisa buvela kuThixo.
5. “Utywinwe umbono nesiprofeto,” (NKJV). Xa uKristu ezinikela embingelelweni, iziprofeto zeTestamente eNdala ezazilatha emsebenzini waKhe wokucamagushela kwaKhe zatywinwa ngendlela ethi zazalisekiswa.
6. “Ithanjiswe ingcwele kangcwele.” Ingcwele kangcwele ekhankanywa apha asingumntu kodwa yindawo. Intetho ke ngoko ibhekisa ekuqalisweni kolungiselelo lokuthethelela kukaKristu engcweleni yasezulwini. (Heb. 8:1).