---
title:  Ukusuka Ekuvumeni (Isono) Ukuya Ekuthuthuzelweni
date:  29/02/2020
---

### Fundela Isifundo Sale Veki
Daniyeli 9; Yer. 25:11, 12; 29:10; 2 Kumkani 19:15–19; Mat. 5:16; Yakobi 5:16.

> <p>Indima Yenkumbulo</p>
> “Nkosi, yiva; Nkosi, xolela; Nkosi, baza iindlebe, wenze. Ngenxa yakho, Thixo wam, musa ukulibala; kuba umzi wakho nabantu bakho babizwa ngegama lakho” (Daniyeli 9:19).

UDaniyeli 9 unomnye wemithandazo emikhulu yeBhayibhile Ngemizuzu ebalulekileyo ebomini bakhe, uDaniyeli wayebhenela ekuthandazeni ukuze amelane nemingeni eyayiphambi kwakhe. Ngexesha uDaniyeli namahlakani akhe babekufuphi ukuba babulawe ngenxa yephupha eliyimfihlakalo lokumkani ongumhedeni, umprofeti wathetha noThixo emthandazweni (Daniyeli 2). Wathi xa umthetho kakumkani usalela ukucelwa nakowuphi uThixo ingenguye ukumkani, uDaniyeli waqhubeka ukwenza imithandazo yakhe yemihla ngemihla ekhangele eYerusalem (Daniyeli 6). Ngoko ke, xa siqwalasela umthandazo kaDaniyeli 9, kufuneka sikhumbule ukuba umbono wokuhlwa, kusisa okungama-2,300 kuDaniyeli 8 unegalelo elikhulu kumprofeti. Nangona imida epheleleo yeso siprofeto yayichaziwe, uDaniyeli akasakwazi ukuliqonda ixesha lethuba eliziswe yingxoxo phakathi kwezidalwa ezibini: “Koda kube kukuhlwa, kusisa, okungamawaka amabini anamakhulu amathathu; yandule ukuhlanjululwa ingcwele; (Dan. 8:14, KJV). Kungoku, kwisahluko 9, ekuthe ukukhanya okongeziweyo kwanikwa umprofeti, kwaye ngeli xesha, nakhona, kusekuphendulweni komthandazo onenzondelelo.