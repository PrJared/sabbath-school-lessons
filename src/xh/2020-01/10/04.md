---
title:  Ixabiso Lothethelo
date:  03/03/2020
---

`Funda: Daniyeli 9:5–13. Yintoni ebalulekileyo ngokuba uDaniyeli wazingisa esithi “so”nile, ngoko naye ezifaka ezonweni ezathi ekugqibeleni zazisa intlekele enkulu esizweni?`

Umthandazo kaDaniyeli ungomnye wemithandzo ebalulekileyo yokumela eseBhayibhileni. Imithandazo enjalo iyayichukumisa intliziyo kaThixo,ikutyhalele kude ukugwetywa endaweni yoko izise ukuhlangulwa kwiintshaba. Xa uThixo elungele ukutshabalalisa isizwe sonke sakwaYuda, ukungenelela kukaMoses kwasibamba isandla saKhe (uThixo)(Eks. 32:7–14, Num. 14:10–25). Naxa imbalela enkulu yayiza kuwutshabalalisa umhlaba, uThixo uphendula umthandazo kaEliya, ayithulule imvula, awuhlaziye umhlaba (1 Kumkani 18). Xa sithandazela amalungu osapho, abahlobo, nabanye abantu okanye iimeko, uThixo uyayiva imithandazo yethu kwaye unako ukungenelela. Ngamanye amaxesha kunokuthabatha ixesha elide ukuphendulwa komthandazo, kodwa singaqiniseka ukuba uThixo akaze azilibale izidingo zabantwana baKhe (jonga uYakobi 5:16).

Kule meko, uDaniyeli udlala indawo yomthetheli, okanye umthetheleli, phakathi kukaThixo nabantu. Ekufundeni kwakhe iziBhalo, umprofeti ufumana indlela abantu abanesono abathi babe yiyo xa begqitha umthetho kaThixo baze bale ukuphulaphula izilumkiso zikaThixo. Ngoko ke, ngokuqonda imeko yabo yasemoyeni yokuphelelwa lithemba, uDaniyeli uthandazela ukuphiliswa nokuxolelwa. Kweminye imiba, uDaniyeli ubonisa inxaxheba kaKristu njengomthetheli wethu (Yohane 17). Kanti ke, kukho umahluko omkhulu: UKristu waye “engenasono” (Heb. 4:15) ngenxa yoko engadingi kuvuma isono saKhe okanye ukunikela umbingelelo wokwaKhe ukuxolelwa (Heb. 7:26, 27). Noko kunjalo, uzifanisa ngendlela eyodwa naboni: “UThixo wamenza lowo ungenasono ukuba abe sisono ngenxa yethu, ukuze kuYe sibe bubulungisa bukaThixo” (2 Kor. 5:21, NIV).

`“Ukuba ubungahlanganisa yonke into elungileyo nengcwele nenodumo nethandekayo emntwini uze uyinikele kwiingelosi zikaThixo njengenendawo eyisebenzayo ekusindisweni komphefumlo womntu okanye ekumenzeni anconywe, elo cebiso beliya kwaliwa njengelivukela ulawulo (lukaThixo).”— Ellen G. White, Faith and Works, p. 24. Asifundisa ntoni la mazwi ngokudinga kwethu uMthetheli ngenxa yethu?`