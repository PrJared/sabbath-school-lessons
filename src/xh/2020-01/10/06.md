---
title:  IKhalenda Yesiprofeto
date:  05/03/2020
---

Ekupheleni kombono wama-2,300 eentsuku, umprofeti uyakhwankqiswa kuba engakwazi ukuwuqonda (Dan. 8:27). Kwiminyaka elishumi emva koko, uGabriyeli uyeza ukuba amncede uDaniyeli “awuqonde” umbono (Dan. 9:23). Esi sityhilelo samva sinika ulwazi olungekhoyo ngokubhekiselele esiphelweni seeveki ezingama-70. Ngokomthetho-siseko semini ngumnyaka kunye nokuhamba kweziganeko ezixelwe kwangaphambili, ama- 70 eeveki kufuneka ziqondwe njengama-490 yeminyaka. Indawo ke eliqala kuyo eli xesha ngumyalelo othi makubuyiselwe kwakhiwe iYerusalem (Dan. 9:25). Lo myalelo wakhutshwa ngukumkani Artashashta ngowama-457 B.C. Uvumela amaYuda phantsi kwenkokelo kaEzra ukuba akhe ngokutsha iYerusalem (Ezra 7). NgokweBhayibhile, ama- 70 eeveki “amiselwe” okanye “ashunqulwe.” Oku kubonisa ukuba ithuba lexesha lama- 490 yeminyaka lishunqulwe kwithuba lexesha elide, oko kukuthi, kuma-2,300 yeminyaka exelwe embonweni wesahluko 8. Kuphuma apha ukuthi, ama-2,300 yeminyaka kunye nama-490 yeminyaka kumele ukuba nendawo enye apho aqala khona, engumnyaka wama- 457 B.C. Isiprofeto seeveki ezingama-70 sahlulahlulwe saziziqendu ezithathu: iiveki ezisixhenxe, ama-62 eeveki, kunye neveki yama-70.

Iiveki ezisixhenxe (iminyaka engama-49) kubonakala ibhekiselele kwixesha xa iYerusalem yayisa kubuya yakhiwe. Emva kwezi veki zisixhenxe, kuya kubakho iiveki ezingama-62 (ama-434 yeminyaka) ekhokelela “kumthanjiswa oyinganga” (kuMesiya uMthetheli [NKJV]) (Dan. 9:25). Ngoko ke, ama-483 eminyaka emva komthetho ka- Artashashta, ukuthi, umnyaka uA.D. 27, uYesu uMesiya uyabhaptizwa athanjiselwe umsebenzi nguMoya Oyingcwele. Ngeveki yama-70, ezinye iziganeko ezibalulekileyo ziya kwenzeka: (1) “Uya kunqunyulwa umthanjiswa [uMesiya]” (Dan. 9:26), okubhekisa ekufeni kukaKristu. (2) UMesiya “abaninzzi [wo]baqinisela umnqophiso iveki enye” (Dan. 9:27). Lo ngumsebenzi okhethekileyo athunywe wona uYesu nabapostile kuhlanga lwakwaYuda. Wenziwa ngexesha le“veki” yokugqibela, ukususela ku-A.D. 27 ukuya ku- 34. (3) “Ngesiqingatha seveki iphelise imibingelelo neminikelo yokudla” (Dan. 9:27). Iminyaka emithathu enesiqingatha emva kokubhaptizwa kwaKhe (oko kukuthi, phakathi evekini), uYesu uzisa ekupheleni uhlelo lwemibingelelo - into ethi ayisenako ukubaluleka ngokwesiprofeto – ngokuzinikela kwaKhe engumbingelelo wokugqibela nogqibeleleyo womNqophiso omTsha, ngaloo ndlela esenza singabinto isidingo sayo nayiphi imibingelelo yezilwanyana. Iveki yokugqibela yama-70 eeveki zesiprofeto iphela ngowama-34 A.D., xa uStefano wabulawa ngenxa yenkolo saza isigidimi seendaba ezilungileyo saqala ukufikelela, kungekumaYuda kuphela, kodwa naseziNtlangeni.

`Funda: Daniyeli 9:24–27. Naphakathi kwethemba elikhulu nesithembiso sikaMesiya, sifunda ngobubhovubhovu, imfazwe, nentshabalalo. Kungasinceda njani oku ukuba siqiniseke ukuthi, naphakathi kweentlekele zobomi, lihlale likho lona ithemba?`