---
title:  Ukujula Nomcabango
date:  03/01/2020
---

“IBhayibhile yalungiselwa ukuba ibe sisikhokelo kubo bonke abanga bangaqhelana nentando yoMenzi wabo. UThixo unike abantu ilizwi eliqinisekileyo lesiprofeto; iingelosi, noYesu ngokwaKhe, bonke beza kwazisa imicimbi ebalulekileyo ekufuneka yenzekile kungekudala. Loo micimbi ibalulekileyo ijongene nosindiso lwethu ayizange ishiywe ifihlakele. Ayizange ityhilwe ngendlela edida ilahlekise ofuna inyaniso ngokuthembeka. Wathi uYehova kumprofeti uHabhakuki: “Bhala umbono, uwukrole, . . . ukuze abaleke owulesayo.”Habhakuki2:2.IlizwilikaThixolicacilekubobonke abalifundabenomthandazo entliziyweni. Wonke umphefumlo onyaniseke ngokwenene, uya kukufumana ukukhanya kwenyaniso. “Ukukhanya likuhlwayelelwe ilungisa.” INdumiso 97:11. Alikho ibandla elinokuhambela phambili ngaphandle kokuba amalungu alo ayifune ngenzondelelo inyaniso njengendyebo efihliweyo.”—Ellen G. White, Imbambano Enkulu, amaph. 531, 532. “Funda imbali kaDaniyeli namkholwane wakhe. Nangona babephila kwindawo ababekuyo, behlangana nokulingwa ukuba baziyekele kokubi macala onke, bamhlonipha bamzukisa uThixo ngobomi babo bemihla ngemihla. Bazimelela ukubuphepha bonke ububi. Bala ukuzibeka endleleni yotshaba. UThixo wakuvuza ngeentsikelelo ezinkulu ukuma nokuqina ekuthembekeni kwabo.” —Manuscript Releases [No. 224], vol. 4 (Ellen G. White Estate, 1990), pp. 169, 170.

**Imibuzo Yokuxoxwa**

`1. Xa sifunda incwadi kaDaniyeli, kukho ingongoma enamandla eza kusuka igqame kuthi. UThixo akaneli ukulawula zonke izizwe koko ukwasondele ngokwayame kakhulu kumntu ngamnye kuthi, ngeyona ndlela inzulu kakhulu. Umzekelo, njengoko siza kubona kuDaniyeli 2, wakwazi ukunika iphupha ukumkani ongumhedeni. Ukuze akwazi ukungena engqondweni yomntu ngexesha loo mntu elele, atyale iphupha, oko kubonisa ukusondela esingenako nokukucinga thina. Kwangelo xeshalinye, njengoko siza kubona, imo yephupha ibonisa ukuba uThixo, ekugqibeleni, uyazilawula izikumkani zomhlaba wonke, waye esazi izinto ziya kuphelela phi. Sinokonwaba sibenethemba elingakanani esinokulifumana koku kuxelwe kwangaphambili kwaye kuyinyaniso kuqinisekile? Kwangelo xesha linye, kwenza ukuba uve njani ukwazi ukub iNkosi isondele kakhulu kuwe kangangokuba yazi neengcinga zakho? Kule meko, yintoni eyenza ukuba sibaluleke kangaka isithembiso soMnqamlezo?`

`2. Eklasini, xoxani ngomahluko phakathi kweziprofeto zamabali nezingezinto zokuphela.Yeyiphi eminye imizekelo yezi ndidi zombini onokuzifumana eBhayibhileni?`