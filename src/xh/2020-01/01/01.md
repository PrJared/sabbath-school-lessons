---
title:  Ukusuka Ekufundeni Kuye Ekuqondeni
date:  28/12/2019
---

### Fundela Isifundo Sale Veki
Luka 24:25–27; 2 Pet. 3:11–13; Yona 3:3–10; Num. 14:34; Dan. 9:23; 10:11, 12

> <p>Indima Yenkumbulo</p>
> “Wabaleka ke uFilipu, waya kuyo, wayiva ilesa incwadi yomprofeti uIsaya; wathi, Uyaziqonda na kodwa izinto ozilesayo?” (Izenzo 8:30).

Ibandla lethu lizalwe kanye njengoko kufumaneka phakathi kumaphepha encwadi kaDaniyeli, esifunda yona kule kota. Masithi sisaqala, sigcine ezi ngongoma zilandelayo engqondweni njengesicwangciso esisinikiweyo sokusikhokela ekufundeni. Kuqala, kufuneka sisoloko sikhumbula ukuba uKristu ungumongo kaDaniyeli, njengoko anjalo kuyo yonke iBhayibhile.

Okwesibini, uDaniyeli uqulunqwe ngendlela ebonisa ubuhle bokubhala okusinceda ukuba sibe nokuqonda apho ijonge khona. Okwesithathu, sidinga ukuba siwuqonde umahluko phakathi kweziprofeto zembali nezalatha kokuzayo kwesiphelo. Oku kuya kusinceda ukuba sahlule phakathi kweziprofeto zikaDaniyeli nezo zabanye abanjengoIsaya, uAmos, noYeremiya. Okwesine, xa sifunda iziprofeto ezingexesha zikaDaniyeli, kufuneka siqonde ukuba imida yamaxesha eziprofeto zikaDaniyeli iquka amaxesha amade kwaye alolongwa ngomthetho-siseko wosuku olumela unyaka.

Okwesihlanu, siza kuyicinezela into yokuba, incwadi kaDaniyeli ayaneli nje ukuzisa ulwazi ngesiprofeto koko isifanele nathi kakhulu kumava obomi bethu namhlanje.