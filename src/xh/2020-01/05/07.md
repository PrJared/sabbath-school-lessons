---
title:  Ukujula Nomcabango
date:  31/01/2020
---

“Ukumkani owayekhe wanekratshi, waba ngumntwana othobekileyo kaThixo; indlongondlongo eyayingqwabalala yomlawuli, yaba ngukumkani onobulumko novelwano. Lowo wayemdelela emnyelisa uThixo wamazulu, ngoku wawavuma amandla Osenyangweni wazama ngokunyanisekileyo ukukhuthaza ukoyikwa kukaYehova nolonwabo lwabantu abaphetheyo. Phantsi kokukhalima kwaLowo unguKumkani wookumkani neNkosi yeenkosi, uNebhukadenetsare wafunda ekugqibeleni isifundo ekudingeka ukuba bonke abalawuli basifunde—esokuba ubukhulu benene bukho ngokulunga kwenene. Wamvuma uYehova ukuba unguThixo ophilileyo, esithi, “Mna Nebhukadenetsare ndiyamncoma, ndimphakamisa, ndimbeka uKumkani wamazulu; ngokuba yonke imisebenzi yakhe iyinyaniso, neendlela zakhe zisesikweni; ngangokuba enako ukubathoba abahamba beqhankqalazile.” Injongo kaThixo yokuba, obona bukumkani bukhulu kakhulu emhlabeni bubonakalalise ukumdumisa ngoku yayizalisekile. Esi sibhengezo sasesidlangalaleni, ekuhleni, athe kuso uNebhukadenetsare wavuma inceba nokulunga kunye negunya likaThixo, yaba sisenzo sokugqibela sobomi bakhe esibhalwe kwimbali engcwele.”—Ellen G. White, Abarofeti Nookumkani, iph. 433.

**Imibuzo Yokuxoxwa**

`1. “Ikratshi likhokelela kubo bonke obunye ububi: liyimekoegqibeleleyo yengqondo yokuchasa uThixo. Ingaba oku kubonakala kubaxiwe kuwe? Ukuba kunjalo, phinda ukucinge. ... Okona lilikhulu ikratshi analo umntu, okona alithiyayo ikratshi kwabanye. Kakuhle kakuhle, ukuba ufuna ukuyazi indlela onekratshi ngayo, indlela elula kukuba uzibuze uthi, ‘Ndiyithiye kangakanani into yokuba abantu bandidelele, okanye bangafuni ukundiqaphela, okanye bazinyanzele phambi kwam, okanye bandiphathe ngokomntwana, okanye bazidle?’ Into ithi, ikratshi lomntu ngamnye liselugqatsweni nolwabo bonke abanye. Kungokuba ndibe ndifuna ukuba ngoyena uvakalayo ethekweni kangangokuba ndikhubeke kakhulu xa omnye evakala kakhulu kunam. Ababini kwishishini elinye abaze bavane.”—C. S. Lewis, Mere Christianity [New York: Touchstone, 1996], p. 110. Uthini apha uLewis enokuthi mhlawumbi ikuncede ulibone ikratshi ebomini bakho?`

`2. Umxholo obonakala kwesi sahluko, nakwezinye ezingaphambili, kukulawula kukaThixo. Kungani ukuba ubaluleke kangaka lo mba ukuba uqondwe? Yeyiphi indawo edlalwa yiSabatha ekusincedeni ukuba sikuqonde ukubaluleka kwale nyaniso?`