---
title:  Ukusuka Ekratshini Kuye Ekuthobekeni
date:  25/01/2020
---

### Fundela Isifundo Sale Veki
Dan. 4:1–33, Prov. 14:31, 2 Kumkani 20:2–5, Jonah 3:10, Dan. 4:34–37, Phil. 2:1–11.

> <p>Indima Yenkumbulo</p>
> “Imiqondiso yakhe, hayi ukuba mikhulu kwayo! Izimanga zakhe, hayi ukuba namandla kwazo! Ubukumkani bakhe bubukumkani obungunaphakade, igunya lakhe likwizizukulwana ngezizukulwana” (Daniyeli 4:3).

Ikratshi liye libizwe ngokuthi luqobo lwesono sokuqala. Siqale ukubonakalaliswa nguKhwezi, ingelosi eyayikwiinkundla zasezulwini. Kungoko athi uThixo kuHezekile, Intliziyo yakho iphakamile ngenxa yobuhle bakho, ubonakalisile ubulumko bakho kunye nokubengezela kwakho. Ndikukhahlela emhlabeni ndikwenze ubengumbonelo phambi kokumkani” (Hez. 28:17). Ikratshi likhokelela ekuweni kukaKhwezi, ngoko ngoku ulisebenzisa ukukhokelela inyambalala kwindlela eya kwantshabalalo. Sonke singabantu abawileyo, abaxhomekeke kuThixo ngobukho bethu. Zonke izipho esinazo, zonke izinto esizenzayo ngezo zipho, zivela kuThixo. Ke ngoko, sikwazi njani ukuba nekratshi, ukuqhayisa, okanye ukuziphakamisa xa, ngokwenene, ukuzithoba yeyona nto ebimele ukuba phambili kuko konke esikwenzayo?