---
title:  Osenyangweni Uyalawula
date:  28/01/2020
---

Nangona sele exelelwe ukuba aguquke afune uxolelo lukaThixo, ikratshi elingenalusizi likaNebhukadenetsare lenza ukuba kwenziwe okungumthetho wasezulwini (Dan. 4:28– 33). Wathi ukumkani esahamba kwibhotwe lakhe, ezincoma ngoko akufezileyo, wabethwa yimeko yengqondo eyanyanzelisa ukuba agxothwe ebhotwe. Besingabizwa ngamagama amakhulu ngala maxesha isifo awayenaso: “clinical lycanthropy okanye zoanthropy.” Imeko enjalo imenza ogulayo aziphathe ngokwesilwanyana. Ngala maxesha angoku esi sifo sibizwa ngokuthi “species dysphoria,” ukuwuva umzimba ungathi uluhlobo olungalunganga, kubekho ulangazelelo lokufana nesilwanyana.

`Funda: 2 Kumkani 20:2–5; Yona 3:10; noYeremiya 18:7, 8. Yintoni ethethwa zezi ndima ngethuba likakumkani lokuba asijike isohlwayo?`

Ngelishwa, uNebhukadenetsare kufuneka efunde ngendlela enzima. Xa ewonge ngegunya lobukhosi, woyiswa ukukubonakalalisa oko ngolwalamano noThixo. Ngoko ke, ngokumhlutha igunya lobukhosi nokumthumela ukuba aphile namarhamncwa asendle, uThixo umnika ukumkani ithuba lokuba avume ukuxhomekeka kwakhe okupheleleyo kuThixo. Kakuhle, isifundo sokugqibela uThixo afuna ukumfundisa sona lo kumkani uziphakamisileyo sesokuba “Amazulu anegunya” (Dan. 4:26). Ngokwenene, isigwebo phezu kukakumkani sinenjongo enkulu kwicebo likaThixo, njengoko ibekwe yacaca kakhulu kumthetho wezidalwa zasemazulwini: “[ukuze] bazi abahleliyo, ukuba Osenyangweni unegunya ebukumkanini babantu, abunike lowo athanda ukumnika, amise ophantsi ebantwini phezu kwabo” (Dan. 4:17).

Ngamanye amazwi, ingqeqesho eyenziwa kuNebhukadenetsare imele ukuba ibe sisifundo nakuthi sonke. Ngenxa yokuba siphila kwiqela “labaphilileyo,” kufuneka sisiqaphelisise isifundo esikhulu esimele ukusifunda sokuba, “Osenyangweni uyabulawula ubukumkani babantu.”

`Kutheni le nto isisifundo esibaluleke kakhulu nekufuneka sisifundile ukwazi ukuba Osenyangweni uyalawula? Lumele ukuba nagalelo lini olu lwazi, umzekelo, kwindlela esiphatha ngayo abo sinegunya phezu kwabo?`