---
title:  Ukujula Nomcabango
date:  21/02/2020
---

Ukuthi tshe nje kwimbali kuveza ukuba, emva kokuwa kobukumkni baseRoma, okwenzeka ngokuhlaselwa ngamaBharibhari asentla, ubhishophu waseRoma wasebenzisa elo thuba ukuba abhukuqe iintlanga ezintathu zamaBharibhari waza wazimisela njengokuphela kwegunya eRoma ngokowe-A.D. 538. Kule nkqubo, wamkela imisebenzi eliqela yezimiso nopolitiko zikakumkani waseRoma. Koku kwaphuma ubupopi, buwongwe ngegunya lomhlabanelenkolobadabaguzulwangoNapoleonngowe-1798. Okuakuzangekuyibhangise iRoma, kodwa kwaba nje seso sigaba sixeliweyo sentshutshiso. UPopi akazange anele nje ukubanga ukuba ungummeli kaKristu kodwa wangenisa iimfundiso eziliqela nezenzo ezichasene neBhayibhile. Intlambululo, ukohlwayela izono, ukuphulaphula ukuvunywa kwezono, nokuguqulwa komthetho weSabatha uye kwiCawa, konke oku kuphakathi kwezinye izinto ezininzi zokuguqulwa “kwamaxesha nomthetho” okwangeniswa bubupopi. “Ngawakhe amandla, umntu akangeze aziphendulele kwizimangalo zotshaba. Uthi ekwiingubo ezidyojwe sisono, eme phambi kukaThixo. UYesu yena, uMmeli, ubeka isibongozo esinempumelelo ngenxa yabo bonke abathi, ngokuguquka nokholo bazinikele ekuyigciniseni imiphefumlo yabo kuYe. Uyalivuma ityala labo, aze athi ngeengxoxo ezinamandla zeKalvari, amoyise ummangaleli wabo. Ukuthobela kwaKhe okugqibeleleyo umthetho kaThixo kumnike lonke igunya ezulwini nasemhlabeni, kwaye ubanga kuYise inceba nokuxolelaniswa komntu onetyala. Kummangaleli wabantu baKhe, uthi: “UYehova makakukhalimele, Sathana.Aba ngabathengwa ngegazi lam, izikhuni ezirholwe emlilweni.” Kwabo baxhomekeke kuYe ngokholo, unika isiqinisekiso esithi, “Yabona, ndibususile ubugwenxa bakho kuwe, ndikwambese ngezinqabileyo.” Zekariya 3:4.—Ellen G. White, Abaprofeti Nookumkani, pp. 487, 488.

**Imibuzo Yokuxoxwa**

`1. Phinda ukhangele zonke iimpawu zegunya lophondo oluncinane eliphuma nelihlala liyinxalenye yerhamncwa lesine, iRoma. Leliphi igunya elathi lodwa laphuma kwiRoma yobuhedeni kwiinkulungwane ezininzi ezadlulayo lathi, ngaphandle kokutshutshisa abantu bakaThixo, lahlala likho nanamhlanje? Kungani ukuba oku kuchaza kucacileyo kusincede kusikhusele ekucingeleni ngemeko yalo, kuquka imbono yokuba uphondo oluncinane lubhekisa kukumkani wamaGrike ongumhedeni owanyamalala kwimbali ngaphezu kwenkulungwane enesiqingatha ngaphambi kokuzalwa kukaYesu? Zingasikhusela njani ezimpawu zibonisayo kwinkolo yokuba, uphondo oluncinane luza kuvela kwixesha elingaqinisekanga elizayo?`