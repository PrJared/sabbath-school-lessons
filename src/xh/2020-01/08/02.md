---
title:  Izilo Ezine
date:  16/02/2020
---

`Funda: Daniyeli 7. Uyintoni umxholo wento aboniswe yona uDaniyeli? Ungantoni umbono?`

Isilo ngasinye esiboniswe uDaniyeli sihambelana nendawo kumfanekiso oboniswe uNebhukadenetsre, kodwa ngoku kunikwe iinkcukacha ezongeziweyo ngobukumkani ngabunye. Indlela enika umdla ngayo into yokuba ezi zidalwa, zifuzisela izizwe zobuhedeni, zonke zingamarhamncwa azinqambi. Kwakhona, ngaphandle kwerhamncwa lesine, uDaniyeli uchaza izilwanyana njengezifana nezidalwa ezaziwayo. Ngoko, izilwanyana aziyiyo imifuziselo yobuqhinga, nanjengokuba siseso sineempawu okanye amanqaku kwezinye iindawo zobukumkani esibumeleyo.

Ingonyama: Ingonyama yeyona ifanelekileyo ukumela iBhabheli. Iingonyama ezinamaphiko zazihombise iindonga zasebhotwe kwakunye neminye imisebenzi yobuchule yaseBhabheli. Ingonyama eboniswe embonweni ekugqibeleni asuswa amaphiko ayo, yenziwa ukuba ime nkqo njengomntu, yanikwa intliziyo yomntu. Le nkqubo ifuzisela ukuwa kobukumkani baseBhabheli phantsi kokumkani owalandelayo.

Ibhere: Ibhere limele ubukumkani beMedi-Persi. Le nto yokuba ibhere iliphakamisile elinye icala ibonisa ukongama kwamaPersi phezu kwamaMedi. Iimbambo ezintathu emazinyweni ayo zimele ukoyisa okukhulu kobukumkani bamaMedi-Persi: iLidiya, iBhabheli, neYiputa. Ihlosi: Ihlosi elinamendu kakhulu limele ubukumkani baseGrike phantsi kuka-Alexander the Great. Amaphiko amane, alenza eli rhamncwa ukuba likhawuleze kakhulu, lifanele ukumela uAlexander, owathi kwiminyaka embalwa walilawula lonke ihlabathi elalisaziwa ngoko.

Irhamncwa eloyikekayo nelibi: Njengokuba awangaphambili efana nezilwanayana ezixeliweyo, eli lona liyinto emi yodwa. Oko kukuthi awokuqala aboniswe “efana” nengonyama okanye “efana nebhere, kodwa eli aliboniswanga lifana nanto. Eli rhamncwa lineempondo ezininzi likwabonakala likhohlakele kakhulu lidlavula kunangaphambili. Ngenxa yoko, likufanele ukumela iRoma yobuhedeni, eyoyisa, yalawula, yanyhasha phanti umhlaba ngeenyawo zentsimbi.

`Onkela mawaka embaliyoluntuafikaadlula, njengoko bekuxelwe kwangaphambili. Unokonwaba kangakanani ngokwazi ukuba, ngapha kwayo yonke ingxolo, ukungonwabi, maxa wambi isiphithiphithi esikhulu, uThixo uyalawula? Isifundisa ntoni le nto ngokufanela ukuthenjwa kweziBhalo?`