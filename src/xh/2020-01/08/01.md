---
title:  Ukusuka Kulwandle Olulwayo Ukuya Emafini Ezulu
date:  15/02/2020
---

### Fundela Isifundo Sale Veki
Daniyeli 7, 2 Tes. 2:1–12, Rom. 8:1, Marko 13:26, Luka 9:26, Luka 12:8, 1 Tim. 2:5.

> <p>Indima Yenkumbulo</p>
> “Ubukumkani, negunya, nobukhulu bezikumkani phantsi kwamazulu onke, buya kunikwa abantu abangcwele bOsenyangweni; ubukumkani bakhe bubukumkani obungunaphakade, namagunya onke aya kumbusa, amve” (Daniyeli 7:27).

Umbono kaDaniyeli 7, ingxoxo yethu yale veki, uhambelana nephupha likaDaniyeli 2. Yena uDaniyeli 7 unaba kwinto eyayityhilwe kuDaniyeli 2. Kuqala, umbono wenzeka ebusuku uzoba ulwandle luzanyazanyiswa yimimoya emine. Ubumnyama namanzi avusa indalo, kodwa apha indalo ibonakala ingathi igqwethekile okanye iphantsi kohlaselo. Okwesibini, izilwanyana embonweni zizinqambi zaye zixubile ngokuzalwa, nto leyo emele ukwaphulwa kocwangciso lwendalo. Okwesithathu, izilwanyana zizotywe zinyanzelisa ulawulo; ngoko ke, kubonakala ukuba ulawulo uThixo awalunika uAdam egadini yase- Eden luye lwaphangwa ngala magunya. Okwesine, ngokuza koNyana woMntu, ulawulo lukaThixo lubuyiselwe kwabo lulolwabo ngendlela eyiyo. Oko uAdam wakulahla egadini, uNyana woMntu ukubuyisela ngomgwebo wasezulwini.

Le nkcazo ingasentla inika umbono ohambayo womfanekiselo weBhayibhile obaleka ngasemva kulo mbono womfuziselo. Ngethamsanqa, ezinye zeenkcukacha ezibalulekileyo zombono zichazwe yingelosi, ngoko sinako ukuyiqonda imigca yendima ephambili yesi siprofeto simangalisayo.