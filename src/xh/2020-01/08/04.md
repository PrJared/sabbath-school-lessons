---
title:  Inkundla Yahlala
date:  18/02/2020
---

Emva kombono wamarhamncwa amane nezenzo zophondo oluncinane, umprofeti ubona umboniso womgwebo ezulwini (Dan. 7:9, 10, 13, 14). Ithi xa inkundla ihlangana, iitrone zibekwe ezindaweni aze uNyange leMihla athabathe esaKhe isihlalo. Ngokomboniso wasezulwini, amawaka ngamawaka ezidalwa zasezulwini alungiselela phambi kukaNyange leMihla, inkundla ihlalisiwe, iincwadi zivuliwe. Into ebalulekileyo ukuba iqatshelwe kulo mgwebo yeyokuba wenzeka emva kwexesha leminyaka eli-1,260 lokusebenza kophondo oluncinane (A.D. 538–1798; jonga isifundo sangoLwesihlanu) kodwa ngaphambi kokuba kumiselwe ubukumkani bukaThixo bokugqibela. Into ithi, amaxesha amathathu embonweni kuvela olu landelelwano:

<center>Isigaba sophondo oluncinane (538–1798)</center>
<center>Umgwebo osezulwini</center>
<center>Ubukumkani bukaThixo obungunaphakade</center>

`Funda: Daniyeli 7:13, 14, 21, 22, 26, 27. Zeziphi iindlela othi umgwebo ube lulutho ebantwini bakaThixo?`

ITestamente eNdala ichaza izenzo eziliqela zomgwebo ezazisemnqubeni nasetempileni, kodwa umgwebo ekuthethwa ngawo apha wahlukile. Lo ngumgwebo womhlaba wonke othi uchukumise, kungekuphela uphondo oluncinane kodwa nabangcwele bOsenyanweni, abaza kuthi ekugqibeleni bazuze ubukumkani. UDaniyeli 7 akawuchazi umgwebo okanye anike iinkcukacha ngokuqala nokuphela kwawo. Phofu inika into ethi umgwebo uqhuba ekuvukeni kokuhlaselwa kukaThixo nabantu baKhe luphondo oluncinane. Eyona nto apha, kukucinezela isiqalo somgwebo ongowezwe lonke. KuDaniyeli 8 ne-9 (jonga kwiiveki ezilandelayo), siya kufunda ngexesha lokuqala komgwebo nento yokuba lo mgwebo uhambelana nokuhlanjululwa kwengcwele yasezulwini ngeMini yoCamagushelo lwasezulwini. Isifundo apha sesokuba, ngokucacileyo, siya kuba nomgwebo waphambi kokuza (kukaYesu) ezulwini oza kuba ungecala labantu bakaThixo (Dan. 7:22).

`Kutheni le nto ukukuqonda oko uYesu wasenzela kona emnqamlezweni kungumbindi wesizathu sokuba sibe nengqiniseko kwimini yomgwebo? Themba lini ebesiya kuba nalo, okanye esinokuba nalo, ngaphandle koMnqamlezo? (Jonga umaRoma 8:1.)`