---
title:  Uphondo Oluncinane
date:  17/02/2020
---

`Funda: Daniyeli 7:7, 8, 19–25. Ngubani igunya eliluphondo oluncinane oluphuma ngqo kwirhamncwa lesine, lize lihlale liyinxalenye yalo?`

Izolo sifunde ukuba irhamncwa eloyikekayo elineempondo ezilishumi elilawula umhlaba ngenkohlakalo epheleleyo limele iRoma. Ngoku kufuneka siqwalasele uphondo oluncinane negunya elilimeleyo. Njengoko kuzotyiwe embonweni, irhamncwa lesine lineempondo ezilishumi, ekuthi kuzo kususwe ezintathu ukuze kuvuleke indlela yophondo oluncinane. Olu phondo lunamehlo omntu, luthetha “indumbisa yamazwi [amazwi amakhulu, amaninzi]” (Dan. 7:8). Kucacile ukuba olwa phondo luncinane luphuma kwinto ekhoyo emelwe lirhamncwa eloyikekayo, eliyiRoma yobuhedeni. Ngandlela ithile, uphondo lukhula okanye luqhubeka nezinye iimpawu zeRoma yobuhedeni. Lilinqanaba lamva legunya elinye.

UDaniyeli ulibona eli phondo lisilwa nabangcwele. Ingelosi imchazela ukuba olu phondo ngukumkani oyakwenza izinto ezintathu ezinxamnye nomthetho: (1) uthetha amazwi ayindumbisa ukuchasa Osenyangweni, (2) utshutshisa iingcwele zOsenyangweni, (3) uzimisele ukuguqula amaxesha nomthetho. Isiphumo, abangcwele baya kunikelwa esandleni sakhe. Okulandelayo, ingelosi inika isimiso sexesha lezenzo zophondo oluncinane: ixesha, amaxesha nesiqingatha sexesha. Kule ndawo yolwimi lwesiprofeto, igama ixesha lithetha “umnyaka.” Ngoko ke, intetho ethi amaxesha ibonisa iminyaka, imo ephindiweyo: “iminyaka emibini.” Kungoko, eli ilixesha leminyaka emithathu enesiqingatha iyiminyaka yesiprofeto, ethi, ngokomthetho-siseko othi umnyaka-yimini, lalathe ixesha le-1,260 leminyaka. Ngelo eli xesha, olu uphondo oluncinane luya kuhlasela abantu bakaThixo, libatshutshise abangcwele, lizame ukuwuguqula umthetho kaThixo.

`Funda: 2 Tesalonika 2:1–12. Ziintoni ezifanayo apho phakathi komntu ongenamthetho nophondo oluncinane? Leliphi igunya elikholelwa ukuba oku kuthetha ngalo, ngokuba kutheni? Leliphi igunya ekuphela kwalo elaphuma kwiRoma yobuhedeni, kodwa lahlala liyinxalenye yayo iRoma yobuhedeni kude kuse ekupheleni komhlaba, nto leyo ethetha ukuba lisekho nanamhla?`