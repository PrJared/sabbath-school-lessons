---
title:  Umbono Womthetheli
date:  09/03/2020
---

`Funda: Daniyeli 10:4–9. Kwenzeka ntoni kuDaniyeli apha?`

Xa uDaniyeli echaza amava akhe, kunzima nokuba sicinge ngobuqaqawuli obugubungelayo bento ayibonayo. Le mbonakalo yomntu (Dan. 10:5, 6) ibuyela emva ku“Nyana woMntu” ekuthethwe ngaye embonweni womgwebo ezulwini (Dan. 7:13). Impahla yaKhe yelinen ihambelana nezambatho zobubingeleli (Lev. 16:4), into efanisa lomntu “noMtheteli womkhosi” oboniswe ngokuhlangene nengcwele yasezulwini (Daniyeli 8). Igolide ikwayanyaniswa nempahla yobubingeleli njengophawu lwesidima. Ekugqibeleni ukufaniswa kwalo mtu nombono, umlilo, ubhedu, nelizwi elinamandla kumzoba njengongaphezulu kwendalo. Ngumntu lo onikwe iimpawu zobubingeleli, ezobukumkani, nezokulwa. Lo mntu ukwabonisa ukufana okunika umdla kumntu wasezulwini obonakele kuYoshuwa kanye phambi kwedabi lokulwa neYeriko. (Yosh. 5:13, 14). Embonweni, uYoshuwa ubona “uMthetheli womkhosi kaYehova.” Okunika umdla, igama lesiHebhere eliguqulwe ngokuthi “mthetheli” (sar) apha linye negama eliguqulwe ngokuthi “mthetheli” kubhekiswa kuMikayeli kuDaniyeli 10:21. Kona okusondele kakhulu kuphakathi kukaDaniyeli noYohane.

`Ziintoni ezifanayo esizifumana phakathi kombono kaDaniyeli ngoThixo kuDaniyeli 10 naleyo kaYoshuwa 5:13–15 nakwisiTyhilelo 1:12–18?`

NgokukaDaniyeli, abo bakunye naye boyika, waza yena uDaniyeli wawa phantsi etyhafile ephelelwe ngamandla. Ukubonakala kobukho bukaThixo bamgubungela bamoyisa. Kanti ke, nokuba kuyintoni ukoyika kwakhe ngoku, umbono kaDaniyeli ubonisa ukuba uThixo uyayilawula imbali. Ngokwenene, njengoko umbono utyhileka, siya kubona ukuba uThixo umnika uDaniyeli umzobo wembali yoluntu kususela kumaxesha omprofeti kuse ekumiselweni kobukumkani bukaThixo (Daniyeli 11 and 12).

`Ukuba, njengoko sibonile kaninzi kuDaniyeli, uYehova unako ukuyigcina imbali phantsi kolawulo, yintoni esinokuyenzela ubomi bethu ngabanye?`