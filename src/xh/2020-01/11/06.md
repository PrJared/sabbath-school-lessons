---
title:  Umthetheli Owoyisayo
date:  12/03/2020
---

Oyena mntu ugqamileyo encwadini kaDaniyeli ngumntu ekuthiwe kuqala ngu“Nyana woMntu” (Dan. 7:13) okanye ngu“Mthetheli womkhosi” (Dan. 8:11). Ekugqibeleni, sifunda ukuba igama lakhe nguMikayeli (Dan. 10:12), elithetha ukuthi “Ngubani ofana noThixo?” Uze ukuba ancede uGabriyeli kwidabi nokumkani wasePersi (Dan. 10:13). Ingelosi ibhekisa kulo mntu wasezulwini ngokuthi ngu“Mikayeli umthetheli wenu” (Dan. 10:21), oko kukuthi, umthetheli wabantu bakaThixo. UMikayeli uvela kamva encwadini kaDaniyeli njengaLowo umele abantu bakaThixo (Dan. 12:1). KuYuda 9, sifunda ukuba uMikayeli, okwabizwa ngokuba sisiphatha-zithunywa, ulwa noSathana, avuse uMoses. IsiTyhilelo 12:7 siveza ukuba uMikayeli umi njengenkokeli yomkhosi wasezulwini, othi woyise uSathana neengelosi zakhe eziwileyo. Ngoko uMikayeli akanguwumbi ingenguye uYesu Kristu. Njengoko ubukumkani basePersi bunomphathi-mkhosi owongamileyo, amandla angumoya ami emva kwenkokeli yabo engumntu, ngoko nabantu bakaThixo banoMikayeli uMphathi oyiNtloko womkhosi, othi angene phakathi ukuba alwe oyise kwimfazwe yezwe lonke ngenxa yabo, abantu bakaThixo.

`Funda: Kolose 2:15. UYesu uluzuze njani uloyiso kwimfazwe yezwe lonke?`

Njengoko sijongene nemikhosi yobubi, singanalo ukholo kuYesu njengentshatsheli yethu. Wamoyisa uSathana kwasekuqalekeni kolungiselelo lwaKhe lwasekuhleni. Ngexesha lokuphila kwaKhe emhlabeni, wamoyisa uSathana entlango xa wayemhlasela ngezihendo, ulwa neemfumba zeedemon, ukhulula abantu kwigunya lobumnyama. UYesu woyisa ububi naxa buzifihle ngaphaya komzamo kaPetros ukuthintela ukuba uYesu aye eKalvari. Emazwini aKhe okugqibela kubafundi, uYesu uthetha ngokufa okusondeleyo njengoko idabi, elaliza kuphela ngokoyiswa ngokupheleleyo kukaSathana likufuphi: “Kungoku ukugwetywa kwalo eli hlabathi; kungoku umphathi walo eli hlabathi aya kukhutshelwa phandle. Mna ke, ukuba ndithe ndaphakanyiswa emhlabeni, ndiya kubatsalela bonke kum” (Yohane 12:31, 32).

Ngamanye amaxesha siyabhekabheka, izinto zikhangeleka zimbi kakhulu. Ububhovubhovu, ukuziphatha kakubi, inkohlakalo, nezifo izinto ezivela kuyo yonke indawo. Utshaba olungenziwanga ngenyama negazi, lusihlalela ngamandla macala onke. Nokuba amadabi ekufuneka siwalwile anzima kangakanani, uYesu uyasilwela abuye ame njengoMthetheli wethu noMbingeleli omKhulu engcweleni yasezulwini.

`Funda: Roma 8:37–39. Singasenza njani isithembiso sokuba ngaboyisi sibe ngamava angawo ebomini bethu bobuKristu?`