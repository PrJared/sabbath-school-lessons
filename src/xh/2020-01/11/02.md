---
title:  Ukuzila Nokuthandaza, Kwakhona
date:  08/03/2020
---

`Funda: Daniyeli 10:1–3. Yintoni esiphinda simfumane uDaniyeli eyenza?`

UDaniyeli akazicacisi izizathu zokwandisa kwakhe amaxesha okukhala. Phofu ukuthethela okuzinge ngolo hlobo kukholisa kakhulu ukuqhutywa yimeko yamaYuda, asanda kubuya eBhabheli ukuya ePalestina.

`Funda: Ezra 4:1–5. Ithini imingeni awajongana nayo amaYuda ekubuyeni kwawo?`

Siyazi kuEzra 4:1–5 ukuba ngeli xesha amaYuda ajongana nennkcaso enkulu xa ayezama ukuvuselela itempile. AmaSamariya athumela iingxelo zobuxoki kwiBhotwe lamaPersi, ekhuthaza ukumkani ukuba awunqande umsebenzi wokwakha. Ejongene neentlekele ezinjalo, uDaniyeli wamcenga uThixo ukuba akhuthaze uKoreshi ukuba awuvumele umsebenzi ukuba uqhubeke. Ngeli xesha, ingathi uDaniyeli usondele kuma-90 eminyaka ubudala. Akacingi ngaye kodwa ngabantu bakhe nemingeni abajongene nayo. Uyazingisa emthandazweni iiveki ezintathu zonke phambi kokuba azuze impendulo evela kuThixo. Ngeli xesha, umprofeti ulandela indlela ekhethekileyo yokutya, eyeka izimuncumuncu namafutha okuthambisa. Akakunakanga konke okwakhe ukonwaba nembonakalo, kodwa ukhathalele nzulu ukuhlala kakuhle kwamaYuda akubo eYerusalem kwisithuba sewaka leemayile kude. Xa sikhangela ubomi bokuthandaza kukaDaniyei, sifumana izifundo ezine xabiso. Kuqala, kufuneka sizingise ekuthandazeni, nokuba izicelo zethu aziphendulwa kwangoko. Okwesibini, kufuneka sinikele xesha lokuthandazela abanye. Ikho into ekhethekileyo engomthandazo wokuthethela. Khumbula ukuba “UYehova wakubuyisa ukuthinjwa kukaYobhi, akubon’ ukuba ubathandazele oowabo” (Yobhi 42:10). Okwesithatu, umthandazo uyamchukumisa uThixo ukuba enze into ephathekayo okanye eyiyo. Ngoko ke, masisoloko sithandaza zonke iintlobo zemithandazo. Xa sijongene nezilingo ezinganyamezelekiyo, iinkathazo ezinkulu, nemingeni eyoyisayo, masiyithabathe imithwalo yethu siyise kuThixo ngomthandazo (Efese 6:18).

`Funda: Daniyeli 10:12. Kusixelela ntoni oku ngomthandazo njengamava anento ajonge kuyo echukumisa ukuba uThixo enze into esenza ukuba sizive mnandi ngoThixo?`