---
title:  Ukujula Nomcabango
date:  13/03/2020
---

“Kwaba ziiveki ezintathu uGabriyeli esilwa namagunya obumnyama, ezama ukuthintela iimpembelelo ezisebenzayo engqondweni kaKoreshi. . . . Into ekuphela kwayo eyayinokwenziwa lizulu ngenxa yabantu bakaThixo, yenziwa. Ekugqibeleni uloyiso lwazuzwa; imikhosi yotshaba yabuyiswa umva yonke imihla kaKoreshi, nayo yonke imihla yonyana wakhe uCAMBYSES.”—Ellen G. White, Abaprofeti Nookumkani, iph. 475. “Imbeko engako enikwe uDaniyeli yinNgangalala yezulu! Yamthuthuzela umkhonzi waYo ongcangcazelayo yamqinisekisa ukuba umthandazo wakhe uviwe ezulwini. Ukuphendula loo mthandazo uzingileyo, ingelosi uGabriyeli yathunyelwa ukuba ichukumise intliziyo kakumkani wasePersi. Ukumkani wayexhathise ekuthetheni kukaMoya kaThixo iiveki ezintathu lo gama uDaniyeli wayezilile ethandaza, kodwa uMthetheli wasezulwini, uMphathi wezithunywa, uMikayeli, wathunyelwa ukuba ajike intliziyo yokumkani onenkani ukuba yenze isigqibo sokuphendula umthandzo kaDaniyeli.”—Ellen G. White, The Sanctified Life, p. 51.

**Imibuzo Yokuxoxwa**

`1. Nangona singengabo abantu bokuqala kwimbali yobuKristu ukuyibona le nyaniso, njengama-Adventists siqinile ekuvakaliseni umxholo “imbambano enkulu,” okanye ingcamango ethi indalo yonke (iyunivesi) iyinxalenye yendumasiso yemfazwe phakathi kukaKristu noSathana. Kunjalo nje siyakholwa ukuba wonke umntu, ngokwenene, uyabandakanyeka kule mbambano. Abanye, nakwabangengabo abenkolo, bathethile ngobunyaniso bobukho bedabi elithile apho siphakathi sonke. Athini awakho amava ngembambano enkulu? Ingaba uyibonile ibonakalaliswa ebomini bakho? Ufunde ntoni enokukunceda ukuba uncede abanye abalwayo nabo?`

`2. Funda: Efese 6:10–18. Qaphela umfanekiselo ophandle womkhosi awusebenzisayo uPawulos. Yeyiphi “imiyalelo yedabi” esiyinikwe apha thina abakwimbambano enkulu?`

`3. KuDaniyeli 10:11, okwesibini (jonga uDan. 9:23) UDaniyeli ubizwa ngokuthi hamudot, okanye “intanda.” Kusixelela ntoni oku ngoqhagamshelano olusondeleyo, nolwemvakalelo, phakathi kwezulu nomhlaba? Cinga ngobukhulu bobukho balo mahluko xa kuthelekiswa nembono yokungakholwa eqhelekileyo kokuninzi kwihlabathi langoku. Themba lini ethi le mbono yeBhayibhile isinike lona, njengoko ibonakala kule ndawo kuDaniyeli?`