---
title:  Ukusuka Ekungcolisweni Ukuya Ekuhlanjululweni
date:  22/02/2020
---

### Fundela Isifundo Sale Veki
Daniyeli 8, Dan. 2:38, Gen. 11:4, Levitikus 16, Heb. 9:23–28.

> <p>Indima Yenkumbulo</p>
> “Wathi kum, Koda kube ziintsuku ezingamawaka amabini anamakhulu amathathu; yandule ukuhlanjululwa ingcwele” (Daniyeli 8:14, NKJV).

Umbono oxelwe kuDaniyeli 8 wawunikwe umprofeti ngowama-548/547 B.C., waye unika iingcaciso ezibalulekileyo ngomgwebo ekubhekiswe kuwo kuDaniyeli 7. Ngokungafaniyo nemibono kaDaniyeli 2 nowesi-7, umbono kaDaniyeli 8 uyayishiya iBhabheli uqale ngeMedia-Persia, kuba ngeli xesha iBhabheli yayisihla aye amaPersi ekufuphi ukuba ayithabathe indawo yeBhabheli njengegunya lomhlaba elilandelayo. Umbono kaDaniyeli 8 uhambelana nokaDaniyeli 7. Ulwimi nemifuziselo iyaguquka kuDaniyeli 8 kuba izisa ngokubonakala kakuhle kakhulu ukuhlanjululwa kwengcwele yasezulwini ngokuhlangene neMini yoCamagushelo. Ngoko ke, igalelo eligqamileyo likaDaniyeli 8 lilele koku kuqwalasela kumabakala engcwele yasezulwini. Nangona uDaniyeli 7 ebonisa inkundla yasezulwini noNyana woMntu esamkela ubukumkani, uDaniyeli 8 ubonisa ukuhlanjululwa kwengcwele yasezulwini. Ngoko njengokuba uhambelwano phakathi kwezi zahluko zibini lubonisa, ukuhlanjululwa kwengcwele yasezulwini okuboniswe kuDaniyeli 8 kuhamba umboniso womgwebo kaDaniyeli 7.