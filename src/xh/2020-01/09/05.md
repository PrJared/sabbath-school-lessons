---
title:  Ukuhlanjululwa Kwengcwele
date:  26/02/2020
---

`Funda: Daniyeli 8:14. Kwenzeka ntoni apha?`

Emva kukabhubhani wohlaselo lophondo, kwenziwa isaziso sokuba ingcwele iya kuhlanjululwa. Ukuze siqondwe esi sigidimi, kufuneka sikhumbule ukuba ukuhlanjululwa kwengcwele okuthethwe ngako kuDaniyeli 8:14 kuhambelana nombono wogwebo oboniswe kuDaniyeli 7:9–14. Kususela ukuba lo mgwebo uqhubeka ezulwini, ingcwele inokuba isezulwini nayo. Kungoko, ngexesha uDaniyeli 7 ezoba ukungenelela kukaThixo nokuqhelana nemicimbi yoluntu ngakwicala lomgwebo, uDaniyeli 8 uchaza isiganeko esinye ngakwicala lengcwele.

Ingcwele yasemhlabeni yenziwa yangumceph’ ucandiwe neyasezulwini, yaza yenza ukuba ibonise ububanzi bemida yecebo losindiso. Yonke imihla, aboni babezisa imibingelelo yabo engcweleni, apho abantu babexolelwa izono zabo abazivumileyo njengoko zinjalo, ngandlel’ ithile zigqithiselwe engcweleni. Isiphumo, ingcwele yangcoliswa. Ngoko ke, inkqubo eyayisenzeka ngamaxesha athile amisiweyo yayidingeka ukuze kuhlanjululwe ingcwele kwizono ezilapho ngaphakathi kuyo. Yayibizwa ngokuthi yiMini yoCamagushelo eyayisenzeka kanye ngomnyaka (jonga Levitikus 16).

Kutheni le nto kudingeka ukuba ihlanjululwe ingcwele yasezulwini? Ngokufanisa, singathi izono ezivunyiweyo zabo bamkele uYesu ziye “zagqithiselwa” engcweleni yasezulwini, kanye njengokuba izono zamaIsrayeli awayeguquka zazigqithiselwa kwingcwele yasemhlabeni. NgeMini yoCamagushelo yasemhlabeni, izilwanyana eziliqela zazibulawa, zifuzisela ukufa kwexesha elizayo kukaYesu, okwakuyindlela yokuba aboni bakwazi ukuma ngeMini yoCamagushelo.

Kanye njengoko oko kwakusenzeka emhlabeni ngeMini yoCamaguselo xa ingcwele yayihlanjululwa, kobeka phi ukuba njalo kweyasezulwini, xa igazi likaKristu kuphela lisiphumelisa emgwebeni? Ukuhlanjululwa kwengcwele, okuboniswe kuDaniyeli 8:14, ngumcephe ucandiwe ezulwini wenkonzo yasemhlabeni, enesigidimi esiyintloko esithi: njengaboni, sidinga igazi likaMesiya ukuba sixolelwe izono zethu, lisenze sikwazi ukuma emgwebeni.

`Funda: Hebhere 9:23–28. Zilutyhila njani ezi ndima usindiso esinalo kuYesu ngombingelelo waKhe ngathi?`