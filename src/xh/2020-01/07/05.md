---
title:  Emhadini Weengonyama
date:  12/02/2020
---

`Funda: Daniyeli 6:11–23. Yintoni ethethwa ngukumkani kuDaniyeli, into ebonisa indlela obunamandla ngayo kuThixo ubungqina obuthembekileyo bukaDaniyeli?`

Abenzi beyelenqe bakhawuleza bambona uDaniyeli ethandaza-oko kukuthi, esenza kanye oko umthetho ukwaleleyo. Bathi xa bezisa isimangalo phambi kokumkani, bathetha ngoDaniyeli ngendlela emnukunezayo: “La Daniyeli, ongomnye wabathinjwa bakwaYuda” (Dan. 6:13, NKJV). Kwawabo amehlo, omnye wamagosa azintloko, oyena uthandwa kakhulu ngukumkani, akanto ingaphezulu kokuba “ngumthinjwa” nje. Ukongeza, bathiyisa uDaneli ngokumkani ngokuthi, la Daniyeli “akakhathali nguwe, kumkani, nasesi salelo usibhalileyo.” Ngoku ukumkani uyaqonda ukuba uye wathiyiselwa ngokuwusayina umthetho. Indima iyaxela ukuba “wazama ukuba amhlangule, lada latshona ilanga” (Dan. 6:14). Akukho nto kodwa anokuyenza ukumsindisa umprofeti kwisohlwayo esele sibekiwe. Umthetho ongaguqukiyo wamaMedi namaPersi kufuneka usebenze nqo. Waba ke, ukumkani, ngokunjalo, ethingaza, uyawukhupha umthetho wokuphosa uDaniyeli ezingonyameni. Uthe, kodwa, esenza njalo, uDariyo waba ebonisa ulozi-lozi wethemba, elivakala lingumthandazo: “Wanga uThixo wakho, ombusa ngamaxesha onke, angakusindisa” (Dan. 6:16). Indima yeBhayibhile ayixeli ukuba uDaniyeli wenza ntoni phakathi kweengonyama, kodwa umntu unokucinga ukuba uyathandaza. UThixo wawuphendula umthandazo wokholo kaDaniyeli ngokumthumela ingelosi ukuba imkhusele. Kusasa, uDaniyeli uhleli engenzakalanga elungele ukuqala imisebenzi yakhe eburhulumenteni. Ecacisa ngale ntlekele, uEllen G. White uthi: “UThixo akazange azithintele iintshaba zikaDaniyeli ukuba zimphose emhadini weengonyama; wazivumela iingelosi zobubi namadoda akhohlakeleyo, ukuza kuthi gaa kule ndawo, ukuba bonke bayifeze injongo yabo; kodwa kwakungokuba kwakufuneka akwenze ukuhlangulwa komkhonzi waKhe nokuba kucace kakhulu nokoyiswa kweentshaba zenyaniso nobulungisa kugqibelele.”—Abaprofeti Nookumkani, iph. 451.

`Nangona eli bali linesiphelo sovuyo (ngakuDaniyeli), kwathiwani ngezo ngxelo, nazo ezo ziseBhayibhileni (jonga, umzekelo, uMarko 6:14–29), ezingapheleli ekuhlangulweni apha? Simele ukuba siziqonde njani?`