---
title:  Imiphefumlo Enomona
date:  09/02/2020
---

Nasezulwini, indawo egqibeleleyo, uKhwezi uziva enomona ngoKristu. “UKhwezi waba nomnqweno nomona ngoYesu Kristu. Kanti, zathi xa zonke iingelosi zithoba kuYesu zikwamkela ukongama kwaKhe negunya eliphezu nolawulo olulilungelo lwaKhe, naye (uKhwezi) wathoba nazo; kodwa intliziyo yakhe yayizaliswe ngumnqweno nentiyo.”— Ellen G. White, The Story of Redemption, p. 14. Umona uyimvakalelo eyingozi enkulu ukuba ingagcinwa kangangokuba kwimiThetho eliShumi ngokwayo, kunye nokwalelwa kokubulala nobusela, ukho umyalelo ochasene nokubawa (jonga uEks. 20:17).

`Funda: Daniyeli 6:1–5, kunye noGenesis 37:11 no-1 Samuweli 18:6–9. Ithini indawo edlalwa ngumona kuwo wonke la mabali?`

Izakhono zolawulo lukaDaniyeli zamthabathekisa ukumkani kodwa zavusa umona kwamanye amagosa. Ngoko, aceba ukuba amsuse ngokumtyhola ngobubi. Nangona aphanda kangangoko anako, awazange afumane mposiso elulawulweni lukaDaniyeli. “Ababanga nako ukufumana nalinye ithuba, nantlondi imbi, ngenxa enokuba ebethembekile; bekungafumaneki nanye imposiso nantlondi imbi kuye” (Dan. 6:4). Igama lesiAramaic eliguqulwe ngokuti “thembekile linako ukuguqulwa ngokuthi “nokuthembeka.”

UDaniyeli akanasiphako; akukho nto anokuyenza amagosa ukubeka isityholo sobuxoki ngakuye. Noko kunjalo, aya abona indlela uDaniyeli athembeke ngayo kuThixo wakhe nendlela awuthobela ngayo umthetho waKhe. Ngoko ke, aqonda ukuba, ukuze amenze atyholeke, kuya kufuneka aveze imeko eyakwenza ukuba uDaniyeli ajongane nengxaki ngokuba athobele umthetho kaThixo na okanye umthetho wobukumkani. Koko amagosa ayekufunde ngoDaniyeli, aqiniseke ngokupheleleyo ukuba, phantsi kweemeko ezifanelekileyo, uya kuba ngakwicala lomthetho kaThixo wakhe kunowobokumkani. Ubungqina obuhle kangako ngokuthembeka kukaDaniyeli!

`Aluhlobo luni amadabi omona oye wajongana nawo wena, waza wawasebenza njani? Yintoni eyenza ukuba umona ube sisiphako esiyingozi nesilimaza kakhulu ngokwasemoyeni?`