---
title:  Impidezelo
date:  13/02/2020
---

`Funda: Daniyeli 6:24–28. Wanika bungqina buni ngoThixo ukumkani?`

Indawo ebalulekileyo yeli bali yile yokuba uDariyo udumisa uThixo eluvuma ulawulo lwaKhe. Esi sisiphelo, incopho, yeendumiso okanye iintetho zokwamkela ezinikelwe kuThixo kwizahluko ezidlulileyo (Dan. 2:20–23; Dan. 3:28, 29; Dan. 4:1–3, 34–37). NjengoNebhukadenetsare, uDariyo usabela ekuhlanguleni kukaDaniyeli ngokudumisa uThixo. Phofu wenza ngaphezu koko, naye: uyayirhoxisa imithetho edlulileyo aze ayalele wonke umntu ukuba “badidizele bothuke abantu phambi koThixo kaDaniyeli” (Dan. 6:26). Kunjalo, uDaniyeli usindiswe ngommangaliso, ukuthembeka kwakhe kuvuziwe, ububi bohlwayiwe, ukuhlonipheka namandla kaThixo kugwetyelwe. Phofu into esiyibonayo apha ngumzekelo omncinane wento eza kwenzeka kwindalo yonke: Ukuhlangulwa kwabantu bakaThixo, ububi busohlwaywa, iNkosi igwetyelwa phambi kwendalo yonke.

`Funda: Daniyeli 6:24. Yintoni esinokuyifumana ihlupha ngale ndima, ngokuba kutheni?`

Kukho, phofu, ingxaki enye ephazamisayo, eyabafazi nabantwana abo, ngokokwazi kwethu, bamsulwa, ukanti bafumana isiphelo esinye naba banobutyala. Singayichaza njani le nto ibonakala ikukuphathwa kakubi kobulungisa? Kuqala, kufuneka siqaphele ukuba isenzo sigqityiwe saye siyenziwa ngukumkani ngokomthetho wamaPersi, oquka usapho ekohlwayweni konetyala. Ngokomthetho-siseko wakudala, usapho lonke lwaluthwala uxanduva ngesono selungu losapho. Le nto ayitsho ukuba oko kulungile; ithi nje, eli bali lihambelana nento esiyaziyo ngomthetho wamaPersi. Okwesibini, kufuneka siqaphele ukuba ibali lebhayibhile libika isiganeko, kodwa asivumelani nesenzo sikakumkani. Kakuhle, iBhayibhile ikwalela ngokucacileyo ukuba abantwana babulawe ngenxa yezono zabazali (Dut. 24:16).

`Xa kujongenwe nobulungisa obunje nobunye obuninzi, ithini intuthuzelo oyifumanayo kwiindima ezinje ngo-1 Korinte 4:5? Ithini, kwaye kutheni ibalulekile nje into eyibekayo?`