---
title:  Ukujula Nomcabango
date:  14/02/2020
---

Ukuhlangulwa kukaDaniyeli kubhaliwe kumaHebhere 11. Indawo ebizwa ngokuthi “Igumbi labaziwa ngokholo” ixela ukuba, abaprofeti, phakathi kwezinye izinto abazenzayo, “bavingca imilomo yeengonyama” (Heb. 11:33). Ngummangaliso lo, kodwa kufuneka siyiqonde engqondweni into yokuba loo magorha okholo asingabo kuphela basinda ekufeni njengoDaniyeli, kodwa nabo babulalekayo bafe ngesibindi, njengoko esitsho amaHebhere 11. UThixo ubiza abanye ukuba bangqine ngokuphila abanye ngokufa. Kungoko ibali lokuhlangulwa kukaDaniyeli lingathi ukuhlangulwa kunikwa wonke umntu, njengoko sifundile kwiinkulungwane zamadoda nabafazi ababa ngamafelukholo ngenxa yokholo lwabo kuYesu. Sekunjalo, ukuhlangulwa kukaDaniyeli ngommangaliso kuyabonisa ukuba uThixo uyalawula, kwaye uza kuthi ekugqibeleni abahlangule bonke abantwana baKhe emandleni esono nokufa. Oku kuza kucaca kwizahluko ezilandelayo zikaDaniyeli.

**Imibuzo Yokuxoxwa**

`1. Indoda yeseFransi, uJean Paul Sartre waka wabhala wathi, “Eyona ndlela yokuyazi iprojekthi esisiseko ngobunyaniso bomntu kukuthi, umntu usisidalwa esiprojekthi yaso ikukuba nguThixo.” (Jean Paul Sartre, Being and Nothingness: A Phenomenological Essay on Ontology, Washington Square Press, 1956, p. 724). Kusinceda njani oku ukuba siqonde, nokuba kukumgangatho omnye, ukuba kwakutheni ukuze ukumkani angene emgibeni? Kutheni thina sonke, nokuba uthini umgangatho esikuwo ebomini, le nto kufuneka sikulumkele kakhulu oku kukekela kuyingozi, nokuba kuza kurhubuluza kangakanani? Zeziphi ezinye iindlela esinokufuna ngazo “ukufana noThixo”?`

`2. Sinika ubungqina obunjani kwabanye ngokubhekiselele ekuthembekeni kuThixo nasemthethweni waKhe? Ingaba abantu abakwaziyo bacinga ukuba ungayimela inkolo yakho, nokuba oko kungakudla umsebenzi wakho, okanye ubomi bakho?`

`3. Ubona ntoni kuDaniyeli emenza ukuba be ngumntu uThixo anokumsebenzisa ngempumelelo kwinjongo yaKhe, Yena Thixo? Ngoncedo lukaThixo, ungaziphuhlisa njani ngakumbi iimpawu ezifana nezo?`

`4. Kungaziphi iindlela awayenokuthi uDaniyeli abe nokuthetheleleka ngazo ngokwenza isigqibo [esivumayo], ngakumthetho owawufuna aguqule indlela awayethandaza ngayo? Okanye ingaba oko kwakunokuba kukuyekelela okuyingozi? Ukuba kunjalo, ngokuba kutheni?`