---
title:  Umthandazo KaDaniyeli
date:  11/02/2020
---

`“Ke wena, xa sukuba uthandaza, ngena egumbini lakho, uthi uluvalile ucango lwakho, uthandaze kuYihlo osemfihlekweni; aze noYihlo obona emfihlekweni akubuyisele ekuhleni” (Mat. 6:6). Funda: Daniyeli 6:10. Kutheni lento uDaniyeli angasuki athandaze ngokuzolileyo kungekho nabani umbonayo?`

UDaniyeli uyindoda yesizwe enamava, kodwa, ngaphezu kwako konke, ungumkhonzi kaThixo. Ngenxa yoko, nguye kuphela ilungu lolawulo onokuyiqonda into etyhala ukuba kubekho lo mthetho kakumkani. KuDariyo, lo mthetho umele ukuqinisa ithuba lobunye bobukumkani, kodwa kubacebi licebo lokususa uDaniyeli. Ewe ke, ezona zizathu zizizo neenjongo ezingunobangela zikwidabi lezwe lonke phakathi kukaThixo nemikhosi yobubi. Ngeli xesha (539 B.C.) uDaniyeli sele ewufumene umbono obhalwe kuDaniyeli 7 (553 B.C.) ne-8 (551 B.C.). ngenxa yoko uyawuqonda umthetho kakumkani, hayi njengomba wezopolitiko nje lomntu kodwa njengesiganeko semfazwe yomhlaba. Umbono woNyana woMntu enikela ubukumkani ebantwini bOsenyangweni noncedo oluthuthuzelayo lwengelosi echazayo (Daniyeli 7) zizinto ezinokuba zimnike isibindi ukuba ajongane ngqo nentlekele eyayiphambi kwakhe. Usenokuba ukhumbule amava amaqabane akhe, awaba nesibindi ngokwaneleyo ade anike umngeni umthetho kaNebhukadenetsare (Daniyeli 3).

Kungoko, engayijiki indlela aqhele ukuthandaza ngayo koko aqhubeke nesiko lokwenza kwakhe lokuthandaza kathathu ngemini ejonge ngaseYerusalem. Sikho sinjalo isalelo, sokwenza nakuwuphi na umntu okanye uthixo ngaphandle kukakumkani, uDaniyeli akazixhamli ngokuzimela okanye ukubufihla ubomi bakhe bomthandazo nangezo ntsuku zimbi zingama-30. Uliqela elimbalwa kakhulu ngokupheleleyo njengoko ikuphela kwakhe, phakathi kwesininzi sabalawuli namanye amagosa, kwikhondo lokungqubana nomthetho wokumkani. Ngobomi bakhe bomthandazo obusekuhleni, phofu, ubonisa ukuba ukunyaniseka anako kuThixo kuza ngaphambi kokunyaniseka kukumkani nomthetho wakhe ongenakujikwa.

`Funda: Izenzo 5:27–32. Nangona umyalelo apha ucacile, kutheni, ukuba kufuneka njalo, xa sikwimo yokudelela, lonke ixesha kufuneka siqiniseke ukuba senza intando kaThixo? (ngapha koko, cinga ngabantu abafayo kunokuba bungcatshe inkolo okanye uhlelo lwenkolo esikholelwa thina ukuba ayilunganga!)`