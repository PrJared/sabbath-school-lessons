---
title:  Ukusuka Ezingonyameni Ukuya Ezingelosini
date:  08/02/2020
---

### Fundela Isifundo Sale Veki
Daniyeli 6, 1 Sam. 18:6–9, Mat. 6:6, Izenzo 5:27–32, Marko 6:14–29, Heb. 11:35–38.

> <p>Indima Yenkumbulo</p>
> “Baza abongameli nabaziirhuluneli bafuna, ukuba bafumane ithuba ngakuDaniyeli mayela nobukumkani. Ke ababanga nako ukufumana nalinye ithuba, nantlondi imbi, ngenxa enokuba ebethembekile; bekungafumaneki nanye imposiso nantlondi imbi kuye” (Daniyeli 6:4).

Emva kokuthabatha kweMedi-Persi iBhabheli, uDariyo umMedi wabuvuma ubulumko bukaDaniyeli waza wammema ukuba abe yinxalenye yolawulo olutsha. Umprofeti ogugayo wabalasela kwimisebenzi yabantu bonke kangangokuba ukumkani omtsha wamnyula ukuba abe yintloko yolawulo lonke kwiMedo-Persi. Phofu ke, njengoko sibonisa isahluko, uDaniyeli ujongene nesiphumo esibizwa ngokufaneleyo xa kusithiwa “esona sono sokuqala”- esomona. Kanti ke, phambi kokuba liphele ibali, siya kubona ukuba uDaniyeli uthembekile, kungekuphela kwimisebenzi yasemhlabeni phantsi kwamaMedi-Persi, kodwa okubaluleke kakhulu, kuThixo wakhe. Singaqiniseka ukuba, kakhulu, ukunyaniseka kwakhe kuThixo kunegalelo elikhulu ekunyanisekeni nakwezinye iindawo.

Amava kaDaniyeli entshutshiso abanika umzekelo abantu bakaThixo ngexesha lokuphela. Ibali alithethi ukuba abantu bakaThixo baya kusindiswa kwizilingo nokubulaleka. Into eliyiqinisekisayo yeyokuba edabini nobubi, okulungileyo kuya koyisa, aze uThixo ekugqibeleni abaphindisele abantu baKhe.