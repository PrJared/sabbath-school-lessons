---
title:  Ukujula Nomcabango
date:  10/01/2020
---

“UDaniyeli namaqabane akhe eBhabheli, besebatsha, baba nethamsanqa lokuthandwa kakhulu kunoYosefu ngexesha naye esemtsha kubomi bakhe eYiputa; kanti ke babephantsi kovavanyo lwesimilo olwalunobungqongqo. Ukusuka kubomi obulula obuqhelekileyo bekhaya lobuYuda, aba bafana babengabantwana begazi, basiwa kwesona sixeko sihle ukudlula, zonke, basiwa kwibhotwe loyena kumkani mkhulu, bakhethwa ngokukodwa ukuba baqeqeshelwe umsebenzi ongowona ukhethekileyo kakumkani. Into yokuba bona, bengabanquli bakaYehova, bengamakhoboka eBhabheli; nokuba izitya zendlu kaThixo zazibekwe etempileni yoothixo baseBhabheli; nokuba ukumkani wakwaIsrayeli yena ngokwakhe wayelibanjwa ezandleni zamaBhabheli, zizinto ezazithethwa ngokuqhayisa ngaboyisi zibubungqina bokuba inkolo yabo namasiko abo ayengaphezulu kwenkolo namasiko amaHebhere. Phantsi kweemeko ezinjalo, kanye ngokuhlaziswa okwakuziswa kukutenxa kukaIsrayeli emithethweni yaKhe, uThixo wanika iBhabheli ubungqina bokongama kwaKhe, ubungcwele bemiyalelo yaKhe, nobesiphumo esiqinisekileyo sokuthobela. Obu bungqina wabunika (uThixo) ngabo babesakubambe ngokuqinileyo ukunyaniseka kwabo.”—Ellen G. White, Education, p. 54.

**Imibuzo Yokuxoxwa**

`1. Eklasini, thethani ngeenkcubeko ezahlukeneyo zemingeni yasemphakathini enijongene nayo njengamaKristu apho nihlala khona. Ziintoni, laye lingafunda ntoni ibandla lilonke ukuba lisabele kuzo?`

`2. Cinga ngendlela engekwaba lula ngayo ukuba uDaniyeli nabanye babeyiyekelele inkolo yabo. Ngapha koko, amaBhabeli ayengaboyisi. Uhlanga lwamaYuda lwaloyisiwe. Sesiphi esinye “isiqinisekiso” esasifuneka sokuba “oothixo” bamaBhabheli babengaphezulu kukaThixo kaIsrayeli, ngenxa yoko, uDaniyeli namaqabane akhe ababedinga ukuba bayamkele loo nyaniso? Kule meko, zeziphi iinyaniso zeBhayibhile ezibalulekileyo abaya babambelela kuzo ezabancedayo ukubaxhasa ngeli xesha? (Jonga uYer. 5:19, Yer. 7:22–34.) Inokusixelela ntoni le nto ngokubaluleka kokuzazi kwethu iziBhalo nokuyiqonda “inyaniso yeli xesha”?`

`3. Kubaluleke ngokuba kutheni ukuthembeka, kungekokwethu kuphela kodwa nokwabo ukuthembeka kwethu kububungqina kubo ngesimilo seNkosi, esizama ukuyikhonza?`