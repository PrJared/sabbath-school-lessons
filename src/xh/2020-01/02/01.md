---
title:  Ukusuka EYerusalem Kuye EBhabheli
date:  04/01/2020
---

### Fundela Isifundo Sale Veki
2 Kumkani 21:10–16; Daniyeli 1; Gal. 2:19, 20; Mat. 16:24–26, 2 Kor. 4:17; Yakobi 1:5.

> <p>Indima Yenkumbulo</p>
> “Abo bantwana bane uThixo wabanika ukwazi, nokuziqonda iincwadi zonke, nobulumko; uDaniyeli waba nokuyiqonda imibono yonke, namaphupha”(Daniyeli 1:17).

IBhayibhile ayikuphephi ukubonisa ubuthakathaka boluntu oluwileyo. Ukususela kuGenesis ukubheka phambili, ukuba nesono kwabantu neziphumo zako okulusizi kwandlelwe elubala. Kwangelo xesha linye, bakho abo babonisa ukuthembeka okukhulu kuThixo, kuthi chatha sebejongene neenzuzo ezinkulu xa bengaba yenye into engathembekanga. Eminye yemizekelo ecacileyo yokuthembeka okunjalo ikho encwadini kaDaniyeli.

Kanti ke, xa sifunda uDaniyeli, kufuneka ihlale engqondweni yethu into yokuba intshatsheli yencwadi nguThixo. Siqhelene kakhulu namabali abangela uxinzelelo kuDaniyeli nabahlobo bakhe side sikulibale ukuphakamisa ukuthembeka kwaLowo wayewakhokela ewaxhasa loo madodana mane xa ayengquzulana negunya nomtsalane wobukumkani baseBhabheli. Ukuthembeka kungumngeni owaneleyo kukodwa nje umntu ekwelakhe ilizwe nendawo yakhe, kubeke phi ke ukujongana nokunyanzeleka xa ukwelasemzini ilizwe, inkcubeko nenkolo! Abantu abaphambili (kule ngxaki) bayamelana nemingeni kuba, njengompostile uPawulos, bathi “ndiyamazi endikholiweyo nguye” (2 Tim. 1:12), baye bathembele kuYe.