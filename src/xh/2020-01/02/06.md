---
title:  Uviwo Lokugqibela
date:  09/01/2020
---

`Funda: Daniyeli 1:17–21. Sithini isitshixo esivula kwimpumelelo kula madoda mane? (Jonga nakuYobi 38:36, ImiZek. 2:6, Yakobi 1:5.)`

Emva kweminyaka emithathu yokuqeqeshwa kwi“yunivesiti yaseBhabheli,” amaHebhere amathathu aziswa phambi kukakumkani ukuba azokuvavanywa okukugqibela. Awanele kuba sempilweni nasengqondweni kuphela ukudlula abanye abafundi, abadlula elwazini nasebulumkweni. Aba bane kwangoko baqeshwa ukuba basebenzele ukumkani. Akufuneki silibale ukuba olu lwazi nobu bulumko bukwahlangene nobuhedeni obuninzi. Kanti ke, babufunda kunjalo, ngokucacileyo kunjalo, babufunda kakuhle, nokuba babengakholelwa kubo.

UNebhukadenetsare wayenokucinga ukuba inzuzo enjalo inento yokwenza nokutya kwasebhotwe nenkqubo yengqeqesho abayifumanayo aba bafundi bane. Phofu ke, uDaniyeli amaqabane akhe babesazi, kwaye ibali likubeka ngokucacileyo, ukuba ukongama kokwenza kwabo akunanto okuyizuze kuhlelo lwaseBhabheli. Yonke into ivela kuThixo. Umzekelo omkhulu kangako wento uThixo alungele ukuyenzela abo bamthembayo. Akufuneki sikoyike ukugutyungelwa bubuchule bokuxhumana, ulawulo, nezinye izimiso ezinokuthembisa ngokutshabalalisa ukwaziwa kwethu njengabantwana bakaThixo. Xa ithemba lethu silibeka kuThixo, singaqiniseka ukuba unako ukusixhasa ngamaxesha anzima ukuba sikwazi ukukhetha kakuhle xa sijongene nemingeni nokuba asigcine xa silwa nazo zonke iimeko. Isitshixo sesethu ukuba sikhethe ngendlela eyiyo xa sijongene nemingeni kwinkolo yethu.

Xa sikhangele kuDaniyeli 1, sinezifundo ezibaluleke kakhulu ngoThixo: (1) UThixo uyayilawula imbali. (2) UThixo unika ingqondo ukuze sikwazi ukuhamba phakathi kwemo ekhohlakeleyo yokusingqongileyo yenkcubeko nomphakathi wethu. (3) UThixo uyabaphakamisa abo bathembele kuYe ngokoyiseka ngaphakathi nendlela abaphila ngayo. Isahluko siphela ngokubonisa ukuba “uDaniyeli waba lapho, kwada kwangumnyaka wokuqala kaKoreshi ukumkani” (Dan. 1:21). Ukukhankanywa kukaKoreshi apha kubalulekile: Kusenza ukuba sikrobe kwithemba phakathi kwamava aselubhacweni. UKoreshi ngowayenyulwe nguThixo ukuba akhulule abantu baKhe abavumele ukuba babuyele eYerusalem. Nangona isahluko siqala ngokuvela kokoyiswa nokuthinjwa, siphela ngokuthi tshazi kwethemba nokubuyela ekhaya. Lo nguThixo wethu: naphakathi kwawona maxesha anzima ebomini bethu, usoloko evule ikroba lethemba ukuze sikwazi ukubona uzuko novuyo olulele ngaphesheya kokubulaleka nentlungu.