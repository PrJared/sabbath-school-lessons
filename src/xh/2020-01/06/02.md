---
title:  Isidlo SikaBheleshatsare
date:  02/02/2020
---

`Funda: Daniyeli 5:1–4 kunye Daniyeli 1:1, 2. Yintoi le imbi kakhulu yenziwa nguBheleshatsare? Isiveza njani isimilo sakhe esisiso? Thelekisa izenzo zakhe nesiTyhilelo 17:4–6. Zinto zini ezifanayo onokuzifumana?`

Ukumkani uyalela ukuba izitya ezingwele zetempile yaseYerusalem zisetyenziswe ekuseleni (iwayini). UNebhukadenetsare wathimba ezi zitya etempileni yaseYerusalem, kodwa wazibeka endlwini yothixo wakhe, nto leyo eyayibonisa ukuba noko uyayihlonipha imeko yobungcwele bazo. Yena uBheleshatsare ujika izitya ezingcwele ukuba zibe zizitya zokusela ngeyona ndlela inyelisayo. Bathe xa besela ngezi zitya zingcwele, ababengamaphakathi kaBheleshatsare “babancoma oothixo begolide, nabesilivere, nabobhedu, nabesinyiti, nabemithi, nabamatye” (Dan. 5:4). Kubalulekile ukuqaphela ukuba iimpahla ezintandathu zikhankanyiwe. AmaBhabheli ayesebenzisa uhlobo olumacala mathandathu (uhlelo olumiselwe kwinani ama-60) ukumelana nohlobo lwamaqhezu alishumi asetyenziswayo namhlanje (akhelwe kwinani-10). Ngoko ke, amabakala amathandathu oothixo amele ukuphelela kohlelo lwenkolo yoothixo baseBhabheli. Okunika umdla, ukulandelelana kwezixhobo kulandela ucwangciso lwezinto ezisetyenzisiweyo ephupheni lomfanekiso kaNebhukadenetsare, ngaphandle nje kokuba umthi usendaweni yodongwe. Njengasephupheni, ilitye livela ekugqibeleni; nangona apha limele isixhobo esikhoyo ekwakhiweni kwezithixo, ilitye likwakhumbuza umgwebo kaThixo phezu kwazo zonke izikumkani zomhlaba (jonga uDan. 2:44, 45), ezifuziselwe yiBhabheli. Esi silo simele ngokufanelekileyo iBhabheli yexesha lokuphela njengoko ibonwa kwisiTyhilelo. NjengoBheleshatsare, umfazi kwisiphelo sexesha, iBhabheli, uphethe indebe yegolide enikela isiselo esingcolisiweyo ezintlangeni. Ngamanye amazwi, ngeemfundiso zobuxoki nohlelo lonqulo olugqwethekileyo, iBhabheli yangoku ilobela ihlabathi ebubini IsiTy. 17:4–6), lilibale ngomgwebo oza kuza kungekudala phezu kwawo. Ngeye imini uza kufika umgwebo.

`Zeziphi iindlela othi ngazo umphakathi nenkcubeko yethu zingcolise inyaniso yeliZwi likaThixo? Singalumka njani ukuba singabi nenxaxheba koko kungcolisa, nokuba kungeendlela ezingacacanga? Yiza nempendulo yakho eklasini ngeSabatha.`