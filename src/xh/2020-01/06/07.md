---
title:  Ukujula Nomcabango
date:  07/02/2020
---

Izidlo ezikhulu zazixhaphakile kumabhotwe ehlabathi lakudala. Ukumkani wayethanda ukuba namatheko anokuthsafaza obunewunewu ukubonisa ubukhulu nokuqina. Nangona singazazi zonke iinkcukacha zesi isidlo, siyazi ukuba senziwa xa umkhosi wamaMedi-Persi wawulungele ukuba uyihlasele iBhabheli. Ngokokuthetha komntu, sasingekho isizathu sokukhathala. IBhabeli yayineendonga ezinqatyisiweyo, ukutya okwanele iminyaka emininzi, namanzi amaninzi, kuba umEfrati wawubaleka kumbindi wesixeko. Ngoko ke, ukumkani uBheleshatsare akaboni nkathazo ekuqhubeni itheko ngoku utshaba lurhangqe isixeko. Uye wenza umgidi omkhulu, owathi kungekudala wajika walijaka. Ubungqina obungako kwikratshi lomntu, ngakumbi xa kuphikiswana namandla eNkosi. NgoDaniyeli, uThixo uxelela ukumkani ukuba, nangona ebe namathuba amaninzi okuba afunde inyaniso, “uThixo lowo, kusesandleni sakhe ukuphefumla kwakho, onazo zonke iindlela zakho, akumbekanga” (Dan. 5:23). “Imbali yezizwe ithetha nathi namhlanje. ngesilinganiso esisesandleni saLowo ungaze enze mpazamo. Bebonke, ngokuzikhethela kwabo, benza isigqibo ngesiphelo sabo, abe uThixo ekongamele konke ukufezekiswa kweenjongo zaKhe. Kwisizwe ngasinye nakumntu ngamnye uThixo unike indawo kwicebo laKhe elikhulu. Namhla amadoda nezizwe ziyavavanywa.”—Ellen G. White, Abaprofeti Nookumkani, iph. 445.

**Imibuzo Yokuxoxwa**

`1. Eklasini, xoxani impendulo kumbuzo wangeCawa ongeendlela umphakathi nenkcubeko ezithi zingcolise ngazo inyaniso kaThixo. Zeziphi ezi ndlela, kwaye thina njengebandla namalungu ngabanye simele ukusabela njani kwezi zingcoliso?`

`2. Lisifundisa ntoni eli bali ngendlela usindiso olungekho ngamandla kwinto esiyaziyo kodwa ekubeni sisabela njani koko sikwaziyo? (Jonga uDan. 5:22.)`

`3. Funda: Daniyeli 5:23. Yeyiphi imitheto-siseko yasemoyeni ebalulekileyo esiyifumanayo kule ndima? Umzekelo, isilumkisa njani le ndima ekudeleleni uThixo? Okanye, isifundisa ntoni le ndima ngoThixo onganelanga nje ukuba nguMdali kodwa nokwanguMxhasi wobukho bethu?`

`4. Nokuba akayazi into ethethwa ngamagama, uBheleshatsare wothuka (Dan. 5:6). Kusixelela ntoni oku ngoko kuthethwa kukuphila nesazela sokuba netyala?`