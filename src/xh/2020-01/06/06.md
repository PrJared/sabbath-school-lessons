---
title:  Ukuwa KweBhabheli
date:  06/02/2020
---

`Funda: Daniyeli 5:29–31 kunye nosiTyilelo 14:8, IsiTyilelo 16:19, nesiTyhilelo 18:2. Yintoni esinokuyifunda ngokuwa kweBhabeli kaBheleshatsare okwalatha ekuweni kweBhabheli yexesha lokuphela?`

Nokuba zazinjani iimposiso zakhe, uBheleshatsare yindoda ema ezwini layo. Ngoko, iindaba sezimbi, uyaneliseka yinkcazo enikwe nguDaniyeli, nto leyo eyenza amnike umprofeti izipho ezithenjisiweyo. Kuyabonakala ukuba ngokuyivuma inyaniso yesigidimi sikaDaniyeli, ukumkani ngokuphandle uyabuvuma ubunyaniso bukaThixo kaDaniyeli. Okunika umdla, uDaniyeli ngoku uyazamkela izipho abezalile ngaphambili, mhlawumbi kuba izipho ezinjalo azisenako ukuba nempembelelo ekuchazeni kwakhe. Ngaphandle koko, ngelo xesha, izipho ezinjalo azinantsingiselo kususela ukuba ubukumkani buza kuwa. Ngoko, mhlawumbi, ukunika nje imbeko, umprofeti uyazamkela izipho, lonke ixesha esazi ukuba uza kuba ngumlawuli wesithathu kubukumkani okweyure ezimbalwa.

Kanye njengoko bekuvakalisiwe ngumprofeti, iBhabheli yawa. Yakwenza oko ngokukhawuleza; ukumkani namaphakathi akhe besasela, isixeko sawa kungakhange kubekho dabi. Ngokombhali wembali uHerodotus, amaPersi omba umsele ojika umlambo umEfrati neMatshied ongena esixekweni eludongeni lomlambo. Ngobo busuku bunye, uBheleshtsare wabulawa. Uyise, ukumkani uNabonidas, wayesele esibalekile isixeko, ezinikela kamva kubalawuli abatsha. Ngalo ndlela, obona bukumkani bukhulu obakababonwa ngabantu ukuza kufika kule ndawo, bafikelela esiphelweni. IBhabheli, intloko yegolide, ayisekho.

“UBheleshatsare wayenikwe amathuba amaninzi okuba ayazi ayenze intando kaThixo. Wayembonile uNebhukadenetsare uyisemkhulu egxothwa ebantwini. Wayebubonile ubuchopho awathi ukumkani onekratshi waqhayisa ngabo buthatyathwa nguLowo wayemnikile. Wayembonile ukumkani egxothwa ebukumkanini bakhe, esenziwa iqabane namarhamncwa asendle. Sekunjalo, ukuthanda iziyolo nokuzizukisa kukaBheleshetsare kwazicima izifundo awayengamele ukuba wazilibala; wenza izono ezifana nezo zazisa ukubethwa okukhulu kuNebhukadenetsare. Wawachitha amathuba awayewanikwe ngobubele, etyeshela ukuwasebenzisa amathuba akufuphi kuye okuba aqhelane nenyaniso.”—Ellen G. White, Bible Echo, April 25, 1898.

`Ngawaphi amathuba esinawo okuba “siqhelane nenyaniso”? Kuthetha ntoni oko? Kukweyiphi indawo apho sinokuthi siqhelene nayo yonke inyaniso esidinga ukuyazi?`