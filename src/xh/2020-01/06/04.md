---
title:  Ukungena Kukakumkanikazi
date:  04/02/2020
---

`Funda: Daniyeli 5:9–12. Uthini ukumkanikazi ngoDaniyeli nto leyo awayemele ukuba kukade eyazi ukumkani? Ithini ngaye yona le yokubonakala engazi nto ngobukho bukaDaniyeli?`

Sithe xa isidlo sisuke saba nesidubedube ngenxa yesigidimi esiyimfihlakalo eludongeni, wangena ukumkanikazi wanika imiyalelo kukumkani odidekileyo. Wamkhumbuza ukumkani ngoDaniyeli, osakhono sakhe sokuchaza amaphupha nokuxazulula iimfihlelo zabonakalaliswa ngexesha likaNebhukadenetsare. Ukuba uBheleshatsare wayephucuke njengowayengaphambi kwakhe, ngewazi apho makaye khona ukuze afumane okuthethwa ngulo mbhalo uyimfihlelo. Ukungenelela kukakumkanikazi kufumaneke kufanele ukuba kubekho kukumkani, owayebonakala ecinyelwe zizibane engazi ukuba enze ntoni. Amazwi kakumkanikazi avakala ngokungathi ayakhalima kuBheleshatsare nokungakhathaleli umntu ekuphela kwakhe ebukumkanini onokuchaza umbhalo oyimfihlelo. Wamnika ukumkani amagqabantshintshi ngembali kaDaniyeli: Umprofeti unoMoya kaThixo Oyingwele, ukukhanya nokuqonda nobulumko bezulu, umoya omhle kakhulu, nolwazi; uyakwazi ukuwaqonda nokuwachaza amaphupha, exazulula iinkinga, nokucacisa iintsonkotha; wayeyintloko yabanobugqi, abafunda ngeenkwenkwezi, amKhaledi, noosiyazi (Dan. 5:11, 12).

Kule ndawo, siyaphinda siyamangala ukuba kutheni uBheleshatsare abe wayemtyeshele uDaniyeli. Indima ayisiniki impendulo etsolileyo kulo mbuzo, kodwa siyacinga ukuba, ngeli xesha uDaniyeli, emva kokuba wasebenza nokumkani, ubuncinane, kwada kwangumnyaka wesithathu wokulawula kwakhe (Dan. 8:1, 27), akasasebenzi “ngokoqeshiweyo.” Enye into inokuba bubudala. Ukwisithuba sama-80 eminyaka ubudala, abe ukumkani wayefune ukufaka igazi elitsha endaweni yelidala ebukhokelini. Kusenokwenzeka ukuba abe ukumkani wagqiba kwelokuba angamhoyi uDaniyeli kuba wayengafuni ukuzinikela kuThixo kaDaniyeli. Nokuba sasisithini isizathu okanye izizathu zizonke, isaxakile kodwa into yokuba angalityalwa msinyane kangako umntu onengxelo efana naleyo kaDaniyeli.

`Funda: Roma 1:16–32. Zeziphi iindlela esithi sibone umthetho-siseko oxelwe kwezi ndima ubonakalaliswa, kungekuphela kweli bali, kodwa emhlabeni namhlanje.`