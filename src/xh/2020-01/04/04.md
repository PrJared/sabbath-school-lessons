---
title:  Uvavanyo Lomlilo
date:  21/01/2020
---

KumaHebhere amathathu, unqulo lomfanekiso olwanikelwa ngukumkani lungunomgogwana ocacileyo wonqulo lwasetempileni eYerusalem, awayenamava alo kwasebuncinaneni bawo. Nangona ayenezikhundla ebukumkanini enyanisekile kukumkani, ukuthobela kwawo uThixo kumisa umda ekunyanisekeni kwawo kumntu. Ngokuqinisekileyo anentumekelelo ukuqhubeka esebenzela ukumkani njengabaphathi abathembekileyo; phofu, ayengakwazi ukuba yinxalenye yenkonzo.

`Funda: Eksodus 20:3–6 noDuteronomi 6:4. Yintoni eziswa zezi ndima eyaqinisekayo ngokuphembelela ukuma okwenziwa ngala madoda?`

Ukulandela imiyalelo enikwe ngukumkani, bonke abantu babesithi sakuvakala isandi somculo wezixhobo bathobe banqule umfanekiso wegolide. Yayikuphela aba bathathu- uShadraki, uMisheki, noAbhenego-abangazange bamthobele ukumkani. Kwangoko, amanye amaBhabheli ayitsalela kulo mcimbi ingqondo kakumkani. Abamangali babefuna ukumenza abe nomsindo ukumkani ngokuthi: (1) ibingukumkani ngokwakhe obeke la madodana abe ngabongameli kummandla weBhabheli; (2) amadoda amaYuda akabanquli oothixo bakakumkani; aye (3) engawunquli umfanekiso wegolide omiswe ngukumkani (Dan. 3:12). Wathi sele enomsindo enjalo ngakuwo, ukumkani wawanika la madoda mathathu ithuba lesibini. Ukumkani ukulungele ukuyiphinda yonke inkqubo ukuze la madoda akwazi ukurhoxa kwindawo yawo awunqule umfanekiso. Ukuba athe ala, aya kuphoswa ezikweni lomlilo. UNebhukadenetsare wasivala isimemo sakhe ngelona bango linokuziphakamisa: “Ngubani na ke uthixo oya kunisindisa esandleni sam?” (Dan. 3:15). Bezaliswe sisibindi esivela ngasentla, bamphendula ukumkani bathi: “Kanti ke, ukuba kuhamba ngolo hlobo, uThixo wethu esimnqulayo unako ukusihlangula ezikweni elivutha umlilo, nasesandleni sakho, kumkani. Ke ukuba akunjalo, makwazeke kuwe, kumkani, ukuba asiyi kubabusa othixo bakho, asiyi kuqubuda kumfanekiso wegolide owumisileyo” (Dan. 3:17, 18, NKJV).

`Nangona babesazi ukuba uThixo wabo unako ukubahlangula, abanaso isiqinisekiso sokuba uya kukwenza oko. Sekunjalo, bala ukuwuthobela umyalelo kakumkani, besazi ukuba banako ukutshiswa bephila. Silufumana phi ukholo olunjalo?`