---
title:  Ukusuka Eziko Ukuya EBhotwe
date:  18/01/2020
---

### Fundela Isifundo Sale Veki
Daniyeli 3, IsiTy. 13:11–18, Eks. 20:3–6, Dut. 6:4, 1 Kor. 15:12–26, Hebhere 11.

> <p>Indima Yenkumbulo</p>
> “UThixo wethu esimkhonzayo unakho ukusihlangula ezikweni elivutha umlilo, kwaye uya kusihlangula esandleni sakho, Kumkani” (Daniyeli 3:17, NKJV).

Kungoko aba batsha, bezaliswe nguMoya Oyingcwele, bavakalisa kuso sonke isizwe ukholo lwabo, ukuba, Lowo bamnqulayo kuphela koThixo oyinyaniso nophilileyo. Oku kulubonakalalisa ukholo lwabo, yayibubona buciko bunikiweyo bemithetho-siseko yabo. Ukuze babatsale abanquli bezithixo ngamandla nobukhulu bukaThixo ophilileyo, abakhonzi baKhe kufuneka baveze okwabo ukumhlonipha uThixo. Kufuneka bakubonakalalise ukuba nguye yedwa abamnika imbeko bamnqule, nokuba akukho nto yimbi abangayijonga, ingekuko nokusindisa ubomi babo ngokwako, okunokubahenda ukuba benze noluncinane uyekelelo banqule izithixo. Ezi zifundo zinolutho olutsolileyo noluphilileyo olunento yokwenza namava wethu kule mihla yokuphela.”—Ellen G. White, In Heavenly Places, p. 149. Lo gama sijongene nokoyikiswa ngokufa kuba umba wonqulo ubonakala uyinto yaphambi kwemihla yesayensi neenkolo, isiBhalo siveza ukuba, ekupheleni kwexesha, xa ihlabathi liya kuba “lihambe” kakhulu, into efanayo iya kuvela, kodwa ithabathe umhlaba wonke. Ngoko ke, kwisifundo seli bali, sifumana iimbono kwimiba ekuya kuthi, ngokwesiBhalo, abantu abathembekileyo bakaThixo bajongane nayo.