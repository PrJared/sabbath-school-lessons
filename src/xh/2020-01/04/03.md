---
title:  Ukubizelwa Ekunquleni
date:  20/01/2020
---

`Funda: Daniyeli 3:8–15 nesiTyhilelo 13:11–18. Ziintoni ezihambelana kunye esizibonayo phakathi koko kwenzekayo ngexesha likaDaniyeli noko kuya kwenzeka kwixesha elizayo?`

Umfanekiso wegolide omi kwithafa laseDura, ogama lawo ngokwesiAkkadiya lithetha “indawo ebiyelwe ngodonga,” unika into ethi loo ndawo ibiyelweyo yingcwele ebanzi. Ngokungathi oko kwanele, iziko lomlilo elikufuphi lizisa ingqondo yesibingelelo. Umculo waseBhabheli uza kuba yinxalenye yengoma yenkonzo. Iintlobo zezixhobo zomculo ezisixhenxe zidwelisiwe, ngokungathi zinika ukuphelela nokuba nocwangco lokudumisa. Namhlanje, sigxwalwa macala onke ukuba samkele iindlela ezintsha, iimfundiso ezintsha, sahlukane nokuzinikela kwethu kwigunya likaThixo njengoko liboniswa eliZwini laKhe nokunikela ukuthembeka kwethu kubalandeli beli xesha lobukumkani baseBhabheli. Umtsalane wehlabathi maxa wambi ubonakala usoyisa, kodwa kufuneka sizikhumbuze ukuba okona kunyaniseka kwethu kokugqibela kokukaThixo uMdali.

Ngokwekhalenda yesiprofeto, siphila kwimihla yokuphela kwembali yomhlaba. IsiTyhilelo 13 sivakalisa ukuba abemi bomhlaba baya kubizwa ukuba banqule umfanekiso werhamncwa. Loo nto imiyo iya kwenza ukuba “bonke, abancinane nabakhulu, abazizityebi nabangamahlwempu, abakhululekileyo nabangama- khoboka, ukuba baphawulwe lilo esandleni sabo sokunene, nokuba kusemabunzini abo” (IsiTy. 13:16).

Zintandathuiindidizabantuekuthiwazinikaimbeko kumfanekiso werhamncwa: “abancinane nabakhulu, abazizityebi nabangamahlwempu, abakhululekileyo nabangamakhoboka.” Inani lerhamncwa, elingama-666, nalo likwagxininisa kwisithandathu. Oku kubonisa ukuba umfanekiso omiswe nguNebhukadenetsare usisibonelo nje sento iBhabheli yesiphelo eya kuyenza ngemihla yokuphela (jonga uDan. 3:1 ubone umfanekiselo wesithandathu namashumi amathandathu). Ngoko ke, siyalungisa ukuqaphela oko kwenzekayo kule nkcazo nendlela uThixo akhokela ngayo ulawulo lwemicimbi yehlabathi.

`Ukunqula asikuko ukuguqa nje phantsi phambi komntu okanye into nokuvuma ekuhleni ukuba uyithobele. Zeziphi ezinye iindlela, ezirhubuluza kakhulu, esinokuphela sesinqula into engeyiyo iNkosi yethu?`