---
title:  Imfihlo Yokholo Olunjalo
date:  23/01/2020
---

Njengoko sijonga amava kaShadraki, Meshaki, noAbhede-Nego, singazibuza thina: Yintoni imfihlelo yokholo olomeleleyo? Bakulungela njani ukutsha bephilile endaweni yokunqula umfanekiso? Cinga ngazo zonke iindlela ababengacinga ngazo ukukuthethelela ukuguqa bethobela imiyalelo kakumkani. Kanti ke, ngaphandle kokuqonda ukuba babe nokufa, njengoko abanye abaninzi bafayo, sekunjalo, baya bema baqina.

`Funda: Hebhere 11. Isifundisa ntoni ngento oluyiyo ukholo?`

Ukuze kukhuliswe ukholo olunjalo, sidinga ukuqonda ukuba luyintoni ukholo. Abantu banengqondo yobuninzi bokholo; balulinganisa ukholo lwabo ngeempendulo ababonakala bezifumana kuThixo. Baya evenkileni bathandaze ukuba bafumane indawo yokumisa imoto. Ukuba bathe bayifumana xa befika, bagqibe kwelokuba banokholo olomeleleyo. Ukuba zonke iindawo zizele, bayakwazi ukucinga ukuba ukholo lwabo alomelelanga ngokwaneleyo ukuba uThixo ayiphulaphule imithandazo yabo. Oku kuqondwa kokholo kubayingozi kuba luzama ukumsebenza uThixo kwaye alukuqondi ukulawula nobulumko bukaThixo.

Ngokwenene, ukholo olunyanisileyo, njengoko lwabonakala kubahlobo bakaDaniyeli, lulinganiswa ngohlobo lokulunga kolwalamano noThixo nokuba nomphumela kwalo ekumthembeni ngokupheleleyo uThixo. Ukholo lwenene aluzami ukuyipetya intando kaThixo ukuba ivumelane nentando yethu. Endaweni yoko, lunikela intando yethu kwintando kaThixo. Njengoko sibonile, amadoda amaHebhere amathathu awayazi ngokuqinisekileyo into uThixo awabekele yona kuvimba waKhe xa egqiba ukunika umngeni ukumkani ngokuhlala ethembekile kuThixo. Agqiba ukwenza okulungileyo nokuba zithini iziphumo. Yinto le ebonisa uphawu lokholo oluvuthiweyo. Silubonisa ukholo lwenene xa sithandaza eNkosini ngenxa yoko sikufunayo kodwa siyithembe ukuba iya kwenza oko kulunge kakhulu kuthi, nokuba ngelo xesha asiqondi ukuba kwenzeka ntoni, nokuba kutheni.

`Zeziphi iindlela esinokulusebenzisa ngazo ukholo lwethu imihla ngemihla, nokuba “kukwizinto ezincinane” ezinokulunceda ukholo lwethu ukuba lukhule lulungele imingeni emikhulu ekuhambeni kwexesha? Kutheni, ngendlela ezininzi, ukuvavanywa okuninzi “kwizinto ezincinane” kukokona kubalulekileyo nje?`