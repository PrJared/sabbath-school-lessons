---
title:  Ukujula Nomcabango
date:  24/01/2020
---

“Izifundo ezibalulekileyo zinokufundwa kumava olutsha lwamaHebhere ekwithafa laseDura. Ngale mihla yethu, abaninzi babakhonzi bakaThixo, nangona bemsulwa ekwenzeni ubugwenxa, baya kunikelwa ekungcikivweni nasekuphathweni kakubi ezandleni zabo bathi, bephefumlelwe nguSathana, bazaliswe ngumona neenkani ngasenkolweni. Ngokukodwa, ingqumbo yomntu iya kuvuswa ukuba ibachase abo bangcwalisa iSabatha yomthetho wesine; kuze kuthi ekugqibeleni umthetho ubachithe aba njengabafanele ukufa.

Ixesha loxinzelelo oluphambi kwabantu bakaThixo, luya kufuna ukholo olungasayi kugqwidiza. Abantwana baKhe kufuneka babonakalalise ukuba nguYe kuphela abamnqulayo, nokuba, akukho kucingela, nobomi ngokwabo, okunokuboyisela ukuba benze nokuncinane ukuvuma kunqulo lobuxoki. Kwintliziyo enyanisekileyo, imiyalelo yabantu abanesono nabatshabalalayo isuka inyamalale ingabonakali nokubonakala ecaleni kwelizwi likaThixo ongunaphakade. Inyaniso iya kuthotyelwa nangona isiphumo ikukuvalelwa entolongweni okanye ukusiwa ekudingisweni okanye ukufa.”—Ellen G. White, Abaprofeti Nookumkani, amaph. 425, 426.

**Imibuzo Yokuxoxwa**

`1. Funda: 1 Peter 1:3–9. Kutheni le nto uThixo ebahlangula abanye ekubulalekeni angabahlanguli abanye? Okanye ingaba impendulo kwimibuzo enje yinto esingenako ukuyizuza ngoku? Kwiimeko apho ingakhe yenzeke imimangaliso yokuhlangulwa, kungani kudingeka ukuba sikuthembe ukulunga kukaThixo naxa kukho ukudaniswa?`

`2. Ukuba esi siganeko sasiphela ngokufa kwamadoda amaHebhere ezikweni elivutha umlilo, besisaza kufumana isifundo esithini apho?`

`3. Ekuqondeni kwethu iziganeko zemihla yokuphela, uya kuba yintoni umqondiso wangaphandle, umba, ongokuba uzinze kubani esithi simnqule? Kunokusixelela ntoni oku ngoku ngokuba, ngokwenene, ibaluleke njani iSabatha?`

`4. Funda: Luka 16:10. Asinceda njani amazwi kaKristu apha ekuqondeni ukuba kukuthini ngokwenene ukuphila ngokholo?`

`5. Phinda ufunde uDaniyeli 3:15, xa uNebhukadenetsare esithi, “Ngubani na ke, uthixo oya kusindisa esandleni sam?” Wawuya kuwuphendula njani loo mbuzo?`