---
title:  Igunya Elilandelayo
date:  18/03/2020
---

`Funda: Daniyeli 11:29–39. Leliphi eli gunya livuka emva kweRoma yobuhedeni?`

UDaniyeli 11:29–39 ibhekisa kuhlelo lwegunya elitsha. Nangona olu hlelo lumi ekuqhubekeni nobukumkani beRoma yobuhedeni lwafuza ezinye zeempawu zobo babungaphambi kwabo, ngelo xesha linye libonakala lahlukile ngemiba ethile. Indima yeBhayibile ithi “ekupheleni [akuyi kuba] njengoko bekunjalo ekuqaleni” (Dan. 11:29). Xa sikhangele phambili sifumana ukuba lenza njengegunya lenkolo. Lijolise uhlaselo lwalo kakhulu kuThixo nabantu baKhe. Masiqwalasele kwezinye zezenzo ezikhuthazwa ngulo kumkani.

Kuqala, uya kwenza “[uya kuwu]bhavumela mnqophiso ongcwele” (Dan. 11:30). Oku kumele ukuba kubhekisa kumnqophiso kaThixo wosindiso, othi uchaswe ngulo kumkani. Okwesibini, lo kumkani uya kuveza imikhosi eya kuthi “iyihlambele ingcwele” ize iyisuse “inkonzo yamaxesha onke” (Dan. 11:31). Siphawule kuDaniyeli 8 ukuba uphondo oluncinane lulahla phantsi isiseko “sengcwele” kaThixo lisuse “inkonzo yamaxesha onke” (Dan. 8:11). Oku kufanele ukuqondwa njengohlaselo lwasemoyeni ngakulungiselelo lukaKristu engcweleni yasezulwini. Okwesithathu, isiphumo sohlaselo lwalo lwengcwele, eli gunya libeka “isikizi lesiphanziso” etempileni kaThixo. Intetho ehambelana nale “isikizi lesiphanziso yalatha kwizenzo zokreqo novukelo luphondo oluncinane (Dan. 8:13).

Okwesine, eli gunya litshutshisa abantu bakaThixo: “Yokhubeka inxenye yabanengqiqo, ukuze bacikidwe phakathi kwabo, bahlanjululwe, kwenziwe mhlophe, kude kube lixesha lokuphela” (Dan. 11:35). Oku kusikhumbuza ngophondo oluncinane, elilahla phantsi inxalenye yomkhosi nezinye zeenkwenkwezi izinyhashe phantsi (Dan. 8:10; thelekisa noDan. 7:25). Okwesihlanu, lo kumkani uya kuthi “azinyuse, azikhulise ngaphezu koothixo bonke, athethe amazwi abalulekileyo [onyeliso-NKJV] ngoThixo woothixo” (Dan. 11:36). Ngendlela engamangalisiyo, uphondo oluncinane nalo luthetha “amazwi amakhulu” (Dan. 7:8), ade achase uThixo (Dan. 7:25).

`Okunye ukufana kunako ukukhankanywa kodwa, ngokuphawula oko sikufunde kuDaniyeli 7 nesi-8, ngubani eli gunya, kutheni le nto kubaluleke kakhulu kuthi, naxa sekukho uxinzelelo ekuhlaleni, ukuba sihlale siqine ekulazini kwethu?`