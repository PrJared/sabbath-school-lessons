---
title:  Iziprofeto ZeSiriya NeYiputa
date:  16/03/2020
---

`Funda: Daniyeli 11:5–14. Kutyhileka ntoni apha?`

Ekufeni kukaAlexander omKhulu, ubukumkai beGrisi obubanzi bahlulahlulwa phakathi kweenjengele zakhe ezine. Ezimbini kuzo- uSeleucus eSiriya (eNtla) noPtolemy [Tholemi] eYiputa (eZantsi)—bakwazi ukumisa izikumkani ezaziza kulwa esinye nesinye kubangwa ukulawula umhlaba.

Abafundi beBhayibileabaninzibazibonaiimfazwephakathikokumkani waseNtla nokumkani waseZantsi eziprofetwe kuDaniyeli 11:5–14 njengezibhekisa kumadabi amaninzi aquka ezi zikumkani. Ngokwesiprofeto, kwakuya kubakho umzamo wokumanya ezi zikumkani zibini ngomtshato, kodwa elo qhina laliya kuhlala ixesha elifutshane (Dan. 11:6). Amajelo embali asixelela ukuba uAntiochus II Theos (261–246 B.C.) umzukulwana kaSeleucus I, watshata uBerenice, intombi yokumkani waseYiputa, uPtolemy II Philadelphus. Sekunjalo, eso sivumelwano asizange sibe nexesha, yaza imfazwe equka abantu bakaThixo yaqala kungekudala. Ngoko ke, uDaniyeli 11 uthetha ngeziganeko ezithile ezibalulekileyo eziya kuchukumisa ubomi babantu bakaThixo ngexesha leenkulungwane zasemva kokuba umprofeti uDaniyeli edlulile emonisweni.

Kwakhona, singawubuza umbuzo wokuba kutheni uYehova eveza kwangaphambili zonke iinkcukacha ngeemfazwe eziquka izikumkani zisilwa esinye nesinye ngokufuna ukongama kuloo ndawo yomhlaba. Isizathu silula: ezi mfazwe zichukumisa abantu bakaThixo. Ngoko ke, uYehova uyivakalisa kwangaphambi kwexesha imingeni emininzi abantu baKhe abaza kujongana nayo kwiminyaka eza kuza. Kanti ke, uThixo uyiNkosi yembali, ekuthi naxa sithelekisa ingxelo yesiprofeto nembali yeziganeko, sibe nokubona ukuba ilizwi lesiprofeto lizaliseke njengoko belithethiwe. UThixo oxela kwangaphambili amahla-ndinyuka ezo zikumkani zamaGrike zisilwa zodwa nguThixo owaziyo ngexesha elizayo. Ukufanele ukuba simthembe simkholelwe. NguThixo omkhulu lo, akasiso isithixo esenziwe ngokweengcinga zomntu. Akaneli kukhokela ikhondo leziganeko zembali, kodwa unako nokukhokela ubomi bethu ukuba siyamvumela ukuba akwenze oko.

`Funda: Isaya 46:9, 10. Kungakanani ukufunda ngoThixo okusisiseko sobuKristu obufunyanwa kwezi ndima zimbini, liyintoni ithemba elikhulu esinokulifumana kuzo? Cinga ngendlela ebiya kulambatha ngayo indima yeshumi ukuba uThixo ebengenabo ububele nothando kodwa enempindezelo nenkohlakalo.`