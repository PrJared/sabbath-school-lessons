---
title:  Ukusuka KumNtla NomZantsi Ukuya Kumhlaba Omhle
date:  14/03/2020
---

### Fundela Isifundo Sale Veki
Daniyeli 11; Dan. 8:3–8, 20–22; Isa. 46:9, 10; Dan. 8:9, 23; Mat. 27:33–50.

> <p>Indima Yenkumbulo</p>
> “Yokhubeka inxenye yabanengqiqo, ukuze bacikidwe phakathi kwabo, bahlanjululwe, kwenziwe mhlophe, kude kube lixesha lokuphela; kubakusaya kuba ngokwexesha elimisiweyo” (Daniyeli 11:35).

Xa siqala esi sahluko singumngeni, kufuneka kubekho amanqaku athile awenziwa zisuka nje. Kuqala, uDaniyeli 11 umi ehambelana nayo yonke imida yeziprofeto ezidlulileyo. Njengakwizahluko 2, 7, 8, ne-9, isigidimi sesiprofeto siqhuba ukususela kwimihla yomprofeti kuse ekupheleni kwexesha. Okwesibini, ukulandelelana kwamagunya omhlaba kuyavela, amagunya aye akholise ukucinezela abantu bakaThixo. Okwesithathu, umda wesiprofeto ngasinye ufikelela kwisiphelo esonwabisayo. KuDaniyeli 2, ilitye elichitha umfanekiso; kuDaniyeli 7, uNyana woMntu wamkela ubukumkani; kuDaniyeli 8 ne-9, ingcwele yasezulwini iyahlanjululwa ngomsebenzi kaMesiya.

Isahluko 11 silandela iingongoma eziphambili ezintathu. Kuqala, siqala ngokumkani wasePersi sixoxe isiphelo sabo nexesha lokuphela, xa ukumkani wasentla ehlasela intaba engcwele kaThixo. Okwesibini ukulandelelana kwamadabi phakathi kokumkani wasentla nowasezantsi, nendlela abachukumisa ngayo abantu bakaThixo ichaziwe. Okwesithathu, siphela ngesiphelo esonwabisayo xa ukumkani wasentla ejongana nesiphelo sakhe “ngasentabeni engcwele eligugu” (Dan. 11:45). Isiphelo esihle ngolo hlobo sibonisa ukuphela kobubi nokumiselwa kobukumkani bukaThixo obungunaphakade.