---
title:  Iziganeko Zokugqibela
date:  19/03/2020
---

`Funda: Daniyeli 11:40–45. Kwenzeka ntoni apha?`

Iintetho ezilandelayo zisinceda ukuba siyiqonde le ndima: Ixesha lokuphela: Intetho ethi “ixesha lokuphela” ivela kuphela kuDaniyeli (Dan. 8:17; Dan. 11:35, 40; Dan. 12:4, 9). Ukuhlolwa kweziprofeto zikaDaniyeli kubonisa ukuba ixesha lokuphela lisuka ekuWeni kobupopi ngowe-1798 kuse ekuvukeni kwabafileyo (Dan. 12:2).

Ukumkani waseNtla: Eli gama kuqala ngokwelizwe lithetha ubukhosi bamaSeleucid, kodwa labhekisa kuqala kwiRoma yobuhedeni kamva labhekisa kwiRoma yobupopi. Ngenxa yoko, alichazi indawo emhlabeni kodwa utshaba lwasemoyeni lwabantu bakaThixo. Ukongeza, kufuneka siqaphele ukuba ukumkani waseNtla umele umceph’ ucandiwe kaThixo oyinyaniso, othi, eBhayibhileni ngokomfuziselo abandakanywe nomNtla (Isa. 14:13).

Ukumkani waseZantsi: Eli gama kuqala lalithetha ngobukhosi bukaPtolemny eYiputa, kumzantsi weliZwe eliNgcwele [umhlaba oligugu]. Kuthi xa isiprofeto sityhileka, lifumane icala lolwazi ngoThixo, lize liyanyaniswe zezinye izifundiswa nokungakholelwa kuThixo. Ngokutsho kukaEllen G. White, kwingcaciso eneYiputa kwisiTyhilelo 11:8, uthi, “Oku kukungakholwa kuThixo.”— Imbambano Enkulu, p. 279.

Intaba Engcwele Eligugu: KwiTestamente eNdala le nteto yayibhekisela kwiZiyon, isixeko esiyintloko nesingumbindi kaIsrayeli, ngokwasemhlabeni siseZweni leDinga. Emva koMnqamlezo, abantu bakaThixo abasacaciswa ngokobuzwe nemida yokuhlala. Kungoko, intaba engcwwele kufuneka ibe kukubizwa okufuziselayo kwabantu bakaThixo abasasazeke emhlabeni wonke.

Ngoko ke, sinako ukuzichaza iziganeko ngolu hlobo: (1) Ukumkani waseZantsi uhlasela ukumkani waseNtla: uVukelo lwaseFransi lwazama ukuncothula inkolo loyise ubupopi kodwa loyiswa. (2) Ukumkani waseNtla uhlasela oyise ukumkani waseZantsi: imikhosi yenkolo eyakhokelwa bubupopi namahlakani abo ekugqibeleni iya kuyoyisa imikhosi yokungakholelwa kuThixo ize yenze imbumba nemikhosi eyoyisiweyo. (3) IEdom, uMowabhi, nabantu ababalulekileyo bama-Ammon baya kusinda: abanye baba ababalwanga phakathi kwabantu bakaThixo abayinyaniso, baya kuhlangana nomhlambi ngeyure yokugqibela. (4) Ukumkani waseNtla ulungiselela ukuhlasela inaba engcwele kodwa ufika ekupheleni kwakhe: imikhosi yobubi iyatshatyalaliswa, buze ubukumkani bukaThixo bumiselwe.

`Singayifumana njani intuthuzelo ekwazini ukuba, ekupheleni, uThixo nabantu baKhe baya koyisa?`