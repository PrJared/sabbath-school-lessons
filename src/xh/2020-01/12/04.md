---
title:  IRoma NoMthetheli Womnqophiso
date:  17/03/2020
---

`Funda: Daniyeli 11:16–28. Nangona indimainzima, yeyiphi imifanekiso onokuyifumana ebonakala kwenye iindawo kuDaniyeli?`

Ukuguquka kwamandla ukusuka kubukumkani bamaGrike kuye kwiRoma yobuhedeni kubonakala kuxelwe kuDaniyeli 11:16: “Ofikayo khona uya kwenza ngokuthanda kwakhe, amise yena ezweni eliligugu, atshabalalise ngesandla sakhe.” Ilizwe eliligugu yiYerusalem, indawo apho uIsrayeli wayekhona, negunya elitsha elithabatha loo mmandla iyiRoma yobuhedeni. Kwasona eso siganeko sinye sikwamelwe ekukhuleni okuxandayo kophondo oluncinane, olufikelela elizweni eliligugu (Dan. 8:9). Kubonakala kucacile, ngoko, ukuba igunya eliphethe umhlaba ngoku yiRoma yobuhedeni.

Ezinye iimpawu ezongezekileyo kwindima yeBhayibhile ziqinisela le mbono. Umzekelo, “[o]khupha oonothimba” [IBHAYIBILE] umele ukuba ubhekisa kuKesare Agusto. Kwakungexesha lolawulo lwakhe ukuzalwa kukaY esu, xa uMariya noYosefu baya eBhetelehem ekubalweni (Dan. 11:20). Kanti ke, ngokwesiprofeto, lo mlawuli wayeza kulandelwa “[ng]odelekileyo” (Dan. 11:21). Njengoko imbali ibonisa, uAgusto walandelwa nguTiberiyo, unyana wokwamkelwa nguAgusto. UTiberiyo waziwa ngokuba ngumntu owayenezimbo ezingaqhelekanga nongcolileyo.

Okubaluleke kakhulu, ngokwendima yeBhayibhile, kwakulawula uTiberiyo ngexesha “inganga [umthetheli] yomnqophiso” yayiza kwaphulwa (Dan. 11:22). Oku kucacile ukuba kwakubhekise ekubethelelweni kukaKristu, okwabizwa ngokuthi Mthanjiswa oyiNkosi” [IBHAYIBILE] (Dan. 9:25; jonga nakuMat. 27:33–50), xa ebulawa nexesha lokulawula kukaTiberiyo. Ukubhekisa kuYesu njengo“mthetheli womnqophiso” kusisiphawuli sexesha esinamandla esinceda ukusibonisa ukuhamba kweziganeko zembali, into enika abafundi ubungqina obunamandla bokwazi kwangaphambili okumangalisayo kukaThixo. UThixo uhleli elungisa kuko konke awathi kwabakho ngaphambi kwezi ziprofeto, ngoko ke, sinako, ngokuqinisekileyo, ukumthemba kwinto ayithethayo esithi iya kwenzeka kwixesha elizayo.

`Naphakathi kwako konke okunopolitiko neziganeko zembali, uYesu waseNazarete, “umthetheli womnqophiso” uveziwe ezindimeni. Kunceda njani oku ukusibonisa ukuba, nangona kukho inguquko enkulu nabo bonke ubuqhophololo bopolitiko, uYesu uhleli esembindini wesiBhalo?`