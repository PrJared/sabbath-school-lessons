---
title:  Ukujula Nomcabango
date:  27/03/2020
---

“Iziprofeto zinika ukulandelelana kweziganeko ezihla ziyokufikelela ekuqaleni komgwebo. Oku kubonakala ngendlela eyodwa kwincwadi kaDaniyeli. Yona loo ndawo yesiprofeto ehlangana nemihla yokugqibela, wayalelwa uDaniyeli ukuba ayivale ayitywine “kude kubelixesha lokuphela.” Siya kude sifike kweli xesha size isigidimi esingomgwebo sivakaliswe, sakhelwe phezu kokuzaliseka kwezi ziprofeto. Kuya kuthi ekupheleni kwexesha, uthi umprofeti, “baninzi abaya kuhla benyuka [KJV] [abaya kuyiphengulula— (IZIBHALO EZINGCWELE)] kwandiswe ukwazi.” Daniyeli 12:4. Umpostile uPawulos ulumkisa ibandla ukuba lingalindeli ukuza kukaKristu ngemihla yakhe. “Kaloku loo Mini [iMini yeNkosi] ayinako ukufika,” utsho, “lungakhange lubekho uvukelo-mbuso lokugqibela, andule ke ukucaca umchasi-mthetho.” 2 Tesalonika 2:3, IBHAYIBHILE. Kuya kuba semva kokreqo olukhulu, emva kwexesha elide lolawulo “[lo]mntu wesono,” esinokuthi silindele ukufika kweNkosi yethu. “Umntu wesono,” ekukwathiwa “yimfihlelo yobugwenxa,” “unyana wentshabalalo,” “lowo ukhohlakeleyo,” umele ubupopi, obuthe, njengoko kuxelwe kwangaphambili esiprofetweni, wagcina ubunganga iminyaka eli-1260. Eli xesha laphela ngowe-1798. Ukuza kukaKristu kwakungenako ukwenzeka ngaphambi kweli xesha. UPawulos uquka ngobuchule bakhe lonke ixesha lobuKristu ukuya kufikelela kowe-1798. Kukweli cala lelo xesha esithi isigidimi sokuza kwesibini kukaKristu kufuneke sivakaliswe.”—Ellen G. White, Imbambano Enkulu, amaph. 366, 367.

**Imibuzo Yokuxoxwa**

`1. Zeziphi iingozi esijongene nazo ngokumisa imihla yexesha leziganeko zexesha lokuphela? Kwenzeka ntoni elukholweni lwabaninzi xa ezi ziganeko zixelwe kwangaphambili zisilele ukwenzeka? Nguwuphi umthetho-siseko obalulekileyo ofunyanwa emazwini kaKristu kuYohane 14:29 omele ukusinceda ukuba siyiqonde indlela yokusebenzisa isiprofeto kokwethu ukulungelwa kwasemoyeni nokuphepha umgibe wokubanjiswa kukwenza okanye kukukholelwa kokuxelwa kwangaphmbili okububuxoki?`

`2. Yintoni enexesha esiphila kulo ngoku, kukho uqhagamshelano olukhawwlezileyo, neenkqubela ezimangalisayo kwezesayensi nezingasoloko zisilungele, eyenza ingcamango yokuba “ixesha lembandezelo elingazanga libekho elinjalo” libe yinto ekungekho nzima ukuyicinga isenzeka?`

`3. Xoxani impendulo yombuzo wokugqibela wangoMvulo wokuba kutheni igospile, inyaniso enkulu yobulungisa bukaKristu, ikuphela kwethemba lokuba “sifunyanwe sibhaliwe encwadini.” Ngaphandle koko, themba lini ebesiya kuba nalo?`