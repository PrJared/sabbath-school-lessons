---
title:  Ixesha Lokulinda
date:  26/03/2020
---

`Funda: Daniyeli 12:5-13. Iphela njani incwadi?`

Okunika umdla lo mboniso wokugqibela wenzeka “emlanjeni,” okanye eTigris, indawo apho yombono omkhulu wokugqibela kaDaniyeli (Dan. 10:4). Phofu ke, igama elisetyenziswe apha alisiso isiHebhere esiqhelekileyo lo”mlambo,” kodwa isaci uye’or eliye liphawule “umlambo umNayile.” Oku kusikhumbuza ngeMfuduko yaye isibonisa ukuba, kanye ngendlela uYeova wahlangula ngayo uIsrayeli eYiputa, uya kubahlangula njalo abantu baKhe bexesha lokuphela.

Kunikwe ucwangciso lwamaxesha amathathu. Olokuqala- “ixesha, amaxesha nesiqingatha sexesha”-luphendula umbuzo- “‘Koda kube nini na, ukuphela kwezi zinto zibalulekileyo?” (Dan. 12:6). “Izinto ezibalulekileyo zibhekisa kwizinto ezixelwe embonweni kaDaniyeli 11, ezikukunatyiswa kukaDaniyeli 7 nesi-8. Ngokuthe ngqo ngakumbi, eli xesha lalikhankanywe kuDaniyeli 7:25 kamva kwakwisiTyhilelo 11:3, isiTyhilelo 12:6, 14, nesiTyhilelo 13:5. Lihambelana ne-1,260 leminyaka yokongama kobupopi, eyayisuka kowe-A.D. 538 ukuya kowe-1798 B.C. Ke yena uDaniyeli 11:32–35 ubhekisa kwintshutshiso enye ngaphandle kokukhankanya ubude bayo.

Amanye amathuba exesha, i-1,290 ne-1,335 eentsuku, aphendula umbuzo—“siya kuba yintoni isiphelo sezi zinto”? owenziwe nguDaniyeli ngokwakhe kwiNdoda enxibe ilinen. Omabini aqala ngokususwa “kwenkonzo yamaxesha” nokumiselwa kwe“sikizi lesiphanziso.” Kwisifundo sikaDaniyeli 8, sifunde ukuba “inkonzo yamaxesa” ibhekisa ekuqhubekeni kokuthethelela kukaKristu, ekwabekwa endaweni yako umceph’ ucandiwe wocwangciso lonqulo. Kungoko, eli thuba lesiprofeto liqala ngowe-A.D. 508, xa uClovis, ukumkani wamaFrancs, wathi waguqukela kwinkolo yobuKatolika. Esi siganeko sibalulekileyo savula indlela ngalo lonke ixesha leMiddle Ages. Kungoko i-1,290 leentsuku laphela ngowe-1798, xa uPopi wabanjwayo phantsi kwegunya likakumkani waseFransi uNapoleon. Zona iintsuku ezili-1,335, ithuba lesiprofeto lokugqibela ekuthethwe ngalo kuDaniyeli, zaphela ngowe-1843. Eli yayilixesha lentshukumo yabalandeli bakaMiller elaya lahlaziya ukufundwa kweziprofeto zeBhayibhile. Yayilixesha lokulinda nethemba lokubuya kukaYesu okukufuphi.

`Kuyo yonke incwadi kaDaniyeli sibona izinto ezimbini: Abantu bakaThixo betshutshiswa, kuthi ekugqibeleni abantu bakaThixo baphindezelwe basindiswe. Ingasigcina njani le nyaniso ukuba sizame ukuhlala sinyanisekile, nokuba zithini izilingo esijongene nazo?`