---
title:  Uvuko [Lwabafileyo]
date:  24/03/2020
---

`Funda: Daniyeli 12:2, 3. Sesiphi isiganeko athetha ngaso apha, kungokuba kutheni le nto esi siganeko sibaluleke kangaka kuthi, xa sicinga ngoko sikwaziyo ngokufa?`

UDaniyeli wenza, mhlawumbi, okona kubhekisa kuphandle kwiTestamente eNdala ngovuko [lwabafileyo] oluzayo. Xa sikhangela le ndawo, sinokufunda ezinye iinyaniso ezibalulekileyo. Kuqala, njengoko ufaniso “lokulala” lubonisa, akukho mphefumlo unokungafi ohleli ngaphakathi emizimbeni yabantu. Abantu abakwazi ukwahlulwa ngokomzimba, ingqondo nomoya. Ekufeni, umntu uyayeka ukubakho aze ahlale engekho zingqondweni kude kube luvuko. Okwesibini, indima yethu yalatha ekuzeni kovuko oluzayo oku kukujika oko kwenzekayo kusisiphumo sesono. Ngokwenene, intetho eguqulwe ngokuthi uthuli lomhlaba” kulwimi lwakuqala lukaDaniyeli 12:2 ithi “umhlaba wothuli.” Oku kulandelana kwamagama kungaqhelekanga kwalatha emva kuGenesis 3:19, ekuphela kwendawo yeBhayibile apho igama “umhlaba” likhokela igama “uthuli.” Oku kuthetha ukuba, ukuwiswa kokufa okwenziwa ekuweni kuka-Adam kuya kubuyiswa umva kuze ukufa kungaba salawula. Ngokutsho kukaPawulos: “Ukufa kufincelwe eloyisweni” (1 Kor. 15:54).

`Funda: Roma 8:18 namaHebhere 2:14, 15. Kungaziphi izizathu esithi singadingi ukuba sikoyike ukufa?`

Ukufa kutshabalalisa kuphelise yonke into apha. Phofu sinikwe isithembiso sokuba ukufa akusayi kugqibela kona kwabakholwayo. Ukufa lutshaba oloyisiweyo. Xa uKristu wayeqhawula amatyathanga okufa ephuma evukile engcwabeni, wayebethe ukufa ngegalelo elibulalayo. Ngoku, sinako ukukhangela ngaphaya kobukho bokufa okukokwexeshana kubukho bobomi basekugqibeleni esibufumana kuThixo ngoKristu. Kuba uMikayeli “ephakama ame” (jonga kuDan. 12:1), abo bangabaKhe nabo baya kuma. Baya kuphakama “eluthulini lomhlaba” ukuba babengezele njengeenkwenkwezi ngonaphakade kanaphakade.

`Phakathi kwentlungu nokulwa ebomini, themba lini nentuthuzelo esinokuzifumana kwisithembiso sovuko ekupheleni? Kutheni le nto, ngokwenene, phantse yonke enye into ingenamsebenzi?`