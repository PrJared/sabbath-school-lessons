---
title:  Ukusuka Eluthulini Ukuya Ezinkwenkwezini
date:  21/03/2020
---

### Fundela Isifundo Sale Veki
Daniyeli 12; Rom. 8:34; Luka 10:20; Rom. 8:18; Heb. 2:14, 15; Yohane 14:29; IsiTy. 11:3.

> <p>Indima Yenkumbulo</p>
> “Abo ke balumkileyo baya kukhazimla njengokukhazimla kwesibhakabhaka; nababajikela abaninzi ebulungiseni bakhazimle njengeenkwenkwezi ngonaphakade kanaphakade” (Daniyeli 12:3, NKJV).

Incwadi kaDaniyeli iqala ngoNebukadenesare ehlasela elakwaYuda ethabatha abathinjwa ebasa eBhabheli; incwadi le iphela, kwelinye icala, ngoMikayeli esukuma ukuba ahlangule abantu bakaThixo kwiBhabheli yexesha lokuphela. Oko kukuthi, njengoko kuboniswe kuDaniyeli wonke, ekupheleni, esiphelweni kanye, uThixo usebenza yonke into ukulungelwa kwabantu baKhe.

Njengoko sibonile, uDaniyeli namaqabane akhe bahlala bethembekile kuThixo babonakalalisa ubulumko obungenantanga phakathi kwezilingo nemingeni yasekuthinjweni. Ngokunjalo, xa bejongene nembandezelo, abantu bakaThixo bexesha lokuphela baya kuhlala bethembekile, ngakumbi nge“xesha lembandezelo elingazanga libekho elinjalo, kususela koko lwabakhoyo uhlanga” (Dan. 12:1). NjengoDaniyeli namaqabane akhe eBhabeli, baya kubonisa ubulumko nokuqonda. Abayi kwanela ukuba nobulumko njengento yabo entle kodwa baya kuzinikela ekukhokeleleni abanye ebulungiseni, okusisiphumo sobo bulumko. Abanye baya kufa okanye babulawe, ngoko, babuyele eluthulini, kodwa baya kuvuselwa kunaphakade. Njengoko indima yeBhayibile isithi, “Kuya kuvuka abaninzi kwabaleleyo eluthulini lomhlaba, aba baye ebomini obungunaphakade” (Dan. 12:2).