---
title:  Ilitye
date:  16/01/2020
---

`Funda: Daniyeli 2:34, 35, 44, 45. Zisifundisa ntoni ezi ndima ngesiphelo sokugqibela somhlaba wethu?`

Apho lijonge khona iphupha kukwinto eya kwenzeka “ekupheleni kwemihla” (Dan. 2:28). Zinamandla zityebile zinjalo, izikumkani zezimbiwa zentsimbi nodongwe azinto ngaphandle nje kokuba ngumdlalo phambi kokumiswa kobukumkani belitye. Nangona ngandlela ithile iintsimbi ezi nodongwe zinokuba zenziwe ngabantu, ilitye lona lephupha liza lingachukunyiswa zizandla zabantu. Ngamanye amazwi, nangona ubukumkani ngabunye obudlulileyo ekugqibeleni buphela, ubukumkani obumelwe lilitye buya kuma ngonaphakade. Umfuziselo welitye, ngoko, ukholisa ukufuzisela uThixo (umzekelo, Dut. 32:4, 1 Sam. 2:2, Nd. 18:31), nelitye ngokunjalo linokuba nokumela uMesiya (Nd. 118:22; 1 Pet. 2:4, 7). Ngoko ke, akukho nto ifaneleke ngaphezu komfanekiso welitye ukufuzisela ukumiselwa kobukumkani bukaThixo obungunaphakade.

Abanye baxoxa besithi ubukumkani belitye bamiselwa ngexesha lokulungiselela kukaYesu emhlabeni, nokuba ukuhanjiswa kwevangeli kungumboniso wokuba ubukumkani bukaThixo buthabathe indawo emhlabeni wonke. Kanti ke, ubukumkani belitye buza kubakho kuphela emva kokuba izikumkani ezine ezikhulu ziwile nembali yomntu yafikelela kwixesha lezikumkani ezahlukeneyo, ezimelwe ziinyawo neenzwane zomfanekiso. Le nyaniso isisusa yonke into ekukuzaliseka kwexesha lenkulungwane yokuqala, kuba ulungiselelo lwasemhlabeni lukaKristu lwabakho ngexesha lolawulo lweRoma, ubukumkani besine.

Ilitye lona lisukela intaba. Oko kukuthi, “Ilitye elo, libethileyo emfanekisweni, laba yintaba enkulu, lazalisa ihlabathi lonke” (Dan. 2:35). Intaba enje ngale ikhumbuza intaba yeZiyon, indawo apho itempile yayimi khona, umfuziselo oqinileyo wobukumkani bukaThixo basemhlabeni ngexesha leTestamene eNdala. Okunika umdla, ilitye elisuka entabeni lisuka libe yintaba lona ngokwalo. Le ntaba, ngokwendima, esele ikho, inokuba yalatha kwiZiyon yasezulwini, ingcwele yasezulwini, apho uKristu aya kuza umisela ubukumani baKhe obungunaphakade. Kule Yerusalem ke, eza kuhla ivela ezulwini (IsiTy. 21:1–22:5), obu bukumkani buya kuba nokuzaliseka kwako kokugqibela.

`UDaniyeli 2 uchanile kuzo zonke izikumkani ukuza kuthi ga ngoku. Kungani ke ngoko, ukuba kube kufaneleke kakhulu kunobulumko ukuthemba isiprofeto sakhe ngokuza kobukumkani bokugqibela, obukaThixo obungunaphakade? Kutheni le nto kunokungaqondi ngokukhulu ukungakholwa sisiprofeto?`