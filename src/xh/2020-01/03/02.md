---
title:  Ubukho BukaThixo
date:  12/01/2020
---

`Funda: Daniyeli 2:1–16. Yintlekele ethini ajongene nayo amaHebhere ngenxa yephupha uYehova awalinika ukumkani?`

Amaphupha ayeyinto endilisekileyo kudala. Xa iphupha lingathi linento eliyihlolayo, lalisoloko lithetha ngentlekele. Ngoko ke, kuyaqondakala ukuba kutheni uNebhukadenetsare eba nexhala ngephupha elithi, ukuyenza mbi kakhulu imeko, angakwazi ukulikhumbula. Iingcali zamaBhabheli zazikholelwa ukuba oothixo banako ukutyila iinkcazo zamaphupha, kodwa kweli iphupha likuDaniyeli, akukho nto ezazinokuyenza iingcali kuba ukumkani ulilibele iphupha. Ukuba zazikuxelelwe elikuqulatheyo, zaziza kuza nenkcazo ukukholisa ukumkani. Kungoko kule meko imaxongo, xa iingcaphephe zamaphupha zingakwazi ukumxelela ukumkani ukuba lingantoni iphupha lakhe, banyanzelekile ukuba bavume ukuba “akukho namnye unokuyixela phambi kokumkani, ingengabo oothixo abakhaya lingekhoyo kwizinto eziyinyama” (Dan. 2:11).

Ezaliswe luxinzelelo, ukumkani wayalela ukuba izilumko zaseBhabheli zibulawe. Ububi obunjalo babungazanga babonwa kwilizwe lakudala. Izisele zembali zingqina ukuba, ngenxa yoongcothoza, uDariyo I wazibulala zonke izilumko, uXerxes yena wabulala abakhi bebhulorho eyawayo. Xa uNebhukadenetsare ekhupha umthetho wakhe, uDaniyeli namahlakani akhe bebesanda kugqiba ukuqeqeshwa befakwe kuluhlu lweengcaphephe zikakumkani. Ngenxa yesi sizatu, umthetho wokufa okhutshwe ngukumkani uyabachaphazela nabo. Ngokolwimi lwakudala, oko kubulala kwakuqala kanye ngelo xesha, waza uDaniyeli nabahlobo bakhe nabo kwafuneka kulandelwe ngabo. Wathi uDaniyeli, “ngecebo nangengqondo” (Dan. 2:14), wathetha noAriyoki, indoda eyayijongene nokubulala. Ekugqibeleni uDaniyeli wacela ithuba kukumkani ngokwakhe ukuze axazulule ingxuba kaxaka yephupha lakhe. Okumangalisayo, nangona ukumkani wabatyhola njengabalibazisayo abo banolwazi nobugqi, wamvumela kwangoko uDaniyeli kwizicelo zakhe. Ngokuqinisekileyo uDaniyeli uyavumelana nabanobugqi ukuba akakho onako ukuyisombulula imfihlelo enjalo, kodwa umprofeti uyazi ukuba uThixo unako ukutyhila kokubini – okuqulathwe liphupha kwanokuchazwa kwalo.

`Iingcali ezifunda ngoThixo zithetha “ngobukho” bukaThixo, zisithi, nangona ethe qelele kwindalo, uThixo unako ukusondela kakhulu kuyo. Le nto yokuba enika ukumani uNebhukadenetsare iphupha isifundisa ntoni ngobukho baKhe uThixo ngakuthi? (Jonga nakuIzenzo 17:28.)`