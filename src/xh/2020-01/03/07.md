---
title:  Ukujula Nomcabango
date:  17/01/2020
---

Kufundisa kakhulu ukuqaphela ukuba umfanekiso kaDaniyeli 2 wenziwe ngegolide nesilivere, izimbiwa ezihambelana namandla endyebo. Umfanekiso wenziwe nangobhedu nentsimbi ezazisetyenziswa kwizinto zokusebenza nezixhobo, kwakunye nomdongwe, owawusetyenziswa kwihlabathi lakudala ekubhaleni nasemakhaya. Ngoko ke, umfanekiso unika umzobo ofanelekileyo wobuntu nezinto obuzenzayo. Okufaneleke kakhulu, iindawo ezigqamileyo zokwakhiwa kwawo lo mfanekiso zinika umfanekiso wolulandelelana kwezikumkani zomhlaba nokungamanyani kokugqibela okuya kubakho ngemihla yokuphela kwembali yoluntu. Ilitye, phofu, licace ngokupheleleyo njengento engenziwanga “ngezandla zomntu” (Dan. 2:45), isikhumbuzi esinamandla sesiphelo sokungaphaya kwendalo esiya kufika kulo mhlaba wexeshana nakuko konke okwenziwe ngumntu. Nangona “kwiliso lomntu elingancediswanga, imbali yomntu ibonakala isisiphithiphithi sokuphothana phakathi kwamandla awenzayo naphikisayo ... uDaniyeli usiqinisekisa ukuba ngaphaya ngasemva kwako konke oku kumi uThixo, ekhangele ezantsi esebenza ngaphakathi ukufeza oko abona kufaneleke kakhulu.”—William H. Shea, Daniyeli: A Reader’s Guide (Nampa, ID: Pacific Press, 2005], p. 98.

**Imibuzo Yokuxoxwa**

`1. Akukuhle nje ukwazi ukubaphakathi kwaso sonke isiphithi-phithi nembulaleko yeli hlabathi, ekugqibeleni uThixo nguYe olawulayo kwaye uza kuyisa yonke into kwisiphelo esihle kakhulu. Kude kube lelo xesha, lithini igalelo lethu ekuzameni ukwenza konke okulungileyo ukuze sikwazi ukuphungula intlupheko ekhoyo kweli hlabathi liwileyo.`

`2. Sikuchaza njani ukusebenza kukaDaniyeli nabathinjwa ngokusondele kangaka nokubonakala kuthembekile nenkokeli engumhedeni eyenze umonakalo omkhulu kakhulu kubantu bakaDaniyeli?`

`3. Njengoko sibonile, abanye bathi ilitye elasuka ngaphandle kwezandla libhekisa ekusasazweni kweendaba ezilungileyo emhlabeni. Ayinako ukuba njalo loo nto ngezizathu eziliqela, eziquka oko kuthethwa kuDaniyeli 2:35, okuthi ilitye liya kuzicola zonke izizwe ezingaphambi kwalo nokuthi “wemka nazo umoya, azafunyanelwa ndawo.” Ayizange yenzeke loo nto emnqamlezweni. Ngaphezulu, iinzame zokubufanisa ubukumkani belitye nebandla ziwa phantsi ukuphawula ukuba ubukumkani belitye buthabatha indawo yako konke ukongama koluntu. Bubukumkani obuwugubungela wonke umhlaba. Ngoko ke, kukuza kukaYesu kwesibini kodwa okunokuqhubela phambili le nkqubo izotywe njengencochoyi yeli phupha lesiprofeto. Kungani ngoko, ukuba ukuza kwesibini kukaYesu ikukuphela kwenkcazo evakalayo yento eyenziwa lilitye ekupheleni kwemihla?`