---
title:  The Prayer
date:  13/01/2020
---

UDaniyeli wakhawuleza wathi hlasi abahlobo bakhe abathathu ngelithi mabathandaze, echaza ukuba baza kubulawa ukuba uThixo akalityhili iphupha. Lonke ixesha sijongene nengxaki enkulu, kufuneka ukuba nathi sazi ukuba uThixo wethu mkhulu ngokwaneleyo ukuba axazulule neyona mingeni engenako ukusonjululwa.

`Funda: Daniyeli 2:17–23. Zeziphi iindidi ezimbini zemithandazo ethandazwa apha?`

Zimbini iintlobo zomthandazo ezikhankanywa kwesi sahluko. Kuqala, ngumthandazo wokucela apho uDaniyeli acela uThixo ukuba atyhile okuqulathwe liphupha nenkcazo yalo (Dan. 2:17–19). Amazwi alo mthandazo awachazwanga, kodwa siyaxelelwa ukuba uDaniyeli nabahlobo bakhe bafune ukuba “bacele imfesane kuThixo wamazulu ngenxa yale mfihlakalo, ukuze bangatshatyalaliswa uDaniyeli namakholwane akhe, kunye nezinye izilumko zaseBhabheli” (Dan. 2:18). Ngexesha bethandaza, uThixo uyasiphendula isicelo sabo, atyhile okuqulathiweyo nenkcazo yephupha likakumkani. Sinako ukuqiniseka ukuba lonke apha. Xa sithandaza sicenga uThixo ngezinto ezininzi, simdumisa simbulele kangakanani ngokuyiphendula kwaKhe imithandazo yethu? Amava kaYesu nabaneqhenqa abalishumi asinika isibonelo esisiso ixesha sifuna “imfesana kuThixo wamazulu imithandazo yethu iya kuviwa nayo, nokuba akude kube ngale ndlela inamandla siyibona apha, kuba uThixo kaDaniyeli unguThixo wethu nathi.

Ukusabela kwimpendulo kaThixo kwisicelo sabo, uDaniyeli nabahlobo bakhe badanduluka ngomthandazo wokubulela nokudumisa. Bamdumisa uThixo ngokuba lithende lobulumko nokulawula indalo nembali yeplitiki. Sikho isifundo esibalulekileyo sokufundwa sokungabi nambulelo kwabantu. Kwabalishumi abaphilisiweyo, mnye kuphela obuyileyo ukuza “kuzukisa uThixo” (Luka 17:18). Ukusabela kukaDaniyeli akwaneli nje ukusikhumbuza ngokubaluleka kokunikela umbulelo nokudumisa, kodwa nangokuveza isimilo sikaThixo esithandaza kuYe. Sithandaza kuYe, sinako ukuthemba ukuba uya kwenza oko kusilungele kakhulu, ngenxa yoko, simele ukusoloko simdumisa simbulela.

`Funda: Ndumiso 138. Yintoni onokuyifumana kulo mthandazo wokubulela engathi ikuncede ukuba nawe ufunde ukuba nombulelo kuThixo, naphantsi kwaziphi iimeko ojongene nazo?`