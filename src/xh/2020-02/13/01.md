---
title:  Ukuphila ngeLizwi likaThixo
date:  20/06/2020
---

### Funda Ukulungiselela iSifundo sale Veki
Fil. 2:12–16; Luka 4:4, 8, 10–12; Ndum. 37:7; Ndum. 46:10; Ndum. 62:1, 2, 5; Kol. 3:16.

> <p>Indima Yenkumbulo</p>
> “Yibani ke ngabenzi belizwi, ningabi ngabaphulaphuli kodwa, nizidephisela” (Yakobi 1:22).

Eyona ndlela ingcono yokufunda iBhayibhile ayincedi lutho ukuba asizimisele ukuphila ngoko sikufunde kwisiBhalo. Oko kuyinyaniso kwimfundo gabalala kukwayinyaniso kanjalo ekufundeni eBhayibhile ngokwayo: ufunda ngcono hayi nje kuphela ngokufunda okanye ukuva, kodwa ngokwenza oko ukwaziyo. Le ntobelo ivula indlu yobuncwane ezeleyo yeentsikelelo engezivalelekile kuthi, yaye isikhokelela kwindlela evuyisayo neguqula ubomi ukongeza ingqiqo nolwazi lwethu. Ukuba asikulungele ukuphila ngokweLizwi likaThixo sibe singakulungele nokwenza oko sikufundileyo, soze sakhula. Kwaye nokungqina kwethu kwakuthinteleka kuba ubomi bethu abungqinelani namazwi ethu. Sikhula elubabalweni nasebulumkweni ngemizekelo ekhuthazayo esibonisa into ekuyiyo ukuphila ngeLizwi likaThixo.

Akukho mzekelo ungcono namandla akhuthazayo anamandla ngaphezu kukaYesu Kristu. Wasinika umzekelo emasiwulandele. Waphila ubomi obungqinelana ngokupheleleyo nentando kaThixo. Kule veki, sizakufunda into okuyiyo ukuphila ngeLizwi likaThixo nangaphantsi kwegunya lalo elingcwele.

_*Funda esi sifundo sale veki ukulungiselela iSabatha, 27 Juni._