---
title:  UYesu neziBhalo?
date:  23/06/2020
---

`Funda uYohane 5:45–47. Myalezo mni omandla uYesu asinika wona ngobudlelane baKhe neBhayibhile?`

Abanye abantu babanga ukuba xa uYesu wayethetha wawenza amazwi akhe achasana kabukhali namazwi esiBhalo, njengoko siwafumana kwiTestamente eNdala. Bathi amazwi kaYesu ade aphakanyiswa ngaphezu kwesiBhalo.  KwiTestamente eNtsha, sifunda ukuba uYesu wathi: “ ‘Nivile ukuba kwathiwa . . . ke mna ndithi kuni . . . ’ ” (Mat. 5:43, 44; thelekisa noMat. 5:21, 22, 27, 28, 33, 34, 38, 39).  Xa uYesu wayethetha la mazwi adumileyo kwiNtshumayelo yaseNtabeni, wayengazami ukuyilahla okanye ayibhangise iTestamente eNdala, njengoko abanye abapicothi bebanga. Endaweni yoko, wasabela kupicotho okuliqela kwesiBhalo nakwizithethe ezithethekayo ezazisetyenziswa ngabanye abapicothi bangemihla yaKhe ukuthethelela isimilo esithile ngakwabanye abantu awayengazikhuthazi nangazange aziyalele uThixo, njengokuthiya utshaba lwakho (bona Mat. 5:43). UYesu zange ayibhangise iTestamente eNdala nangayiphi indlela okanye kwinqanaba elithile anciphise igunya layo. Kuyafana. YayiyiTestamente eNdala eyathi, ngokwenene, yangqina ukuba ungubani. Endaweni yoko, wayiqinisa intsingiselo yeentetho zeTestamente eNdala ngokusalathisa kwiinjongo zikaThixo zokuqala.  Ukusebenzisa igunya likaYesu ukubhukuqa isiBhalo esingcwele okanye ukunciphisa ezinye iindawo zeBhayibhile njengezingaphefumlelwanga mhlawumbi sesinye sezigxeko zesiBhalo esincinane kakhulu, nesona siyingozi, kuba senziwa kanye egameni likaYesu. Sinomzekelo kaYesu wobukhulu begunya awalibeka kwiziBhalo, ezazineTestamente eNdala kuphela ngexesha laKhe. Bobuphi obunye obungqina esibufunayo bendlela emasiyikhangele ngayo iTestamente, nayo?  Kude nokuthibaza igunya lesiBhalo, uYesu ngokuthe rhoqo wasiphakamisa isiBhalo njengesikhokelo esinyanisekileyo nesithembakeleyo. Eneneni, ngokungafihlisiyo utsho kanye kwiNtshumayelo yaseNtabeni “ ‘Ningabi ndize kuchitha umthetho, nokuba ngabaprofeti; andize kuchitha, ndize kuzalisekisa (Mat. 5:17). Kwaye uyaqhubekeka ukuthi othe “ ‘ngoko wachitha noko umnye kule mithetho mincinanana, wabafundisa abantu ngokunjalo, kothiwa ungomncinanana ebukumkanini bamazulu; othe wenza wafundisa ngayo, kothiwa ngomkhulu ebukumkanini bamazulu’ ” (Mat. 5:19).

`Zeziphi ezinye zeemfundiso ezingundoqo, nanamhla oku, esisafumana isiseko sazo kwiTestamente eNdala? Cinga, umzekelo, ngeNdalo (Genesis 1–2) noKuwa (Genesis 3). Zeziphi ezinye iinyaniso ezibalulekileyo zobuKristu esizifumana kwiTestamente eNdala ezathi kamva zanwetywa kwiTestamente eNtsha?`