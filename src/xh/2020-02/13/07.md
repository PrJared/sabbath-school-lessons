---
title:  Ingcamango Ngakumbi
date:  26/06/2020
---

Funda ku-Ellen G. White, “The Privilege of Prayer,” pp. 93–104 in Steps to Christ. “Iliso lemvelo alinakukubona ukubukeka nobuhle bukaKristu. Inkanyiso yangaphakathi yoMoya oyiNgcwele, etyhila emphefumlweni imeko yawo yokungabi nathemba, nakukwazi ukuzinceda ngaphandle koncedo noxolelo loMthwali-sono-ukwanela kukaKristuyiyo kuphela enokunceda umntu ayiqonde inceba yakhe engaphele ndawo, uthando olungenamlinganiselo, isisa, nozuko.”—Ellen G. White, The Upward Look, p. 155. “Iinxalenye zesiBhalo, nkqu nezahluko ezipheleleyo, zinokubethelelwa engqondweni, ziphindwe xa uSathana esiza nezihendo zakhe..... . . Xa uSathana enokuyikhokhelela ingqondo ekuhlaleni kwizinto zomhlaba nezasenyameni, ukholisa ukuchaswa ngokuyimpumelelo xa usithi “Kubhaliwe kwathiwa.’ ”—The Advent Review and Sabbath Herald, Apreli 8, 1884.

**Imibuzo Yengxoxo**

`1. Inyaniso yentando ekhululekileyo nokuzikhethela okukhululekileyo zidlala eyiphi indima kwizigqibo zethu zonke ngokuphathelele kukholo nentobelo yethu? Nangona uninzi lweenkalo zobomi bethu zingalawulwa sithi, ngokuphathelele kwizinto ezingundoqo, ezinokwenza nobomi bethu obungunaphakade, sikhululekile ekukhetheni. Wenza ntoni ngentando ekhululekileyo akunike yona uThixo? Zigqibo zini zasemoyeni ozenzayo?`

`2. Cinga ngendima iSabatha enako nekufuneka iyidlalile ekusinikeni ixesha le nzolo noThixo. Ukugcina iSabatha kukukhusela njani ekusebenzeni nasekwenzeni de ungachithi ixesha noThixo ekufuneka ulichithile? Ungafunda njani ukwenza iSabatha ngakumbi ibe yila ntsikelelo yasemoyeni eyayimiselwe ukuba ibe yiyo?`

`3. Abe yintoni amava akho ekuchitheni ixesha noThixo yedwa emthandazweni nasekufundeni? Esi senzo sasemoyeni siluphembelela njani ukholo lwakho? Kumele iluphembelele njani ukholo lwakho? Eklasini, ukuba uziva wonwabile, thetha namathuba akho okufunda nokuthandaza noko ukuzuze kuwo. Bangazuza njani abanye koko ukufundileyo?`

`4. Zeziphi ezinye zeendima ozithandayo ozibethelele engqondweni? Yintoni le ingazo uyithanda kakhulu? Ukuzibethelela engqondweni kube yintsikelelo njani kuwe?`