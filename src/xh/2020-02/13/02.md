---
title:  ILizwi Eliphilileyo LikaThixo noMoyaoyiNgcwele
date:  21/06/2020
---

Ukufunda iLizwi likaThixo ngenyameko nangendlela eyiyo kubaluleke kakhulu. Kodwa, okubaluleke njengako, mhlawumbi nangaphezulu, kukuba sikwenze oko sikufundileyo. Umgomo ongowona ekufundeni iBhayibhile ungqengqe hayi ekufumaneni ulwazi olubalaseleyo, noba kumangalisa kungakanani oko. Umgomo awungabugcisa bethu kwiLizwi likaThixo kodwa ungeLizwi lisilawula, liguqula ubomi bethu nendlela yethu yokucinga. Oko kokona kubalulekileyo. Ukulungela ukuphila inyaniso esiyifundileyo kuthetha ukulungela ukululamela inyaniso yeBhayibhile. Esi sigqibo ngelinye ixesha sibandakanya umzabalazo omandla, kuba silwa idabi lokuba ngubani omakabe nobukhosi ekucingeni kwethu nakubomi bethu. Kwaye, ekuggibeleni, mabini kuphela amacala okukhetha.

`Funda kumaFilipi 2:12–16. Zithini ezivesi ngendlela emasiphile ngayo?`

Ewe, uThixo usebenza ngaphakathi kuthi, kodwa oko ukwenza ngoMoya oyiNgcwele, ekuphela kwakhe osinika ubulumko bokuqonda iziBhalo eziNgcwele. Okunye, njengabantu abanesono, sisoloko siyichasile inyaniso kaThixo, kwaye ukuba besiyekelwe kumacebo ethu besingasayi kulithobela iLizwi likaThixo (Rom. 1:25; Efe. 4:17, 18). Ngaphandle koMoya oyiNgcwele akukho kusithanda isigidimi sikaThixo. Akukho themba, akukho kukholosa, akukho thando lakusabela. NgoMoya oyiNgcwele, nguThixo ngokwenene “okusebenzayo ngaphakathi kwenu ukuthanda oko, kwanokusebenza oko” (Fil. 2:13). UMoya oyiNgcwele ngutitshala onqwenela ukusikhokelela ekuqondeni isiBhalo nzulu nasekuxabiseni ngemincili iLizwi likaThixo. Uzisa inyaniso yeLizwi likaThixo kwingqalelo yethu aze asinike iingcamango ezintsha kwezinyaniso, ukuze ubomi bethu buphawulwe kukuthembeka nentobelo enothando kwintando kaThixo. “Akukho bani unako ukucacisa iziBhalo ngaphandle koncedo lukaMoya oyiNgcwele. Kodwa xa silithatha iLizwi likaThixo ngentliziyo ethobekileyo, efundisekayo, iingelosi zikaThixo zizakuba secaleni kwakho ukukuchukumisa ngobungqina benyaniso.” —Ellen G. White, Selected Messages, book 1, p. 411.  Ngale ndlela, izinto zakwamoya zipicothwa ngokomoya (1 Kor. 2:13, 14) kwaye siyakwazi ukulandela iLizwi likaThixo ngovuyo “imiso ngemiso” (Isa. 50:4, 5).

`AmaFilipi 2:16 athi kufuneka silibambe “nkqi Ilizwi lobomi”. Ucinga ukuba oko kuthetha ntoni? Kwaye sikwenza njani oko? Bona kwakhona kuDuteronom 4:4, efundisa into efanayo. Yintoni indima yethu kulo lonke elixesha?`