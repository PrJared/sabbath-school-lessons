---
title:  Ukufunda kuYesu
date:  22/06/2020
---

Akukho mzekelo ungcono nokhuthazayo ukulandelwa ngaphezu kukaYesu Kristu. Wayezazi iziBhalo, kwaye wayekulungele ukulandela iLizwi likaThixo elibhaliweyo aphile ngalo.

`Funda kuLuka 4:4, 8, 10–12. UYesu usisebenzisa njani isiBhalo ukuchaza izihendo zikaSathana? Oku kusixelela ntoni ngendlela emazibaluleke ngayo iziBhalo kwinkolo yethu, ngokukodwa kumaxesha ezihendo?`

UYesu wayezazi kakuhle izibhalo. Wayeqhelene ngokusondeleyo neLizwi likaThixo kangangokuba wayecaphula kulo engalijonganga. Oku kulazi iLizwi likaThixo elibhaliweyo makube kwaba ziziphumo zexesha elingundoqo elibalulekileyo noThixo ekufundeni isiBhalo. Ukuba wayengawazi amazwi achanekileyo esiBhalo nomxholo ayebonakala ngawo, ngewayekhohliswe lula ngumtyholi. Nkqu nomtyholi wacaphula isiBhalo wasisebenzisela iinjongo zakhe ezikhohlisayo. Ngoko ke, ukukwazi ukucaphula isiBhalo, njengokuba wenzayo umtyholi, akwanele. Ubani udinga kanjalo ukwazi ukuba isiBhalo sithini ngomba othile ayazi nentsingiselo yayo eyiyo. Kuphela koko kuziqhelanisa neLizwi likaThixo okunokusinceda, njengoYesu, singaqhathwa lutshaba lukaThixo, kodwa sikwazi ukuzichasa iintlaselo zikaSathana.  Amaxesha ngamaxesha sifunda ngoYesu evula ingqondo zabalandeli baKhe ukuba basiqonde isiBhalo ngokubakhombisa koko “kubhaliweyo” (Luka 24:45, 46; Mat. 11:10; Yohane 6:45; nezinye).

Wathatha ngokuba abo bafunda iziBhalo banokufikelela kwingqiqo eyiyo yentsingiselo yazo: “ ‘Emthethweni kubhalwe ntoni na? Ulesa njani na?’ ” (Luka 10:26). KuYesu, oko kubhaliweyo kwisiBhalo ngumgangatho ekufuneka siphile ngawo. KuYohane 7:38, uYesuiLizwi likaThixo lisenyameni-walathisa abalandeli baKhe koko kuthethwa sisiBhalo. Kuphela kungeBhayibhile esithi sazi ukuba uYesu unguMesiya othenjisiweyo. ZiziBhalo ezingqina ngaYe (Yohane 5:39). UYesu ngokwaKhe wayekulungele ukuphila ngeziBhalo, iLizwi likaThixo elithethwe ngokubhala. Ukuba wakulungela ukwenza oko, yintoni oku emakusixelele yona ngoko kufuneka sinkwenze, nathi?

`Abe yintoni amava akho ngokusebenzisa iziBhalo kwidabi lakho nesihendo? Oko kukuthi, xa wawuhendwa, waqalisa ukufunda iBhayibhile okanye ukucaphula isiBhalo. Kwenzeka ntoni njengesiphumo, kwaye ufunde ntoni kulo mava?`