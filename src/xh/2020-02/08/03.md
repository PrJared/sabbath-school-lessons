---
title:  Iintsuku zeNdalo
date:  18/05/2020
---

Kwiminyaka yakutsha nje kubekho umrhiba wokubona iveki yeNdalo njengento engekhoyo, umfuziselo, umzekeliso, nkqu nentsomi. Oku kuqhambuke ngenxa yokubakho kwemfundiso yokuvumbuluka nje kwezinto imfundiso ngoguqulo-mvelo, okuthatha amaphakade amade exesha ukunika ingxelo ngokuvela kobomi kwiplanethi yoMhlaba. IBhayibhile ifundisa ntoni ngalo mba? Kutheni le nto “iintsuk” zeNdalo kwiGenesis 1 kufuneka ziqondwe “njengeentsuku” zokwenyani, hayi imifuziselo?

`Funda uGenesis 1:3–5 noExodus 20:8–11. Igama “umhla” lisetyenziswe njani kwezi meko?`

Igama lesiHebhere y, okanye “umhla,” lisetyenziswa rhoqo kuyo yonke imbali yeNdalo lixela uqobo losuku. Akukho nto kwimbali yeNdalo yeGenesis ebonisa ukuba into engenye ingelulo uqobo losuku kwakuxelwa lona, njengoko siluqonda usuku olunye namhlanje. Eneneni, ezinye iingcaphephe ezingakholelwayo ukuba iintsuku yayizezi zoqobo, noko kunjalo, ziyakuvuma ukuba injongo yombhali yayikukubonisa iintsuku zokwenyani. Kunika umdla ukuba uThixo ngokwaKhe anikezele eli gama kwisigaba sokuqala sexesha (Gen. 1:5). U-Y, okanye umhla, uchazwa nebinzana “kwahlwa kwasa” (Gen. 1:5, 8, nakwezinye). Eli gama lisetyenziswe kwisinye, hayi kwisininzi, ukuthetha umhla omnye. Ngalo ndlela, iintsuku ezisixhenxe zeNdalo kufuneka ziqondwe njengesigaba esipheleleyo sexesha, zichazwa ngenani lobungakanani ‘echad (“wokuqala”) lindandelwa ngamanani alandelelanayo (wesibini, wesithathu, wesine, nezinye). Le ndlela ebonisa indlela yokulandelana kweentsuku, ziphele ngomhla wesixhenxe. Akukho nto ibonisayo ekusetyenzisweni kwamagama okanye kwimo ebalisayo ngokwayo ukuba kukho imisantsa phakathi kwezintsuku. Ezi ntsuku zisixhenxe zeNdalo, ngokwenene, zisixhenxe njengoko sizichaza iintsuku namhlanje. Kanjalo, imo yenkqu-suku ibonwa buyekeyeke xa uThixo wabhala ngomnwe waKhe umthetho wesine, ebonisa ukuba isiseko seSabatha yomhla wesixhenxe ingqengqe kwindlela yeveki eyiyo yeNdalo entsuku zisixhenxe.

`INdalo yeGenesis asikokuphela kwendalo ekhoyo kwisiBhalo. Kukho kanjalo ukudalwa kwakhona, ekuBuyeni kwesiBini, xa uThixo eyakuguqula okonakalayo kube kukungonakali “ngesiquphe, ngephanyazo, ngexilongo lokugqibela” (1 Cor. 15:52). Ukuba, noko kunjalo, uThixo angakwenza oku ngokukhawuleza ekudalweni ngokutsha, kwakutheni asebenzise izigidigidi zeminyaka kwindalo yokuqala njengoko ifundisa imfundiso yoguqulo-mvelo olukholelwa kuThixo .`