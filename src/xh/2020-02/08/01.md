---
title:  'INdalo: iGenesis njengeSiseko, Isigaba 1'
date:  16/05/2020
---

### Funda Ukulungiselela iSifundo sale Veki
Yohane 1:1–3, Gen. 1:3–5, Ekso. 20:8–11, IsiTyhi. 14:7, Mat. 19:3–6, Roma. 5:12.

> <p>Indima Yenkumbulo</p>
> “Ekuqalekeni ube ekho uLizwi, waye uLizwi ekuye uThixo, waye uLizwi enguThixo. Yena lowo ebekho ekuqalekeni kuThixo. Izinto zonke zabakho ngaye; engekho yena, akubangakho nanye into ethe yabakho. Kuye kwakukho ubomi, baye ubomi obo bulukhanyiselo lwabantu” (Yohane 1:1–4).

Izahluko zokuqala zeGenesis zisisiseko kuso sonke isiBhalo. Iimfundiso nemiyalelo engundoqo yeBhayibhile umthombo wayo okwezizahluko. Apha sibona imo yobuThixo busebenza ngolungelelwano xa uYise, uNyana (Yohane 1:1–3, Heb. 1:1,2), noMoya(Gen. 1:2) bedala ihlabathi nako konke okukulo, ukuya kugqibela ngomntu(Gen. 1:26–28). IGenesis kanjalo isazisa ngeSabatha (Gen. 2:1–3), ukuqala kobubi (Genesis 3), uMesiya necebo losindiso (Gen. 3:15), unogumbe ehlabathini lonke, elimiweyo liphela (Genesis 6–9), umnqophiso (Gen. 1:28; 2:2, 3, 15–17; 9:9–17; Genesis 15), ukwahlulwa kweelwimi nabantu (Genesis 10, 11), neminombo ebonelela ngokwakheka kwengxelo yeBhayibhile ukusuka eNdalweni ukuya ku-Abraham (Genesis 5 no-11).  Okokugqibela, amandla eLizwi likaThixo elithethiweyo (Gen. 1:3, 2 Tim. 3:16, Yohane 17:17), imvelo yoluntu (Gen. 1:26–28), isimilo sikaThixo (Mat. 10:29. 30), umtshato phakathi kwendoda nomfazi (Gen. 1:27, 28; Gen. 2:18, 21–25), ubugosa bomhlaba nemithombo yawo (Gen. 1:26; 2:15, 19), nethemba ekuthenjiswe ngalo le ndalo entsha (Isa. 65:17, 66:22, IsiTyhi. 21:1) zonke zisekelezelwe kwezizahluko zokuqala, ezizakuba sisifundo sethu kule veki nakwezayo.

_*Funda esi sifundo sale veki ukulungiselela iSabatha, 23 Meyi._