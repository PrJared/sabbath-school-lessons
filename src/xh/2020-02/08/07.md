---
title:  Ingcamango Ngakumbi
date:  22/05/2020
---

Funda ku-Ellen G. White, “The Creation,” pp. 44–51; “The Literal Week,” pp. 111–116, in Patriarchs and Prophets. “Ubungqina obukhulayo, obusekelezelwe ekulinganisweni, kokubhaliweyo, kokuthethekayo nezinye iingqwalasela, buhlanganisana nkalo zonke, bukhokelele kwisigqibo esinye sokuba igama y, ‘umhla,’ kwiGenesis 1 lithetha ngokuthe gqolo usuku oluneeyure ezingama-24.   “Umbhali weGenesis ngewayengazange avelise iindlela ezihlangeneyo neziquka konke ukuchaza ingcamango uqobo losuku kunezi azikhethileyo”—Gerhard F. Hasel, “The ‘Days’ of Creation in Genesis 1: Literal ‘Days’ or Figurative “Periods/Epochs’ of Time?” Origins 21/1 [1994], pp. 30, 31..  “Ezona ngqondo zichubekileyo, ukuba azikhokelwa lilizwi likaThixo, ziyadideka kumalinge azo okuphanda ukwalamana kobunzulu-lwazi nentyileyo. UMdali nemisebenzi yaKhe zingaphaya kokuqonda kwabo; yaye kuba ezi zingenako ukuchazwa ngemithetho yendalo, imbali yeBhayibhile ichazwa njengengathembakalanga.”—Ellen G. White, Testimonies for the Church, vol. 8, p. 258.

**Imibuzo Yengxoxo**

`1. Jonga isicatshulwa sika-Ellen White ngasentla. Kukangaphi, nkqu nanamhlanje, esithi sibone kanye oko wakubhalayo, nkqu naphakathi kwabo bazibiza ngobuKristu abathi, xa bejongene namabango obunzulu-lwazi, ngokuzenzekelayo bathathe amabango obunzulu-lwazi ngaphezu kwengxelo yeBhayibhile, obuzakuthi, njengoko wabhalayo, bumise ukuba imbali yeBhayibhile “ayithembakalanga”?`

`2. Kutheni kungenakwenzeka ukuba iBhayibhile ithathwe ngqongqo logama kusamkelwa uguqulo-ndalo olukholelwa kuthixo? Ukuba kukho umntu omaziyo ongumququli-ndalo olukholelwa kuthixo obanga ukuba ungumKristu, kutheni ungamceli ukuba acacise uMnqamlezo ngokujonga oko kubhalwe nguPawulos (bona kuRoman 5) ngoqhagamshelwano olutsolileyo phakathi kokuwa kuka-Adam nokufa nomnqamlezo kaYesu? Ngcaciso ni ayinikezelayo?`

`3. Ukuba iBhayibhile iyintyilelo kaThixo, ngoko ke ukholo namehlo ekholwa awavulekanga kwinyaniso enkulu echazwe kwisiBhalo? AmaKristu angabizwa njani ngoko “avaleke ingqondo” xa bevula ingqondo kwiinyaniso ezityhilwe kwisiBhalo nguThixo ongaphele ndawo? Eneneni, inkalo yokuphika uThixo, ukuba nezinto zehlabathi imxinwa ngakumbi kunendlela umKristu abona ngayo ihlabathi.`

`4. NjengamaKristu ahleli ethembekile kwiLizwi likaThixo, singalungiselela njani kwabo basokoliswa yimibuzo yokuziqonda ngokwesini? Kutheni kungafuneki sibe ngabo baxulubana ngamatye, nkqu nakubantu, abathi njengalamfazi wokrexezo, babenobutyala besono?`