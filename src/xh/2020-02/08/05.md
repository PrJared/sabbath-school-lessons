---
title:  INdalo Nomtshato
date:  20/05/2020
---

Le minyaka ilishumi yokugqibela ingqine iinguqu ezinkulu ngendlela uluntu norhulumente abawuchaza ngayo umtshato. Iintlanga ezininzi zehlabathi ziyivumile imitshato yabasini sinye, bequbuda imithetho yangaphambili ebikhusela ulwakhiwo losapho ebelindodanye namfazi-mnye embindini walo. Olu luhlumo olungenambaliso ngeendlela ezininzi, yaye luzala imibuzo emininzi ngeziko lomtshato, ubudlelane bebandla nelizwe, kanjalo nokungcwaliswa komtshato nosapho njengoko kuxelwa kwisiBhalo.

`Funda uGenesis 1:26–28; noGenesis 2:18, 21–24. Ezi ndima zisixelela ntoni ngenjongo kaThixo ngomtshato?`

Ngomhla wesithandathu, uThixo wafikelela kuvutho-ndaba lweNdalo, ukuDalwa koluntu. Kunika umdla ukuba isininzi sisetyenziswe nguThixo kuGenesis 1:26 okokuqala: “Masenze umntu ngokomfanekiselo wethu.’ ” Zonke iziqu zoThixo oziqu zithathu ngobudlelane bothando omnye nomnye zidala ubudlelane boluntu obumiselwe ngcwele apha emhlabeni. “Wamdala ngokomfanekiselo kaThixo; wadala indoda nenkazana (Gen. 1:27). UAdam uvakalisa athi, “ ‘Eli ke ngoku lithambo lasemathanjeni am, yinyama yasenyameni yam’ ”(Gen. 2:23), aze u-Adam ambize ngokuba “ngumfazi.” Umtshato ufuna ukuba “indoda ishiye uyise nonina, inamathele kumkayo, babe nyama-nye ke” (Gen. 2:24).

IsiBhalo sicace ngokuphandle ukuba obu budlelane kufuneka benzeke phakathi kwendoda nomfazi, bona ngokunokwabo abavela kutata nomama, nabo abayindoda nenkazana. Le ngcamango icaciswa ngokubanzi kumyalelo owanikwa abazali bokuqala basemhlabeni: “Wabasikelela uThixo, wathi kubo uThixo, Qhamani, nande, niwuzalise umhlaba niweyise (Gen. 1:28). Kumthetho wesihlanu, abantwana (inzala) kufuneka babeke utata nomama wabo (Ekso. 20:12). Obu budlelane bomnye komnye abunakufezekiswa kuyo nayi phi into ngaphandle kolwalamano lwendoda nomfazi.

`Funda amazwi kaYesu kuMateyu 19:3–6. Asifundisa ntoni ngemo nobungcwele bomtshato? Ngokwamazwi kaYesu, logama singalulibelanga uthando lukaThixo ngakuluntu nokuba sonke singaboni, singama njani ngokuqinileyo nangokuthembakeleyo kwimimiselo yeBhayibhile ngomtshato?`