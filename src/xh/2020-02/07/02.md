---
title:  Ukuqonda iziBhalo
date:  10/05/2020
---

`Funda ku-2 Timoti 3:16, 17. Yeyiphi injongo iBhayibhile esayinikelwa yona?`

IBhayibhile yabhalwa njengengqina kumsebenzi kaThixo kwimbali, icebo laKhe lokukhulula uluntu oluwileyo, nokusifundisa kuzo zonke iindlela zobulungisa. INkosi yakhetha ukukwenza oku ngolwimi loluntu, wazenza iingcinga nezimvo zaKhe zabonaka ngokwamazwi oluntu. Ekukhululeni uSirayeli eYiputa, uThixo wakhetha uhlanga oluthile ukuba ludlulise umyalezo waKhe kubo bonke abantu. Wavumela olohlanga ukuba luvakalise iLizwi laKhe ngolwimi lwalo, isiHebhere (neendawo ezimbalwa ngesi-Aram, ulwimi oluzalana nesiHebhere).   Ukunyuka kwenkcubeko yamaGrike kwaazisa ithuba elitsha, kwavumela iTestamente eNtsha ukuba ivakaliswe ngolwimi lelizwe jikelele isiGrike, nolwaluthethwa ikakhulu kuloo ndawo yehlabathi ngelo xesha. (Eneneni, kwakukho nkqu nenguqulelo yesiGrike yeTestamente eNdala, ngokunjalo). Olu lwimi “lwelizwe lonke” labangela abapostile nebandla lokuqala basasaze kude nangaphandle ngenzondelelo entsha yokuvangela emva kokufa kukaKristu. Kamva, umpostile uYohane “owalingqinelayo ilizwi likaThixo nobungqina bukaYesu Kristu, kwaneento zonke awazibonayo” (IsiTyhi.1:2). Ngale ndlela, iBhayibhile ibonisa ukuqhubekeka kukungqinela nobubungqina buphefumlelweyo ukusuka kumbhali wokuqala ukuya kowokugqibela.

`Funda kuDuteronomi 32:46, 47. Kwakutheni kubaluleke kakhulu ukuba abantwana bakwaSirayeli bawagcine “onke amazwi alo myalelo” (Dut. 32:46), iTorah, okanye “umyalelo”? ILizwi likaThixo “liyolula” njani imihla yethu? Oko kungathetha ntoni kwimeko yethu namhlanje?`

Abanye abantu abanaBhayibhile eguqulelwe kulwimi lwabo nje kuphela kodwa baneenguqulelo zayo ezohlukeneyo ngokolwimi lwabo. Kodwa noba yintoni na onayo, ingongoma engundoqo kukuba uyiphathe njengeLizwi likaThixo yaye, okubaluleke kakhulu, uthobele oko ikufundisayo.

`Kutheni le nto ingeyonto “ilambathayo” (Dut. 32:47) ukuthobela iLizwi likaThixo nokulifundisa ebantwaneni bakho ngokunjalo?`