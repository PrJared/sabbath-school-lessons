---
title:  Amazwi neeNtsingiselo Zawo
date:  11/05/2020
---

Kulo naluphi ulwimi kukho amazwi atyebe nanzulu kakhulu ngentsingiselo de kube kanti kunzima nokuwaguqulela ngokwaneleyo ngegama elinye kolunye ulwimi. Amagama anjalo adinga ufundo oluphangaleleyo lokusetyenziswa kwawo eBhayibhileni ukuqonda ububanzi bentsingiselo.

`Funda ku-1 Kumkani 3:6, Ndumiso 57:3, Ndumiso 66:20, Ndumiso 143:8, noMika 7:20. Yolulelwa njani inceba nobubele bukaThixo kwizidalwa zaKhe?`

Igama lesiHebhere u-chesed (inceba) lelinye lamagama atyebe kakhulu nanzulu kakhulu kwiTestamente eNdala. Lichaza uthando lukaThixo, imfesane, inceba, nemo yomnqophiso ngakubantu baKhe. Kwezi ndima zimbalwa, simbonile ebonakalisa “ ‘inceba enkulu kumkhonzi wakhe uDavide . . .; wamgcinela le nceba inkulu’ ” (1 Kumkani 3:6).  “Uya kuthuma inceba yakhe nenyaniso yakhe” (Ndum. 57:3). Ngokuphathelele kuSirayeli “Uya kumnika uYakobi inyaniso, umnike uAbraham inceba” (Mika. 7:20). Iincwadi ezipheleleyo zibhaliwe ngeligama, u-chesed (inceba), ukuzama ukufikelela kubunzulu nothando lukaThixo kuthi.

`Funda iNumeri 6:24–26, Yobhi 3:26, Ndumiso 29:11, Isaya 9:6, no-Isaya 32:17. Kwezi ndima, loluphi “oluxolo” okanye shalom ekuthethwa ngalo kuzo?`

Igama lesiHebhere ushalom lisoloko liguqulwa “njengoxolo”. Kodwa intsingiselo yeligama inzulu yaye ibanzi ngaphezu koku. Linokuguqulwa libe “yingqibelelo, ukuphelela, nokuphila.” Intsikelelo kaThixo netarhu laKhe zisigcina sikwimeko yoxolo (shalom) esisipho esivela kuThixo (Num. 6:24–26). Ngokukhabanayo, amava okukhathazeka kukaYobhi azisa imeko apho “ ‘angachulumachanga’ ” okanye “ ‘angazolanga, kuba uswele uxolo (shalom). Kweli hlabathi limaxhaphetshu, kuyintsikelelo enzulu ukwamkela usuku lweSabatha ngamazwi athi Sabath’enoxolo (Shabbat shalom), kuba ubudlelane bethu noThixo busibonelela ngoxolo olungundoqo nengqibelelo edingwa bubomi bethu.

`Nokuba loluphi ulwimi esiluthethayo nesilufundayo——nokuba asiyazanga intsingiselo yokuqala yala magama——singayingcamla njani inyaniso yokuyintsingiselo yala magama kangangoko ingqiqo yethu inokwenza?`