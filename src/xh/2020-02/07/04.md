---
title:  Uphindaphindo, Ukuma kwaMagama,neNtsingiselo
date:  12/05/2020
---

Kwingcamango yesiHebhere, zininzi iindlela zokuchaza izimvo ezibethelela intsingiselo zigxininise nokubaluleka kwamagama ngokungafani neelwimi zaseYurophu, isiHebhere asinaziphumlisi kulwimi lwaso lokuqala, ngoko ukwakhiwa kolwimi kwakhulisa ezinye iindlela zokudlulisa izimvo ezinjalo.

`Funda kuGenesis 1:26, 27; no-Isaya 6:1–3. Mazwi mani aphindiweyo kwezi ndima? La magama aphindaphindiweyo aphuhliswa njani zingcamango ezohlukahlukeneyo ezivezwe ngophindaphindo?`

Enye yeendlela umbhali wesiHebhere awayenokugxininisa ngayo uphawu oluthile lukaThixo kwakungokuyiphaphinda kathathu. Xa ingxelo yeNdalo ifikelela kwincopho yomsebenzi kaThixo wokudala, indima yagxininisa ukubaluleka okukodwa koluntu oludaliweyo. Igama bara’, “ukudala,” lisoloko linoThixo njengentloko yalo. Oko kukuthi, kuphela nguThixo onamandla okudala ngaphandle kokuxhomekeka kwizinto esezikhona. Apha le ndima ichaza ukudalwa komntu: “Wamdala ke uThixo umntu ngokomfanekiselo wakhe; wamdala ngokomfanekiselo kaThixo; wadala indoda nenkazana” (Gen. 1:27). Qaphela lo nxantathu wophindaphindo kwigama “ukudala.” UMoses, ngoko, wagxininisa ukuba abantu badalwe nguThixo kwanokuba badalwe ngokomfanekiselo waKhe, kananjalo. Ezi nyaniso yayilugxininiso lwakhe.

Kumbono nobizo luka-Isaya, iserafi iphindaphinda amazwi “Uyingcwele, uyingcwele, uyingcwele uYehova wemikhosi” (Isa. 6:3). Ugxininiso lukubungcwele balo Thixo mkhulu nobukho baKhe buzalisa itempile. Siyabubona kanjalo obubungcwele ngamazwi ka-Isaya, xa emi kwindawo eneNgangamsha: Athi ke mna! Ngokuba ndithe shwaka!”(Isa. 6:5). Nkqu nomprofethi ofana no-Isaya, ejamelene nobungcwele nesimilo sikaThixo, wahlehla kukungafaneleki kwakhe. Ngalo ndlela, nkqu nalapha, ngaphambi kokuba uPawulos abhence ukuba nesono koluntu nokudinga uMsindisi (Roma1-3), sinokuyibona iBhayibhile inikezela intetho inkcazo ngemeko yoluntu ewileyo, nkqu nakumntu “olungileyo” KuDaniyeli 3, sinophindaphindo (ngokokwahlukana) kwebinzana “umfanekiso awumisileyo uNebhukadnetsare (Dan. 3:1, 2, 3, 5, 7, 12, 14, 15, 18). Eli binzana, okanye ukwahlukana kwalo, liphindwe izihlandlo ezili-10 kwesi sahluko ukuthelekisa isenzo sikaNebhukadnetsare enyelisa umfanekiso uThixo awutyhile kuye ngoDaneyile (Dan. 2:31–45). Ugxininiso apha lusekufuneni koluntu ukuzenza uthixo onokunqulwa, ngokuphikisanayo noThixo ekuphela kwakhe ongowokwenyani, okuphela kwaKhe ofanelwe kukunqulwa.