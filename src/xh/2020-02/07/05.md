---
title:  Iindima neMixholo
date:  13/05/2020
---

Amagama kwisiBhalo asoloko esenzeka ngokomxholo. Awazimelanga. Igama linomxholo ojikeleze lona kwisivakalisi, yaye loluluhlu ekufuneka liqondiwe kuqala. Emva koko kubekho umxholo obanzi walo lonke uluhlu apho senzeka khona isivakalisi. Eli isenoba licandelo lombhalo, isahluko, uthotho lwezahluko. Kubalulekile ukuqonda kangangoko umxholo wamazwi nezivakalisi ukuze kungafikelelwa kwizigqibo ezineempazamo.

`Thelekisa uGenesis 1:27 noGenesis 2:7. Emva koko funda uGenesis 2:15–23. Singaqonda njani kwezindima nemixholo inkcazo ka-adam, igama lesiHebhere elithetha “umntu”?`

Sesibonile ukuba ukuphindaphindwa kwegama bara’ kuGenesis 1:27 kubonisa ugxininiso ekudalweni komntu. Ngoku siyeva ukuba umntu uchazwa ngokomxholo wale vesi njenge “ndoda nenkazana.” Oku kuthetha ukuba igama lesiHebhere adam kufuneka liqondwe kule ndima njengelisingisele kubantu okanye kuluntu xa lulonke.  Noko kunjalo, kuGenesis 2:7 igama u-adam lisetyenziswe ukusingisela kukwenziwa kuka-Adam ngothuli “lomhlaba” (ngesiHebhere ngu-adamah-qaphela ukudlala ngamazwi). Apha kuphela kubhekiselelwe ku-Adam oyindoda, ngoba u-Eva akakadalwa de kube kamva kwaye ngendlela eyahluke mpela. Ngoko ke, kwindima nganye, nkqu nakumxholo wezahluko ezibini, sibona ukwahluka phakathi kwenkcazo ka-adam njengoluntu (Gen. 1:27) no-Adam oyindoda (Gen. 2:7). Eyokuba u-Adam ngumntu iqinisekiswe kamva kwiminombo (Gen. 5:1–5, 1 IziKro. 1:1, Luka 3:38) nangokusingisela kuYesu, othi abe ngu-“Adam wesibini” (Rom. 5:12–14). Njengokuba igama u-Adam livela kwindima ethile, ngoko ke umxholo wokudalwa ku-Adam no-Eva lifumaneka kwingxelo enkulu yeNdalo njengoko kubonakala kuGenesis 1-2. Oku koko bekuthethwa liqela elikhulu. Iqela lixelela umtoliki ngemixholo eyongezelekileyo, izimvo, neenkqubela. IGenesis 2:4-25 ikhe ngamanye amaxesha yabizwa njengengxelo yesibini yendalo, kodwa eneneni umahluko ukugxininiso (bona kwiveki ezayo). Kuzo zombini ezingxelo, ngoko, sibona iimvelaphi zoluntu eziqinisekileyo.

`Njengoko sibona, indonda nenkaza-uluntu-zizidalwa ncakasana zikaThixo. Oku kusixelela ntoni ngendlela “ubulumko belihlabathi” (1 Kor. 1:20) obubudenge ngayo ngokwenene ukusifundisa ukuba singoovuk’engceni.`