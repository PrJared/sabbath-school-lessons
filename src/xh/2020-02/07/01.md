---
title:  ULwimi, Indima, NoMxholo
date:  09/05/2020
---

### Funda Ukulungiselela iSifundo sale Veki
Dut. 32:46, 47; 1 Kumkani 3:6; Num. 6:24–26; Gen. 1:26, 27; Gen. 2:15–23; 15:1–5.

> <p>Indima Yenkumbulo</p>
> “ ‘Yithabatheni incwadi yalo myalelo, niyibeke ecaleni letyeya yomnqophiso kaYehova uThixo wenu, ibe lingqina khona kuni.’ ” (Duteronomi 31:26).

Zingaphezu kwama-6,000 iilwimi ezithethwayo phakathi kwezigidi ngezigidi zabantu. IBhayibhile epheleleyo iguqulelwe kwiilwimi ezingaphezu kwama-600, ibe iTestamente eNtsha yona okanye ezinye iziqwenga zingaphezu kwama-2,500, nazo. Leyo yintlaninge yeelwimi ngokuqinisekileyo. Kodwa kwangaxa linye, oko kusengaphantsi kwesiqingatha seelwimi ezaziwayo ehlabathini.

Uqikelelo lwezigidi gidi ezi-1.5 zabantu abanayo nayiphi indawo yesiBhalo eguqulelwe kulwimi lwabo lokuqala. Logama usemninzi kakhulu umsebenzi ekufuneka wenziwe, imigudu yamaqumrhu eBhayibhile iqinisekisile ukuba abantu abazizigidi gidi ezi-6 banako ukusifunda isiBhalo. Yintsikelelo enjani ke ukuba phakathi kwabo baneBhayibhile ebhalwe ngolwimi lwabo! Sisoloko siyithatha buyekeyeke, silibala ukuba abaninzi abayiswelanga nje kuphela iBhayibhile kodwa kanjalo kangangeenkulungwane eYurophu, iBhayibhile yagcinwa ngenjongo kude nenqwaba nezihlwele.  Enkosi kushicilelo noHlaziyo, oko akusenjalo ngoku. Abo bethu banayo ngokwenene iBhayibhile bayaqhubeka ukukhangela indlela, esinokuthi ngayo, sizalisiwe nguMoya, sifunde ukuliphengulula iLizwi sifikelele ekuyazini iNkosi etyhilwe kumaphepha ayo.

_*Funda esi sifundo sale veki ukulungiselela iSabatha, 16 Meyi._