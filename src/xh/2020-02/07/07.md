---
title:  Ingcamango Ngakumbi
date:  15/05/2020
---

Funda u-Ellen G. White, “John Wycliffe,” pp. 79–96; “Luther Before the Diet,” pp. 145– 170 kwi-The Great Controversy; Funda kanjalo icandelo 4.a.–j. kuxwebhu olubhaliweyo “Methods of Bible Study,” elinokufumaneka kule link: www.adventistbiblicalresearch. org/materials/bible-interpretation-hermeneutics/methods-bible-study. “Elizwini laKhe, uThixo unikezele ebantwini ulwazi uludingekayo losindiso. IziBhalo kufuneka zamkelwe njengentyilelo enegunya, eqinisekileyo yentando yaKhe. Zingumgangatho wesimilo, umtyhili weemfundiso, novavanyo lwamava. . . . Noxa kunjalo inyaniso yokuba uThixo eyityhile ebantwini intando yaKhe ngelizwi laKhe, ayikwenzanga kwangabi namsebenzi ubukho obuthe rhoqo nenkokhelo kaMoya oyiNgcwele. Ngokwahlukileyo, uMoya wathenjiswa nguMsindi, ukuba utyhile ilizwi kwizicaka zaKhe, ukhanyise kwaye kusetyenziswe iimfundiso zalo. Yaye susela oko yaba nguMoya kaThixo owaphefumlela iBhayibhile, akunakwenzeka ukuba imfundiso yoMoya ikhabane naleyo yelizwi.”—Ellen G. White, The Great Controversy, p. 9.

**Imibuzo Yengxoxo**

`1. Nokuba zingaphi na iinguqulelo zeBhayibhile ezikhoyo kulwimi lwakho, ungenza ntoni ukusebenzisa kangangoko oko unako? Ungafunda njani ukugcina iBhayibhile njengelizwi likaThixo yaye ufune, ngokholo, ukuthobela oko likufundisayo?`

`2. Cinga ngomehluko phakathi koko iLizwi likaThixo likufundisayo ngeemvelaphi zoluntu (zokuba sadalwa nguThixo ngomhla wesithandathu weNdalo), noko uluntu ngokunokwalo, phantsi kwegama “lobunzulu-lwazi,” bokuba sakhula emva kwezigidigidi zeminyaka. Lo mahluko ungaka phakathi kwezi zimbini mawusixelele ntoni ngokubaluleka kokunamathela koko iBhayibhile ikufundisayo, nendlela uluntu olunokubhadula ngayo xa luphambukela kude kwiLizwi likaThixo noko likufundisayo ngokucace gca?`

`3. Zixhobo zini, ukuba zikhona, ezifumanekayo kuwe ezinokukunceda uyiqonde ngcono iBhayibhile? Yaye nokuba awunazixhobo zingezinye, ungafunda njani ukusebenzisa ezinye zezifundo ezifundiweyo kule veki ngendlela yokupicotha iBhayibhile?`

`4. AmaSirayeli ayalelwa ukuba afundise abantwana bawo iinyaniso ezinkulu ezazinikelwe kubo, nokuqokela ukubalisa amabali endlela uThixo enze ngayo ebomini babo (Deut. 4:9). Sibekele bucala inzuzo eqinisekileyo yokudlulisa inkolo yethu, yintoni le isekufundiseni nokubaliswa kwamabali endlela uThixo enze ngayo ebomini bethu ekholisa ukukhulisa ukholo lwethu? Oko kukuthi, kutheni le nto ukwabelana ngenyaniso yeBhayibhile nabanye kuyinzuzo kuthi, kanjalo?`