---
title:  Ingcamango Ngakumbi
date:  10/04/2020
---

Funda la maphepha kuxwebhu olubhaliweyo “Methods of Bible Study”: “2. Presuppositions Arising From the Claims of Scripture,” part a) Origin, and part b) Authority. (“Methods of Bible Study” angafumaneka ku www.adventistbiblicalresearch.org/materials/bibleinterpretation-hermeneutics/methods-bible-study). Ibaluleke injalo iBhayibhile kukholo lwethu, yona yodwa ibingasoze ibe nexabiso lokwenene lakwamoya kuthi ukuba bekungengampembelelo kaMoya oyiNgcwele ezintliziyweni nasezingqondweni zethu xa siyifunda siyiphengulula. “Elizwini laKhe, uThixo unikezele ebantwini ulwazi uludingekayo losindiso. IziBhalo kufuneka zamkelwe njengentyilelo enegunya, eqinisekileyo yentando yaKhe. Zingumgangatho wesimilo, umtyhili weemfundiso, novavanyo lwamava... Noxa kunjalo inyaniso yokuba uThixo eyityhile ebantwini intando yaKhe ngelizwi laKhe, ayikwenzanga kwangabi namsebenzi ubukho obuthe rhoqo nenkokhelo kaMoya oyiNgcwele.  Ngokwahlukileyo, uMoya wathenjiswa nguMsindi, ukuba utyhile ilizwi kwizicaka zaKhe, ukhanyise kwaye kusetyenziswe iimfundiso zalo. Yaye susela oko yaba nguMoya kaThixo owaphefumlela iBhayibhile, akunakwenzeka ukuba imfundiso yoMoya ikhabane naleyo yelizwi.”—Ellen G. White, The Great Controversy, p. 9.

**Imibuzo Yengxoxo**

`1. Kutheni uThixo ezityhila Yena nentando yaKhe kuthi? Kutheni siyidinga intyilelo?`

`2. Uzityhila njani uThixo? UThixo usebenzisa iindlela ezohlukeneyo ukutyhila into ngaye. Ukwenza oko ngendlela eqhelekekileyo ngakumbi ngendalo, kodwa ngokutsole kakhulu ngamaphupha (Dan. 7:1); ngemibono (Gen. 15:1); ngemiqondiso (1 Kings 18:24, 38); nangoNyana waKhe uYesu Kristu (Heb. 1:1, 2). UThixo ukhe wazityhila kuwe buqu? Yabelana ngamava akho.`

`3. Ezinye iingcaphephe zeBhayibhile ziyazikhaba iimfundiso ezininzi zeBhayibhile, zizibone njengeentsomi. Iimfundiso ezifana nebali leNdalo, u-Adam no-Eva bokwenyani, i-Eksodus, namabali kaDaniyeli leyo yimizekelo nje embalwa (ekwiTestamente eNdala) yeemfundiso ezibhebhethwayo ezingekhoyo koko amabali nje aqwetyiweyo aqulunqelwe ukufundisa iinyaniso zakwamoya. Oku koko kwenzekayo xa abantu bewisa isigwebo kwiLizwi likaThixo. Oku makusixelele ntoni ngendlela oyingozi ngayo lo moya ngokucacileyo?`

`4. UThixo uyityhilile intando yakhe ngendlela enamandla eBhayibhileni. Noko kunjalo, uThixo unqwenela uncedo lwakho ekusasazeni intando yaKhe neendaba ezilungileyo zosindiso lwaKhe ngoYesu Kristu kuphela. Xa abantu bekuqwalasela, nguThixo onjani abambonayo kuwe nangokuziphatha kwakho.`