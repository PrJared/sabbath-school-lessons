---
title:  Ukuthelekiswa kukaKristu nesiBhalo
date:  08/04/2020
---

`Funda uYohane 1:14; Yohane 2:22; Yohane 8:31, 32; noYohane 17:17. Zifaniso zini ozibonayo phakathi kukaYesu, iLizwi likaThixo lenziwe inyama, kunye nesiBhalo, iLizwi eliBhaliweyo likaThixo?`

Kukhona ukufana phakathi kweLizwi likaThixo, elaba yinyama (i.e., uYesu Kristu), neLizwi likaThixo eliBhaliweyo (i.e., isiBhalo). Kwanjengokuba uYesu wakhawulwa nguMoya oyiNgcwele ngendlela engaphaya kwemvelo kodwa ezalwa yinkazana, isiBhalo esiNgcwele naso imvelaphi yaso ingaphaya kwemvelo kodwa sihanjiswe ngabantu.   UYesu waba ngumntu ngexesha nendawo ethile. Waphila ngexesha elithile kwindawo ethile. Noko kunjalo le nyaniso zange ibubhangise ubuThixo baKhe, okanye imenze uYesu ngokwembali azalane nabathile. NguMkhululi ekuphela kwaKhe wabantu bonke, ehlabathini liphela, ngamaxesha onke (bona kwiZenzo 4:12). Ngokunjalo, iLizwi likaThixo eliBhaliweyo, iBhayibhile, nayo yanikezelwa ngexesha elithile nangenkcubeko ethile. KwanjengoYesu Kristu, iBhayibhile ayilawulwa lixesha, i.e., ukubotshelelwa lixesha nendawo ethile; ndaweni yoko, ihlala ibophelela kubantu bonke, ehlabathini liphela.

Xa uThixo wayezityhila, wehlela ezantsi kumgangatho womntu. Imo kaYesu yobuntu yabonisa zonke iimpawu zezilwelwe zobuntu nemiphumela yeminyaka engama-4,000 yokudodobala. Noko kunjalo, zange abe nasono. Ngokufanayo, ulwimi lwesiBhalo lulwimi lobuntu, hayi ulwimi “olugqibelele ngaphaya kobuntu” ekungekho mntu uluthethayo okanye uluqondayo. Logama naluphi ulwimi lunemida yalo, uMdali woluntu, onguMdali wolwimi lomntu, unako ngokugqibeleleyo ukuxela intando yaKhe ebantwini ngendlela enyanisekileyo engakhange asilahlekise.

Eneneni, lonke uthelekiso lunemida yalo. UYesu Kristu neziBhalo eziNgcwele abalingani. IBhayibhile ayingoThixo esenyameni. UThixo akayoncwadi. UThixo ekuYesu waba ngumntu siyayithanda iBhayibhile kuba sinqula uMsindisi ovakaliswa kumaphepha ayo. IBhayibhile yimbumba eyodwa engenakuqhawulwa yobuThixo nobuntu. U-Ellen G. White wakubona oku ngokucace gca xa wayebhala: “IBhayibhile, ngeenyaniso zayo ezinikezelwe nguThixo ngolwimi lwabantu, izisa umanyano longcwele nobuntu. Olu manyano lwalukhona kwimo kaKristu, nowayenguNyana kaThixo noNyana womntu. Ngalo ndlela kuyinyani ngeBhayibhile, njengoko kwakunjalo kuKristu, ukuba ‘uLizwi waba yinyama, wahlala phakathi kwethu.’ Yohane 1:14.” –Ellen G. White, The Great Controversy, p. 8.

`Kutheni isiBhalo kufuneka sibe sisiseko senkolo yethu? Ngaphandle kwaso, ngesiphi?`