---
title:  Imvelaphi neMo YeBhayibhile
date:  04/04/2020
---

### Funda Ukulungiselela iSifundo sale Veki
2 Pet. 1:19–21; 2 Tim. 3:16, 17; Dut. 18:18; Ekso. 17:14; Yohane 1:14; Heb. 11:3, 6.

> <p>Indima Yenkumbulo</p>
> “Ngenxa yoko, nathi siyabulela kuye uThixo singayeki, okokuba nathi, ukulamkela ilizwi likaThixo lodaba kuthi, analamkela lililizwi labantu; nalamkela, njengokuba kunjalo okwenyaniso, lililizwi likaThixo elisebenzayo nokusebenza kuni bakholwayo” (1 Tesalonike 2:13).

Indlela esiyibona nesiyiqonda ngayo imvelaphi nemo yesiBhalo inefuthe elikhulu kwindima edlalwa yiBhayibhile ebomini bethu nakwibandla ngokubanzi. Indlela esiyipicotha ngayo iBhayibhile ibunjwa iphenjelelwe ngokumandla kukuqonda kwethu inkqubo yentyilelo nempefumlelo. Xa sifuna ukuqonda isiBhalo kakuhle, okokuqala kufuneka sivumele iBhayibhile ichaze imida esisiseko yendlela emelwe kukuphathwa ngayo. Asinakukwazi ukufunda izibalo ngeendlela ezibonakalayo ezisetyenziswa kwizifundo zebhayoloji okanye ezingentlalo yoluntu. Asinakukwazi ukufunda ezobugqi (physics) kwangezixhobo ezinye ezisetyenziswa ukufunda imbali. Kwangale ndlela inye, iinyaniso zakwamoya zeBhayibhile azinakwaziwa kwaye ziqondwe ngendlela eyiyo ngeendlela zokhanyelo-Thixo eziyivela iBhayibhile ngokungathi uThixo akakho. Endaweni yoko, ukupicotha kwethu isiBhalo kufuneka kuyithathe ngqonqo inkalo engcwele neyobuntu kwiLizwi likaThixo. Yhiyo lo nto okudingekayo ekupicothweni kwesiBhalo ngendlela eyiyo ikukuba siyivelele iBhayibhile ngokholo endaweni yendlela yokungakholwa okanye intandabuzo. Kule veki sizakuqwalasela ezinye zeenkalo ezisisiseko semvelaphi nemo yeBhayibhile ekufuneka ziphembelele ukuyipicotha nokuyiqonda kwethu.

_*Funda esi sifundo sale veki ukulungiselela iSabatha, 11 Apreli._