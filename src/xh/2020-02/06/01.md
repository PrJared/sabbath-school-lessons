---
title:  Kutheni ukuPicotha Kudingeka Nje?
date:  02/05/2020
---

### Funda Ukulungiselela iSifundo sale Veki
Luka 24:36–45; 1 Kor. 12:10, 1 Kor. 14:26; Zenzo 17:16–32; Yohane 12:42, 43.

> <p>Indima Yenkumbulo</p>
> “Ke, lungekho ukholo, akunakubakho ukumkholisa kakuhle; kuba lowo uzayo kuThixo, umelwe kukukholwa ukuba ukho, nokuba ungumvuzi wabo bamfunayo” (Hebhere 11:6).

Ukufunda iBhayibhile kukwathetha kanjalo ukupicotha iBhayibhile. Kodwa sikwenza njani oko? Mimiselo mini esiyisebenzisayo? Sihlangabezana njani, umzekelo, neentlobo ezohlukeneyo zombhalo esizifumeneyo apho? Umzekelo, le ndima siyifunda ingumzekeliso, iphupha eliprofetayo elinemifuziselo, okanye imbali ebaliswayo? Isigqibo sombuzo obaluleke ngolohlobo somxholo wesiBhalo ubandakanya isenzo sokupicotha ngokunokwawo. Ngamanye amaxesha, abanye abantu basebenzisa iBhayibhile njengosiyazi ongcwele: bavele bayinqike nje iBhayibhile umbumbumbu ukufuna ivesi abathembe ukuba izakuza nomkhomba-ndlela. Kodwa ukudibanisa iindima zeBhayibhile umbumbumbu xa ubani ezifumana kungakhokelela kwizigqibo ezingaqhelekanga nezingezizo.

Umzekelo, xa umyeni washiya inkosikazi ngenxa yenye intokazi, inkosikazi yafumana ingqiniseko enkulu xa ifumana le ndima ilandelanayo: “Ndiyakumisa ubutshaba phakathi kwakho nomfazi” (Gen. 3:15) Waqiniseka, ngenxa yale ndima, ukuba ubudlelane bomyeni wakho bakuphela! Nayiphi indima engenamxholo ngokukhawuleza iba lityholo lokusithela leenjongo nezimvo zomntu lowo. Yiyo lo nto, kukho isidingo esikhulu kuthi sokuba singayifundi nje kuphela iBhayibhile kodwa siyipicothe ngendlela eyiyo.

_*Funda esi sifundo sale veki ukulungiselela iSabatha, 9 Meyi._