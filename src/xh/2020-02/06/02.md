---
title:  Iingcamango Zokuzigqibela
date:  03/05/2020
---

`Funda uLuka 24:36–45. Yintoni eyathintela abafundi, ababeqhelene nesiBhalo, ekuboneni intsingiselo eyiyo yeLizwi likaThixo, nkqu noxa iziganeko ezixelwe ngenxa engaphambili kuso yayityhileke phambi kwabo?`

Akukho bani uza kwindima yesiBhalo ngengqondo eze. Wonke umphengululi, wonke umfundi wesiBhalo, uza kwiBhayibhile enembali ethile namava akhe buqu aphembelela ngokuqinisekileyo inkqubo yokupicotha. Nkqu nabafundi babenezabo izimvo ezithile ngokuba ungubani uMesiya noko afanele ukukwenza, ngokuhambelana neminqweno yexesha labo. Ukweyiseka kwabo kwathintelana ukuqondwa okucacileyo kwendima yeBhayibhile, ezama ukunceda ukuchaza ukuba kwakutheni besoloko bengamqondi uYesu neziganeko ezirhangqe ubomi baKhe, ukufa, novuko. Sonke sibambelele kwinani elithile lweenkolo ngelihlabathi, ngenyaniso yokugqibela, ngoThixo, nezinye, esizicingelayo okanye esizamkelayo-noba asiqondi okanye singazi-xa sipicotha iBhayibhile. Akukho mntu uza kwindima yeBhayibhile ngengqondo eligobhoza. Ukuba, umzekelo, imbono kabani yehlabathi iyakukhaba ukungenelela kukaThixo ngendlela engaphaya kwemvelo, lo mntu soze asifunde asiqonde isiBhalo njengengxelo enyanisekileyo nethembakeleyo yoko uThixo akwenzileyo kwimbali, kodwa uzakusipicotha ngendlela eyahluke kakhulu kumntu oyamkelayo inyaniso yezinto ezingaphaya kwemvelo.

Abapicothi beBhayibhile abakwazi kuziguzula ngokupheleleyo kwizolo labo, amava abo, izimvo zasekuhlaleni, neengcamango neembono ezicingwayo. Ukuba ngukhwel’ecingweni ngokupheleleyo, okanye ukungabi nacala okwaneleyo, akunakuphunyezwa. Ukufunda iBhayibhile nokuphonononga imfundiso zisoloko zisenzeka zijongene nemvelaphi yokuzicingela ngemo yehlabathi nemo kaThixo.  Kodwa indaba ezimnandi zezokuba uMoya oyiNgcwele unako ukuvula ulungise iingcamango nokuzigqibela kwethu okunomda xa sifunda amazwi esiBhalo ngengqondo evulekileyo nentliziyo enyanisekileyo. IBhayibhile iyingqina qho ukuba abantu abanemvelaphi ezahluke ngokumandla bakwazi ukuliqonda iLizwi likaThixo kwanokuba uMoya oyiNgcwele usikhokelela “kuyo yonke inyaniso (Yohane 16:13).

`Zeziphi ezinye izinto zokuzigqibela onazo ngokuphathelele kwihlabathi? Kungaziphi iindlela onokuthi uzinikele zonke eLizwini likaThixo ukuze iLizwi ngokunokwalo lizibumbe ngokutsha izimvo zakho ukuze ziyondelelane ngakumbi nenyaniso efundiswa yiBhayibhile?`