---
title:  Kutheni UkuPicotha kuBalulekile
date:  07/05/2020
---

`Funda kuNehemiya 8:1â€“3, 8. Kutheni ukuqonda isiBhalo okucacileyo kubaluleke kakhulu nje, hayi nje kuphela njengeziqu kodwa njengebandla?`

Owona mbuzo ubalulekileyo kwiBhayibhile ngumbuzo wosindiso nendlela esisindiswa ngayo. Kakade, yintoni engenye ebalulekileyo okwangoku? Kunceda ntoni na, njengokuba uYesu ngokwaKhe wasixelelayo, ukuthi sizuze konke oko ihlabathi lisinunusa ngako size siphulukane nemiphefumlo yethu (Mat. 16:26)? Kodwa ukwazi oko iBhayibhile ikufundisayo ngosindiso kuxhomekeke kakhulu ekupicotheni. Ukuba siza kuyo yaye siyipicotha ngendlela engeyiyo iBhayibhile, sizakufikelela kwizigqibo ezingezizo, hayi nje ekuqondeni usindiso kodwa kwinto yonke efundiswa yiBhayibhile. Eneneni, nkqu nange xesha labapostile, imfundiso engeyiyo yayisele irhubuluzele ebandleni, ngaphandle kwamathandabuzo yayixhaswa kukupicothwa okungekuko kwesiBhalo.

`Funda ku-2 Petros 3:15, 16. Oku kusixelela nto ngendlela ekubaluleke ngayo ukufundwa kwesiBhalo ngendlela eyiyo?`

Ngokwenene, ukuba singabantu beNcwadi, abafuna ukuphila ngeBhayibhile neBhayibhile kuphela-yaye asinayo eminye ithombo enegunya efana nesithethe, imithetho yebandla, okanye igunya lebandla elifundisayo lokusipicothela iBhayibhile-ngoko ke umba wehermeneutic eyiyo yeBhayibhile ubaluleke kakhulu kuba sineBhayibhile yodwa ezakusixelela oko masikholelwe kuko nendlela emasikukholelwe ngayo. Umba wokupicothwa kwesiBhalo ubaluleke kakhulu kwimpilo yemfundiso nenjongo yebandla. Ngaphandle kokupicothwa okukuko kweBhayibhile, akunakubakho kumanyana kommiselo nemfundiso, ze ngalo ndlela kungabikho lumanyano kwibandla nenjongo ephambili yalo. Imfundiso embi nekruniweyo ngokuqinisekileyo ikhokhelela kwinjongo exhwalekileyo negqwethekileyo. Kakade, ukuba sinesigidimi ekufuneka sisidlulisela ihlabathi kodwa sixakiwe yintsingiselo yesigidimi, sakukwazi njani ukuzisa eso sigidimi ngendlela eneziphumo kwabo kufuneka besivile?

`Funda iZigidimi zeeNgelosi eziNtathu zeSiTyhilelo 14: 6-12. Yeyiphi imiba yemfundiso elapha, yaye kutheni ukuqondwa kwayo kakuhle kubaluleke ngeyona ndlela nje kumsebenzi wethu?`