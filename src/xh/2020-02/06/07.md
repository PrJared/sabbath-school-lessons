---
title:  Ingcamango Ngakumbi
date:  08/05/2020
---

Funda ku-Ellen G. White, “What to Do With Doubt,” pp. 105–113, in Steps to Christ, and from the document “Methods of Bible Study” Section 1: “Bible Study: Presuppositions, Principles, and Methods”, Section 2: “Presuppositions Arising from the Claims of Scripture” and Section 3: “Principles for Approaching the Interpretation of Scripture.” (Methods of Bible Study can be found at www.adventistbiblicalresearch.org/materials/ bible-interpretation-hermeneutics/methods-bible-study). “Ekufundeni kwakho ilizwi, beka kumnyango wophando izimvo onazo nemfuza yakho neengcamango ozihlumisileyo. Awusoze wafikelela kwinyaniso ukuba iziBhalo uzifunda ukuze zingqinele iingcamango zakho. Zishiye emnyango ezo, uze ngentliziyo etyumkileyo ungena ukuya kuva oko iNkosi ifuna ukukuthetha kuwe. Njengokuba umfuni wenyaniso othobekileyo ehlala ezinyaweni zikaYesu, aze afunde kuYe, ilizwi limnika umqondo. Kwabo balumke kakhulu ekukhukhumaleni kwabo kokufunda iBhayibhile, uKristu uthi, Kufuneka ube nobulali yaye uthobeke ngentliziyo ukuba unqwenela ukulumka ngokwaselusindisweni. “Sukufunda iBhayibhile ugxeleshe iimbono zangaphambili; kodwa, ngengqondo engenalunya, yiphengulule ngobunono nangomthandazo. Ukuba, logama ufunda, ukweyiseka kuyafika, yaye uyabona ukuba iingcamango ozifukamileyo azingqinelani nelizwi, sukuzama ukwenza ilizwi lanelise ezi zimvo. Yenza ukuba izimvo zakho zanelise ilizwi. Sukuvumela oko ubukholelwa kuko okanye ubukwenza kwixa elidlulileyo kulawule umqondo wakho. Vula amehlo engqondo yakho ukuze ubone izinto ezimangalisayo ezisemthethweni. Fumana oko kubhaliweyo, uze ubeke iinyawo zakho kwiLiwa laphakade.”—Ellen G. White, Messages to Young People, p. 260.

**Imibuzo Yengxoxo**

`1. Imbono esinayo ngokwasehlabathini, imfundo yethu, nenkcubeko yethu zikuchaphazela njani ukupicotha kwethu isiBhalo? Kutheni kubaluleke kakhulu kuthi ukuba siziqonde iimpembelelo zangaphandle esizizisa ngokuqinisekileyo ekupicotheni kwethu isiBhalo?`

`2. Sonke siyavumelana ukuba sinesono yaye siphenjelelwa kakubi sisono. Kungaziphi iindlela esithi isono sichaphazele indlela esiyifunda ngayo iBhayibhile? Oko kukuthi, yintoni eyenziwa sisono kuthi enokwenza ukuba iLizwi likaThixo silipicothe ngendlela engeyiyo? Umzekelo, umnqweno wokwenza into eyalelweyo yiBhayibhile ungasibangela njani ukuba siyifunda ngendlela ekekeleyo iBhayibhile? Kungaziphi ezinye iindlela esithi isono sityhutyhe indlela esiyipicotha ngayo iBhayibhile?`

`3. Ukuqondwa okungcono kwamaxesha nenkcubeko yeBhayibhile kungasinceda njani ukuqonda ngcono ezinye iindima zesiBhalo? Nika imizekelo.`