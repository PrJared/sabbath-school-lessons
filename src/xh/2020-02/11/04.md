---
title:  Ukuchaza Uphondo Oluncinane
date:  09/06/2020
---

Kangangeenkulungwane, abahlaziyi bamaProtestante baluchaza igunya lophondo oluncinane lukaDaniyeli 7 no-8 njengebandla lamaRoma. Kutheni?

`Funda uDaniyeli 7:1–25 no-8:1–13. Zeziphi iimpawo ezifanayo zoluphawo luncincinane kuzo zozibini ezi zahluko? Singalubona njani?`

Zisixhenxe iimpawo ezifanayo phakathi koDaniyeli 7 no-8: (1) zombini zichazwa njengophondo; (2) zombini ngamagunya atshutshisayo (Dan. 7:21, 25; 8:10, 24); (3) zombini ziyaziphakamisa yaye ziyanyelisa (Dan. 7:8, 20, 25; 8:10, 11, 25); (4)zombini zijolisa kubantu bakaThixo (Dan. 7:25, 8:24); (5) zombini zineenkalo zokusebenza kwazo zichazwa lixesha lesiprofeto (Dan. 7:25; 8:13, 14); (6)zombini ziqhuba kude kube lixesha lesiphelo (Dan. 7:25, 26; 8:17, 19); kunye ne-(7) zombini zizakutshatyalaliswa ngokungaphaya kwemvelo   (Dan. 7:11, 26; 8:25). Imbali ibuchaza ubukumkani bokuqala njengeBhabheli (Dan. 2:38), obesibini njengamaMedi-Persi (Daniyeli 8:20), buze obesithathu bube ngamaGrike (Dan. 8:21). Imbali icacile ekuthini emva kwezizikumkani zehlabathi kuza iRoma.

KuDaniyeli 2, isinyithi emela iRoma iyaqhubekeka ukuya kuma ngeenyawo zesinyithi ezixutywe nodongwe; oko kukuthi, de kube sekupheleni kwexesha. Uphondo oluncinane lukaDaniyeli 7 luvela kwirhamncwa lesine kodwa luba yinxalenye yelirhamncwa lesine. Leliphi igunya elaqhambuka kwiRoma laza laqhubekeka nempembelelo yalo yepolitiki nezenkolo ubuncinane kangangeminyaka e-1,260 (bona kuDan. 7:25)? Linye kuphela igunya elingena gingci kwimbali nesiprofeto-bubupopu. Ubupopu bangena elulawulweni phakathi kwezizwe ezilishumi ezingamabharibhari zaseYurophu baza bancothula ezintathu kuzo (Dan. 7:24 Ubupopu “ ‘ “babungazokufana nabaphambili;” ’ ” (Dan. 7:24) ukubonisa ukwahluka kwabo xa buthelekiswa nezinye izizwe. Ubupopu bathetha “ ‘ “ athethe amazwi okuchasana nOsenyangweni” ’ ” (Dan. 7:25) and “Lwazikhulisa, lwada lwesa kumthethelimkhosi lowo” (Dan. 8:11) ngokuphanga indima kaYesu lwaza lwayingciba ngopopu. Ubupopu bakuzalisekisa ukuxelwa ngenxa engaphambili ukutshutshiswa “ ‘ “abangcwele bOsenyangweni” ’” (Dan. 7:25) lwaza lwayiwisa “inxenye yomkhosi” (Dan 8:10) ngexesha loChaso-Hlaziyo xa amaProtestante ayebulawa. Ubupopu bacinga “ ‘ “ngokuwenza wambi amathuba nomthetho” ’ ” (Dan. 7:25) ngokususa umthetho wesibini nokuguqula iSabatha ibe ngeCawa.

`KuDaniyeli 2, 7, no-8, emva kwamaGrike, kuvumbuluka igunya elinye de kube sekupheleni kwexesha. Leliphi igunya elinokuba ngelinye ngaphandle kweRoma, ngoku kwisigaba sayo sobupopu? Nokuba ayichanekanga kangakanani, kutheni oku kuyimfundiso yeZigidimi zeeNgelosi eziNtathu, ngoko, ibe yinxalenye ebalulekileyo kwinyaniso yangoku?`