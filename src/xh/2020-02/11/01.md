---
title:  IBhayibhile nesiProfeto
date:  06/06/2020
---

### Funda Ukulungiselela iSifundo sale Veki
Dan. 2:27–45, Yohane 14:29, Num. 14:34, Dan. 7:1–25, Dan. 8:14, 1 Kor. 10:1–13.

> <p>Indima Yenkumbulo</p>
> “Wathi kum, Koda kube kukuhlwa, kusisa, okungamawaka amabini anamakhulu amathathu; yandule ukulungiswa ingcwele” (Daniyeli 8:14).

Isipropeto seBhayibhile singundoqo kwinto esizibiza ngayo nenjongo yethu. Isiprofeto sibonelela ngokusebenza kwangaphakathi nangaphandle ukungqina ukuchaneka kweLizwi likaThixo. UYesu wathi, “Ngoku ke ndinixelele kungekehli, ukuze, xa kuthe kwehla, nikholwe (Yohane 14:29; bona kanjalo noYohane 13:19). Umbuzo ongundoqo ngulo: Sisipicotha njani isiprofeto ngokuchanekileyo ukuze sazi xa isiprofeto, ngokwenene, sithe senzeka?

Ngexesha loHlaziyo, abahlaziyi balandela indlela yobumbali. Le ndlela inye nale yasetyenziswa nguDaniyeli noYohane njengesitshixo sokupicotha kwabo. Indlela yobumbali ibona isiprofetho njengokuzaliseka kwembali okubheka phambili nokuqhubekekayo, ukusukela ekuqaleni kuze kuphele kubukumkani bukaThixo obungunaphakade.

Kule veki, sizakufunda iintsika zopicotho lobumbali besiprofeto. “Kufuneka sibone kwimbali ukuzaliseka kwesiprofeto, ukufunda imisebenzi kaThixo kwiintshukumo zohlaziyo, nokuqonda inkqubela yeziganeko ekuhlelweni kweentlanga kungquzulwano lokugqibela kwimfazwe enkulu.”—Ellen G. White, Testimonies for the Church, vol. 8, p. 307.

_*Funda esi sifundo sale veki ukulungiselela iSabatha, 13 Juni._