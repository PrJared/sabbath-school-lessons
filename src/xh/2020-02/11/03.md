---
title:  Ummiselo woMhla omele uNyaka
date:  08/06/2020
---

Esinye sezitshixo sokupicotha kubumbali ngummiselo wonyaka omelwe lusuku. Iingcaphephe ezininzi kwiinkulungwane esebenzisa lommiselo kwiziprofeto zexesha kuDaniyeli nakwiSiTyhilelo. Bawulanda lommiselo kwiindima eziliqela nakwimeko ejikeleze iziprofeto ngokunokwazo.

`Funda uNumeri 14:34 noHezekile 4:6. UThixo uwuchaza njani ummiselo wonyakamhla kwezi ndima zizodwa?`

Kwezindima, singabona ngokucacileyo ingcamango yommiselo wonyaka-mhla. Kodwa sikuthethelela njani ukusebenzisa lommiselo kwezinye iziprofeto ezinexesha, ezifana noDaniyeli 7:25 noDaniyeli 8:14, ngokunjalo neSiTyhilelo 12:6, 14; neSiTyhilelo 13:5?

Ezinye izakhelo ezithathu zixhasa lommiselo womhla omele unyaka kwezi ziprofeto zikaDaniyeli nesiTyhilelo: ukusetyenziswa kwemifuziselo, amaxesha amade, neenkcazo ezizodwa. Okokuqala, imo efuziselayo yamarhamncwa neempondo ezimela izikumkani ibonisa ukuba iinkcazo zamaxesha nazo maziqondwe njengemifuziselo. Amarhamncwa neempondo mazingathathwa njengoqobo lwazo. Yimifuziselo yenye into. Ngenxa yoko, kuba isiprofetho sonke singumfuziselo, hayi uqobo lokubonayo, kutheni kufuneka sizithathe iziprofeto zexesha njengoqobo lwazo? Impendulo kukuba, kakade, masingenzi njalo.

Okwesibini, uninzi lweziganeko nezikumkani ezichazwe kwisiprofetho zithatha ixesha elithile kwiinkulungwane ezininzi, into engenakwenzeka xa iziprofeto zexesha ezibonisa zona bezithathwa njengoqobo. Kusakusetyenziswa ummiselo womhla omele umnyaka, ixesha lingena gingci kwiziganeko ngendlela emangalisayo echanekileyo, into ebingenakwenzeka ukuba iziprofeto zexesha bezithathwa ngokoqobo lwazo.

Okokugqibela, iinkcazo ezikhethekileyo ezisetyenzisiweyo ukuxela la maxesha zibonisa ukupicotha okufuziselayo. Ngamanye amazwi, iindlela ixesha elichazwe ngayo kwezi ziprofeto (umzekelo, ukuhlwa kusisa okungama-2,300 kuDaniyeli 8:14) asizondlela ziqhelekileyo zokuxela ixesha, ukubonisa ukuba izigaba zamaxesha ezibonakalisiweyo mazithathwe njengemifuziselo, hayi ngokoqobo lwazo.

`Jonga isiprofeto seveki ezinga-70 sikaDaniyeli 9: 24-27. Sifunda ukuba “kuthabathela ekuphumeni kwelizwi lokuba ibuyiswe yakhiwe iYerusalem, kuse kumthanjiswa oyinganga” (Dan. 9:25, NKJV) ziiveki ezingama-69, okanye unyaka nje omnye oneenyanga ezine neveki enye. Isiprofeto asiqondakali xa siqiqwe ngalo ndlela, siyaqondakala? Kwenzeka ntoni, nokoo kunjalo, xa sisebenzisa ummiselo weBhayibhile womnyaka omelwe ngumhla, zize iiveki ezingama-70 zibe yiminyaka engama-490?`