---
title:  UbuMbali neSiprofeto
date:  07/06/2020
---

Indlela esisiseko esetyenziswa ngaBalindi ukufunda iziprofeto ibizwa ukuba bubumbali. Yingcamango yokuba uninzi lweziprofeto zeBhayibhile ezingundoqo zilandela uyondelelwano oluthe ngqo lwembali, ukusuka ekuqaleni ukuzakuthi ga ngoku, nexa elizayo. Iyafana nendlela onokufunda ngayo imbali esikolweni. Senza oku ngoluhlobo kuba yindlela iBhayibhile ngokwayo esipicothela ngayo ezi ziprofeto.

`Funda uDaniyeli 2:27–45. Zinkalo zini zephupha ezibonisa ukulandelelana okuqhubekekayo, okungaphazamisekanga kwamagunya kwimbali iphela? Kungayiphi indlela, eseBhayibhile ngokwayo ethi isibonise indlela yokupicotha isiprofeto sexesha lesiphelo?`

Qaphela ukuba ubukumkani bukaNebhukadenetsare bubonwa njengentloko yegolide. Ngoko ke, uDaniyeli uyixela iBhabheli njengobukumkani bokuqala (Dan. 2:38). Aze athi uDaniyeli, “kuya kuvela obunye ubukumkani obuphantsi kunawe, nobunye ubukumkani besithathu bobhedu’ ” (Dan. 2:39) nobesine (Dan. 2:40).  Oku kokuba ezi zizakulandelelana obunye emva kobunye kungekho msantsa ikwachazwe kumfanekiso ngokwawo, kuba ngabanye kwezi zikumkani imelwe ngamalungu omzimba amakhulu ukusuka entloko ukwehla ukuya ezinzwaneni. Zidibene, njengokuba ixesha nembali zidibene. KuDaniyeli 7 no-8, endaweni yomfanekiso, kusetyenziswa imifuziselo yamarhamncwa athile, kodwa kukwafundisa la nto inye. Sinikwe ukulandelelana okungaqhawukanga kwezikumkani ezine zehlabathi (ezithathu kuDaniyeli 8). Ziqala emandulo, zityhutyhe kwimbali, de zizokuthi xhaxhe kwesikulo ukusinga kwelizayo, xa uKristu ebuya noThixo emisela ubukumkani baKhe obungunaphakade.   Ngoko ke, umfanekiso okuDaniyeli 2 nemibono elandelelanayo kaDaniyeli 7 no-8 yabonelela ngesiseko sopicotho lwesiprofeto sobumbali kubuProtestante, abasayiphakamisayo aBalindi namhlanje.

`Funda uYohane 14:29. Uthini uYesu le isinceda ukuba siqonde indlela isiprofeto esisebenza ngayo? Funda uYohane 14:29.`

`Yeyiphi inyhweba esinayo namhlanje, baphila emva kokuba okuninzi kwimbali sekwenzekile, angazange abe nako owayephila kwixesha leBhabheli?`