---
title:  Umgwebo woPhengululo
date:  10/06/2020
---

Ukudweliswa kwesiprofeto okufundwe kule veki kufumene inkxaso emangalisayo phakathi kwabembali kumaProtestante ukususela kuhlaziyo. Kodwa de kube yintshukumo kaMiller ekuqaleni kweminyaka yee-1800 eyathi imihla engama-2,300 nomgwebo wophengululo zaqwalaselwa kwakho yaye zafundwa ngenyameko. Jonga kule tshati ilandelayo:

|Daniyeli 7 | Daniyeli 8|
|---|---|
|Bhabheli(ingonyama) | -|
|Media-Persia (ibhere) | Media-Persia (inkunzi yegusha)|
|Grike (ingwe) | amaGrike (inkunzi yebhokwe)|
|iRoma yobuHedeni (irhamncwa lesine) | iRoma yobuHedeni (uphondo luhamba ngokuthe tyaba)|
|iRoma yobuPopu (uphondo oluncinane) | iRoma yobuPopu (uphondo luhamba lujonge phezulu)|

`Funda uDaniyeli 7:9–14; 8:14, 26. Kwenzeka ni ezulwini njengoko kuchaziwe kwezindima?`

Emva kwentshutshiso yamandulo, eyaphela ngo-1798 ngokukhonkxwa nokuvalelwa kwepopu nguGeneral Berthier (IsiTyhi 13:3), uDaniyeli 7 no-8 bathetha ngomgwebo. Lo mgwebo uzakwenzeka ezulwini “abagwebi bahlala phantsi” (Dan. 7:10) ndaza “ ‘nanko kusiza, ngamafu ezulu, onjengonyana womntu, wafika kuNyangelemihla’” (Dan. 7:13). Le yimeko yomgwebo eyenzeka emva ko-1798 ngaphambi kokuBuya kwesiBini kukaYesu. Lo mbono womgwebo kuDaniyeli 7 ufana ngokuthe ngqo kukuhlanjululwa kwengcwele kuDaniyeli 8:14. Bathetha ngento enye. NgokokukaDaniyeli 8:14, ixesha “lokuhlanjululwa kwengcwele,” eyintetho yoMhla woCamagusho, kukuhlwa kusisa okungama-2,300, okanye imihla. Ngommiselo wosuku olumele umnyaka, ezintsuku zimele iminyaka engama-2,300. Indawo yokuqala iminyaka engama-2,300 ifumaneka kuDaniyeli 9:24, apho isiprofeto seveki ezingama-70 (490 yeminyaka) inqanyulwa khona kumbono weentsuku ezingama2,300(Dan. 9:24). Eneneni, iingcaphephe ezininzi ziyibona kakuhle imihla engama-2,300 (nyaka) kaDaniyeli 9:24-27 njengendawo ezimbini zesiprofetho esinye. Ivesi elandelayo kwisiprofetho seeveki ezingama-70, Daniyeli 9:25, isinika ukuqala kweli xesha, “kuthabathela ekuphumeni kwelizwi lokuba ibuyiswe yakhiwe iYerusalem.’ ” Ixesha lesi siganeko “ngunyaka wesixhenxe ka-Atarshasta ukumkani (Ezra 7:&), okanye 457457 B.C. Ukubala ukubhekisa phambili iminyaka engama-2,300, sifikelela ku-1844, ongekude kakhulu ukusuka ku-1798 nangaphambi kokuBuya kwesiBini kukaYesu. Oku kuxa uYesu wayengena kwiNgcwele kaNgcwele eqalisa umsebenzi waKhe wentethelelo, wokuhlanjululwa kwengcwele yasezulwini. Bona kwitshati kwisifundo sangoLwesihlanu.