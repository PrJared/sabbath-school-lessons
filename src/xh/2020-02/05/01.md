---
title:  NgesiBhalo Kuphela— Sola Scriptura
date:  25/04/2020
---

### Funda Ukulungiselela iSifundo sale Veki
1 Kor. 4:1–6; Tito 1:9; 2 Tim. 1:13; Marko 12:10, 26; Luka 24:27, 44, 45; Isa. 8:20.

> <p>Indima Yenkumbulo</p>
> “Kuba ilizwi likaThixo liphilile, lisebenza, libukhali ngaphezu kwamakrele onke antlangothi mbini; lihlaba liphumele, lide lahlule umphefumlo kwanomoya, amalungu kwanomongo; linokugweba iingcingane nezicamango zentliziyo” (Hebhere 4:12).

Ibango lamaProtestante “IsiBhalo kuphela” (sola Scriptura) lasiphakamisa isiBhalo sakumgangatho okhethekileyo nomthombo wokugqibela wemfundiso Ngokukhabanayo nemfundiso yamaRoma Katolike, eyayigxininisa kwisiBhalo nesithethe, inkolo yobuProtestante yayigxininisa igama elingundoqo, “kuphela”; oko kukuthi, isiBhalo kuphela esinegunya lokugqibela xa imiba yenkolo nemfundiso zingunomji.

YiBhayibhile eyanika amandla negunya lokugqibela kuHlaziyo lobuProtestante novukelo lwalo ngakwiRoma neemposiso eyazifundisa iinkulungwane ngeenkulungwane. Ngaphezu kokupicothwa kwemifuziselo yesiBhalo, apho iintsingiselo ezininzi ezohlukeneyo zazifundwa kwindima yeBhayibhile, abaHlaziyi bobuProtestante bagxininisa kukubaluleka kokupicothwa kwegrama nembali yeBhayibhile, eyayiqwalasela ngokungqongqo igrama nentsingilo ncakasana nendima yeBhayibhile. Kule veki sizakuqwalasela kwisiBhalo kuphela (sola Scripture) ngengcombolo ethe vetshe. Sizakufunda ukuba isiBhalo kuphela sithetha imimiselo ethile esisiseko sokupicothwa kweBhayibhile engundoqo ukuze kuqondwe kakuhle iLizwi likaThixo. NjengamaProtestante, kufuneka sigcine iBhayibhile njengegunya lokugqibela elifundisayo.

_*Funda esi sifundo sale veki ukulungiselela iSabatha, 2 Meyi._