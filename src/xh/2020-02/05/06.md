---
title:  IsiBhalo kuphela no-Ellen G. White
date:  30/04/2020
---

`Funda u-Isaya 8:20. Kutheni le nto kusoloko kubalulekile ukubuyela emva “esiyalweni nasesingqinweni” seBhayibhile njengemigangatho yemfundiso nommiselo? Oku kuthetha ukuthini ngolungiselelo lwabaprofethi abangakhange babe yinxalenye yencwadi zeBhayibhile?`

Xa sithetha ngesiBhalo kuphela, aBalindi ngokuqinisekileyo bajamelana nombuzo womakwenziwe ngo-Ellen G. White, owayephefumlelwe naye nguThixo nowasebenza njengomthunywa kaThixo kubantu besisalela saKhe. Loluphi unxulumano enalo imibhalo yakhe kwisiBhalo?  Nkqu ukufunda nje okungephi imibhalo ka-Elleni White kubonisa ngokucacileyo ukuba kuye, iBhayibhile yayisisiseko nomongo kuyo yonke ingcamango nemfundiso yakhe. Eneneni, wayingqina ngokuphindaphindeneyo ukuba iBhayibhile lelona gunya liphakamileyo nowona mgangatho nenqanaba lokugqibela lazo zonke iimfundiso, inkolo, nezenzo (Bona kwi-The Great Controversy, p. 595). Ngaphezu koko, wawuxhasa wawuphakamisa ngokucacileyo ummiselo omkhulu wobuProtestante wesiBhalo kuphela (bona kwi-The Great Controversy, p. 9). Ngokoluvo luka-Ellen G. White buqu, imibhalo yakhe, xa ithelekiswa nesiBhalo, yaba “kukukhanya okuncinane okukhokelela amadoda namantokazi kukukhanya okukhulu,” iBhayibhile (The Advent Review and Sabbath Herald, January 20, 1903). Imibhalo yakhe ayingondlela-mfutshane okanye uvalo-sikhewu lokufundwa okungqongqo kweBhayibhile. Eneneni, uphawula athi: “Awuqhelananga neziBhalo. Ukuba ilizwi likaThixo ubulenze isifundo sakho, ngomnqweno wokufikelela kumgangatho weBhayibhile nokufikelela kwingqibelelo yobuKristu, ubungazokuzidinga iziNgqino (Testimonies). Kungokuba ukutyeshela ukuziqhelanisa neNcwadi kaThixo ephefumlelweyo le ezame ukufikelela kuwe ngezingqino ezilula, ezitsolileyo.”—Ellen G. White, Testimonies for the Church, vol. 2, p. 605. Ngoko ke, imibhalo yakhe kufuneka ithakazelelwe. Inokuphefumlelwa okunye kunye nababhali beBhayibhile. Imibhalo yakhe ayisosongezelelo sesiBhalo kodwa iphantsi kwesiBhalo esiNgcwele. Zange abe nanjongo yokuba imibhalo yakhe ithathe indawo yesiBhalo; endaweni yoko, wayiphakamisa iBhayibhile njengomgangatho wenkolo nokwenza.

`Cinga ngesipho esingummangaliso esisinikiweyo ngolungiselelo luka-Elleni White. Singafunda njani ukukuthakazelela ngcono ukukhanya okumangalisayo okuvela kuye logama sikuphakamisile nokongama kwesiBhalo?`