---
title:  IsiBhalo njengoMgangatho oLawulayo
date:  26/04/2020
---

Kwasekusungulweni kwabo, aBalindi bazibona njengabantu beNcwadi, oko kukuthi, amaKristu akholelwa kwiBhayibhile. Ukungqina ummiselo wesiBhalo kuphela (ngesiBhalo kuphela), sivuma igunya elilodwa leBhayibhile. SisiBhalo kuphela esingumgangatho olawulayo kwimfundiso yethu negunya lokugqibela kubomi nemfundiso. Eminye imithombo, efana namava enkolo, ingqiqo yomntu, okanye isithethe, iphantsi kweBhayibhile. Eneneni, ummiselo wesiBhalo kuphela wawulungiselelwe ukukhusela igunya lesiBhalo endaweni yokuxhomekeka kwibandla nokupicotha kwalo, yaye yayikhwelelisela kude ithuba lokuba umgangatho wokupicotha kwalo kufuneka uvele ngaphandle eBhayibhileni.

`Funda ku-1 Korinte 4:1–6, ngokukodwa indima 6, apho uPawulos athi singagqitheli “ngaphezu koko kubhaliweyo.” Kutheni lengongoma ibalulekile kwinkolo yethu?`

Ukungagqitheli ngaphaya kokubhaliweyo akuzikhupheli ngaphandle iingcamango ezivela kwamanye amacandelo okufunda afana, nembali ngeBhayibhile okanye imbali. Amanye amacandelo anokuzisa ukukhanya kwiinkalo ezithile zeBhayibhile kunye nemvelaphi yeezicatshulwa zesibhalo, ze ngalo ndlela asincede ukuqonda ngcono indima yeBhayibhile. Okanye ikhuphele ngaphandle uncedo lweminye imithombo kumsebenzi wokupicotha, efana neeleksikona, izichazi-magama, iikhonkhodensi, nezinye iincwadi nezihlalutyayo. Noko kunjalo, kwindlela eyiyo yokupicotha iBhayibhile, indima yesiBhalo yeyona iphambili kuzo zonke iinkalo, iinkcuba-buchopho, namancedo angamanye. Ezinye inkalo kufuneka zihlolisiswe ngocoselelo ngokwembono yesiBhalo xa Sisonke. Esikungqina kakuhle xa sisenza ummiselo wesiBhalo kuphela kukuba ukuba kuqhambuka imbambano ekupicotheni inkolo yethu, ngoko sisiBhalo kuphela esinegunya elingaphaya neligweba nawuphi umthombo okanye isithethe sebandla. Masingagqitheli ngaphaya okanye siphikise oko kubhaliweyo eBhayibhileni. UbuKristu bokwenene nokushunyayelwa okweyisayo kwegospile kuxhomekeke ekuzibopheleleni okungagungqiyo kwigunya lesiBhalo. “SisiBhalo kuphele esiyinkosi nomphathi wayo yonke imibhalo nemfundiso emhlabeni.”— Martin Luther, Luther’s Works, vol. 32: Career of the Reformer II, ed. Jaroslav Jan Pelikan, Hilton C. Oswald, and Helmut T. Lehmann, vol. 32 [Philadelphia: Fortress Press, 1999], pp. 11, 12.

`Funda iZenzo 17:10–11. Ezi ndima zikuxela njani oko sithetha ngako apha ngokuphathelele kukongama kwesiBhalo?`