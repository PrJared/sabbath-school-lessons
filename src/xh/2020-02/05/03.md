---
title:  Ukubumbana kwesiBhalo
date:  27/04/2020
---

IBhayibhile ngokwayo ibanga ukuba “sonke isiBhalo siphefumlelwe nguThixo” (2 Tim. 3:16) nokuba “sonke isiprofeto sesibhalo asibikho ngokuzicombululela,” kwanokuba abantu “bakaThixo bathetha beqhutywa nguMoya oyiNgcwele (2 Pet. 1:20, 21). UThixo njengombhali wokugqibela, sinako ukubona umanyano noyondelelwano olusisiseko phakathi kweendawo ezithile zesiBhalo ngokuphathelele kwimiba engundoqo esiyifundisayo.

`Funda kuTito 1:9 no-2 Timoti 1:13. Kutheni ubumbano lweBhayibhile lubalulekile nje kwinkolo yethu?`

Kuphela kukumanyano olungaphakathi, umanyano oluvela kwimpefumlelo yaso engcwele, esinokuthi isiBhalo sisebenze njengompicothi waso. Ukuba isiBhalo besingenakumanyana kutshatsheleyo kwiimfundiso zaso, besingenakuba nalu yondelelwano kwimfundiso kuwo nawuphi umba okhoyo. Ngaphandle kokumanyana kweBhayibhile, ibandla belingazokuba nanto yakwahlula inyaniso ebuxokini nokuheshela kude ulahlekiso. Belingazokuba nanto yokusebenzisa amanyathelo oluleko okanye ukulungisa ukuphambuka enyanisweni kaThixo. IsiBhalo besizakuphulukana namandla aso eyisayo nakhululayo.  UYesu nababhali beBhayibhile, noko kunjalo, bathatha umanyano lwesiBhalo, olusekelezelwe kwimvelaphi yaso engcwele. Singakubona oku kwizenzo zabo eziqhelekileyo zokucaphula iincwadi eziliqela zeTestamente eNdala njengezinobunzima obulinganayo nobuyondeleleneyo (Roma 3:10–18; apha uPawulos usebenzisa ukucengcelezwa kwesiBhalo okuvela kwiNtshumayeli [7:20], Ndumiso [14:2, 3; 5:9; 10:7] no-Isaya [59:7, 8]).

Ababhali basiqonda isiBhalo njengembumba engenakwahlulwa, ecacileyo apho yonke imixholo engundoqo iphuhliswa khona ngakumbi. Akukho kungavisisani phakathi kweTestamente eNdala neTestamente eNtsha. ITestamente eNtsha ayinagospile intsha okanye inkolo entsha. ITestamente eNdala ityhilwe kwiTestamente eNtsha, neTestamente eNtsha yakha phezu kweTestamente eNdala. Ngenxa yoko, eziTestamente zimbini zinobudlelane obufanayo. apho zikhanyiselana khona.  UManyano lwesiBhalo lukwathetha ukuthi sonke isiBhalo (tota scripura) kufeka sigqalwe xa sifunda umba weBhayibhile, endaweni yokwakhela imfundiso yethu kwizicatshulwa ezikhethiweyo.

`Kufuneka senze ntoni xa siqubisana neendima okanye iingcamango ezikhangeleka ziphikisana eBhayibhileni? Sisebenza njani ukuzisombulula?`