---
title:  IBhayibhile—uMthombo oneGunyaweMfundiso Yethu
date:  18/04/2020
---

### Funda Ukulungiselela iSifundo sale Veki
Marko 7:1–13; Rom. 2:4; 1 Yohane 2:15–17; 2 Kor. 10:5, 6; Yohane 5:46, 47; Yohane 7:38.

> <p>Indima Yenkumbulo</p>
> “Bhekani esiyalweni, esingqinweni! Ukuba bathe abathetha ngokwelo lizwi, boba abanasifingo” (Isaya 8:20).

Akukho bandla labuKristu lingasisebenzisiyo isiBhalo ukuxhasa iinkolo zalo. Noko kunjalo indima negunya lesiBhalo ngokwemfundiso ayinye kuwo onke amabandla. Eneneni, indima yesiBhalo ingahluka kakhulu ukusuka kwelinye ibandla ukuya kwelinye. Oku ngumba obalulekileyo kodwa ontsonkothileyo esizakuwuhlola ngokufunda imithombo emihlanu eyahlukeneyo enempembelelo nenefuthe kupicotho lwethu lwesiBhalo: isithethe, amava, inkcubeko, ingqiqo, neBhayibhile ngokwayo.

Le mithombo idlala indima ebalulekileyo kwimfundiso nganye nakwibandla ngalinye. Sonke siyinxalenye yezithethe neenkcubeko ezahlukeneyo ezinefuthe kuthi. Sonke sinamava aqingqa indlela esicinga ngayo aze aphembelele ingqiqo yethu. Sonke sinengqondo yokucinga nokuhlalutya izinto. Sonke siyayifunda iBhayibhile size siyisebenzisele ukuqonda kwethu uThixo nentando yaKhe.

Ngowuphi umthombo, okanye iintlanganisela yayo, enegunya lokugqibela ngendlela esipicotha ngayo iBhayibhile, kwaye isetyenziswa njani ngokokungqamana kwayo? Indima ephambili inikwa nawuphi umthombo okanye nayiphi imithombo ekhokelela kugxininiso neziphumo kwaye luyakugqiba icala esinge kulo imfundiso yethu xa iyonke.

_*Funda esi sifundo sale veki ukulungiselela iSabatha, 25 Apreli._