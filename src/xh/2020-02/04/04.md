---
title:  Inkcubeko
date:  21/04/2020
---

Sonke singaba siyinxalenye yenkcubeko ethile okanye iinkcubeko. Sonke siphenjelelwa sibunjwe yinkcubeko, kanjalo. Akukho uyiphephayo kuthi. Ngokwenene, cinga ngendlela oko kukwiTestamente eNdala okuyimbali ngayo kaSirayeli edyojwa ziinkcubeko ezimngqongileyo. Yintoni esenza namhlanje sicinge ukuba sahlukile, okanye singcono? ILizwi likaThixo ngokunjalo linikezelwe ngenkcubeko ethile, nangona lingabophelelekanga kule nkcubeko inye. Nangona imeko ezithile zenkcubeko ngokungenakuphetshwa ziphembelela ukuqonda kwethu iBhayibhile, akufuneki siphulukane nombono wokuba iBhayibhile itshatshela ngaphaya kwamanqanaba amiselweyo enkcubeko ngokobuhlanga, ubukumkani, nenqanaba ngokwasekuhlaleni. Esi sisizathu ekuphela kwaso esenza ukuba iBhayibhile ivelele kuyo nayiphi inkcubeko yoluntu kwaye inako ukuguqula nokulungisa iinkalo ezizaliswe sisono ezifumaneka kuyo nayiphi inkcubeko.

`Funda ku-1 Yohane 2:15–17. Uthetha ukuthini uYohane xa esithi masingazithandi izinto zehlabathi? Singaphila njani ehlabathi kodwa singabi nengqondo yehlabathi?`

Inkcubeko, njengalo naliphi icala lendalo kaThixo, ichatshazelwe sisono. Ngenxa yoko, nayo ngokunjalo ijamelene nomgwebo kaThixo. Ewe, ezinye iinkalo zenkcubeko yethu zihambelana kakuhle nenkolo yethu, kodwa kufuneka sisoloko silumkile ekwahluleni phakathi kwazo zombinini. Okokuqala, inkolo yeBhayibhile kufuneka icel’umngeni, ukuba sikhona isizathu, inkcubekho ekhoyo ize idale inkcubeko engenye ephikisanayo yona ethembeke eLizwini likaThixo. Side sibe kanti sinento egxunyekwe kuthi evela ngasentla, kungekudala sakululamela oko kusingqongileyo.   U-Ellen G. White usibonelela ngale ngcamango: “Abalandeli bakaKristu kufuneka bahluke ehlabathini ngemimiselo nangemidla, kodwa akufuneki bazinxweme ehlabathini. UMsindisi wayezidibanisa qho nabantu, hayi ukubakhuthaza kuyo nayiphi into eyayichasene nentando kaThixo, kodwa ukubaphakamisa nokubaphucula.”—Ellen G. White, Counsel to Parents, Teachers, and Students Regarding Christian Education, p. 323.

`Zeziphi iinkalo zenkcubeko yakho ezichaseneyo ngokupheleleyo nenkolo yeBhayibhile? Okubaluleke ngakumbi, sima nkqi njani ngokuphikisanayo nezo nkalo ezizama ukudyobha inkolo yethu?`