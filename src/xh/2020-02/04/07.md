---
title:  Ingcamango Ngakumbi
date:  24/04/2020
---

Funda ku-Ellen G. White, “The Scriptures a Safeguard,” pp. 593–602, in The Great Controversy. Isithethe, amava, inkcubeko, ingqiqo, neBhayibhile zonke zikhona ekuqwalaseleni kwethu iLizwi likaThixo. Umbuzo osemqoka ngowokuba: Ngowuphi kule mithombo ogqibelayo nonegunya lokugqibela kwimfundiso yethu? Yenye into ukungqinela iBhayibhile, kodwa kuyenye into konke konke ukuvumela iBhayibhile, ngolungiselelo lukaMoya oyiNgcwele, ukuba iphembelele iguqule ubomi. “Elizwini laKhe, uThixo unikezele ebantwini ulwazi oludingekayo losindiso. IziBhalo kufuneka zamkelwe njengentyilelo enegunya, ezinzileyo yentando yaKhe. Zingumgangatho wesimilo, umtyhili weemfundiso, novavanyo lwamava.”—Ellen G. White, The Great Controversy, p. 9.

**Imibuzo Yengxoxo**

`1. Kutheni kulula ukuphakamisela phezulu iinkcukacha zezithethe zabantu kunokuphila umoya osemthethweni kaThixo: ukuthanda iNkosi uThixo wethu ngentliziyo yam iphela, nangomphefumlo, nangengqondo, nommelwane wam ngoko ndizithanda ngako (bona kuMat. 22:37–40)?`

`2. Eklasini, xoxa ngempendulo yakho kumbuzo wokugqibela kwiCawa. Ndima ni ekufuneka idlalwe sisithethe ebandleni lethu? Uzibona ziphi iintsikelelo nemingeni kwizithethe zenkolo?`

`3. Singaqiniseka njani ukuba isithethe, nokuba siphucuke kangakanani na, asigqithi ngaphaya kweLizwi likaThixo eliBhaliweyo nelingumgangatho negunya lethu lokugqibela?`

`4. Hlawumbi ubani abange ukuba ube nephupha apho iNkosi ithethe naye, yamxelela ukuba iCawa lusuku lokwenyani lokuphumla nonqulo kumaxesha eTestamente eNtsha. Ungaphendula njani kulo mntu, yaye ibali elifana neli lisifundisa ntoni ngendlela amava ekufuneka evavanywe ngayo ngeLizwi likaThixo?`

`5. Eklasini, thethani ngenkcubeko elizibona lintywile kuyo ibandla lenu. Loo nkcubeko iyiphembelela njani inkolo yenu? Mizekelo mini esinokuyifumana kwimbali apho inkcubekho yaphembelela ngokumandla izenzo zamalungu ebandla ngendlela apha, xa sikhangela ngasemva ngoku, siyibone kakubi? Sifundo sini esinokuzibambela sona koku kule mihla, ukuze singenzi iimpazamo ezifanyo?`