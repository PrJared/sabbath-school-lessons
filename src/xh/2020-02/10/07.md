---
title:  Ingcamango Ngakumbi
date:  05/06/2020
---

Ellen G. White, “David and Goliath,” pp. 643–648; in Patriarchs and Prophets; “Hezekiah,” pp. 331–339; “Deliverance from Assyria,” pp. 349–366 in Prophets and Kings; section 4.k., in “Methods of Bible Study,” which can be found at http://www.adventistbiblicalresearch. org/materials/bible-interpretation-hermeneutics/methods-bible-study.

““IBhayibhile yeyona mbali ihlangeneyo neyona ifundisayo abanayo abantu. Yavela intsha kumthombo wenyaniso engunaphakade, kwaye isandla esingcwele sibulondolozile ubunyulu bayo kuwo onke amaphakade. Ikhanyisa kwilizwe elikude, apho uphando-nzulu lwabantu luthi luzame ngelize ukugqobhozela khona. Kuselizwini likaThixo kuphela apho sithi sibone amandla athi andlala iziseko zehlabathi atwabulula namazulu. Kulapha kuphela esinokufumana imbali yohlanga lwethu, ingadyojwanga lulunya lomntu okanye ikratshi lomntu.”—Ellen G. White, Ellen G. White, Education, p. 173.

“Lowo unolwazi lukaThixo neLizwi laKhe unokholo oluzinzileyo kubungcwele besiBhalo esiNgcwele. Akayivavanyi ngezimvo zomntu zobunzulu-lwazi. Uzisa ezi zimva kuvavanyo lomgangatho ongenakuphazama. Uyayazi ukuba ilizwi likaThixo liyinyaniso, yaye inyaniso ayinakuziphikisa; nantoni kobobunzulu-lwazi ephikisa inyaniso yentyilelo kaThixo ngumsebenzi nje wokuqashisela komntu. “Kuphando-nzulu olulumke ngokwenene, lobunzulu-lwazi ivula amathafa aphangaleleyo engcinga nolwazi.”—Ellen G. White, Testimonies for the Church, vol. 8, p. 325.

**Imibuzo Yengxoxo**

`1. Tyatyadula kumbuzo obuzwe kwisifundo sangoLwesithathu. Ewe, kuhle xa sifumana ubungqina bophando-nkcubeko obungqinela imbali yeBhayibhile. Kodwa kwenzaka ni xa ubungqina bophando-nkcubeko bufumaneka bube butolikwa ngeendlela eziphikisanayo nebali leBhayibhile? Oku makusixelele ntoni ngenyaniso yokuba masixhomekeke eLizwini likaThixo size sithembele kulo, nokuba athini amabango ophando-nkcubeko okanye nokuba bobuphi ubunzululwazi bomntu?`

`2. Cinga ngazo zonke iziprofetho ezizalisekileyo kwixesha elidlulileyo, ngokwenkalo yanamhlanje, esinokuzibona njengezizalisekisiweyo. Cinga, umzekelo, ngenkoliso yezikumkani ezikuDaniyeli 2 no-7. Singafunda ntoni kwezi ziprofetho, ezizalisekiswe kwimbali, size sithembe iNkosi ngeziprofetho zexa elizayo?`