---
title:  UYesu WaseMbalini
date:  03/06/2020
---

`Funda uMateyu 26:57–67, noYohane 11:45–53, noYohane 18:29–31. Yayingubani uKayafa, yaye yayiyintoni indima yakhe ekufeni kukaKristu? Yayingubani uPontiyo Pilato, yaye sasibaluleke ngakumbi kanjani isigqibo sakhe ukuba iSanhedrin iphumeze imigomo yayo.`

UKayafa wayengumbingeleli omkhulu waza waqulunqa iyelenqe lokuzama ukubulala uYesu. Ubukho bakhe bushicilelwe kanjalo nguJosephus, isazi-mbali samaYuda sibhala endaweni yamaRoma. “Ngaphandle koku wathi kanjalo wamalela uJoseph, owayebizwa kanjalo ngokuba nguKhayafa, wobubingeleli obukhulu, waza wonyula uJonathana, unyana ka-Anas, umbingeleli omkhulu wangaphambili, ukuba angene endaweni yakhe.”—Josephus Complete Works (Grand Rapids, MI: Kregel Publications, 1969), book 18, chapter 4, p. 381. Ngo-1990, ingcwaba losapho labhaqwa kumazantsi eYerusalem lineenkonkxa ezilishumi elinambini okanye iibhokisi zamathambo. Iingqekembe zemali nezinto zomdongwe zilandwa ukuya pha kwinkulungwane yokuqala embindini wayo A.D.  Ezona nkonkxa zihonjisiweyo, ezinenqwaba yamathambo kuyo, inegama lika “Yosefu unyana kaKayafa.” Iingcaphephe ezininzi zikholelwa ukuba eli yayilingcwaba nebhokisi yamathambo kaKayafa, uMbingeleli oMkhulu owabandakanyeka ncakasana ekufeni kukaYesu.

Ngo-1961, umbhalo onegama likaPontiyo Pilato, irhuluneli yaseJudeya phantsi koLawulo lukaTiberius, wafunyanwa elityeni kwiqonga eliseCaesarea Maritima. Ngoko ke, kuzo zombini ezimeko, abanye babantu abaveleleyo abajikeleze ukufa kukaKristu bangqinwe yimbali. Izazi-mbali zehlabathi zeenkulungwane ezimbini zokuqala nazo zithetha ngoYesu waseNazareth. UTacitus, isazi-mbali saseRoma, ubhala ngoKristu, ukubulawa kwakhe nguPontiyo Pilato ngexesha lokulawula kukaThibheri, namaKristu okuqala eRoma. UPlini omNcinci, irhuluneli yamaRoma, ubhala ngo-A.D. 112–113 kukumkani uTrajan, ebuza ngendlela amakawaphathe ngayo amaKristu. Uwachaza njengahlangana ngosuku oluthile phambi kokuthi qheke kokusa apho bahlanganela khona bacule iingoma kuThixo. Ezi zophando-nkcubeko olubhaqiweyo nemithombo yembali ibonelela ngesakhelo esongezelekileyo, esingesosaBhayibhile ngobukho bukaYesu, owayenqulwa kwiminyaka yokuqala engama-50 emva kokufa kwaKhe. Iigospile ngokunokwazo ziyimithombo yokuqala ngoYesu, yaye kufuneka sizifunde ngenyameko ukufunda ngakumbi ngoYesu nobomi baKhe.

`Nangona kusoloko kumnandi ukuba nobungqina bophando-nkcubeko obuxhasa inkolo yethu, kutheni kufuneka sifunde ukungayenzi inkolo yethu ixhomekeke kwezi zinto nje, noba ziluncedo kangakanani na ngamanye amaxesha?`