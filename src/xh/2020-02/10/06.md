---
title:  Ukholo neMbali
date:  04/06/2020
---

Asiphile kwampengempenge. Izigqibo zethu zinempembelelo hayi nje kuthi, kodwa nabanye ngokunjalo. Kwangalo ndlela, ubomi babantu bakaThixo abaninzi bamandulo ibe nefuthe elikhulu kwingomso labanye ngaphandle kwabo. KumaHebhere 11, esa sahluko siyindumasi “yokholo,” sibona ngokushwankathelweyo impembelelo yoninzi lwalamaqhawe okholo.

**Funda amaHebhere 11:1–40. Zifundo zini esingazifunda kula maqhawe amandulo nangokufunda ngobomi bawo?**

`Enoki`

`Nowa`

`Abraham`

`Sarah`

`Yosefu`

`Moses`

`Rahabhi`

`Samson`

Ukholo ayikokukholelwa entweni okanye emntwini nje kuphela; kukwenza ngokwendlela yokusabela kokokukholwa. Lukholo olusebenzayo; oku koko kuthathwa ngokuba bubulunigsa. Zezo zenzo zokholo eziguqula imbali. Senzo ngasinye kwezi sixhomekeke ekungqiyameni ngeLizwi likaThixo. UNowa wenza ngokholo xa wayesakha umkhombe, ekholose ngeLizwi likaThixo ngamava nengqiqo. Ngenxa yokuba ingazanga inethe, amava nengqiqo zacebisa ukuba unogumbe akabhadlanga konke konke. Kodwa uNowa wamthobela uThixo, lwaza uhlanga loluntu lwasinda. U-Abraham, owabizwa engu-Abram, wayishiya i-Ure kumazantsi eMesopotami, esona sixeko sichubekileyo ehlabathi ngelo xesha, waphuma, engazi apho uThixo azakumkhokelela khona. Kodwa wagqiba ukwenza ngokweLizwi likaThixo. UMoses wakhetha ukuba ngumalusi okhokelela abantwana bakaThixo kwiLizwe leDinga endaweni yokuba ngukumkani waseYiputa, obona bukumkani bukhulu ngexesha labo. Wathembela kwilizwi leNgangamsha, eyabiza kwityholo elivuthayo. URahabhi wagqiba ekubeni athembele kwiingxelo zokuhlangula kukaThixo, wakhusela iintlola ezimbini, waza wayinxalenye yomnombo kaYesu. Sazi kancinane kangakanani ngendlela izigqibo zethu eziyakuchaphazela ngayo ubomi bentlaninge yabantu kwesi sizukulwana nakwezizayo!