---
title:  UDaniyeli, uNebhukadenetsare, neBhabheli
date:  02/06/2020
---

NjoJulayi ka-2007, ingcaphephe iphuma kwiYunivesiti yaseVienna yayisenza iphulo kwiThala leMbali (Museum) xa yathi yafumana icwecwe le xesha likaNebhukadnetsare, ukumkani waseBhabheli. Kweli cwecwe, yafumana eli gama “Nebusarsekim,” igama legosa laseBhabheli elikhankanywa kuYeremiya 39:3. UNebhusa ngomnye kubantu abaninzi, kokumkani namagosa, abantu (enkosi kuphando-nkcubeko-) olubhaqiweyo ngexesha likaDaniyeli noNebhukadenetsare.

`Funda uDaniye 1 no-5. Izigqibo zangaphambili zikaDaniyeli zinandima ni kwizenzo zikaThixo ekumsebenziseni njengesicaka nomprofethi waKhe ukuphembelela izigidigidi zabantu embalini.`

UDaniyeli “wagqiba entliziyweni yakhe” (Dan. 1:8) ukuba uzakuhlala ethembakele kuThixo ngokuphathelele kwinto ayityayo nasekuthandazeni ngokufanayo. Le mikhwa mihle, eyakhiwa kumava angaphambili, yaba ngumzekelo owamnika amandla kubomi bakhe obude. Iziphumo zaba yingqondo ehluzekileyo, ubulumko nomnqondo ovela ngasentla. Oku kwaqatshelwa nguNebhukadenetsare noBheleshatsare, de waphakanyiselwa kwizikhundla ezisemanqwanqweni ebukumkanini. Kodwa, hlawumbi ngokubaluleke ngakumbi, kwakhokelela ekuguqukeni kukaNebhukadenetsare ngokwakhe (Dan. 4:34–37).

UNebhukadenetsare wayengunyana kaNabopolasa. Bekunye bakha isixeko esiliqhayiya, esingazanga saphangwa kwihlabathi la mandulo (Dan. 4:30). Isixeko saseBhabheli sasisikhulu, sineetempile ezingaphezu kwama-300, sinebhotwe elinobukhazikhazi, sirhangqwe ziindonga ezimbini ezinkulu ezibubanzi buzinyawo ezi-12 nezi-22. Ezi ndonga zaziqhawulwa ngamasango asibhozo angawona, onke ethiywe ngoothixo abangabona baseBhabheli. Elona lidumileyo lisango le-Ishatari, elivunjululwe ngamaJamani laphinda ukwakhiwa kwiThala leMbali lasePergamo eBerlini.  KuDaniyeli 7:4, iBhabheli ichazwa njengengonyama enamaphiko okhozi. Indlela ekhokelela kwisango le-Ishatari idweliswe imifanekiso yeengonyama ezingama-120. Umfanekiso wengonyama enkulu ihlasela umntu nawo wafunyanwa ngexesha lo vumbuluko-nkcubeko kwaye usekhona nanamhlanje ngaphandle kwesixeko. Zonke ezi zingqina ingonyama njengomfuziselo ochanekileyo weBhabheli eNkulu. Imbali yeBhayibhile nesigidimi sayo sobuprofethi ziqinisekisiwe.

`UDaniyeli 1:8 wathi uDaniyeli “wagqiba entliziyweni yakhe.” Kuthetha ntoni oku? Zintoni ezinye zezinto odinga “ukugqiba entliziyweni yakho” ngokuzenza okanye ukungazenzi?`