---
title:  IBhayibhile njengeMbali
date:  30/05/2020
---

### Funda Ukulungiselela iSifundo sale Veki
1 Samuweli 17; Isa. 36:1–3, Isa. 37:14–38; Daniyeli 1, 5; Mat. 26:57–67; Heb. 11:1–40.

> <p>Indima Yenkumbulo</p>
> “NdinguYehova uThixo wakho, owakukhupha ezweni laseYiputa” (Eksod. 20:2 [nakuDut. 5:6]).

IBhayibhile isekelwe kwimbali. Imbali yeBhayibhile ihamba ngokuthe ngqo ukusuka kwisiqalo esipheleleyo, xa uThixo wadala zonke izinto, ukusinga kumgomo wokugqibela, xa eyakubuyisa umhlaba xa eBuya okwesiBini. Imo yembali yesiBhalo luphawu ekuphela kwalo elisahlula kwezinye iincwadi ezingcwele zezinye iinkolo. IBhayibhile ithatha ubukho bukaThixo osebenza ngokwakhe buqu kwimbali; ayizami kubonisa obo bukho bakhe. Ekuqalekeni, uThixo uyathetha, buze budaleke ubomi ehlabathi (Gen. 1:1-31). Ubiza u-Abram aphume kumaKaledi. Ukhulula abantu baKhe ebukhobokeni baseYiputa. Ubhala iMithetho eliShumi kumacwecwe amatye ngomnwe wakhe (Ekso. 31:18). Uthumela abaprofethi. Uthumela izigwebo. Ubiza abantu ukuba baphile babelane ngomthetho wakhe ongcwele necebo losindiso nezinye iintlanga. Ekugqibeleni, uthumela uNyana waKhe uYesu Kristu ehlabathini, ngalo ndlela wayahlula imbali ngonaphakade.

Kule veki, sizakujonga eminye yemiba engundoqo kwimbali njengoko iboniswa kwiBhayibhile kwaye kanjalo nakobunye ubungqina bophando-nkcubeko obunceda ukuxhasa imbali njengoko ichaziwe eBhayibhileni.

_*Funda esi sifundo sale veki ukulungiselela iSabatha, 6 Juni._