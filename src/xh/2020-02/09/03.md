---
title:  INdalo kwimiBhalo yamaNdulo
date:  25/05/2020
---

Abaphandi-nkcubeko bavumbulule iindima zeYiputa yamandulo nelizwe laseMpuma ezinembali yangaphambili yendalo nonogumbe. Oku kubangele ukuba abanye baxakwe nokuba ingxelo yeGenesis ithatyathwe kwezinkcubeko okanye ngandlel’ithile yayixhomekeke kuzo. Kodwa ingaba lo nto injalo?

`Funda uGenesis 1–2:4, uze ufunde ezi zicatshulwa kwi-Atra-Ḫasis Epic: “Xa oothixo, endaweni yomntu/ Babesenza umsebenzi, bethwala imithwalo,/ umthwalo woothixo wawumkhulu kakhulu,/ umsebenzi unzima kakhulu, inkathazo inkulu kakhulu/ . . . . ‘Uthixokazi wesizalo makadale inzala,/ Aze umntu athwale umthwalo woothixo!’ UGeshtu-e, uthixo owayenengqondo/ bambulale kwintlagano yabo./ UNintu waxuba udongwe/ nenyama negazi lakhe. . . .”—Stephanie Dalley, Myths from Mesopotamia: Creation, the Flood, Gilgamesh, and Others (New York: Oxford University Press, 1989), pp. 9, 14, 15. Mahluko mni owubonayo?`

Nangona kukho ukufana phakathi kwala mabali (umzekelo, abantu bokuqala benziwe ngodongwe), iyantlukwano zona ziqinisekile..

(1) Kwi-Atra-Ḫasis umntu usebenzela oothixo ukuze oothixo baphumle. KwiGenesis, uThixo udala ihlabathi nento yonke ekulo esenzela abantu njengencopho yendalo, aza aphumle kunye nabo. KwiGenesis, abantu kanjalo babekwa emyezweni baze babizelwe kunxibelelwano noThixo nokukhathalela indalo yaKhe-ingcamango engaveliyo kwi-Atra Ḫasis

(2) Kwi-Atra-Ḫasis, uthixo ongenamsebenzi uyabulawa lize igazi lakhe nodongwe ukwenza amadoda asixhexhe nabafazi. KwiGenesis, u-Adam wokuqala “wenziwa” ngokusondeleyo nguThixo, omphefumlele ngobomi, aze umfazi “enziwe” kamva ukuba “ ‘ngumncedi’ ” wakhe. UThixo zange adale u-Adam no-Eva kwigazi lothixo oxheliweyo.

(3) Akukho luphawu lwangquzulwano okanye isidubedube kwingxelo yeGenesis, njengoko zifumaneka kwibali lika-Atra-Ḫasis.

Ingxelo yeBhayibhile iqaqambile ngokubonisa uThixo onamandla onke nobonelela uluntu ngenjongo endilisekileyo kwihlabathi eligqibeleleyo. Lo mahluko umandla ubangele iingcaphephe ziqukumbele ngelithi, ekugqibeleni, ezi zingxelo ezohlukeneyo zendalo.

`Abanye baxoxe ngelithi, kumaphakade, amabali endalo nonogumbe adluliswa, esekelezelwe ngokukhululekileyo koko kwenzekayo (yiyo le nto kukho ukufana) kodwa agqwethwa ngokuhamba kwamaxesha. Ngokuphikasanayo, uMoses, phantsi kwempefumlelo kaMoya oyiNgcwele, watyhila oko kanye kwenzekayo. Kutheni le nto le ngcaciso isebenza ngcono ukubalisa iimfano ezimbalwa kunoba isenza ingcamango yokuba uMoses waboleka kula mabali obuhedeni?`