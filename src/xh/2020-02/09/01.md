---
title:  'INdalo: iGenesis njengeSiseko, Isigaba 2'
date:  23/05/2020
---

### Funda Ukulungiselela iSifundo sale Veki
Yobhi 26:7–10; Genesis 1–2; Genesis 5; Genesis 11; 1 IziKro. 1:18–27; Mat. 19:4, 5; Yohane 1:1–3.

> <p>Indima Yenkumbulo</p>
> “Izulu libalisa uzuko lukaThixo, Saye isibhakabhaka sixela umsebenzi wezandla zakhe” (Ndumiso 19:1).

Intlaninge yeengqondi ezitshatshaleyo ichukumiseke sisiBhalo ukuba zihlole ihlabathi likaThixo elidaliweyo; ngenxa yoko, ubunzulu-lwazi bazalwa. UJohannes Kepler, Isaac Newton, John Ray, Robert Boyle, nabanye omakhwenkwetha beenzulu-lwazi bangaphambili babekholelwa ukuba imisebenzi yabo ityhila kakhulu umsebenzi wendalo kaThixo. Emva koVukelo lwamaFrentshi, noko kunjalo, ubunzululwazi benkulungwane yeshumi elinesithoba kwinkalo yoluvo jikelele ngokukholelwa kuThixo baya kuhlalutyo nokuthemba okubonakalayo, kwakholisa ukungabi nandawo konke konke yezinto ezingaphaya kwemvelo. Ezi ngcamango zobunkcuba-buchopho zadunyiswa nguCharles Darwin kwiMvelaphi Yezinto Ezidaliweyo (On the Origin of Species (1859). Ukususela kweloxesha, ubunzulu-lwazi buzichaselise ngokumandla kwiziseko zabo zeBhayibhile, bangunozala wokucaciswa ngokutsha okumandla kwibali leGenesis. Ingaba iBhayibhile ifundisa imbono edlulelwe lixesha, engenabunzulu-lwazi ngemvelaphi-siphelo selimiweyo? Ingaba ingxelo yeBhayibhile yabolekwa nje ngokulula kwiintlanga ezingqongileyo ezingabahedeni? Ingaba iBhayibhile yaqingqwa yinkcubeko yendawo nexesha, okanye ingaba imo yayo ephefumlelweyo isiphakamisela kwinkalo yemvelaphi egqibeleleyo ngokwendlela eyakheke ngayo engcwele?   Ezi zezinye zezinto esizakuzichukumisa kwisifundo sale veki.

_*Funda esi sifundo sale veki ukulungiselela iSabatha, 30 Meyi._