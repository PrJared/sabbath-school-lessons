---
title:  Indalo Nexesha
date:  27/05/2020
---

`Funda iGenesis 5 no-11. IBhayibile iyilanda njani imbali yoluntu ukusuka ku-Adam ukuya kuNowa, nokusuka kuNowa ukuya ku-Abraham?`

Kukho inkalo enye eyenza leminombo yahluke eBhayibhileni: zinenkalo yexesha, ebangela iingcaphephe ezithile zizibize kakuhle “njengeminombo-balo.” Ziqulathe indlela yokusebenza eqhagamshelanisayo yolwazi ngomnombo oluhamba nezigaba zexesha, ukuze “xa uMntu wokuQala ephile iminyaka ekanga, waza wazala uMntu wesiBini. Aze uMntu wokuQala emva kokuzala kwakhe uMntu wesiBini aphile iminyaka ekanga, aze abe noonyana neentombi.” UGenesis 5 wongeza ibinzana lalenkqubo, “Iyonke imihla yoMntu wokuQala yaba yiminyaka ekanga.

Le nkqubo yokukuqhagamshelaniswa ngekwakuthintele ukuguzulwa izizukulwana ezithile okanye kwazongeza. UGenesis 5 no-11 banomnombo uqhubekekayo, njengoko ungqinwe kwi-1 ziKronike 1: 18-27, nalapho kungekho zizulwana songezelekileyo okanye esiphosakeleyo. Ngale ndlela iBhayibhile izipicotha ngokunokwayo.  Kangangeminyaka engama-2,000, abahlalutyi bamaYuda namaKristu bazipicothe ezindima njengezimele imbali nendlela echanekileyo yokuxela umhla kaNogumbe nobudala behlabathi, ubuncinane ukusuka kwiintsuku ezisixhenxe zeNdalo njengoko zibonisiwe kwiGenesis 1-2.

Kumashumi eminyaka kutsha nje, kubekho amalinge okupicotha ngokutsha uGenesis 5 no11 ukulungiselela iminyaka emide, njengoko ezinye izinto ezibhaliweyo zokubhaqiweyo nokuyimbali zipicothwa (ngabantu abangagqibelela) ukubonisa. Oku kuveza imibuzo emandla ngokuthembakala kwengxelo yeBhayibhile. Kodwa ukuba siyayiqonda ingcamango kaThixo yexesha nokuqhubekeka kwayo kwimbali, kufuneka siqonde ukuba zozibini ezi zahluko “ziyimbali zikwanemfundiso, zidibanisa u-Adam nalo lonke uluntu noThixo nomntu kulo lonke ulawulo lokufikelela kwindawo nexesha. UGenesis 5 no-11:10-26 ubonelela ngesakhelo sexesha netyathanga loluntu elidibanisa abantu bakaThixo nomntu uThixo awamdalayo njengovutho-ndaba lwesiganeko sokudala esintsuku-ntandathu kweli hlabathi.”—Gerhard F. Hasel, “The Meaning of the Chronogenealogies of Genesis 5 and 11,” Origins 7/2 [1980], p. 69.

`Nangona ezi ndima kwiTestamente eNdala zikhona ngenxa yezizathu ezihle nezibalulekileyo, uthini uPawulos ku-1 Timoti 1:4 noTito 3:9 ekufuneka siyilumkele xa sithetha ngendima ezinjalo?`