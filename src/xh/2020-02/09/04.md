---
title:  iGenesis nobuHedeni
date:  26/05/2020
---

Ikude ekubeni ixhomekeke kwiintsomi zobuhedeni zamandulo, iGenesis ibonakala ibhalwe ngendlela ezichithayo ezo ntsomi ize imchaselise uThixo njengoMdali ngokwakuzo.

`Funda uGenesis 1:14–19. Ezi ziqu zibonakala ngomhla wesine zichazwa njani, yaye yintoni imisebenzi yazo?`

Amagama “ilanga” ne “nyanga” ngokuqinisekileyo ayephetshwa kuba amagama azo ngesiHebhere ayengamagama (okanye ezalana kakhulu kumagama) oothixo belanga nenyanga eMpuma neYiputha yamandulo. Ukusetyenziswa kwamagama “ukukhanya okukhulu” no “nokukhanya okuncincane” ibonisa ukuba zadalelwa umsebenzi othile, “’zibe zezemiqondiso, zibe zezamaxesha amisiweyo, zibe zezemihla neminyaka; nokuba “‘zikhanyise ehlabathini’” (Gen. 1:14, 15). Oko kukuthi, ezi ndima zibonisa ngokucacileyo ukuba ilanga nenyanga zazingengabo oothixo koko izinto ezidaliweyo ezinemisebenzi yazo yendawo ethile, njengokuba siziqonda namhlanje.

`Funda uGenesis 2:7, 18–24. UThixo ubandekanyeke njani ngokusondeleyo ekudalweni kuka-Adam no-Eva?`

Iintsomi zamandulo zaseMpuma ngokungqinelanayo zibonisa ukudalwa komntu njengesivela-mva sengcinga, okubangelwe lilinge lokukhulula oothixo kumsebenzi onzima. Le ngcamango iyintsomi iphikiswa yingcamango yeBhayibhile yokuba umntu kufuneka alawule ihlabathi njengommeli kaThixo. Akukho nto kwindalo esisivela-mva sengcinga. Ukuba kukho nto, indima yalatha kubo njengovutho-ndaba lwengxelo yendalo, ibonisa ngokuphandle indlela ezohluke ngayo iingxelo eyobuhedeni neyeBhayibhile. IGenesis, ngoko, izisa isilungiso esikhabanayo neentsomi zehlabathi lamandulo. UMoses wasebenzisa amagama nezimvo ezithile ezingangqinelaniyo neengcamango zobuhedeni. Kwaye wakwenza oku ngokuchaza ngokulula ngendlela iBhayibhile eyiqonda ngayo inyaniso kunye nendima nenjongo kaThixo kwiNdalo.

`Kumawaka eminyaka eyadlulayo, ibali lendalo yeBhayibhile laliphikisana nenkcubeko eyayithe tshitshilili. Namhlanje, ibali lendalo yeBhayibhile liyaphikasana nenkcubeko ethe tshitshilili. Kutheni le nto singenakukhwankqiswa?`