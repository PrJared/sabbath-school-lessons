---
title:  Ukwahluka KweBhayibhile
date:  28/03/2020
---

### Funda Ukulungiselela iSifundo sale Veki
Dut. 32:45–47; Gen. 49:8–12; Isa. 53:3–7; 1 Kor. 15:3–5, 51–55; Rom. 12:2.

> <p>Indima Yenkumbulo</p>
> “Lisisibane seenyawo zam ilizwi lakho, Likukukhanya emendweni wam” (Ndumiso 119:105).

Isenziwa ziincwadi ezingama-66, yabe ibhalwe kwiminyaka engaphezu kwe-1,500 kumazwekazi amathathu (Asia, Africa, ne-Yurophu) ngababhali abangaphezu kwamashumi amane, iBhayibhile yahlukile. Akukho ncwadi ingenye, engcwele okanye yenkolo, efana nayo. Kwaye oko akothusi. Kakade, iliLizwi likaThixo. Zingaphezu kwama-24,600, iziqwenga ezibhaliweyo zeTestamente eNtsha ezikhoyo ukusuka kwiinkulungwane ezine zokuqala emva koKristu. Kwiziqwenga ezibhaliweyo zokuqala zikaPlato, zisixhenxe, ezikaHerodotus zisibhozo, ze ezombongo (Iliad) kaHomer zibe ngaphezulwana ngeekopi ezisekhona ezingama-263. Yhiyo lo nto, sinobungqina obuqinisekisayo obunamandla bokunyaniseka kombhalo weTestamente eNtsha. IBhayibhile yincwadi yokuqala ukwaziwa njengetolikiweyo, eyokuqala eNtshona ukupapashwa kwindawo yoshicilelo, nencwadi yokuqala esasazwe ngokuphangaleleyo ngeelwimi ezininzi kakhulu kangangokuba inokufundwa ngabemi abangama-95 eepesenti ehlabathini namhlanje. IBhayibhile yahlukile kanjalo kumxholo nomyalezo wayo, ezigxile kwizenzo zikaThixo ezisindisayo kwimbali. Loo mbali ixutywe nesiprofetho, njengoko sixela ngenxa engaphambili ingomso lezicwangciso zikaThixo nobukumkani baKhe obungunaphakade. IliLizwi likaThixo eliphilileyo, kuba la Moya mnye kaThixo waphefumlela isiBhalo (2 Tim. 3:16, 17) uthenjiswe kumakholwa namhlanje ukuba usikhokelele kuyo yonke inyaniso xa sifunda iLizwi (Yohane 14:16, 17; Yohane 15:26; Yohane 16:13).

_*Funda esi sifundo sale veki ukulungiselela iSabatha, 4 Apreli._