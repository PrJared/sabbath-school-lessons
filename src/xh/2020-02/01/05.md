---
title:  IBhayibhile njengeMbali
date:  01/04/2020
---

IBhayibhile yahlukile xa ithelekiswa nezinye iincwadi “ezingcwele” kuba isekelezelwe kwimbali. Oku kuthetha ukuba iBhayibhile ayizongcinga zobunkcuba-buchopho zabantu (njengoConfucius okanye uBhuddha), kodwa ishicilela izenzo zikaThixo kwimbali logama ziqhubela phambili kumgomo othile. NgokwakwiBhayibhile, lo migomo 1) lidinga likaMesiya 2), nokubuya kwesibini kukaYesu. Le nkqubela-phambili yahlukile ngokwenkolo yobuYuda-buKristu, ngokukhabanayo noluvo lwamaxesha athile entlaninge yezinye iinkolo zehlabathi ukusuka kwiYiputha yamandulo ukuza kuthi xhaxhe kwiinkolo zale mihla zasempuma.

`Funda ku-1 Korinte 15:3–5, 51–55; Roma 8:11; naku-1 Thesalonika 4:14. Ezi zicatshulwa zisifundisa ntoni hayi nje kuphela ngenyaniso eyimbali yovuko lukaKristu kodwa nentsingiselo yalo kuthi buqu?`

Ubungqina beeGospile ezine noPawulos kukuba uYesu wafa, wangcwatywa, wavuka esenyameni kwelabafileyo, waza wabonakala kwiqela elithile labantu. Oku kungqinwa ngabazibonelayo xa bona ngokunokwabo ngawabo babembeka engcwabeni baza kamva balibona lingenanto. Amangqina amchukumisa uYesu, waza wadla kunye nawo. UMariya waseMagadala, uMariya (umama kaYesu), nabanye abafazi bambona njengoKristu ovukileyo. Abafundi bathetha naye endleleni eya e-Emawusi. UYesu wabonakala kubo ngenxa yoMyalelo oMkhulu wegospile. UPawulos ubhala athi ukuba ubungqina bezibhalo siyabubukula, ngenxa yoko ukushuMayela nokukholwa kwethu “kulilize” (1 Kor. 15:14). Ezinye iinguqulelo zithi “akuyonto ngamampunge” okanye “akuncedi nto.” Abafundi bathi, “ ‘INkosi inene ivukile’ ” (Luka 24:34). Igama lesiGrike ontos lisingisele kwinto ngokwenene eyenzekileyo. Liguqulelwa lithi, “nyanisweni,” “ngokuqinisekileyo,” okanye “ngokwenene.” Abafundi bayangqina ukuba “ ‘iNkosi ivukile ngokwenene.’ ” U K r i s t u ukwaboniswa “njengentlahlela” (1 Kor. 15:20) yabo bonke abafileyo. Inyaniso eyimbali yokuba uKristu wavuka esenyameni kwelabafileyo yaye uyaphila namhlanje isisiqinisekiso sokuba nabo bayakuvuswa njengoko wavuswayo. Onke amalungisa “ayakudliswa ubomi kuye uKristu” (1 Kor. 15:22). Eli gama lilapha lichaza isenzo sexa elizayo sokudalwa, xa abo “bakaKristu,” okanye bahleli bethembekile kuYe bayakuvuswa “ekufikeni kwakhe” (1 Kor. 15:23) ”ngexilongo lokugqibela” (1 Kor. 15:52).

`Kutheni isithembiso sovuko sisemmbindini kwinkolo yethu, ngokukodwa kuba sisazi ukuba abafileyo balele? Ngaphandle kwalo, kutheni ukukholwa kwethu ngokwenene “kulilize”?`