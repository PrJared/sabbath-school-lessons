---
title:  ILizwi likaThixo Eliphilileyo
date:  29/03/2020
---

Awona mazwi abaluleke kakhulu athethiweyo isoloko ingamazwi okugqibela umntu awathethayo. UMoses, umbhali weencwadi ezintlanu zokuqala ezisisiseko seBhayibhile, uculela abantu ingoma kanye ngaphambi kokufa kwakhe (Dut. 31:30–32:43).

`Funda iDuteronomi 32:45–47. UMoses ulichaza njani iLizwi likaThixo namandla alo kubomi bamaHebhere xa ayezakungena kwiLizwe leDinga.`

Phakathi kwamazwi kaMoses okugqibela sisiyalo esimandla. Ngokubeka iintliziyo zabo kumazwi uThixo awathethileyo kubo ngaye, uMoses wayefuna ukugxininisa ebantwini ukuba ingqalelo yabo Meyihlale ikuThixo nentando yaKhe ngobomi babo. Ngokufundisa la mazwi kubantwana babo, isizukwalana ngasinye sasizakudlulisa icebo losindiso elingumnqophiso kaThixo. Qaphela ukuba babengazokuchonga bazikhethele amazwi abawathandayo, kodwa kwakufuneka bagcine okanye bathobele “onke amazwi alo myalelo” (Dut. 32:46). Ekupheleni kwembali yehlabathi, uThixo uyakuba nabantu abayakuhlala bethembakele kuso sonke isiBhalo, nto leyo ethetha ukugcina imithetho kaThixo kunye nokuba nokholo lukaYesu (IsiTyhi. 12:17). Aba bantu bayakuhlala bethembakele kwimfundiso yeBhayibhile, kuba ayiqinisekisi nje kuphela ubomi obuyindyebo ehlabathini koko isiphelo esingunaphakade kwikhaya asilungiselela lona uYesu. (Yohane 14:1–3).

`Funda uYohane 1:1–5, 14; Yohane 14:6. Ezi ndima zisifundisa ntoni ngoYesu nobomi obungunaphakade? ULwizi owaba yinyama ungqamene njani nentyilelo nokuphefumlelwa kwesiBhalo?`

UYesu ngunkqontsonqa nenjongo yaso sonke isiBhalo. Ukuza kwakhe esenyameni njengoMesiya yaba kukufezekiswa kwamadinga eTestamente eNdala. Ngenxa yokuba waphila, wafa, kwaye ephila kwakho, asinaziBhalo zodwa eziqinisekisiweyo kodwa, nkqu nangokungcono, idinga elikhulu lobomi obungunaphakade kubomi obutsha xa bubonke.

`Funda kwakhona uDuteronomi 32:47. Uyingcamle njani kuwe inyaniso engendlela intobelo kwiLizwi likaThixo “engelolize ngayo kuwe”? Kutheni le nto ukholo kuThixo nentobelo kwiLizwi ingelolize?`