---
title:  IBhayibhile Njengesiprofetho
date:  31/03/2020
---

IBhayibhile yahlukile kweminye imisebenzi yenkolo eyaziwayo kuba ukufikelela kuma 30 epesenti omxholo wayo wenziwe ziziprofetho nemibhalo yobuprofethi. Ukudityaniswa kwesiprofetho nokuzalisekiswa kwaso ngexesha kubalulekile kwingcamango yehlabathi ngeBhayibhile, kuba loThixo usebenza kwimbali kwangokunjalo uyalazi ingomso yaye ulityhilile kubaprofethi baKhe (Amos 3:7). IBhayibhile ayiloLizwi eliphilileyo kuphela, okanye iLizwi eliyimbali-iliLizwi lobuprofethi.

**Ezi ndima zilandelayo zizityhila njani iinkcukacha zoMesiya obuyayo?**

`Gen. 49:8–12` 

`Ndum. 22:12–18`

`Isa. 53:3–7`

`Dan. 9:2–27`

`Mika. 5:2`

`Mal. 3:1`

`Zek. 9:9`

Ubuncinane zingamashumi amathandathu anesihlanu, iziprofetho ezingoMesiya kwiTestamente eNdala ezitsolileyo, nezininzi ngakumbi ukuba songeza ufundo-mifuziselo (ufundo-mifuziselo kukufundwa ngendlela iinkonzo zeTestamente eNdala, ezifana namadini, ezaziziprofeto ezincinci ngoYesu). Ezi ziprofeto zalamana neenkcukacha ezitsolileyo ezinjengezi “intonga ayiyi kumka kuYuda” (Gen. 49:10); nokuba uzakuzalelwa eBethlehem yakwaYuda (Mika 5:2); nokuba “udeliwe ushiyiwe ngabantu”; ebethwa, etyholwa, noko kunjalo engawuvuli umlomo ukukhusela isiqu saKhe (Isa. 53:3–7); nokuba izandla nenyawo zaKhe zakuhlatywa; kwanokuba bayakwabelana ngeengubo zaKhe (Ndum. 22:12–18). Inyaniso yokuba ezi ziprofetho zeTestamente eNdala zazaliseka ngokuchaneka okunjalo ebomini, ukufa, nokuvuka kukaYesu ingqina impefumlelo nentyilelo yazo engcwele. Ikwabonisa ukuba uYesu waba nguLowo Yena nabanye ababebanga ukuba unguYe. UYesu walandela abaprofethi bamandulo ukuxela ngenxa engaphambili ukufa nokuvuka kwaKhe (Luka 9:21, 22; Mat. 17:22, 23), ukuwa kweYerusalem (Mat. 24:1, 2), nokuBuya kwaKhe kwesiBini (Yohane 14:1–3). Ngalo ndlela, ukuza esenyameni, ukufa, nokuvuka zixelwe ngenxa engaphambili eBhayibhileni, kwaye nokuzalisekiswa kwazo kuqinisekisa ukuthembakala kwazo.

`Zeziphi izizathu onokucinga ngazo zizonke zokukholelwa kwakho kuYesu nokusifela kwaKhe? Yabelana neklasi ngazo ngeSabatha uze, eklasini, ubuze lo mbuzo: Kutheni ubungqina bunyanzela kangaka nje?`