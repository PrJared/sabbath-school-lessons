---
title:  UYesu neMvelaphi neMbali yeBhayibhile
date:  15/04/2020
---

UYesu wafundisa ukuba iBhayibhile liLizwi likaThixo ngohlobo lokuba oko likuthethayo kunye noko uThixo akuthethayo. Imvelaphi yalo ifumaneka kuThixo yaye, ngenxa yoko, liqulathe igunya elipheleleyo layo yonke inkalo yobomi. UThixo wasebenza ngembali ukutyhila intando yaKhe eluntwini ngeBhayibhile. Umzekelo, kuMateyu 19:4, 5, uYesu walatha kwisicatshulwa esibhalwe nguMoses. Kodwa uYesu uthatha esi sicatshulwa athi, “‘owadalayo kwasekuqalekeni . . . wathi, “Ngenxa yoko umntu womshiya uyise nonina.” Endaweni yokuthi “isiBhalo sithi” uYesu uthi “‘owadalayo kwasekuqalekeni . . . esingisele kumazwi oMdali abhalwe ngumbalisi weGenesi. UThixo apha, eneneni, ubonwa apha njengembangi yale ntetho, nangona yabhalwa nguMoses.

**Funda ezi zicatshulwa zilandelayo. Wayebaqonda njani uYesu abantu abakwimbali neziganeno zeBhayibhile?**

`Mat. 12:3, 4`

`Marko 10:6–8`

`Luka 4:25–27`

`Luka 11:51`

`Mat. 24:38`

UYesu rhoqo abantu beTestamente eNdala, iindawo, neziganeko uziphatha njengenyaniso eyimbali. Walatha kwiGenesi 1 kunye no-2, u-Abel, kwiGenesis 4, uDavide esidla izonka zomboniso, no-Elisha phakathi kweziqu ezikwimbali. Ngokuphindaphindayo uthetha ngokubandezeleka kwabaprofethi bamandulo (Mat. 5:12, Mat. 13:57, Mat. 23:34–36, Marko 6:4). Ngomyalezo olumkisayo, uYesu udandalazisa imihla kaNowa:  “‘Babesithi badle, basele, bazeke, bendise, kwada kwayimini awangena ngayo emkhombeni uNowa, bengaqondanga, wada wafika unogumbe, wabakhukulisa bonke: koba njalo nokufika koNyana woMntu’” (Mat. 24:38, 39). Ukhona wonke umqondiso wokuba uYesu wayesingisele kwesi siganeko sinamandla somgwebo kaThixo njengesiganeko esiyimbali.