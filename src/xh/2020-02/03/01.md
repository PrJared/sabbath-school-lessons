---
title:  UYesu noLuvo lwabaPostile ngeBhayibhile
date:  11/04/2020
---

### Funda Ukulungiselela iSifundo sale Veki
Mat. 4:1–11; Mat. 22:37–40; Luka 24:13–35, 44, 45; Luka 4:25–27; Zenzo 4:24–26.

> <p>Indima Yenkumbulo</p>
> “Waphendula ke yena wathi, Kubhaliwe kwathiwa, Akaphili ngasonka sodwa umntu, uphila ngamazwi onke aphuma emlonyeni kaThixo” ’ ” (Mateyu 4:4).

Ngelishwa, kwelixesha langoku, iBhayibhile iphindiwe ukupicothwa ngeliso lobunkcuba-buchopho elithandabuza ngokufanayo ukuphefumlelwa kwayo negunya layo. Eneneni, iBhayibhile ibonwa nje ngezimvo zabantu nje ababephila kwinkcubeko yangaphambili abangazange mhlawumbi baliqonde ilizwe ngendlela esiliqonda ngayo namhlanje. Ngaxa linye, le nkalo ingaphaya kwemvelo inyhashiwe okanye de yasuswa emfanekisweni, yayenza iBhayibhile yaluxwebhu oluthe, endaweni yokuba yindlela uThixo ambona ngayo umntu, suka yayindlela umntu ambona ngayo uThixo. Yaye iziphumo zikukuba, kuninzi, iBhayibhile ayinaxabiso kakhulu kwixesha lokucinga ngohlobo lukaDarwin nobunkcubabuchopho bangoku.

Noko kunjalo, silukhaba ngokupheleleyo olo luvo. Ndaweni yoko, kwiTestamente eNtsha, singayibona indlela ephefumlelweyo yokuqwalasela sonke isiBhalo ngokufunda indlela uYesu nabapostile ababeyiqonda ngayo iTestamente eNdala, iBhayibhile ekuphela kwayo ababenayo ngelo xesha. Banxulumana njani nabantu, iindawo, neziganeko ezichaziweyo? Yayizintoni iingcamango neendlela zabo zokupicotha iingcinga? Masibalandele nengqiqo yabo, ngokwahlukileyo kwiingcamango ezingezizo zabantu abangaphefumlelwanga abangcinga zabo zakhokelela kuphela kukungakholwa nentandabuzo ngakwiLizwi likaThixo.

_*Funda esi sifundo sale veki ukulungiselela iSabatha, 18 Apreli._