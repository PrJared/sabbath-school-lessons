---
title:  Ingcamango Ngakumbi
date:  17/04/2020
---

Funda Ellen G. White, “As a Child,” pp. 68–74, ne “The Temptation,” pp. 114–123 kwi The Desire of Ages. “Abantu bazibona njengabalumke ngaphezu kwelizwi likaThixo, abalumke nkqu ngaphezu kukaThixo; baze endaweni yokubeka iinyawo zabo kwisiseko esingagungqiyo, baze bazise into yonke kuvavanyo lwelizwi likaThixo, bavavanya elo lizwi ngeengcamango zabo zobunzulu-lwazi nendalo, yaye ukuba azingqinelani neengcamango zabo zobunzulu-lwazi, ichwethelwa ecaleni njengengafanelwe kwamkelwa.”— Ellen G. White, Signs of the Times, March 27, 1884, p. 1. “Abo babazi ngcono ubulumko nenjongo kaThixo njengoko ityhiliweyo elizwini laKhe, baba ngamadoda namantokazi angqondo yomeleleyo; kwaye banokuba ngabasebenzi abalulutho kunye noMhlohli omkhulu, uYesu Kristu. . . . UKristu unike abantu baKhe amazwi enyaniso, kwaye bonke babizelwe ekwenzeni indima yabo ekuwavakaliseni ehlabathini. . . . Akukho kungcwaliswa ngaphandle kwenyaniso, ilizwi. Ngoko ke indlela oko okubaluleke ngayo kufuneka kuqondwe ngumntu wonke!”—Ellen G. White, Fundamentals of Christian Education, p. 432.

**Imibuzo Yengxoxo**

`1. Ukuba uYesu, ababhali beGospile, noPawulos baziphatha njengeLizwi likaThixo iziBhalo zeTestamente eNdala, oku makusixelele ntoni ngokuba kutheni izimvo zanamhlanje ngesiBhalo zingezizo yaye kutheni kungafuneki singeyeli kwezi ngxoxo, nokuba zifundiswa ngubani?`

`2. Ukunika abantu ufifi lomgama osowuhanjwe zingcaphephe zeBhayibhile zeli` xesha ngokungakholelwa kwazo, nazi izinto ezimbalwa uninzi lweengcaphephe zangoku eziziphikayo. Ziyayibhebhetha iNdalo yeentsuku ezintandathu, zamkele izigidi ngezigidi zeminyaka zokuvela kwezinto kuguqulo-mvelo endaweni yoko. Ziyambhebhetha u-Adam kwihlabathi elingawanga. Ziyambhebhetha unogumbe wehlabathi lonke. Ezinye ziyabubhebhetha ubukho buka-Abraham. Ezinye ziyalibhebhetha ibali le-Eksodus. Ezinye ziyayibhebhetha imimangaliso kaYesu, kuquka nokuvuswa kwakhe eyinyama. Ezinye ziyayibhebhetha ingcamango yesiprofetho esixela ngenxa engaphambili, apho abaprofethi baxela ixa elizayo, ngamanye amaxesha kwiinkulungwane okanye nkqu amawaka eminyaka ngaphambili. Ezi ngqukumbelo mazisixelele ntoni ngoko kwenzekayo beqala ukuthandabuza igunya nokunyaniseka kwesiBhalo? Kanjalo, zeziphi iindlela zokuzama ukunceda abantu abanjalo ekufikeleleni ekuqondeni inyaniso?

`3. Ekuphenduleni umbuzo osekupheleni kwisifundo sangoLwesibini, siyiqonda njani indlela esinokuphefumlelwa ngayo sonke isiBhalo, nkqu neendawo ezingasingiselanga kuthi namhlanje?`