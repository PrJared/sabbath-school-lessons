---
title:  Abapostile neBhayibhile
date:  16/04/2020
---

Ababhali beTestamente eNtsha bangena kwiBhayibhile ngendlela ayingena ngayo uYesu. Kwimiba yemfundiso, ukuziphatha, nenzaliseko yesiprofetho, iTestamente eNdala kubo yayiliLizwi likaThixo elinegunya. Asifumani nto, naphina, koko kuthethwa ngala madoda okanye akwenzayo okucela umngeni nokuba ligunya okanye ukunyaniseka kwayo nayiphi indawo eBhayibhileni.

**Ezi ndima zingezantsi zisifundisa ntoni ngendlela abapostile abaliqonda ngayo igunya leLizwi likaThixo?**

`Izenzo 4:24–26`

`Izenzo 13:32–36`

`Roma. 9:17`

`Gal. 3:8`

Qaphela kwezindima indlela ezizalana ngayo iziBhalo kwilizwi likaThixo Buqu. Kwizenzo, 4 kanye ngaphambi kokuba bazaliswa nguMoya oyiNgcwele, abafundi badumisa uThixo ngenxa yokukhululwa kukaPetros noYohane. Ekudumiseni kwabo, baphakamisa amazwi abo, bevuma uThixo njengoMdali nokuthetha kwakhe ngoDavide umkhonzi waKhe. Oko kukuthi, amazwi kaDavide ngamazwi kaThixo. KwiZenzo 13:32-36, uDavide kwakho ucatshulwa nguPawulos, kodwa amazwi akhe akhonjwa kuThixo, kuba indima yama-32 ithi, “idinga elabakho koobawo.” KumaRoma 9:17, apho ubani ebenokulindela uThixo njengentloko, uPawulos usebenzisa intetho “isiBhalo,” esithi: “Kuba isiBhalo sithi kuFaro.” KumaGalati 3:8 intloko “isiBhalo” isetyenziswa endaweni kaThixo,” ukubonisa indlela iLizwi likaThixo eliqhagamsheliswe ngayo kuThixo ngokwaKhe.

Eneneni, ababhali beTestamente ngokufanayo bangqiyama kwiTestamente eNdala njengeLizwi likaThixo. Ngamakhulu ezicatshulwa kwiTestamente eNtsha ezivela kwiTestamente eNdala. Enye ingcaphephe ihlanganise uludwe lwezalatho ezitsolileyo, ama-400 ku-Isaya, ama-370 kwiiNdumiso, ama-220 kwi-Eksodus, njalo njalo. Ukuba ubani ebenokongeza izinto ezibhekisele kuzo, umxholo nomongo, inani belizakukhula ngeyona ndlela. Iincwadi zizele zizicatshulwa ezisingisele kwiziprofetho zeTestamente eNdala ezisoloko zisiziswa ngebinzana elithi, “kubhaliwe kwathiwa” Mat. 2:5, Marko 1:2, 7:6, Luka 2:23, 3:4, Roma 3:4, 8:36, 9:33, 1 Kor. 1:19, Gal. 4:27, 1 Pet. 1:16). Konke oku kuqinisekisa ukuba iziBhalo zeTestamente eNdala zisisiseko ezizinze phezu kwazo iimfundiso zikaYesu nabapostile.