---
title:  UYesu naso Sonke isiBhalo
date:  14/04/2020
---

`Funda uLuka 24:13–35, 44, 45. UYesu uzisebenzisa njani iziBhalo ukufundisa abafundi umyalezo wegospile?`

Emva kokufa kukaKristu, abalandeli baKhe babedidekile bethandabuza. Kwenzeka njani oku? Kwakuthetha ukuthini? Kwesisahluko sikaLuka, sibona ukuba uYesu ubonakala kabini kubo, okokuqala kwisibini esisendleleni eya e-Emawusi, ize ibe ngabanye emva koko. Kwiziganeko ezibini ezohlukeneyo, uYesu ucacisa indlela konke ekuzaliseke ngayo oko kusuka kwiTestamente eNdala: Uqalele ke kuMoses nakubo bonke abaprofeti, wabachazela kuzo zonke izibhalo iindawo ezingaye” (Luka 24:27).  Kwakhona kuLuka 24:44, 45, uthi, “‘Ngawo la amazwi endawathethayo kuni . . . . okokuba zimelwe kukuzaliseka zonke izinto ezibhaliweyo ngam emthethweni kaMoses, nasebaprofetini, nasezindumisweni. Waza uYesu “wayivula ingqiqo yabo, ukuze baziqonde izibhalo.”

Phawula ukukhankanywa okutsolileyo kuLuka 24:27 “zonke izibhalo.” Oku kugxininiswa kumhlathi wesibini “emthethweni kaMoses, nasebaprofetini, nasezindumisweni’” (Luke 24:44). Oku kuzinzisa ngokucacileyo ukuba uYesu, uLizwi owaba yinyama (Yohane 1:1–3, 14), uxhomekeke kwigunya lesiBhalo ukuchaza indlela ezi zinto ezaxelwa ngayo ngenxa engaphambili kumakhulu eminyaka kwasekuqalekeni. Ngokusingisela ekupheleleni kwesiBhalo, uYesu ufundisa abafundi baKhe ngomzekelo. Xa bephuma besiya kusasaza isigidimi segospile, nabo ngokunjalo kwakufuneka batyhile sonke isiBhalo ukuzisa ingqiqo namandla kumakholwa amatsha ehlabathini jikelele. Qaphela, kwakhona, indlela kuMateyu 28:18–20, uYesu atsho ngayo kubafundi baKhe ngooko (nakuthi namhlanje) ukuba “‘Linikwe mna lonke igunya emazulwini nasehlabathini.’ ”. Kodwa elo gunya lihlala limiliselwe kuYise nakubuThixo buphela, kuba uthi kubo, “ ‘Hambani ngoko niye kuzenza abafundi zonke iintlanga, nibabhaptizela egameni loYise, loNyana, loMoya oyiNgcwele.’ ” Emva koko kuze esi sicatshulwa singundoqo: “ ‘nibafundisa ukuba bazigcine zonke izinto endiniwisele umthetho ngazo.’ ” UYesu ufundisa ayalele ntoni?

Iimfundiso zaKhe zisekelezelwe kuso sonke isiBhalo. Kukwigunya lobuprofethi elikwiLizwi awathi Weza, yaye kungokuzalisekiswa kweziprofeto kwisiBhalo awathi walulamela uYise.

`Ukuba uYesu wamkela sonke isiBhalo, kutheni nathi kufuneka senze njalo? Kwakhona, singafunda njani ukwamkela lonke igunya laso sonke isiBhalo, nkqu naxa siqonda ukuba asiyiyo yonke into eseyimfuneko kuthi namhlanje? Zisa impendulo yakho kwiklasi ngeSabatha.`