---
title:  Ukuzimisela noMonde
date:  17/06/2020
---

`Funda amaGalati 6:9. Logama uPawulos ethetha apha ngokuzingisa ekwenzeni okulungileyo kwabanye, lo moya mnye uyadingeka xa sijamelelne nemibuzo enzima. Kutheni le nto ukuzimisela nomonde kubalulekile ukusombulula iingxaki?`

Impumelelo yokwenene isoloko idinga inyameko. Esikufumene lula sisoloko sikuthatha kancinci. Iintsonkotha zeBhayibhile zisinika ithuba lokusebenzisa iingqondo zethu, yaye ukuzimisela nokuzingisa esifuna ngako isisombululo kutyhila indlela lo nto ebaluleke ngayo kuthi. Naliphi ixesha esilichithela ekufundeni iBhayibhile ukuzama ukufumana ngakumbi intsingiselo nomyalezo wayo lithuba elichithwe kakuhle. Mhlawumbi amava okuphengulula ngenyameko iziBhalo ufuna impendulo, nkqu noba lixesha elide, ayakuba yintsikelelo enkulu kunesisombululo kwingxaki ukuba sithe kamva sayifumana. Kakade, xa sifumana isisombululo kwingxaki ephazamisayo, siba sisisombululo kuthi.

Inyaniso yokuba ungenako ukusombulula intsonkotha ngokukhawuleza ayingqini ukuba ayinakusombululeka. Kuyamangalisa indlela esiyibetha ngoyaba ngayo le nyaniso ibonakalayo. Baninzi abathi, xa bequbisana nomnqantsa eBhayibhileni, bangayinanzi engqondweni baze bangaboni sisombululo, batsibele ekuthini le ngxaki ayinakusonjululwa. Abanye baqalisa ukuthandabuza ukuthembakala kweBhayibhile konke konke. Kodwa akufuneki silibale ukuba singakhona isisombululo esilula nokuba thina kubulumko bethu obunemida-okanye ukungazi-asisiboni. Singacinga ntoni ngoqala lezibalo eliyi-aljibra othi, etsho phantsi kangangesiqingatha seyure ezama ukusombulula ingxaki enzima, avakalise ukuba akukho sisombululo sale ngxaki kuba akasifumenanga? Oko kukwanjalo nakuthi xa sifunda iBhayibhile.

Xa iintsonkota ziphikisa nkqu nawona malinge akho amandla okuzisombulula, zibeke ecaleni okomzuzwana, uze okwangoku, wenze oko uThixo akubonise kona ngokuselubala. Ezinye iimbono zakwamoya zixhanyulwa kuphela emva kokuba besikulungele ukulandela oko uThixo asele esixelele kona. Ngoko zingisa ube nomonde ekufundeni kwakho iBhayibhile. Kakade, umonde sisimilo samakholwa ekupheleni kwexesha (bona IsiTyhi. 14:12).

`Singafunda ntoni kwabanye abantu abafunde ngenyameko nangomonde iindima zeBhayibhile ezicelâ€™umngeni? Singabakhuthaza njani abanye ukuba bangancami ekuphengululeni kwabo inyaniso? Kutheni le nto kungafuneki soyike xa siqubisana nendima yesiBhalo entsonkothileyo?`