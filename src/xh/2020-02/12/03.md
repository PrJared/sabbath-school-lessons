---
title:  Jongana Neentsonkotha NgokunyanisekileyoNangobunono
date:  15/06/2020
---

Ukhe wanawo amava okuqubisana nendima okanye uluhlu lweendima ongazange uziqonde, okanye wazifumana zintsonkothile ukuba uziqonde, okanye wazifumana zinzima ukuba zingqinelane nezinye iindima okanye inyaniso xa iyonke. Kunzima ukucinga ukuba ngaxa lithile okanye limbi awukhange ujamelane nale ngxaki. Umbuzo kukuba, wasabela njani? Okanye, ngokubaluleke ngakumbi, Kufuneka usabele njani?

`Funda i-1 IziKronike 29:17, Imizekeliso 2:7, 1 Timoti 4:16. Zithini ezi ndima ezinokusebenza kumbuzo wendlela emasijamelane ngayo neendima ezintsonkothileyo?`

Kuphela kuxa sinyanisekile esinokuthi sijamelane neentsonkotha ngokufanelekileyo. Ukunyaniseka kuyasikhusela ukuze singaphephi nazinye iintsonkotha okanye sizame ukuzintsonkothisa. Ukunyaniseka kanjalo kuyakusinqanda ekunikezeleni iimpendulo ezingenamsebenzi ezingaluthwelanga uvavanyo lokupicothwa. UThixo uyakholiswa kukunyaniseka nentembeko. Ngoko ke, kufuneka sifane nesimilo saKhe kuko konke esikwenzayo, nkqu nasekufundeni kwethu iBhayibhile.

Abantu abanyanisekileyo bazakujamelana neentsonkotha zeBhayibhile ngendlela abanokuthi bakulumkele ngayo ukuzisa ulwazi bebhudâ€™umxholo, bakrune inyaniso ngolwimi olunzima, okanye balahlekise abanye ngokugudisa ubungqinda. Kungcono kakhulu ukulindela impendulo ephathekayo kwintsonkotha kunokuzama ukuzisa isisombulula esiphambukayo okanye esinganelisiyo. Imiphumela emihle yokunyaniseka ekufundeni kwethu iBhayibhile kukuba kwakha intembeko, yaye intembeko esembindini wabo bonke ubudlelane bomntu. Iqinisekisa abantu ngakumbi ngaphezu kwazo zonke iimpendulo ezi ethe ethe. Kungcono ukuthi andiyazi indlela yokuphendula lo mbuzo okanye ukuyicacisa ngokuchanekileyo le ndima, kunokuzama ukuyikruna ithethe oko ufuna ikuthethe xa, mhlawumbi, ingatsho.

Abantu abahlakaniphileyo bafuna ngenyameko ukuyazi inyaniso yeLizwi likaThixo, yaye, ngoko, qiniseka ngokuthe gqolo ukuba abangxami ukufika kwizigqibo ezisekelwe kulwazi oluncinane okanye ubungqina obubuthathaka.

`Wenza ntoni, okanye kufuneka wenze ntoni, ngeendima ongaziqondi ngokupheleleyo okanye ezikhangeleka zingangeni gingci ekuqondeni kwakho inyaniso?`