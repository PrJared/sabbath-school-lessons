---
title:  Ukujongana neeNdima eziNtsonkothileyo
date:  13/06/2020
---

### Funda Ukulungiselela iSifundo sale Veki
2 Tim. 2:10–15, 1 IziKro. 29:17, Yakobi 4:6–10, Gal. 6:9, Zenzo 17:11.

> <p>Indima Yenkumbulo</p>
> “Ukuzeka kade umsindo kweNkosi yethu kubaleleni ekuthini lusindiso, njengoko wanibhalelayo nomzalwana wethu oyintanda, uPawulos, ngokobulumko awabunikwayo; njengokuba, nasezincwadini zakhe zonke, ethetha kuzo ngezo ndawo; ekukhoyo kuzo zithile ziqiqeka nzima, abathi abangafundileyo, nabangazimasekileyo, bazigqwethele kokwabo ukutshabalala, njengokuba bezenjenjalo nezinye izibhalo.” (2 Petros 3:15, 16).

XAhen ehlalutya iincwadi zikampostile uPawulos, uPetros ubhala athi kuzo, nakwezinye iindawo zesiBhalo, kukho “ekukhoyo kuzo zithile ziqiqeka nzima” (2 Pet. 3:16). La mazwi agqwetha okanye akrunwe ngabo “bangafundileyo, nabangazimasekileyo” (2 Pet. 3:16) kweyabo intshabalalo. UPetros akathi zonke izinto kunzima ukuziqonda, kodwa kuphela ezinye. Kwaye sikwazi oko, akunjalo? Ngowuphi umfundi weBhayibhile onyanisekileyo ongakhange aqubisane neendima ezikhangeleka zingaqhelekanga kwaye zintsonkothile ukuziqonda? Ngokuqinisekileyo, ngaxa lithile, sikhe sanawo lamava. Yhiyo lo nto, sizakuqwalasela kule veki, hayi kakhulu kwiindima ezintsonkothileyo, kodwa koko kunokuba ngoonazala balemicela-mngeni nendlela, njengabaphandi benyaniso yelizwi likaThixo abathembakeleyo, esinokuzisebenza ngayo. Okokugqibela, ezinye zezintetho zingumcela-mngeni azinakuze zisonjululwe kweli cala lezulu. Kwangaxa linye, inqwaba yeendima eziseBhayibhileni azintsonkothanga nakanye, ngenxa yoko akho sizathu sakuvumela igcuntswana lezi zintsonkothileyo lithibaze inkoloseko yethu kukuthembakala negunya leLizwi likaThixo xa lilonke.

_*Funda esi sifundo sale veki ukulungiselela iSabatha, 20 Juni._