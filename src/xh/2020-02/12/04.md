---
title:  Jongana neeNtsonkotha Ngokuthobekileyo
date:  16/06/2020
---

`Funda uYakobi 4:6–10; 2 IziKronike 7:14; noZefaniya 3:12 Kutheni intobeko ibalulekile xa sizama ukuqubisana neendima ezintsonkothileyo zesiBhalo?`

Abantu abaninzi bafike ekuqondeni okumangalisayo nakwingcamango elulamisayo yokuba baxhomekeke kwinto nakumntu ongaphandle kwabo. Bakuqondile ukuba abasosilinganiso sazo zonke izinto. Aba bantu baxabisa inyaniso ngaphezu kokufuna ukubasemgceni komna wabo, kwaye baqonda ukuba inyaniso ayenziwanga ngabo kodwa, endaweni yoko, yinto abaqubisana nayo. Mhlawumbi eyona nyaniso inkulu abayiqondayo aba bantu yindlela nje encinane abayazi ngayo inyaniso ngokwenene. Bayazi, njengoko uPawulos ebhala, ukuba “bakhangela esipilini ngokwamanakanibe” (1 Kor. 13:12).

Amaqithiqithi oku kuthobeka ekucingeni aliqela: isimo sokufun’ukwazi okuthobekileyo sisiseko sako konke ukukhula kulwazi, kuba kwenza inkululeko esuka ivelise umoya ofundisekayo. Oku akuthethi kuthi abantu abathobekileyo basoloko benesiphoso, okanye bayakusoloko betshintsha iingqondo zabo bengasoze babenokweyiseka okuluqilima. Ithetha kuphela ukuba balulamela inyaniso yeBhayibhile. Bayayiqonda imida yolwazi lwabo yaye, ngenxa yoko, banako ukwandisa ulwazi nokuqonda kwabo iLizwi likaThixo ngendlela angenako ukuqonda ngayo umntu okrelekrele, oziphakamisileyo, nokhukhumeleyo.

“Bonke abayakuza kwiLizwi likaThixo befuna umkhomba-ndlela, ngeentliziyo ezithobekileyo, iingqondo ezifun’ukwazi, ezizimisele ukwazi imiqathango yosindiso, bayakukuqonda okuthethwa sisiBhalo. Kodwa abo bazisa kuphando lweLizwi umoya elingawungqiniyo, bazakususa kuphengululo lwabo umoya elingakhange liwufake. INkosi ayinakuze ithethe nengqondo engakhathaliyo. Akacith’ixesha ngemfundiso yakhe kumntu ongahloneliyo ngokwentando yakhe okanye odyobhekileyo. Kodwa umhendi uqeqesha yonke intliziyo ezinikela kwiingcebiso zakhe nekulungeleyo ukuphuthisa umthetho ongcwele kaThixo.

“Sidinga ukuzithoba iintliziyo zethu, size ngokunyaniseka nentlonelo siphengulule iLizwi lobomi; kuba yilo ngqondo kuphela ethobekileyo nezohlwayayo enokukubona ukukhanya.”—The Advent Review and Sabbath Herald, August 22, 1907.

`Wahlula njani phakathi kwentobeko nokuqiniseka? Umzekelo, ungayiphendula njani le nto, Ningaqiniseka njani njengaBalindi ukuba nichan’ucwethe ngeSabatha yaye phantse wonke omnye umntu uyaphazama?`