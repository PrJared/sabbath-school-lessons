---
title:  Izizathu Ezinokubangela Iimpikiswano
date:  14/06/2020
---

`Funda u-2 Timoti 2:10–15. UPawulos ukhuthaza uTimoti ukuba akhuthale yaye “elungisa ukulahlula ilizwi lenyaniso”. Myalezo mni obalulekileyo asinika wona apha?`

Akukho mfundi uqiqayo nothembakeleyo wesiBhalo onokuphika ukuba kukho izinto eBhayibhileni ezintsonkothileyo ukuziqonda. Le meko Meyingasiphazamisi. Eneneni, ngandlela ithile ezonzima kufuneka zilindelwe. Kakade, singabantu abangagqibelelanga nabaphelelwayo, yaye akukho mntu unolwazi oluphangaleleyo lwayo yonke inkalo efundwayo, kungayiwa nakwizinto ezingcwele. Yiyo lo nto, xa abantu abangagqibelelanga nabaphelelwayo bezama ukuqonda ubulumko boThixo ongaphele ndawo kwisiBhalo, kuzakubakho ukusokola okuthile. Oko kusokola ukuqonda iimfundiso zeBhayibhile, noko kunjalo, akungqini nakanye ukuba oko kuqinisekiswa yiBhayibhile akuyonyani.

Abo bayibhebhethayo imfundiso yeBhayibhile yentyilelo nempefumlelo engcwele basoloko bezichaza ezontsokolo njengokuziphikisa neemposiso. Kuba kubo iBhayibhile iyincwadi nje yabantu, bayakholelwa ukuba iBhayibhile mayibe nokungagqibeleli neemposiso. Ngengqondo enjalo, kusoloko kungekho linge lingqongqo lakukhangela inkcazelo eqwalasela umanyano nokuthembakala kwesiBhalo okubangelwa yimpefumlelo yaso engcwele. Abantu abaqala bathandabuze amaphepha okuqala esiBhalo, ingxelo yeNdalo (umzekelo), kungekudala bangakhokelelwa ekuphoseni kwintandabuzo nokungaqiniseki okuninzi kuso sonke isiBhalo ngokunjalo.

Iyantlukwano ezithile kwisiBhalo zinokubangelwa ziimpazamo ezingenamsebenzi zabapapashi okanye abaguquli-ntetho. U-Ellen White uthe: “Abanye bakhangela kuthi kakubi bathi, ‘Awucingi ukuba kubekho impazamo kumshicileli okanye abaguquli-ntetho?’ Konke oku kungenzeka, yaye ingqondo ecuthene kakhulu de ithingaze kwaye ikhubeke koku kunokwenzeka banokulungela ukukhubeka kwiimfihlelo ziLizwi eliPhefumlelweyo, kuba iingqondo zabo ezibuthathaka azinakugqobhozela kwiinjongo zikaThixo. Ewe, banokukhubeka lula kwiinyaniso ezicacileyo ezinokwamkelwa yingqondo nje, ze baqonde eNgcwele, nakoko kuyintetho ecacileyo nemnandi, ezele ngumongo namanqatha. Zonke iimpazamo azinakubangela nkathazo nakumphefumlo omnye, okanye zibangele unyawo lukhubeke, ongakhange wenze iinzima kwinyaniso ecacileyo etyhiliweyo.”—Ellen G. White, Selected Messages, book 1, p. 16.

`Kutheni le nto kubalulekile ukuba size kwiBhayibhile ngomoya wentobeko nowolulamo?`