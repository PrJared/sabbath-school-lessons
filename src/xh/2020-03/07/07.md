---
title:  Ukujula Nomcabango
date:  14/08/2020
---

Funda: Ellen G. White, “Ukumazi UThixo,” amaph. 87–91, kuAmanyathelo okuya KuKristu; “Bible Readings With Families,” pp. 192–193, in Gospel Workers; and “Bible Work Techniques,” pp. 481–486, in Evangelism. UThixo uyasebenza ezintliziyweni ezisijikelezileyo. Ukuba singanengqiqo yasemoyeni yokubona apho uThixo sele esebenza khona, siya kuthi rhoqo sibona amathuba okwabelana ngelizwi laKhe nabanye. Njengoko uThixo elungisa umhlaba wentliziyo, sinethuba lokuhlwayela imbewu yegospile. UMoya Oyingcwele walungisa intliziyo kaNikodemo, yentokazi equleni, yomfazi owayenethombo legazi, isela emnqamlezweni, umthetheli-khulu waseRoma, nabanye abaninzi ukuba bamkele ilizwi laKhe kwangaphambi kokuba uYesu ahlangane nabo. Ngeemeko zobomi babo noluvo lukaMoya Oyingcwele, bakulungela ukusamkela isigidimi sikaKristu. Sinokuba nako ukuthandabuza kwemvelo ukucela abantu ukuba singathandaza na nabo, belane ngesithembiso seBhayibhile, okanye sibanike iphetshana lokufunda. Amaxesha amaninzi xa siziva sinoluvo lokuthetha ngokholo lwethu komnye umntu, kusukuba uMoya Oyingcwele sele esixelele ngaphakathi kwethu ukuba sele esebenzile kuloo mntu ukuba akwamkele ukungqina kwethu.

**Imibuzo Yokuxoxwa**

`1. Ukuba ubani othile angeza kuwe eziva enobutyala obukhulu ngento ethile abe edinga ukuxolelwa nguThixo, siluleko sini ongasinika, izeziphi iindima zeBhayibhile ongabelana naye ngazo? Athini amava wakho ngobutyala namandla oxolelo lukaThixo ebomini bakho?`

`2. Ngamanye amaxesha uThixo uzisa abantu ebomini bethu kuba elangazelela ukuba bazi inyaniso yaKhe. Singakuva njani ukukhokela kukaThixo?`

`3. Gxila ngakumbi kumandla kaThixo neLizwi likaThixo njengoko lityhiliwe ebalini leNdalo nakwiNdalo ngokwayo. Kunzima kwaukuyibamba imbono yeyunivesi ngokwayo kuba inkulu kakhulu kwaye ibanzi. Kuthi chatha kona ukucinga ukuba uThixo owayidalayo unokuba mkhulu ngaphezulu kunoko wakudalayo. Singakufumana njani ukonwaba ekwazini ukuba uThixo esimkhonzayo unamandla kakhulu kakhulu? Kanti akanelanga nje ukuba namandla, uyasithanda, kanjalo. Themba lini elikhulu esinokuba nalo ngokwazi ezi zinto ngoThixo? Lungasinceda njani olu lwazi ukuze singqine ngcono kwabanye ngaYe?`