---
title:  Ukusebenzisa ILizwi LikaThixo
date:  12/08/2020
---

Omnye uye wabala ngaphezulu kwamawaka amathathu amadinga eLizwini likaThixo. Lilinye kula madinga liphuma entliziyweni kaThixo enothando “onako ukwenza okungaphezu kweento zonke ngokugqithiseleyo kakhulu, ngaphezu kwesikucelayo nesinokukuqiqa, ngokokwamandla asebenzayo ngaphakathi kwethu” (Efese 3:20). Amadinga kaThixo akukuzinikela akwenza kuthi ngabanye. Xa siwabanga la madinga ngokholo size sibafundise abanye abantu ukuwabanga, iintsikelelo zezulu zimpompozela ebomini bethu. Umpostile uPawulos uyabucinezela obu bunyaniso bobuThixo kuma Roma 8: “Lowo, gxebe, ungamchonganga owakhe unyana, wesuka wamnikela ngenxa yethu sonke, angathini na ukuba angasibabali ngazo zonke ezo zinto ndawonye naye?” (Roma 8:32). Umpostile uPetros ucacisa eli dinga, xa athi “amandla akhe uThixo asiphile zonke izinto ezisingise ebomini nasekuhloneleni uThixo” (2 Pet. 1:3). Ngokufa kukaKristu emnqamlezweni, noloyiso lwaKhe phezu kukaSathana neziphatha mandla zamagunya esihogo, ubonise [uThixo] yonke into efunekayo kuthi ukuba siphile ngokuhlonela uThixo, ubomi basemoyeni. Ukwathembise ukusinika inkxaso ngakwiintswelo zethu zasenyameni nezasemoyeni.

`Thelekisa u-1 Yohane 1:7–9 noFilipu 4:13, 19. Nangona ezi zithembiso zahluke kakhulu, yintoni eziyifundisa thina ngesimilo sikaThixo? Ziye zanegalelo elithini ebomini bakho ezi zithembiso?`

Izithembiso esifunde ngazo kwezi ndawo iseso sithetha into eyahlukileyo, kodwa umfanekiso kaThixo ezisinika wona ufana kakhulu. Ziveza uThixo oxolela ngothando, omandla angenasiphelo, nokhathalayo ngeentswelo zethu ezisisiseko. Zisinika ingqiniseko yokuba uThixo ukhathala ngokunzulu ngathi.

`Funda: Hebhere 3:19; 4:1–3; noMateyu 13:58. Zisixelela ntoni ezi ndima ngesidingo sokholo?`

Maninzi kakhulu amadinga kaThixo eBhayibhileni, kwaye xa sisithi ngokholo siwabange amadinga eLizwi likaThixo siwakholelwe kuba uKristu ethembisile, iintsikelelo zawo loo madinga ziba zezethu. Kukungabikho kokholo okubeka umda ekuzalisekeni kwamadinga kaThixo ebomini bethu. Thandazelani ukuba kule veki uThixo anikhokele kumntu odinga amadinga azele lithemba afunyanwa eLizwini laKhe.