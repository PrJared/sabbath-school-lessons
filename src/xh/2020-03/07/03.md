---
title:  Amandla adalayo ELizwi LikaThixo
date:  10/08/2020
---

`Thelekisa umaHebhere 1:1–3, Hebhere 4:12, noNdumiso 33:6, 9. Zisixelela ntoni ezi ndawo ngamandla eLizwi likaThixo?`

ILizwi likaThixo liLizwi eliphilileyo. Lihamba lithwele amandla okufeza izinto elizithethileyo. Amazwi abantu angathetha ngento ekhoyo, kodwa uThixo uthetha ngezinto ezingekenzeki aze azidale ngamandla elizwi laKhe. ILizwi likaThixo liLizwi elidalayo. ILizwi elivakalayo eliphuma emlonyeni waKhe linamandla okudala yonke into eliyivakalisayo.  Ekudaleni ibali leGenesis 1, intetho ethi, “UThixo wathi” iphindaphindiwe ukusetyenziswa (Gen. 1:3, 6, 11, 14, 20, 24, 26, 29). Amazwi kaThixo avakalisayo ayenamandla kangangokuba xa ethetha, kwavela umhlaba owomileyo, izityalo zantshula, iintyatyambo zadubula, nezilwanyana zatsiba ukuphuma. Kukho igama elinomtsalane lesiHebhere elisetyenziswe kuGenesisi 1 ukuchaza isenzo sokudala sikaThixo. Ligama ubara. Kule meko iyodwa, lisetyenziswe kumsebenzi kaThixo wokudala into kwinto engekhoyo. Isenzi esisetyenziswe kuphela xa uThixo esisibizo esiyintloko. Oko kukuthi, kuphela nguThixo yedwa onokubara, kwaye ukwenza oko ngamandla elizwi laKhe elithethwayo.

NguThixo kuphela onokudala kweli hlabathi ngamandla elizwi laKhe, kodwa ukwaxhasa aphakamise ngelizwi laKhe. Kwawona la mandla aseLizwini likaThixo elithethwayo akho elizwini elibhaliweyo. KwaYena uMoya Oyingcwele lowo wayesebenza eNdalweni wayesebenza ukuphefumleleni isiBhalo. Ukho xa sifunda iBhayibhile okanye sisabelana ngayo nabanye. Kukho amandla anika ubomi, aguqula ubomi, adalayo eLizwini likaThixo. “Amandla okudala awathetha kwakho amazwe aselizwini likaThixo. Eli lizwi liyawanika amandla; lizala ubomi. Wonke umyalelo usisithembiso, esithi xa sivunyiwe ngengqondo, samkelelwa emphefumlweni, size siphethe ubomi baLowo ungenasiphelo. Liyayiguqula imvelo lidale ngokutsha umphefumlo ngokomfanekiselo kaThixo.”—Ellen G. White, Education, p. 126. Xa siwamkelela kuthi ngokwethu amadinga afunyanywa eLizwini likaThixo, ubomi bethu buyaguqulwa, kuthi xa sinceda abanye ukuba bawabambe la madinga amangalisayo, uMoya Oyingcwele abuguqule nabo ubomi babo.

`Yiba nombono: UThixo wathetha kwakho.  Singayibamba njani into ethethwa koku? Busixelela ntoni obu bunyaniso bumangalisayo ngamandla waKhe? Sizathu sini esenza ukuba le nyaniso idalayo kaThixo ibe iyonwabisa kuthi?`