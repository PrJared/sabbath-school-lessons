---
title:  Ukuphatha KukaYesu Abantu
date:  17/08/2020
---

Umgomo kaYesu wawungowokukhupha okona kulungileyo ebantwini. Naxa iimeko zazithanda ukunika imingeni engaqhelekanga, wayesa kusabela ngenceba. IVangeli kaLuka ibhala ixela ukuba izihlwele “[za]mangaliswa ngamazwi amnandi aphuma emlonyeni wakhe” (Luka 4:22), ibe iVangeli kaYohane isongeza isithi, “lwabakho lona ubabalo nenyaniso ngoYesu Kristu” (Yohane 1:17). Indlela yokubangena kwaKhe abantu yayibatheza amandla. Ubabalo lwamazwi aKhe lwaluchukumisa iintambo ezisabelayo kwiintliziyo zabo.

`Funda: Mateyu 8:5–10 noMarko 12:34. Lithini ithemba elalizalise amazwi awawathethayo uYesu kubantu ababini ababengalindelekanga, umthetheli-khulu waseRoma nombhali ongumYuda?`

Intetho kaKristu umphathi womkhosi waseRoma yayinovukelo. Cinga ngendlela eli gosa lomsebenzi oligosa lomkhosi anokuba waziva ngayo xa uYesu esithi eli nqanaba lokholo akalifumananga nakwaIsrayeli. Cinga kwakhona ngeengcinga zombhali womYuda xa UYesu wathi, “akukude ebukumkanini bukaThixo.” UYesu wayenabo ubuchule bokurhutya okona kulungileyo ebantwini. Zimbalwa izinto ezihamba ziyokufika njengesincomo ukuba zivule iintliziyo kungene igospile. Khangela okuhle ebantwini abakungqongileyo wenze bazi ukuba ubaxabisile.

`Thelekisa  uIsaya 42:3; Kolose 4:5, 6; noEfese 4:15. Ithini imithetho-siseko ebalulekileyo esiyifundiswa zezi ndima ngokwabelana ngenkolo nabanye nangobudlelane kunye nabo?`

Xa amazwi ethu ekhuthaza aze ekwazaliswe yinceba, anempembelelo entle ebomini babanye. Amazwi obuprofeti kaIsaya atyhila ukuba uYesu wayengayi “kuyaphula ingcongolo evikivekileyo” okanye wayengayi “kuwucima umsonto oqhumayo.” Ngamanye amazwi, uYesu wayenemfesane kangangokuba wayekulumkele ukuba angamophuli ngokungafanelekanga umntu owayesiza nje ngokholo okanye acime nelona lahlana lincinane lokholo ezintliziyweni zabo.

`Kutheni le nto indlela esiyithetha ngayo into ibaluleke ngokufanayo okanye ngaphezulu kwento esiyithethayo? Uphendula njani kule ntetho: “Inyaniso yinyaniso; abantu kufuneka bayamkele okanye bayiyeke”? Yintoni engalunganga ngale ntetho?`