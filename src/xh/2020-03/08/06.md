---
title:  Eyona nto Ibalulekileyo KuYesu
date:  20/08/2020
---

Isigidimi sikaYesu kubafundi baKhe kuMateyu 24 esihlanganisa iziganeko ezingokutshatyalaliswa kweYerusalem nemihla ephambi kokubuya kwaKhe silandelwa yimizekeliso emithathu engexesha lokuphela kuMateyu 25. Le mizekeliso yandlala iimpawu zesimilo ezibaluleke ngokwenene kuYesu kubantu abalindele ukuza kwaKhe kwesibini. Umzekeliso wentombi ezilishumi ucinezela ukubaluleka kobomi obuyinene, obuyinyaniso, obuzaliswe nguMoya. Umzekeliso wetalente ezilishumi ucinezela ukubaluleka kokusebenzisa ngokuthembeka izipho uThixo azinike umntu ngamnye kuthi. Umzekeliso weegusha neebhokhwe uveza ukuba ubuKristu benene bulungiselela ngokwenyaniso kwabo uThixo abazisa ebomini bethu ntsuku zonke.

`Funda: Mateyu 25:31–46. UYesu ubuchaza njani ubuKristu benene? Dwelisa iindawo zolu lungiselelo ithetha ngalo le ndawo?`

Nangona lo mzekeliso uthetha ngokuhlangabezana nezidingo zabantu ezizizo zasenyameni-umba ekungafuneki siwutyeshele apha ebalini-kusenokwenzeka ukuba kukho okungaphezulu apha. Kukho ukulambela nokunxanelwa uYesu okufihlakeleyo kwimiphefumlo yabantu enga inganeliswa (Yohane 6:35, Yohane 4:13, 14). Sisonke singabaphambukeli abalangazelela ikhaya side siyifumane eyona nto siyiyo kuKristu. (Efese 2:12, 13, 19). Sihamba ze ngokwasemoyeni side sambathiswe ngobulungisa baKhe (IsiTyh. 3:18; IsiTyh. 19:7, 8).

ITestamente eNdala ikholisa ukuyichaza imeko yomntu njengegula ngokungenathemba (Isa. 1:5, Jer. 30:12–15). Isifo sesono siyabulala, kodwa umprofeti usalathisa kumathunga. “Ngokuba ndiya kukubopha, ndiyipholise imivumbo yakho, utsho uYehova” (Yer. 30:17). UYesu ungumathunga kwizifo zomphefumlo ezibulalayo.  Umzekeliso weegusha neebhokhwe usiyalela ukuba sincede kwizidingo zasenyameni ezisijikelezileyo, kodwa uyadlula apho. Libali likaKristu ohlangabezana nezona zidingo zinzulu zomphefumlo, kwaye sisimemo saKhe ukuba sihlangane kunye naYe ekulungiseleleni kwabo basijikelezileyo. Ukuphila ubomi bokuzijonga thina nokutyeshela izidingo zasenyameni, nezengqondo, nezovakalelo, nezasemoyeni zabanye abantu kukuzibeka emngciphekweni wokulahleka ngonaphakade. Emzekelisweni, abo banikela ubomi babo ngento engaphezulu kunabo bayanconywa yiNkosi yabo baze bamkelelwe kunaphakade, lo gama begxekwa yiNkosi yabo abo bathi, ngomona, basukelane nezabo izinto babe bengazihoyi izidingo zabanye.