---
title:  Ukulungiselela NjengoYesu
date:  15/08/2020
---

### Fundela Isifundo sale Veki
Mat. 5:13, 14; Filipu 2:15; Marko 12:34; Efese 4:15; Mat. 4:23–25; Mat. 25:31–46.

> <p>Indima Yenkumbulo</p>
> “Wathi, akuzibona izihlwele, wasikwa yimfesane zizo, ngokuba zibe zityhafile, zichithakele ngokwezimvu ezingenamalusi” (Mateyu 9:36).

UYesu wayekhathala ngokwenene ngabantu. Wayenomdla kakhulu kwezabo iinkathazo neentswelo kunezaKhe. Ubomi baKhe babuzinze ngokupheleleyo kwabanye abantu. Wayelulungiselelo lwemfesane enothando. Wahlangabezana neentswelo zasenyameni, ezengqondo, nezemvakalelo zabantu abamjikelezileyo, ngenxa yoko, iintliziyo zabo zavuleka ngakwiinyaniso awayezifundisa. Xa wayephilisa abaneqhenqa, evula amehlo angaboniyo, neendlebe ezisithulu, ehlangula abaneedemon, esondla abalambileyo, ekwakhathalela abasweleyo, iintliziyo zabo zachukumiseka baza ubomi baguquka.

Oko kwaba njalo kuba abantu bakubona ukukhathala kwaKhe ngenene, baza bavuleka ngakwiinyaniso awazifundisayo. “Indlela kaKristu yiyo kuphela eya kunika impumelelo yenene ekufikeleleni abantu. UMsindisi wayezixuba nabantu njengonolangazelelo lokulungelwa kwabo. Wabonisa uvelwano kubo, elungiselela kwiintswelo zabo, waza wakuzuza ukuba bamthembe. Wababiza wathi, ‘Ndilandeleni.’”— Ellen G. White, The Ministry of Healing, p. 143. UYesu wayeqonda ukuba ihlabathi lidinga umboniso kwanjengokuba lidinga ukuvakaliswa. Ubungqina obuphilileyo bobomi obufana nobukaKristu obunikelwe ekulungiseleleni kwabanye bububungqina kumazwi esiwathethayo buze bunike ukuba nokukholelwa kubungqina bethu.

_*Funda isifundo sale veki ukulungiselela iSabatha ka-Agasti 22._