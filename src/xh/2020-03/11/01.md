---
title:  Ukwabelana Ngebali LikaYesu
date:  05/09/2020
---

### Fundela Isifundo sale Veki
Efese 2:1–10, 1 Yohane 4:7–11, Marko 5:1–20, Heb. 10:19–22, Gal. 2:20, 1 Kor. 1:30.

> <p>Indima Yenkumbulo</p>
> “Ndinibhalele ezi zinto, nina nikholwayo kwigama loNyana kaThixo, ukuze nazi ukuba ninobomi obungunaphakade, nokuze nikholwe kwigama loNyana kaThixo” (1 Yohane 5:13).

Njengoko bekutshiwo kwisifundo esingaphambili, ayikho into ecikozela kakhulu amandla egospile ukudlula ubomi obutshintshileyo. Abantu bangaxoxa ngolwazi lwakho ngoThixo. Bangaphikisana ngeemfundiso. Banganengxaki ngendlela oziqonda ngayo iziBhalo, kodwa kunganzima ukuba babe nengxaki ngobungqina bento ayiyo uKristu kuwe noko akwenzileyo ebomini bakho.

Ukungqina kukubalisa oko sikwaziyo ngoYesu. Kukwenza abanye bazi ukuba uthetha ntoni uYesu kuthi noko asenzele kona. Ukuba ukungqina kwethu kuphelele ekuzameni ukubonisa ukuba oko sikholelwa kuko kulungile nokuba oko bakholelwa kuko abanye akulunganga, siya kuhlangana nenkcaso enkulu. Ukuba ukungqina kwethu ngoYesu kuphuma entliziyweni ethe yenziwa ngokutsha lubabalo lwaKhe, yatsalwa luthando lwaKhe, yamangaliswa yinyaniso yaKhe, abanye baya kutsalwa yindlela inyaniso esiyikholelwayo ethe yanegalelo ebomini bethu. Inyaniso enikwe kwimeko yobomi obutshintshiweyo yenza umahluko. Xa uKristu esembindini wayo yonke imfundiso, ibe imfundiso nganye yeBhayibhile ibonisa isimilo saKhe, abo sabelana ngeziBhalo nabo banethuba elihle lokulamkeila iliZwi laKhe.

_*Funda isifundo sale veki ukulungiselela iSabatha kaSeptemba 12._