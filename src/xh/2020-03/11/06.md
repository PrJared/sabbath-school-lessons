---
title:  Into Efanele Ukuba Kungangqinwa Ngayo
date:  10/09/2020
---

> <p></p>
> “Ndibethelelwe emnqamlezweni noKristu; ayisendim ke odla ubomi, nguKristu ke oselesidla ubomi kum. Ubomi ke endibudlayo ngoku, ndisenyameni, ndibudlela ekukholweni kuNyana kaThixo, owandithandayo, wazinikela ngenxa yam” (Gal. 2:20).

Ngokuqinisekileyo kukho izinto esizincamayo xa sisamkela uKristu. Kukho izinto athi kufuneka sizinikele. UYesu wakubeka kwacaca ukuzinikela kokulandela Yena: “Ukuba ubani uthanda ukundilandela, makazincame, awuthwale umnqamlezo wakhe imihla ngemihla, andilandele” (Luka 9:23). Ukufa emnqamlezweni kubuhlungu. Xa sinikela ubomi bethu kumabango kaKristu nalo “mntu mdala” wesono abethelelwe (see Roma 6:6), kubuhlungu. Kubuhlungu ngamanye amaxesha ukuncama iminqweno ethandwayo nemikhwa ekade iphilwa, kodwa imivuzo ingaphezulu kakhulu kwentlungu.

Ubungqina obunamandla obunegalelo eliguqula ubomi kwabanye buqwalasela koko uKristu asenzele kona, ingekuko esikuncamele Yena. Buzinze [ubungqina] ekuzincameni kwaKhe, hayi kule nto thina sithi “kukuzincama” [kwethu]. UKristu akazanga wathi masincame nantoni eyeyokulungelwa kwethu ukuba siyigcine.

Kanti ke, imbali yobuKristu izaliswe ngamabali abo benza imibingelelo emikhulu ngenxa kaKristu. Kwakungekuba aba bantu babethenga usindiso, kuba, nokuba izenzo zabo, sezingenaye umna kodwa zikukuzincama, zazingayi kubenza banconywe phambi kukaThixo. Endaweni yoko, kwiimeko eziliqela, ngokuqonda oko uKristu wabenzela kona, la madoda nabafazi babekukhuthalele ukukubeka konke esibingelelweni, ngokobizo lukaThixo ebomini babo.

`Funda: Yohane 1:12, Yohane 10:10, Yohane 14:27, no-1 Korinte 1:30. Ubungqina bethu busoloko bakhelwe koko uKristu asenzele kona. Dwelisa ezinye zezipho zobabalo lwaKhe ezikhankanywe kwiindima ezingasentla.`

Ngokweendima ezingentla, cinga ngoko uKristu akwenzele kona. Use nokuba ungumKristu ozinikeleyo ubomi bakho bonke, okanye mhlawumbi ube nokuguquka ngamandla ngokukhawuleza. Yetyisa indlela athe uYesu walunga ngayo kuwe nenjongo, uxolo, nolonwabo akunike lona. Cinga namaxesha akunike amandla okuphumela kumava anzima obomi bakho.

`Luhlobo luni lwemibingelelo [ukuncama] obizelwe ukuba uyenze ngenxa kaKistu? Yintoni oyifundileyo kumava wakho engaba yintsikelelo kwabanye?`