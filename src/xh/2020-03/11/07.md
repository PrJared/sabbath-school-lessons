---
title:  Ukujula Nomcabango
date:  11/09/2020
---

Funda: Marko 5:25–34. “Isihlwele esasimangele sasizinyanzele kufuphi kuKristu kodwa singeva kungena kwamandla aphilisayo. Yona intokazi eyayinesigulo yolula isandla sayo ukuba imchukumise, ikholwa ukuba iya kuphiliswa, yawava amandla aphilisayo. Kunjalo kwizinto zasemoyeni. Ukuthetha ngenkolo ngendlela nje eqhelekileyo, ukuthandaza ngaphandle komphefumlo olambileyo nokholo oluphilileyo, akwenzi nto. Ukholo nje lokuzibiza ngoKristu, olumamkele njengoMsindisi nje wehlabathi, akusayi kuze kuzise ukuphila emphefumlweni. Ukholo olusingisa elusindisweni asikukuvuma inyaniso nje ngengqondo. . . . Akwanelanga ukukholelwa ngoKristu; kufuneka sikholelwe kuYe. Ukholo, ekuphela kwalo olunokusinceda, lolwamkela uYesu njengoMsindisi; lwaye lusinika okuhle kwaKhe ukuba kube kokwethu. . . . “Ukuvuma kwethu ukunyaniseka kwaKhe kusisenzeleli seZulu sokutyhila uKristu ehlabathini. Kufuneka siluvume ubabalo lwaKhe njengoko lwaziswe ngamadoda angcwele akudala; kodwa, eyona nto iya kuba nelona galelo likhulu, bubungqina bawethu amava. Singamangqina kaThixo xa siveza ezimilweni zethu ukusebenza kwamandla angcwele. Wonke ubani unobomi obahlukileyo kobabanye, namava awahluke ngokufanelekileyo kwawabo. UThixo unqwenela ukuba ukudumisa kwethu kunganyuka kuye kuYe, kunophawu lokuba kokomntu ngamnye. Oku kuvuma kuxabisekileyo ekudumiseni uzuko lobabalo lwaKhe, xa kuxhaswa bubomi obufana nobukaKristu, kunamandla angenakuchaswa asebenza ukusindiswa kwemiphefumlo.”— Ellen G. White, Ulangazelelo Lwamaphakade, p. 347.

**Imibuzo Yokuxoxwa**

`1. Zithini iziqalelo zobungqina obunyanzelisayo? Funda ubungqina bukaPawulos phambi kuka-Agripa kwi-IZenzo 26:1–23. Siyintoni isiseko sobungqina bakhe?`

`2. Yintoni eyenza ucinge ukuba ukungqina kwethu ngoko uKristu asenzele kona kunamandla kakhulu? Phofu, uwuphendula njani umbuzo othi, Kulungile, kwenzeka loo nto kuwe, kodwa uthini ukuba mna andinawo loo mava anjalo? Kutheni le nto kufuneka amava wakho akwazi ukundifundisa yonke into enokubangela ukuba ndilandele uYesu?`

`3. Zeziphi ezinye zezinto ongathanda ukuzinxwema xa unika ubungqina bakho kumntu ongakholwayo?`

`4. Hlala kumbuzo ongengqiniseko yosindiso. Kungani ukuba le ibe yindawo ebaluleke kakhulu kumava obuKristu? Singaqinisekiswa njani ngolwethu usindiso lo gama, ngelo xesha linye, singenabuganga [ukuCINGA ukuba sisindisiwe]?`