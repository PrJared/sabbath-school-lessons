---
title:  'UYesu: isiseko Sobungqina Bethu'
date:  06/09/2020
---

SingamaKristu, sonke sinebali esingalibalisa, ibali ngendlela uYesu atshintshe ngayo ubomi bethu noko asenzele kona.

**Funda: Efese 2:1–10. Sasinjani phambi kokuba sazi uKristu? Yintoni esinayo kususela ukuba samkela uKristu?**

`A. Phambi kokuba sazi uKristu? (Efese 2:1–3).`

`B. Emva kokuba saze uKristu? (Efese 2:4–10).`

Inguquko emangalisayo! Phambi kokuba simazi uKristu, saye “[si]file ziziphoso nazizono,”

“[si]hamba kuzo ngokwesimo seli hlabathi,” “sisenza ukuthanda kwenyama,” kanti “saye ngemvelo sikwangabantwana bengqumbo” (NKJV). Ukuyibeka lula, phambi kokuba simazi uKristu, sasizula sibhadula singenanjongo ebomini, sikwimeko elahlekileyo. Kunokwenzeka ukuba sakha sanembonakalo yokonwaba, kodwa yayikho indawo ekrokrayo yomphefumlo nenjongo engazalisekanga ebomini bethu. Ukuza kuKristu sixhamle kuthando lwaKhe kwenza umahluko omkhulu. Ngoku sikuKristu, “siphilile” ngokwenene. “[Ngobutyebi obuncamisileyo bobabalo lwaKhe” “nobutyebi benceba” ngakuthi, sisifumene isipho sosindiso. Wasivusa  “wasihlalisa naye kwezasemazulwini iindawo, sikuKristu Yesu; ukuze ubutyebi obuncamisileyo bobabalo lwakhe abubonakalalise emaphakadeni azayo, ngokusenzela ububele ngoKristu Yesu.” KuKristu ubomi bunentsingiselo entsha baye bunenjongo. Njengoko esitsho uYohane ukuthi, “Kuye kwakukho ubomi, baye ubomi obo bulukhanyiselo lwabantu” (Yohane 1:4).

`Funda: Efese 2:10. Isixelela ntoni le ndimana ngendlela esembindini ngayo imisebenzi elungileyo kwinkolo yobuKristu? Siyiqonda njani le ngcamango ngokubhekiselele kusindiso ngokholo “kungekho misebenzi yamthetho” Roma 3:28?`

`Ubomi bakho buye baguquka njani ngenxa kaKristu, inguquko leyo engathi mhlawumbi ikwazi ukunceda omnye ukuba azi ngoYesu?`