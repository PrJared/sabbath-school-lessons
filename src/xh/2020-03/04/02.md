---
title:  Idabi Lezwe Lonke
date:  19/07/2020
---

`Thelekisa isiTyhilelo 12:7–9, Efese 6:12, no-2 Korinte 10:4. Ezi ndawo ziyinika njani impembelelo ekuqondeni kwethu umthandazo wokumela [okanye ukucengela]?`

IBhayibhile iyawuphakamisa umdiyadiya phakathi kwelizwe elibonwayo nelingabonwayo. Kukho idabi phakathi kokulungileyo nokubi, phakathi kwemikhosi yobulungisa nemikhosi yobumnyama, phakathi kukaKrisu noSathana. Lidabi lezwe lonke, uThixo uhlonipha inkululeko yoluntu. Akasayi kuze ayisebenze ngobuxelegu intando okanye asinyanzele isazela. Uthumela uMoya Oyingcwele ukuba oyise amadoda nabafazi ngenyaniso engcwele (Yohane 16:7, 8). Izithunywa zezulu zingenelela edabini ukuba zikhuthaze abantu ngonaphakade (Heb. 1:14). NoThixo usoloko elungisa iziganeko zokubonelela ebomini babantu ukubakhokelela kuYe.

Into angasokuze ayenze uThixo kukunyanzela isazela. Ukunyanzela kuchasene nobukumkani bukaThixo. Ukunyanzela kububutshaba nomthetho-siseko wothando, osisiseko solawulo lwaKhe. Kulapha apho umthandazo ubaluleke kakhulu. Nangona uThixo esenza konke anako ukufikelela ebantwini kwangaphambi kokuba sithandaze, imithandazo yethu ikhulula amandla amakhulu kaThixo. Uyayihlonipha inkululeko yethu yokukhetha ekuthandazeleni abanye, kanti Yena unokwenza nangaphezulu, ngokubona imbambano phakathi kokulungileyo nokubi, xa sithandaza kunaxa singathandazanga.

Qaphela le ntetho ngononophelo, “Yinxalenye yecebo likaThixo ukusinika, ephendula umthandazo wokholo, oko ebengayi kusinika ukuba besingacelanga njalo.”—Ellen G. White, Imbambano Enkulu, p. 525. Kwimbambano enkulu phakathi kokulungileyo nokubi, umthandazo wenza umahluko. Xa sithandazela abanye abangamaziyo uKristu, oko kuvula amajelo entsikelelo yezulu ukuba ihle ingene ebomini babo. UThixo uyakuhlonipha ukukhetha kwethu ukuba sibathandazele ade asebenze ngamandla amakhulu ngenxa yabo. Ekuphatheni kwethu lo mcimbi womthandazo wokuthethelela, kufuneka sikuvume ngokuzithoba ukuba asikuqondi ngokupheleleyo ukusebenza kukaThixo, kodwa akufuneki ukuba oku kusenze ukuba sihlale siwenza umthandazo wokuthethelela, thina kwakunye nabanye.

`Ucinga ukuba kutheni le nto uThixo esebenza ngamandla kakhulu xa sithandaza kunaxa sikutyeshela ukuthandaza? Nokuba asiyiqondi ngokupheleleyo indlela osebenza ngayo, kutheni le nto isiyalo seBhayibhile sokuba sibathandazele abanye sisinyanzela ukuba sikwenze oko?`