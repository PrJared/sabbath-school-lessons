---
title:  'Amandla Omthandazo: Ukuthethelela Abanye'
date:  18/07/2020
---

### Fundela Isifundo sale Veki
IsiTyh. 12:7–9, Efese 6:12, Heb. 7:25, Efese 1:15–21, Dan. 10:10–14, 1 Yohane 5:14–16.

> <p>Indima Yenkumbulo</p>
> “Xelelanani iziphoso, nithandazelane, ukuze niphiliswe. Sinamandla kakhulu isikhungo selungisa, siyeyisa” (Yakobi 5:16).

Amalungu ebandla leTestamente eNtsha akuva ukuwudinga kwawo umthandazo. “Bakubon’ ukuba bakhungile, yazanyazanyiswa indawo ababehlangene kuyo, bazaliswa bonke nguMoya Oyingcwele, balithetha ilizwi likaThixo ngokungafihlisiyo” (IZenzo 4:31). Qaphela, abafundi bathandaza. Babezaliswe nguMoya Oyingcwele, baza balithetha iLizwi likaThixo ngesibindi okanye ngamandla.

Kwakukho ulwalamano olutsolileyo phakathi kwemithandazo yabo, ukuzaliswa nguMoya Oyingcwele, nokuvakalisa ngamandla iLizwi likaThixo. “[Abafundi] abazange banele kukucelela iziqu zabo iintsikelelo. Babesiva ubunzima bomthwalo wokusindiswa kwemiphefumlo. Baqaphela ukuba igospile kufuneka isiwe ehlabathini, baza bawabanga amandla awawathembisayo uKristu.”—Ellen G. White, IZenzo Zabapostile, iph. 37. Xa sifuna uThixo nokuthethelela abanye, uThixo usebenza kwezethu iintliziyo ukuba asitsale sisondele kuYe aze asinike ubulumko bezulu ukuba sifikelele kubo ngenxa yobukumkani baKhe (Yakobi 1:5). Ukwasebenza ngamandla ebomini babo ngeendlela esingeke thina sizibone okanye siziqonde ngokupheleleyo ukubatsalela kuYe. (1 Yohane 5:14–17).

_*Funda isifundo sale veki ukulungiselela iSabatha kaJulayi 25._