---
title:  'Amaqela Amancinane: IngcingaKaThixo Kuqala'
date:  30/08/2020
---

`Funda: Genesis 1:1, 2, 26; Hebhere 1:1, 2; noEfese 3:8, 9. Zibutyhila njani ubunye bukaThixo ezi ndima?`

UYise, uNyana, noMoya Oyingcwele baba nenxaxheba bekunye eNdalweni. Elowo wayenemisebenzi yaKhe eyahlukileyo kodwa basebenza kunye beyimbumba engenakwahlulwa. UYise wayeyiNtloko ekuzobeni, umzobi omkhulu. Wawenza amacebo aKhe ngoYesu, umthunywa okhutheleyo ekuDaleni ekunye namandla kaMoya Oyingcwele. Isenzo esinjalo esinamandla angaphaya kwemvelo sikude le ukuba singakwazi ukusiqonda. Yintoni esinokuyiqonda, ngokucacileyo kunjalo, bubunyaniso bobukho belizwe elidaliweyo nako konke okukulo, kodwa uThixo Yena wakwenza konke (bona kwabaseRoma 1:18–20). Amaqela amancinane ayeyingcamango yokuqala kaThixo. Nangona kufuneka ukuba ubani akulumkele ukwenza ukuthelekisa ngokubhekiselele kwiimfihlelo ezininzi ezingemiba kaThixo, masisebenzise kuphela ukuthelekisa kube kunye ngendlela nje elula sithi, uYise, uNyana, noMoya Oyingcwele “babeliqela elincinane” lokuqala embalini yosindiso. Baba nenxaxheba kunye ekudaleni uhlanga loluntu emva koko nasekuluhlanguleni emva kokuWa kwalo [esonweni].

Thelekisa uYohane 10:17, 18 namaRoma 8:11; kunye no-1 Korinte 15:15. Ukuvuka kukaKristu kububonisa njani ubunye bukaYise, uNyana noMoya Oyingcwele kwicebo losindiso?

UYise, uNyana, noMoya Oyingcwele bamanyane “baliqela elincinane” elinenjongo ephambili yokuhlangula uhlanga loluntu. “Icebo losindiso laba nendawo yalo kumacebiso aBo bangenamda nasiphelo kususela kwaphakade.”—Ellen G. White, Fundamentals of Christian Education, p. 186. Akukho nto ibaluleke kakhulu kuThixo kunokusindisa abantu abaninzi kangangoko (1 Tim. 2:4, 2 Pet. 3:9). Amaqela amancinane anokuba neenjongo ezininzi esiza kuzifunda kwisifundo sale veki, kodwa injongo ephambili kukuqwalasela ekuzuzeleni uYesu abantu abalahlekileyo. Oko kukuthi, ngokusebenza ngamaqela amancinane, sinako ukunceda, kungekuphela iziqu zethu kodwa nabanye. Kutsho ukuthi, owona mgomo wamaqela ethu amancinane umele ukuba kukuzuzwa kwemiphefumlo.

`Gxila kwimfihlelo yobunye bukaThixo wethu. Kunzima ukukuqonda, akunjalo? Kanti ke, sisenako ukukukholelwa nokukuthemba oko singakuqondi ngokupheleleyo, akunjalo? Yintoni eyenza ukuba lo ube ngumthetho-siseko obaluleke kakhulu kumaKristu ukuba awulandele xa kuthethwa ngokholo?`