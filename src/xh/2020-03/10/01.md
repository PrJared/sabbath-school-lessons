---
title:  Indlela Enomdla Yokuba Yinxalenye
date:  29/08/2020
---

### Fundela Isifundo sale Veki
Gen. 1:1, 2, 26; Eks. 18:21–25; 1 Kor. 12:12–25; IZenzo 16:11–15, 40; IZenzo 4:31; IZenzo 12:12.

> <p>Indima Yenkumbulo</p>
> “Aze athi kubafundi bakhe, Ukuvuna okunene kuninzi, kodwa bona abasebenzi bambalwa. Khungani ngoko eNkosini yokuvuna, ikhuphe abasebenzi, baye ekuvuneni kwayo” (Mateyu 9:37, 38).

Othile wathi, “Kukho amandla emananini [kubuninzi].” Ngendlela ethile, oko kuyinyaniso. Wakha wayiqaphela into yokuba ukhuthazeka kakhulu ukuzilolonga xa ukwenza oko neqela labantu kunaxa ukwenza uwedwa imini nganye? Abantu abaninzi bazihlanganisa namaqela empilo, ukuzilolonga, neendawo zokuzilolonga kuba bekholelwa ukuba baya kuzilolonga ngcono bakonwabele xa bekwenza oko nabanye abantu. Ngokunjalo, uThixo usidalele ukuba nolwalamano. Singabantu bokuba nabanye, kuthi, njengokuba kunjalo ekuzilolongeni, kukwanjalo nakwizinto ezininzi ebomini: senza ngcono xa sinohlelo lokusixhasa ebantwini. Kunjalo ngokukodwa kwimiba yasemoyeni. Kuyo yonke iBhayibhile, amaqela amancinane aphakanyisiwe njengenye yeendlela zikaThixo zokomeleza ukholo lwethu, ukwandisa ukwazi kwethu ilizwi laKhe, ukuqinisa ubomi bethu bomthandazo, nokusixhobisela ukungqina. UYise, noNyana, noMoya Oyingcwele baba nenxaxheba kulungiselelo lwamaqela amancinane. UMoses wayeyinkokeli yeqela elincinane. UYesu wamisela iqela elincinane laKhe labafundi, kanti umpostile uPawulos wayehamba ilizwe laseRoma neqela elincinane lakhe lamaqabane ovangelo. Kwisifundo sale veki, siza kuqwalasela kwisiseko seBhayibhile samaqela amancinane, kwaye uza kufumana indlela enika umdla ongaba nenxaxheba ngayo.

_*Funda isifundo sale veki ukulungiselela iSabatha kaSeptemba 5._