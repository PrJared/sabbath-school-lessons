---
title:  Ukufumana [ukuqaphela] Izipho Zakho
date:  05/08/2020
---

Thelekisa u-1 Korinte 1:4–9 no-2 Korinte 1:20–22. Yintoni esiyixelelwa zezi ndawo zimbini ngezithembiso zikaThixo ngakumbi izipho zikamoya ngaphambi kokuza kukaKristu kwesibini?

UThixo uthembisa ukuba ibandla laKhe liya kubonakalalisa zonke izipho zikaMoya Oyingcwele kanye phambi kokuba ibuye iNkosi yethu. Izithembiso zaKhe ziqinisekile. Usinikile ubungqina bukaMoya Oyingcwele ezintliziyweni zethu ukuba asikhokelele ngabanye ekuziqondeni izipho asinike zona. NguThixo opha izipho ize ibe nguThixo, ngoMoya waKhe, ozityhilayo kuthi.

`Funda: Luka 11:13, Yakobi 1:5, noMateyu 7:7. Xa sinqwenela ukuziqaphela izipho uThixo azinike elowo nalowo kuthi, usimema ukuba senze ntoni?`

Sizamkela izipho zikaMoya xa sizinikela kuThixo size simcele ukuba azityhile kuthi izipho asinike zona. Xa iintliziyo zethu ziqongqothwe ukuzukisa umna ukuze okuhamba phambili kuthi ibe kukukhonza uYesu, uMoya waKhe uya kusichukumisa ngezipho zikaMoya asigcinele zona. “Kwafuneka ukuba bade abafundi babe nokholo bathandaze baza bazinikela ngokupheleleyo ukuba asebenze waza wathululwa bamamkela uMoya. Ngoko ke, ngendlela ekhethekileyo, iimpahla zasezulwini zanikelwa kubalandeli bakaKristu. . . . izipho sele zizezethu kuKristu, kodwa ukuba sibenazo ngokuthe nqo, kuxhomekeke ekwamkeleni kwethu uMoya kaThixo.”—Ellen G. White, Christ’s Object Lessons, p. 327. Izipho zikaMoya (bona ku-1 Kor. 12:4–6) zizimpawu uThixo asinika zona ukuze sikwazi ukumsebenzela kakuhle. Ulungiselelo luyindawo esingavelisa khona izipho zethu, kanti imisebenzi iziziganeko eziqinisekileyo ezisivumela ukuba sisisebenzise izipho zethu. Izipho zikaMoya azifiki zikhule ngokupheleleyo. Xa uMoya Oyingcwele ekubeka kuwe ukuba usebenze indawo ethile apha emsebenzini, thandaza ukuba akukhokelele kulungiselelo oluqinisekileyo ukuba usebenzise isipho sakho ngomsebenzi wokuvangela.

`Zeziphi izipho zakho eziqinisekileyo kwaye, okubaluleke kakhulu, ungenza ntoni ukuze uzikhulise ezo zipho emsebenzini weNkosi?`