---
title:  Okunokwenzeka Okungenamda
date:  01/08/2020
---

### Fundela Isifundo sale Veki
1 Kor. 12:12, Mat. 3:16–18, 1 Kor. 12:7, 1 Kor. 1:4–9, Mat. 25:14–30.

> <p>Indima Yenkumbulo</p>
> “Zonke ke ezo zinto zisetyenziswa kwangaloo Moya mnye; umabela elowo ngokwakhe njengoko athandayo” (1 Korinte 12:11).

UThixo usibezele ukuba size kungqina ngaYe. (IZenzo 1:8, Isa. 43:10). Ukungqina akusiso isipho esikhethekileyo esinikwe kuphela ibathwana elikhethiweyo. Ukungqina lubizo lwezulu lomKristu ngamnye. IBhayibhile isebenzisa iintetho ezahlukeneyo ukuchaza ubizo lwethu phambi kukaThixo. Kufuneka ukuba sibe “kukukhanya kwehlabathi,”  “izigidimi zikaKristu,” ne“sibingeleli esibukumkani” (Mat. 5:14, 2 Kor. 5:20, 1 Pet. 2:9). kwaYena lo Thixo osibizele ukungqina nomsebenzi usixhobisele umsebenzi. Ulinika ikholwa ngalinye izipho zikaMoya. Akabizi abasele beqeqeshekile, kodwa uqeqesha abo ababizileyo. Kanye njengoko anika usindiso ngesisa kubo bonke abakholwayo, ukwabanika izipho zaKhe ngesisa.

Xa sizinikela kuThixo size sinikele ubomi bethu ekumsebenzeleni, okunokwenzeka ekumsebenzeleni akupheli ndawo. “Akukho mda ekubeni lulutho kulowo uthi, embeke nxamnye umna, avule indawo yokusebenza kukaMoya Oyingcwele entliziyweni yakhe, aze aphile ubomi obunikelwe bonke ngokupheleleyo kuThixo.”—Ellen G. White, The Ministry of Healing, p. 159. Kwesi sifundo sale veki, siza kufunda ngokunokwenzeka ngokungenamda emsebenzini ngesipho sikaMoya Oyingcwele.

_*Funda isifundo sale veki ukulungiselela iSabatha ka-Agasti 8._