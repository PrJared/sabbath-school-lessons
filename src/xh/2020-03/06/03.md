---
title:  'UThixo: Umniki Wezipho Zonke Ezilungileyo'
date:  03/08/2020
---

Ngokwabase-1 Korinte 12:11, 18; Efese 4:7, 8; noYakobi 1:17, uThixo ungumqali wazo zonke izipho, saye “sonke isipho esigqibeleleyo” sivela kuYe. Ngoko ke, singaqiniseka ukuba uya kusinika izipho kanye zikaMoya Oyingcwele ezilunge kakhulu kuthi, kwaye eya kubusebenzisa kakuhle kakhulu ubuchule bethu ukuba busebenze emsebenzini waKhe ukuze kuzukiswe igama laKhe.

`Funda: Marko 13:34 no-1 Korinte 12:11. Uzinika bani uThixo izipho zikaMoya?`

IBhayibhile icacile. UThixo unomsebenzi okhethekileyo womntu ngamnye kuthi ekwabeleni nabanye ngegospile. Emzekelisweni kaYesu womninindlu owashiya indlu yakhe nezicaka zakhe waza wazicela ukuba ziyikhathalele, umninindlu unika abakhonzi bakhe umsebenzi owodwa (Marko 13:34). Kukho umsebenzi omele wonke umntu, kwaye uThixo unika izipho zikamoya kubo bonke ukuba bawufeze umsebenzi okanye ulungiselelo ababizelwe kulo. Xa sinikela ubomi bethu kuKristu, kuthi ngokubhaptizwa sebe ngamalungu omzimba waKhe, ibandla, uMoya Oyingcwele unika izipho ukuze sikwazi ukuwunceda umzimba nokuba singqine ehlabathini. Ngowe-1903, uEllen G. White wabhalela ileta umntu othile emkhuthaza ukuba asebenzise izipho uThixo amnike zona emsebenzini. “Sonke singamalungu osapho lukaThixo, sonke, ngokwemilinganiselo eyahlukeneyo, sigciniswe iitalente ezinikwe nguThixo, ukuze zisetyenziswe kumsebenzi esinomthwalo ngawo. Nokuba italente yethu inkulu okanye incinane, kufuneka siyisebenzise emsebenzini kaThixo, kwaye kufuneka silazi ilungelo lomntu ngamnye lokusebenzisa izipho azigcinisiweyo. “Akufuneki size siyigxeke neyona incinane inkunzi ngokomzimba, ubuchopho, okanye ngokwasemoyeni.”—Letter 260, December 2, 1903.

`Funda: IZenzo 10:36–38, Mateyu 3:16–18, neIZenzo 2:38–42. Zisifundisa ntoni ezi ndima ngesithembiso sikaMoya Oyingcwele ekubhaptizweni?`

Kanye njengoko uYesu wathanjiswa ngoMoya Oyingcwele ekubhaptizweni kwaKhe ukumlungiselela nokumxhobisela ngokupheleleyo umsebenzi waKhe emhlabeni, sonke ngabanye sithenjiswe uMoya Oyingcwele ekubhaptizweni kwethu. UThixo unga singanengqiniseko entle yokuba ulizalisile iLizwi laKhe wasinika izipho zikamoya ukuze sisikelele ibandla nehlabathi.