---
title:  Inyaniso Enikwe Ngothando
date:  27/08/2020
---

UYesu akazange akutyeshele ukunika inyaniso ngenxa “yothando,” kuba oko kwakuya kuba asilulo uthando. Uthando lusoloko lubafunela okona kulungileyo abanye. Akukho kungqubana phakathi kothando nenyaniso. Inyaniso enikwe ngokuthobeka nobubele iyintetho yothando. UYesu wathi, “Ndim indlela, ndim inyaniso, ndim ubomi” (Yohane 14:6). UYesu kuphela kwendlela yosindiso (IZenzo 4:12). Ubabalo lwaKhe luyasindisa ukuze sikwazi ukuyazi inyaniso yaKhe siphile ubomi baKhe. Inyaniso engenalo uthando ikhokelela kubungqongqo bomthetho obufuthaniselayo, obubukhamayo ubomi. Ekuthiwa “luthando” olungenayo inyaniso lukhokelela kuluvo olunyamezela lungaphethe nto, lumshiya umntu ekhukhulisekile kulwandle lokungaqiniseki. Inyaniso enikwe ngothando ikhokelela kumava aqinisekileyo obuKristu anika umyalelo ocacileyo, injongo nokuqiniseka.

`Funda: 1 Petros 3:15; 2 Timoti 4:2; noTito 3:4, 5. Zeziphi izaci kwezi ndima ezinika uzinzo phakathi kokunikwa kwenyaniso yeBhayibhile nomoya othobekileyo nowamkelayo?`

Ababhali beTestamente eNtsha abazebacinezele uthando ngaphezu kwenyaniso. Bahlanganisa ngendlela entle uthando nenyaniso, ubabalo nomthetho, imfesane nokunyaniseka. UPetros uyalela abazalwana abangamakholwa esithi, “nikulungele ukuziphendulela kumntu wonke obuzayo kuni ilizwi, ngalo ithemba elingaphakathi kwenu, ninobulali noloyiko” (1 Pet. 3:15). Ngamanye amazwi, nidinga ukukwazi oko nikukholelwayo, nokuba kutheni nikukholelwa, nize nikwazi ukucacisa oko nikukholelwayo nokuba kungokuba kutheni. Oku akuthethi ukuba ninazo zonke iimpendulo okanye kufuneka nikwazi ukuboyisa abanye ngeenkolo zenu. Kuthetha kuphela ukuba “ngobulali noloyiko”—oko kukuthi, ngokuthobeka noluvo lobukhulu kwimiba ekuthethwa ngayo-ninako ukulucacisa nilukhusele ukholo lwenu.

UPawulos uyalela lo amjongileyo noselula, uTimoti, esithi, “Livakalise ilizwi; zingisa ukwenjenjalo ngamathuba alungileyo naxakileyo; yohlwaya, khalimela, vuselela, unako konke ukuzeka kade umsindo, nokufundisa” (2 Tim. 4:2). Ukhumbuza uTito ukuba bububele nothando lukaThixo olusindisa abo bathe bazawa ngokutsha kuYe (Titus 3:5).  Nathi, thina babiziweyo ukuba sibeke inyaniso ngothando nabo bonke ubulali nokuthobeka. INkosi yethu iyasimema ukuba sihlangane naYo ekwabelaneni ngothando nemimoya eyamkelayo isigidimi somhla wokugqibela kwilizwe elifa lingenaye uKristu.

`Ukuba ubungabuzwa ngomnye athi, “Kutheni le nto ungumKristu? Ubungaphendula uthini, ngokuba kutheni?`