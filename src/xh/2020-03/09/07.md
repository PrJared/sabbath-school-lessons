---
title:  Ukujula Nomcabango
date:  28/08/2020
---

“KuKristu kukho uthando lukamalusi, uthando lomzali, nobabalo olungenawo umlinganiselo lwemfesane yoMsindisi. Iintsikelelo zakhe uzinika ngawona mazwi anomtsalane. Akaneliswa kukuvakalisa nje ezi ntsikelelo; uzibeka ngendlela enika umdla kakhulu, ukuze avuse ulangazelelo lokuba zifunwe. Ngoko ke, abakhonzi baKhe, kufuneka benjenjalo ukuthetha ngobutyebi bozuko lweSipho esingathethekiyo. Uthando olumangalisayo lukaKristu luya kuzinyibilikisa luzoyise iintliziyo, lo gama ucengcelezo nje lodwa lweemfundiso lungayi kufeza nto. “Thuthuzelani, bathuthuzeleni abantu bam, utsho uThixo wenu.” “Wena Ziyon, mshumayeli weendaba ezilungileyo, nyuka uye entabeni ephakamileyo; wena Yerusalem, mshumayeli weendaba ezilungileyo, liphakamise ngamandla ilizwi lakho, phakamisa ungoyiki. Yithi kwimizi yakwaYuda, Nanko uThixo wenu! . . . Iya kuwalusa umhlambi wayo njengomalusi; iya kuwabutha ngeengalo zayo amatakane, iwathwale ngesifuba sayo, izithundeze ezanyisayo.” Isaya 40:1, 9–11.”—Ellen G. White, Ulangazelelo Lwamaphakade, pp. 826, 827.

**Imibuzo Yokuxoxwa**

`1. Kubuhlungu kona, kodwa abanye abantu beva kamnandi xa besalatha iziphako kwabanye. Singaqinisekisa njani ukuba asiwi kuloo ngqondo injalo?`

`2. Cinga ngalo mbono: Umhlobo usanda kuvela emngcwabeni aze enze le ntetho: “Ndiyavuya kuba uanti wam usezulwini endikhangele. Iyandonwabisa loo nto.” Ngokuhambelana nemithetho-siseko esiyifundileyo kwisifundo sale veki, ubungaphendula uthini? Oko kukuthi, nokuba ibaluleke kangakanani imeko` yabafileyo, kutheni le nto ingelilo ixesha elilunge kakhulu eli ukuba lo mntu umnike isifundo seBhayibhile ngalo mba?

`3. Xoxani ngale ntetho ngokubhekiselele ekungqineni kwethu kwabanye: “Sona kanye esi senzo sokukhangela okubi kwabanye sikhulisa ububi kwabo bakhangelayo. Ngokuhlala kwiimposiso zabanye, siguqulwa sibe ngumfanekiselo wabo. Phofu, ngokukhangela kuYesu, sithethe ngothando lwaKhe nokugqibelela kwesimilo saKhe, siguqulelwa sibe kumfanekiselo waKhe. Ngokucamngca iingcamango eziphakamileyo azibeke phambi kwethu, siya kunyuselwa kumoya onyulu nongcwele, phambi kobuso bukaThixo. Xa sihleli apha, kuphuma kuthi ukukhanya okuthi kukhanyisele bonke abaqhagamshelene nathi.”—Ellen G. White, Gospel Workers, p. 479.`