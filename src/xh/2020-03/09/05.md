---
title:  Isiseko Sokwamkeleka
date:  26/08/2020
---

`Funda: Roma 15:7 noEfese 4:32. Ungasichaza njani isiseko sako konke ukwamkeleka? Uyintoni undoqo womoya wokwamkela?`

Kwiindawo ezimbini, umpostile uPawulos unika imithetho-siseko ekwakhelwe kuyo ukwamkeleka omnye komnye. Kuba uKristu esixolele wasamkela sonke ngabanye, singakwazi thina ukwala ukuxolelana nokwamkelana omnye nomnye? Kakuhle, kungokuba kanye uYesu wasamkelayo esithi thina sikwazi ukwamkelana omnye nomnye, sele eneziphako enjalo omnye. Cinga nzulu ngokuthethwa koku. Cinga ngawe nangezinye izinto ozenzileyo nosazamana nazo-izinto ezithi, mhlawumbi, nazo zibe zaziwa nguwe wedwa. Kanti ke, ithini into? Ngokholo, uyamkeleka kuKristu, owazi konke ngezinto abanye abangazi nto ngazo. Kunjalo, wazi konke oko [uKristu], kodwa kunjalo, uyakwamkela, kungengako ukulunga kwakho, kodwa ngenxa yokwaKhe [ukulunga]. Umele ukuba njani, ke ngoko, umoya wakho ngakwabanye?

Le yimbono enzima kwabanye ukuba bayiqonde. Ukwamkeleka kwenene kuthetha ukuba samkela abantu njengoko banjalo, nayo yonke imikhwa yabo yesono, kuba bangabantu abadalwe ngokomfanekiselo kaThixo. Ngenxa yokuba uKristu wasifela “sisengaboni” “wasixolelanisa noThixo” sisezintshaba zaKhe, sinako ukubaxolela sibamkele nabanye. Uthando lwaKhe ngakuthi luba sisiseko kanye sokubamkela nokubaxolela kwethu(Roma 5:6–10).  Ngako nje ukuba ukwamkela, ulwalamano olukhathalayo bumiselwe, kuye kufuneke ukujongana nomnye umntu niseluthandweni ngeenyaniso zesiBhalo. Ukusilela ukwenza oku kukungakuhoyi ukuthanda. Singabahlobo, sikhathala ngokwaneleyo ukuba sabelane nabahlobo bethu ngeenyaniso ezibuguqulayo ubomi, ezingunaphakade. Umoya kaYesu wawungenguwo othi, “Yenza oko ukuthandayo. Kulungile. Ndizakuqhubeka ndikwamkela.” Endaweni yoko, umoya waKhe wawusithi, “Nokuba wenze ntoni, ndikulungele ukukuxolela nokuba ndikunike amandla ukuba uguquke.” Inyaniso yeBhayibhile enikwe ngomoya othobekileyo kaKristu ngomoya onothando iyazizuza iintliziyo ibuguqule ubomi.

`Kunokwenzeka njani ukumamkela umntu ngaphandle kokukwamkela ukuziphatha kwakhe ngendlela engalunganga? Singamamkela njani [umntu] lo gama singayi kusivumela okanye ukusinyamezela isono?`