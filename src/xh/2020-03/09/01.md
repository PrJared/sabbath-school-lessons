---
title:  Ukuphuhlisa Ingqondo Ephumelelayo
date:  22/08/2020
---

### Fundela Isifundo sale Veki
Yohane 4:27–30, 39–42; Mat. 15:21–28; 2 Tes. 1:1–4; Roma 15:7; Efese 4:32; 1 Pet. 3:15.

> <p>Indima Yenkumbulo</p>
> “INkosi ke uThixo yingcwaliseni ezintliziyweni zenu, nihlale ke nikulungele ukuziphendulela kumntu wonke obuzayo kuni ilizwi, ngalo ithemba elingaphakathi kwenu, ninobulali noloyiko” (1 Petros 3:15).

Okona sifunda ngakumbi ngobomi bukaYesu, kokona simangala kukukwazi kwaKhe ukwamkela nokubavuma abantu. Nangona wayethetha kalukhuni kwiinkokeli zenkolo zemihla yaKhe, wayebamkela ngovuyo abo babesilwa nesono, bephethwe kakubi bubutyala, begwetywe kukuphelelwa lithemba. Ubabalo lwaKhe lwalulolwabo. Inceba yaKhe yolulelwa nakoyena moni umbi. Ubunzulu boxolelo lwaKhe lwalunzulu ngokungenasiphelo kunobunzulu besono sabo. Uthando lwaKhe lwalungenamda. UYesu akazange abonakalalise nomkrwelo wekratshi okanye wokuphakama. Wababona bonke bedalwe ngokomfanekiselo kaThixo, kodwa bewiswe sisono, nathe weza Yena ukuba abasindise. Akakho owayengaphandle kwemida yothando lwaKhe. Akakho owayewe kangangokuba inceba yaKhe ingabi nako ukumfikelela. Wabonisa intlonipho kubo bonke awayehlangana nabo ebaphatha ngesidima ababesifanele. Wabakhuthazela ubukumkani abantu kuba wayekholelwa ebantwini. Ubomi babo baguquka phambi kwaKhe kuba wayebakhathalele ngokunzulu kakhulu. Baphakama ukuba babe koko wayekholelwa ukuba bangakuko. Kwisifundo sale veki siza kuwuhlola nzulu ngakumbi umoya kaYesu ngasebantwini size sifumane indlela yokusebenzisa le mithetho-siseko ebomini bethu.

_*Funda isifundo sale veki ukulungiselela iSabatha ka-Agasti 29._