---
title:  Ukulungisa Umoya Woluvo
date:  24/08/2020
---

Umoya wethu ukholisa ukuxela isakhono sethu sokuba nefuthe kwabanye. Umoya ongqwabalala, onokugxeka, nongenabubele uza kubagxotha abantu kuwe, ude uthi nokuba uyakwazi ukungqina, amazwi wakho, nokuba anyanise kangakanani, angamkeleki. Kwelinye icala, umoya omhle nenkolelo kwabanye ubatsalela kuthi. Udala iqhina lobuhlobo. UYesu wawubeka kakuhle lo mthetho-siseko xa athi, “Andisatsho ukuthi ningabakhonzi; ngokuba umkhonzi akakwazi okwenziwa yinkosi yakhe; mna ke ndithe nizizihlobo; ngokuba zonke izinto endaziva kuBawo, ndanazisa zona” (Yohane 15:15). Abahlobo bayamkelana nokuba banobuthakathaka neempazamo baze babelane ngokulula ngovuyo lwabo neentsizi zabo.

`Funda: Mateyu 15:21–28 noMarko 14:6–9. Ezi ndima zichaza iintokazi ezimbini kwiimeko ezahlukene kakhulu. UYesu ubonakala engqwabalala kwenye enobubele kwenye. Ziintoni ezibonisayo, onazo wena kule ndawo, ukuba uYesu wayefikelela ngobabalo olusindisayo kuzo nganye esakha ukuthemba?`

Intokazi ekuMateyu 15 ingumKananekazi. UYesu wasala ngenjongo isicelo sayo kuqala ukuze, ngokuzingisa kwayo, ukholo lwayo lukhule. Ekugqibeleni, wakwenza eyayikulangazelela yaza yenza intetho emangalisayo yokuba ayikho inkokeli yenkolo kwaYuda ngelo xesha eyayinokuze yenze kusizana oluyintokazi engumSamariya oko wakwenzayo[uYesu]. Wathi esidlangalaleni, “Mfazi, lukhulu ukholo lwakho!” (Mat. 15:28). Uyinika okona kukhulu ukuncoma okunokunikwa yititshala yenkolo. Ungakwazi ukucinga ukuba yavuya kangakanani intliziyo yayo, baza baguquka njani ubomi bayo?

Intokazi eyathambisa iinyawo zikaYesu ngamafutha exabiso elikhulu wayengumYudaintokazi eyayinegama elibi, intokazi eyoyisakala kakubi isona rhoqo, kodwa eyaxolelwayo, yaguqulwa yenziwa yabantsha kwakhona. Xa abanye babeyigxeka, uYesu wayeyincoma ezivuma izenzo zayo. Uthetha athi, “Apho zithe zavakaliswa khona ezi ndaba zilungileyo kulo lonke ihlabathi, iya kuxelwa nayo le nto ayenzileyo yena, ibe sisikhumbuzo ngaye” (Marko 14:9).

`Ngokwala mabali mabini siwafundileyo ngentla, ziintoni ezifunekayo kumoya omhle onempumelelo? Kukulungisa okunjani emoyeni okudinga ukuba ukulungise, kungabi kokujonge ukungqina kuphela, kodwa nobomi jikelele?`