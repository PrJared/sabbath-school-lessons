---
title:  Isibheno SikaThixo Sokugqibela
date:  17/09/2020
---

`Funda: IsiTyhilelo 14:8, IsiTyhilelo 17:3–6, nesiTyhilelo 18:1–4. Yintoni esiyifunda ngeBhabheli yasemoyeni kwezi ndima?`

Kwincwadi yesiTyhilelo, isaci “Bhabheli” simele uhlelo lwenkolo yobuxoki esekelwe phezu kwemisebenzi yomntu, izithethe ezenziwe ngumntu, neemfundiso zobuxoki. Iphakamisa abantu nobulungisa babo ngaphezu kukaYesu nobomi baKhe obungenasono. Ibeka imiyalelo yeetitshala zenkolo ngaphezu kwemiyalelo kaThixo. IBhabheli yayiliziko lonqulo lwezithixo, unqulo lwelanga, nemfundiso yokungabi nakufa komphefumlo. Olu hlelo lwenkolo yobuxoki luye lwangena ngokurhubuluzayo kwizenzo ezininzi zeBhabheli yakudala; zangena kunqulo lwayo. Isigidimi sikaThixo somhla wokugqibela esiza kule planeti yethu ifayo sisigidimi sikaYesu nobulungisa baKhe. Sivakalisa isibheno sezulu, “Iwile, iwile iBhabheli, . . . Phumani kuyo, bantu bam” (IsiTyh. 18:2, 4). UThixo uvuse ngokwezulu iBandla laBalindi [iSeventh-day Adventist Church] ukuba liphakamise isigidimi sikaKristu kuko konke ukuphelela kwaso. Ukuphakamisa uYesu ukuphakamisa yonke into awayifundisayo. Kukuvakalisa Lowo “uyindlela, inyaniso nobomi” (Yohane 14:6). Kukutyhila phandle iimposiso zeBhabheli ezichasene neenyaniso zikaYesu.

`Funda: IsiTyhilelo 14:7, 9–11. Njongo zini zonqulo ezibabaziweyo kwezi ndima?`

IsiTyhilelo 14 sichaza izenzo ezibini zokunqula—ukunqula uMdali, nokunqula irhamncwa. Ezi zenzo zokunqula zimiliselwe kwimini kaThixo yonqulo, iSabatha yenyaniso, naleyo imi endaweni okanye unomgogwana weSabatha. ISabatha imele uphumlo, isiqinisekiso, nenkuseleko esinayo kuKristu uMdali wethu, uMhlanguli, noKumkani ozayo. Imini eyinkohliso imele umntu nemi ibubuxoki imiliselwe ekucingeni komntu nasemithethweni eyenziwe ngumntu.

`Funda: IsiTyhilelo 14:12. Ithini le ndima, ngakumbi ngokoko kubhalwe ngaphambili? Umthetho nobabalo zizinto ezivezwe njani kule ndima, kwaye oku kufanele ukusifundisa ntoni ngendlela umthetho nobabalo iyimiba emibini yegospile engakwaziyo ukwahlukana?`