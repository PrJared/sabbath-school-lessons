---
title:  Isigidimi Sokuthethwa
date:  12/09/2020
---

### Fundela Isifundo sale Veki
2 Pet. 1:12, 16–21; IsiTyh. 19:11–18; 14:14–20; Ints. 12:13, 14; IsiTyh. 14:6–12.

> <p>Indima Yenkumbulo</p>
> “Ndabona esinye isithunywa sezulu, siphaphazela esazulwini samazulu, sineendaba ezilungileyo ezingunaphakade, ukuba sizishumayele kwabo bemiyo phezu komhlaba, nakwiintlanga zonke, nezizwe, neelwimi, nabantu; sisithi ngezwi elikhulu, moyikeni uThixo, nimzukise; ngokuba lifikile ixa lokugweba kwakhe; nimnqule lowo wenza izulu, nomhlaba, nolwandle, nemithombo yamanzi” (IsiTyhilello 14:6, 7).

Ukufa okucamagushelayo kukaKristu kwakukokwezwe lonke; ukuthi, kwakukokwabantu bonke abaka baphila, nokuba kwakunini, okanye kuphi. Ngoko ke, igospile ithetha kubantu bazo zonke iilwimi, iinkcubeko, nemvelaphi. Ihlanganisa imihlambi eyalanayo. Izindaba ezingakholelekiyo zokuba uYesu, ebomini baKhe, ekufeni nasekuvukeni, woyisa izikumkani namagunya obubi. Igospile ingoYesu kuphela. Wasifela kwaye ngoku uyaphila ngenxa yethu. Weza kwaba kanye ukuza kusihlangula kwisohlwayo negunya lesono kwaye esiza kwakhona ukuza kusihlangula kubukho besono. Wafa ukufa okufanele thina ukuze thina siphile ubomi obufanele Yena. KuKristu siyagwetyelwa, singcwaliswe, ngenye imini siza kuzukiswa. IBhayibhile iqwalasela ukuza kukaYesu okukabini. Weza kuqala ukuza kusihlangula kanti uza kuza ukuthabathela ekhaya oko wakuthengayo ngexabiso elikhulu. Incwadi yokugqibela yeBhayibhile, yabhalwa ngokukodwa ukulungiselela ihlabathi ukubuya kwaKhe. Sisigidimi esikhawulezileyo sesi sizukulwana. Kwisifundo sale veki, siza kufunda ngokulungela kwesiTyhilelo abantu abaphila kwinkulungwane yama-21. Sisonke, siya kufumana ngokutsha isibheno sikaYesu kwibandla laKhe lomhla wokugqibela ukuba libabaze esi sigidimi sexesha lokuphela.

*Lungiselela iSabatha kaSeptemba 19 ngokufunda esi sifundo.