---
title:  Ukujula Nomcabango
date:  18/09/2020
---

“UThixo ubize ibandla laKhe leli xesha, njengoko wabiza uIsrayeli wakudala, ukuba lime libe kukukhanya emhlabeni. Ngezembe elinamandla-isigidimi seengelosi, eyokuqala, eyesibini, neyesithathu-ubahlule kumabandla nakwihlabathi wabazisa ukuba babe kubungcwele obukufutshane kuYe. Ubenze ukuba babe ngabagcini bomthetho waKhe wabanika iinyaniso ezinkulu zesiprofeto seli xesha. Njengemithetho engcwele eyanikelwa kuIsrayeli wakudala, le iyinto engcwele egcinelwe ukuba igqithiselwe ehlabathini. “Iingelosi ezintathu zesiTyhilelo 14 zimele abantu abamkela ukukhanya kwezigidimi zikaThixo baze baphume njengabathunywa baKhe bayokuvakalisa isilumkiso kubo bonke ubude nobubanzi bomhlaba. UKristu uthi kubalandeli baKhe: ‘Nina nilukhanyiselo lwehlabathi’ Mateyu 5:14. Kuwo wonke umphefumlo owamkele uYesu, umnqamlezo waseKalvari uyathetha, uthi, ‘Bona ixabiso lomphefumlo.’ “Hambani niye kulo lonke ihlabathi, nizivakalise iindaba ezilungileyo kuyo yonke indalo.” Marko 16:15. Ayikho into ekufuneka ivunyelwe ithintele lo msebenzi. Ngumsebenzi obaluleke ngaphezu kwako konke wexesha lethu; kufuneka ufikelele kumaphakade. Uthando lukaYesu olwaya lwavezwa ngenxa yemiphefumlo yabantu umbingelelo awawenzayo ukuza bahlangulwe, luya kubaqhuba bonke abalandeli baKhe. “Awu, uKristu wamkela ngovuyo!sonke isenzeleli esingumntu ozinikele kuYe.

Umzisa umntu lowo kubunye nezulu, ukuze akwazi ukudlulisela ehlabathini iimfihlelo zothando olwaba ngumntu. Thetha ngalo, thandaza ngalo, vuma ngalo, zalisa umhlaba ngesigidimi senyaniso yaKhe, uqhubeke ubheka kwimimandla ekwelinye icala.”—Ellen G. White, Counsels for the Church, pp. 58, 59.

**Imibuzo Yokuxoxwa**

`1.Izigidimi zeengelosi ezintathu zesiTyhilelo 14 ziwubonisa njani umongo webandla` lamaSeventh-day Adventist?

`2. Cinga ngeSabatha nokubaluleka kwento eyimeleyo. Njengoko sibonile kule veki, isigidimi enaso sibaluleke kangangokuba uThixo uyalela ukuba sibeke bucala inxenye yesixhenxe yobomi bethu ukuze simkhumbule njengoMdali noMhlanguli wethu. Kanti ngokungafaniyo nentaba engcwele okanye umzi ongcwele, asidingi ukuba sinyuke siye kuwo ukuya kunqula. Zonke iiveki, kangangesithuba sewaka leemayile ngeyure [ngakumbi phaya ngasembindini womhlaba], iSabatha iza kuthi. Le nyaniso isinceda njani ukuba sikuqonde ukubaluleka komhla noko walatha kuko?`

`3. Singayichaza njani ingcamango yokuwa kweBhabheli okanye ingqqiqo yophawu lwerhamncwa ngendlela enomtsalane? Oko kukuthi, singazibeka njani ezi nyaniso ngeyona ndlela ikhubekisa kancinane kakhulu esingakwazi ngayo, nangona kufuneka siqondile ukuba, nokuba singasebenzisa awona malinge aphucukileyo esinawo, abanye abantu baza kukhubeka?`