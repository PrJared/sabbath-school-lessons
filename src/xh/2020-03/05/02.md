---
title:  UYesu Nesithembiso SikaMoya Oyingcwele
date:  26/07/2020
---

Ngesithembiso sikaMoya Oyingcwele, uYesu wahlangabezana nokuhlupheka kwabafundi ngokuba eza kubashiya abuyele ezulwini. “Kunilungele ukuba ndimke; kuba ndingemkanga, uMthetheleli akayi kuza kuni; ke, ndithe ndemka, ndiya kumthumela kuni” (Yohane 16:7). Igama lesiGrike lika“mncedi” nguparakletos. Libhekisa kumntu  “ohamba kunye [nomnye]” ngenjongo yokumnceda. Omnye wemisebenzi ephambili kaMoya Oyingcwele kukuhamba ecaleni kwawo onke amakholwa ukuwanika amandla nokuwakhokela emsebenzini wokungqina. Xa singqina ngoYesu, asisedwa. UMoya Oyingcwele usecaleni kwethu ukuba asikhokelele kwabo bafunayo bantliziyo zinyanisekileyo. Ulungisa iintliziyo zabo kwaphambi kokuba sihlangane nabo. Uyawakhokela amazwi ethu, azise ukoyisakala kwiingqondo ezifunayo, azomeleze ukuba zisabele xa ebaqhuba [uMoya]. .

`Funda: Yohane 15:26, 27 noYohane 16:8. Zisixelela ntoni ezi ndima ngendawo kaMoya Oyingcwele ekungqineni?`

UMoya Oyingcwele ungqinela okanye ungqina ngoYesu. Owona mgomo ophambili kukukhokelela abantu abaninzi kangangoko kuYesu. Kule ndawo, woyisela onke amakholwa kumthwalo wawo wokungqina. Uvula amehlo ethu ukuba sibone okunokwenzeka ebantwini abasingqongileyo asebenze ngaphaya komdiyadiya ukudala ukwamkeleka kwesigidimi seendaba ezilungileyo.  IVangeli kaYohane ikuxela oku ngokucacacileyo. “Uya kulohlwaya ihlabathi lidane ngenxa yesono” (Yohane 16:8). Ngamanye amazwi, usebenza ezintliziyweni ukuzisa uluvo lokuya kuba nzulu komsantsa wokumka kuThixo kunye nokudingeka kwenguquko. Ukwalohlwaya ihlabathi “ngobulungisa.” UMoya Oyingcwele akaneli kutyhila isono kuphela, uyasifundisa ngobulungisa. Utyhila ukugqibelela kobulungisa bukaYesu xa buthelekiswa nokungcola kwethu. Indawo kaMoya Oyingcwele ayiphelelanga ekwalatheni ukuba sibabi kangakanani; ikwakukutyhila indlela alunge, anobubele, anemfesane, nathanda ngayo uYesu aze asibumbe sibe ngumfanekiselo waKhe. Ukungqina kukusebenzisana nje noMoya Oyingcwele ukuzukisa uYesu. Ngamandla kaMoya naphantsi kwenkokelo yaKhe, singqina ngalo Krisu umangalisayo oguqule ubomi bethu.

`Kulangazelelo lwethu lokusebenzela imiphefumlo, kutheni le nto kufuneka sisoloko sikhumbula ukuba thina ngokwethu asinako ukuguqula, kodwa kuphela nguMoya Oyingcwele onako?`