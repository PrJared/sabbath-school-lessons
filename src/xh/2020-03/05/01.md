---
title:  Ukungqina Okuqhutywa NguMoya
date:  25/07/2020
---

### Fundela Isifundo sale Veki
Yohane 15:26, 27; IZenzo 2:41, 42; IZenzo 8:4; Heb. 4:12; IZenzo 17:33, 34; IZenzo 18:8.

> <p>Indima Yenkumbulo</p>
> “Bakubon’ ukuba bakhungile, yazanya-zanyiswa indawo ababehlanganisene kuyo, bazaliswa bonke nguMoya Oyingcwele, balithetha ilizwi likaThixo ngokungafihlisiyo” (IZenzo 4:31).

Ukuyalela kukaYesu amakholwa okuqala esithi, “Hambani niye kulo lonke ihlabathi, nizivakalise iindaba ezilungileyo” unokuba wabonakala ingumsebenzi ongenako ukwenzeka (Marko 16:15). Babengawuveza njani umngeni omkhulu kangako? Amanani abo ayemancinane. Izixhobo zabo zazinqongophele. Ubukhulu becala babengafundanga beliqaqobana lamakholwa nje. Phofu babe noThixo ongaqhelekanga owayeza kubanika amandla ukuba benze umsebenzi ongaqhelekanga abawuthunyiweyo.  UYesu wayethe, “Niya kwamkela ke amandla, akubon’ ukuba uMoya Oyingcwele uhlile phezu kwenu; nibe ngamangqina am eYerusalem, kwanakulo lonke elakwaYuda nelaseSamariya, kude kuse nasekupheleni komhlaba” (IZenzo 1:8). Ukunika amandla kukaMoya Oyingcwele kwakuza kubenza bakwazi ukuvakalisa isigidimi somnqamlezo ngamandla aguqula ubomi, aguqula nomhlaba. UMoya Oyingcwele wakwenza ukungqina kwabo kwanempumelelo. Ngamashumi nje ambalwa, ivangeli yenza umahluko kumhlaba wonke. Incwadi IZenzo ixela ukuba la makholwa okuqala ngabantu “[a]baliqungaqungileyo elimiweyo” (IZenzo 17:6). Umpostile uPawulos wongeza ngelithi ziindaba ezilungileyo “[e]zashunyayelwayo kwindalo yonke ephantsi kwezulu” (Kol. 1:23). Kwisifundo sale veki, siza kuqwalasela ngokukodwa kwindawo kaMoya Oyingcwele ekunikeni amandla ukungqina kwethu ngenxa kaKristu.

_*Funda isifundo sale veki ukulungiselela iSabatha ka-Agasti 1._