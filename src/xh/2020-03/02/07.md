---
title:  Ukujula Nomcabango
date:  10/07/2020
---

Funda: Ellen G. White, “Phantse ukundoyisela” amaph. 433–438, IZenzo Zabapostile. Umongo wobomi bobuKristu lulwalamano noYesu olutyebe kakhulu noluzele kangangokuba side sifune ukubalisa ngalo. Ibaluleke injalo imfundiso elungileyo, ayikwazi ukuma endaweni yobomi obuguqulwe lubabalo lwenziwa ngakumbi luthando. UEllen G. White uyibeka icace le nto xa athi: “UMsindisi wayesazi ukuba akukho ngxoxo, nokuba ivakala kangakanani, eyayinokunyibilikisa iintliziyo ezilukhuni okanye iqhekeze uqweqwe lokuthanda ilizwe nokuzidla. Wayesazi ukuba abafundi baKhe bamele ukuzuza ukuxhotyiswa kwasezulwini; nokuba igospile iya kuba negalelo eliphathekayo kuphela xa ivakaliswa ziintliziyo ezenziwe shushu, nemilebe enikwe ubuciko lulwazi oluphilayo lwalowo uyindlela, inyaniso nobomi.”—The IZenzo Zabapostile, p. 31. Kwincwadi Ulangazelelo Lwamaphakade, wongeza le ngcamango inamandla: “Uthando olumangalisayo lukaKristu luya kuzinyibilikisa luzoyise iintliziyo, lo gama ucengcelezo nje lodwa lweemfundiso lungayi kufeza nto.”—iphepha 826.  Bakho abo banengcamango yokuba ukunika obabo ubungqina kukuzama ukoyisela abanye kwiinyaniso abazifumana eLizwini likaThixo. Nangona kubalulekile ukunika ixesha lokuthetha ngeenyaniso zelizwi likaThixo, ubungqina bethu ngathi bunokukhulu kakhulu yokwenza nenkululeko kubutyala besazela, uxolo, inceba, nokuxolelwa, amandla, ithemba, novuyo izinto esinokuzifumana kwisipho sobomi obungunaphakade uYesu asinika bona ngesisa.

**Imibuzo Yokuxoxwa**

`1. Ucinga ukuba kutheni ubungqina bakho bunamandla kakhulu ekuphembeleleni abanye? Ingaba ubungqina babanye baba negalelo elinjani kuwe kwawakho amava?`

`2. Eklasini, thethani ngeempendulo zenu umbuzo wokugqibela wangoLwesithathu. Abaluleke ngantoni amava emihla ngemihla neNkosi, hayi ekungqineni kwethu nje kuphela, kodwa nakukholo lwethu ngabanye?`

`3. Yinyaniso le; ubungqina bunako ukuba lingqina elinempumelelo. Kwangelo xesha linye, yintoni eyenza ukuba ubomi bokoyika uThixo bube yinxalenye ebalulekileyo yokungqina kwethu?`

`4. Yabelana neklasi yakho ngobungqina bakho. Khumbula ukuba ukwabelana ngoko uKristu akwenzele kona noko akuko uYesu ebomini bakho namhlanje. Mahluko mni owenziwa nguYesu ebomini bakho?`