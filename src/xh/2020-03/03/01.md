---
title:  Ukubabona Abantu Ngamehlo KaYesu
date:  11/07/2020
---

### Fundela Isifundo sale Veki
Marko 8:22–26; Yohane 4:3–34; Yohane 1:40, 41; Marko 12:28–34; Luka 23:39–43; IZenzo 8:26–38.

> <p>Indima Yenkumbulo</p>
> “Athi ke kubo, Yizani apha nindilandele; ndonenza nibe ngababambisi babantu” (Mateyu 4:19).

UYesu uyintshatsheli ekuzuzeni imiphefumlo. Ngokubukela indlela uYesu awayesebenza ngayo nabantu, sifunda indlela yokukhokelela abanye ekwazini usindiso ngoYesu Kristu. Ngokuhamba naYe kwizitrato ezixineneyo zaseYerusalem, kwiindlela ezinothuli zakwaYuda, nakumacala entaba zaseGalili anoqaqaqa, sifumanisa indlela awayiveza ngayo imithetho-siseko Yobukumkani yokufuna imiphefumlo.UYesu wawabona onke amadoda nabafazi njengabanokuzuzeka kubukumkani baKhe. Wababona ngabanye ngeliso lemfesane yezulu. Wambona uPetros engenguye umlobi wabantu orhabaxa, onomlomo omkhulu kodwa engumshumayeli wegospile. Wababona uYakobi noYohane bengengabo oophuma-silwe, oorha-satsha kodwa bengabavakalisi bevangeli abanentshiseko lubabalo lwaKhe. Wabona ulangazelelo olunzulu lothando lwenene nokwamkeleka ezintliziyweni zikaMariya waseMagadala, kwintokazi yaseSamari, nentokazi eyayinethombe legazi. Wambona uTomas engenguye umgxeki othandabuzayo kodwa engonyanisekileyo emibuzweni yakhe. Nokuba yayingamaYuda okanye amaGrike, amadoda okanye abafazi, isela emnqamlezweni, umthetheli-khulu, okanye igeza elineedemon, uYesu wabona isakhono esinikwe nguThixo wabakhangela ngamehlo osindiso.

_*Funda isifundo sale veki ukulungiselela iSabatha kaJulayi 18._