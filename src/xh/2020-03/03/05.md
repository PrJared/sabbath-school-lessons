---
title:  Ukusebenza Nabantu abanzima
date:  15/07/2020
---

UYesu wayelichule elikhulu ukusebenzela abantu abanzima. Ngamazwi nangezenzo zaKhe, wakubonakalalisa ukwamkela. Wayephulaphula ngemvakalelo kwiingxaki zabo, esenza kubekho imibuzo, aze athi kancinane atyhile iinyaniso ezingcwele. Walubona ulangazelelo olungaphakathi kwiintliziyo ezilukhuni ekwasibona nesakhono nakwabona boni bakhohlakeleyo. KuYesu, akakho owayengaphandle kwemida yokufikelela kwegospile.

Ngokuqinisekileyo uYesu wayekholelwa ukuba “akakho ohle wathi bhaxa phantsi kakhulu, nongcole kangako, kangangokuba angabinako ukuzuza ukuhlangulwa nguKristu.”—Ellen G. White, Ulangazelelo Lwamaphakade, p. 258. UYesu wayebakhangela abantu ngamehlo awahlukileyo kunokuba thina sisenza. Wayebona kumntu ngamnye ukukhanya kozuko lweNdalo yemvelo. Wakuphakamisa ukucinga kwabo ukuba bayibone into abanokuba yiyo, baza abaninzi baphakama bafikelela koko akulindeleyo ebomini babo.

`Funda: Mateyu 4:18, 19; Marko 12:28–34; noLuka 23:39–43. Yintoni oyifumana ifana apha kwisibheno sikaKrisu kuPetros noYohane, kumbhali obuzayo ongabizwanga ngegama, kunye nesela emnqamlezweni? Funda ngocoselelo indlela yokungena kukaYesu kumntu ngamnye kwaba. Yintoni egqame kakhulu kuwe?`

Kuyo yonke indawo awayesiya kuyo uYesu, wabona okunokwenzeka ngokwasemoyeni; wabona amalungu afanele ubukumkani bukaThixo kwiimeko ezingavumiyo kwaphela. Esi sakhono sisibiza ngokuthi “amehlo okukhula kwebandla.” Amehlo okukhula kwebandla akukukhuliswa kokuvakalelwa okufuna ukubabona abantu ngendlela uYesu awayebabona ngayo, abantu abanokuzuzelwa ubukumkani bukaThixo. Oku kukwabandakanya “iindlebe zokukhula kwebandla,” into enokwenza nokuphulaphula izidingo ezingathethwanga zabo basingqongileyo. Inokwenza nokuphulaphula kwiintliziyo zabo ezinolangazelelo lwento abangenayo, nokuba oko abakuthethanga kwavakala.

Cela iNkosi ikwenze uvakalelwe kulungiselelo lukaMoya Oyingcwele ebomini babanye. Thandaza ukuba uThixo akunike inkcukumiso yesibini avule amehlo akho kumathuba asemoyeni awazisa phambi kwakho imihla yonke ukuba wabelane nabanye ngokholo lwakho. Cela uThixo ukuba ube neliso elibonayo, intliziyo ephulaphula ngemvakalelo, intumekelelo yokuthetha ngoKristu omaziyo nomthandayo kwabanye, uya kuthi, ke ngoko, ube usendleleni eya kuhambo olumyoli lobomi bakho. Ubomi buya kuba nentsingiselo entsha. Uya kuba nengqondo yokwaneliseka novuyo ngendlela ongazanga wayiyo ngaphambili. Kuphela ngabo bayisebenzelayo imiphefumlo abakwaziyo ukwaneliseka okuza nako.