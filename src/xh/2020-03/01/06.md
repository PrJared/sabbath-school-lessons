---
title:  Ukuqhutywa Luthando
date:  02/07/2020
---

Kule veki siye saqwalasela ekuphenduleni umbuzo othi, “Kungani ukuba singqine?” Siye safumana ukuba sabelana ngenkolo yethu, sinovuyo ngokusebenzisana noThixo emsebenzini wokuthunywa ehlabathini. Ubungqina bethu ngothando lwaKhe bunika abantu amathuba amakhulu okusindiswa, kususela ukuba benako ukubona ngokucacileyo ubabalo lwaKhe nenyaniso yaKhe. Kwangelo xesha linye, ukungqina kukwayenye yeendlela zikaThixo zokukhulisa thina emoyeni. Ukusilela ukwabelana ngoko uKristu asenzele kona nokulungiselela kwabanye kuyabukrwitsha ubomi basemoyeni. Ukungqina kusigcina sichukumisene nentliziyo yaLowo onga lonke uluntu lungasindiswa. Kukusabela kokuthobela umyalelo waKhe. Kwisifundo sanamhla siza kufunda ngeyona nkuthazo enkulu kumntu wonke ukuba kungqinwe.

`Funda: 2 Korinte 5:14, 15, 18–20. Yintoni eyakhuthaza uPawulos ukuba afumane izilingo, iinkathazo, iinzima, nokuphatheka kakubi ngenxa yegospile? Le nkuthazo ifanayo ingenza njani ukukhuthaza thina emsebenzini kaKristu?`

Umpostile uPawulos wakhuthazwa luthando. Zikho izinto onokuzenza ngenxa yothando nongayi kuzenza nangasiphi isizathu. Xa umpostile esithi “Uthando lukaKristu luyasinyanzela,” wayethetha inyaniso engunaphakade. Igama nyanzela lithetha “ukukhuthaza, ukuqhuba, ukulawula okanye ukukhuthaza ngamandla.” Uthando lukaKristu lwalulawula izenzo zikaPawulos lukhuthaza ukungqina kwakhe. Ngenjongo engenaloyiko nengqondo enenjongo enye, wabelana ngecebo losindiso kulo lonke ilizwe leMeditari.

“Uthando kufuneka luhlale entliziyweni. UmKristu ogqibeleleyo uzifumana iinjongo zakhe zokwenza kuthando lwentliziyo yakhe olunzulu ngakwiNkosi yakhe. Kunyuka kusuka ezingcanjini zokuthanda kwakhe uKristu kuphuma umdla ongenamona [wokutsalela kuye] ngakubazalwana bakhe.”—Ellen G. White, The Adventist Home, p. 425. Xa siwuqonda ngokwenene umbingelelo omkhulu uYesu asenzele wona, uthando lwaKhe luyasigubungela lusinyanzele ukuba sabelane nabanye ngoko asenzele kona.

`Lowo wenza yonke indalo (iminyama, iinkwenkwezi, umkhosi weengelosi, indalo yonke, amanye amazwe) yayinguLowo wafa emnqamlezweni ngenxa yethu. Ingathini le nyaniso imangalisayo ukungadali ngaphakathi kwethu ukumthanda uThixo nokulangazelela ukwabelana ngolo thando?`