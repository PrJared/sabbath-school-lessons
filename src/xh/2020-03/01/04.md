---
title:  Ukukhula Ngokunikela [ukupha]
date:  30/06/2020
---

ULwandle Olufileyo luphawula eyona ndawo isezantsi emhlabeni. Kwiinyawo ezili-1,388 ngaphantsi komgangatho wolwandle, lulolona lwandle lusezantsi kumhlaba wonke.

Umlambo iYordan iphuma kulwandle lweGalili ujikeleze uhamba indlela yawo ude ufike apho ungakwazi khona ukudlula, kuLwandle Olufileyo. Ubushushu, imozulu eyomileyo, nokutshisa kwelanga neemeko zentlango, zenza ukuba amanzi abe ngumphunga ngokukhawuleza. Kuncinane kakhulu okuphilayo kuLwandle Olufileyo ngenxa yobuninzi betyuwa engumyinge wama-33.7 epesenti. Akukho zintlanzi nazityalo; kuphela zizinto ezincinane kakhulu eziphila emazantsi olu lwandle. Kubomi bethu bobuKristu, ukuba izibabalo zikaThixo ezingena ebomini bethu azikwazi ukumpompozela kwabanye, siya kuma sifane nolwandle Olufileyo olungenabo ubomi. Njengoko singamaKristu, asimele kuphila njalo.

`Funda: Yohane 7:37, 38 noLuka 6:38. Ngokungafaniyo noLwandle Olufileyo, xa amakholwa efumana amajelo ahlaziyayo amanzi aphilileyo kuKristu, sinokuba njani isiphumo semvelo?`

“UThixo wayenako ukuyifikelela injongo yaKhe yokusindisa aboni ngaphandle koncedo lwethu; kodwa ukuze nathi sibe nesimilo esifana nesikaKristu, kufuneka sibe nenxaxheba emsebenzini waKhe. Ukuze singene kuvuyo lwaKhe,-uvuyo lokubona imiphefumlo ihlangulwa ngumbingelelo waKhe,-kufuneka sibe nenxaxheba ekusebenzeleni kwaKhe ukuhlangulwa kwayo.”—Ellen G. White, Ulangazelelo Lwamaphakade, p. 142. “Abo baya kuba ngaboyisi kufuneka bakhutshwe kwiziqu zabo [kumna]; kwaye into ekuphela kwayo enokuwufeza lo msebenzi mkhulu, kukuba nomdla omkhulu kakhulu kusindiso lwabanye abantu.” —Ellen G. White, Fundamentals of Christian Education, p. 207. Siyakhula xa sisabelana nabanye koko uKristu akwenzileyo ebomini bethu. Xa sikuphawula konke oko uKristu asinike kona, yintoni engasenza ukuba singakwazi ukupha abanye ngaphandle kokubawa [ukutsalela kuthi] okukhulu? Kanti ke, ukuba siyasilela ukwabelana ngokholo lwethu, ubomi bethu basemoyeni buya kuma ndawonye njengoLwandle olufileyo.

`Athini amava akho ngokungqina kwabanye, ukuthandaza nabanye, nokulungisela kwiimfuno zabanye? La mava abe nagalelo lithini kukholo lwakho kwakunye nokuhamba neNkosi?`