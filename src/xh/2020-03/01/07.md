---
title:  Ukujula Nomcabango
date:  03/07/2020
---

Funda: Ellen G. White, “Injongo kaThixo Yebandla LaKhe,” amaph. 9–16, neIZenzo Zabapostile, namaph. 822–828 ku-Ulangazelelo Lwamaphakade. Ibandla leTestamente eNtsha lajongana nengozi yokusilela ukuyiqonda injongo yobukho balo.  UEllen G. White uyichaza athi le ngozi: “Intshutshiso eyalifikelayo ibandla eYerusalem yaba nomphumela onegalelo elikhulu emsebenzini weendaba ezilungileyo. Kwabakho impumelelo emsebenzini wevangeli kula ndawo, kwada kwakho nengozi yokuba abafundi bangathanda ukujikeleza khona apho ithuba elide, bangawusiso umyalelo woMsindisi wokuba baye kulo lonke ilizwe. Bekulibala ukuba amandla okumelana nobubi azuzwa kakhulu ngokubheka phambili ekusebenzeni, baqala ukucinga ukuba abanawo umsebenzi obaluleke ukudlula ukukhusela ibandla eliseYerusalem kuhlaselo lotshaba. Endaweni yokufundisa amakholwa amatsha ukuba ase ivangeli kwabo bangekayiva, baba sengozini yokwenza ukuba bonke abantu baneliseke koko sekufeziwe.”— IZenzo Zabapostile, iph. 105.

**Imibuzo Yokuxoxwa**

`1. Funda ngocoselelo isicatshulwa sikaEllen G. White esingentla. Kutheni kufuneka nathi namhlanje siyilumkele le ngozi enokusihlela? Phambi kwemingeni yovangelo ephambi kwethu, kutheni le nto ingqondo enjalo imbi kakhulu, ide ibe iphume ecaleni ngendlela eyoyikekayo?`

`2. Ucinga ukuba kutheni iVangeli nganye iphela ngomyalelo ofanayo? Funda: Mateyu 28:18–20, Marko 16:15, 16, Luka 24:46–49, noYohane 20:21. Kwakuthetha ntoni oku kumakholwa enkulungwane yokuqala, yaye imele ukuthini kuthi namhlanje?`

`3. Kungaba kunako yini ukwenzeka ukuba ukungqina nokusebenza kube sendaweni yokuba semoyeni ngenene? Ukuba kunjalo, njani, saye sinokuwulumkela njani umgibe onjalo?`

`4. Eklasini, thethani ngempendulo yombuzo osekupheleni kwesifundo sangoLwesibini, esingendlela ukungqina nokulungiselela okunegalelo ngayo kokwenu ukukhula kwasemoyeni. Zeziphi ezinye zezinto enizifundileyo ezinokunceda abanye? Zeziphi iimpazamo enizenzileyo eninganceda abanye ukuba baziphephe?`

`5. Gxilani kwinyaniso emangalisayo yokuba uThixo usithanda sonke elowo nalowo kuthi. Ucinga ukuba kuthetha ntoni oku? Ingaba oku, mhlawumbi okuyeyona nyaniso ibalulekileyo kwindalo yonke [kwiyunivesi], kunokuba nagalelo lini kwindlela eniphila ngayo?`