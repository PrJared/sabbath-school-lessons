---
title:  Ukuthembeka Kumyalelo KaKristu
date:  01/07/2020
---

Ukunyaniseka kuKristu kufuna ukuzinikela ekwenzeni intando yaKhe. Kufuna ukuthobela imiyalelo yaKhe. Isiphumo iba yintliziyo ebetha kunye nentliziyo yaKhe ekusindiseni abalahlekileyo. Ibeka phambili izinto naYe azibeka phambili.

`Funda: 1 Timoti 2:3, 4 ano-2 Petros 3:9. Zisixelela ntoni ezi ndawo ngentliziyo kaThixo? Yintoni ayibeka phambili?`

UThixo unentshiseko ngokusindisa abantu. Akukhonto ibaluleke ukudlula apho kuYe.

Lulangazelelo olunenzondelelo kuYe ukuba “bonke” basindiswe “bafikelele ekuyazini inyaniso” (1 Tim. 2:4). “[Akangi] kungatshabalala nabani; (KODWA)[u]nga bonke bangasinga enguqukweni” (2 Pet. 3:9, NKJV). Ichaza ngale ndawo, iThe SDA Bible Commentary ibonisa ukuba igama lesiGrike elisetyenzisiweyo ku“[u]nga]” nguboulomai, elibonisa “ukukekela kwengqondo, njengo‘kufuna’ okanye ‘ukunqwena.’ Inkcazo ithi inike imbono kwiganyana ukodwa elingualla. Lisetyenziswa apha ukucinezela umahluko phakathi kwendalo kaThixo, ethi, unokuba unentumekelelo ukuba abanye batshabalale, kunye nenyaniso ethi unqwenela ukuba bonke basindiswe.” —The SDA Bible Commentary, vol. 7, p. 615. Umyalelo kaKristu kumntu ngamnye kuthi ukuba sibe nenxaxheba emsebenzini waKhe njengamangqina othando lwaKhe, ubabalo kunye nenyaniso yaKhe uphuma kumnqweno waKhe wokuba lonke uluntu lusindiswe.

`Funda: IZenzo 13:47 uthelekise noIsaya 49:6. Yayibhekisa koobani kuqala le ndawo? Uyisebenzisa njani umpostile uPawulos?`

Kukho amaxesha esithi isiprofeto seTestamente eNdala sibe neentsingiselo ezimbini. Apha umpostile uPawulos uthabatha isiprofeto esibhekisa kuqala kuIsrayeli size ngokokuprofeta sibhekise kuMesiya (bona uIsa. 41:8, Isa. 49:6, noLuka 2:32) asisebenzise kwibandla leTestamente eNtsha. Ukuba ibandla liyawutyeshela okanye liwucuntse umyalelo kaKristu kusukuba lisilela kwinjongo yobukho balo, lize libe liphosa ubizo lwalo lobuprofeti ehlabathini.