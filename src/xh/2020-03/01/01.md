---
title:  Kungani ukuba Kungqinwe?
date:  27/06/2020
---

### Fundela Isifundo sale Veki
Yakobi 5:19, 20; Luka 15:6; Zef. 3:17; Yohane 7:37, 38; 1 Tim. 2:3, 4; 2 Kor. 5:14, 15.

> <p>Indima Yenkumbulo</p>
> “Kuba oku kuhle, kwamkelekile emehlweni oMsindisi wethu uThixo; onga yena bangasindiswa bonke abantu, bafikelele ekuyazini inyaniso” (1 Timoti 2:3, 4).

Ulangazelelo olukhulu lukaThixo lolokuba bonke abantu kuyo yonke indawo basabele kuthando lwaKhe, balwamkele ubabalo lwaKhe, benziwe kumila kumbi nguMoya waKhe, baze basindiselwe ebukumkanini baKhe. Akanalo ulangazelelo olukhulu ukudlula ukusindiswa kwethu. Uthando lwaKhe alunamda. Inceba yaKhe ayinamlinganiselo. Imfesane yakhe ayinasiphelo. Uxolelo lwakhe alupheli. Amandla waKhe awanasiphelo. Ngokungafaniyo noothixo babahedeni, abafuna imibingelelo, uThixo wethu wenze umbingelelo omkhulu kakhulu. Nokuba sikufuna kangakanani ukusindiswa, uThixo unga angasisindisa ngaphezulu. “Kuba oku kuhle, kwamkelekile emehlweni oMsindisi wethu uThixo; onga yena bangasindiswa bonke abantu, bafikelele ekuyazini inyaniso” (1 Timoti 2:3, 4). Umnqweno wentliziyo yaKhe kukusindiswa kwakho nokusindiswa kwam.

Ukungqina konke kungoYesu. Kungento ayenzileyo ukusisindisa, ngendlela aguqule ubomi bethu ngayo, nangeenyaniso ezimangalisayo zelizwi laKhe, ezisixelela ukuba ungubani [uYesu] nangobuhle besimilo saKhe. Kutheni kufuneka kungqiniwe? Xa simqonda ukuba ungubani [uYesu] sikuvile ukumangalisa kobabalo lwaKhe namandla othando lwaKhe, asikwazi ukuthi cwaka. Kungani ukuba kungqinwe? Lo gama sinobudlelane naYe, singena kuvuyo lwaKhe lokubona abantu behlangulwa lubabalo lwaKhe nothando olwenza kumila kumbi.

_*Funda isifundo sale veki ukulungiselela iSabatha kaJulayi 4._