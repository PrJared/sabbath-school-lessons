---
title:  Ubizo Lokuzinikela
date:  21/09/2020
---

Khawuzibone unguPetros noYohane. Ilanga lisanda kuphuma ngentsasa entle yelaseGalili, ligxotha ingqele yobusuku. Iingcinga zakho zizodwa: ukubambisa iintlanzi, zibe ninzi. Ukuloba kube kulungile kutsha nje, kwaye ukhangele phambili kwenye imini yokuloba okukhulu. Kusuka kuthi ekukhanyeni kwentsasa, nanko kuvela uMntu, uYesu waseNazarete. Ubungazanga ukuba ngemizuzwana embalwa, ubomi bakho bonke buza kuguquka. Akusayi kuze ufane nangaphambili.

`Funda: Mateyu 4:18–20. Yintoni eyenza ukuba ucinge ukuthi uPetros noYohane babekonwabele ukuzinikela ngesiquphe ukuba balandele uKristu? Yintoni kule ndima ebonisa ukuba uYesu wayebabizela kwinjongo ephakamileyo kunokuloba iintlanzi?`

Kwigospile kaYohane, sifunda ukuba la madoda ayesele enayo into ayaziyo ngoYesu ngaphezu komnye, kanti ayengakhange azinikele ngokupheleleyo kuYe. Kunjalo, kunokuba yayikho imbonakalo yokuziphatha ngobungcwele kuKristu, nento ngembonakalo yaKhe, ngamazwi nezenzo eyayibonisa kwaba balobi baseGalili ukuba wabamemela kubizo lwezulu. Isizathu sokuba bayishiye imikhombe yabo, umsebenzi nendawo ababe kuyo eqhelekileyo bamlandele kungokuba baba noluvo lokubizelwa kwinjongo ephezulu. Aba balobi baqheleke nje, baqonda ukuba babizelwa injongo engaqhelekanga. Kusenokwenzeka ukuba uThixo akakubizi ukuba ushiye umsebenzi owuqeqeshelweyo namhlanje, kodwa ukubizela kwinjongo engaqhelekanga-ukuthi, ekuthetheni ngothando lwaKhe nokungqina ngenyaniso yaKhe ukuze kuzukiswe igama laKhe.

`Qaphela ubizo lukaMateyu, umbuthi werhafu, kuMateyu 9:9. Ubona ntoni kule ndawo ebaluleke kakhulu?`

Ababuthi berhafu kwilizwe lamaRoma babe nobuqhetseba besebenzisa igunya lokuba besebenza emthethweni ukucinezela abantu nje. Babengabanye babantu abathiyekileyo nabajongelwe phantsi kuye wonke uIsrayeli. Isimemo sikaKristu esathi kuye, “Ndilandele,” sinika ingqondo yokuba uMateyu wayevile ngoYesu kwaye entliziyweni yakhe wayenalo ulangazelelo lokumlandela. Xa isimemo sifika wayelungile. Wayemangaliswe kuba uKristu wayeza kumamkela ade ammeme ukuba abe ngomnye wabafundi baKhe. Ngaphakathi kwiinzulu zeentliziyo zethu kukho ulangazelelo lwento engcono ebomini. Nathi, ngokunjalo, sifuna ukuphilela injongo enexabiso, entle, enesidima. Kungoko, uKristu esibiza njengoMateyu, ukuba simlandele.

`Cinga ngabantu ekwafuneka bancame ukuze balandele uYesu. Kutheni, ekugqibeleni, kuya kuba bekufanelekile?`