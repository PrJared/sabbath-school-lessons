---
title:  Inyathelo Lokholo
date:  19/09/2020
---

### Fundela Isifundo sale Veki
Phil. 2:5–11; Mat. 4:18–20; IZenzo 9:3–6, 10–20; Yohane 21:15–19; 1 Yohane 3:16–18.

> <p>Indima Yenkumbulo</p>
> “Yibani nale ngcinga kuni, wayenayo kuye uKristu Yesu: yena wathi, esebumeni bukaThixo, akathi ukulingana kwakhe oku noThixo kulixhoba; usuke wazihluba, wathabatha ubume bomkhonzi, enziwe wafana nabantu” (Filipu 2:5–7).

Ukushiya ubuqaqawuli basezulwini, ukunqulwa ziingelosi, nolwalamano lukaYise, yayingumbingelelo ongacingekiyo. Kunjalo, uYesu weza kulo mhlaba wembulaleko nokufa ukuze atyhile isimilo sothando lukaYise, nokuzuza kwakhona uthando lohlanga loluntu, nokuhlangula lonke uluntu.“Alisayi kuze liqondwe ixabiso lokuhlangulwa kwethu bade abahlangulweyo beme noMhlanguli phambi kwetrone kaThixo. Ngelo xesha, buya kuthi xa ubuqaqawulibekhaya elingunaphakade buvuleka phezu kwezivo zethu ezenziwe zabantsha, sikhumbule ukuba uYesu washiya konke oku ngenxa yethu, nokuba, akazange anele nje ukuba ngogxothiweyo kwiinkundla zasezulwini, kodwa ngenxa yethu wazifaka engoziniyokungaphumeleli nokulahleka ngonaphakade. Ngelo xesha, siya kuziphosa izithsaba zethu ezinyaweni zaKhe, sitsho ngengoma, “Kuyifanele imvana eyaxhelwayo ukwamkela amandla, nobutyebi, nobulumko, nokomelela, nembeko, nozuko, nokubongwa.”  IsiTy. 5:12.”—Ellen G. White, Ulangazelelo Lwamaphakade, p. 131. Umbingelelo owenziwa nguYesu ngenxa yokusindiswa kwethu wawungenako ukubalwa. Xa sisabela kwinkokelo yaKhe, sisamkela umyalelo waKhe, size sizimanye naYe ekufikeleleni kubantu abalahlekileyo ngenxa yobukumkani baKhe, oko kufuna umbingelelo [ukuzincama].Nangona imibingelelo yethu ingenako ukulingana nowaKhe nangayiphi indlela,ulungiselelo lokuzuza imiphefumlo nakuthi kukwenza ngokholo. Lusikhokela ukuba siphume kwiindawo esifukame kamandi kuzo singene kumanzi angenaso isalatha-ndlela. Maxa wambi, iNkosi yethu isibiza ukuba sizincame, kodwa uvuyo esinika lona lukhulu ukudlula konke.

_*Funda isifundo sale veki ukulungiselela iSabatha kaSeptemba 26._