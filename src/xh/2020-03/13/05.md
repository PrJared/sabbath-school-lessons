---
title:  Okufunwa Luthando
date:  23/09/2020
---

Uthando lusoloko luzibonakalalisa ngezenzo. Uthando lwethu kuKristu lusiqhuba ukuba sibe nento esiyenzela uluntu olulahlekileyo.  UPawulos wayibeka ngokucacileyo le nto xa wathi kwibandla laseKorinte, “Kaloku uthando lukaKrestu lusongamele” (2 Kor. 5:14, IBHAYIBHILE). UbuKristu asikokukhokelisa ukuncama izinto ezimbi ukuze sisindiswe. UYesu akazange “ancame” izinto ezimbi ezulwini ukuze asindiswe. Wancama izinto ezilungileyo ukuze abanye basindiswe. UYesu akasimemi nje ukuba sinikele ixesha lethu, italente, neendyebo emsebenzini waKhe; usimema ukuba sinikele ubomi bethu. Kwintlanganiso yakusasa kunye nabafundi baKhe kunxweme lwaseGalili, uYesu wandlala ngobuchule okufunwa luthando lwezulu.

`Funda: Yohane 21:15–19. Uthini umbuzo owabuzwa kathathu nguYesu, yathini impendulo kaPetros? Kwakutheni ukuze uYesu ambuze lo mbuzo mnye uPetros kathathu?`

UPetros wayeyikhanyele kathathu iNkosi yakhe, waza uYesu wafuna impendulo yothando iphume kathathu emilebeni kaPetros. Phambi kwabafundi, uYesu wayesakha ukuqiniseka kuPetros kokuba wayexolelwe ngothando olungcwele nokuba uYesu wayesenawo umsebenzi ekufuneka ewenzile emsebenzini waKhe.

`Funda: Yohane 21:15–19 kwakhona, ngoku uphawula ngokukodwa impendulo kaYesu ekuqinisekiseni kukaPetros ukumthanda kwakhe uKristu. Yintoni awathi uYesu makayenze ukuphendula kwakhe?`

`Uthando lwezulu luyasebenza, alulelanga. Uthando lwenene lungaphezulu kokuziva ufudumele, ngaphezulu kwengcamango entle. Lubandakanya ukuzinikela. Lusikhokela ukuba siye kwihlabathi elilahlekileyo labantwana bakaThixo abanentswelo enkulu. Xa uYesu wathi kuPetros, “Dlisa amatakane aM,” yayingumyalelo nesiqinisekiso sentuthuzelo. INkosi yayifuna asabele eluthandweni, yaza yamomeleza uPetros kuba yayisenawo umsebenzi wakhe ekufuneka awenze, sesikho sinjalo isenzo esilihlazo ngokwenene sikaPetros xa uYesu wayebanjwa, waza uPetros akanela nje ukukhanyela ukuba uyamazi uYesu kodwa wamkhanyela nangezithuko, kanye njengoko wayemxelele uKristu ukuba uya kwenjenjalo. Ithin’ into? Usenokuba uyiphoxe ngendlela emangalisayo iNkosi. Usenokuba uyikhanyele kaninzi ngezenzo zakho. Iindaba ezilungileyo zezokuba ubabalo lusekho, kwaye uThixo akakagqibi ngawe. Isekho indawo yakho emsebenzini waKhe ukuba uyavuma.`