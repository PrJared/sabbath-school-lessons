---
title:  Ukuzinikela Kothando
date:  24/09/2020
---

Ekupheleni kwencoko phakathi kukaPetros noYesu, sibona la madoda mabini esiya ngaselwandle. Athi xa amaza elatyuza elunxwemeni, uYesu axelele uPetros ngexabiso lokuba ngumfundi. Ufuna ukuba uPetros azi ngokucacileyo oko aza kujongana nako xa esamkela isimemo sikaYesu esithi “Dlisa izimvu zaM.”

`Funda: Yohane 21:18, 19. Yintoni uYesu awayixelela uPetros ngexabiso lokuba ngumfundi? Ucinga ukuba kutheni uYesu etyhila into eyothusa kangako kuPetros ngeli xesha ebomini bakhe?`

Kula mazwi, uKristu wakuxela kwangaphambili ukufelukholo awayeza kukufumana ngenye imini uPetros. Iingalo zakhe zaziya kolulwa zivuleke. Kwesi sityhilelo, uKristu wayemkhethisa UPetros. Wamnika olona luvuyo lukhulu ebomini: ukubona imiphefumlo izuzelwa ubukumkani bukaThixo. Ngomhla wePentekoste wayeza kubona amawaka esiza kuKristu. Wayeza kwenza imimangaliso egameni likaYesu, aze amzukise phambi kwamanye amawaka amaninzi. Wayeza kuba novuyo olungunaphakade lobudlelane noKristu emsebenzini waKhe. Phofu elo lungelo laliza kuza ngexabiso. Laliza kufuna umbingelelo, umbingelelo wokugqibela. Wacelwa uPetros ukuba azinikele amehlo wakhe evuleke kakhulu. Ngokwangoku, uPetros wayesazi ukuba akukho mbingelelo mkhulu kakhulu ekuzimanyeni noYesu emsebenzini waKhe wokuthunywa ehlabathini.

`Funda: 1 Yohane 3:16–18. NgokwakuYohane, yintoni ema endaweni yothando phofu ingumtsalane nje ongento? UYohane uwuchaza njani umbingelelo wokugqibela wothando?`

Kunaphakade, akukho nto sakha sayenza eya kubonakala ifana nombingelelo. Ukufana elugcinweni kwethu ixesha nemizamo, ukufaka elugcinweni ubomi bethu, kuya kuba ngathi kunikwe umvuzo omkhulu kakhulu. Uvuyo okungako ukujika uthando lube sisenzo, ukujika iinjongo zibe kukuzinikela. Xa sisabela kuthando lwezulu ngokunikela konke xa sisenza umsebenzi wokungqina kwabanye njengabameli bakaKristu, sizalisekisa injongo yobomi bethu size sixhamle uvuyo lobomi olukhulu kakhulu. Kunjengoko uYesu wakubeka ngokufaneleyo, “Ukuba niyazazi ezi zinto, ninoyolo xa nithi nizenze” (Yohane 13:17). Olona luvuyo lukhulu kakhulu ebomini nolonwabo lwaphakade lubakho xa sithe sazalisekisa intsingiselo yobukho bethu ngokuthi sizukise uThixo ngendlela esiphila ngayo nesithetha ngayo ngothando lwaKhe kunye nehlabathi.