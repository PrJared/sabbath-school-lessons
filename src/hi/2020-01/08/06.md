---
title:  परम प्रधान के पवित्र लोग
date:   20/02/2020
---

`अग्रंकित पदस्थलों के अनुसार परमेश्वर के लोगों का क्या होता है? दानि० 7: 18,21,22,25, 27.`

"परम प्रधान के पवित्र लोग" परमेश्वर के लोगों की पदवी है। छोटे सींग की शक्ति द्वारा उनपर हमला होता है। क्योंकि वे परमेश्वर के वचन के प्रति विश्वस्त रहते हैं, पोप के शासन के समय उन्हें प्रताड़ित किया गया। मूर्तिपूजक रोमन साम्राज्य में मसीहियों को प्रताड़ित किया गया, परन्तु दानिय्येल 7: 25 में वर्णित प्रताड़ना छोटे सींग द्वारा संतों को प्रताड़ना है, जो रोम के मूर्तिपूजक चरण के अंत के बाद खड़ा होता है।

फिर भी, परमेश्वर के लोग सांसारिक ताकत के द्वारा हमेशा के लिए दबे नहीं रहेंगे। परमेश्वर का राज्य सांसारिक राज्यों का स्थान ले लेगा। रुचिकर कि वास्तविक दर्शन में, मनुष्य के पुत्र को प्रभुता, महिमा और राज्य दिया गया" (दानि० 7:14). परन्तु स्वर्गदूत द्वारा दिये गये रूपांतरण में, यह पवित्र लोग हैं जो राज्य को प्राप्त करते हैं (दानि० 7: 18). यहाँ पर कोई मतभेद नहीं। क्योंकि मनुष्य का पुत्र परमेश्वर और मानवता से संबद्ध है।

जब महायाजक पूछता है कि क्या यीशु परमेश्वर का पुत्र मसीहा है यीशु भजन 110: 1 एवं दानि० 7:13,14 की ओर संकेत करता है और कहता है: "मैं हूँ और तुम मनुष्य के पुत्र को सर्वशक्तिमान की दाहिनी ओर बैठे, और आकाश के बादलों के साथ आते देखोगे" (मार्क 14: 62). इसलिए, यीशु वह है जो स्वर्गीय न्यायालय में हमारा प्रतिनिधित्व करता है। उसने पहले ही अंधकार की शक्तियों को परास्त कर दिया है और अपनी जीत उनके साथ बांटना चाहता है जो उसके पास आते हैं। इसलिए डरने का कोई कारण नहीं है। जिस प्रकार प्रेरित पौलुस स्पष्ट रूप से वर्णन करता है: "परन्तु इन सब बातों में हम उसके द्वारा जिसने हम से प्रेम किया है, जयवन्त से भी ? बढ़कर हैं। क्योंकि मैं निश्चय जानता हूँ कि न मृत्यु, न जीवन, न स्वर्गदूत, न प्रधानताएँ, न वर्तमान, न भविष्य, न सामर्थ्य, न ऊँचाई, न गहराई, और न कोई और सृष्टि हमें परमेश्वर के प्रेम से जो हमारे प्रभु मसीह यीशु में है, अलग कर सकेगी" (रोमि० 8:37-39).

`देखें कितने सही ढंग से दानिय्येल का दर्शन हजारों साल पहले इतिहास का वर्णन करता है। भविष्य के लिए परमेश्वर की समस्त प्रतिज्ञाओं पर भरोसा करना सीखना यह कैसे मदद कर सकता है?`