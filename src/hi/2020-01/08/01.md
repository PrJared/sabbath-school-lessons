---
title:  तूफानी समुद्र से स्वर्ग के बादल तक
date:   15/02/2020
---

### इस सप्ताह के पाठ के लिए पढ़ें
दानिय्येल 7, 2थिस्सलु० 2: 1-12, रोमि० 8: 1, मार्क 13 : 26, लूका 9:26, 12:8, 1तीम० 2: 5.

> <p>याद वचन</p>
> “तब राज्य और प्रभुता और धरती पर के राज्य की महिमा,

परमप्रधान ही की प्रजा अर्थात् उसके पवित्र लोगों को दी जाएगी, उसका राज्य सदा का राज्य है, और सब प्रभुता करने वाले उसके अधीन होंगे और उसकी आज्ञा मानेंगे" (दानिय्येल 7:27).

दानिय्येल 7 का दर्शन, जो इस सप्ताह के लिए हमारा विषय है, दानिय्येल 2 के स्वप्न के सदृश्य है। परन्तु दानिय्येल 7 उसे विस्तार देता है जो दानिय्येल 2 में प्रकट हुआ था। पहला, दर्शन रात को मिलता है और समुद्र को चार हवाएँ उथल-पुथल किए हुए चित्रित करता है। अंधकार और पानी से सृष्टि की शुरुआत होती है, लेकिन यहाँ पर सृष्टि विकृत अथवा हमले के तहत प्रतीत होता है। दूसरा, दर्शन में के जानवर अशुद्ध और द्विजातीय (वर्ण-संकर) हैं, जो दूषित सृष्टि क्रम को प्रस्तुत करता है। तीसरा, जानवरों को उस प्रकार प्रस्तुत किया गया है मानो पूर्व में उनका प्रभुत्व रहा हो; इस प्रकार यह ऐसा लगता है कि परमेश्वर ने जो प्रभुत्व आदम को दिया था वह इन शक्तियों द्वारा हड़प ली गई है। चौथा, मनुष्य के पुत्र के आगमन के साथ, परमेश्वर का प्रभुत्व उन पर पुनः स्थापित होता है जो इसके हकदार हैं। आदम ने जिसे अदन की बारी में खो दिया, मनुष्य का पुत्र स्वर्गीय न्याय में इसे दुबारा प्राप्त कर लेता है।

उपरोक्त वर्णन बाईबलीय कल्पना का एक मनोरम दृश्य प्रदान करता है जो इस उच्च सांकेतिक दर्शन की पृष्ठभूमि में गतिमान है। सौभाग्यवश, दर्शन के कुछ खास विस्तारों का वर्णन स्वर्गदूत के द्वारा हुआ है, इस कारण, हम इस अद्भुत भविष्यवाणी के मुख्य ढांचा को समझ सकते हैं।