---
title:  मनुष्य के पुत्र का आना
date:   19/02/2020
---

`पढ़ें दानिय्येल 7 : 13. यहाँ पर मनुष्य का पुत्र कौन है, और आप उसे कैसे पहचानेंगे? (देखें मार्क 13: 26, मत्ती 8: 20, 9: 6, लूका 9: 26, एवं 12:8).`

जैसा न्याय आरंभ होता है अति महत्त्वपूर्ण दृश्यमान होता है। मनुष्य का पुत्र। वह कौन है? पहला, मनुष्य का पुत्र एक विशिष्ठ स्वर्गीय आकृति के तौर पर प्रकट होता है। परन्तु जैसा कि नाम संकेत करता है, उसकी भी मानव विशेषताएँ हैं। दूसरे शब्दों में वह दिव्य मानव है जो न्याय के काम में सक्रिय भूमिका निभाने हेतु आता है। दूसरा, मनुष्य का पुत्र जो स्वर्ग के बादलों में से होकर आता है नये नियम में दूसरे आगमन की आम छवि है। फिर भी, दानिय्येल 7: 13 में विशेष रूप से मनुष्य का पुत्र स्वर्ग से पृथ्वी पर आता हुआ नहीं दर्शाया गया है, लेकिन प्राचीन के सामने आने के लिए स्वर्ग में एक जगह से दूसरी जगह क्षैतिज रूप से घूमता हुआ दिखाया गया है। तीसरा, स्वर्ग के बादलों में से होकर मनुष्य के पुत्र के आने का वर्णन यहोवा के प्रकट होने को बतलाता है। परन्तु यह कल्पना भी महायाजक की याद दिलाती है जो धूपदान के बादल से ढंका हुआ, प्रायश्चित के दिन पवित्रस्थान की शुद्धिकरण के लिए महा पवित्र स्थान में प्रवेश करता है।

मनुष्य का पुत्र एक राजकीय रूप-रेखा में भी है। "तब उसको ऐसी प्रभुता, महिमा और राज्य दिया गया, कि देश-देश और जाति-जाति के लोग और भिन्न-भिन्न भाषा बोलने वाले सब उसके अधीन हों।" (दानि० 7:14). शब्द "सेवा करना" का अनुवाद "उपासना करना" भी हो सकता है। अध्याय 1-7 में यह 9 बार प्रकट होता है (दानि० 3: 12, 14,17, 18,28; 6: 16,20; 7: 14,27) और एक देवता को श्रद्धांजलि अर्पित करने का विचार रखता है। इस प्रकार परमेश्वर की व्यवस्था को बदलने के प्रयास के परिणाम स्वरूप, छोटे सींग द्वारा पेश की गई धार्मिक पद्धति परमेश्वर के प्रति उपासना को दूषित कर देती है। यहाँ पर जिस न्याय का चित्रण किया गया है दिखलाता है कि सच्ची उपासना आखिरकार पुनः स्थापित होती है। उपासना की पद्धति जो पोपीय पद्धति द्वारा ठहरायी गई है, अन्य घटकों के बीच में परमेश्वर और मनुष्य के बीच में एक बिचवाई के तौर पर पतित मानव को रखता है। दानिय्येल दिखलाता है कि एकमात्र योग्य बिचवाई करने वाला जो मनुष्य को परमेश्वर के सामने पेश कर सकता है वह मनुष्य का पुत्र है। जिस प्रकार बाईबल कहती है, "क्योंकि परमेश्वर एक ही है: और परमेश्वर और मनुष्यों के बीच में भी एक ही बिचवई है, अर्थात् मसीह यीशु जो मनुष्य है" (1तीमु० 2:5).

`यीशु के चरित्र और जीवन के विषय में जो भी हमने बाईबल में पढ़ा है, यह जानना क्यों इतना दिलासा देने वाला है कि यहाँ पर चित्रित न्याय का वह केंद्रबिंदु है?`