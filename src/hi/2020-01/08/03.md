---
title:  छोटा सींग
date:   17/02/2020
---

`पढ़ें दानिय्येल 7:7,8,19-25. छोटे सींग की शक्ति कौन है जो प्रत्यक्ष रूप से चौथे पशु से निकलता है और उसका हिस्सा रह जाता है?`

कल हमने अध्ययन किया कि दस सींगों के साथ क्रूर पशु अत्यंत क्रूरता के साथ संसार पर शासन करता है-मूर्तिपूजक रोम को दिखलाता है। अब हमें छोटे सींग और उस शक्ति पर विचार करना चाहिए, जिसका वह प्रतिनिधित्व करता है। जैसा दर्शन में चित्रित है, चौथे पशु के दस सींग हैं, जिनमें से तीन सींग उखड़ गये ताकि एक छोटे सींग को निकलने का अवसर मिले। इस सींग में मनुष्य की सी आँखें, और बड़ा बोल बोलने वाला मुँह भी है (दानि० 7:8). यह स्पष्ट है कि छोटा सींग का उदय उस सता से होता है जिसका प्रतिनिधित्व खूखार जानवर के द्वारा होता है जो मूर्तिपूजक रोम है। यह उसी शक्ति का दूसरा चरण है।

दानिय्येल इस दूसरे सींग को संतों के खिलाफ युद्ध करते हुए देखता है। स्वर्गदूत उसे बतलाता है कि यह सींग एक राजा है जो तीन अनुचित कार्य करेगाः (1) परमप्रधान के विरुद्ध बड़ी बातें करेगा, (2) परम प्रधान के सतों को सतायेगा, (3) समयों और व्यवस्था को बदलने की आशा करेगा। परिणाम स्वरूप. संत उसके हाथ में दिए जाएंगे। तब स्वर्ग दूत छोटे सींग की गतिविधियों की समय-सीमा देता है: समय और समयों और आधे समय। नबूवतीय भाषा के इस दृष्टांत में, समय का अर्थ “वर्षों" होता है, और इसलिए समयों का अर्थ "वर्षों" होता है, एक दोहरा रूपः “दो वर्ष।" इसलिए यह तीन और आधे नबूवतीय वर्षों का काल है, जो वर्ष-दिन के सिद्धांतानुसार 1,260 वर्ष के काल को संकेत करता है। इस दौरान छोटा सींग परमेश्वर के विरुद्ध हमला करेगा, संतों को सतायेगा, और परमेश्वर की व्यवस्था को बदलने का प्रयास करेगा।

`पढ़ें 2थिस्लु० 2:1-12. व्यवस्था का विरोध करने वाले मनुष्य और छोटे सींग के बीच में कौन-सी समानताएँ हैं? कौन-सी शक्ति के विषय में, जो हम विश्वास करते हैं, यह बातें कर रहा है- और क्यों? एकमात्र शक्ति कौन है जो मूर्तिपूजक रोम से निकली परन्तु रोम का हिस्सा रह जाती है, एक शक्ति जो मूर्तिपूजक रोम के समय से संसार के अंत तक विस्तारित होती है, अर्थात् यह अभी भी विद्यमान है?`