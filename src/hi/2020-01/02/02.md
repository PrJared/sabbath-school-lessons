---
title:  परमेश्वर की संप्रभुता
date:   05/01/2020
---

पहली नजर में दानिय्येल की किताब पराजय की मलिन टिप्पणी से शुरू होती है। यहूदा ने नबूकदनेस्सर के सामने हथियार डाल दिया है, और मंदिर के कटोरे (बरतन) यरुशलेम से शिनार को ले लिये गये हैं। शब्द 'शिनार' बाईबल में उत्पत्ति 11 : 2 में बाबुल के गुम्मट के स्थान के तौर पर प्रकट होता है। शिनार एक अशुभ चिह्न के तौर पर माना जाता है, और यह परमेश्वर को खुली चुनौती के तौर पर इशारा करता है। परन्तु जौभी बाबुल के निर्माता स्वर्ग पहुँचने के अपने प्रयास में असफल हो गये थे, बाहरी दिखावा संकेत करता था कि नबूकदनेस्सर और उसके देवता, जो शिनार में अवस्थित थे, इस्राएल के परमेश्वर के वाचा पर अधिकार जमाए हुए थे।

फिर भी दानिय्येल की शुरूआती पंक्तियाँ स्पष्ट करती हैं कि यरुशलेम की पराज्य का श्रेय बेबीलोन के राजा की उच्चत्तर शक्ति को नहीं दिया जाता है; वरन यह इसलिए हुआ है क्योंकि "परमेश्वर ने यहूदा के राजा यहोयाकीम को परमेश्वर के भवन के कई पात्रों सहित (नबूकदनेस्सर) हाथ में कर दिया" (दानि० 1:2). बहुत पहले, परमेश्वर घोषणा करता है कि यदि उसके लोग उसे भूल जायें और उसकी वाचा को तोड़ें तो वह उन्हें पराई भूमि में बंधुवाई के तौर पर भेजेगा। अतः दानिय्येल जानता है कि बेबीलोन की सैन्य शक्ति के पीछे और उस पार स्वर्ग का परमेश्वर इतिहास के जुलूस की अगुवाई कर रहा है। यह परमेश्वर के संप्रभुता का स्पष्ट दृश्य है जो इन युवा लोगों को संभालता और बेबीलोन के साम्राज्य के प्रलोभन और दबाव का सामना करने के लिये इन्हें सामर्थ और साहस देता है।

`पढ़ें 2 राजा 21 : 10-16, 2 राजा 24: 18-20, एवं यिर्मयाह 3: 13. परमेश्वर यहूदा और यरुशलेम को बेबीलोन के हाथ में क्यों देता है?`

जैसे हम इक्कीसवीं सदी की चुनौतियों का सामना करते हैं हमें परमेश्वर की अनुभूति को पुनः प्राप्त करने की आवश्यकता है जो दानिय्येल की किताब में इतनी उज्ज्वलता के साथ प्रबिंबित है। इस किताब के अनुसार परमेश्वर जिसकी हम सेवा करते हैं अपनी प्रभुता के द्वारा न केवल इतिहास की शक्तियों को हांकता है वरन अपने लोगों को जरूरत के समय महत्त्वपूर्ण मदद देने के लिये उनके जीवन में हस्तक्षेप करता है। हम बाद में देखेंगे, परमेश्वर ने यहूदी बंदियों के साथ जो किया अंतिम समय में उनपर और उनके विश्वास पर भिन्न-भिन्न हमलों की परवाह किये बिना वह अपने लोगों के साथ करेगा।

`कुछ चुनौतियाँ कौन-सी हैं जो बाहरी स्रोतों से, कलीसिया के अंदर से, या आप के व्यक्तिगत चारित्रिक खामियों के कारण आपके विश्वास को सामना करना पड़ता है? आप के सामने जो कुछ भी है उसे जीतने में आपकी मदद हेतु आप किस प्रकार परमेश्वर की शक्ति पर भरोसा करना सीख सकते हैं ?`