---
title:  दबाव के तहत विश्वास
date:   06/01/2020
---

`पढ़ें दानिय्येल 1. इन युवाओं को समरूपता में लाने के लिये क्या दबाव डाला जाता है?`

बेबीलोन पहुँच कर इन चारों युवाओं को अपने विश्वास के खातिर गंभीर चुनौतियों का सामना करना पड़ता है: राजा की सेवकाई के लिये उन्हें खास प्रशिक्षण हेतु चुना जाता है। प्राचीन काल में राजा राजमहल में सेवकाई के लिये बेहतरीन बंदियों को चुनते थे और इसलिये राजा एवं साम्राज्य के देवताओं के प्रति उनकी निष्ठा को परखा जाता था। वास्तव में यह सारी प्रक्रिया उनके विचार और उनके हृदय परिवर्तन को बदलने के लिये था जो परिणामतः विश्व दृष्टिकोण को बदल देता। उस प्रक्रिया के हिस्से के तौर पर इन यहूदी बंदियों के नाम बदले जाने थे। एक नया नाम मालिकी और तक़दीर के बदलाव का संकेत देता है। इस प्रकार बदियों को पुनः नाम दिये जाने के द्वारा बेबीलोन उन पर अपना प्रभुत्व जमाना चाहता है और वहाँ की संस्कृति को आत्मसात् करने के लिये जोर देता है। उनका मूल नाम जो इस्राएल के परमेश्वर को संकेत करता है अब उनकी जगह परदेशी देवताओं की महिमा के नाम उन्हें दिये जाते हैं। इसके अलावे राजा यह हुक्म जारी करता है कि इन युवाओं को उसकी मेज में से खाना होगा। राजा के भोजन में से खाने का पुरातन काल में गहरा निहितार्थ था। इसका मतलब होता था राजा के प्रति अविभाजित निष्ठा और उस पर भरोसा करना। और जिस प्रकार भोजन सामान्यतः उस देश के देवता या देवताओं को समर्पित किये जाते थे, भोजन करना भी गहरा धार्मिक अर्थ प्रकट करता था। यह स्पष्ट रूप से राजा की आराधना प्रणाली में भाग लेना और इसे स्वीकार करने को संकेत करता था।

इस रीति से दानिय्येल और उसके मित्र स्वयं को चुनौती भरी परिस्थितियों में पाते हैं। उनके लिये परमेश्वर के प्रति विश्वस्त रहना और साम्राज्यवादी व्यवस्था की भारी ताकत से बचना किसी चमत्कार से कम नहीं था। मामलों को और अधिक जटिल बनाने के लिये बेबीलोन अपने आप में मानवीय उपलब्धि के एक स्मारकीय विस्तार के रूप में भी खड़ा था। बेबीलोन के मंदिरों की कलाकृति-संबंधी सुंदरता लटकता हुआ बगीचा, और फरात नदी का नगर के बीचो-बीच घुमावदार होना सर्वोत्कृष्ट शक्ति और महिमा की एक छवि प्रस्तुत करता था। अतः दानिय्येल और उसके मित्रों को पदोन्नति और इस प्रणाली की समृद्धि के लाभ का आनन्द लेने का अवसर प्रदान किया जाता है। वे यहूदी बंदी से छुटकारा पाकर राजकीय अधिकारी बन सकते हैं। क्या वे अपने सिद्धांतों से समझौता कर महिमा के सहज राहों को अख्तियार कर लेंगे?

`किस प्रकार ये युवा अपने विश्वास को समझौता करने के निर्णय को युक्तिसंगत बना सकते थे? आप भी किस प्रकार इस समय सूक्ष्म चुनौतियों का सामना कर सकते हैं?`