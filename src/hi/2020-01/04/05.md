---
title:  चौथा व्यक्ति
date:   22/01/2020
---

`पढ़ें दानिय्येल 3:19-27. क्या होता है? आग में अन्य व्यक्ति कौन है?`

विश्वस्त इब्रियों को आग में डालकर, नबूकदनेस्सर भटे के अंदर चौथे व्यक्ति की उपस्थिति को जानकर भ्रमित हो जाता है। राजा चौथे व्यक्ति को "परमेश्वर के पुत्र" (दानि० 3:25) के तौर पर पहचानता है।

राजा अधिक कह नहीं सकता है, लेकिन हम निश्चय जानते हैं कि वह चौथा व्यक्ति कौन है। वह सदोम और अमोरा के विनाश से पूर्व अब्राहम के सामने प्रकट होता है, वह जेबक नाले के किनारे याकूब से कुश्ती करता है, और मूसा के सामने स्वयं को जलती झाड़ी में प्रकट करता है। वह पूर्व अवतार रूप में यीशु मसीह है जो यह दिखलाने के लिए आता है कि परमेश्वर अपने लोगों के साथ उनकी मुसीबतों में खड़ा रहता है।

एलेन जी० ह्वाईट कहती है, "लेकिन यहोवा ने अपनों को नहीं भूला। जब उसके गवाह भटे में फेंक दिये गए, उद्धारकर्ता स्वयं उनके सामने प्रकट हुआ, और एक साथ उन्होंने आग के बीच में चहलकदमी किया। ताप और ठंड के यहोवा की उपस्थिति में लपटें अपनी नष्ट करने की शक्ति को खो दीं।- Prophets and Kings, PP. 508, 509.

जैसा परमेश्वर यशायाह नबी की किताब में कहता है, "जब तू जल में होकर जाए, मैं तेरे संग-संग रहूँगा और जब तू नदियों में होकर चले, तब वे तुझे न डुबा सकेंगी; जब तू आग में चले तब तुझे आँच न लगेगी, और उसकी लौ तुझे न जला सकेगी" (यशा० 43:2).

यद्यपि हम ऐसी कहानियों को प्रेम करते हैं, वे दूसरों के विषय में सवाल खड़े करते हैं जो उनके विश्वास के खातिर उत्पीड़न से आश्चर्यजनक ढंग से बचाये नहीं गए हैं। वे लोग निश्चय ही यशायाह और जकर्याह के अनुभव को जानते थे जो अधर्मी राजाओं द्वारा मार डाले गए। पूरे पवित्र इतिहास में, बल्कि हमारे दिनों तक, विश्वस्त मसीहियों ने भयानक पीड़ाओं को सहा है जो उनके साथ घटी, कम से कम यहाँ पर, आश्चर्यजनक बचाव तो नहीं परन्तु एक दर्दनाक मृत्यु हुई। यहाँ पर एक मामला है जिसमें विश्वस्तजन आश्चर्यजनक छुटकारा प्राप्त करता है, परन्तु जैसा कि हम जानते हैं ऐसी घटनाएँ सामान्यता नहीं होती हैं।

`दूसरी ओर, आश्चर्यजनक छुटकारा क्या है जो परमेश्वर के सभी लोगों को प्राप्त होगी, चाहे उनका भाग्य यहाँ पर जैसा भी हो? (देखें 1कुरि० 15: 12-26)।`