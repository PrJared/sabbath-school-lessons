---
title:  ऐसे विश्वास का रहस्य
date:   23/01/2020
---

जब हम शद्रक, मेशक, और अबेदनगो के अनुभव पर प्रतिबिंबित करते हैं, हम स्वयं से पूछ सकते हैं। इतने मजबूत विश्वास का रहस्य क्या? प्रतिमा की उपासना करने की बजाय वे किस प्रकार जिन्दा जलने की चाहत रखते हैं? सभी तरीकों पर विचार करें कि वे राजा की आज्ञाओं पर झकने को युक्तिसंगत बता सकते थे। और फिर भी, एहसास होने के बावजूद कि वे मर सकते थे, जैसा कि कई अन्य लोगों ने किया था, फिर भी वे दृढ़ रहे।

`पढ़ें इब्रानी 11. विश्वास के विषय में यह हमें क्या सिखलाता है?`

ऐसे विश्वास को विकसित करने के लिए, हमें समझने की आवश्यकता है कि विश्वास क्या है। कुछ लोगों के पास विश्वास का मात्रात्मक (नापने योग्य) धारणा है; वे जवाबों द्वारा अपने विश्वास को नापते हैं जिसे वे परमेश्वर से प्राप्त समझते हैं। वे बाजारों (शॉपिंग मॉल) में जाते हैं और गाडी पार्क करने हेतु जगह के लिए प्रार्थना करते हैं। यदि उन्हें जगह मिल जाती है तो वे निष्कर्ष निकालते हैं कि उनका विश्वास मजबूत है। यदि जगह न मिला तो वे सोचने लगते हैं कि उनका विश्वास परमेश्वर पर उतना मजबूत नहीं है कि उनकी प्रार्थनाएँ सुनी जाएँ। विश्वास की यह समझ खतरनाक हो जाती है क्योंकि यह परमेश्वर की प्रभुता और ज्ञान के साथ सम्मिलित नहीं होती है।

निस्संदेह, सच्चा विश्वास, जिस प्रकार दानिय्येल के मित्रों द्वारा दर्शाया गया, परमेश्वर के साथ हमारे रिश्ते की गुणवता द्वारा नापा जाता है और यह परमेश्वर में पूर्ण विश्वास के तौर पर फलित होता है। सच्चा विश्वास हमारी इच्छा के अनुरूप परमेश्वर की इच्छा को मोड़ना नहीं चाहता है; वरन् यह हमारी इच्छा को परमेश्वर की इच्छा में समर्पित कर देता है। जैसा कि हमने देखा, इन तीन इब्री युवा ठीक-ठीक नहीं जानते थे कि परमेश्वर के पास उनके लिए क्या योजना थी, जबकि उन्होंने राजा को ललकारना और परमेश्वर के प्रति विश्वस्त रहना चुना। खतरनाक परिणामों के बावजूद इन्होंने सही चीज करना चुना। यह वास्तव में एक परिपक्व विश्वास की विशेषता है। हम वास्तविक विश्वास को दिखलाते हैं जब हम इच्छित वस्तु के लिए परमेश्वर से प्रार्थना करते हैं परन्तु हमें उसपर भरोसा करना चाहिए हमारे लिए वह बेहतर चीजें करेगा, वैसे समय में भी जब हम नहीं समझते हैं कि क्या हो रहा है और क्यों?

`कौन-से तरीके हैं जब हम "छोटी चीजों" में भी दिन प्रति दिन विश्वास का अभ्यास कर सकते हैं जो हमारे विश्वास की बढ़ोत्तरी में मदद कर सकते हैं और महानतम ललकारों के लिए तैयार कर सकते हैं? क्यों, कई मायनों में, “छोटी चीज़ों" पर परीक्षण सबसे महत्त्वपूर्ण हैं?`