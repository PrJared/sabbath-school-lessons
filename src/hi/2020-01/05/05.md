---
title:  स्वर्ग की ओर आँखें उठाना
date:   29/01/2020
---

`पढ़ें दानि० 4: 34-37. राजा के लिए चीजें क्यों और कैसे बदल जाती हैं?`

परमेश्वर नबूकदनेस्सर को अजीब बीमारी से ग्रस्त करा देता है, लेकिन अंत में वह उसे स्वस्थ मानसिक स्थिति प्रदान करता है। रुचिकर, सब कुछ बदल जाता है जब, नबी द्वारा कहे गए सात वर्षों के अंत में, बीमार राजा अपनी आँखें स्वर्ग की ओर उठाता है (दानि० 4:34).

"सात वर्षों तक नबूकदनेस्सर अपनी समस्त प्रजा के लिए एक आश्चर्य रहा; सात वर्षों तक वह सारे संसार के सामने नम्र बना रहा। तब उसका विवेक बहाल हो गया और स्वर्ग के परमेश्वर के प्रति विनम्रता को देखते हुए, उसने अपनी सजा में ईश्वरीय हाथ को पहचान लिया। एक सार्वजनिक ऐलान में अपने अपराध को और उसके पुनः स्थापन में परमेश्वर की महान दया को कबूल किया।" - Ellen G. White, Prophets and Kings, P.520.

बेशक महान बदलाव हो सकते हैं जब हम हमारी आँखों को स्वर्ग की ओर उठाते हैं। जैसे ही उसका विवेक (समझ शक्ति) वापस आता है, राजा सबूत देता है कि उसने यह सबक सीखा है।

लेकिन यह कहानी नबूकदनेस्सर के बारे में उतनी नहीं जितनी परमेश्वर की दया के बारे में है। राजा ने इस्राएल के परमेश्वर को अपने जीवन के प्रभु के तौर पर स्वीकारने के तीन पिछले अवसरों को खो दिया है। ऐसा अवसर उसे तीन यहूदी युवाओं के असाधारण ज्ञान को पहचानने से उसे प्राप्त होता है (दानि० 1), जब दानिय्येल उसके स्वप्न का भेद बतलाता है (दानि० 2), और जब तीन इब्री पुरुष आग के भट्टे से बचाए जाते हैं (दानि० 3). आखिरकार, यदि वह छुटकारा उसे नम्र नहीं करता है, तो उसे क्या कर सकता है? राजा की हठधर्मिता के बावजूद, परमेश्वर उसे चौथा अवसर देता है, और अंत में राजा का हृदय जीत लेता है, और उसे उसके राजकीय महल में पुनः स्थापित करता है (दानि० 4). जिस प्रकार नबूकदनेस्सर का मामला वर्णन करता है कि परमेश्वर एक के बाद दूसरा अवसर प्रदान करता है ताकि उसके साथ हमारा यही रिश्ता कायम हो सके। जिस प्रकार पौलुस कई सदियों बाद लिखता है, यहोवा “चाहता है कि सब मनुष्यों का उद्धार हो, और वे सत्य को भली-भाँति पहचान लें" (1तीमु० 2:4). इस कहानी में हम उस सत्य के एक सशक्त उदाहरण को देखते हैं।

`किन तरीकों से आप परमेश्वर द्वारा नम्र किए गए हैं? आपने अनुभव से क्या सीखा? आप कौन-से बदलाव चाहेंगे कि पुनः ऐसे सबक न सीखें ?`