---
title:  परम प्रधान राज करता है...
date:   28/01/2020
---

नबूकदनेस्सर को पश्चात्ताप करने और परमेश्वर से क्षमा मांगने की चेतावनी देने के बावजूद उसका बेरहम अभिमान स्वर्गीय आदेश को अनदेखा करता है (दानि० 4:28-33). जब राजा अपने महल में चहल-कदमी करता है और अपनी उपलब्धि पर स्वयं की प्रशंसा करता है वह अपनी मानसिक दशा पर व्यथित होता है जो उसके राज महल से निकाले जाने का कारण बनता है। उसने रोग निदान संबंधी लाइकोपेंथ्रोपी या ज़ोन्थ्रॉपी नामक एक रोग संबंधी मानसिक स्थिति का अनुभव किया होगा। ऐसी स्थिति में रोगी जानवरों के समान व्यवहार करता है। आधुनिक युग में इस बीमारी को "प्रजाति डिस्फोरिया (Species dysphoria) नाम दिया गया है, ऐसा एहसास कि किसी का शरीर गलत प्रजाति से है और इसलिए एक जानवर होने की इच्छा होती है।

`पढ़ें 2राजा 20: 2-53; योना 3: 10; एवं यिर्म० 18: 7,8. राजा का दण्ड को टलने के अवसर के विषय में ये पदस्थल हमें क्या बतलाते हैं?`

दुर्भाग्यवश, नबूकदनेस्सर को कठिन तरीका सीखना होता है। राजकीय शक्ति से विभूषित, नबूकदनेस्सर के पास परमेश्वर के साथ रिश्ते को प्रतिबिंबित करने की क्षमता नहीं होती है। इस प्रकार, राजा को राजकीय प्रभुता से वंचित कर और खेत में जानवरों के साथ रहने के लिए भेजकर, परमेश्वर राजा को उसकी पूरी निर्भरता उसपर स्वीकारने का एक अवसर देता है। वास्तव में, परमेश्वर अभिमानी राजा को असल पाठ पढ़ाना चाहता है वह यह कि "स्वर्ग शासन करता है" (दानि० 4:26). परमेश्वर की योजना में राजा के ऊपर न्याय का कुछ और ही बड़ा उद्देश्य है, जो इतनी स्पष्टता से स्वर्गीय प्राणी के हक्म से व्यक्त किया गया है: “कि जो जीवित हैं वे जान लें कि परमप्रधान परमेश्वर मनुष्यों के राज्य में प्रभुता करता है, और उसको जिसे चाहे उसे दे देता है, और वह छोटे-से-छोटे मनुष्य को भी उस पर नियुक्त कर देता है" (दानि० 4:17).

दूसरे शब्दों में, अनुशासन जो नबूकदनेस्सर के लिए लागू होता है, हम सबके लिए भी लागू होना चाहिए। क्योंकि हम “जीवतों" के दल में हैं हमें हमारे सीखने के खास पाठ पर विशेष ध्यान देने की जरूरत है कि “परमप्रधान मनुष्यों के राज्य में राज करता है।"

`यह जानना कि परमप्रधान राज करता है हमारे लिए एक पाठ सीखना क्यों इतना महत्त्वपूर्ण है? उदाहरण के लिए, इस ज्ञान को कैसे प्रभावित करना चाहिए, कि हम उन लोगों के साथ कैसे व्यवहार करते हैं जिन पर हमारी शक्ति है ?`