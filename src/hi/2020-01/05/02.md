---
title:  क्या यह बेबीलोन महान नहीं है ?
date:   26/01/2020
---

`पढ़ें दानिय्येल 4:1-33. राजा के साथ क्या होता है, और क्यों?`

परमेश्वर नबूकदनेस्सर को एक दूसरा स्वप्न देता है। इस बार राजा स्वप्न को नहीं भूलता है। परन्तु चूँकि बेबीलोन के विशेषज्ञ पुनः असफल हो जाते हैं, राजा दानिय्येल को स्वप्न में राजा एक विशाल वृक्ष को स्वर्ग तक पहुँचे हुए देखता है और स्वर्ग से एक व्यक्ति पेड़ को काट डालने का हुक्म देता है। केवल लूंठ और जड़ें पृथ्वी पर रह जाएगी और स्वर्ग की ओस से गीली होंगी। लेकिन जिसने नबूकदनेस्सर को परेशान किया वह स्वप्न का वह हिस्सा था जिसमें स्वर्गीय प्राणी ने कहा, "उसका मन बदले और मनुष्य का न रहे, परन्तु पशु का-सा बन जाए; और उस पर सात काल बीतें" (दानि० 4: 16). स्वप्न की गंभीरता को पहचानते हुए दानिय्येल नम्रतापूर्वक इच्छा जाहिर करता है कि स्वप्न राजा के बैरियों को संकेत करे। फिर भी स्वप्न द्वारा बताए संदेश के प्रति विश्वस्त दानिय्येल कहता है कि वास्तव में स्वप्न स्वयं राजा को संकेत करता है।

बाईबल में वृक्ष सामान्यतः राजाओं, राष्ट्रों, और साम्राज्यों को संकेत करने के लिए व्यवहार किए जाते हैं (यहेज० 17:31; होशे 14; जकर्याह 11: 1,2; लूका 23:31). इसलिए, विशाल वृक्ष एक अभिमानी राजा का सही वर्णन करता है। परमेश्वर नबूकदनेस्सर को प्रभुत्व और पराक्रम (शक्ति) देता है फिर भी वह लगातार पहचानने में असफल हो जाता है कि जो कुछ उसके पास है परमेश्वर ही की ओर से आता है। दानिय्येल 4:30 पर ध्यान केंद्रित करें। राजा क्या कहता है जो दिखलाता है, वह अभी तक चेतावनी को नहीं समझ पाया है जिसे यहोवा ने उसे दिया है?