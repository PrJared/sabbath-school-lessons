---
title:  नम्र और कृतज्ञ
date:   30/01/2020
---

`पश्चात्तापी राजा ऐलान करता है: “पृथ्वी के सब रहने वाले उसके सामने तुच्छ गिने जाते हैं" (दानि० 4:35). यह प्रसंग पेश करने के द्वारा, वह कौन-सा महत्त्वपूर्ण बिन्दु बतलाता है?`

हम कैसे जानते हैं कि नबूकदनेस्सर सही मायने में सच्चे परमेश्वर को ग्रहण करता है? तथ्य के तौर पर हम प्रमाण के एक खास हिस्से को पाते हैं कि अध्याय 4 में दानिय्येल द्वारा सम्मिलित पत्री का लेखक स्वयं नबूदनेस्सर है। वास्तव में, इस अध्याय में से अधिकांश एक पत्र की एक प्रतिलिपि (नकल) है जो राजा अपने विशाल साम्राज्य को वितरित करता है। इस पत्र में, राजा अपने अभिमान और उन्माद के विषय में बतलाता है, और नम्रता पूर्वक परमेश्वर के हस्तक्षेप को अपने जीवन में स्वीकार करता है। प्राचीन काल में राजा कदाचित स्वयं के लिए ऐसी अपमान जनक बातें लिखे होंगे। प्राचीन काल के सभी राजकीय दस्तावेज राजा का गुणगान करते पाये जाते हैं। इस प्रकार का दस्तावेज, जिसमें राजा अपने अभिमान और अपने पाश्विक व्यवहार को स्वीकार करता है, एक सच्ची बातचीत को इंगित करता है। इसके अतिरिक्त, एक पत्र लिखकर अपने अनुभव को याद करते हुए और विनम्रतापूर्वक परमेश्वर की संप्रभुता को स्वीकार करते हुए, राजा एक मिशनरी के रूप में कार्य कर रहा है। उसने सच्चे परमेश्वर से जो भी सीखा और अनुभव किया है अपने पास लम्बे समय तक नहीं रख सका। राजा की प्रार्थना और प्रशंसा में जो हमने यहाँ पर देखा है तब, अपने अनुभव की वास्तविकता को प्रकट करता है (दानि० 4: 34-37.

राजा के पास अब मूल्यों का एक अलग सेट है और मानव शक्ति की सीमाओं को पहचान सकता है। धन्यवाद ज्ञापन की एक गहरी प्रार्थना में राजा दानिय्येल के परमेश्वर की शक्ति की बड़ाई करता है और स्वीकार करता है कि "पृथ्वी के सब रहने वाले उसके सामने तुच्छ गिने जाते हैं" (दानि० 4: 35). कहने का तात्पर्य यह है कि मनुष्यों के पास कुछ नहीं जिसके लिए अभिमान करे। इस प्रकार, दानिय्येल की किताब में नबूकदनेस्सर की यह आखिरी झलक एक राजा को परमेश्वर का गुणगान करते हुए नम्र और कृतज्ञ दिखलाता है और हमें अभिमान के खिलाफ चेताता है।

बेशक, परमेश्वर आज जीवनों को बदलना जारी रखता है। कोई बात नहीं, लोग कितने ही अभिमानी अथवा पापी क्यों न हों, विद्रोही पापियों को स्वर्ग के परमेश्वर की संतान में तब्दील करने की दया और सामर्थ परमेश्वर के पास है।

`पढ़ें फिलि० 2: 1-16. यहाँ पर हम क्या पाते हैं जो हमारे जीवन में अभिमान को समूल नष्ट करेगा?`