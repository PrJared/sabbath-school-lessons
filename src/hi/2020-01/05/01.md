---
title:  अभिमान से विनम्रता तक
date:   25/01/2020
---

### इस सप्ताह के पाठ के लिए पढ़ें
दानि० 4:1-33, नीति व० 14:31, 2 राजा 20: 2-5, योना 3: 10, दानि० 4:34-37, फिलि० 2:1-11.

> <p>याद वचन</p>
> “उसके दिखाए हुए चिह्न क्या ही बड़े, और उसके चमत्कारों में क्या ही बड़ी शक्ति प्रगट होती है! उसका राज्य तो सदा का और उसकी प्रभुता पीढ़ी से पीढ़ी तक बनी रहती है" (दानिय्येल 4:3).

अभिमान को पहला पाप कहा गया है। यह सर्वप्रथम लुसीफर में पाया जाता है जो स्वर्ग के दरबार में एक स्वर्गदूत है। इस प्रकार परमेश्वर यहेजकेल के द्वारा कहता है, “सुन्दरता के कारण तेरा मन फूल उठा था; और वैभव के कारण तेरी बुद्धि बिगड़ गई थी। मैं ने तुझे भूमि पर पटक दिया; और राजाओं के सामने तुझे रखा कि वे तुझ को देखें" (यहेज० 28: 17).

अभिमान लुसीफर के पतन का कारण होता है, और अब वह इसे लोगों के मन में भरता है कि वे परमेश्वर के खिलाफ हो जाएँ और विनाश की ओर चले जाएँ। हम सब पतित मानव हैं और हमारे अस्तित्व के लिए परमेश्वर पर निर्भर करते हैं। कोई भी वरदान हमारे पास है, कोई भी उपलब्धि उन वरदानों के साथ हासिल करते हैं परमेश्वर ही से आते हैं। अतः हमें क्योंकर अभिमानी, डींग मार, अथवा हठी होना चाहिए जबकि वास्तव में जो भी हम करते हैं सब में विनम्रता हावी होनी चाहिए?

नबूकदनेस्सर को विनम्रता की महत्ता को समझने में लम्बा समय लगेगा। भट्ठी में चौथे व्यक्ति की उपस्थिति का दृश्य भी उसके जीवन को नहीं बदलता है। जब परमेश्वर उसके राज्य को छीन लेता है और उसे खेत के जानवरों के साथ रहने के लिए भेजता है, तो राजा अपनी वास्तविक स्थिति को पहचान लेता है।