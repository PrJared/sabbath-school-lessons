---
title:  नबियों द्वारा चेताया गया
date:   27/01/2020
---

`पढ़ें दानि० 4:27. चेतावनी के अतिरिक्त कि क्या होगा, दानिय्येल राजा को क्या करने को कहता है और क्यों? (इसे भी देखें नीति व० 14:31).`

दानिय्येल न केवल स्वप्न का भेद बतलाता है वरन् नबूकदनेस्सर को अपने हालात से बाहर निकलने का रास्ता बतलाता है: “इस कारण हे राजा, मेरी यह सम्मति स्वीकार कर, कि यदि तू पाप छोड़कर धर्म करने लगे, और अधर्म छोड़कर दीन हीनों पर दया करने लगे, तो संभव है कि ऐसा करने से तेरा चैन बना रहे" (दानि० 4: 27).

नबूकदनेस्सर बेबीलोन में निर्माण का बड़ा काम करता है। बगीचे, नहरों की एक प्रणाली, एवं सैकड़ों मंदिर एवं अन्य भवनों की परियोजनाओं ने नगर को प्राचीन संसार के आश्चर्यों में से एक बना दिया है। लेकिन ऐसा वैभव और सुदरता, कम से कम हिस्से में, गुलामी की श्रमशक्ति के शोषण और गरीबी की उपेक्षा के द्वारा हासिल की गई है। इसके अतिरिक्त, साम्राज्य का धन राजा और उसके घेरे को प्रसन्न करने के लिए व्यवहार किया जाता है इस प्रकार नबूकदनेस्सर का अभिमान न केवल परमेश्वर को स्वीकारने से रोकता है बल्कि एक परिणाम के तौर पर, उसे जरूरतमंद लोगों की कठिनाइयों से भी बेखबर बनाता है। यह देखते हुए कि गरीबों के लिए परमेश्वर विशेष ख्याल करता है, यह आश्चर्य की बात नहीं है कि अन्य संभावित पापों से जो दानिय्येल राजा के सामने उजागर कर सकता था, वह गरीबों की उपेक्षा के पाप को चुनता है।

नबूकदनेस्सर को संदेश कुछ नया नहीं है। पुराने नियम के नबीगण परमेश्वर के लोगों को अकसर गरीबों के प्रति उत्पीड़न के खिलाफ चेताते हैं। सचमुच, सब पापों से बड़ा जो राजा के निर्वासन का कारण बनता है जरूरतमंद लोगों की उपेक्षा है। आखिरकार गरीबों के लिए दया मसीही दान की सर्वोच्च अभिव्यक्ति है। इसके विपरीत, शोषण और गरीबों की उपेक्षा स्वयं परमेश्वर पर हमला है। जरूरतमंद लोगों की परवाह करने के द्वारा हम स्वीकार करते हैं कि सबका मालिक परमेश्वर है जिसका यह अर्थ होता है कि हम मालिक नहीं परन्तु परमेश्वर की संपत्ति के रखवाले (भण्डारी) हैं।

हमारी संपत्ति से दूसरों की सेवा करने के द्वारा हम परमेश्वर को सम्मान देते हैं और उसकी स्वामित्व को पहचानते हैं। यह परमेश्वर की मालिकी है जो आखिरकार भौतिक संपत्ति के कार्य और मोल को निर्धारित करना चाहिए। यहीं पर नबूकदनेस्सर असफल हो जाता है, और हम भी असफल होने का खतरा मोल लेते हैं, जब तक कि हम हमारी उपलब्धियों पर परमेश्वर की स्वामित्व को नहीं पहचानते और जरूरतमंद लोगों की मदद करने के द्वारा इस वास्तविकता की हमारी पहचान को ज़ाहिर नहीं करते हैं।