---
title:  ईर्ष्यालु आत्माएँ
date:   09/02/2020
---

स्वर्ग के पवित्र वातावरण में भी लुसीफर मसीह के प्रति ईर्ष्या करने लगता है। "लुसीफर यीशु मसीह के खिलाफ ईर्ष्या और डाह करने लगा। यद्यपि समस्त स्वर्ग दूतगण यीशु की श्रेष्ठता, उच्चाधिकार, और सुशासन को अंगीकार करते हुए उसके सामने झुकते थे और उनके साथ वह भी झुकता था; परन्तु उसका हृदय ईर्ष्या और द्वेष से भरा हुआ था।" - Ellen G. White, The Story of Redemption, P. 14. ईर्ष्या ऐसी खतरनाक भावना है जो स्वयं दस आज्ञा में, हत्या और चोरी के निषेध के साथ-साथ लोभ के विरुद्ध आज्ञा है (देखें निर्ग० 20: 17).

`पढ़ें दानिय्येल 6:1-5, उत्प० 37: 11 एवं 1शमू० 18: 6-9. इन सारी कहानियों में डाह कौन-सी भूमिका अदा करता है?`

दानिय्येल की प्रशासनिक क्षमताएँ राजा को कायल कर देती हैं, परन्तु दूसरे अधिकारियों के डाह को भड़का देती हैं। इस प्रकार वे उसपर भ्रष्टाचार का आरोप लगाकर साजिश के तहत हटाना चाहते थे। लेकिन जितना अधिक वे खोज-बीन करते, दानिय्येल के प्रशासन में कोई खामी नहीं पाते हैं। "और उसके काम में कोई भूल या दोष न निकला, और वे ऐसा कोई अपराध या दोष न पा सके" (दानि० 6:4). अरामी शब्द जिसका अनुवाद “विश्वास-योग्य" होता है, “भरोसेमंद" भी अनुवादित होता है।

दानिय्येल निष्कलंक है; अधिकारीगण उसपर कोई दोषारोपण नहीं कर सकते हैं। वे भी समझ सकते हैं कि दानिय्येल अपने परमेश्वर और उसकी व्यवस्था के प्रति कितना विश्वास-योग्य और आज्ञाकारी है। इस कारण वे शीघ्र ही महसूस करने लगते हैं कि दानिय्येल पर इलजाम लगाने के लिए उन्हें ऐसे हालात का निर्माण करना होगा जिसमें दानिय्येल ऐसी दुविधा में पड़ जायेगा कि उसे या तो परमेश्वर की व्यवस्था को या राष्ट्र की व्यवस्था को मानना पड़ेगा। जिसके द्वारा अधिकारियों ने दानिय्येल के विषय में जानकारी हासिल की है, वे पूरी तरह यकीन करते हैं कि सही दशा में वह राष्ट्र की जगह परमेश्वर की व्यवस्था का पक्ष लेगा। दानिय्येल की विश्वस्तता का क्या ही एक गवाही है।

`ईर्ष्या के साथ किस प्रकार के संघर्षों का आपके साथ सरोकार रहा है और इनके साथ आपका सलूक कैसा है? ईर्ष्या क्यों एक खतरनाक और गंभीर आत्मिक गलती है?`