---
title:  सिंह की मांद से स्वर्गदूत के स्थान तक
date:   08/02/2020
---

### इस सप्ताह के पाठ के लिए पढ़ें
दानिय्येल 6, 1शमू० 18: 6-9, मत्ती 6: 6, प्रेरि० 5: 27-32, मार्क० 6: 14-29, इब्रा० 11: 35-38.
> <p>याद वचन</p>
> “तब अध्यक्ष और अधिपति राजकार्य के विषय में दानिय्येल

के विरुद्ध दोष ढूँढ़ने लगे; परन्तु वह विश्वासयोग्य था, और उसके काम में कोई भूल या दोष न निकला, और वे ऐसा कोई अपराध या दोष न पा सके" (दानि० 6:4). 

बेबीलोन पर मादी-फारसियों का कब्जा होने के बाद दारा मादी दानिय्येल के ज्ञान को पहचान लेता है और उसे अपनी नई हुकूमत का हिस्सा होने के लिए आमंत्रित करता है। उम्रदराज नबी सार्वजनिक कर्त्तव्यों को निभाने में उत्कृष्टता देता है, अतः नया राजा उसे संपूर्ण मादी-फारसी हुकूमत का प्रधान शासक नियुक्त करता है। 

हालांकि जिस प्रकार अध्याय स्पष्ट करता है, दानिय्येल का सामना उस परिणाम से होता है जिसे सही अर्थ में पहला पाप कहा जा सकता है- वह ईर्ष्या है। फिर भी, कहानी अंत होने से पूर्व हम देख सकते हैं कि दानिय्येल मादी फारसियों के अधीन सांसारिक कर्त्तव्यों ही में नहीं वरन अपने परमेश्वर के प्रति खास तौर पर विश्वास योग्य रहा। और हम सुनिश्चित हो सकते हैं कि, बहुत हद तक, परमेश्वर के प्रति उसकी वफ़ादारी सीधे तौर पर अन्य क्षेत्रों में भी उसकी वफ़ादारी का असर देखा जा सकता है। 

दानिय्येल का अत्याचार के विषय में अनुभव अंतिम समय में परमेश्वर के लोगों के लिए एक आदर्श पेश करता है। कहानी नहीं बतलाती है कि परमेश्वर के लोग परीक्षाओं और अत्याचार से दूर रहेंगे। यह जो गारंटी देता है वह यह कि बुराई के संघर्ष में, आखिरकार भलाई की जीत होगी. और परमेश्वर अंत में अपने लोगों को साबित करेगा।