---
title:  सिंहों की मांद में
date:   12/02/2020
---

`पढ़ें दानिय्येल 6:11-23. राजा दानिय्येल से क्या कहता है जो प्रकट करता है कि परमेश्वर के प्रति दानिय्येल की विश्वस्त गवाही कितनी सशक्त`

साजिशकर्ताओं ने शीघ्र ही दानिय्येल को प्रार्थना करते हुए पाया- यह हू-ब-हू वैसा है जैसा राजा का हुक्म मना करता है। उन्होंने, तब दानिय्येल को राजा के सामने पेश किया, और नीचा दिखाते हुए राजा के हाथों सुपुर्द कियाः "यहूदी बन्दियों में से जो दानिय्येल है" (दानि० 6:13). उनकी आँखों में साम्राज्य का मुख्य अधिकारी, राजा का प्रिय, "एक बंदी" से बढ़ कर अब कुछ नहीं। इसके अतिरिक्त, वे राजा के खिलाफ दानिय्येल को यह कहकर दोषारोपित करते हैं कि "उसने, हे राजा, न तो तेरी ओर कुछ ध्यान दिया, और न तेरे हस्ताक्षर किए हुए आज्ञापत्र की ओर।" अब राजा को एहसास होता है कि हुक्मनामा पर हस्ताक्षर करने के द्वारा उसे फंसाया गया है। लिखा है "सूर्य के अस्त होने तक उसे बचाने का यत्न करता रहा" (दानि० 6:14). लेकिन वह नबी को निर्धारित दंड से नहीं बचा सकता है। मादी और फारसियों की स्थिर व्यवस्था अक्षरशः लागू होना है। इस प्रकार राजा अनिच्छा से दानिय्येल को सिंहों की मांद में डाले जाने का हक्म जारी करता है। परन्तु ऐसा करने में, दारा कुछ मंद्धिम उम्मीद ज़ाहिर करता है जो एक प्रार्थना-सी लगती है: “तेरा परमेश्वर, जिसकी तू नित्य उपासना करता है, वही तुझे बचाए।" (दानि० 6: 16).

बाईबल नहीं बतलाती है दानिय्येल सिंहों के बीच में क्या करता है, लेकिन कोई भी कल्पना कर सकता है - वह प्रार्थना कर रहा था। और परमेश्वर दानिय्येल की सुरक्षा के लिए स्वर्गदूत भेजकर उसके विश्वास की सराहना करता है। सुबह के समय, दानिय्येल हानि रहित हुकूमत (सरकार) में अपने कार्यों को निष्पादन करने के लिए तैयार हो जाता है। इस घटना पर टिप्पणी करते हुए एलेन जी० व्हाईट कहती है: “परमेश्वर ने दानिय्येल के शत्रुओं को उसे सिंह की मांद में डालने से नहीं रोका; उसने बुरे दूतों को और दुष्ट लोगों को इस हद तक अपने उद्देश्य प्राप्ति की अनुमति दी, लेकिन यह था कि वह अपने सेवक के उद्धार को अधिक चिन्हित कर सकता था, और सत्य और धार्मिकता के शत्रुओं की हार को अधिक पूर्ण होता देखना चाहता था।" - Prophets and Kings, PP. 543, 544.

`यद्यपि इस कहानी का अंत सुखद है (कम से कम दानिय्येल के लिए), उन वर्णनों का क्या, जो बाईबल में हैं (उदाहरण के लिए देखें मार्क 6: 14-29), जिनका अंत छुटकारा नहीं होता है? उन्हें हम कैसे समझें?`