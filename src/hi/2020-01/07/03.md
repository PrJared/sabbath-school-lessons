---
title:  दानिय्येल के विरुद्ध साज़िश
date:   10/02/2020
---

`पढ़ें दानिय्येल 6: 6-9. इस राजाज्ञा के पीछे सोच क्या है? राजा के घमंड पर इसकी भूमिका क्या है ?`

एक अध्यादेश (राजा का हुक्म) को ऐलान करने में दारा मूर्ख लग सकता है अतः वह शीघ्र ही निरस्त करने की चाहत रखता है। वह अधिकारियों द्वारा बिछाये जाल में गिर जाता है जो हाल ही में स्थापित राष्ट्र के राजनीतिक हालातों से खेलने में काफी चतुर है। दारा ने हुकूमत का विकेंद्रीकरण कर लिया है और 120 सूबेदारों को स्थापित किया है ताकि प्रशासन निपुणता पूर्वक चले। हालाँकि ऐसी कार्यवाही लम्बे समय तक के लिए कुछ जोखिम भरी थी। एक प्रभावशाली शासक बगावत को सहज पोषित कर सकता है और राष्ट्र को विखंडित कर सकता है। इस प्रकार सभी को 30 दिनों तक केवल राजा के सामने झुककर प्रार्थना करने के लिए एक कानून राजा के प्रति निष्ठा को बढावा देने के लिए एक अच्छी रणनीति लगती है और इस प्रकार, किसी भी तरह के राजद्रोह को रोकती है। लेकिन अधिकारियों ने यह दावा करने के द्वारा राजा को गुमराह किया कि ऐसे प्रस्ताव का समर्थन "सभी" राज्यपालों, शासकों से प्राप्त है - एक स्पष्ट गलती, चूंकि दानिय्येल इसमें शामिल नहीं किया गया है। इसके अतिरिक्त, एक ईश्वर के रूप में व्यवहार किए जाने की संभावना राजा को आकर्पित कर रही होगी।

हमारे पास कोई प्रमाण नहीं है कि फारसी राजाओं ने कभी ईश्वरीय हैसियत का दावा किया हो। फिर भी फरमान (हुक्म) का यह आशय रहा होगा कि राजा 30 दिनों तक ईश्वरों (देवताओं) का प्रतिनिधित्व करेगा; अर्थात् देवताओं को निवेदन करना उसके द्वारा होगा। दुर्भाग्यवश राजा इस प्रस्ताव के पीछे की हकीकत से बेखबर है। इस प्रकार वह इसे समझ नहीं पाता है कि व्यवस्था जो साज़िश को रोकने का बहाना थी स्वयं दानिय्येल को आघात पहुँचाने की साज़िश थी।

इस व्यवस्था के दो पहलूओं पर ध्यान देने की आवश्यकता है। पहला, अपराध के लिए दण्ड सिंहों की मांद में डाला जाना है। जैसे कि इस प्रकार का दण्ड कहीं पर भी प्रमाणित नहीं है, यह दानिय्येल के दुश्मनों का ख़ास प्रस्ताव हो सकता है। प्राचीन काल में पूर्व देश के राजा सिंहों को पिंचरों में रखते थे ताकि ख़ास अवसरों में शिकार के लिए खोले जाएँ। इस प्रकार राजा के हक्म की अवहेलना करने की हिम्मत करने वाले को मृत्यु दण्ड देने के लिए सिंहों की कमी नहीं थी। दूसरा, हुक्म बदला नहीं जा सकता है। "मादी और फारसियों की न बदलने वाली व्यवस्था" के स्वभाव की चर्चा एस्तेर 1:19 एवं 8:8 में भी की गई है। डियोडोरस सिकूलुस, एक प्राचीन यूनानी इतिहासकार, एक अवसर के विषय में वर्णन करता है जब दारा-III अपने विचार को बदल दिया लेकिन लम्बे समय तक मृत्यु दण्ड को निरस्त नहीं कर सका जिसे उसने एक निर्दोष व्यक्ति पर थोपा था।