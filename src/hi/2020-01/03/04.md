---
title: प्रतिमा (छवि) भाग 1
date:  14/01/2020
---

`पढ़ें दानिय्येल 2: 24-30. दानिय्येल यहाँ पर क्या कहता है जो हमेशा याद रखना हमारे लिए इतना महत्त्वपूर्ण है? (इसे भी देखें यूहन्ना 15:5).`

प्रार्थना के जवाब में, परमेश्वर स्वप्न और उसके भेद को प्रकट करता है। और दानिय्येल राजा को बतलाने में संकोच नहीं करता है कि रहस्य का समाधान “स्वर्ग के परमेश्वर" से आता है। इसके अलावा स्वप्न और इसके भेद को बतलाने से पूर्व, दानिय्येल ने राजा के अनभिव्यक्त विचारों और चिंताओं का उल्लेख किया क्योंकि बाद में उसे बिस्तर पर नींद आ गई थी। यह परिस्थिति जन्य जानकारी आगे संदेश की विश्वसनीयता पर जोर देती है, क्योंकि केवल राजा को ज्ञात ऐसी जानकारी अलौकिक शक्ति के माध्यम से दानिय्येल के पास आई होगी। लेकिन जैसा कि दानिय्येल स्वप्न के भेद को बतलाने के लिए आगे बढ़ता है, वह एक और संकट को आमंत्रण दे रहा है क्योंकि स्वप्न आवश्यक रूप से नबूकदनेस्सर के लिए अच्छी खबर नहीं है। पढ़ें दानिय्येल 2:31-49. स्वप्न जो कहता है वह नबूकदनेस्सर के राज्य का भाग्य है।

स्वप्न में इसके सिर के साथ राजसी छवि शामिल होती है "सिर तो चोखे सोने का था, उसकी छाती और भुजाएँ चाँदी की, उसका पेट और जाँचे पीतल की उसकी टाँगे लोहे की और उसके पाँव कुछ तो लोहे के और कुछ मिट्टी के थे" (दानि० 2: 32-33). अंत में एक पत्थर "मूर्ति के पाँव पर लगा" (दानि० 2: 34), और संपूर्ण ढाँचा तहस-नहस होकर हवा में भूसी की तरह बिखर गया। दानिय्येल वर्णन करता है कि भिन्न-भिन्न धातुएँ सिलसिलेवार राज्यों को दर्शाती हैं जो संपूर्ण इतिहास के दौर में एक दूसरे की जगह लेगा। नबूकदनेस्सर के लिए संदेश स्पष्ट है: बेबीलोन इसकी सारी शक्ति और महिमा के साथ समाप्त हो जाएगा और इसके स्थान पर दूसरा राज्य आ जाएगा, जो तब तक दूसरों द्वारा पीछा किया जाएगा जब तक कि एक पूरी तरह से अलग प्रकृति का राज्य उन सभी को प्रतिस्थापित नहीं करेगाः परमेश्वर का अनंत राज्य, जो सदा काल के लिए रहेगा।

`देखें कि कैसे क्षणभंगुर और अस्थायी सभी मानवीय चीजें हैं। यीशु में और सिर्फ यीशु में हमारी महान आशा के विषय में यह तथ्य हमें क्या सिखलाना चाहिए (देखें यूहन्ना 6: 54, 2कुरि० 4: 18)?`