---
title: 'प्रतिमा: भाग 2'
date:  15/01/2020
---

`स्वप्न और इसके भेद को पुनः पढ़ें (दानि० 31-39). परमेश्वर का संसार के इतिहास के भविष्यज्ञान के विषय यह हमें क्या सिखलाता है?`

नबूकदनेस्सर के स्वप्न द्वारा व्यक्त की गई भविष्यवाणी एक सामान्य भविष्यवाणी की रूपरेखा प्रदान करती है और दानिय्येल 7, 8, एवं 11 की अधिक विस्तृत भविष्यवाणियों को प्राप्त करने के लिए मापदंड के रूप में कार्य करती है। दानिय्येल 2 अध्याय भी एक सशर्त भविष्यवाणी नहीं है। यह एक ईश्वरीय भविष्यवाणी है: एक निश्चित भविष्यवाणी जिसे परमेश्वर ने पहले ही जान लिया था और जो वास्तव में भविष्य में होने वाली थी।

1. सोने का सिर बेबीलोन को दर्शाता है (626-539 ई०पू०). सचमुच, सोने से बढ़कर कोई दूसरी धातु बेबीलोन साम्राज्य की शक्ति और धन को पेश नहीं कर सकती। बाईबल इसे "सोने की नगरी" (यशा० 14:4) पुकारती है और "यहोवा के हाथ में सोने का प्याला" (तुलना करें यिर्म० 51:7 एवं प्रका०वा० 18: 16). प्राचीन इतिहासकार हेरोडोटस बतलाता है कि नगर को प्रचुर सोने से संवारा गया था।
2. छाती और बाँहें चांदी की जो मादी-पारसी (539-331 ई०पू०) को संकेत करती हैं। जिस प्रकार चांदी का मोल सोने से कम है, मादी-पारसी साम्राज्य बेबीलोन के वैभव की बराबरी नहीं कर सका। इसके अतिरिक्त चाँदी पारसियों के लिए जुड़ाई का प्रतीक था चूँकि वे चाँदी का प्रयोग कर-प्रणाली में करते थे।
3. पेट और जाँघे कांसे की- यूनान को संकेत करते हैं (331-168 ई० पू०). यहेज० 27: 13 यूनानियों को सौदा करने वाले कांसे के बर्तन के रूप में चित्रित करता है। यूनानी सैनिक कांसे के कवच के लिए जाने जाते थे। उनके टोप, ढाल, और लड़ने के हथियार पीतल के थे। हेरोडोटस हमें बताता है कि मिस्र के समेतिचूस I ने यूनानी समुद्री डाकुओं पर आक्रमण करने में देखा था जो "समुद्र से आने वाले कांसे के आदमियों" की भविष्यवाणी को पूरा करता था।
4. लोहे के पैर उपयुक्त रूप से रोम को दर्शाते हैं (168 ई०पू०-476 ई०स०). जिस प्रकार दानिय्येल ने वर्णन किया, लोहा रोमन साम्राज्य की कुचलने की शक्ति को दर्शाता था, जो पहले के किसी भी राज्यों से अधिक ठहरा। लोहा एक उत्तम धातु था जो साम्राज्य को दर्शाता था।
5. पैर आंशिक रूप से लोहे के और आंशिक रूप से मिट्टी के-विभाजित यूरोप को दर्शाते हैं (476 ई०स०- मसीह का दूसरा आगमन). लोहे का मिट्टी के साथ मिश्रण रोमन साम्राज्य के विभाजन के बाद जो हुआ उसकी एक उपयुक्त तस्वीर प्रदान करता है। हालांकि एकीकृत यूरोप के लिए अनेक प्रयास किये गए हैं, शाही (राजकीय) घरों के बीच विवाह से लेकर वर्तमान यूरोपीय संघ तक, विभाजन और अनेकता हावी रहे हैं और इस भविष्यवाणी के अनुसार ये तब तक जारी रहेंगे जब तक परमेश्वर अनंत राज्य की स्थापना नहीं करता