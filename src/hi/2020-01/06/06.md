---
title:  बेबीलोन का पतन
date:   06/02/2020
---

`पढ़ें दानिय्येल 5:29-31, प्रकाशित वाक्य 14: 8, 16: 19, एवं 18: 2. बेलशस्सर के बेबीलोन के विषय में हम क्या सीख सकते हैं जो अंतिम समय के बेबीलोन के पतन को संकेत करता है?`

बेलशस्सर की गलतियाँ जो भी हों वह अपने जबान का पक्का है। अतः बुरी खबर के बावजूद, वह दानिय्येल द्वारा दिए गये भेद (अर्थ) से संतुष्ट है, और इसीलिए वह प्रतिज्ञा किए गए दानों को नबी को दे देता है। यह ऐसा लगता है कि दानिय्येल के संदेश की सच्चाई को स्वीकारने के द्वारा, राजा निस्संदेह दानिय्येल के परमेश्वर की वास्तविकता को पहचान लेता है। दिलचस्प, दानिय्येल अब दानों को स्वीकार करता है जिन्हें उसने पहले अस्वीकार कर दिया था, शायद इसलिए कि ऐसे दान उसके भेद को प्रभावित नहीं कर सकते हैं। इसके अलावे उस बिन्दु पर ऐसे दान अर्थहीन हैं चूंकि साम्राज्य का पतन होने वाला है। इसलिए, संभवतः नबी पुरस्कारों को ग्रहण कर लेता है, यह जानते हुए भी कि वह मात्र कुछ घंटों के लिए साम्राज्य का तीसरा शासक रहेगा।

नबी के ऐलान अनुसार बेबीलोन का पतन होता है। और यह इतनी तीव्रता के साथ होता है; जब राजा और उसके दरबारी पी रहे होते हैं, नगर का पतन युद्ध के बिना हो जाता है। इतिहासकार हेरोडोटस के अनुसार फारसियों ने फरात नदी को मोड़ने (रास्ता बदलने) के लिए नहर खोदा और नदी के ताल में से होकर नगर में प्रवेश किया। उसी रात बेलशस्सर मार डाला जाता है। उसका पिता राजा नबोनडस पहले ही नगर छोड़ चुका है; और वह स्वयं को नये शासक के सामने समर्पित कर देता है। इस प्रकार महानतम साम्राज्य जिसके विषय में लोगों को अभी तक जानकारी है अंत हो जाता है। बेबीलोन जो सोने का सिर है, अब नहीं रहा।

"बेलशस्सर को परमेश्वर को जानने और उसकी इच्छा को करने के बहुत-से अवसर दिए गए। उसने अपने पितामह (दादा) नबूकदनेस्सर को मानव समाज से ओझल होते हुए देखा था। उसने उस समझ (ज्ञान) को देखा था जिसमें अभिमानी राजा की महिमा देने वाले के द्वारा वापस ले ली गई थी। उसने राजा को अपने राज्य से खदेड़ा हुआ और खेत में पशुओं की संगति में देखा। परन्तु बेलशस्सर का आमोद (मनोरंजन) और आत्म-प्रशंसा के प्रेम ने उन शिक्षाओं को नष्ट कर डाला जिसे उसे कभी नहीं भूलना चाहिए था; और उसने वैसा ही पाप किया जो नबूकदनेस्सर पर संकेतिक न्याय को लाया। उसने सत्य से परिचित होने के लिए अपनी पहुँच के अवसरों का उपयोग करने की उपेक्षा करते हुए, विनम्रता पूर्वक दिए गए अवसरों को बर्बाद कर दिया ।" Ellen G. White, Bible Echo,April 25, 1898.

`"सत्य से परिचित" - होने के कौन-से सुअवसर हमारे पास हैं ? इसका क्या तात्पर्य है? किस बिंदु पर हम कह सकते हैं कि हम हमारे जरूरत के सभी सत्यों से परिचित हो गए हैं?`