---
title:  रानी प्रवेश करती है
date:   04/02/2020
---

`पढ़ें दानिय्येल 5:9-12. दानिय्येल के विषय में रानी क्या कहती है जिसे राजा को पहले ही जान लेना चाहिए था? यह उसके विषय में क्या कहता है कि वह दानिय्येल के अस्तित्व से भी अनभिज्ञ लगता है?`

चूँकि भोज दीवार पर रहस्यमय संदेश के कारण भ्रम में ठहराया गया है, रानी मदहोश राजा को दिशा निर्देश देने के लिए आती है। वह राजा को दानिय्येल के विषय में याद दिलाती है, जिसकी स्वप्नों के भेद बतलाने और रहस्यों को सुलझाने की योग्यता नबूकदनेस्सर राजा के समय में साबित हो चुकी है। यदि बेलशस्सर अपने पूर्वज के समान चतुर होता तो इस रहस्यमय लेखन का भेद पता कर लिया होता। रानी का हस्तक्षेप राजा के लिए आवश्यक साबित होता है, जिसे इस मोड़ पर पूरी तरह से एक नुकसान का आभास होता है कि आगे क्या किया जाए। उसके शब्द बेलशस्सर को एक झिड़की के समान लगते हैं चूँकि उसने राष्ट्र के एकमात्र व्यक्ति को अनदेखा किया है जो रहस्यमय लेखन का भेद बतला सकता है। वह राजा को दानिय्येल का संक्षिप्त विवरण भी देती है: नबी के पास पवित्र परमेश्वर का आत्मा है, ज्योति, समझ और ईश्वरीय ज्ञान, श्रेष्ठ आत्मा, और बुद्धि है; उसके पास समझने, स्वप्नों के भेद बतलाने, पहेलियों को सुलझाने, और रहस्यों को विश्लेषण करने की योग्यता है; वह तंत्रियों, ज्योतिषियों, कसदियों, और भविष्य बताने वालों का मुख्य था जब वह नबूकदनेस्सर के दरबार में नियुक्त था (दानि० 5: 11,12).

इस बिंदु पर हम पुनः आश्चर्य करते हैं कि बेलशस्सर ने दानिय्येल को क्यों नजरंदाज किया। वचन में हम इसका सीधा जवाब नहीं पाते हैं, अपने शासनकाल के तीसरे वर्ष तक कम से कम राजा की सेवा करने के बाद (दानि० 8: 1,27) वह सक्रिय सेवा में नहीं है। इसमें एक कारण दानिय्येल की उम्र हो सकती है। वह संभवतः 80 वर्ष का बुजुर्ग हो चुका है, और शायद राजा पुराने नेतृत्व के स्थान पर युवा पीढ़ी को अवसर देना चाहता है। राजा इस कारण भी दानिय्येल को अनदेखा करने का निर्णय लेता है क्योंकि वह दानिय्येल के परमेश्वर के प्रति स्वयं को समर्पित करना नहीं चाहता है। कारण जो भी रहा हो यह बड़ा विचित्र लगता है कि दानिय्येल के समान विशेष-योग्य व्यक्ति को इतना जल्द भुलाया जा सकता है।

`पढ़ें रोमियों 1: 16-32. इन पदस्थलों में व्यक्त सिद्धांत को हम इस कहानी में ही नहीं, बल्कि आज दुनिया में भी किस तरीके से देखते हैं?`