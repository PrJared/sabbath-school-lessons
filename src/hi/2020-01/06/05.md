---
title:  तौला गया और हलका पाया गया
date:   05/02/2020
---

`पढ़ें दानिय्येल 5: 13-28. दानिय्येल, राजा के जल्द से जल्द मरने का क्या कारण बतलाता है?`

हालात से मजबूर होकर, परन्तु अनिच्छा से राजा दानिय्येल से परामर्श करता है। यह स्वयं दानिय्येल से बढ़कर दानिय्येल के परमेश्वर के प्रति राजा के नजरिये को बतलाता है।

इसके बदले, राजा के पुरस्कार के प्रस्ताव पर दानिय्येल की प्रतिक्रिया दानिय्येल की प्राथमिकताओं और चरित्र के विषय में बहुत कुछ बतलाती है। दानिय्येल, रहस्यमय शब्दों के अर्थ को जानते हुए, यह महसूस करता है कि वास्तव में इनाम कितना बेकार है।

दानिय्येल, तब राजा की तीन गिनतियों में संकेत देता है।

पहला, बेलशस्सर ने पूरी तरह नबूकदनेस्सर के अनुभव को नजरंदाज किया है। अन्यथा वह अपने पूर्ववर्ती के समान पश्चात्ताप करता और स्वयं को नम्र करता।

दूसरा, बेलशस्सर ने मंदिर के पात्रों को मद्यपान (शराब पीने) के लिए और अपने देवताओं की प्रशंसा के लिए इस्तेमाल किया है। यहाँ पर दानिय्येल छः प्रकार की सामग्रियों का वर्णन करता है जिन्हें उसी क्रमानुसार प्रतिमा बनाने में इस्तेमाल किया जाता है जिसका पहले ही जिक्र किया गया है।

तीसरा, राजा उस परमेश्वर को महिमा देने से इन्कार कर दिया है "जिसके हाथ में तेरा प्राण है, और जिसके वश में तेरा सब चलना फिरना है" (दानि० 5:23).

राजा की असफलताओं को संबोधित कर, दानिय्येल भेद की ओर आगे बढ़ता है। अब हम सीखते हैं कि ईश्वरीय भिति-चित्र में तीन आरामी शब्द शामिल हैं। उनका मूल अर्थ राजा और ज्ञानियों को समझ में आ जाना चाहिए मने (MENE): “गिना गया," तकेल (TEKEL): "तौला गया"; और परेस (PERES): "बांटा गया"।

बेबीलोन के फाटकों पर मादी-फारसी सेना के साथ, राजा और ज्ञानियों ने उस लेख पर कुछ अशुभ अर्थ की शंका जाहिर की है, लेकिन ज्ञानी राजा के प्रति कुछ अशुभ बोलने की हिम्मत नहीं करते हैं। केवल दानिय्येल बेलशस्सर को सही अर्थ बतलाने में सक्षम साबित होता है: “मने, अर्थात् परमेश्वर ने तेरे राज्य के दिन गिन कर उसका अन्त कर दिया है। तकेल, अर्थात् तू मानो तराजू में तौला गया और हलका पाया गया है। परेस, अर्थात् तेरा राज्य बाँटकर मादियों और फारसियों को दिया गया है" (दानि० 5: 26-28).

साँत्वना और प्रसन्नता के शब्द बिलकुल नहीं।

`राजा के ऊपर न्याय तेजी से आ जाता है। हम उन विषयों में परमेश्वर पर भरोसा करना कैसे सीख सकते हैं जिनमें वर्तमान के लिए न्याय और निर्णय अभी तक नहीं आए हैं? (देखें सभोप० 3: 17, 8: 11, मत्ती 12: 36, एवं रोमि० 14: 12).`