---
title:  बिन बुलाया मेहमान
date:   03/02/2020
---

`पढ़ें दानिय्येल 5: 5-8. क्या होता है, और राजा जैसा करता है क्यों प्रतिक्रिया करता है? यह वर्णन दानिय्येल 2 से किस प्रकार मेल खाता है, और यह मेल क्यों महत्त्वपूर्ण है? (देखें भजन 96: 5 एवं कुलु० 1: 15-17).`

जैसा नबूकदनेस्सर पिछले संकटों में करता है (दानि० 2: 2,4:7), बेलशस्सर ज्योतिषियों, कसदियों, और तंत्रियों को बुलाता है कि रहस्यमय लेखन को स्पष्ट करें। और राजा उन्हें प्रतिज्ञा करता है कि यदि उन्होंने बेहतर जवाब दिया तो वह उन्हें अत्यधिक सम्मान देगाः (1) बैंगनी वस्त्र पहनाया जायेगा, जो प्राचीन काल में राजाओं द्वारा पहना जाता था (एस्थेर 8:15); (2) सोने की जंजीर, जो उच्च सामाजिक प्रतिष्ठा का चिह्न था (उत्प० 41 : 42); और (3) राष्ट्र में तीसरे शासक की पदवी। यह अंतिम पुरस्कार उस वक्त बेबीलोन की ऐतिहासिक परिस्थितियों को प्रतिबिंबित करता है। क्योंकि बेलशस्सर अपने पिता के साथ सह राज-प्रतिनिधि के तौर पर दूसरा शासक था, वह तीसरे शासक की पदवी का प्रस्ताव रखता है। प्रलोभक पुरस्कारों के बावजूद, तांत्रिक पुनः भेद बतलाने में असफल हो जाते हैं। अपने सभी पापों के ऊपर राजा गलत स्थान पर ज्ञान प्राप्त करने का प्रयास करता है। बेबीलोन के विशेषज्ञ इस संदेश के अर्थ को उजागर नहीं कर सकते हैं। यह उनकी अपनी भाषा अरामी में लिखा है, जैसे हम कल देखेंगे, लेकिन वे इन शब्दों का भेद नहीं समझ सकते हैं। यह हमें याद दिलाता है कि यहोवा यशायाह के द्वारा क्या कहता है: “तब इनके बुद्धिमानों की बुद्धि नष्ट होगी, और इनके प्रवीणों की प्रवीणता जाती रहेगी" (यशा० 29 : 14). इस पदस्थल को उद्धृत करने के बाद प्रेरित पौलुस वर्णन करता है: “कहाँ रहा ज्ञानवान ? कहाँ रहा शास्त्री? कहाँ रहा इस संसार का विवादी? क्या परमेश्वर ने संसार के ज्ञान को मूर्खता नहीं ठहराया? क्योंकि जब परमेश्वर के ज्ञान के अनुसार संसार ने ज्ञान से परमेश्वर को न जाना, तो परमेश्वर को यह अच्छा लगा कि इस प्रकार की मूर्खता के द्वारा विश्वास करने वालों को उद्धार दे" (1कुरि०120,21).

मनुष्यों के लिए खुद को समझने की कोशिश करने हेतु कुछ सच्चाइयों को छोड़ दिया जाना बहुत जरूरी है। इसलिए, परमेश्वर, इन सच्चाइयों को हमारे सामने प्रकट करता है।

`विचार करें कि पुरस्कारों का क्या होने वाला था, दिए जाने के बाद क्या होता, वास्तव में वे पुरस्कार कितने बेकार थे। इससे हमें क्या सीखना चाहिए कि सांसारिक चीजें कितनी क्षणभंगुर है- जो कुछ भी हम करते हैं मन में अनंत काल के परिप्रेक्ष्य को हमेशा ध्यान रखना क्यों जरूरी है?`