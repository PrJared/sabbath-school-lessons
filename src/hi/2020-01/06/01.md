---
title:  अहंकार से विनाश तक
date:   01/02/2020
---

### इस सप्ताह के पाठ के लिए पढ़ें
दानिय्येल 5, प्रका०वा० 17:4-6, भजन 96: 5, कुलु० 1: 15-17, रोमि० 1: 16-32, सभोप० 8: 11, प्रका०वा० 14 : 8.

> <p>याद वचन</p>
> “समयों और ऋतुओं को वही बदलता है; राजाओं का अस्त और उदय भी वही करता है। बुद्धिमानों को बुद्धि और समझवालों को समझ भी वही देता है;" (दानिय्येल० 2: 21).

दानिय्येल 5 अध्याय में परमेश्वर का वचन मानव अभिमान का एक सशक्त उदाहरण पेश करता है जो अजीब और नाटकीय ढंग से अंत होता है। यद्यपि कोई कह सकता है कि नबूकदनेस्सर को अपना सबक सीखने में लम्बा समय लगता है, और कम से कम उसने इसे सीख लिया। उसका पोता बेलसस्सर इसे नहीं सीखता है। मंदिर के पात्रों को राजमहल के अतिरेक (मद्यपानोत्सव) में इस्तेमाल करने के द्वारा बेलसस्सर उन्हें अपवित्र कर देता है। अपवित्रता का ऐसा कार्य न केवल परमेश्वर को ललकारने के समान है वरन् स्वयं उसपर हमला है। इस पर बेलसस्सर अपने अधर्म के कामों से प्याले को भर देता है, वह छोटी सींग (देखें दानि० 8) की तरह काम करता है, जो परमेश्वर के पवित्र स्थान की नींव में हमला था। बेलसस्सर से प्रभुत्व को हटाकर परमेश्वर एक झलक दिखाता है कि अंतिम समय में अपने लोगों के शत्रुओं के खिलाफ वह क्या उपलब्धि हासिल करेगा। दानिय्येल 5 में जिस घटना का वर्णन किया गया 539 ई० पू० में पूरी हुई, उस रात को बेबीलोन मादी-पारसी सेना के सामने गिर गया। यहाँ पर सोने से चाँदी में परिवर्तन पूरा होता है जिसकी भविष्यवाणी दानिय्येल 2 में हुई थी। पुनः यह साबित होता है कि संसार के कार्यों में परमेश्वर शासन करता है।