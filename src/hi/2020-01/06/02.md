---
title:  बेलशस्सर का भोज
date:   02/02/2020
---

`पढ़ें दानिय्येल 5: 1-4 एवं दानिय्येल 1 : 1,2. बेलशस्सर क्या कर रहा है जो इतना बुरा है? उसके वास्तविक चरित्र को यह किस प्रकार प्रकट करता है? प्रकाशित वाक्य 17: 4-6 के साथ उसकी कार्रवाई की तुलना करें। आप कौन-सी समानताएँ पा सकते हैं?`

राजा आदेश देता है कि यरूशलेम मंदिर के पवित्र पात्रों को पीने (मद्यपान) के पात्रों के तौर पर इस्तेमाल किया जाये। नबूकदनेस्सर यरूशलेम मंदिर से पात्रों को कब्जा कर लेता है, परन्तु वह इन्हें अपने देवता के घर में रख देता है, जो दिखलाता है कि वह कम से कम इनकी पवित्रता का सम्मान करता है। लेकिन बेलशस्सर इन पवित्र पात्रों को बड़े ही कलुषित मन से पीने (मद्यपान) के बर्तनों में तब्दील कर देता है।

पवित्र पात्रों से पीने के दौरान, बेलशस्सर के प्रभुओं ने " सोने, चाँदी. पीतल, लोहे, काठ और पत्थर के देवताओं की स्तुति की" (दानि० 5:4). यह ध्यान देने योग्य है कि छः सामग्रियों का वर्णन हुआ है। बेबीलोन वासियों ने साठवीं प्रणाली (एक प्रणाली जो 60 अंक पर आधारित है) का इस्तेमाल किया, जो आज प्रयुक्त होने वाली दशमलव प्रणाली के विपरीत (10 अंक पर आधारित प्रणाली) है। इस प्रकार छः वर्ग के देवता बेबीलोन के देवी-देवताओं की पूर्णता को दर्शाते हैं, और इस प्रकार बेबीलोन की धार्मिक प्रणाली की पूर्णता का द्योतक है। दिलचस्प रूप से, सामग्री का क्रम नबूकदनेस्सर के स्वप्न की प्रतिमा के घटकों (अवयव) के क्रम का अनुसरण करता है, सिवाय इसके कि लकड़ी मिट्टी का स्थान लेती है। जिस प्रकार स्वप्न में पत्थर अंत में प्रकट होता है; जौभी कि यहाँ पर यह प्रतिमाओं की सामग्री संरचना का रूपरेखा तैयार करता है, पत्थर सांसारिक राष्ट्रों के ऊपर परमेश्वर के न्याय को भी दर्शाता है, जिसका प्रतीक बेबीलोन है (देखें दानि०2:44,45).

यह भोज बेबीलोन के अंतिम समय को दिखाता है जैसा प्रकाशितवाक्य की किताब में पाया जाता है। बेलसस्सर की तरह, अंतिम समय के बेबीलोन में स्त्री राष्ट्रों को अशद्ध पेय देने के लिए अपने हाथ में सोने का कटोरा लिये हुई है। दूसरे शब्दों में, झूठे सिद्धांतों और विकृत उपासना प्रणाली के द्वारा, आधुनिक बेबीलोन संसार को बुराई की ओर आकर्षित करता है (प्रका०वा० 17: 4-6), न्याय से बेखबर जो बहुत जल्द उसके ऊपर आ पड़ेगा। एक दिन न्याय होगा।

`किस प्रकार हमारा समाज और हमारी संस्कृति परमेश्वर के वचन की सच्चाई को अपवित्र करती हैं? सूक्ष्म रूप से भी उस अपवित्रता का हिस्सा न होने के लिए हम कैसे सतर्क हो सकते हैं? सब्त को अपने उत्तर को कक्षा में लाएँ।`