---
title:  मसीह दानिय्येल का केंद्र
date:   29/12/2019
---

`पढ़ें लूका 24: 25-27; यूहन्ना 5: 39; एवं 2कुरि० 1 : 19,20 किस रीति से मसीह पवित्रशास्त्र का केंद्र है?`

इस में कोई प्रश्न नहीं कि यीशु पवित्र शास्त्र का केंद्र है, और वैसा ही यह दानिय्येल को भी शामिल करता है। उदाहरण के लिये अध्याय 1 दिखलाता है, जौभी कि सीमित और अपूर्ण रूप से कि दानिय्येल का अनुभव मसीह के अनुभव के अनुरूप है जिसने इस पापमय जगत में रहने के लिये स्वर्ग छोड़ा और अंधकार की शक्तियों के साथ मुकाबला किया। इससे बढ़कर, दानिय्येल और उसके साथियों को बेबीलोन की संस्कृति की चुनौतियों का सामना करने के लिये स्वर्ग से मसीह का सा ज्ञान प्रदान किया जाता है। अध्याय 2 अंतिम समय के नरक और स्वर्ग के सिद्धांत के आंकड़े का वर्णन करते हुए यह इंगित करता है कि मसीह का राज्य अंतत: दुनिया के सभी राज्यों को बदल देगा। अध्याय 3 आग की भट्टी में मसीह का अपने विश्वस्त सेवकों के साथ चहल-कदमी को प्रकट करता है। अध्याय 4 परमेश्वर द्वारा नबूकदनेस्सर को अपने राज्य से कुछ समय के लिये हटाये जाने को दिखलाता है ताकि राजा को यह एहसास हो सके कि "जगत का प्रभु स्वर्ग ही में है" (दानि० 4:26). यह अभिव्यक्ति कि "जगत का प्रभु स्वर्ग ही में है" हमें याद दिलाती है कि मसीह "मनुष्य के पुत्र" (दानि० 7:13) के तौर पर जैसा दानिय्येल 7 में वर्णित है, राज्य और प्रभुत्व करता है। अध्याय 5 ऐय्याशी और भ्रष्टता की एक रात राजा बेलशस्सर की मृत्यु और बेबीलोन का फारसियों के अधीन होने को दिखलाता है। यह मसीह और उसके दूतों के द्वारा अंतिम समय के बेबीलोन के नाश और शैतान की हार की प्रतिछाया (पूर्वाभास) है। अध्याय 6 महायाजकों द्वारा यीशु के विरुद्ध गलत आरोप की तरह दानिय्येल के खिलाफ साजिश को दिखलाता है। इसके अतिरिक्त, दारा राजा दानिय्येल को बचाने का असफल प्रयास करता है, पिलातुस भी यीशु को बचाने का असफल प्रयास करता है (मत्ती 27 : 17-24). अध्याय 7 मसीह को मनुष्य के पुत्र के रूप में राज्य को प्राप्त करते हए और अपने लोगों पर शासन करते हुए चित्रित करता है। अध्याय 8 मसीह को स्वर्गीय पवित्र स्थान में एक याजक के तौर पर वर्णन करता है। अध्याय 9 मसीह को बलि के शिकार के तौर पर चित्रित करता है जिसकी मृत्यु परमेश्वर और उसके लोगों के बीच वाचा की पुनः पुष्टि करती है। अध्याय 10-12 मसीह को प्रधान सेनापति, मीकाएल के तौर पर पेश करते हैं, जो बुराई की ताकतों से युद्ध करता है और परमेश्वर के लोगों को विजय पूर्वक बचाता है और मृत्यु की ताकत से भी छुड़ाता है।

इसलिए यह मान कर चलें कि मसीह दानिय्येल के जीवन का केंद्र है। किताब के प्रत्येक अध्याय में कुछ अनुभव या विचार है जो मसीह को इंगित करता है।

`संघर्षों, परीक्षाओं, या महान खुशी के क्षणों में और उन्नति में भी हम हमारे जीवन में मसीह को केंद्र के तौर पर रखना कैसे सीख सकते हैं? यह क्यों इतना महत्त्वपूर्ण है कि हम ऐसा करते हैं?`