---
title: ღვთის უწყების უფრო სრულად გაგებისას
date: 16/09/2020
---

უკანასკნელი დღეების უწყება, გადმოცემული გამოცხადებაში, იესოს წარმოგვიდგენს მთელი კაცობრიობის მისეული გადამრჩენელი მადლის მთელ სისრულეში (იხ. გამოცხ. 14:6). ეს მეტად სერიოზული მოწოდებაა "გეშინოდეთ ღვთისა", ანუ მოკრძალებით ვიყოთ მის წინაშე ყველაფერში, რასაც ვაკეთებთ, - პატივს ვცემდეთ მის ბრძანებებს და ვიცავდეთ მის რჯულს ღვთის სამსჯავროს ფონზე (იხ. გამოცხ. 14:7). ბრძანება "გეშინოდეთ ღვთისა" ჩვენს აზრებსაც ეხება. ეს არის მოწოდება, რომ ვიცხოვროთ ღვთის მოსაწონად და ჩვენს ყველა ჩანაფიქრში ის დავაყენოთ პირველ ადგილზე. ჩვენთვის აუცილებელია მორჩილება, რომელსაც მივყავართ ღვთისმოსაური ცხოვრებისკენ (იხ. იგავ. 3:7; საქმე. 9:31; 1პეტრ. 2:17). პირველი ანგელოზის უწყება ასევე მოგვიწოდებს, "დიდება მივაგოთ" ღმერთს. ღმერთისთვის დიდების მიგება არ არის მარტო სიტყვებით ქება, არამედ ცხოვრება შესაფერისი ცხოვრების წესით.

`წაიკითხეთ ეკლ. 12:13,14 და 1კორ. 6:19,20. როგორ გვეხმარება ეს ნაწყვეტები გავიგოთ, თუ რას ნიშნავს, გვეშინოდეს ღვთისა და დიდებას მივაგოთ მას?`

მორალური უპასუხისმგებლობის საუკუნეში, როდესაც მილიონობით ადამიანი თვლის, რომ არავის ემორჩილება, გარდა საკუთარი თავისა, უწყება სამსჯავროს დღის შესახებ შეგვახსენებს, რომ ჩვენ გვაკისრია პასუხისმგებლობა საკუთარ მოქმედებებზე. არსებობს კავშირი ღმერთის წინაშე მოკრძალებას, მის მიმართ მორჩილებასა და სამსჯავროს შორის. მორჩილება არის ნაყოფი გადამრჩენელი ურთიერთობისა იესოსთან. მხოლოდ მისი სიმართლე არის საკმარისი იმისთვის, რომ სამსჯავროს გავუძლოთ, და მის სიმართლეში ჩვენ უსაფრთხოდ ვართ. იესოს სიმართლის წყალობით ჩვენ ვცოცხლობთ, რათა მისი სახელი ვადიდოთ ყველაფერში, რასაც ვაკეთებთ.

`წაიკითხეთ გამოცხ. 14:7,11; დაბ. 2:1-3 და გამ. 20:8-11. რაზეა დამყარებული ყოველი ჭეშმარიტი თაყვანისცემა ღმერთის მიმართ და როგორ ასახავს შაბათი ამ საკითხის სწორ გაგებას?`

სატანა თავს ესხმის შაბათს, რადგან იცის: შაბათი თაყვანისცემის გულია. ის ადიდებს ქრისტეს, როგორც შემოქმედს და ყველა ადამიანს მოუწოდებს, თაყვანი სცენ "ცისა და მიწის შემქმნელს" (გამოცხ. 14:7). შაბათს მარადიული უწყება შეაქვს ევოლუციის თეორიის ეპოქაში, როცა მოგვიწოდებს დავუბრუნდეთ თაყვანისცემას იესოს, ჩვენი შემოქმედისა და მხსნელის მიმართ, რომელშიც ერთადერთში ვიძენთ ჩვენი ჭეშმარიტი ღირებულების შეცნობას.

`იფიქრეთ იმაზე, თუ რამდენად მნიშვნელოვანია შაბათი, როგორც შეხსენება ღმერთის, ჩვენი შემქმნელის შესახებ, რომელიც ერთადერთია ღირსი ჩვენი თაყვანისცემისა. ბოლოს და ბოლოს, რომელი მოძღვრებაა იმდენად მნიშვნელოვანი, რომ ღმერთი ყოველკვირეულად იკავებს ჩვენი დროის ერთ მეშვიდედს, რათა დაგვეხმაროს, რომ გვახსოვდეს ის, როგორც ჩვენი შემოქმედი?`