---
title: უწყება, რომელიც ღირს, რომ სხვებს გაუზიარო
date: 12/09/2020
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
2პეტრ. 1:12,16-21; გამოცხ. 19:11-18; გამოცხ. 14:14-20; ეკლ. 12:13,14; გამოცხ. 14:6-12.

> <p> სამახსოვრო მუხლი:</p>
> «ვიხილე სხვა ანგელოზი, რომელიც ზეცის შუა დაფრინავდა. მას ჰქონდა მარადიული სახარება, მიწის მკვიდრთათვის - ყოველი ერის და ტომის, ენისა და ხალხისათვის სახარებლად. ამბობდა დიდი ხმით: "გეშინოდეთ ღვთისა და დიდება მიაგეთ მას, ვინაიდან დადგა მისი სამსჯავროს ჟამი. თაყვანი ეცით ცისა და მიწის, ზღვისა და წყალთა წყაროების შემქმნელს"» (გამოცხ. 14:6,7).

ქრისტეს გამომსყიდველი სიკვდილი იყო ყოვლისმომცველი მსხვერპლი, ანუ მოტანილი ყველა ადამიანისთვის, რომელსაც კი ოდესღაც და სადმე უცხოვრია. ამგვარად, სახარება მიმართავს ნებისმიერი ენობრივი ჯგუფის, კულტურისა და წარმომავლობის ადამიანს. იესომ თავის სიცოცხლეში, სიკვდილსა და აღდგომაში გაიმარჯვა ბოროტების საწყისებსა და ძალებზე და ეს საოცრად კეთილი უწყებაა. მთელი სახარება იესოზეა. ის ჩვენი გულისთვის მოკვდა და ახლა ჩვენთვის ცოცხლობს. ის ერთხელ მოვიდა, რათა გადავერჩინეთ ცოდვის სასჯელისა და ძალაუფლებისგან, და ისევ მოვა, რათა ცოდვის თანხლებისგან გვიხსნას. მაცხოვარი მოკვდა სიკვდილით, რომელსაც ჩვენ ვიმსახურებთ, რათა შეგვეძლოს ვიცხოვროთ ცხოვრებით, რომელსაც იმსახურებს ის. ჩვენ ქრისტეში ვართ გამართლებული, განწმედილი და ერთხელაც ვიქნებით განდიდებული.

ბიბლია იუწყება იესოს ორ მოსვლაზე. ის ერთხელ მოვიდა, რათა ჩვენ გამოვესყიდეთ, და დაბრუნდება, რათა სახლში წაიყვანოს ისინი, ვინც ასეთი უსაზღვრო ფასით იყიდა. ბიბლიის ბოლო წიგნი, გამოცხადება სპეციალურად იმისთვის დაიწერა, რომ წუთისოფელი იესოს დაბრუნებისთვის მოემზადებინა. ეს გადაუდებელი უწყებაა ჩვენი თაობისთვის. კვირის განმავლობაში ჩვენ შევისწავლით გამოცხადების უწყების აქტუალობას თანამედროვე საზოგადოებისთვის - XXI საუკუნის საზოგადოებისთვის.