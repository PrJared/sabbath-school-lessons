---
title: მსახურება იესოს მსგავსად
date: 15/08/2020
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
მათ. 5:13,14; ფილიპ. 2:15; მარკ. 12:34; ეფეს. 4:15; მათ. 4:23-25; მათ. 25:31-46.

> <p> სამახსოვრო მუხლი:</p>
> "ხალხის ბრბო რომ დაინახა, შეებრალა ისინი, ვინაიდან დაუძლურებულნი და დაფანტულნი იყვნენ, როგორც უმწყემსო ცხვარი" (მათ. 9:36).

იესო გულწფელად ზრუნავდა ადამიანებზე. მას მათი საზრუნავი და საჭიროებები უფრო აწუხებდა, ვიდრე საკუთარი. მისი ცხოვრება მთლიანად მიმართული იყო სხვებისკენ. იესოს მსახურება იყო სიყვარულისა და თანაგრძნობის მსახურება. ის აკმაყოფილებდა გარშემომყოფ ადამიანთა ფიზიკურ, გონებრივ და ემოციურ მოთხოვნილებებს, ამიტომ მათი გული გახსნილი იყო სულიერი ჭეშმარიტებებისთვის, რომლებსაც ის ასწავლიდა. როცა მაცხოვარი კეთროვნებს კურნავდა, ბრმებს მხედველობას ანიჭებდა და ყრუებს - სმენას, ათავისუფლებდა ეშმაკეულებს, აპურებდა მშივრებს და ზრუნავდა გაჭირვებულებზე, ეს მათ გულს ეხებოდა და ცხოვრებას უცვლიდა.

მისი გულწფელი ზრუნვის შემყურე ადამიანები ითვისებდნენ სულიერ ჭეშმარიტებებს, რომლებსაც ის ასწავლიდა. «მხოლოდ ქრისტეს მეთოდი მოიტანს ნამდვილ წარმატებას ღვთის ჭეშმარიტების ქადაგებაში. ადამიანთა შორის რომ იმყოფებოდა, მაცხოვარი ურთიერთობდა მათთან და მათთვის სიკეთე სურდა. ის მათ მიმართ თანაგრძნობას იჩენდა. ის მათ საჭიროებებს ემსახურებოდა და მათ ნდობას იმსახურებდა. და მხოლოდ ამის შემდეგ ეუბნებოდა მათ იესო: "გამომყევი"» ე. უაითი, განკურნების მსახურება, გვ. 143). იესო აცნობიერებდა, რომ წუთისოფელს ესაჭიროებოდა სახარების თვალსაჩინო მაგალითი ისევე, როგორც მისი გამოცხადება. ცოცხალი მოწმობა ქრისტეს მსგავსი ცხოვრებისა, სხვების მიმართ მსახურებისთვის მიძღვნილისა, ხდება ჩვენი სიტყვების დამაჯერებელი მტკიცებულება და ჩვენს დამოწმებას სანდოობას ანიჭებს.