---
title: ღრმა ურთიერთობების განვითარებისას
date: 22/08/2020
---

ამოსაკვლევად შემოთავაზებული ბიბლიური მუხლები: იოან. 4:27-30,39-42; მათ. 15:21-28; 2თეს. 1:1-4; რომ. 15:7; ეფეს. 4:32; 1პეტრ. 3:15.

> <p> სამახსოვრო მუხლი:</p>
> "წმიდაჰყავით ქრისტე, როგორც უფალი, თქვენს გულებში და მუდამ მზად იყავით, რომ სიმშვიდით და მოწიწებით უპასუხოთ ყველას, ვინც თქვენი იმედის გამო ახსნა-განმარტებას მოგთხოვთ" (1პეტრ. 3:15).

რაც უფრო მეტად ვსწავლობთ იესოს ცხოვრებას, მით მეტად გაოცებული ვართ მისი უნარით, ღებულობდეს და სულიერად განამტკიცებდეს ადამიანებს. თუმცა უფალი სერიოზულად საყვედურობდა თავისი დროის რელიგიურ წინამძღოლებს, მაინც გამუდმებით უჭერდა მხარს იმათ, ვინც ცოდვას ებრძოდა, დანაშაულისგან იტანჯებოდა და უიმედოდ ითვლებოდა. ის მათ თავის მადლს აძლევდა. მაცხოვრის წყალობა უკანასკნელ ცოდვილებამდეც კი აღწევდა. მისი მიტევების სიღრმე უსასრულოდ აჭარბებდა მათი ცოდვის სიღრმეს. მისი სიყვარული უსაზღვრო იყო. იესოს ურთიერთობა ადამიანებთან არასოდეს შეუბღალავს სიამაყის ან აღმატების მცირე ჩრდილსაც კი. ყოველ ადამიანში ის ხედავდა იმას, ვინც შექმნილი იყო ღვთის მსგავსად, მაგრამ განადგურებული ცოდვისგან, ვის დასახსნელადაც ის მოვიდა. არავინ იმყოფებოდა მისი სიყვარულის მიღმა. არავინ იყო ისე დაცემული, რომ იესოს მადლი ვერ შეხებოდა. ის ყველას, ვისთანაც კი ურთიერთობა ჰქონდა, პატივისცემით ექცეოდა და თვლიდა, რომ ისინი ასეთი მოპყრობის ღირსი იყვნენ. ის ადამიანებზე გავლენას ახდენდა იმის გულისთვის, რომ ისინი სასუფევლისთვის შეეძინა და ენდობოდა მათ. მათი ცხოვრება იცვლებოდა ქრისტეს თანხლებაში, რადგან გრძნობდნენ მის ღრმა ზრუნვას მათზე. ეს ადამიანები ფეხზე დგებოდნენ, რათა გამხდარიყვნენ ისინი, ვინც უფლის აზრით, შეეძლოთ ყოფილიყვნენ.

ერთი კვირის განმავლობაში შევისწავლით იესოს მიდგომას ადამიანებისადმი და შევიტყობთ, როგორ გამოვიყენოთ ეს პრინციპები ჩვენს ცხოვრებაში.