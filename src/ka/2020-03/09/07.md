---
title: შემდგომი გამოკვლევისათვის
date: 28/08/2020
---

«ქრისტეში თავმოყრილია მწყემსის თანაგრძნობა, მშობლიური სიყვარული და მწყალობელი მხსნელის შეუდარებელი მადლი. თავის კურთხევას იგი ისე წარმოგვიდგენს, რომ ჩვენში მისი მიღების სურვილი გააღვიძოს. ქრისტეს მსახურებმა ასევე უნდა შესთავაზონ ადამიანებს მისი ენით აუღწერელი დიდების საგანძური, ქრისტეს საოცარი სიყვარული ატყვევებს და აკეთილშობილებს ადამიანის გულს, დოგმების უბრალო გამეორებით კი არაფერი მიიღწევა. "ანუგეშეთ, ანუგეშეთ ჩემი ხალხი, - ამბობს თქვენი ღმერთი". "ადი მთამაღალზე, მახარობელო სიონო! აღიმაღლე შენი ხმა ძლიერი, მახარობელო იერუსალიმო! აღიმაღლე, ნუ გეშინია! უთხარი იუდას ქალაქებს, აქ არის-თქო თქვენი ღმერთი!" "როგორც მწყემსი, დამწყემსავს ის თავის ფარას, თავისი მკლავით მოუყრის თავს კრავებს და თავისი უბით წაიყვანს" (ეს. 40:1,9,11)» (ე. უაითი, ქრისტე - წუთისოფლის იმედი, გვ. 650).

**კითხვები მსჯელობისათვის:**

`1. სამწუხაროდ, ზოგიერთი ადამიანი თავს უკეთ გრძნობს, როცა სხვების ნაკლოვანებებზე მიუთითებს. როგორ დავრწმუნდებით, რომ ჩვენ თავისუფლები ვართ ასეთი სახის აზროვნებისაგან?`

`2. იმსჯელეთ სიტუაციაზე: მეგობარი ეს-ესაა დაკრძალვიდან დაბრუნდა და ამბობს: ისე მიხარია, რომ დეიდაჩემი ზეციდან მიყურებს. ეს მე მანუგეშებს". იმ პრინციპებზე დაყრდნობით, რომლებიც განვლილ გაკვეთილშია განხილული, რას უპასუხებდით? ანუ, როგორი მნიშვნელოვანიც არ უნდა იყოს დოქტრინა მკვდრების მდგომარეობის შესახებ, მოცემული მომენტი ალბათ, რატომ არ არის საუკეთესო დრო, რომ მეგობარს გააცნოთ ბიბლიური ჭეშმარიტებები ამ საკითხზე?`

`3. შემდეგი მტკიცებულება განიხილეთ ადამიანებთან ჩვენი დამოწმების ფონზე: "სხვების შეცდომებისა და ნაკლოვანებების გამოთქმა ბოროტებას ანვითარებს თვით იმ ადამიანებში, ვინც ამას აკეთებს. სხვებში მუდმივად შეცდომების ძებნით ჩვენ მათ ვემსგავსებით. მაგრამ როცა იესოს ვუმზერთ და ვლაპარაკობთ მის სიყვარულსა და ხასიათის სრულყოფილებაზე, ჩვენ გარდავისახებით მის სახედ. როცა ვჭვრეტთ მაღალ იდეალს, რომელიც მან ჩვენს წინაშე დააყენა, ჩვენ ამაღლებული ვიქნებით სუფთა და წმინდა ატმოსფერომდე, ღვთის სასუფევლამდეც კი. როდესაც ამ ატმოსფეროში ვიმყოფებით, ჩვენგან გამოდის ნათელი, რომელიც ასხივოსნებს ყველას, ვინც ჩვენთან არის დაკავშირებული" (ე. უაითი, სახარების მსახურნი, გვ. 479).`