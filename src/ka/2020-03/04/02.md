---
title: სამყაროში მიმდინარე ბრძოლა 
date: 19/07/2020
---

`შეადარეთ გამოცხ. 12:7-9; ეფეს. 6:12 და 2კორ. 10:4. როგორ გავლენას ახდენს ეს ტექსტები ჩვენს გაგებაზე შუამდგომლური ლოცვის შესახებ?`

ბიბლია მაღლა სწევს ხილული და უხილავი სამყაროს გამყოფ ფარდას, და გვაჩვენებს, რომ მიმდინარეობს ბრძოლა კეთილსა და ბოროტს, სიმართლისა და სიბნელის ძალებს, ქრისტესა და სატანას შორის. ამ სამყაროსეულ დაპირისპირებაში ღმერთი პატივს სცემს ადამიანის თავისუფლებას. ის არასოდეს დაიწყებს ადამიანების მანიპულირებას ან მათ იძულებას, რომ უკან დაიხიონ სინდისის წინაშე. ის თავის წმიდა სულს გზავნის, რათა მამაკაცები და ქალები ღვთიურ ჭეშმარიტებაში დაარწმუნოს (იხ. იოან. 16:7,8). ზეციური ანგელოზები ბრძოლაში ერთვებიან ადამიანებზე გავლენის მოსახდენად მათი საუკუნო ხსნის გულისთვის (იხ. ებრ. 1:14). ადამიანთა ცხოვრებაში ხდება ღვთის მიერ გათვალისწინებული მოვლენები, რომლებიც ხელს უწყობს მათ მოქცევას მისკენ.

რასაც ღმერთი არასოდეს გააკეთებს, ესაა სინდისის გათელვა. ძალადობა ღვთის სასუფევლის პრინციპებს ეწინააღმდეგება. იძულება უცხოა პრინციპისთვის სიყვარულისა, რომელიც მისი მმართველობის საფუძველია. ლოცვა სწორედ აქაა ასე მნიშვნელოვანი. თუმცა უფალი აკეთებს ყველაფერს, რაც შესაძლებელია, რათა ადამიანებს მიაწვდინოს თავისი ხმა და მათაც ითხოვონ, მაგრამ ჩვენი ლოცვები მას აძლევენ ნებას, რომ თავისი მძლავრი ძალა გამოიყენოს. ის პატივს სცემს სხვა ადამიანისთვის ლოცვის ჩვენს თავისუფალ არჩევანს და შეუძლია, ჩვენი ლოცვის საპასუხოდ მეტი გააკეთოს ბრძოლაში კეთილსა და ბოროტს შორის, ვიდრე მის გარეშე.

იფიქრეთ მტკიცებულებაზე: "ჩვენს გულწრფელ ლოცვაზე პასუხი, რომელსაც სხვა შემთხვევაში ვერ მივიღებდით, უფლის ჩანაფიქრის ნაწილია" (ე. უაითი, დიადი ბრძოლა, გვ. 408). კეთილსა და ბოროტს შორის გაჩაღებულ დიად ბრძოლაში ლოცვა ცვლილებებს ახდენს. როდესაც ვლოცულობთ ადამიანებზე, რომლებიც არ იცნობენ ქრისტეს, ეს აღებს ღვთიური კურთხევის ნაკადებს, და ისინი მათ ცხოვრებაში მიედინება. ღმერთი პატივს სცემს ჩვენს არჩევანს, რომ მათთვის ვლოცულობთ, და უფრო მძლავრად მოქმედებს მათი გულისთვის.

შუამდგომლობითი ლოცვის გამოყენებისას მორჩილად უნდა ვაღიაროთ, რომ სრული ზომით არ გვესმის ღვთის საქმეები, მაგრამ ამან არ უნდა შეგვაჩეროს, როცა შევდივართ ნაკადში კურთხევებისა, რომლებიც შემოთავაზებულია ლოცვით ჩვენთვის ან სხვებისთვის.

`როგორ ფიქრობთ, რატომ მოქმედებს ღმერთი უფრო მძლავრად მაშინ, როცა ვლოცულობთ, ვიდრე მაშინ, როცა უგულებელვყოფთ ლოცვას? თუნდაც სრულად არ გვესმოდეს, თუ როგორ ხდება ეს ყველაფერი, რატომ გვიღვიძებს ბიბლიური შეგონება სხვებისთვის ლოცვის სურვილს, რომ ასე ვიქცეოდეთ?`