---
title: "ლოცვის ძალა: შუამდგომლობა სხვებისთვის"
date: 18/07/2020
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
გამოცხ. 12:7-9; ეფეს. 6:12; ებრ. 7:25; ეფეს. 1:15-21; დან. 10:10-14; 1იოან. 5:14-16.

> <p> სამახსოვრო მუხლი:</p>
> "აღიარეთ ცოდვები ერთმანეთის წინაშე და ილოცეთ ერთმანეთისათვის, რათა განიკურნოთ, რადგან ბევრი რამ შეუძლია მართლის ძლიერ ლოცვას" (იაკ. 5:16).

ახალაღთქმისეული ეკლესიის წევრები გრძნობდნენ თავიანთ საჭიროებას ლოცვაში: "როცა ლოცულობდნენ, შეიძრა ის ადგილი, სადაც ისინი იყვნენ შეკრებილნი, და ყველანი აღივსნენ სულიწმიდით და გაბედულად ლაპარაკობდნენ ღვთის სიტყვას" (საქმე. 4:31). შენიშნეთ: მოწაფეები ლოცულობდნენ. ისინი აღივსნენ სულიწმიდით, შემდეგ კი ლაპარაკობდნენ ღვთის სიტყვას გაბედულად, ანუ დარწმუნებით.

არსებობდა პირდაპირი კავშირი მათ ლოცვებს, სულიწმიდით აღვსებასა და ღვთის სიტყვის მძლავრ გამოცხადებას შორის. "იმ დღეებში ღრმა თვითგამოკვლევისა, როცა სულიერ წყურვილს გრძნობდნენ, ისინი უფალს ევედრებოდნენ წმიდა ცხებულებას, და კურთხევას სთხოვდნენ არა მარტო თავისთვის, მათ ხომ სულთა გადარჩენის საქმე ჰქონდათ დაკისრებული. მათ ესმოდათ, რომ სახარება მთელ წუთისოფელში უნდა ყოფილიყო ნაქადაგები, და იმედი დაამყარეს ძალაზე, რომელსაც ქრისტე დაპირდა" (ე. უაითი, მოციქულთა საქმეები, გვ. 37).

როდესაც ვეძებთ ღმერთს და ვშუამდგომლლობთ ახლობლებისთვის, ღმერთი ჩვენს გულში მუშაობს, რათა თავისთან მიგვიახლოვოს, და გვაძლევს ღვთიურ სიბრძნეს, რათა ეს ადამიანები მისაწვდომი გახადოს თავისი სასუფევლისათვის (იხ. იაკ. 1:5). ის ასევე მათ ცხოვრებაში გაძლიერებულად შრომობს უხილავი და ჩვენთვის არც თუ მთლად გაცნობიერებული მეთოდებით, რათა ისინი თავისკენ მიიზიდოს (იხ. 1იოან. 5:14-17).