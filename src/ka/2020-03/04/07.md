---
title: შემდგომი გამოკვლევისათვის
date: 24/07/2020
---

წაიკითხეთ: ე. უაითის წიგნში "ქრისტესკენ მიმავალი გზა" თავი "ლოცვის უპირატესობა" (გვ. 117-132 - ახალი გამოცემა), წიგნში "მოწმობები ეკლესიისთვის", ტ. 7, თავი "სამუშაო ეკლესიის წევრებისათვის" (გვ. 19-24).

როდესაც სხვებისთვის ვლოცულობთ, ღმერთი პატივს სცემს მისი საქმისადმი ჩვენს მიძღვნას და იმას, რომ დამოკიდებული ვართ მის ძალაზე, როცა ვიყენებთ ზეცის ყველა საუნჯეს ადამიანთა ცხოვრების გარდასაქმნელად. როდესაც ჩვენი ლოცვები ღვთის ტახტთან აღევლინება, ანგელოზები მოქმედებას იწყებენ მისი დავალებით. "მომსახურე ანგელოზები ტახტთან ელოდებიან, რათა წამში შეასრულონ იესო ქრისტეს ნებისმიერი დავალება და უპასუხონ თითოეულ ლოცვას, აღვლენილს გულწრფელი, ცოცხალი რწმენით" (ე. უაითი, რჩეული უწყებები, ტ. 2, გვ. 377). დარწმუნებული იყავით, რომ ღმერთის მიერ არცერთი ლოცვა არ არის დაკარგული, არ არის დავიწყებული. ისინი შენახულია ზეცაში, რათა მათ პასუხი გაეცეს იმ დროს და იმ ადგილზე, რომლებიც ღმერთს საუკეთესოდ მიაჩნია. "რწმენის ლოცვა არასოდეს იქნება უგულებელყოფილი, მაგრამ მტკიცება იმისა, რომ მასზე მოცემული იქნება სწორედ ის პასუხი, რომელსაც ველოდებით, ნიშნავს თავდაჯერების გამოჩენას" (ე. უაითი, მოწმობები ეკლესიისთვის, ტ. 1, გვ. 231). რარიგ გამხნევებას ვგრძნობთ, როდესაც ვშუამდგომლობთ ჩვენი მეუღლეების, ძეებისა და ასულების, ნათესავების, მეგობრებისა და კოლეგებისთვის, რომლებიც არ იცნობენ ქრისტეს! არასოდეს დაიკარგება არცერთი გულწრფელი ლოცვა. შეიძლება ყოველთვის ვერ დავინახოთ მყისიერი პასუხები იმათ ცხოვრებაში, ვისთვისაც ვლოცულობთ, მაგრამ ღმერთი მათ გულებზე ზემოქმედებს ისეთი გზებით, რომლებსაც მხოლოდ მარადისობაში შევიტყობთ.

**კითხვები მსჯელობისათვის:**

`1. წაიკითხეთ ფილიპ. 1:19; კოლ. 4:2,3; 2თეს. 3:1,2. ციხეში თავისი პატიმრობის დროს რაში იყო დარწმუნებული პავლე ფილიპელთა ლოცვების წყალობით? რის შესახებ ლოცვას სთხოვდა ის კოლოსელებსა და თესალონიკელებს? როგორ არის დაკავშირებული ეს შუამდგომლობითი ლოცვები ადამიანთა ხსნასთან?`

`2. იფიქრეთ დიადი ბრძოლის რეალურობასა და იმაზე, თუ ჩვენი წუთისოფლისთვის დაფარულ რა გრანდიოზულ ამბავს ქმნის ის. როგორ გეხმარებათ ცოდნა ამ ბრძოლის შესახებ, რომ მისწვდეთ ლოცვის მნიშვნელობას? დიახ, იესომ მოიგო ომი, და ჩვენ ვიცით, რომ მალე საბოლოო გამარჯვებას მოიპოვებს. მაგრამ ამავე დროს რატომ არის მნიშვნელოვანი ლოცვა და მისწრაფება, რომ ვაკეთოთ ყველაფერი შესაძლებელი, რათა დავრჩეთ მისი ერთგული და ვიშრომოთ სხვების გადარჩენისთვის?`

`3. რა უშლის ხელს უფრო ქმედით შუამდგომლობით ლოცვას? იყენებთ თუ არა რაიმე თავის მართლებას, რათა მოერიდოთ აუცილებლობას იმისა, რომ მეტი ილოცოთ მათთვის, ვისაც ჩვენი ლოცვები ესაჭიროება?`