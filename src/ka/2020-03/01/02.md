---
title: ხსნისთვის შესაძლებლობების მიცემისას
date: 28/06/2020
---

ღმერთი ყოველდღიურად აძლევს ადამიანებს შესაძლებლობებს, რომ შეიცნონ იგი. ის მათ გულებზე მოქმედებს თავისი სულიწმიდის საშუალებით, თავს უცხადებს ბუნების წიაღის სილამაზესა და სირთულეში. სამყაროს სივრცელე, მოწყობილობა და ჰარმონია მოწმობს უსასრულო ღმერთზე, რომელიც ფლობს უსაზღვრო სიბრძნესა და უზომო ძალას. ის ქმნის და წინასწარ ხედავს ჩვენი ცხოვრების გარემოებებს, რათა თავისკენ მიგვიზიდოს.

თუმცა უფალი თავს აცხადებს თავისი სულის მეშვეობით, ბუნების სიდიადით, განგების მოქმედებით, მისი სიყვარულის ყველაზე აშკარა გამოცხადებას მაინც იესო ქრისტეს ცხოვრებასა და მსახურებაში ვპოულობთ. იესოს შესახებ სხვა ადამიანებთან საუბრისას ჩვენ მათ ვაძლევთ შესაძლებლობას, იყვნენ დახსნილი.

`წაიკითხეთ ლუკ. 19:10 და შეადარეთ იაკ. 5:19,20-ს. რას ამბობს ლუკას სახარება დედამიწაზე ქრისტეს პირველი მოსვლის მიზნის შესახებ? როგორ ვთანამშრომლობთ ქრისტესთან მის მიერ გაწეულ საქმეში დაღუპულთა გადასარჩენად?`

იაკობის თქმით, "ცოდვილის  მომქცევი მისი ცდომილების გზიდან, სიკვდილისაგან იხსნის მის სულს და მრავალ ცოდვას დაფარავს" (იაკ. 5:20). რომაელთა მიმართ ეპისტოლე განავრცობს ამ აზრს. რომაელთა მიმართ ეპისტოლეს 1, 2 თავში პავლე მოციქული ხაზგასმით აღნიშნავს, რომ წარმართებიც, რომლებმაც იხილეს ღვთის გამოცხადება ბუნებაში, ებრაელებიც, რომლებმაც მიიღეს ღვთის წინასწარმეტყველური გამოცხადება წმიდა წერილში, - დაღუპულად ითვლებიან, თუკი ქრისტეს გარეშე არიან. რომ. 3-5-ში მოციქული აცხადებს, რომ ხსნის შეძენა შეიძლება მხოლოდ მადლით, რწმენის მეშვეობით. შემდეგ რომ. 6-8-ში განმარტავს: ყოველი მორწმუნის გამმართლებელი მადლი ასევე არის განმწმედი მადლი. ხოლო რომ. 10 ამტკიცებს: "ყოველი, ვინც უფლის სახელს მოუხმობს, გადარჩება" (რომ. 10:13), შემდეგ კი მიუთითებს, რომ არავის შეუძლია მოუხმოს მის სახელს, თუ არ ირწმუნა, და არ ირწმუნებს, თუ არ მოისმინა, არ მოისმენს, თუ ვინმემ არ მოუთხრო მას (იხ. რომ. 10:14,15). ჩვენ ღმერთის რგოლები ვართ ხსნის გეგმაში, რათა სახარების დიდებით მივწვდეთ დაღუპულ ადამიანებს.

`ჩვენ ვმოწმობთ არა იმისათვის, რომ ადამიანებს მივცეთ ხსნის ერთადერთი შანსი, არამედ იმისათვის, რომ მათ საუკეთესო შანსი მივცეთ. როგორია ჩვენი როლი ღვთის გეგმაში ადამიანთა გადასარჩენად? იფიქრეთ: რამდენმა ადამიანმა მოისმინა კეთილი უწყება ჩვენი ბაგეებიდან?`