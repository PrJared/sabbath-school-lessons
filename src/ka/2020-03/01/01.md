---
title: რატომ არის საჭირო დამოწმება?
date: 27/06/2020
---

<h3 class="ka_geo">გამოსაკვლევად შემოთავაზებული ბიბლიური მუხლები: </h3>
იაკ. 15:19,20; ლუკ. 15:6; სოფ. 3:17; იოან. 7:37,38. 1ტიმ. 2:3,4; 2კორ. 5:14,15.

> <p> სამახსოვრო მუხლი: </p> 
> "ვინაიდან ეს კეთილი და სათნოა ჩვენი მაცხოვარი ღვთისათვის, რომელსაც ნებავს, რომ ყველა ადამიანი გადარჩეს და მიაღწიოს ჭეშმარიტების ცოდნას" (1ტიმ. 2:3,4).

ღმერთს ძლიერ სურს, რომ ყველა ადამიანი ყველგან გამოეხმაუროს მის სიყვარულს, ყველამ მიიღოს მისი მადლი, გარდაიქმნას მისი სულით და გადარჩენილი იყოს მისი სასუფევლისთვის. მას არა აქვს უფრო დიდი სურვილი, ვიდრე ჩვენი ხსნა. უფლის სიყვარული უსაზღვროა. მისი წყალობა უზომოა. მისი თანაგრძნობა უსასრულოა. მისი მიტევება ამოუწურავია. მისი ძალა ყოვლისშემძლეა. წარმართული ღმერთებისგან განსხვავებით, რომლებიც მსხვერპლებს მოითხოვდნენ, ჩვენმა ღმერთმა თვითონ გაიღო უდიდესი მსხვერპლი. როგორ ძლიერადაც არ უნდა გვინდოდეს, რომ დახსნილები ვიყოთ, ღმერთს შეუდარებლად უფრო ძალიან სურს ჩვენი ხსნა. "ვინაიდან ეს კეთილი და სათნოა ჩვენი მაცხოვარი ღვთისათვის, რომელსაც ნებავს, რომ ყველა ადამიანი გადარჩეს და მიაღწიოს ჭეშმარიტების ცოდნას" (1ტიმ. 2:3,4). მის გულს სწყურია თქვენი და ჩემი ხსნა.

ჩვენი ყველა დამოწმება იესოს შესახებაა. იმის შესახებაა, რაც მან აღასრულა ჩვენი გადარჩენისთვის, როგორ შეცვალა ჩვენი ცხოვრება და როგორი საოცარი ჭეშმარიტებებია შესული მის სიტყვაში. ეს ჭეშმარიტებები გვიცხადებს, თუ ვინ არის იგი და რა მშვენიერი ხასიათი აქვს მას. რატომ ვმოწმობთ? თუ ვაცნობიერებთ, ვინ არის იგი, თუ გამოგვიცდია მისი მადლისა და მისი სიყვარულის სასწაულები, მაშინ ვერ გავჩუმდებით. რატომ უნდა დავამოწმოთ? ჩვენ, ქრისტეს მოზიარეები, შევდივართ მის სიხარულში (იხ. მათ. 25:21,23) მაშინ, როცა ვხედავთ მისი მადლით გამოსყიდულ და მისი სიყვარულით გარდაქმნილ ადამიანებს.