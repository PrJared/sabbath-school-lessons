---
title: შემდგომი გამოკვლევისათვის
date: 03/07/2020
---

წაიკითხეთ ე. უაითის წიგნში "მოციქულთა საქმეები" თავი "ეკლესიის დანიშნულება ღვთის ჩანაფიქრით" (გვ. 9-16) და თავი "წადით და ასწავლეთ ყველა ხალხს" წიგნში "ქრისტე - წუთისოფლის იმედი" (გვ. 642-652).

ახალაღთქმისეულ ეკლესიას ემუქრებოდა საფრთხე, რომ ვერ შეეცნო თავისი არსებობის მიზნები. ელენ უაითი ამის შესახებ წერს: "იერუსალიმის ეკლესიის თავზე მოწეულმა დევნამ ძლიერი ბიძგი მისცა ევანგელისტურ მუშაობას. ქადაგებებს აქ დიდი წარმატება ჰქონდა და წარმოიშვა საფრთხე, რომ მოწაფეები ამ ქალაქში დიდხანს დარჩებოდნენ და უგულებელყოფდნენ მაცხოვრის დავალებას, რომ მთელ ქვეყნიერებას ამცნონ სახარება. მათ დაავიწყდათ, რომ ბოროტების წინააღმდეგ საუკეთესო საშუალება არის აქტიური მსახურება და იფიქრეს, რომ მთავარია, ეკლესიის დაცვა იერუსალიმში მტრის თავდასხმებისაგან, და არა სახარების მიტანა იმათთან, ვისაც არ სმენია ის. ამას შეიძლებოდა იქამდე მიყვანა, რომ ყველა დაკმაყოფილებულიყო მიღწეულით" (მოციქულთა საქმეები, გვ. 105).

**კითხვები მსჯელობისათვის:**

`1. ყურადღებით წაიკითხეთ ზემოთ მოყვანილი ე. უაითის ციტატა, განსაკუთრებით ბოლო სტრიქონი. რატომ უნდა ვერიდებოდეთ დღესაც კი საფრთხის იგივე შესაძლებლობას? ჩვენი დღეების მისიონერული გამოწვევების გათვალისწინებით, რატომ იქნებოდა მსგავსი დამოკიდებულება ტრაგიკულად არასწორი?`

`2. წაიკითხეთ მათ. 28:18-20; მარკ. 16:15,16; ლუკ. 24:46-49 და იოან. 20:21. როგორ ფიქრობთ, თითოეული სახარება რატომ მთავრდება ერთნაირი ბრძანებით? რას ნიშნავდა ეს მორწმუნეებისთვის პირველ საუკუნეში და რას ნიშნავს ჩვენთვის დღეს?`

`3. შეუძლია თუ არა დამოწმებას და მსახურებას, რომ შეცვალოს ნამდვილი სულიერება? თუ დიახ, მაშინ როგორ? და როგორ შეგვიძლია, თავი ავარიდოთ ამ მახეს?`

`4. კლასში განიხილეთ პასუხები კითხვაზე სამშაბათის გაკვეთილის ბოლოს (ლაპარაკი იყო იმაზე, თუ დამოწმება და მსახურება როგორ გავლენას ახდენს ჩვენს სულიერებაზე). თქვენი შეძენილი გამოცდილებიდან რას შეუძლია, რომ სხვებს დაეხმაროს? თქვენი დაშვებული შეცდომებიდან რომელს აარიდებდით სხვებს?`

`5. გააცნობიერეთ საოცარი ფაქტი - ღმერთს უყვარს თითოეული ჩვენგანი ცალ-ცალკე. შეჩერდით ამ აზრზე და დაფიქრდით ღვთის სიყვარულზე პირადად თქვენს მიმართ. თქვენი აზრით, რას ნიშნავს ეს? ეს, შესაძლოა, მთელ სამყაროში ყველაზე მნიშვნელოვანი ჭეშმარიტება, როგორ გავლენას ახდენს თქვენს ცხოვრებაზე?`