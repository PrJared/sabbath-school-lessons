---
title: ეკლესია, ძალით მოსილი
date: 27/07/2020
---

საქმეთა წიგნს სამართლიანად უწოდებენ სულიწმიდის წიგნს. ესაა წარმტაცი მოგზაურობა დამოწმებაში, სახარების გამოცხადება და ეკლესიის ზრდა. საქმეთა წიგნი არის ისტორია მიძღვნილი, სულიწმიდით აღსავსე მორწმუნეების შესახებ, რომლებმაც ზემოქმედება მოახდინეს წუთისოფელზე, როცა მას ქრისტესთვის იძენდნენ. ისინი უხვი ნაყოფების მოტანაში მთლიანად დამოკიდებული იყვნენ სულიწმიდაზე და არიან მაგალითი იმისა, რაც სულიწმიდას შეუძლია აღასრულოს მისთვის მთლიანად მიძღვნილი მამაკაცებისა და ქალების მეშვეობით.

`წაიკითხეთ საქმე. 2:41,42; 4:4,31; 5:14,42; 6:7; 16:5. რა არის ყველაზე შთამბეჭდავი თქვენთვის ამ ნაწყვეტებში? რა უწყების გაზიარება სურს ლუკას, საქმეთა წიგნის ავტორს, როცა აღწერს ეკლესიის ასეთ სწრაფ ზრდას?`

საქმეთა წიგნის დაწერაში ლუკას მიზანი იყო - ყოველი მკითხველისთვის მოეთხრო სულიწმიდის მსახურების შესახებ ადრეულ ეკლესიაში.

ასევე ყურადღება მიაქციეთ იმას, რომ ის დამაჯერებლად იყენებს რიცხვებს, როცა აღწერს სულიწმიდის მოქმედებას პირველ საუკუნეში. ანუ ლუკა ითვლიდა ნათლობათა რაოდენობას. საქმე. 2:41-ში ის ხაზს უსვამს ფაქტს, რომ სამი ათასი ადამიანი მოინათლა ერთ დღეს და ერთ ადგილზე. საქმე. 4:4-ში ავტორი ლაპარაკობს ხუთი ათას მონათლულზე. ხოლო საქმე. 5:14 იუწყება, რომ მრავალი ადამიანი მივიდა უფალთან და მოინათლა.

ლუკა ასევე აღნიშნავს და აღწერს სულიწმიდის მოქმედებას ცალკეული ადამიანების, მაგალითად, ლიდიას, ფილიპელი საპატიმროს ზედამხედველის, წინასწარმეტყველური სულით შეპყრობილი მოახლის, ეთიოპელი საჭურისის გულში. მთავარია, რომ რიცხვების - სამი ათასისა და ხუთი ათასის უკან დგანან ცალკეული ადამიანები, რომელთაგან თითოეული არის ქრისტეს მიერ გამოსყიდული შვილი ღვთისა. დიახ, ჩვენ მოგვწონს დიდი რიცხვები, მაგრამ საბოლოოდ, დამოწმება ხშირად არის ერთი ერთზე მუშაობა.

ახალაღთქმისეული ეკლესიის სწრაფი ზრდის ხელშეწყობისთვის დაარსებული იქნა ახალი საკრებულოები. ადრეული ეკლესიის სწრაფი ზრდის ერთ-ერთი მიზეზია ის, რომ მისი გამუდმებული განახლება ხდებოდა ახალი საკრებულოების შექმნით. როგორი მნიშვნელოვანი უწყებაა დღეს ჩვენთვის!

`მისია ახალაღთქმისეული ეკლესიის ძირითადი ყურადღების საგანი იყო. როგორ შეგვიძლია დავრწმუნდეთ იმაში, რომ ჩვენი ადგილობრივი ეკლესიის მოღვაწეობაში მისია ყოველთვის ცენტრშია?`