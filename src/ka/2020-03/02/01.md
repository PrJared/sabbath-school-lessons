---
title: "წარმატებული მოწმეები: პირადი დამოწმების ძალა"
date: 04/07/2020
---

<h3 class="ka_geo">გამოსაკვლევად შემოთავაზებული ბიბლიური მუხლები: </h3>
მარკ. 5:15-20; მარკ. 16:1-11; საქმე. 1:4-20; 1იოან. 1:1-3; გალ. 2:20; საქმე. 26:1-32.

> <p> სამახსოვრო მუხლი: </p> 
> "ჩვენ არ შეგვიძლია არ ვილაპარაკოთ ის, რაც ვიხილეთ და მოვისმინეთ" (საქმე. 4:20).

პირადი დამოწმება უჩვეულო ძალას შეიცავს. თუ ქრისტეს სიყვარული გულს გვითბობს და მისი მადლი გვცვლის, მაშინ შეგვიძლია, რაიმე მნიშვნელოვანი ვთქვათ მის შესახებ. ერთი საქმეა, ადამიანებს ვუზიარებდეთ იმას, რაც იესომ ვიღაცისთვის გააკეთა, და სულ სხვაა, ვუზიარებდეთ იმას, რაც მან პირადად ჩემთვის აღასრულა. 

ძნელია, პირად გამოცდილებას შეედავო. შეიძლება ადამიანებმა საკამათო გახადონ თქვენი ღვთისმეტყველება, ტექსტის თქვენეული გაგება და რელიგიას საერთოდ დასცინონ კიდეც. მაგრამ როცა ადამიანი ამბობს: "ადრე არ მქონდა იმედი, ახლა კი მაქვს; მე დანაშაულის გრძნობა მტანჯავდა, ახლა კი გულში მშვიდობამ დაისადგურა; ცხოვრების მიზანი არ მქონდა, ახლა კი გამაჩნია", მაშინ სახარების ძალა სკეპტიკოსებზეც კი იმოქმედებს.

თუმცა შეიძლება ზოგიერთმა გამოსცადოს უცაბედი დრამატული მოქცევა, როგორც ეს პავლეს დაემართა დამასკოს გზაზე, მაგრამ მოქცევა უფრო ხშირად ხდება თანდათანობით, როცა ადამიანს მეტად აქვს შეცნობილი, თუ რა ძვირფასია იესო, ღრმად აფასებს მის საოცარ მადლს და აღვსილია მადლიერების უმაღლესი გრძნობით მისგან შემოთავაზებული უსასყიდლო გადარჩენის გამო. ქრისტე გადამწყვეტად ცვლის ჩვენი ცხოვრების მიმართულებას. სწორედ ასეთი დამოწმება ესაჭიროება და სწყურია წუთისოფელს.
