---
title: შეცვლილი ცხოვრება გვაძლევს დამოწმების სურვილს
date: 07/07/2020
---

"როცა ხედავდნენ პეტრესა და იოანეს ესოდენ სიმტკიცეს და მიხვდნენ, რომ ისინი უწიგნური და უბრალო ადამიანები არიან, გაუკვირდათ. თანაც იცოდნენ, რომ ისინი იესოსთან ნამყოფები იყვნენ" (საქმე. 4:13).

ახალაღთქმისეული ეკლესია სწრაფად იზრდებოდა. ორმოცდაათობის დღეს სამი ათასი ადამიანი მოინათლა (იხ. საქმე. 2:41). რამდენიმე კვირის შემდეგ ეკლესიას კიდევ დაახლოებით ხუთი ათასი მორწმუნე შეუერთდა (იხ. საქმე. 4:4). მალე ხელისუფალნი მიხვდნენ, რაც ხდება. ეს ახალი აღთქმის მორწმუნეები ქრისტესთან იყვნენ. მათი ცხოვრება შეიცვალა. ისინი გარდაქმნილი იყვნენ მისი მადლით, ამიტომ ვერ გაჩუმდებოდნენ.

`წაიკითხეთ საქმე. 4:1-20. რას გვამცნობს ნაწყვეტი? რა მოხდა, როცა ხელისუფლები შეეცადნენ პეტრეს და იოანეს იძულებას, რომ გაჩუმებულიყვნენ? რა პასუხი გასცეს მათ?`

ეს მორწმუნეები იყვნენ "ახალმოქცეულები" ქრისტეში, და მათ უნდა მოეთხროთ თავიანთი ისტორია. პეტრე, თავდაჯერებული მეთევზე, რომელიც მუდამ მზად იყო, ხმამაღლა გამოეთქვა თავისი აზრები, შეცვლილი იქნა ღვთის მადლით. იაკობი და იოანე, "ქუხილის ძენი", ძლივს რომ აკონტროლებდნენ თავიანთ ტემპერამენტს, ასევე შეცვლილი იყვნენ ღვთის მადლით. და სკეპტიკოსი თომაც ღვთის მადლით იყო შეცვლილი. ყოველ მოწაფეს და ადრეული ეკლესიის წევრს ჰქონდა თავისი ისტორია, და არ შეეძლოთ, ჩუმად ყოფილიყვნენ. ყურადღება მიაქციეთ ელენ უაითის გამოთქმას წიგნში "ქრისტესკენ მიმავალი გზა": "როგორც კი ადამიანი შეიცნობს ქრისტეს, მის გულში მაშინვე ჩნდება სურვილი, რომ გააგებინოს ყველას, თუ როგორი ძვირფასი მეგობარი შეიძინა იესოს სახით. გადამრჩენელი და განმწმენდელი ჭეშმარიტება ვერ დარჩება გულში დაფარულად" (გვ. 100, ახალი გამოცემა).

ასევე შენიშნეთ, რას ამბობდნენ რელიგიური ხელმძღვანელები (იხ. საქმე. 4:16). მათ გახსნილად აღიარეს აღსრულებული სასწაულის რეალურობა - მათ წინ განკურნებული კაცი იდგა. მაგრამ ამ ყველაფრის მიუხედავად, უარი თქვეს, თავიანთი დამოკიდებულება შეეცვალათ. მიუხედავად ასეთი აშკარა დაუმორჩილებლობისა, პეტრე და იოანე არ აპირებდნენ თავიანთი დამოწმების უარყოფას.

`რა კავშირი არსებობს ქრისტეს შესახებ ჩვენს ცოდნასა და დამოწმებას შორის? რატომ არის ასე მნიშვნელოვანი ჩვენი პირადი ნაცნობობა იმის უნარისთვის, რომ მასზე დავამოწმოთ?`
