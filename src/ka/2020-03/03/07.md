---
title: შემდგომი გამოკვლევისათვის
date: 17/07/2020
---

წაიკითხეთ ე. უაითის წიგნში "მოციქულთა საქმეები" თავი "სახარება სამარიაში" (გვ. 103-111).

ჩვენს ირგვლივ მყოფი ყველა ადამიანი ეძებს მარადიულს. რა შესანიშნავად აღნიშნა ეს იესომ: "სამკალი ბევრია, მუშაკნი კი - ცოტა" (მათ. 9:37). პრობლემა მოსავალს არ ეხებოდა. ღვთიური მზერით იესო ჭვრეტდა უხვ მოსავალს იქ, სადაც მოწაფეები მხოლოდ წინააღმდეგობას ხედავდნენ. რაში ხედავდა ამ პრობლემის გადაწყვეტას იესო? "ამიტომ ევედრეთ სამკლის უფალს, რომ გამოგზავნოს მუშაკნი თავის სამკალში" (მათ. 9:38). გადაწყვეტილება მდგომარეობს შემდეგში: ილოცეთ, რომ ღმერთმა გაგაგზავნოთ თავის სამკალში.

ილოცეთ ასე: "უფალო, მსურს ვმონაწილეობდე შენი სასუფევლის დამყარებაში. ამიხილე თვალები, რათა შევძლო დანახვა სასიკეთო შესაძლებლობებისა, რომლებსაც შენ ყოველდღიურად აღებ ჩემს წინაშე. მასწავლე, ვიყო გულისხმიერი ჩემ ირგვლივ მყოფი ადამიანებისადმი. დამეხმარე, ვამბობდე იმედისა და გამხნევების სიტყვებს, დამეხმარე, შენს სიყვარულსა და ჭეშმარიტებას ვუზიარებდე იმათ, ვისთანაც ყოველდღიური ურთიერთობა მაქვს". თუ ასეთი ლოცვით ილოცებთ, ღმერთი თქვენს ცხოვრებაში რაღაც უჩვეულოს აღასრულებს.

**კითხვები მსჯელობისათვის:**

`1. თუ შრომობდით, რათა ადამიანები ქრისტესთან მიგეყვანათ, მაშინ გეცოდინებათ, რომ ეს ყოველთვის არ არის ადვილი, ხომ ასეა? რა თქმა უნდა, მხოლოდ ღმერთს შეუძლია მოაქციოს გულები, მაგრამ თავისი სიბრძნით მან გადაწყვიტა, რომ ჩაგვრთოს ჩვენ, რათა ამ პროცესის ნაწილი გავხდეთ. იშრომო თუნდაც ერთი ადამიანისთვის - ეს მოითხოვს დროს, ძალისხმევას, მოთმინებასა და ზეციდან შობილ სიყვარულს. რა გადაწყვეტილებების მიღება შეგიძლიათ, რომლებიც დაგეხმარებათ, მოკვდეთ საკუთარი თავისთვის, რათა გახდეთ ქრისტეს ეფექტური მოწმე?`

`2. ვინ არ იცნობს უფალს იმ ადამიანებიდან, ვისთანაც ურთიერთობა გაქვთ? რა გააკეთეთ, ან რას აკეთებთ, ან რა უნდა გააკეთოთ, რათა დაამოწმოთ მათთან?`

`3. იფიქრეთ ტარსუსელ სავლეზე. აი ის, ვისაც თითქოს, ვერ წარმოიდგენდით მოქცეულად! მაგრამ ჩვენ ვიცით, რა დაემართა მას. ღირს თუ არა, ნაჩქარევად განვსაჯოთ სხვები მათი საქციელის მიხედვით?`

`4. როცა გვახსოვს სავლეს ისტორია, როგორ გავიგოთ იესოს ბრძანება მათ. 7:6-ში: "ნუ მისცემთ წმიდას ძაღლებს და ნურც თქვენს მარგალიტებს დაუყრით წინ ღორებს, რათა ფეხებით არ გათელონ და შემობრუნებისას თქვენც არ დაგგლიჯონ"?`