---
title: დაიწყეთ იქ, სადაც იმყოფებით
date: 14/07/2020
---

ვიღაცამ სამართლიანად შენიშნა: "ცხოვრებაში ერთადერთი ადგილი, საიდანაც უნდა დაიწყოთ, არის ის, სადაც იმყოფებით, ვინაიდან დასაწყებად სხვა ადგილი არ არსებობს". იესომ ხაზი გაუსვა ამ პრინციპს, როცა განაცხადა: "არამედ თქვენ მიიღებთ ძალას, როცა გადმოვა სულიწმიდა თქვენზე და იქნებით ჩემი მოწმენი იერუსალიმში, მთელ იუდეასა და სამარიაში და ქვეყნის კიდემდე" (საქმე. 1:8).

ის, რაც იესომ თავის მოწაფეებს ამცნო, მათთვის მეტად მარტივი იყო, რათა სწორად გაეგოთ: დაიწყეთ იმ ადგილიდან, სადაც იმყოფებით. დაამოწმეთ იქ, სადაც ღმერთმა დაგასახლათ. იმის ნაცვლად, რომ უკეთეს შესაძლებლობებზე იოცნებოთ, დაიწყეთ უკვე იმით, რაც გაქვთ. ღვთის თვალებით დაინახეთ თქვენთვის ყველაზე უფრო ახლობელი შესაძლებლობები!

არ გჭირდებათ, იყოთ ყველაზე განათლებული, ყველაზე მჭევრმეტყველი, ყველაზე ნიჭიერი ადამიანი დედამიწაზე. როგორი სასარგებლოც (თუკი სწორად გამოიყენებთ) არ უნდა იყოს ზოგიერთი ამ ნიჭთაგანი, ბოლო ჯამში, რაც თქვენ გჭირდებათ, ესაა თქვენი სიყვარული ღმერთისადმი და თქვენი სიყვარული ადამიანებისადმი. თუკი გსურთ, რომ მოწმობდეთ, ღმერთი გაგიხსნით გზას ამისთვის.

`წაიკითხეთ იოან. 1:40,41; იოან, 6:5-11 და იოან. 12:20-26. რას გვამცნობს ეს ტექსტები ანდრიას სულიერ სიმწიფესა და მის მიდგომაზე დამოწმებისადმი?`

ანდრიას გამოცდილება ბევრ რამეს გვეუბნება. მან თავისი ოჯახიდან დაიწყო. თავიდან ქრისტეს შესახებ თავის ძმას პეტრეს უამბო. ანდრიამ მეგობრული ურთიერთობა დაამყარა პატარა ბიჭთან, რომელმაც შემდგომში იესოს სასწაულისთვის მისცა ის მცირედი, რაც გააჩნდა; ანდრიამ ასევე იცოდა, როგორ მოქცეოდნენ ბერძნებს. ნაცვლად იმისა, რომ მათთან ემსჯელა ღვთისმეტყველებაზე, მან იგრძნო მათი საჭიროება და ეს იესოს მოუთხრო.

სულთა ქმედითი შეძენის ხელოვნება - ესაა დადებითი მზრუნველობითი ურთიერთობების აგება. იფიქრეთ თქვენს უახლოეს ადამიანებზე, რომლებიც შეიძლება არ იცნობდნენ იესოს. ხედავენ თუ არა ისინი თქვენში თანამგრძნობელ და მზრუნველ ადამიანს? ამჩნევენ თუ არა ისინი თქვენს სულში მიზანსწრაფულობასაც ცხოვრებაში? არის თუ არა თქვენი ცხოვრება დამოწმება სახარების სასარგებლოდ? როცა იესოზე მოვუთხრობთ, ჩვენ ღმერთს მეგობრებს ვძენთ. ისინი ხდებიან მეგობრები-ქრისტიანები, და საბოლოოდ, როცა მათ გავუზიარებთ ღვთის ჭეშმარიტებას უკანასკნელი ჟამისთვის, ისინიც გახდებიან მეშვიდე დღის ქრისტიან-ადვენტისტები.

რატომ არის ზოგჯერ ასე ძნელი ჩვენი ოჯახის წევრებისა და ნათესავების მიყვანა ქრისტესთან? მოახერხეთ თუ არა, კეთილი უწყება იესოს შესახებ გაგეზიარებინათ თქვენი ოჯახის რომელიმე წევრის ან ახლო მეგობრისთვის? გაგვაცანით თქვენი დადებითი გამოცდილება.