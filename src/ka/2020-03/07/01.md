---
title: სიტყვის გაზიარება
date: 08/08/2020
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ფსალმ. 118:105; იერ. 23:29; ებრ. 1:1-3; 2ტიმ. 3:14-17; 1იოან. 1:7-9; ეკლ. 3:1; 2ტიმ. 4:2.

> <p> სამახსოვრო მუხლი:</p>
> "ასეთი იქნება ჩემი სიტყვა, რომელიც გამოდის ჩემი პირიდან: არ დამიბრუნდება ცარიელი, რადგან მოიმოქმედებს იმას, რაც მე მწადდა, და წარმატება ექნება იმაში, რისთვისაც მე მივავლინე" (ეს. 55:11).

როდესაც ვმოწმობთ, ჩვენ იესოს შესახებ მოვუთხრობთ. მაგრამ რა გვეცოდინებოდა იესოზე ბიბლიის გარეშე? რამდენად ბევრი გვეცოდინებოდა დიადი ბრძოლის, ღვთის სიყვარულის, ჩვენი უფლის შობის, ცხოვრების, მსახურების, სიკვდილის, აღდგომის, და დაბრუნების შესახებ, წმიდა წერილები რომ არ გვქონოდა?

თუმცა ბუნება აცხადებს ღმერთის დიდებულებასა და ძალას, მაგრამ ის არ გვიცხადებს ხსნის გეგმას. იესო არის "ნათელი ჭეშმარიტი", რომელიც სულიწმიდის მეშვეობით "უნათებს სოფლად მომსვლელ ყოველ ადამიანს" (იოან. 1:9). მაგრამ მაინც, ღვთის სიტყვის გარეშე, რომელიც განმარტავს ღვთიურ ჭეშმარიტებას, სულიწმიდის გამოცხადება ჩვენი გულების მიმართ შეზღუდულია. ღვთის დაწერილი სიტყვა - ესაა ყველაზე ნათელი და სრული გამოცხადება იესოსი - ცოცხალი სიტყვისა.

თუმცა რელიგიური ლიდერები სწავლობდნენ ღვთის სიტყვას, მაგრამ ბევრს გამორჩა მისი მთავარი უწყება. იესომ თქვა: "იკვლევთ წერილებს. რადგან გგონიათ, რომ მათში გაქვთ საუკუნო სიცოხლე, ისინი კი ჩემზე მოწმობენ" (იოან. 5:39). ბიბლიის ყოველი სწორად გაგებული სწავლება ასახავს იესოს ხასიათის მშვენიერებას. როდესაც ღვთის სიტყვას სხვებს ვუზიარებთ, ჩვენი მთავარი მიზანია, რომ სხვას კი არ ვუმტკიცოთ ჩვენი სიმართლე და სხვა ადამიანის უსამართლობა, არამედ იესო გამოვაცხადოთ გადმოსაცემი ჭეშმარიტების ყოველ პუნქტში.