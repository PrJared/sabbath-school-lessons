---
title: შემდგომი გამოკვლევისათვის
date: 14/08/2020
---

წაიკითხეთ ე. უაითის წიგნში "ქრისტესკენ მიმავალი გზა" თავი "ღვთის შეცნობა" (გვ. 107-1165 - ახალი გამოცემა); წიგნში "სახარების მსახურები" თავი "ბიბლიის წაკითხვა ოჯახში" (გვ. 192-193); წიგნში "ევანგელიზმი" თავი "ბიბლიური მუშაობის მეთოდები" (გვ. 481-486).

ღმერთი ყველგან შრომობს ადამიანთა გულებზე. თუკი სულიერი შორსმჭვრეტელობა გაგვაჩნია, რათა ვხედავდეთ, სადაც ის უკვე შრომობს, მაშინ მუდმივად დავინახავთ შესაძლებლობებს, თუ როგორ გავუზიაროთ მისი სიტყვა სხვებს. როდესაც ღმერთი ამზადებს გულის ნიადაგს, გვაქვს შესაძლებლობა, ვთესოთ სახარების თესლი. სულიწმიდა ამზადებდა ნიკოდემოსის, ჭასთან მჯდომი სამარიელი ქალის, თორმეტი წლის განმავლობაში სისხლდენით გატანჯული ქალის, ჯვარცმული ავაზაკის, რომაელი ასმეთაურის და მრავალ სხვათა გულს, რომ მიეღოთ მისი სიტყვა ჯერ კიდევ მანამ, სანამ იესო მათ შეხვდებოდა. თავიანთი ცხოვრების გარემოებათა და სულიწმიდის წახალისების წყალობით ისინი მზად იყვნენ, რომ მიეღოთ ქრისტეს უწყება.

შესაძლოა, არ გვყოფნის ბუნებრივი სიმამაცე, რომ ადამიანებს ვკითხოთ, შეგვიძლია თუ არა, მათთან ერთად ვილოცოთ, გავუზიაროთ ბიბლიური აღთქმა ან შევთავაზოთ რომელიმე ლიტერატურა. უფრო ხშირად, როცა ვგრძნობთ სურვილს, ვინმეს გავუზიაროთ ჩვენი რწმენა, ეს იმიტომ ხდება, რომ ჩვენზე გავლენის მომხდენმა სულიწმიდამ უკვე აღძრა ამ ადამიანში ჩვენი დამოწმების მიღების სურვილი.

**კითხვები მსჯელობისათვის:**

`1. თქვენთან რომ მოვიდეს ადამიანი, რომელიც თავს ძალიან დამნაშავედ გრძნობს და ესაჭირობა ღვთიური მიტევება, რას ურჩევდით და რომელ ბიბლიურ ტექსტებს გააცნობდით? როგორი იყო თქვენი საკუთარი გამოცდილება, დაკავშირებული თქვენს ცხოვრებაში დანაშაულთან და ღვთიური მიტევების ძალასთან?`

`2. ზოგჯერ ღმერთს ადამიანები მოჰყავს ჩვენთან, ვიანაიდან სწყურია, რომ მათ შეიცნონ მისი ჭეშმარიტება. როგორ შეგვიძლია, მგრძნობიარე ვიყოთ ღვთიური ხელმძღვანელობისადმი?`

`3. იფიქრეთ ღმერთის ძალასა და მის სიტყვაზე, რომლებიც აღწერილია შექმნის ისტორიაში და გამოვლენილია თავად ქმნილებაში. ჩვენ ძლივს ვაცნობიერებთ თვით სამყაროს კონცეფციას, რადგან ის დიდი და ვრცელია. მაგრამ სრულიად დარწმუნებული ვართ: მისი შემქმნელი ღმერთი უფრო დიადია, ვიდრე მისი შექმნილნი. როგორ გვეხმარება ნუგეშის მოპოვებაში ცოდნა იმისა, რომ ღმერთი, რომელსაც ვემსახურებით, ამდენად ძლიერია? უფალი არა მარტო ძლევამოსილია, არამედ ჩვენდამი სიყვარულითაც არის აღსავსე. თუ გვაქვს ასეთი ცოდნა ღმერთზე, რომელ დიად იმედს შეუძლია აღგვაფრთოვანოს? როგორ დაგვეხმარება ეს ცოდნა, რომ მისი საუკეთესო მოწმეები ვიყოთ სხვებისთვის?`