---
title: შემდგომი გამოკვლევისათვის
date: 07/08/2020
---

წაიკითხეთ ე. უაითის წიგნში "ქრისტეს იგავები" თავი "ტალანტები" გვ. 186-216).

სულიერი ნიჭების შესახებ ბიბლიური სწავლების სწორი გაგება ხელს უწყობს ეკლესიის ერთიანობას. ჩვენ გვაერთიანებს გაცნობიერება იმისა, რომ თითოეული ჩვენგანი არის ქრისტეს სხეულის ფასეული და აუცილებელი წევრი. ეკლესიის ყოველი წევრი საჭიროა ქრისტეს მისიის შესასრულებლად. თითოეული მოსილია ნიჭებით, რომ იმსახუროს.

«ყოველ თავის მსახურს უფალი რაღაც საქმეს ავალებს. ის ყოველ თავის მსახურს ანდობს განსაკუთრებულ ნიჭებს, ანუ ტალანტებს. "ერთს ხუთი ტალანტი მისცა, მეორეს - ორი და სხვას - ერთი, თითოეულს მისი უნარისდა მიხედვით" (მათ. 25:15). ყოველ მსახურს რაღაცა აქვს მინდობილი, და ყოველ მსახურს ამის გამო ეკისრება პასუხისმგებლობა, რომელიც პირდაპირპროპორციულია ჩვენი უნარებისა და ტალანტებისა. ნიჭების განაწილებისას ღმერთი მიუკერძოებლად მოქმედებს. ის ტალანტებს ანაწილებს თავის მსახურთა ცნობილი უნარების მიხედვით და შესაბამის სამაგიეროს ელოდება» (ე. უაითი, მოწმობები ეკლესიისთვის, ტ. 2, გვ. 282).

ასევე გახსოვდეთ, რომ სულის ნიჭები მოცემულია ღმერთის, და არა ჩვენი საკუთარი თავის განსადიდებლად. ღმერთმა ისინი მოგვცა მისი სახელის საქებრად და მისი საქმის წინსვლისთვის.

**კითხვები მსჯელობისათვის:**

`1. უფრო დაწვრილებით განიხილეთ ის აზრი, რომ თითოეულმა ჩვენგანმა ღმერთისგან მიიღო ნიჭები. რა პრაქტიკული მნიშვნელობა აქვს ამას თქვენი ადგილობრივი ეკლესიისთვის? როგორ შეუწყობს ეს აზრი ხელს თითოეული მორწმუნის ჩართვას მსახურებაში?`

`2. ჩვენი საშაბათო სკოლის კლასს მოუთხრეთ ის, თუ ძმის ან დის ნიჭები როგორ გახდა თქვენთვის კურთხევა. კლასს გაუზიარეთ, თუ როგორ გაარკვიეთ თქვენი სულიერი ნიჭები. თქვენი აზრით, რომელია თქვენი ნიჭები და როგორ იყენებთ მათ სხვების კურთხევისთვის?`

`3. მოცემული გაკვეთილი ხაზგასმით აღნიშნავდა, რომ ჩვენი ნიჭები იზრდება მათი გამოყენების მიხედვით. გადახედეთ თქვენს ცხოვრებას. შეგიძლიათ თუ არა გაიხსენოთ ღმერთისგან ბოძებული ნიჭები, რომლებიც გამრავლდა მისი სახელის სადიდებლად გამოყენების შემდეგ? კიდევ ერთხელ დაუსვით საკუთარ თავს ხუთშაბათს დასმული კითხვა: როგორ ექცევით ღმერთისგან ბოძებულ ნიჭებს?`