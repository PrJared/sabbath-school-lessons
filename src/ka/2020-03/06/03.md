---
title: ღმერთი - ყველა კეთილი ნიჭის მომცემი
date: 03/08/2020
---

1კორ. 12:11,18-ის, ეფეს. 4:7,8-ის, იაკ. 1:17-ის თანახმად, ღმერთი არის ყველა ნიჭის შემქმნელი და "ყველა სრულყოფილი ნიჭი" მისგან მოდის. ამიტომ შეგვიძლია დარწმუნებული ვიყოთ, რომ ის გვიბოძებს სულიწმიდის სწორედ იმ ნიჭებს, რომლებიც საუკეთესო სახით შეესაბამება ჩვენს პირად თვისებებს, და ის საუკეთესო სახით გამოიყენებს ჩვენს უნარებს მისი საქმის მიმართ მსახურებისთვის და მისი სახელის განსადიდებლად.

`წაიკითხეთ მარკ. 13:34 და 1კორ. 12:11. ვის აძლევს ღმერთი სულიერ ნიჭებს?`

ეს საკითხი ბიბლიაში უკიდურესად გარკვევითაა მოცემული. ღმერთმა თითოეულ ჩვენგანს თავისი როლი მიაკუთვნა სახარების ქადაგებისა და ეკლესიისადმი მსახურების საქმეში. იესოს იგავში ლაპარაკია სახლის პატრონზე, რომელიც შორს მიემგზავრება და სახლზე ზრუნვა დაავალა მსახურებს, "ყველას თავისი საქმე მიუჩინა" (მარკ. 13:34). ყოველი ადამიანისთვის არის დავალება, და ღმერთი ყველას აძლევს სულიერ ნიჭებს, რომ შეასრულონ ღვთიური ამოცანები თუ მსახურება, რომლისთვისაც არიან მოწოდებულნი. როდესაც ჩვენს ცხოვრებას ვაძლევთ ქრისტეს და ნათლობის მეშვეობით ვხდებით წევრები მისი სხეულისა - ეკლესიისა, სულიწმიდა გვაძლევს ნიჭებს, რათა შეგვეძლოს, რომ ვემსახუროთ ეკლესიას და დავუმოწმოთ წუთისოფელს.

1903 წელს ელენ უაითმა წერილი მისწერა ერთ ადამიანს იმ მიზნით, რომ წაეხალისებინა, რათა მას მსახურებაში გამოეყენებინა ღმერთისგან მიცემული ნიჭები. "ჩვენ ყველა ვართ ღვთის ოჯახის წევრები და ყველას ღმერთისგან მეტად ან ნაკლებად გვაქვს მონდობილი ნიჭები, რომელთა გამოყენებისთვის პასუხისმგებლობა გვეკისრება. როგორიც არ უნდა იყოს ჩვენი ნიჭი - დიდი თუ პატარა, ჩვენ ის უნდა გამოვიყენოთ ღმერთისადმი მსახურებაში, ასევე უნდა ვაღიაროთ სხვა დანარჩენთა უფლება, რომ მათთვის ბოძებულ ნიჭებს იყენებდნენ. ჩვენ არასოდეს არ უნდა უგულებელვყოფდეთ უმცირეს ფიზიკურ, ინტელექტუალურ თუ სულიერ რესურსსაც კი" (Letter 260, December 2, 1903).

`წაიკითხეთ საქმე. 10:36-38; მათ. 3:16,17 და საქმე. 2:38-42. რას გვეუბნება ეს ტექსტები ადამიანის მიერ სულიწმიდის ნიჭის მიღების შესახებ მისი ნათლობის დროს?`

მსგავსად იმისა, როგორც იესო სულიწმიდის მიერ იქნა ცხებული, რათა ის მთლიანად მოემზადებინა წუთისოფლის მიმართ მსახურებაში, თითოეულ ჩვენგანსაც აღგვეთქვა სულიწმიდა ჩვენი ნათლობის დროს. ღმერთის სურვილია, ჩვენ სრულიად დარწმუნებული ვიყოთ იმაში, რომ მან შეასრულა თავისი სიტყვა და გვიბოძა სულიერი ნიჭები, რათა ეკურთხებინა თავისი ეკლესია და წუთისოფელი.