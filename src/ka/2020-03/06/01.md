---
title: შეუზღუდავი შესაძლებობები
date: 01/08/2020
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
1კორ. 12:12; მათ. 3:16,17; 1კორ. 12:7; 1კორ. 1:4-9; მათ. 25:14-30.

> <p> სამახსოვრო მუხლი:</p>
> "ხოლო ყოველივე ამას აკეთებს ერთი და იგივე სული, რომელიც თითოეულს საკუთრივ უნაწილებს, როგორც ნებავს" (1კორ. 12:11).

ღმერთი მოგვიწოდებს, დავამოწმოთ მის შესახებ (იხ. საქმე. 1:8; ეს. 43:10). დამოწმება არ არის განსაკუთრებული სულიერი ნიჭი, რომელსაც მხოლოდ მცირერიცხოვანი რჩეულები ფლობენ. დამოწმება - ეს ყოველი ქრისტიანის ღვთიური მოწოდებაა.

როდესაც ღმერთის მიერ ჩვენს მოწოდებაზე ლაპარაკობს, ბიბლია სხვადასხვა გამოთქმებს იყენებს. ჩვენ უნდა ვიყოთ "სოფლის ნათელი", "ელჩები ქრისტესთვის", "სამეფო სამღვდელოება" (მათ. 5:14; 2კორ. 5:20; 1პეტრ. 2:9). იგივე ღმერთი, რომელიც გვიხმობს დამოწმებისკენ, მსახურების აღსრულებისკენ, ყველაფერს გვაძლევს ამ ამოცანის შესასრულებლად. ის სულიერი ნიჭებით მოსავს ყოველ მორწმუნეს. უფალი არ მოუწოდებს პროფესიონალებს. ის ასწავლის იმათ, ვისაც მოუწოდა. მსგავსად იმისა, როგორც იესო უსასყიდლოდ აძლევს ხსნას ყველა მორწმუნეს, ისიც ასევე უსასყიდლოდ აძლევს მათ თავის ნიჭებს.

თუ ჩვენს თავსა და სიცოცხლეს ვუძღვნით ღმერთსა და მის მსახურებას, ჩვენი მსახურების შესაძლებლობები უსაზღვროა. "უსაზღვაროდ დიდია სარგებელი იმათგან, ვინც იშორებს საკუთარ "მე"ს და გულს უღებს სულიწმიდის გავლენას და ეწევა ცხოვრებას, რომელიც მთლიანად ღმერთისადმია მიძღვნილი" (ე. უაითი, განკურნების მსახურება, გვ. 159).

ამ კვირის გაკვეთილში შევისწავლით ჩვენს შეუზღუდავ შესაძლებლობებს, ვიმსახუროთ სულიწმიდის ნიჭების მეშვეობით.