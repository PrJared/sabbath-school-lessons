---
title: ჩვენი ნიჭების განსაზღვრისას
date: 05/08/2020
---

`შეადარეთ ერთმანეთს 1კორ. 1:4-9 და 2კორ. 1:20-22. რას გვეუბნება ეს ტექსტები ღვთის აღთქმებზე და განსაკუთრებით სულიერ ნიჭებზე, მოცემულზე ქრისტეს მეორედ მოსვლის წინ?`

ღმერთი გვპირდება, რომ უშუალოდ ჩვენი უფლის დაბრუნების წინ მისი ეკლესია გამოავლენს სულიწმიდის ყველა ნიჭს. ღმერთის აღთქმები საიმედოა. ის გვაძლევს სულიწმიდას, რათა მივიდეთ ნიჭების შეცნობამდე, რომლებიც მოგვცა მან. ღმერთი გვაძლევს ნიჭებს და თავისი სულის საშუალებით გვიცხადებს მათ ჩვენ.

`წაიკითხეთ ლუკ. 11:13; იაკ. 1:5 და მათ. 7:7. რის გაკეთებას გვთავაზობს ღმერთი, რათა გავარკვიოთ ჩვენთვის მოცემული ნიჭები?`

ჩვენ სულის ნიჭებს ვღებულობთ, როდესაც თავს ვუძღვნით ღმერთს, შემდეგ კი ვთხოვთ, გაგვიხსნას ეს ნიჭები. როდესაც ჩვენი გული გათავისუფლდება თვითგანდიდებისგან და ჩვენი პრიორიტეტი გახდება იესოსადმი მსახურება, მისი სული დაგვბეჭდავს სულიერი ნიჭებით, რომლებიც ჩვენთვის აქვს. "მოწაფეებზე სულიწმიდის გარდმოფენა მხოლოდ მაშინ მოხდა, როცა ისინი გულწრფელი ლოცვებითა და მტკიცე რწმენით მოემზადნენ ქრისტეს საქმეების კეთებისათვის. სწორედ მაშინ მიანდეს განსაკუთრებულად ზეციური სიმდიდრე ქრისტეს მიმდევართ... ნიჭები უკვე მოგვეცა ქრისტეში, მაგრამ მათი ჭეშმარიტი შეძენა დამოკიდებულია იმაზე, მივიღებთ თუ არა სულიწმიდას" ე. უაითი, ქრისტეს იგავები, გვ. 187).

სულიერი ნიჭები - ესაა თვისებები, რომლებსაც ღმერთი გვაძლევს, რათა შეგვეძლოს, ეფექტურად ვემსახუროთ მას (იხ. 1კორ. 12:4-6). მსახურება არის ძირითადი სფერო, სადაც შეგვიძლია გამოვამჟღავნოთ ჩვენი ნიჭები, ხოლო მოქმედებები - კონკრეტული მოვლენებია, რომლებიც უფლებას გვაძლევს, ეს ნიჭები გამოვიყენოთ. სულიერი ნიჭები არ გვეძლევა მთლიანად გახსნილად. როდესაც სულიწმიდა გიღვიძებთ მსახურებაში მონაწილეობის სურვილს, ილოცეთ, რომ მან მიგიყვანოთ მსახურების გარკვეულ სფეროსთან, რათა მისიონერულ ღონისძიებებში ჩართვისას განავითარებდეთ თქვენს ნიჭს.

`როგორია თქვენი კონკრეტული ნიჭები, და რაც უფრო მნიშვნელოვანია, როგორ შეგიძლიათ სრულყოთ ეს ნიჭები უფლის მიმართ მსახურებისთვის?`