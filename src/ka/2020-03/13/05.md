---
title: რას მოითხოვს სიყვარული
date: 23/09/2020
---

სიყვარული ყოველთვის მოქმედებებში ვლინდება. ქრისტესადმი სიყვარული გვიღვიძებს სურვილს, რომ ვიშრომოთ დაღუპვის პირას მყოფი კაცობრიობის გადასარჩენად. პავლე ამას ამბობს, როცა დარიგებებით მიმართავს კორინთოს ეკლესიას: "ქრისტეს სიყვარულით ვართ მოცულნი" (2კორ. 5:14). ქრისტიანობა არ მოითხოვს, რომ ხსნის გულისთვის მხოლოდ უარი ვთქვათ ცუდზე. იესომ უარი თქვა კარგზეც, რათა სხვები გადარჩენილიყვნენ. უფალი გვიწვევს, რომ მისი საქმის გულისთვის უბრალოდ კი არ მივცეთ მას ჩვენი დრო, ნიჭი თუ სიმდიდრე, ის გვიწვევს, რომ მას ჩვენი ცხოვრება მივუძღვნათ.

დილით იესო გალილეის სანაპიროზე რომ შეხვდა თავის მოწაფეებს, ამომწურავად გააცნო ღვთიური სიყვარულის მოთხოვნები.

`წაიკითხეთ იოან. 21:15-19. რა კითხვა დაუსვა იესომ სამჯერ პეტრეს და რა უპასუხა მან? რატომ დაუსვა უფალმა პეტრეს ეს განსაკუთრებული კითხვა სამჯერ?`

პეტრემ სამჯერ უარყო თავისი უფალი, და მაცხოვარს სურდა, ამ მოციქულის ბაგეებიდან სამჯერ გაეგონა სიყვარულის დადასტურება. მოწაფეთა თანდასწრებით იესო ახდენდა პეტრეს დარწმუნებულობის აღდგენას იმაში, რომ ის მიტევებული იყო ღვთიური სიყვარულით და რომ პეტრესთვის ღვთის საქმეში ჯერ კიდევ იყო სამუშაო, რომელიც მას უნდა შეესრულებინა.

`კიდევ ერთხელ წაიკითხეთ იოან. 21:15-19. მიაქციეთ ყურადღება, როგორი რეაგირება ჰქონდა იესოს პეტრეს დასტურზე? რისი კეთება უბრძანა იესომ მას?`

ღვთიური სიყვარული არ არის უმოქმედო. ნამდვილი სიყვარული უფრო მეტია, ვიდრე ნაზი გრძნობა ან კარგი იდეა. ის თავის მიძღვნას მოითხოვს. სიყვარული მოქმედებისკენ გვიბიძგებს. ის მიგვიძღვის, რომ ვუმახარებლოთ განწირულ სამყაროს ღვთის შვილებისა, რომლებიც აუცილებელ საჭიროებას განიცდიან. როცა იესომ პეტრეს უთხრა: "აძოვე ჩემი კრავები", ეს ერთდროულად იყო ბრძანებაც და მანუგეშებელი დარწმუნებაც. მოძღვარმა მოუწოდა სიყვარულის გამოხმაურებისკენ და ასევე აღაფრთოვანა პეტრე მით, რომ მას ჯერ კიდევ ჰქონდა სამუშაო მოწაფისთვის, მიუხედავად პეტრეს ნამდვილად სამარცხვინო საქციელისა. როცა იესო შეიპყრეს, პეტრემ ხომ არა მარტო სიტყვით უარყო, რომ იცნობდა იესოს, არამედ ის ფიცითა და წყევლითაც უარყო.

როგორი გაკვეთილი შეიძლება მივიღოთ იესოსი და პეტრეს დიალოგიდან? შესაძლოა, ძალიან აწყენინეთ თქვენს უფალს. იქნებ, რამდენჯერმე უარყავით კიდეც თქვენი საქციელებით? კეთილი უწყება მდგომარეობს იმაში, რომ მადლი ჯერ კიდევ მისაწვდომია, ღმერთს კი ჯერ არ უთქვამს უარი თქვენზე. მის სამუშაოში ჯერ კიდევ არის ადგილი თქვენთვის, თუკი მოისურვებთ.

`როდისმე "გითქვამთ უარი" უფალზე, მსგავსად პეტრესი? თუ დიახ, მაშინ რას გეუბნებათ პეტრეს ამბავი და ქრისტესმიერი მიტევება?`