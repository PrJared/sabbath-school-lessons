---
title: რწმენის ნაბიჯი
date: 19/09/2020
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ფილიპ. 2:5-11; მათ. 4:18-20; საქმე. 9:3-6,10-20; იოან. 21:15-19; 1იოან. 3:16-18,

> <p> სამახსოვრო მუხლი:</p>
> "თქვენშიაც იმ საფიქრალზე იფიქრეთ, რაც ქრისტე იესოშია. რომელიც ღვთის ხატება იყო და, მიტაცებად არ თვლიდა ღვთის თანასწორად ყოფნას, არამედ წამოიცარიელა თავი და მიიღო მონის ხატება, გახდა კაცთა მსგავსი და შესახედაობით კაცს დაემსგავსა" (ფილიპ. 2:5-7).

ზეცის დიდების, წმიდა ანგელოზთა თაყვანისცემისა და მამის უშუალო თანხლების მიტოვება წარმოუდგენელი მსხვერპლი იყო. მაგრამ მაინც, იესო მოვიდა ამ ჩვენს ტანჯვისა და სიკვდილის წუთისოფელში, რათა მამის სიყვარულის სიღრმე გამოეცხადებინა და კაცთა მოდგმა დაღუპვისგან გადაერჩინა. «"ღირსია დაკლული კრავი, მიიღოს ძალა და სიმდიდრე, სიბრძნე და სიმტკიცე, დიდება, პატივი და კურთხევა" (გამოცხ. 5:12)» (ე. უაითი, ქრისტე - წუთისოფლის იმედი, გვ. 87).

ჩვენი გადარჩენის გულისთვის იესომ უსაზღვრო მსხვერპლი გაიღო. როდესაც ვეხმაურებით მის წინამძღოლობას, ვღებულობთ მის ბრძანებას და მასთან ვერთიანდებით დაღუპვის პირას მყოფ ადამიანთა გადარჩენის საქმეში, ესეც ასევე მოითხოვს მსხვერპლებს. თუმცა ჩვენი მსხვერპლები ვერასოდეს და ვერანაირად შეედრება ქრისტეს მსხვერპლს, ასევე სულთა შეძენის მსახურება ჩვენთვის არის რწმენის ნაბიჯი. ამ მსახურებას კომფორტის ზონიდან ამოუცნობ წყლებში შევყავართ. ჩვენი უფალი დროდადრო მოგვიწოდებს, გავიღოთ მსხვერპლი, მაგრამ სიხარული, რომელსაც ის გვთავაზობს, ბევრად აჭარბებს მას.