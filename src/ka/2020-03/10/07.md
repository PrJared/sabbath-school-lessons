---
title: შემდგომი გამოკვლევისათვის
date: 04/09/2020
---

რამდენიმე წლის წინ კონტინენტის ერთ-ერთი მსხვილი ქალაქის შორიახლოს მდებარე პატარა ევროპულმა ეკლესიამ გადაწყვიტა, რომ რაღაც მნიშვნელოვანი გაეკეთებინა უფლისთვის. ეკლესია უძრაობის პერიოდს გადიოდა: წლობით არავინ ინათლებოდა. ასეთი ტენდენცია რომ გაგრძელებულიყო, ამ ეკლესიას მომავალი არ ექნებოდა. პასტორი და საეკლესიო საბჭო მხურვალედ ლოცულობდნენ და გულმოდგინედ მსჯელობდნენ, თუ რა შეეძლოთ გაეკეთებინათ.

მათ შეისწავლეს ახალი აღთქმა და გადაწყვიტეს, დაეწესებინათ მცირე ჯგუფების მსახურება. მოსულთაგან ცხრა ადამიანი გამოეხმაურა ამ გადაწყვეტილებას. მათ თავის თავზე აიღეს ერთად ელოცათ და გამოეკვლიათ, როგორ გაეუმჯობესებინათ მათი მცირე ჯგუფების მსახურება. მალე თითოეულმა მათგანმა გადაწყვიტა, თავისი სახლი სახარების ქადაგების ცენტრად გადაექცია. ჯგუფები სწავლობდნენ თავიანთი ნიჭების სხვადასხვა სახით გამოყენებას. მათ დაიწყეს ლოცვითი მსახურებიდან და სტუმართმოყვარეობიდან. მორწმუნეები ავითარებდნენ მეგობრულ კავშირებს საზოგადოებასთან. კეთილი საქმეებით იძენდნენ თავიანთი ოჯახის წევრებს, მეგობრებსა და ყოფილ ადვენტისტებს. მცირე ჯგუფების ლიდერებმა დაიწყეს ბიბლიის შესწავლა ცხრა სახლში, სადაც ორმოცი ადამიანი დადიოდა. ისინი გაოცებული იყვნენ იმით, რასაც სულიწმიდა ასრულებდა. შედეგად ორმოციდან ჩვიდმეტი ადამიანი მოინათლა. იმ პატარა უძრავი ეკლესიის მოწმობა მდგომარეობს იმაში, რომ მცირე ჯგუფები სიტუაციას ძირეულად ცვლის. ისინი ღმერთის ერთ-ერთი საშუალებაა, რომ ეკლესიის წევრების დიდი რიცხვი ჩართოს მის მისიაში.

**კითხვები მსჯელობისათვის:**

`1. კლასთან ერთად იმსჯელეთ თითოეული მცირე ჯგუფის ძირითადი საქმიანობის შესახებ, რომლებიც აღწერილია ხუთშაბათის გაკვეთილში. კიდევ რა სახის საქმიანობის გაწევა შეუძლია მცირე ჯგუფს? როგორ დაეხმარება მცირე ჯგუფი განსაკუთრებული ნიჭების მქონე ადამიანებს, გამოიყენონ ისინი საუკეთესო სახით?`

`2. რატომ არის მნიშვნელოვანი, რომ მცირე ჯგუფები განსაკუთრებულ ყურადღებას უთმობდნენ საგარეო მისიას? ანუ, რამდენსაც არ უნდა ეხმარებოდეს ჯგუფი თავის წევრებს, კვებავდეს და მხარს უჭერდეს მათ, რატომ უნდა თვლიდეს თავის მთავარ ამოცანად სახარების უწყების გავრცელებას? რატომ არის მცირე ჯგუფისთვის ყოველთვის აუცილებელი, რომ კავშირი შეინარჩუნოს ადგილობრივ ეკლესიასთან? რატომ არის ეს მნიშვნელოვანი?`

`3. დასწრებიხართ როდისმე მცირე ჯგუფის შეკრებას ან გსმენიათ თუ არა ისეთის შესახებ, რომელიც რაღაცა დროის განმავლობაში არსებობდა და ბოლოს დაიშალა? განიხილეთ მიზეზები, თუ, თქვენი აზრით, რატომ შეიძლებოდა ეს მომხდარიყო?`

`4. იფიქრეთ ზემოთ მოყვანილ ისტორიაზე იმის შესახებ, რაც მოხდა ევროპაში მცირე ჯგუფის მსახურების შედეგად. როგორ ფიქრობთ, რატომ მოახდინა მათმა საქმიანობამ ასეთი დადებითი ცვლილებები? რა გააკეთეს მათ ისეთი, რაც მრავალი თვალსაზრისით ასე მარტივი და ამავე დროს ეფექტური იყო? რატომ შეიძლება იყოს ურთიერთობა მყუდრო ოჯახურ გარემოში, და არა ეკლესიის შენობაში, უფრო ქმედითი დასაწყისი მეზობლებთან თუ საზოგადოებასთან მახარებლობისა?`
