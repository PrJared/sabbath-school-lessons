---
title: მონაწილეობის საინტერესო საშუალება
date: 29/08/2020
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
დაბ. 1:1,2,26; გამ. 18:21-25; 1კორ. 12:12-25; საქმე. 4:31, 12:12, 16:11-15, 40.

> <p> სამახსოვრო მუხლი:</p>
> «მაშინ თავის მოწაფეებს უთხრა: "სამკალი ბევრია, მუშაკნი კი - ცოტა. ამიტომ ევედრეთ სამკლის უფალს, რომ გამოგზავნოს მუშაკნი თავის სამკალში"» მათ. 9:37,38).

ამბობენ, "მარტოხელა კაცი ჭამაშიაც ბრალიაო". გარკვეული აზრით, ეს სიმართლეა. შეგიმჩნევიათ, რომ ფიზიკური ვარჯიშების გაკეთება უფრო ადვილია ადამიანთა ჯგუფთან, ვიდრე მარტოდ? ბევრი დადის ჯანმრთელობის კლუბებში, სპორტულ და სატრენაჟორო დარბაზებში, რადგან სჯერათ, რომ ჯგუფში უფრო მეტს იმეცადინებენ და მეცადინეობის დროს მეტ სიამოვნებას მიიღებენ. ეს იმიტომ ხდება, რომ ღმერთმა ურთიერთობისთვის შეგვქმნა. ჩვენ სოციალური არსებები ვართ, ამიტომაც მეტ წარმატებას ვაღწევთ, თუკი სოციალურ მხარდაჭერას ვგრძნობთ. ისევე, როგორც ფიზიკური ვარჯიშების შემთხვევაში, ეს სიმართლეა ცხოვრების მრავალ სხვა სფეროშიც. ამ პრინციპის მოქმედება განსაკუთრებით მნიშვნელოვანია სულიერ საკითხებში.

წმიდა წერილის გამოკვლევისას შევნიშნავთ, რომ ჩვენი რწმენის განმტკიცების, ჩვენში ღვთის სიტყვის ცოდნის გაფართოების, ლოცვითი ცხოვრების გაღრმავებისა და დამოწმებისთვის ჩვენი მომზადების ღმერთისეულ მეთოდებს შორის პირველ ადგილზე დგას მცირე ჯგუფების მეთოდი. მოსემ მცირე ჯგუფები შექმნა ისრაელიანთა ბანაკში. იესომ დაარსა თავისი მოწაფეების პატარა ჯგუფი, და პავლე მოციქულიც რომის ქვეყნებში თანამშრომელ-მახარებლების თავისი პატარა ჯგუფით მოგზაურობდა.

მოცემული გაკვეთილის შესწავლისას ყურადღებას გავამახვილებთ მცირე ჯგუფების მეთოდის ბიბლიურ საფუძვლებზე, და თქვენ აღმოაჩენთ დამოწმებაში მონაწილეობის საინტერესო საშუალებას.