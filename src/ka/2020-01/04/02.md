---
title:  ოქროს კერპი
date:   19/01/2020
---

`წაიკითხეთ საქმე. 3:1-7. რამ უბიძგა მეფეს ამ კერპის აღმართვისკენ?`

მეფის სიზმრიდან  კერპის აღმართვამდე სავარაუდოდ 20 წელი გავიდა. მაგრამ, როგორც ჩანს, მეფემ ვერ დაივიწყა თავისი სიზმარი და ვერ შეეგუა იმ ფაქტს, რომ დიდ ბაბილონს სხვა სამეფოები ჩაანაცვლებს. მეფეს არ სურდა რომ უბრალოდ ოქროს თავი ყოფილიყო, ამიტომ ბრძანა, რომ აეშენებინათ კერპი, რომელიც მთლიანად ოქროსი იქნებოდა და ამით ცდილობდა განეცხადებინა თავისი ქვეშევრდომებისათვის, რომ მისი დიდებული სამეფო არ დამორჩილდება ისტორიას.

მეფის სიზმრიდან  კერპის აღმართვამდე სავარაუდოდ 20 წელი გავიდა. მაგრამ, როგორც ჩანს, მეფემ ვერ დაივიწყა თავისი სიზმარი და ვერ შეეგუა იმ ფაქტს, რომ დიდ ბაბილონს სხვა სამეფოები ჩაანაცვლებს. მეფეს არ სურდა რომ უბრალოდ ოქროს თავი ყოფილიყო, ამიტომ ბრძანა, რომ აეშენებინათ კერპი, რომელიც მთლიანად ოქროსი იქნებოდა და ამით ცდილობდა განეცხადებინა თავისი ქვეშევრდომებისათვის, რომ მისი დიდებული სამეფო არ დამორჩილდება ისტორიას.

არ უნდა დაგვავიწყდეს აგრეთვე ისიც, რომ ნაბუქოდონოსორს უკვე ჰქონდა ჭეშმარიტი ღმერთის გაცნობის ორი შესაძლებლობა. პირველი - როდესაც ახალგაზრდა ებრაელების ცოდნას ამოწმებდა და აღმოაჩინა, რომ მათ სხვა ბაბილონელ ბრძენკაცებზე გაცილებით მეტი სიბრძნე გააჩნდათ. მეორე - როდესაც ვერცერთმა ბრძენკაცმა ვერ შეძლო მეფის სიზმრის ამოცნობა, დანიელმა კი მეფეს მისივე ფიქრები, სიზმარი და სიზმრის განმარტებაც მოუთხრო. და მეფემ აღიარა იმ ღმერთის უპირატესობა, რომელსაც დანიელი ემსახურება. მაგრამ გასაკვირია, რომ არცერთი წარსული გამოცილება, რომელშიც მას ჭეშმარიტი ღმერთი ეცხადებოდა, არ უშლის მეფეს ხელს კერპთაყვანისმცემლობასთან დაბრუნებაში. რატომ? სავარაუდოდ მიზეზი სიამაყეში უნდა იყოს. ცოდვილ ადამიანებს უჭირთ აღიარონ ის ფაქტი, რომ  მათი მატერიალური და ინტელექტუალური მიღწევები ამაოა და გასაქრობადაა განწირული. ზოგჯერ ჩვენც შეიძლება პატარა ნაბუქოდონოსორებს დავემსგავსოთ, რადგან მეტისმეტად დიდ ყურადღებას ვუთმობთ ჩვენს მიღწევებს და გვავიწყდება, რომ მარადიულობის წინაშე ისინი აზრს კარგავს.

`როგორ ვისწავლოთ იმ მზაკვრული ხაფანგის არიდება, რომელშიც ნაბუქოდონოსორი აღმოჩნდა?`