---
title:  იერუსალიმიდან – ბაბილონში
date:   04/01/2020
---

<h3 class="ka_geo"> Read for This Week’s Study:</h3>  
4მეფ. 21:10-16; დან. 1; გალ. 2:19,20; მათ. 16:24-26; 2კორ. 4:17; იაკ. 1:5.
 
> <p>Memory Text:</p>  
> "მოჰმადლა ღმერთმა ამ ოთხ ყმაწვილს ცოდნა და გონიერება ყველა წიგნსა და სიბრძნეში. დანიელს კი ამას გარდა გაეგებოდა ყველა ხილვა და სიზმარი" (დან. 1:17).

ბიბლია მუდმივად მიუთითებს დაცემული კაცობრიობის ნაკლოვანებებსა და სისუსტეებზე. დაბადების წიგნის  მე-3 თავიდან მოყოლებული ჩვენ შეგვიძლია თვალი ვადევნოთ ცოდვის სავალალო შედეგებს. მაგრამ ამავდროულად ჩვენ ვხედავთ ისეთი ადამიანების მაგალითს, რომლებიც განსაცდელისა და გასაჭირის პირისპირაც ღმერთის ერთგულნი დარჩნენ. ასეთი ერთგულების ყველაზე ნათელ მაგალითს სწორედ დანიელის წიგნში ვხვდებით.

მაგრამ ამ წიგნის შესწავლისას უნდა გვახსოვდეს, რომ მისი ჭეშმარიტი გმირი ღმერთია. ჩვენ იმდენად ვართ მიჩვეული ისტორიებს, რომლებიც დანიელისა და მისი მეგობრების ერთგულებას უსვამს ხაზს, რომ შეიძლება დაგვავიწყდეს განვადიდოთ ის, ვინც არიგებდა და მხარს უჭერდა ამ ოთხ ყმაწვილს, როდესაც ისინი ბაბილონის იმპერიის სიდიადეს და მის ცდუნებებს უპირისპირდებოდნენ. ერთგულების შენარჩუნება საკმაოდ რთული გამოცდაა მაშინაც კი, როდესაც საკუთარ ქვეყანაში და მშობლიურ ქალაქში იმყოფები, რომ არაფერი ვთქვათ უცხო ქვეყნის კულტურისა და რელიგიის წნეხზე. მაგრამ მთავარი გმირები იღებენ ამ გამოწვევას, რადგან პავლეს მსგავსად, მათ "იციან, ვისაც ერწმუნნენ" (2ტიმ. 1:12) და ენდობიან მას.
