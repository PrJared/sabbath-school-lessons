---
title:  ჩრდილოეთდან და სამხრეთიდან – მშვენიერი მიწისკენ
date:   14/03/2020
---

<h3 class="ka_geo"> გამოსაკვლევად შემოთავაზებული ბიბლიური მუხლები:</h3>  დან. 11; დან. 8:3-8, 20-22; ეს. 46:9, 10; დან. 8:9,23; მათ. 27:33-50.

> <p>სამახსოვრო მუხლი:</p>  
> "ზოგიერთი განბრძობილთაგანი დაეცემა, რათა გამოიბრძმედოს, გასუფთავდეს და განსპეტაკდეს უკანასკნელ ჟამამდე, რადგან ჯერ კიდევ მოსასვლელია დათქმული დრო" (დან. 11:35).

ვიდრე ამ რთული თავის შესწავლას შევუდგებოდეთ, დასაწყისშივე უნდა აღინიშნოს რამდენიმე პუნქტი. პირველ რიგში, მე-11 თავი დანიელის წიგნში მანამდე ჩაწერილ წინასწარმეტყველებათა პარალელურია. ისევე, როგორც მე-2, მე-7, მე-8 და მე-9 თავებში, წინასწრმეტყველური გზავნილი მოიცავს  პერიოდს დანიელის დროიდან ბოლო ჟამამდე. მეორე, ჩნდება ღვთის ხალხისადმი მტრულად განწყობილი და მისი შემავიწროვებელი სამეფოებისა და ძალების თანმიმდევრობა. მესამე, ყველა წინასწარმეტყველებას ბედნიერი დასასრული აქვს. მე-2 თავში კერპს ლოდი ანადგურებს, მე-7 თავში კაცის ძე მიიღებს მეფობას, ხოლო მე-8 და მე-9 თავებში მესიის მსახურების წყალობით განიწმიდება ზეციური საწმიდარი.

მე-11 თავი ზემოთ მოყვანილ სამ პუნქტს შეესაბამება. პირველ რიგში, ის იწყება სპარსეთის მეფეებით და მოგვითხრობს მათ მონაწილეობაზე ბოლო პერიოდში, როდესაც ჩრდილოეთის მეფე თავს ესხმის ღმერთის მთას. მეორე, აქ აღწერილია ჩრდილოეთისა და სამხრეთის მეფეების ბრძოლათა თანმიმდევრობა, ასევე მათი გავლენა ღვთის ხალხზე. მესამე, ამ თავს ბედნიერი დასასრული აქვს, რადგან წერია, რომ ჩრდილოეთის მეფე დაასრულებს თავის სიცოცხლეს "მშვენიერ წმიდა მთასთან" (დან.11:45). ასეთი პოზიტიური დასასრული ბოროტების დასასრულსა და ღვთის მარადიული სამეფოს დამყარებას მოასწავებს.
