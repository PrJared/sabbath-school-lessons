---
title: რწმენა და ისტორია
date: 04/06/2020
---

ჩვენ არ ვცხოვრობთ ვაკუუმში. ჩვენი არჩევანი მოქმედებს არა მხოლოდ ჩვენზე, არამედ სხვებზეც. ზუსტად ისევე, როგორც წარსულში მაცხოვრებელმა ღმერთის მრავალმა ერთგულმა თავისი ცხოვრებით დიდი ზეგავლენა მოახდინა სხვა ადამიანთა მომავალზე. ებრაელთა მიმართ მე-11 თავში, რომელიც ცნობილია როგორც რწმენისთვის მიძღვნილი თავი, ვპოულობთ ასეთი ზეგავლენის მრავალი უძველესი რწმენის გმირის ზოგად აღწერას.

**წაიკითხეთ ებრ. 11:1-40. რა შეგვიძლია ვისწავლოთ, როცა შევისწავლით ამ უძველესი გმირების ცხოვრებას?**

`ხანოქი`

`ნოე`

`აბრაამი`

`სარა`

`იოსები`

`მოსე`

`რახაბი`

`სამსონი`

ნამდვილი რწმენა არ ნიშნავს უბრალოდ გწამდეს ვინმესი ან რაიმესი, არამედ მოქმედებზე კიდეც შენი რწმენის შესაბამისად. ზუსტად რწმენას მივყავართ საქმეებამდე. სიმართლე - ეს არის რწმენა მოქმედებაში. მხოლოდ ასეთი რწმენა ცვლის ისტორიას. რწმენის თითოეული ქმედება ემყარება ღვთის სიტყვას.

ნოე მოქმედებდა რწმენის შესაბამისად, როცა კიდობანს აშენებდა, ღვთის სიტყვას უფრო მეტად ენდობოდა, ვიდრე საკუთარ გამოცდილებასა და ლოგიკას. რადგან ადრე არასოდეს მოსულა წვიმა, ცხოვრებისეული გამოცდილება და ლოგიკური მსჯელობანი ამტკიცებდა, რომ წარღვნა შეუძლებელია. თუმცა ნოე დაემორჩილა ღმერთს და კაცობრიობა გადარჩა. აბრაამმა, რომელსაც იმ დროს ჯერ კიდევ აბრამს ეძახდნენ, მიატოვა ური იმ დროის ყველაზე განვითარებული ქალაქი სამხრეთ მესოპოტამიაში, და წავიდა ისე, რომ არ იცოდა სად წაიყვანდა მას ღმერთი. მაგრამ მან გადაწყვიტა ემოქმედა ღვთის სიტყვის თანახმად. მოსემ, რომელმაც ღვთის ერი აღთქმული მიწისკენ წაიყვანა, არჩია ყოფილიყო მწყემსი, ნაცვლად იმისა, რომ ყოფილიყო მეფე ეგვიპტისა – თავის დროზე დიდებული იმპერიისა. იგი მიენდო ყოვლისშემძლის ხმას, რომელიც ალმოდებული ბუჩქიდან მოუწოდებდა. რახაბმა გადაწყვიტა დაეჯერებინა ისტორიებისთვის ღმერთის გათავისუფლების შესახებ, დაიცვა ორი მზვერავი და შევიდა იესოს წინაპართა სიაში. რამდენად ცოტა ვიცით იმის შესახებ, თუ რა ზეგავლენას ახდენს ჩვენი გადაწყვეტილებები უთვალავი ადამიანის ცხოვრებაზე ამ და მომავალ თაობებში!

`რა მნიშვნელოვანი გადაწყვეტილებების მიღების წინაშე დგახართ? რა განსაზღვრავს თქვენს არჩევანს?`