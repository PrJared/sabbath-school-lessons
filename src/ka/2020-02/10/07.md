---
title: შემდგომი გამოკვლევისათვის
date: 05/06/2020
---

წაიკითხეთ ელენ უაითის წიგნიდან "პატრიარქები და წინასწარმეტყველები" თავი "დავითი და გოლიათი" (გვ. 643-648), წიგნიდან "წინასწარმეტყველები და მეფეები" თავები: "ხიზკიაჰუ" (გვ. 331-339) და "გათავისუფლება აშურებისგან" (გვ. 349-366), ასევე წიგნიდან "მეშვიდე დღის ადვენტისტთა ეკლესიის ოფიციალური განცხადებები, რჩევები და სხვა საბუთები" (ზაოკსკი, სიცოცხლის წყარო, 2010) განყოფილება "ბიბლიის შესწავლის მეთოდები" (გვ. 307-315). 

"ბიბლია არის უძველესი და ყოვლისმომცველი ისტორიული საბუთი, რომელიც გააჩნია ადამიანს. მისი პირველივე გვერდებიდან მოედინება მარადიულ ჭეშმარიტებათა სუფთა და დაუშრეტელი წყარო და ღვთაებრივი ხელის წყალობით საუკუნეების განმავლობაში შენარჩუნდა მისი უცვლელობის სიწმინდე. მასში ვპოულობთ პირველ ასწლეულებში სიცოცხლის აღწერას დედამიწაზე, სადაც ამაოდ ცდილობს შეღწევას კვლევითი გონება. მხოლოდ ღვთის სიტყვის გვერდებიდან შევიცნობთ ძალას, რომელმაც საფუძველი ჩაუყარა მიწას და გადაჭიმა ცანი. მხოლოდ ბიბლიაში ვპოულობთ ხალხების წარმოშობის საიმედო აღწერას. მხოლოდ მასშია მოყვანილი კაცობრიობის ისტორია სიამაყისა და ცრურწმენების ჩრდილის გარეშე (ე. უაითი. აღზრდა, გვ. 173).

"ადამიანს, რომელიც იცნობს ღმერთსა და მის სიტყვას, მტკიცედ სწამს წმიდა წერილის ღვთაებრიობის. იგი არ ამოწმებს ბიბლიას სამეცნიერო თეორიებით. პირიქით, ყველა ადამიანისეულ გაგებასა და თეორიას იგი ცდის ამ უცდომელი საზომით. მან იცის, რომ ღვთის სიტყვა არის ჭეშმარიტება, ხოლო ჭეშმარიტება არასოდეს ეწინააღმდეგება საკუთარ თავს; ყველაფერი, რაც ე. წ. მეცნიერებაში ეწინააღმდეგება ღვთაებრივი გამოცხადების ჭეშმარიტებას, წარმოადგენს სულ რაღაც ადამიანთა დასკვნებს.

ჭეშმარიტად ბრძნულ სამეცნიერო კვლევას ეცხადება აზრებისა და ინფორმაციის ფართო სფეროები" (ე. უაითი. მოწმობანი ეკლესიისთვის, ტ. 8, გვ. 325).

**კითხვები მსჯელობისათვის:**

`1.	იმსჯელეთ ოთხშაბათი დღის ბოლო შეკითხვაზე. რა თქმა უნდა, კარგია, როცა ვპოულობთ არქეოლოგიურ მტკიცებულებას, რომელიც ადასტურებს ბიბლიურ ისტორიას. მაგრამ რა მოხდება, თუკი მოპოვებული არქეოლოგიური მტკიცებულებანი განიმარტება ისე, რომ დაუპირისპირდეს ბიბლიურ ისტორიას? ასეთი განმარტების ალბათობა როგორ ამტკიცებს იმ ფაქტს, რომ უნდა ვენდობოდეთ ღვთის სიტყვას, მიუხედავად არქეოლოგიური თუ სხვა მეცნიერებების განცხადებებისა?`

`2.	დაფიქრდით ყველა ბიბლიურ წინასწარმეტყველებაზე, რომლებიც აღსრულდა წარსულში და თანამედროვე გადმოსახედიდან შეგვიძლია განვიხილოთ როგორც აღსრულებული. მაგალითად, დაფიქრდით დან. 2 და 7 თავებიდან სამეფოთა უმრავლესობაზე. როგორ შემიძლია ვენდო ღმერთს ისტორიაში აღსრულებული წინასწარმეტყველებების მაგალითზე იმ წინასწარმეტყველებებთან დაკავშირებით, რომლებიც ჯერ კიდევ არ აღსრულებულა?`