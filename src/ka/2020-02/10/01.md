---
title: ბიბლია როგორც ისტორია
date: 30/05/2020
---

<h3 class="ka_geo">გამოსაკვლევად შემოთავაზებული ბიბლიური ტექსტები: </h3> 1მეფ. 17; ეს. 36:1-3; 37:14-38; დან. 1.5; მათ. 26:57-67; ებრ. 11:1-40.

> <p>სამახსოვრო მუხლი:</p>  
> "მე ვარ უფალი, შენი ღმერთი, რომელმაც გამოგიყვანე ეგვიპტის ქვეყნიდან, მონობის სახლიდან" (გამ. 20:2; რჯლ. 5:6).

ბიბლია იქმნებოდა ისტორიაში. ბიბლიური ისტორია იშლება თავდაპირველი საწყისიდან, როცა ღმერთმა შექმნა ყოველივე არსებული, ბოლო მიზნამდე, როცა იგი აღადგენს ქვეყნიერებას მეორედ მოსვლის დრო.

წმიდა წერილის ისტორიული ბუნება არის ერთ-ერთი მახასიათებელი, რომელიც განასხვავებს მას სხვა რელიგიების წმიდა წიგნებისაგან. ბიბლია წარმოგვიდგენს ღმერთის არსებობას, რომელიც პირადად მოქმედებს ისტორიაში, და უბრალოდ როდი ცდილობს დაამტკიცოს მისი არსებობა. დასაწყისში ღვთის სიტყვით შეიქმნა სამყარო (იხ. დაბ. 1:1-31). შემდეგ იგი მოუწოდებს აბრაამს მიატოვოს თავისი სამშობლო. მოგვიანებით უფალი ათავისუფლებს თავის ერს ეგვიპტის მონობისგან, თავისი თითით (იხ. გამ. 31:18) წერს ათ მცნებას ქვის ფიქალებზე, აგზავნის წინასწარმეტყველებს, მსაჯულებს, მოუწოდებს ადამიანებს იცხოვრონ და სხვა ხალხებს გაუზიარონ ჭეშმარიტება მისი ღვთაებრივი რჯულისა და ხსნის გეგმის შესახებ. და ბოლოს, იგი ამ წუთისოფელში აგზავნის თავის ძეს, იესო ქრისტეს  და ამგვარად, სამუდამოდ ყოფს ორ ნაწილად ისტორიის მსვლელობას.

ამ კვირის განმავლობაში განვიხილავთ ისტორიის ზოგიერთ საკვანძო საკითხს, როგორც ეს ბიბლიაშია წარმოდგენილი, ასევე ზოგიერთ არქეოლოგიურ დამოწმებას, რომლებიც დაგვეხმარება ბიბლიაში ჩაწერილი ისტორიული ფაქტების დადასტურებაში.