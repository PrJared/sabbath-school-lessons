---
title: იესო, ბიბლიის წარმოშობა და ბიბლიური ისტორია
date: 15/04/2020
---

იესო ასწავლიდა, რომ ბიბლია არის ღვთის სიტყვა, რადგან მასში ნათქვამი ტოლფასია იმისა, თუ რას ამბობს ღმერთი. ბიბლია თავის საწყისს იღებს ღმერთში და ამგვარად წარმოადგენს ჩვენი ცხოვრების თითოეულ ასპექტში მთავარ ავტორიტეტს. ღმერთი მოქმედებდა ისტორიაში, რათა ბიბლიის მეშვეობით გამოუცხადოს კაცობრიობას თავისი ნება.

მაგალითად, მათ. 19:4,5-ში იესო ეყრდნობა მოსეს მიერ ჩაწერილ სიტყვებს. თუმცა, ამ ნაწყვეტის ციტირებისას იესო ამბობს: "დასაბამიდან მამაკაცად და დედაკაცად შექმნა ისინი და თქვა: ‘ამიტომ მიატოვებს კაცი მამას და დედას’". ნაცვლად იმისა, რომ თქვას "დაწერილია", იესო წარმოთქვამს: "დასაბამიდან მამაკაცად და დედაკაცად შექმნა ისინი და თქვა", მიმართავს რა შემოქმედის სიტყვას, რომელიც ჩაწერა დაბადების წიგნის ავტორმა. ფაქტობრივად, ღმერთი აქ წარმოდგენილია მოცემული მტკიცებულების ავტორად, თუმცა იგი ჩაწერა მოსემ.

`წაიკითხეთ შემდეგი ნაწყვეტები. რა დამოკიდებულება გააჩნდა იესოს ისტორიული პიროვნებებისა და იმ მოვლენების მიმართ, რომლებიც ბიბლიაშია ჩაწერილი?`

`მათ. 12:3,4`

`მარკ. 10:6-8`

`ლუკ. 4:25-27`

`ლუკ. 11:51`

`მათ. 24:38`

იესო მუდამ ახსენებს ადამიანებს, ადგილსა და მოვლენებს, რომლებიც ძველ აღთქმაშია აღწერილი, როგორც ისტორიულად უტყუარს. იგი ეყრდნობა დაბადების წიგნის I და II თავს, ახსენებს აბელს, დავითსა და ელიას, გამოყოფს მათ სხვა ისტორიულ პიროვნებებს შორის. არაერთგზის უსაუბრია ძველ წინასწარმეტყველთა ტანჯვის შესახებ (იხ. მათ. 5:12; 13:57; 23:34-36; მარკ. 6:4). იესო თავის გამაფრთხილებელ უწყებაში აღწერს ნოეს დღეებს: "ვინაიდან, როგორც წარღვნამდელ დღეებში ჭამდნენ, სვამდნენ, ცოლს ირთავდნენ და თხოვდებოდნენ იმ დღემდე, ვიდრე ნოე კიდობანში შევიდოდა, და არ იცოდნენ, ვიდრე წარღვნა არ მოვიდა და ყველაფერი არ წალეკა, - ასე იქნება კაცის ძის მოსვლაც" (მათ. 24:38,39). მოცემული ტექსტი მიუთითებს იმაზე, რომ იესო ახსენებდა ღვთის განკითხვის დიდებულ დღეს როგორც ისტორიულ მოვლენას.

`რადგან თავად იესო ახსენებდა ცალკეულ ბიბლიურ პიროვნებებს როგორც ისტორიაში რეალურად არსებულ ადამიანებს, მაშინ რას გვეუბნება ეს სატანის სიცრუის ძალის შესახებ, რომლის გამოც დღეს ბევრი ადამიანი, მათ შორის ქრისტიანებიც, უარყოფენ მათ არსებობას? რატომ უნდა მოვერიდოთ ამ მახეს?`