---
title: იესოსა და მოციქულთა დამოკიდებულება ბიბლიის მიმართ
date: 11/04/2020
---

<h3 class="ka_geo">გამოსაკვლევად შემოთავაზებული ბიბლიური მუხლები: </h3>
მათ. 4:1-11; 22:37-40; ლუკ. 4:25-27; 24:13-35,44,45; საქმე. 4:24-26.

> <p> სამახსოვრო მუხლი: </p>
> "ხოლო მან მიუგო და უთხრა: "დაწერილია, რომ ‘არა მხოლოდ პურით ცოცხლობს კაცი, არამედ ღვთის პირიდან გამომავალი ყოველი სიტყვით’" (მათ. 4:4).

სამწუხაროდ, ჩვენს პოსტმოდერნისტულ საუკუნეში ბიბლიას ხშირად განმარტავენ ფილოსოფიის პრიზმაში, ეჭვქვეშ აყენებენ მის როგორც ღვთაებრიობას, ასევე - ავტორიტეტს. ფაქტობრივად, ბიბლიას უყურებენ როგორც კრებულს იდეებისა, რომლებიც მოიგონეს შედარებით პრიმიტიულ კულტურაში მაცხოვრებელმა ადამიანებმა, რადგან სამყაროს აღიქვამდნენ გარკვეული შეზღუდვებით, ვიდრე ჩვენ აღვიქვამთ მას დღეს. ასევე მცირდება მისი ზებუნებრივი შემადგენელი ან სულაც აღმოიფხვრება; ამგვარად, ბიბლია იქცევა უბრალო საბუთად, რომელიც ნაცვლად ღმერთის შეხედულებისა ადამიანზე აღწერს ადამიანის შეხედულებას ღმერთის შესახებ. შედეგად, ბევრი ადამიანისთვის, რომელიც დარვინის აზროვნებისა და თანამედროვე ფილოსოფიის საუკუნეში ცხოვრობს, ბიბლია სრულიად არააქტუალური ხდება.

ჩვენი ეკლესია სრულად უარყოფს ასეთ პოზიციას. ახალ აღთქმაში ვპოულობთ წმიდა წერილის განმარტების ღვთივსულიერ საშუალებას, როცა ვიკვლევთ, თუ როგორ ესმოდათ იესოს და მოციქულებს ძველი აღთქმა, ბიბლია, რომელიც გააჩნდათ იმ დროს. რა დამოკიდებულება ჰქონდათ მასში აღწერილი ადამიანების, ადგილებისა და მოვლენების მიმართ? როგორი იყო მათი ვარაუდი და განმარტების შემდგომი მეთოდები? მოდით გავყვეთ მათ წმიდა წერილის მათეულ გაგებაში, იმ არაღვთივსულიერ ადამიანთა ცრუ შეხედულებებისაგან განსხვავებით, რომელთა ვარაუდებიც მხოლოდ სკეპტიციზმს იწვევს და გვაეჭვებს ღვთის სიტყვაში.