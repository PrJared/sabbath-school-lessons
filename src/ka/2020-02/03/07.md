---
title: შემდგომი გამოკვლევისთვის
date: 17/04/2020
---

წაიკითხეთ ელენ უაითის წიგნიდან "ქრისტე - წუთისოფლის იმედი" თავები "იესოს ბავშვობა" (გვ. 68-74) და "ცდუნება" (გვ. 114-123).

"ადამიანებს თავიანთი თავი ჰგონიათ ღვთის სიტყვაზე უფრო ბრძენნი, ღმერთზე ბრძენნი. ნაცვლად იმისა, რომ გაამყარონ თავიანთი ტერფები მტკიცე საფუძველზე და ყველაფერი შეამოწმონ ღვთის სიტყვით, წმიდა წერილს ამოწმებენ საკუთარი მეცნიერული იდეებით და თუკი ეჩვენებათ, რომ ღვთის სიტყვა არ შეესაბამება მათ იდეებს, მას უარყოფენ როგორც ნდობის ღირსის არმქონეს" (Ellen G. White, Signs of the Times, March 27, 1884, p. 1).

"ის ადამიანები, რომლებიც უფრო ახლოს გაეცნობიან ღვთის სიბრძნესა და მიზანს, რაც მის სიტყვაშია გაცხადებული, გახდებიან მყარი პრინციპების მქონე მამაკაცები და დედაკაცები. ისინი შეძლებენ იქცნენ წარმატებულ მუშაკებად, რომლებსაც ჰყავთ დიდებული მასწავლებელი, იესო ქრისტე… ქრისტემ თავის ხალხს მისცა ჭეშმარიტების სიტყვები და თითოეული მოწოდებულია იმისთვის, რომ ამცნოს ისინი წუთისოფელს… არ არსებობს განწმედა ჭეშმარიტების გარეშე - ღვთის სიტყვის გარეშე. რაოდენ მნიშვნელოვანია, რომ თითოეულმა გააცნობიეროს ეს!" (Ellen G. Thite, Fundamentals of Christian Education, p. 432).

**კითხვები მსჯელობისათვის:**

`1. თუკი გავითვალისწინებთ, რომ იესო, სახარების ავტორები და პავლე ძველი აღთქმის წერილებს ეპყრობოდნენ როგორც ღვთის სიტყვას, მაშინ განმარტეთ, რატომ არსებობს დღეს ამდენი ცრუ მიდგომა წმიდა წერილის განსამარტავად და რატომ არ უნდა მივიღოთ ასეთი მიდგომების სასარგებლოდ არგუმენტები, მიუხედავად იმ პიროვნების ავტორიტეტისა, ვინც მათ წარმოგვიდგენს?`

`2. უკეთესად რომ გავაცნობიეროთ, თუ საიდან გაუჩნდა ამდენ თანამედროვე მკვლევარს ბიბლიის მიმართ სკეპტიციზმი, მოვიყვანოთ სულ რამდენიმე მაგალითი ბიბლიური სწავლებისა, რომლებსაც უარყოფენ თანამედროვე მეცნიერები: შექმნის ზუსტად ექვსი დღე, ადამის უცოდველობა უცოდველ სამყაროში, მსოფლიო წარღვნა, აბრაამის რეალური არსებობა, ეგვიპტიდან გამოსვლის ისტორია, იესოს სასწაულები, მათ შორის მისი აღდგომა ფიზიკურ სხეულში, წინასწარმეტყველებანი, რომელთაც წინასწარმეტყველნი წინასწარმეტყველებენ ხანდახან ასწლეულებით ან ათასწლეულებით წინ. როგორ მიგვითითებს მსგავსი დასკვნები, თუ რა ემართებათ ადამიანებს, რომლებიც ეჭვქვეშ აყენებენ ბიბლიის ავტორიტეტსა და სინამდვილეს? რა შესაძლებლობები არსებობს, რომ დავეხმაროთ ასეთ ადამიანებს მივიდნენ ჭეშმარიტების ნათელ შეცნობამდე?`

`3. სამშაბათი დღის ბოლო შეკითხვაზე პასუხის გაცემისას ახსენით, როგორ შეიძლება იყოს მთელი წერილი ღვთივსულიერი, თუკი მისი ზოგიერთი ნაწილი დღეს ჩვენთვის გამოუყენებელია?`