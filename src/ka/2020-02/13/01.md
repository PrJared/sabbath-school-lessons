---
title: ღვთის სიტყვის თანახმად ცხოვრება
date: 20/06/2020
---

<h3 class="ka_geo"> გამოსაკვლევად შემოთავაზებული ბიბლიური მუხლები:</h3>  
ფილიპ. 2:12-16; ლუკ. 4:4,8,10-12; ფსალმ. 36:7; 45:11; 61:2,3,6; კოლ. 3:16.
  
> <p>სამახსოვრო მუხლი:</p>  
> "იყავით სიტყვის შემსრულებელნი და არა მხოლოდ მომსმენნი თავის მოსატყუებლად" (იაკ. 1:22).

ბიბლიის შესწავლის საუკეთესო მეთოდი უსარგებლო აღმოჩნდება, თუკი არ ვართ განწყობილნი ვიცხოვროთ იმის შესაბამისად, რაც წმიდა წერილიდან ვისწავლეთ. რაც მართებულია ზოგადად განათლებისთვის, ასევე მართებულია კერძოდ ბიბლიის შესწავლისთვის: ადამიანი უკეთ სწავლობს არა მაშინ, როცა უბრალოდ კითხულობს ან ისმენს, არამედ როცა ცხოვრებაში გამოიყენებს იმას, რაც იცის. ასეთი მორჩილება აღებს ღვთის კურთხევების საგანძურს, რომელიც, წინააღმდეგ შემთხვევაში, დახშული იქნებოდა ჩვენთვის და მასვე მივყავართ ცხოვრების შემცველელი საოცარი გზით კიდევ უფრო მეტი შეცნობისკენ. თუკი არ გვსურს ღვთის სიტყვის თანახმად ცხოვრება, არ გვსურს პრაქტიკულად გამოვიყენოთ ის, რაც შევისწავლეთ, ვერ გავიზრდებით. ჩვენი მოწმობა უნაყოფო იქნება, რადგან ჩვენი ცხოვრება არ იქნება ჰარმონიული ჩვენს სიტყვებთან მიმართებაში. 

მადლსა და სიბრძნეში ვიზრდებით, როცა ჩვენ წინაშე დგას შთამაგონებელი მაგალითი, რომელიც გვიჩვენებს, თუ რას ნიშნავს იცხოვრო ღვთის სიტყვის თანახმად. არ გაგვაჩნია იმაზე მეტი მაგალითი და მისაბაძი მოტივაცია, ვიდრე თავად იესო ქრისტეა. მისი ცხოვრება ჰარმონიულად შეესაბამებოდა ღვთის ნებას.

ამ კვირის განმავლობაში შევისწავლით, თუ რას ნიშნავს იცხოვრო ღვთის სიტყვის თანახმად და მისი ხელმძღვანელობის ქვეშ.