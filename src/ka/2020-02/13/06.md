---
title: ტექსტებისა და საგალობლების დამახსოვრება
date: 25/06/2020
---

"გულში ჩავიმარხე შენი სიტყვები, რათა არ შეგცოდო" (ფსალმ. 118:11).

ბიბლიური მუხლების ზეპირად სწავლას მრავალი კურთხევა მოაქვს. როცა გონებაში ვინახავთ ღვთის სიტყვის ძვირფას ნაწყვეტებს, შეგვიძლია ამოვიღოთ ის, რაც ჩვენს გონებაშია და გამოვიყენოთ ეს ახალ ცვალებად პირობებში. ამგვარად, ბიბლია პირაპირ ახდენს ზეგავლენას ჩვენს აზროვნებაზე, ფასეულობასა და ქცევაზე. წმიდა წერილის დაზეპირება ცოცხალს ხდის მას ჩვენს ყოველდღიურ გამოცდილებაში. უფრო მეტიც, ეს გვეხმარება თაყვანი ვცეთ ღმერთს და, წმიდა წერილის თანახმად, ვიცხოვროთ რწმენის ცხოვრებით.

გახსოვდეს ბიბლია სიტყვასიტყვით, ეს უძლიერესი დაცვაა განსაცდელისა და ცრუ განმარტებების წინაშე. წმიდა წერილის დაზეპირება საშუალებას გვაძლევს მოვახდინოთ წმიდა ტექსტების ციტირება მაშინაც კი, როცა თან არ გვაქვს ბიბლია. ეს წარმოუდგენლად სასიკეთო ძალად შეიძლება იქცეს მაშინ, როცა ჩნდება განსაცდელი ან ვხვდებით სერიოზულ გამოწვევებს. როცა ვიხსენებთ ღვთის დაპირებებს, ყურადღებას ვამახვილებთ უფლის სიტყვაზე და არა პრობლემებზე, ჩვენი აზრები მიემართება ღმერთისკენ, რომელსაც ათასი საშუალება გააჩნია დაგვეხმაროს მაშინ, როცა ჩვენ არ მოგვეპოვება არცერთი.

`წაიკითხეთ ეფეს. 5:19 და კოლ. 3:16. როგორ შეუძლია გალობას ჩანერგოს და განამტკიცოს ეს სიტყვა ჩვენს გონებაში?`

გალობა ასევე შეიძლება იყოს ეფექტური საშუალება ბიბლიის დასამახსოვრებლად. წმიდა წერილის სიტყვების მელოდიასთან გაერთიანება გვეხმარება უკეთ დავიმახსოვროთ ისინი და მოქმედ საშუალებად იქცევა განდევნოს ჩვენი გულიდან შფოთი და განცდა. წმიდა წერილების ნაწყვეტები, რომლებიც გაერთიანებულია უბრალო, მაგრამ ჰარმონიულ მელოდიასთან, შეუძლიათ ადვილად დაიმახსოვრონ და იგალობონ როგორც პატარა ბავშვებმა, ასევე - უფროსებმაც. წმიდა წერილის შთაგონების შედეგად დაიწერა მრავალი მსოფლიო ცნობილი ორატორია, სიმფონია თუ სხვა მუსიკალური ნაწარმოები, რომლებმაც ქრისტიანული კულტურა ჩამოაყალიბეს ასწლეულების განმავლობაში. თხზულებები, რომლებიც აღამაღლებს ჩვენს გონებას და მიმართავს ჩვენს აზრებს ღვთისა და მისი სიტყვისკენ, საოცარ კურთხევას წარმოადგენს და დადებით ზეგავლენას ახდენს ჩვენს ცხოვრებაზე.

"ზეციურ სავანეებში მუსიკა ღვთისმსახურების ნაწილს წარმოადგენს, ამიტომ ჩვენც უნდა ვეცადოთ, რომ ჩვენი სახოტბო საგალობლები, შეძლებისდაგვარად, ზეციურ გუნდთა ხმებს ვამსგავსოთ" (ე. უაითი. პატრიარქები და წინასწარმეტყველები, გვ. 594).