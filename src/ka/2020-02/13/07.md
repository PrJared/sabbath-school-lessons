---
title: შემდგომი გამოკვლევისათვის
date: 26/06/2020
---

წაიკითხეთ წიგნიდან "ქრისტესკენ მიმავალი გზა" თავი "ლოცვის უპირატესობა" (გვ. 93-104).

"ბუნებრივი ხილვით ვერასდროს ვიხილავთ ქრისტეს მიმზიდველობასა და სილამაზეს. მხოლოდ სულიწმიდის მიერ შინაგან გაცისკროვნებას, რომელიც ადამიანს უმჟღავნებს მის ჭეშმარიტ უიმედო და უსუსურ მდგომარეობას იმის წყალობისა და მიტევების გარეშე, ვინც ქვეყნიერების ცოდვა იტვირთა, შეუძლია დაანახოს ადამიანს ქრისტეს უსაზღვრო წყალობა, მისი უცვლელი სიყვარული, სიკეთე და დიდება" (ე. უაითი. მზერა ზეცისკენ, გვ. 155).

"შეგიძლიათ დაიმახსოვროთ წერილის ცალკეული ნაწილები ან მთელი თავებიც კი, რათა გაიმეოროთ, როცა სატანა მოგიახლოვდებათ თავისი ცდუნებებით… როცა სატანა ცდილობს გონება გაამახვილოთ მიწიერზე და ხორციელზე, ყველაზე ძლიერი წინააღმდეგობაა სიტყვა: "დაწერილია" (თჰე Aდვენტ ღევიეწ ანდ შაბბატჰ Hერალდ, Aპრილ 8, 1884).

**კითხვები მსჯელობისათვის:**

`1.	რა მნიშვნელობა აქვს თავისუფალ ნებასა და თავისუფალ არჩევანს ჩვენი რწმენისა და მორჩილების გადაწყვეტილების მიღებაში? მართალია ჩვენი ცხოვრების მრავალ სფეროს ვერ ვაკონტროლებთ, მაგრამ ყველაზე მნიშვნელოვან საკითხებში, რომლებიც საუკუნო სიცოცხლეს ეხება, შეგვიძლია გავაკეთოთ არჩევანი. როგორ იყენებთ თავისუფალ ნებას, რომელიც ღმერთმა გიბოძათ? რა არჩევანს აკეთებთ სულიერ ცხოვრებაში?`

`2.	დაფიქრდით, რა როლი შეუძლია და უნდა ითამაშოს შაბათმა ღმერთთან განმარტოების, მშვიდი და ღრმა ურთიერთობის პრაქტიკაში? როგორ გვიცავს შაბათი მეტისმეტი დაკავებულობის ხაფანგისგან, რომლის გამოც საკმარის დროს არ ვატარებთ ღმერთთან?`

`3.	როგორ შეგიძლიათ აქციოთ შაბათი უფრო მეტ კურთხევად?`

`4.	როგორია ლოცვის დროს ღმერთთან ურთიერთობისთვის განმარტოების და ღვთის სიტყვის შესწავლის თქვენი გამოცდილება? როგორ მოქმედებს ეს სულიერი პრაქტიკა თქვენს რწმენაზე? როგორ უნდა  მოქმედებდეს იგი თქვენს რწმენაზე? თუკი მისაღებია, გაუზიარეთ საშაბათო სკოლის ჯგუფს ასეთი პრაქტიკის თქვენი გამოცდილება. რა შეიძინეთ ამის წყალობით? როგორ შეუძლია თქვენს გამოცდილებას დაეხმაროს სხვებს?`

`5.	გაქვთ თუ არა საყვარელი ბიბლიური ტექსტები? რატომ მოგწონთ ისინი? რომელი მათგანი იცით ზეპირად? რა კურთხევა მიიღეთ, როცა იმახსოვრებდით მათ?`