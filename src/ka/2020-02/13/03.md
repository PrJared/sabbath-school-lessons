---
title: წილი იესოსთან
date: 22/06/2020
---

არ არსებობს მიბაძვის იმაზე მეტად შთამაგონებელი მაგალითი, ვიდრე იესო ქრისტეა. მან იცოდა წმიდა წერილი და სურდა გაჰყოლოდა ღვთის დაწერილ სიტყვას და დაეცვა იგი.

`წაიკითხეთ ლუკ. 4:4,8,10-12. როგორ გამოიყენებს იესო წმიდა წერილს, რათა წინაღუდგეს სატანის ცდუნებებს? რას გვეუბნება ეს ღვთის სიტყვის როლის შესახებ ჩვენს რწმენაში, განსაკუთრებით ცდუნებების დროს?`

იესომ კარგად იცოდა წერილები. იმდენად ახლოს იცნობდა ღვთის სიტყვას, რომ შეეძლო ზეპირად მოეხდინა მისი ციტირება. წმიდა წერილის ასეთი კარგი ცოდნა, სავარაუდოდ, წარმოადგენდა ღვთის სიტყვის შესწავლაში ღმერთთან გატარებული ხარისხიანი დროის შედეგს.

მას ზუსტად რომ არ სცოდნოდა წერილების სიტყვები და მათი კონტექსტი, შეიძლება ადვილად დანებებოდა ეშმაკის ცდუნებებს. სატანაც კი ციტირებდა ღვთის სიტყვას თავისი მიზნებისთვის, რათა შეეცდინა იესო. ამგვარად, საკმარისი არ არის უბრალოდ ციტირებდეთ დაწერილს, როგორც ამას ეშმაკი აკეთებდა. აუცილებელია იმის ცოდნა, თუ რას ამბობს წმიდა წერილი ამა თუ იმ საკითხთან დაკავშირებით და ნაწყვეტის ზუსტი მნიშვნელობის ცოდნა. წმიდა წერილთან მხოლოდ ასეთი ახლო დამოკიდებულება დაგვეხმარება, როგორც დაეხმარა იესოს, არ ვიყოთ მოტყუებულნი ღვთის მოწინააღმდეგის მიერ, არამედ წინ აღვუდგეთ სატანის თავდასხმებს. კვლავ და კვლავ ვკითხულობთ, თუ როგორ უხსნიდა იესო გონებას თავის მიმდევრებს, რათა ჩაწვდომოდნენ ღვთის სიტყვას და მათ ყურადღებას მიმართავდა "დაწერილის მიმართ" (იხ. ლუკ. 24:45,46; მათ. 11:10; იოან. 6:45 და სხვ.). იგი თვლიდა, რომ ვინც კითხულობდა წმიდა წერილს, ჩაწვდებოდა დაწერილის სწორ მნიშვნელობას: "რჯულში როგორ სწერია? შენ როგორ კითხულობ?" (ლუკ. 10:26). ის, რაც დაწერილია ბიბლიაში, იესოსთვის წარმოადგენს საზომს, რისი მიხედვითაც უნდა ვიცხოვროთ.

იოან. 7:38-ში იესო, ღვთის სიტყვა, რომელიც ხორცი იქმნა, თავისი მსმენელის ყურადღებას მიმართავს დაწერილის შინაარსის მიმართ. მხოლოდ ბიბლიის წყალობით ვიცით, რომ იესო არის დაპირებული მესია. ზუსტად წერილები მოწმობენ მის შესახებ (იხ. იოან. 5:39). თავად იესოს სურდა ეცხოვრა ჩაწერილი ღვთის სიტყვის თანახმად. თუკი ის იქცეოდა ასე, მაშინ ჩვენ რამდენად უნდა ვისწრაფოდეთ გავაკეთოთ იგივე?

`როგორია ცდუნებებთან ბრძოლაში ღვთის სიტყვის გამოყენების თქვენი პირადი გამოცდილება? როცა ცდუნებები გძლევთ, იწყებთ თუ არა ბიბლიის კითხვას ან მის ციტირებას? რა მოხდა საბოლოოდ და რა ისწავლეთ პირადი გამოცდილებიდან?`