---
title: შაბათი და შექმნა
date: 19/05/2020
---

დღეს მეშვიდე დღე შაბათი ძლიერ კრიტიკას განცდის სეკულარული საზოგადოების და რელიგიური საკრებულოების მხრიდან. ეს ფაქტი შეგვიძლია დავინახოთ გლობალური კორპორაციების სამუშაო განრიგში, ევროპის ბევრ ქვეყანაში ცდილობენ შეცვალონ კალენდარი და ორშაბათი დააწესონ კვირის პირველ დღედ, ხოლო კვირადღე -  მეშვიდედ.

`წაიკითხეთ დაბ. 2:1-3; ეს. 20:8-11; მარკ. 2:27 და გამოცხ. 14:7. როგორ არის დაკავშირებული შექმნის რეალური კვირეულის გაგება მეოთხე მცნებასთან? როგორ არის იგი დაკავშირებული სამი ანგელოზის უწყებასთან?`

ბიბლია ამბობს: "და მეშვიდე დღეს დაასრულა ღმერთმა თავისი საქმე" (დაბ. 2:2). მრავალი კრეაციონისტი ხაზს უსვამს ღვთის შემოქმედებით ძალას, რომელიც გამომჟღავნდა შექმნის ექვსი დღის განმავლობაში, თუმცა ყურადღების მიღმა ტოვებს იმ ფაქტს, რომ ღვთის საქმიანობა არ დასრულებულა მეექვსე დღეს. მან საქმიანობა დაასრულა, როცა შექმნა მეშვიდე დღე. აი, რატომ შეეძლო იესოს ეთქვა: "შაბათი ადამიანისთვის არის შექმნილი და არა ადამიანი შაბათისთვის" (მარკ. 2:27). იესოს შეეძლო გაეკეთებინა ეს ავტორიტეტული განცხადება, რადგან მან შექმნა შაბათი როგორც მარადიული ნიშანი და ბეჭედი ღვთის აღთქმისა მის ხალხთან. შაბათი მიეცა არა მხოლოდ ებრაელებს, არამედ მთელ კაცობრიობას.

დაბადების წიგნი მიგვითითებს სამ რამეზე, რაც იესომ გააკეთა მას შემდეგ, რაც შექმნა შაბათი. პირველ რიგში, მან "დაისვენა" (დაბ. 2:2), რითაც მოგვცა ღვთაებრივი მაგალითი და გამოხატა სურვილი დაესვენა ჩვენთან ერთად. მეორეც, მან "აკურთხა" მეშვიდე დღე (დაბ. 2:3). შექმნის ისტორიაში ნათქვამია, რომ ღმერთმა აკურთხა ყველა ცხოველი (იხ. დაბ. 1:22), ადამი და ევა (იხ. დაბ. 1:28), მაგრამ დღეებიდან მხოლოდ ერთმა მიიღო განსაკუთრებული კურთხევა - მეშვიდე დღემ. მესამეც, ღმერთმა "წმიდაჰყო იგი" (დაბ. 2:3), სხვა სიტყვებით, "გახადა წმიდა".

ბიბლიაში არანაირ სხვა დღეს არ მიუღია ასეთი სამმაგი დანიშნულება. ეს სამი აქტი ასევე მეორდება მეოთხე მცნებაში, რომელიც (როგორც სხვა დანარჩენი ცხრა) ღმერთმა თავისი თითით დაწერა და რომელიც მიგვითითებს სამყაროს შექმნაზე, როგორც საფუძველზე შაბათის დასაცავად (იხ. გამ. 20:11).

`გამოცხ. 14:7-სა და გამ. 20:11-ში პირდაპირ არის მითითებული შაბათის მცნების შესახებ როგორც შემოქმედის თაყვანისცემის საფუძველზე. ეს პირდაპირი მითითება შაბათზე როგორ ერწყმის ბოლო დროის მოვლენებს?`