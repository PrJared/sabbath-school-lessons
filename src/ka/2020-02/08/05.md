---
title: შექმნა და ქორწინება
date: 20/05/2020
---

ბოლო ათწლეულების განმავლობაში კოლოსალური ცვლილებები მოხდა იმაში, თუ როგორ განსაზღვრავს საზოგადოება და სხვადასხვა ქვეყნის მთავრობა ქორწინებას. ბევრ ქვეყანაში აღიარეს ერთსქესიანი ქორწინებები და მთლიანად შეცვალეს კანონები, რომლებიც ადრე იცავდნენ ოჯახის სტრუქტურას, შემდგარს ერთი მამაკაცისგან და ერთი ქალისგან. ოჯახის მიმართ ასეთი უპრეცედენტო ცვლილებები წამოჭრის ახალ საკითხებს ოჯახის ინსტიტუტის შესახებ, ეკლესიასა და სახელმწიფოს შორის ურთიერთობის შესახებ, ასევე ცოლ-ქმრული ურთიერთობებისა და ოჯახის სიწმიდის შესახებ, როგორც მათ ბიბლია განსაზღვარავს.

`წაიკითხეთ დაბ. 1:26-28 და დაბ. 2:18,21-24. როგორ არის წარმოდგენილი ამ ტექსტებში ცოლქმრული ურთიერთობის ღვთიური იდეალი?`

მეექვსე დღეს ღმერთი მიუახლოვდა შექმნის კულმინაციას - კაცობრიობის შექმნას. საოცარია, რომ დაბ. 1:26-ში პირველად სიტყვასთან "ღმერთი" ზმნა გამოიყენება მრავლობით რიცხვში: "შევქმნათ ადამიანი ჩვენს ხატად". სამპიროვანი ღმერთის თითოეული პიროვნება, რომელთაც ერთმანეთის მიმართ სიყვარული აკავშირებდათ, ქმნის ოჯახის ღვთაებრივ ინსტიტუტს დედამიწაზე.

"ღვთის ხატად შექმნა იგი. და შექმნა ისინი მამაკაცად და დედაკაცად" (დაბ. 1:27). ადამი ამბობს: "ეს ძვალი ჩემს ძვალთაგანია, ეს ხორცი ჩემს ხორცთაგანია" (დაბ. 2:23) და ევას უწოდებს "დედაკაცს". ცოლქმრობის მოთხოვნილება მდგომარეობს იმაში, რომ "მიატოვებს კაცი თავის მამას და თავის დედას და მიეკრობა თავის დედაკაცს. და იქნებიან ისინი ერთ ხორცად" (დაბ. 2:24).

წმიდა წერილი პირდაპირ გვეუბნება, რომ მსგავსი ურთიერდამოკიდებულება არსებობს მამაკაცსა და დედაკაცს შორის, რომლებიც დაიბადნენ თავიანთი მამისა და დედისგან და მშობლებიც ასევე იყვნენ მამაკაცი და დედაკაცი. ეს კონცეფცია კიდევ უფრო გასაგები ხდება, როცა უფალი არიგებს პირველი ადამიანების წყვილს: "აკურთხა ისინი ღმერთმა და უთხრა მათ ღმერთმა: ინაყოფიერეთ და გამრავლდით, და აღავსეთ ქვეყანა და დაეუფლეთ მას" (დაბ. 1:28). მეხუთე მცნებაში ნათქვამია, რომ შვილებმა (შთამომავლებმა) პატივი უნდა მიაგონ თავიანთ მშობლებს (იხ. გამ. 20:12). ასეთი ურთიერთდამოკიდებულება სხვანაირად ვერ განხორციელდება, თუ არა ჰეტეროსექსუალურ პარტნიორობაში.

`წაიკითხეთ იესოს სიტყვები მათ. 19:3-6-ში. რა არის იქ ნათქვამი ცოლქმრული ურთიერთობების ბუნებისა და სიწმიდის შესახებ? იესოს სიტყვების თანახმად, ასევე მთელი კაცობრიობის მიმართ ღვთის ყოვლისმომცველი სიყვარულისა და იმ ფაქტის გათვალისწინებით, რომ თითოეული ჩვენგანი არის ცოდვილი, რამდენად მჭიდროდ უნდა ვეჭიდებოდეთ ცოლქმრობის ბიბლიურ პრინციპებს?`