---
title: შემდგომი გამოკვლევისათვის
date: 22/05/2020
---

წაიკითხეთ ელენ უაითის წიგნიდან "პატრიარქები და წინასწარმეტყველები" თავები "სამყაროს შექმნა" (გვ. 44-51) და "შვიდდღიანი კვირის ჭეშმარიტი წარმოშობა" (გვ. 111-116). 

"მტკიცებულებები, რომლებიც დაფუძნებულია ბიბლიური ტექსტის შედარების, ლიტერატურულ, ლინგვისტურ და სხვა ანალიზებზე, თანხმობაშია ყველა დონეზე და ერთადერთ დასკვნამდე მივყავართ: სიტყვა "იომ" (დღე) დაბადების წიგნის პირველ თავში ნიშნავს რეალურ 24 საათიან დღეს. დაბადების წიგნის პირველი თავის ავტორი ვერ შეარჩევდა უფრო მეტად ყოვლისმომცველ და ამომწურავ საშუალებას გამოეხატა რეალური დღის იდეა, ვიდრე რაც მან აირჩია" (Gerhard F. Hasel, “The ‘Days’ of Creation in Genesis 1: Literal ‘Days’ or Figurative “Periods/Epochs’ of Time?” Origins 21⁄1 [1994], pp. 30, 31.).

"დიდი მოაზროვნენი, თუკი მათ არ მართავს ღვთის სიტყვა, საგონებელში ვარდებიან, როცა ცდილობენ ახსნან კავშირი მეცნიერებასა და გამოცხადებას შორის. შემოქმედი და მისი საქმეები მათი შემეცნების მიღმაა; და რადგანაც უფლის საქმეთა ახსნა ბუნებრივი კანონებით შეუძლებელია, ბიბლიური ისტორია ცხადდება არასაიმედოდ" (ე. უაითი. მოწმობანი ეკლესიისთვის, ტ. 8, გვ. 258).

**კითხვები მსჯელობისათვის:**

`1.	წაიკითხეთ ზემოთ მოყვანილი ელენ უაითის ციტატა. რამდენად ხშირად ვხედავთ ჩვენს დროში იმას, რის შესახებაც იგი წერდა, თუნდაც მათ შორის, ვინც თავს ქრისტიანს უწოდებს, რომლებიც ხვდებიან მეცნიერებათა განცხადებებს და ავტომატურად აყენებენ მათ ბიბლიურ ისტორიაზე მაღლა, რის შედეგადაც, როგორც ელენ უაითი წერდა, "ბიბლიური ისტორია ცხადდება არასაიმედოდ"?`

`2.	რატომ არის შეუძლებელი სერიოზულად აღიქვა ბიბლია მაშინ, როცა აღიარებ თეისტურ ევოლუციასაც? თუკი იცნობთ თეისტური ევოლუციის მომხრეს, რომელიც თავს აცხადებს ქრისტიანად, რატომ არ სთხოვთ მას აგიხსნას იესო ქრისტეს სიკვდილი ჯვარზე იმ გადმოსახედიდან, რაც პავლემ დაწერა (იხ. რომ. 5) ადამის ცოდვით დაცემასა და იესოს ჯვარზე სიკვდილს შორის პირდაპირ კავშირზე? რა ახსნას მისცემს იგი ამ ყველაფერს?`

`3.	თუკი წმიდა წერილი ღვთის გამოცხადებაა, მაშინ მორწმუნეთა გონება განა არ იხსნება უფრო დიდებული რეალობისთვის, რაც აღწერილია ბიბლიაში? როგორ შეუძლიათ სხვა ადამიანებს ქრისტიანთა გონებას უწოდონ "დახშული", მაშინ, როცა ისინი, სინამდვილეში, გონებას ხსნიან წმიდა წერილის ჭეშმარიტებებისთვის, რაც უსაზღვრო ღმერთმა გამოგვიგზავნა? ფაქტობრივად, წუთისოფელზე არსებული ათეისტური, მატერიალური შეხედულებები გაცილებით ვიწროა, ვიდრე ქრისტიანული მსოფლმხედველობა.`

`4.	ვართ რა მორწმუნე ადამიანები, რომლებიც ვრჩებით ღვთის ერთგული, როგორ  შეგვიძლია ვემსახუროთ მათ, ვინც იბრძვის სქესობრივი იდენტობის საკითხის გამო? რატომ არ უნდა ვიყოთ ადამიანები, რომლებიც მათ უშენენ ქვებს, მაშინაც კი, თუკი მრუშობაზე წასწრებული ქალის მსგავსად, ისინიც დამნაშავე არიან ცოდვაში?`