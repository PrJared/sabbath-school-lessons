---
title: შემდგომი გამოკვლევისათვის
date: 10/04/2020
---

შეძლებისდაგვარად წაიკითხეთ წიგნის "მეშვიდე დღის ადვენტისტთა ეკლესიის ოფიციალური განცხადებები, რეკომენდაციები და სხვა საბუთები" (ზაოკსკი, სიცოცხლის წყარო, 2010) განყოფილებაში "ბიბლიის კვლევის მეთოდები" (გვ. 303-315) შემდეგი ქვედანაყოფები: ა. წყარო (გვ. 304,305) და ბ. ავტორიტეტი (გვ. 305,306).

ბიბლიას, რომელიც სასიცოცხლოდ მნიშვნელოვანია ჩვენი რწმენისთვის, თავისთავად არ ექნებოდა რეალური სულიერი ფასეულობა სულიწმიდის ზეგავლენის გარეშე ჩვენს გულებსა და გონებაზე, როცა ვკითხულობთ და შევისწავლით მას.

"თავის სიტყვაში ღმერთმა კაცობრიობას ამცნო ყველაფერი, რისი ცოდნაც აუცილებელია გადარჩენისთვის. წმიდა წერილი უნდა იყოს მიღებული როგორც ავტორიტეტული და უშეცდომო გამოცხადება ღვთის ნებისა. მისით უნდა განისაზღვროს ჩვენი ქცევები, ის უნდა იყოს ჩვენი წარმმართველი ჭეშმარიტებისკენ და ჩვენი ცხოვრების ეტალონი…

ის ფაქტი, რომ ღმერთმა თავისი ნება გაუცხადა ადამიანებს, სულაც არ ნიშნავს, რომ ისინი მეტად აღარ საჭიროებენ სულიწმიდის მითითებებს და მის თანდასწრებას. პირიქით, მაცხოვარი შეგვპირდა, რომ სულიწმიდა გაუცხადებს ღვთის სიტყვას თავის მსახურთ, განანათლებს და განუმარტავს მის აზრს და დაეხმარება ცხოვრებაში გამოიყენონ იგი. და რადგანაც ღვთის სულმა შთააგონა ბიბლის ავტორებს, შეუძლებელია, რომ სულიწმიდის დარიგებები ეწინააღმდეგებოდეს ღვთის სიტყვას. (ე. უაითი, დიადი ბრძოლა, გვ. VII).

**კითხვები მსჯელობისათვის:**

`1. რა მიზნით გვეცხადება ღმერთი? რატომ გვჭირდება მისი გამოცხადება?`

`2. როგორ გვიცხადებს ღმერთი თავის თავს? იგი გამოიყენებს სხვადასხვა საშუალებას. თავის შესახებ ზოგად ცოდნას იგი გვიცხადებს ბუნების მეშვეობით. განსაკუთრებული სახით გვეცხადება სიზმრების (იხ. დან. 7:1), ხილვების (იხ. დაბ. 15:1), ნიშნების (იხ. 3მეფ. 18:24,38) და ყველაზე მეტად კი თავისი ძის, იესო ქრისტეს (იხ. ებრ. 1:1,2) მეშვეობით. გაგეცხადათ თუ არა ღმერთი პირადად თქვენ? გაუზიარეთ თქვენი გამოცდილება სხვებსაც.`

`3. ბიბლიის ზოგიერთი მკვლევარი უარყოფს წმიდა წერილის მრავალ სწავლებას და განიხილავს მათ როგორც მითს. სამყაროს შექმნის ისტორია, ადამისა და ევას ნამდვილად არსებობა, ებრაელთა გამოსვლა ეგვიპტიდან და დანიელის ისტორია - აი, ძველი აღთქმიდან რამდენიმე მაგალითი, რომლებსაც ისინი მიიჩნევენ, როგორც გამოგონილ ისტორიებს, რომლებიც სულიერი ჭეშმარიტებების შესასწავლად შეითხზა. აი, რა ხდება, როცა ადამიანები თავად განსჯიან ღვთის სიტყვას. რა შეიძლება გვასწავლოს ასეთი განსჯის მაგალითმა? რამდენად სახიფათოა ისინი? ღმერთმა შესანიშნავად გაგვიცხადა თავისი ნება ბიბლიაში. მაგრამ მას სურს, რომ თქვენ მონაწილეობას იღებდეთ მისი ნებისა და მხოლოდ და მხოლოდ იესო ქრისტეში გადარჩენის კეთილი უწყების გავრცელებაში. როგორ ღმერთს ხედავს ხალხი თქვენში და თქვენს ცხოვრებაში?`