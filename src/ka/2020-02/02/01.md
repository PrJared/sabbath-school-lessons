---
title: ბიბლიის წარმოშობა და ბუნება
date: 04/04/2020
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3> 
2პეტრ. 1:19-21; 2ტიმ. 3:16,17; რჯლ. 18:18; გამ. 17:14; იოან. 1:14; ებრ. 11:3,6.

> <p> სამახსოვრო მუხლი: </p> 
> "ამისათვის ჩვენც განუწყვეტლივ ვმადლობთ ღმერთს, რომ თქვენ, როცა მიიღეთ ჩვენგან მოსმენილი ღვთის სიტყვა, მიიღეთ იგი არა როგორც კაცთა სიტყვა, არამედ როგორც ღვთის სიტყვა, როგორც სინამდვილეშია, რომელიც მოქმედებს კიდეც თქვენში, მორწმუნეებში" (1თეს. 2:13).

ის, თუ როგორ გვესმის წმიდა წერილის წარმოშობა და ბუნება, დიდად განსაზღვრავს, რა როლს მივაკუთვნებთ ბიბლიას პირად და ეკლესიის ცხოვრებაში. წმიდა წერილის ჩვენეული განმარტება მნიშვნელოვანწილად ყალიბდება, თუ როგორ გვესმის გამოცხადებისა და შთაგონების პროცესი. თუკი გვინდა სწორად გავიგოთ ღვთის სიტყვა, მაშინ, პირველ რიგში, თავად ბიბლიას უნდა მივცეთ საშუალება განსაზღვროს ძირითადი კრიტერიუმები იმისა, თუ როგორ მოვეპყრათ მას. ჩვენ ვერ შევძლებთ მათემატიკის შესწავლას იმ ემპირიული მეთოდებით, რომლებსაც ბიოლოგიასა თუ სოციოლოგიაში იყენებენ. ჩვენ ვერ შევისწავლით ფიზიკას, თუკი იმავე მეთოდებს გამოვიყენებთ, რასაც ისტორიის შესწავლის დროს მივმართავთ. მსგავსი სახით, ბიბლიის სულიერ ჭეშმარიტებებს ვერ შევიცნობთ და ვერ გავიგებთ სწორად, თუკი გამოვიყენებთ მის მიმართ ათეისტურ მიდგომას, რომელიც უარყოფს ღმერთის არსებობას. პირიქით, თუკი გვსურს წმიდა წერილის გაგება, აუცილებელია სერიოზულად მივუდგეთ ღვთის სიტყვის ღვთაებრივ-ადამიანისეულ ასპექტს. აქედან გამომდინარე, წმიდა წერილის საგულდაგულო განმარტებისთვის აუცილებელია ბიბლია ვიკითხოთ რწმენით და არა მეთოდოლოგიური სკეპტიციზმით ან ეჭვებით.

ამ კვირის განმავლობაში განვიხილავთ ბიბლიის წარმოშობისა და ბუნების ზოგიერთ ფუნდამენტურ ასპექტს, რომლებმაც ზეგავლენა უნდა იქონიოს ამ ღვთაებრივი წიგნის ჩვენს გაგებასა და განმარტებაზე.