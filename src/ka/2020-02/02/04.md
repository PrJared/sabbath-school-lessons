---
title: ჩაწერილი ღვთის სიტყვა
date: 07/04/2020
---

`"და უთხრა უფალმა მოსეს: "დაწერე ეს სიტყვები, რადგან ამ სიტყვებით დაგიდევი აღთქმა შენცა და ისრაელსაც" (გამ. 34:27). რატომ უბრძანა ღმერთმა მოსეს ჩაეწერა ეს სიტყვები და არა უბრალოდ გადმოეცა იგი ხალხისთვის? რაში არის ჩაწერილი სიტყვის ნათელი უპირატესობა?`

ღმერთი, რომელიც ელაპარაკება თავის ქმნილებას და რომელმაც შექმნა ადამიანის ენა, რჩეულ ადამიანებს აჯილდოებს უნარით გადმოსცენ ღვთაებრივი გამოცხადების ჭეშმარიტებები და ღვთივსულიერი აზრები საიმედო და ნდობის ღირსი საშუალებებით. ამიტომ არ არის გასაკვირი, რომ ღმერთმა უბრძანა ბიბლიის ავტორებს გადმოეცათ მისი დარიგებები და გამოცხადებები დაწერილი სახით.

`რას გვეუბნება შემდეგი ტექსტები ჩაწერილი გამოცხადების შესახებ?`

`გამ. 17:14; 24:4`

`იესო. 24:26`

`იერ. 30:2`

`გამოცხ. 1:11,19; 21:5; 22:18,19`

რატომ ბრძანა ღმერთმა, რომ მისი გამოცხადება ჩაიწეროს? პასუხი ნათელია: რომ არ დაგვავიწყდეს. ჩაწერილი ბიბლიური სიტყვები წარმოადგენს მუდმივ მანიშნებელს, რომელიც მიგვმართავს ღმერთისა და მისი ნებისაკენ. ჩვეულებრივ, ჩაწერილი საბუთი უკეთესად შეინახება, უფრო საიმედოა, ვიდრე ზეპირი გადმოცემები, რომლებიც კვლავ და კვლავ უნდა მოვუყვეთ. ჩაწერილი სიტყვიდან შეიძლება გადავიღოთ ასლი, რაც მას ხელმისაწვდომს ხდის ადამიანთა უფრო დიდი რაოდენობისთვის, ვიდრე თუკი მას მხოლოდ წარმოთქვამდნენ. და ბოლოს, ის, რაც ჩაწერილია, შეუძლია წაიკითხოს უთვალავმა მკითხველმა სხვადასხვა ადგილსა და სხვადასხვა კონტინენტზე, ასევე შეიძლება იქცეს კურთხევად მომდევნო მრავალი თაობისთვის. და თუკი ადამიანებს თავად არ შეუძლიათ მისი კითხვა, სხვას შეუძლია მისთვის ამის გაკეთება.