---
title: შემდგომი გამოკვლევისათვის
date: 12/06/2020
---

წაიკითხეთ კლიფორდ გოლდშტეინის წიგნი "1844. ამის ახსნა ადვილია!" (ზაოკსკი, სიცოცხლის წყარო, 2015). ამ წიგნში წარმოდგენილია 2300 საღამოსა და დილის შესახებ წინასწარმეტყველების დაწვრილებითი ახსნა-განმარტებანი.

შეისწავლეთ შემდეგი ცხრილი:

|დან. 7 | დან. 8|
|:---|:---|
|ბაბილონი (ლომი)|	-------------- |
|მიდია-სპარსეთი (დათვი) |მიდია-სპარსეთი (ვერძი)|
|საბერძნეთი (ავაზა)|  საბერძნეთი (ვაცი)|
|წარმართული რომი (მეოთხე მხეცი)| წარმართული რომი (რქის მოქმედების ჰორიზონტალური მიმართულება)|
|პაპობის რომი (მომცრო რქა)|პაპობის რომი (რქის მოქმედების ვერტიკალური მიმართულება)|
|სამსჯავრო ზეცაში|ზეციური საწმიდრის განწმედა|

ცხრილში მნიშვნელოვანია დავინახოთ და გავაცნობიეროთ, რომ დან. 7-ში აღწერილი სცენა, რომელიც მთავრდება 1260 წლიანი დევნის პერიოდის შემდეგ (იხ. დან. 7:25), იგივე მოვლენაა, რაც დან. 8:14-ში საწმიდრის განწმედა და სასამართლოს სცენას, საბოლოოდ, მივყავართ ჩვენი ცოდვით დაცემული პლანეტის ისტორიის აღსასრულს ღვთის მარადიული სასუფევლის დამყარებასთან. აქედან გამომდინარე, გვაქვს დამაჯერებელი ბიბლიური მოწმობა, რომ თავად წმიდა წერილი უსვამს ხაზს დან. 8:14-ის განსაკუთრებულ მნიშვნელობას და მასში აღწერილ მოვლენებს.

**კითხვები მსჯელობისათვის:**

`1.	კიდევ ერთხელ წაიკითხეთ დან. 2. ყურადღება მიაქციეთ, თუ რამდენად გასაგებად არის აქ ნაჩვენები განმარტების ისტორიული მეთოდი: სამყაროს იმპერიების უწყვეტი თანმიმდევრულობა, დაწყებული ანტიკური ეპოქიდან და დამთავრებული ღვთის მარადიული სასუფევლის დამყარებით. ამ წინასწარმეტყველებათა განმარტებისთვის ღმერთი გვაძლევს გასაღებს. რას გვეუბნება ქრისტიანული სამყაროს მდგომარეობასთან დაკავშირებით ის ფაქტი, რომ ძალიან ცოტა ქრისტიანი მიმართავს დღეს განმარტების ისტორიულ მეთოდს? მოცემული ფაქტი კიდევ უფრო მეტად როგორ უსვამს ხაზს ადვენტისტური უწყების მნიშვნელობას ჩვენი დროის წუთისოფლისთვის?`

`2.	რამდენად კარგად გესმით დან. 8:14-ის წინასწარმეტყველება 2300 საღამოსა და დილის შესახებ? თუ არ გესმით, რატომ არ გამოყოფდით დროს, რომ შეგესწავლათ და გაგეზიარებინათ საშაბათო სკოლის ჯგუფისთვის? შეიძლება, გაგიკვირდეთ, რაოდენ მტკიცედ არის დასაბუთებული ჩვენი განმარტება ამ წინასწარმეტყველებასთან დაკავშირებით.`

`3.	წაიკითხეთ დან. 7:18,21,22,25,27. ყურადღება მიაქციეთ, თუ რა ემართებათ წმიდებს. რა ელით მათ მომცრო რქის ძალაუფლებისგან? და პირიქით, რას აკეთებს ღმერთი მათთვის? რაში მდგომარეობს წმიდებისთვის კეთილი უწყება სამსჯავროსთან დაკავშირებით? საბოლო ჯამში რას იღებენ ისინი სასამართლო განხილვის შედეგად?`