---
title: ტიპოლოგია როგორც წინასწარმეტყველება
date: 11/06/2020
---

`დანიელისა და გამოცხადების წიგნებში არსებულ აპოკალიფსურ წინასწარმეტყველებათა სიმბოლოებს გააჩნიათ ერთი რეალური შესრულება. მაგალითად, ვაცის შესახებ წინასწარმეტყველება შესრულდა, როცა მსოფლიო არენაზე გამოჩნდა საბერძნეთი, როგორც ცალკეული სამეფო (იხ. დან. 8:21). ამის შესახებ საუბრობს თავად ბიბლიური ტექსტი, როცა ასახელებს მოცემულ სამეფოს. განა შესაძლებელია ამის წარმოდგენა ამაზე უფრო ნათლად?  `

თუმცა ტიპოლოგია ყურადღებას ამახვილებს ისტორიაში რეალურად არსებულ ადამიანებზე, მოვლენებზე ან ძველი აღთქმის დარიგებებზე, მაგრამ რომლებიც ასევე მიუთითებს მომავალში უფრო მეტად მნიშვნელოვან რეალობაზე. ტიპოლოგიას, როგორც განმარტების მეთოდს, გამოიყენებდნენ ჯერ კიდევ იესო და ახალი აღთქმის ავტორები, მისი გამოყენება შეგვიძლია დავინახოთ ასევე ძველ აღთქმაშიც. ერთადერთი საშუალება განსაზღვრო ტიპი და ანტიტიპი - ეს არის განიხილო თავად ღმერთისგან შთაგონებული წმიდა წერილის ავტორი როგორ განსაზღვრავს მათ.

`წაიკითხეთ 1კორ. 10:1-13. ისტორიის რომელ მოვლენებს ეყრდნობა პავლე, როცა დარიგებას აძლევს კორინთოს ეკლესიას? როგორ გვეხება ეს დღე?`

პავლე ახსენებს გამოსვლის ისტორიულ მოვლენებს და ახდენს ტიპოლოგიურ შედარებას, რომელიც ემყარება ძველი ებრაელების გამოცდას უდაბნოში. ასეთი სახით პავლე გვიჩვენებს, რომ ღმერთს, რომელმაც შთააგონა მოსე ჩაეწერა ეს მოვლენები, განზრახვაში ჰქონდა გამოეყენებინა ეს "ჩვენთვის მაგალითად" (1კორ. 10:6), რათა სულიერმა ისრაელმა შეძლოს განსაცდელის გადატანა ამ უკანასკნელ დღეებში.

**წაიკითხეთ შემდეგი ნაწყვეტი და ჩაწერეთ თითოეული ტიპი და აღსრულებული ანტიტიპი, როგორც ეს აღწერეს იესომ და ახალი აღთქმის ავტორებმა.**

`მათ. 12:40`

`იოან. 19:36`

`იოან. 3:14,15`

`რომ. 5:14`

`იოან. 1:29`

თითოეულ შემთხვევაში იესო და ახალი აღთქმის ავტორები გამოიყენებენ ტიპოლოგიას, რომლის დროსაც ტიპი და ანტიტიპი განსაზღვრავს შესაბამის წინასწარმეტყველურ მნიშვნელობას. ამგვარად, ისინი მიგვითითებს შემდგომ ისტორიულ რეალობაში წინასწარმეტყველების უფრო ფართო შესრულებაზე.

`დაფიქრდით მიწიერ საწმიდარში მიმდინარე მსახურების შესახებ, რაც წარმოადგენდა ხსნის მთელი გეგმის ტიპს (ნიმუშს). ამის საფუძველზე უპასუხეთ, რაში მდგომარეობს დღეს ჩვენთვის საწმიდრის შესახებ უწყების მნიშვნელობა?`