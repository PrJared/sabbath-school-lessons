---
title: თარგმანი და განმარტება
date: 04/05/2020
---

ბიბლია დაიწერა სამ უძველეს ენაზე. ძველი აღთქმის უდიდესი ნაწილი დაიწერა ძველ ებრაულ ენაზე და ნაწილი კი - არამეულზე. ახალი აღთქმა დაიწერა ბერძნულ ენაზე. ადამიანთა უმრავლესობას, რომლებიც დღევანდელ სამყაროში ცხოვრობენ, არ შეუძლიათ ამ ძველებურ ენებზე კითხვა. აქედან გამომდინარე, ბიბლია უნდა ითარგმნოს სხვადასხვა თანამედროვე ენაზე.

კარგმა თარჯიმანმა იცის, რომ ნებისმიერი თარგმანი ყოველთვის გულისხმობს განმარტების ელემენტებს. ერთი ენის ზოგიერთ სიტყვას არ გააჩნია ზუსტი ექვივალენტი მეორე ენაში. ყურადღებიანი თარგმანის უნარსა და ხელოვნებას, შემდეგ კი ტექსტის განმარტებას ეწოდება ჰერმენევტიკა.

`წაიკითხეთ 1კორ. 12:10; 14:26; იოან. 1:41; 9:7; საქმე. 9:36 და ლუკ. 24:27. ზემოთ ჩამოთვლილ ყველა ნაწყვეტში ვხედავთ განმარტებისა და თარგმანის იდეას. ლუკ. 24:27-ში იესოსაც კი მოუწია განემარტა მოწაფეებისთვის წმიდა წერილის მნიშვნელობა. რას გვეუბნება ეს განმარტების მნიშვნელოვანების შესახებ?`

ბერძნული სიტყვა ჰერმენ"ეო, რომლისგანაც წარმოიშვა სიტყვა "ჰერმენევტიკა" (ბიბლიური განმარტება), წარმოიშვა ბერძენი ღმერთის, ჰერმესის სახელისგან. მას მიიჩნევდნენ ღმერთების ელჩად, რომელიც პასუხისმგებელი იყო ადამიანთა წინაშე ღვთიური გზავნილების გამო. 

ჰერმენევტიკასთან დაკავშირებით აუცილებელია ვაცნობიერებდეთ, რომ რადგან ადამიანთა უმრავლესობა ბიბლიას ორიგინალის ენაზე ვერ კითხულობს, ე. ი. ბიბლიურ ტექსტებთან ერთადერთ ხელმისაწვდომ გზას წარმოადგენს თარგმანი. საბედნიეროდ, ბევრი თარჯიმანი კარგად უმკლავდება აზრობრივი მნიშვნელობის გადმოცემის საქმეს. არ არის საჭირო ვიცოდეთ ორიგინალის ენა, რომ გავიგოთ წმიდა წერილში ნაჩვენები ფუნდამენტური ჭეშმარიტებები, თუმცა, რა თქმა უნდა, ორიგინალის ენის ცოდნას გააჩნია უპირატესობა. და მაინც, კარგი თარგმანიც რომ გვქონდეს, აუცილებელია სწორი განმარტება, როგორც ამას ვხედავთ ლუკ. 24:27-ში. ჰერმენევტიკის საკვანძო აზრი მდგომარეობს იმაში, რომ ზუსტად გადმოსცეს ბიბლიური ტექსტის მნიშვნელობა და დაგვეხმაროს გავიგოთ, სწორად როგორ გამოვიყენოთ ჩვენს ცხოვრებაში მოცემული ტექსტის სწავლება. როგორც ლუკას სახარებიდან მოყვანილი ტექსტი გვიჩვენებს, იესო გამოიყენებდა ჰერმენევტიკას, როცა წმიდა წერილს განუმარტავდა თავის მოწაფეებს. წარმოიდგინეთ, როგორია ეს, როცა თავად იესო განგიმარტავთ წმიდა წერილის ნაწყვეტებს!

`ბევრ ადამიანს საშუალება აქვს მიმართოს ბიბლიის სხვადასხვა თარგმანებს, მაგრამ სხვებს არ გააჩნიათ ეს უპირატესობა. მიუხედავად იმისა, თუ რა თარგმანს გამოიყენებთ ბიბლიის წასაკითხად, რატომ არის ასეთი მნიშვნელოვანი ღვთის სიტყვა შევისწავლოთ ლოცვითა და წრფელი სურვილით გავყვეთ მის სწავლებას?`