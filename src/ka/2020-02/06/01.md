---
title: რისთვის არის საჭირო განმარტება
date: 02/05/2020
---

<h3 class="ka_geo"> გამოსაკვლევად შემოთავაზებული ბიბლიური მუხლები:</h3>  
ლუკ. 24:36-45; 1კორ. 12:10; 14:26; საქმე. 17:16-32; იოან. 12:42,43.
  
> <p>სამახსოვრო მუხლი:</p>  
> ხოლო რწმენის გარეშე შეუძლებელია ღვთისთვის მოსაწონად ყოფნა, ვინაიდან ვინც ღმერთთან მიდის, უნდა სწამდეს, რომ ღმერთი არსებობს და თავის მაძიებელს სანაცვლოს მიაგებს" (ებრ. 11:6).

ბიბლიის კითხვა მჭიდროდ არის დაკავშირებული მის განმარტებასთან. მაგრამ როგორ განვმარტავთ მას? რა პრინციპებს გამოვიყენებთ? როგორ განვიხილავთ, მაგალითად, ჟანრის განსხვავებულ სახეობებს, რომლებსაც ბიბლიაში ვხვდებით? როცა ვკითხულობთ რომელიმე ნაწყვეტს, როგორ განვსაზღვრავთ: ეს არის იგავი, წინასწარმეტყველური სიმბოლური სიზმარი თუ ისტორიული ამბავი? ამ შეკითხვებზე პასუხის გასაცემად გვეხმარება ბიბლიური ნაწყვეტის კონტექსტი, ხოლო ამ უკანასკნელის გამოკვლევა წარმოადგენს განმარტების პროცესის ნაწილს.

ზოგიერთი ადამიანი ბიბლიას გამოიყენებს როგორც პროგნოზირების ინსტრუმენტს, უბრალოდ გადაშლის მას შემთხვევით და თვლის, რომ გადაშლილი მუხლი უკარნახებს, თუ რა უნდა გააკეთოს. მაგრამ ბიბლიური ტექსტების მიმართ ასეთმა მიდგომამ შეიძლება უცნაურ და არასწორ დასკვნებამდე მიგვიყვანოს.

მაგალითად, ქმარი ტოვებს ცოლს და მიდის სხვა ქალთან, ცოლი გადაშლის ბიბლიას და აწყდება შემდეგ მუხლს: "ჩამოვაგდებ მტრობას შენსა და დედაკაცს შორის" (დაბ. 3:15). ამ ტექსტზე დაყრდნობით იგი რწმუნდება, რომ მისი ქმრის ინტრიგა დიდხანს არ გაგრძელდება.

ნებისმიერი ტექსტი კონტექსტის გარეშე მალე იქცევა საკუთარი გეგმებისა და იდეების დამტკიცების საბაბად. ამიტომ ბიბლია უბრალოდ კი არ უნდა ვიკითხოთ, არამედ სწორადაც განვმარტოთ.