---
title: შემდგომი გამოკვლევისთვის
date: 08/05/2020
---

წაიკითხეთ ელენ უაითის წიგნიდან "ქრისტესკენ მიმავალი გზა" თავი "რა მოვუხერხოთ ეჭვებს" (გვ. 105-113), ასევე, თუკი გაქვთ საშუალება, წიგნიდან "მეშვიდე დღის ადვენტისტთა ოფიციალური განცხადებები, რჩევები და სხვა საბუთები" 1-3 განყოფილებები (ზაოკსკი, 2010): ბიბლიის კვლევის წინაპირობები, პრინციპები და მეთოდები" (გვ. 303, 304), "საწყისი წინაპირობები, რომლებიც ემყარება წმიდა წერილის მტკიცებულებებს" (გვ. 304,306) და "მიდგომის პრინციპები წმიდა წერილის განმარტებისთვის" (გვ. 306,307).

"ღვთის სიტყვის კვლევის დროს გვერდზე გადადეთ მიკერძოებული შეხედულებები, რომლებიც მემკვიდრეობით ან აღზრდის შედეგად გერგოთ. ვერასოდეს შეიცნობთ ჭეშმარიტებას, თუკი წმიდა წერილს გამოიკვლევთ იმისთვის, რომ დაადასტუროთ საკუთარი იდეები. დატოვეთ ისინი განზე  და გულის მორჩილებით უგდეთ ყური, თუ რისი თქმა სურს უფალს თქვენთვის. როცა მორჩილი მკვლევარი ჭეშმარიტებისა ქრისტეს ფერხთით ზის და მისგან სწავლობს, მაშინ ღვთის სიტყვა გასაგები ხდება მისთვის. მათ, ვინც ბიბლიის კვლევას იწყებს და საკუთარ დიდ სიბრძნეს ეყრდნობა, ქრისტე ეუბნება: "თუკი გსურთ შეიძინოთ სიბრძნე, რომელიც აუცილებელია გადარჩენისთვის, უნდა გახდეთ თავმდაბალნი და გულით მორჩილნი".

ნუ წაიკითხავთ ღვთის სიტყვას წინასწარშექმნილი აზრით, არამედ ყველანაირი გულმოდგინებითა და ლოცვით. თუკი კითხვის დროს გაგეცხადებათ ახალი გაგება, რომელიც ეწინააღმდეგება თქვენს პირად შეხედულებებს, ნუ ეცდებით რადაც არ უნდა დაგიჯდეთ, შეუსაბამოთ მათ ღვთის სიტყვა. პირიქით, ეცადეთ შეუსაბამოთ ისინი ღვთის სიტყვას. არ დაუშვათ, რომ თქვენმა წარსულმა ჩვევებმა და რწმენამ ზეგავლენა მოახდინოს თქვენს აზროვნებაზე. გაახილეთ სულიერი თვალები, რომ დაინახოთ ღვთის რჯულის სასწაულები. გულდასმით გამოიკვლიეთ დაწერილი და განამტკიცეთ ტერფები მარადისობის კლდეზე (ე. უაითი. უწყებანი ახალგაზრდებისთვის, გვ. 260). 

**კითხვები მსჯელობისათვის:**

`1.	რა ზეგავლენას ახდენს თქვენი მსოფლმხედველობა, განათლება და კულტურა წმიდა წერილის განმარტებაზე? რატომ არის ასეთი მნიშვნელოვანი გავაცნობიეროთ ეს ზეგავლენა?`

`2.	ბიბლია ამტკიცებს, რომ ცოდვილები ვართ. რა ზეგავლენას ახდენს ცოდვა ბიბლიის კითხვის დრო? როგორ შეუძლია ცოდვამ მიგვიყვანოს ღვთის სიტყვის არასწორ განმარტებამდე? მაგალითად, იმ ცოდვის კეთების სურვილმა, რომელსაც ბიბლია გმობს, როგორ შეუძლია დაამახინჯოს წმიდა წერილის აზრი, რომელსაც ვკითხულობთ,?`

`3.	როგორ გვეხმარება ბიბლიური დროისა და კულტურის განსაკუთრებულობების ცოდნა უკეთ გავიგოთ წმიდა წერილის ზოგიერთი ნაწყვეტი? მოიყვანეთ რამდენიმე მაგალითი.`