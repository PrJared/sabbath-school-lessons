---
title: რატომ არის განმარტება მნიშვნელოვანი?
date: 07/05/2020
---

`წაიკითხეთ ნეემ. 8:1-3,8. რატომ არის წმიდა წერილის გაგება ასეთი მნიშვნელოვანი არა მხოლოდ ჩვენთვის, როგორც ცალკეული პიროვნებებისთვის, არამედ ეკლესიისთვისაც მთლიანობაში?`

`ბიბლიაში ყველაზე მნიშვნელოვანი საკითხი არის გადარჩენის საკითხი და ის, თუ რა სახით გადავრჩებით. რა უნდა იყოს ამაზე მეტად მნიშვნელოვანი? რა არის კარგი იმაში, რომ შევიძენთ მთელ სამყაროს, სულს კი ვავნებთ (იხ. მათ. 16:26)?`

მაგრამ ხსნის შესახებ ბიბლიური სწავლების ცოდნა და გაგება ბევრად არის დამოკიდებული განმარტებაზე. თუკი ჩვენი მიდგომა ბიბლიისა და მისი განმარტების მიმართ მცდარია, მაშინ არასწორ დასკვნებამდე მივალთ არა მხოლოდ ხსნის გაგებაში, არამედ ყველა სხვა საკითხშიც, რომელსაც ბიბლია ასწავლის. ჯერ კიდევ მოციქულთა დროში თეოლოგიურმა შეცდომებმა შეაღწიეს ეკლესიაში წმიდა წერილის არასწორი განმარტების მიზეზით.

`წაიკითხეთ 2პეტრ. 3:15,16. რას გვეუბნება ეს ნაწყვეტი წმიდა წერილის სწორი წაკითხვის მნიშვნელობის შესახებ?`

თუკი ჩვენ, როგორც წიგნის ხალხი, რომელსაც სურს იცხოვროს პრინციპის "ბიბლია და მხოლოდ ბიბლია" თანახმად, წმიდა წერილის განმარტების დროს არ ვეყრდნობით სხვა ავტორიტეტულ წყაროებს, როგორიცაა: ტრადიცია, მრწამსი ან ეკლესიის ავტორიტეტულ ადამიანთა სწავლება, მაშინ სწორი ჰერმენევტიკის (ბიბლიური განმარტება) საკითხი ძალიან მნიშვნელოვანია, რადგან გაგვაჩნია მხოლოდ ბიბლია, რომელიც მიგვითითებს როგორ გვწამდეს და ვიცხოვროთ.

`წმიდა წერილის განმარტების საკითხი სასიცოცხლოდ მნიშვნელოვანია ეკლესიის ღვთისმეტყველებისა და მისიისთვის. სწორი განმარტების გარეშე არ გვექნება სწავლების მთლიანობა და როგორც შედეგი, ეკლესიის ერთიანობა და მისია. შეცდომები ღვთისმეტყველებაში გამოიწვევს შეცდომებს მისიაში. თუკი მოწოდებული ვართ ვაუწყოთ სამი ანგელოზის უწყება, მაგრამ ეჭვი გვეპარება მის მნიშვნელობაში, მაშინ როგორ წარვუდგენთ მას ეფექტურად სამყაროს?`

`წაიკითხეთ სამი ანგელოზის ხარება გამოცხ. 14:6-12-ში. რა ღვთისმეტყველური საკითხებია აქ წამოჭრილი და რატომ არის ასეთი მნიშვნელოვანი ჩვენი დავალებისთვის ამ საკითხთა სწორი გაგება?`