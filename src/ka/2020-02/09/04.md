---
title: დაბადება წარმართობის წინააღმდეგ
date: 26/05/2020
---

დაბადების წიგნს არ უსესხია ისტორია შექმნის შესახებ უძველესი წარმართული მითებიდან, ზუსტადაც რომ პირიქით: იგი დაიწერა ისეთი სახით, რათა უარეყო ეს მითები და გამოეცალკევებინა ისინი ჭეშმარიტი და ცოცხალი ღმერთის შექმნისაგან.

`წაიკითხეთ დაბ. 1:14-19. როგორ არის აღწერილი ობიექტები, რომლებიც წარმოიშვა მეოთხე დღეს და რა ფუნქციები აკისრიათ მათ?`

სიტყვები "მზე" და "მთვარე" განზრახ არის არის გამოყენებული ტექსტში, რადგან ებრაულ ენაში ისინი მჭიდროდ იყო დაკავშირებული ძველი ახლო აღმოსავლეთისა და ეგვიპტის მრწამსის მზისა და მთვარის წარმართული ღმერთების სახელებთან. სიტყვათშეთანხმება "უფრო მოზრდილი მნათობი" და "უფრო მცირე მნათობი" აჩვენებდა, რომ ისინი შექმნილი იყო გარკვეული მიზნისთვის, "დღისა და ღამის გასაყრელად, და იყვნენ ისინი ნიშნებად, რომ აღნიშნონ წელიწადის დრონი, დღენი და წელნი" და "რათა მისცენ ნათელი მიწას" (დაბ. 1:14,15). ამგვარად, მოცემული ტექსტი ნათლად მიგვითითებს, რომ მზე და მთვარე იყვნენ არა ღმერთები, არამედ შექმნილი ობიექტები გარკვეული ბუნებრივი ფუნქციებით, როგორც გვესმის ეს დღეს.

`წაიკითხეთ დაბ. 2:7,18-24. რა სახით მონაწილეობდა ღმერთი პირადად ადამისა და ევას შექმნაში?`

უძველესი ახლოაღმოსავლური მითები ერთხმად აღწერს ადამიანის შექმნას, როგორც მეორეხარისხოვან საკითხს, რომელიც წამოიჭრა ღმერთების მძიმე საქმიანობისგან გასათავისუფლებლად. ამ მითიურ გაგებას ეწინააღმდეგება ბიბლიური იდეა, რომ ადამიანმა სამყარო უნდა მართოს როგორც ღვთის მმართველმა. ადამიანის შექმნაში არაფერი ყოფილა მეორეხარისხოვანი. პირიქით, ტექსტი ადამიანის შექმნაზე მიგვითითებს როგორც შექმნის შესახებ ისტორიის კულმინაციაზე და გვიჩვენებს, თუ რაოდენ დიდია განსხვავება ბიბლიურ და წარმართულ ისტორიებს შორის. 

ამგვარად, დაბადება არის სწორი აღწერა უძველესი სამყაროს მითებისგან განსხვავებით. მოსე იყენებდა განსაზღვრულ ტერმინებსა და იდეებს, რომლებიც არ შეესაბამებოდა წარმართულ ცნებებს. და მან გააკეთა ეს, როდესაც უბრალოდ აღწერა რეალობის ბიბლიური გაგება, ღმერთის როლი და შექმნის მიზნები.

`ათასობით წლის წინ შექმნის შესახებ ბიბლიური ისტორია ეწინააღმდეგებოდა გაბატონებულ კულტურებს. დღესაც შექმნის შესახებ ბიბლიური ისტორია გამოეყოფა თანამედროვე კულტურას. რატომ არ უნდა გვაკვირვებდეს ეს?`