---
title: შექმნა და დრო
date: 27/05/2020
---

`წაიკითხეთ დაბ. 5 და 11. როგორ მისდევს კვალდაკვალ ბიბლია კაცობრიობის ისტორიას ადამიდან ნოემდე და ნოედან აბრაამამდე?`

ამ გენეალოგიას აქვს რაღაც საერთო: დროის ელემენტი, ამიტომ ზოგიერთი მკვლევარი მათ ძალზე სწორად უწოდებს "ქრონოლოგიური გენეალოგია". ისინი შეიცავს ურთიერთდაკავშირებულ ინფორმაციას ნათესაობის შესახებ, დაკავშირებული დროის მონაკვეთთან, ანუ: "როცა ადამიანმა ნომერ პირველმა იცხოვრა X წელი, მან შვა ადამიანი ნომერ მეორე. და ამის შემდეგ კიდევ იცხოვრა Y წელი და შვა სხვა ძენი და ასულნი. დაბადების მე-5 თავში ამ ფორმულას კიდევ ემატება ერთი ფრაზა: "და იქმნენ ყოველნი დღენი ადამიანისა ნომერ ერთისა ძ წელიწადი". ასეთი ურთიერთდაკავშირებული სისტემა გამორიცხავს შესაძლებლობას დაიკარგოს ან დაემატოს გარკვეული თაობები. დაბადების წიგნის მე-5 და მე-11 თავები შეიცავს წარმოშობის უწყვეტ ხაზს, რომელიც დასტურდება 1ნეშტ. 1:18-27-ში და რომელშიც არ მოგვეპოვება დამატებული ან გამოკლებული თაობები. ამგვარად, ბიბლია განმარტავს თავის თავს.

დაახლოებით ორი ათასი წლის განმავლობაში ებრაელი და ქრისტიანი კომენტატორები ზუსტად ასე განმარტავდნენ ამ ტექსტებს, წარმოიდგენდნენ ისტორიას და ზუსტ საშუალებას განესაზღვრათ წარღვნის თარიღი და დედამიწის ასაკი, ყოველ შემთხვევაში, დაწყებული შექმნის შვიდი დღიდან, რომლებიც აღწერილია დაბადების წიგნის I და II თავებში.

ბოლო ათწლეულების განმავლობაში იყო მცდელობები ახლებურად გაეაზრებინათ დაბ. 5 და 11-ზე, რათა დაეკავშირებინათ ისინი უფრო ხანგრძლივ პერიოდთან. ამისთვის იღებენ ზოგიერთ არქეოლოგიურ და ისტორიულ მონაცემებს, რომლებიც განმარტებულია ევოლუციური თეორიის გავლენით. ასეთმა მიდგომამ სერიოზული პრობლემები წარმოქმნა ბიბლიური ისტორიების საიმედოობასთან დაკავშირებით.

მაგრამ თუკი გვინდა გავაცნობიეროთ დროის ღვთიური კონცეფცია და მისი განვითარება ისტორიაში, უნდა ვაღიაროთ, რომ ეს ორი თავი არის "როგორც ისტორიული, ასევე თეოლოგიური, სადაც ადამი დაკავშირებულია მთელ კაცობრიობასთან, ღმერთი კი დაკავშირებულია ადამიანთან დროის ფარგლებში. დაბ. 5 და 11:10-26 წარმოადგენს დროის ჩარჩოებს და ადამიანისეულ ჯაჭვს, რაც ღვთის ხალხს აკავშირებს პირველ ადამიანთან, რომელიც ღმერთმა შექმნა ამ პლანეტაზე როგორც ექვსდღიანი შექმნის მოვლენათა გვირგვინი" (Gerhard F. Hasel, “The Meaning of the Chronogenealogies of Genesis 5 and 11,” Origins 7⁄2, p. 69).

`ვითვალისწინებთ რა, რომ ძველ აღთქმაში გენეალოგია ჩაწერილია გარკვეული მიზნით, რა უნდა გვახსოვდეს 1ტიმ. 1:4-სა და ტიტ. 3:9-ში ჩაწერილი პავლე მოციქულის რჩევიდან, როცა ვცდილობთ გავაცნობიეროთ მათი აზრი?`