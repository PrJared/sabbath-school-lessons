---
title: შემდგომი გამოკვლევებისათვის
date: 29/05/2020
---

წაიკითხეთ წიგნიდან "სამაგიდო წიგნი თეოლოგიაში. მეშვიდე დღის ადვენტისტთა ბიბლიური კომენტარები" (ტ. 12) თავი "შექმნა" (გვ. 308-316).

"ბიბლია არის ყველაზე ყოვლისმომცველი და ჭკუის სასწავლებელი ისტორია, რომელიც კი გააჩნია ადამიანს. იგი პირდაპირ გამოვიდა მარადიული ჭეშმარიტების წყაროდან და ღვთაებრივმა ხელმა დაიცვა მისი სიწმიდე მთელი საუკუნეების განმავლობაში. წმიდა წერილის ნათელი სხივები ანათებს შორეულ წარსულს, სადაც ამაოდ ცდილობენ ადამიანები შეაღწიონ მეცნიერული კვლევების დახმარებით. მხოლოდ ღვთის სიტყვაში ვპოულობთ სამყაროს შექმნის უტყუარ ისტორიას. მასში ვხედავთ ძალას, რომელმაც საფუძველი ჩაუყარა მიწას და გადაჭიმა ზეცა. მხოლოდ აქ ვპოულობთ ჩვენი მოდგმის ისტორიას, რომელიც არ არის შებღალული ადამიანის სიამაყით ან ცრურწმენებით" (ე. უაითი. მოწმობანი ეკლესიისთვის, ტ. 5, გვ. 25).

"მე მიჩვენეს, რომ ბიბლიური ისტორიის გარეშე გეოლოგია ვერაფერს დაამტკიცებდა. უძველესი რელიქტები, რომლებიც მიწაში აღმოაჩინეს, ნამდვილად წარმოადგენს მტკიცებულებებს საგანთა მდგომარეობის შესახებ, რომლებიც თანამედროვეობისაგან ბევრ ასპექტში განსხვავდება. მაგრამ მათი არსებობის დრო, აგრეთვე ის, თუ რამდენად დიდხანს გრძელდებოდა მათი პერიოდი დედამიწაზე, მხოლოდ ბიბლიური ისტორიების მეშვეობით შეგვიძლია გავიგოთ. ჩვენ შეგვიძლია უშიშრად ავაგოთ ვარაუდები ბიბლიაში ჩაწერილისაგან დამოუკიდებლად, თუკი ისინი არ ეწინააღმდეგება წმიდა წერილში არსებულ ფაქტებს. მაგრამ როცა ადამიანებს ავიწყდებათ შექმნის შესახებ ისტორია, რომელიც ღვთის სიტყვაშია ჩაწერილი და ღვთის შემოქმედი ძალის ახსნას ეძებენ ბუნების პრინციპებში, ისინი მიმართავენ დაურწმუნებლობის უსასრულო ოკეანეს. ღმერთს არ გაუცხადებია მოკვდავი ადამიანისთვის, თუ რა სახით აღასრულა შექმნის საქმე ექვს დღეში. ასევე შეუძლებელია ჩავწვდეთ მის შემოქმედებით ძალას ისევე, როგორც მის არსებობას" (ე. უაითი. სულიერი ნიჭები, ტ. 3, გვ. 93).

**კითხვები მსჯელობისათვის:**

`1.	თუკი მეცნიერული განმარტებები ჩვენ გარშემო არსებული სამყაროსი, რომელიც შეგვიძლია დავათვალიეროთ, მოვისმინოთ, დავინახოთ, შევამოწმოთ და გადავამოწმოთ, უამრავ კამათს იწვევს და ხშირად ურთიერთსაწინაღმდეგოა, რატომ იღებს უსიტყვოდ ამდენი ადამიანი ნებისმიერ მეცნიერულ განმარტებას მოვლენებისა, რომლებიც, თითქოს, მილიონობით ან მილიარდობით წლების წინ ხდებოდა?`

`2.	თანამედროვე მეცნიერება ემყარება ვარაუდს (მისი აზრით, თითქოს საფუძვლის მქონეს), რომ არ შეიძლება ზებუნებრივის გამოყენება რეალური ბუნებრივი მოვლენების აღსაწერად. მაგალითად, შეუძლებელია ახსნა არსებული შიმშილისა და გამოცხადება იმისა, რომ ვიღაც ჯადოქარმა დაწყევლა დედამიწა. რაში იზღუდება მოცემული ვარაუდები შექმნის შესახებ ბიბლიური ისტორიების მსჯელობის კონტექსტში? დაბადების წიგნი ზუსტადაც რომ გვამცნობს სრულიად ზებუნებრივი მოვლენების შესახებ. თუმცა, თუკი სრულად გამოვრიცხავთ ზებუნებრივს, როგორც შექმნის საშუალებას, მაშინ რატომ იქნება მცდარი ნებისმიერი სხვა ვარაუდი, რაც აზრად მოგვივა?`