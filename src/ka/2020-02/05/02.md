---
title: წმიდა წერილი როგორც მთავარი საზომი
date: 26/04/2020
---

მეშვიდე დღის ადვენტისტები მუდამ მიიჩნევდნენ საკუთარ თავს წიგნის ადამიანებად - ქრისტიანებად, რომლებიც თავიანთ რწმენას ამყარებდნენ მხოლოდ ბიბლიაზე. განვამტკიცებთ რა სულიერ პრინციპს Sola Scriptura ("ბიბლია და მხოლოდ ბიბლია"), ამით ვაღიარებთ ბიბლიის უნიკალურ ავტორიტეტს. პრინციპი "მხოლოდ ბიბლია" ჩვენი ღვთისმეტყველებისთვის წარმოადგენს მთავარ საზომს და უზენაეს ავტორიტეტს ჩვენი ცხოვრებისა და სწავლებისათვის. სხვა წყაროები, როგორიცაა: რელიგიური გამოცდილება, ადამიანის გონება ან ტრადიციები, სრულად უნდა ექვემდებარებოდეს ბიბლიას. ფაქტობრივად, პრინციპი Sola Scriptura იმისთვის გამოცხადდა, რომ დაეცვა წმიდა წერილის ავტორიტეტი ეკლესიის პრეტენზიისაგან ბიბლიის განმარტების უფლებაზე. ეს პრინციპი გამორიცხავს განმარტების სტანდარტების არსებობას, რომლებიც სცდებიან ბიბლიის ჩარჩოებს.

`წაიკითხეთ 1კორ. 4:1-6, განსაკუთრებით მე-6 მუხლი, რომელშიც პავლე ამბობს, რომ არ გადავიდეთ "დაწერილს". რატომ არის ეს ასეთი მნიშვნელოვანი ჩვენი რწმენისათვის?`

არ გადავიდეთ დაწერილს, არ ნიშნავს იმას, რომ ყურადღება არ უნდა მივაქციოთ ინფორმაციას კვლევის სხვა სფეროებიდან, როგორებიცაა: ბიბლიური არქეოლოგია ან ისტორია. პირიქით, მათ შეიძლება დამატებითი ნათელი მოჰფინონ ბიბლიური ტექსტის ისტორიული ფონის ზოგიერთ დეტალს და განსაკუთრებულობას, ამგვარად, უკეთ გავიგებთ მას. ეს ასევე არ გამორიცხავს ბიბლიის შესწავლის პროცესში სხვა რესურსებისთვის მიმართვას, როგორიცაა: ლექსიკონები, "სიმფონია", წიგნები და კომენტარები. თუმცა ბიბლიის სწორი განმარტებისთვის ყველა სხვა წყაროსთან შედარებით პრიორიტეტული უნდა იყოს თავად წმიდა წერილის ტექსტი. სხვა შეხედულებები საგულდაგულოდ უნდა აიწონოს წმიდა წერილის თვალსაზრისიდან გამომდინარე მთლიანობაში.

სინამდვილეში, Sola Scriptura-ს პრინციპის გამოყენებისას, ვადასტურებთ, რომ თუკი წარმოიშვება კონფლიქტი ჩვენი რწმენის საფუძვლების განმარტებისას, მის გადასაჭრელად მხოლოდ ბიბლიას გააჩნია ავტორიტეტი, რომელიც აღემატება და მოსამართლის როლში გამოდის ყველა სხვა წყაროსა და ეკლესიის ტრადიციების წინაშე. არ უნდა გადავიდეთ დაწერილს და არ უნდა დავუპირისპირდეთ იმას, რაც ბიბლიაშია დაწერილი. ჭეშმარიტი ქრისტიანობა და დამარწმუნებელი სახარებისეული ქადაგება ემყარება მტკიცე მრწამსს წმიდა წერილის ავტორიტეტში.

"მხოლოდ წმიდა წერილია დედამიწის ზურგზე არსებული ყველა დაწერილი სწავლებისა და დოქტრინის ბატონი და მეპატრონე" (Martin Luther, Luther’s Works, vol. 32: Career of the Reformer II, ed. Jaroslav Jan Pelikan, Hilton C. Oswald, and Helmut T. Lehmann, vol. 32, 1999], pp. 11, 12).

`წაიკითხეთ საქმე. 17:10,11. რა არის ნათქვამი ამ მუხლებში წმიდა წერილის უპირატესობის შესახებ?`