---
title: Sola Scriptura და ელენ უაითის ნაშრომები
date: 30/04/2020
---

`წაიკითხეთ ეს. 8:20. რატომ არის ყოველთვის ასეთი მნიშვნელოვანი მივმართოთ ბიბლიის "რჯულსა და მოწმობას" როგორც ჩვენი მრწამსის საზომს? როგორ უკავშირდება ეს იმ წინასწარმეტყველთა მსახურებას, რომელთა ნაშრომებიც არ შესულა ბიბლიის კანონში?`

`Sola Scriptura-ს ("მხოლოდ ბიბლია") პრინციპის ხსენების დროს მეშვიდე დღის ადვენტისტები აუცილებლად ეჯახებიან ელენ უაითთან დაკავშირებულ საკითხს, რომელიც ასევე ღვთისგან იყო შთაგონებული და მაუწყებლის სახით ემსახურებოდა ნარჩომის ხალხს. როგორ შეესაბამება მისი ნაშრომები წმიდა წერილს?`

ელენ უაითის ნაშრომების სწრაფი გადაკითხვის დროსაც კი ნათლად ჩანს, რომ ბიბლია მისთვის წარმოადგენდა საფუძველსა და მისი აზრებისა და ღვთისმეტყველების ცენტრს. ფაქტობრივად, იგი მუდამ ამტკიცებდა, რომ ბიბლია არის უზენაესი ავტორიტეტი, აბსოლუტური საზომი და სტანდარტი ყველა სწავლებისთვის, რწმენისა და პრაქტიკული ცხოვრებისთვის (იხ. დიადი ბრძოლა, გვ. 595). უფრო მეტიც, იგი აშკარად ემხრობოდა დიდებულ პროტესტანტულ პრინციპს Sola Scriptura (იხ. დიადი ბრძოლა, გვ. 9).

თავად ელენ უაითის აზრით, მისი ნაშრომები ბიბლიასთან შედარებით წარმოადგენდა "მცირე ნათელს, რომელსაც მამაკაცები და დედაკაცები დიდი სინათლისკენ (ანუ ბიბლიისკენ) მიჰყავს" (თჰე Aდვენტ ღევიეწ ანდ შაბბატჰ Hერალდ, ჟანუარყ 20, 1903). მისი ნაშრომების კითხვა არასდროს ჩაანაცვლებდა ბიბლიის სერიოზულ შესწავლას. აი, რას წერდა ამის შესახებ იგი: "ცუდად იცით წმიდა წერილები. მიზნად რომ დაგესახათ ღვთის სიტყვის შესწავლა, რომ მოგენდომებინათ ბიბლიური ნორმების შესაბამისი ყოფილიყავით და ლტოლვა რომ გქონოდათ ქრისტიანული სრულყოფილებისაკენ, არ დაგჭირდებოდათ მოწმობები. მაგრამ ზუსტად იმიტომ, რომ თქვენ უგულებელყოფდით ღვთივსულიერ წიგნს, უფალი შეეცადა შეხებოდა თქვენს გულებს უბრალო, პირდაპირი მოწმობებით" (ე. უაითი. მოწმობები ეკლესიისთვის, ტ. 2, გვ. 605).

აქედან გამომდინარე, მისი ნაშრომები აუცილებლად უნდა დავაფასოთ. ისინი ასევე ღვთისგან არის შთაგონებული, როგორც ბიბლიურ ავტორთა ნაშრომები, თუმცა სხვა ფუნქცია აკისრიათ, ვიდრე ბიბლიას. მისი ნაშრომები არ წარმოადგენს ბიბლიის დამატებას, არამედ ემორჩილება წმიდა წერილს. ელენ უაითს არასდროს განუზრახავს, რომ მის ნაშრომებს დაეკავებინათ წმიდა წერილის ადგილი, პირიქით, იგი აღამაღლებდა ბიბლიას როგორც რწმენისა და ცხოვრების ერთადერთ საზომს.

`დაფიქრდით იმის შესახებ, თუ რა არაჩვეულებრივი ძღვენი მოგვეცა ელენ უაითის მსახურების წყალობით. კიდევ უფრო მეტად როგორ დავაფასოთ მისი ნაშრომები და ამავდროულად, უპირატესობა მივანიჭოთ ბიბლიას?`