---
title: მხოლოდ ბიბლია - Sola Scriptura
date: 25/04/2020
---

<h3 class="ka_geo"> გამოსაკვლევად შემოთავაზებული ბიბლიური მუხლები:</h3>  
1კორ. 4:1-6; ტიტ. 1:9; 2ტიმ. 1:13; მარკ. 12:10,26; ლუკ. 24:27,44,45; ეს. 8:20.

> <p>სამახსოვრო მუხლი:</p>  
> "ვინაიდან ღვთის სიტყვა არის ცოცხალი, მოქმედი და ყოველგვარ ორლესულ მახვილზე უფრო ბასრი, და აღწევს სამშვინველისა და სულის, სახსართა და ტვინთა გაყოფის ადგილამდე, და განიკითხავს გულის აზრებსა და ყოველგვარ ზრახვებს" (ებრ. 4:12).

პროტესტანტულმა ლოზუნგმა Sola Scriptura - "ბიბლია და მხოლოდ ბიბლია" წმიდა წერილი აღამაღლა როგორც ერთადერთი სტანდარტი და ღვთისმეტყველების საბოლოო წყარო. რომაულ-კათოლიკური ღვთისმეტყველებისაგან განსხვავებით, რომელიც ხაზს უსვამდა როგორც წმიდა წერილის, ასევე ტრადიციების მნიშვნელობას, პროტესტანტული რწმენა ყურადღებას ამახვილებდა სიტყვაზე მხოლოდ - "მხოლოდ" ბიბლია წარმოადგენს საბოლოო ავტორიტეტს რწმენისა და სწავლების საკითხებში.

ზუსტად ბიბლიამ მიანიჭა პროტესტანტულ რეფორმაციას გადამწყვეტი ძალა და ავტორიტეტი მის პროტესტში რომისა და მის მცდარ წარმოდგენათა წინააღმდეგ, რომლებიც ასწლეულების განმავლობაში ინერგებოდა ადამიანთა გონებაში. წმიდა წერილის ალეგორიული განმარტების საპირისპიროდ, როდესაც პროტესტანტი რეფორმატორები ბიბლიურ ტექსტში პოულობდნენ მრავალ განსხვავებულ მნიშვნელობას, ისინი ხაზს უსვამდნენ ბიბლიის განმარტების ისტორიულ-გრამატიკულ აუცილებლობას, რომლის დროსაც განსაკუთრებულ ყურადღებას უთმობენ ბიბლიური ტექსტის გრამატიკულ და პირდაპირ მნიშვნელობას.

ამ კვირის განმავლობაში დაწვრილებით განვიხილავთ Sola Scriptura-ს პრინციპს. გავიგებთ, რომ Sola Scriptura გულისხმობს ბიბლიური ტექსტების განმარტების ზოგიერთ ფუნდამენტურ პრინციპს, რომლებიც აუცილებელი პირობაა ღვთის სიტყვის სწორად გასაგებად. ჩვენ, პროტესტანტები, ბიბლიას უნდა მივუდგეთ როგორც უზენაეს დოქტრინალურ ავტორიტეტს.