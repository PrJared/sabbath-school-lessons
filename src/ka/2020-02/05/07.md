---
title: შემდგომი გამოკვლევისათვის
date: 01/05/2020
---

თუკი გაქვთ საშუალება, წაიკითხეთ "სამაგიდო წიგნი თეოლოგიაში. მეშვიდე დღის ადვენტისტთა ბიბლიური კომენტარები" (ტ. 12), განყოფილებები: "წმიდა წერილი განმარტავს თავის თავს", "წმიდა წერილის ერთიანობა" და "წმიდა წერილის სიცხადე" (გვ. 60, 61). ასევე წაიკითხეთ წიგნში "აღზრდა" თავი "სწავლებასთან და წმიდა წერილის შესწავლასთან დაკავშირებული ბიბლიური მიდგომის მნიშვნელობა" (გვ. 185-192) და წიგნში "რჩეული უწყებები" თავი "ღვთის სიტყვის უზენაესობა" (ტ. 3, გვ. 29-33).

"მას, ვინც ბიბლიას შეისწავლის, უნდა ვასწავლოთ გამოიკვლიოს მისი გვერდები არა დამოწმებისთვის, რომ დაადასტუროს საკუთარი აზრი, არამედ იმისთვის, რომ იცოდეს, თუ რას ამბობს ღმერთი.

ბიბლიის ჭეშმარიტი ცოდნა მიიღწევა მხოლოდ სულიწმიდის დახმარებით, რომელიც ამ სიტყვის ავტორია. და რომ შევიძინოთ ეს ცოდნა, უნდა ვიცხოვროთ მისით. ღირს დავემორჩილოთ ღვთის სიტყვას… ბიბლიის შესწავლა მოითხოვს ყველაზე გულმოდგინე ძალისხმევას და შეუპოვრობას. როგორც ოქროს მაძიებელი საგანძურის ძებნაში არ წყვეტს მიწის თხრას, ასევე ჩვენც გულწრფელად და მტკიცედ უნდა ვეძებოთ საგანძური ღვთის სიტყვაში" (ე. უაითი. აღზრდა, გვ. 189).

"როცა ბიბლიას თქვენს საკვებად და სასმელად გადააქცევთ, როცა თქვენი ხასიათის საფუძველში ჩადებთ მის პრინციპებს, მაშინ უკეთ გაიგებთ, თუ როგორ მიიღოთ რჩევები ღვთისგან. დღეს თქვენ წინაშე აღვამაღლებ ძვირფას სიტყვას. არ გაიმეოროთ ის, რაც ვთქვი და არ თქვათ: "და უაითმა თქვა ეს" ან "და უაითმა თქვა ის". გაიგეთ, თუ რას ამბობს უფალი ღმერთი ისრაელისა და შემდეგ გააკეთეთ ის, რასაც იგი გვიბრძანებს" (ე. უაითი. რჩეული უწყებები, ტ. 3, გვ. 33).

**კითხვები მსჯელობისათვის:**

`1. მოიყვანეთ მაგალითები მცდარი შეხედულებებისა, რომლებსაც ადამიანები იცავენ იმის გამო, რომ რამდენიმე ცალკეული ტექსტი განიხილეს, ნაცვლად იმისა, რომ გამოეკვლიათ ყველაფერი, რასაც ბიბლია ამბობს მოცემულ საკითხთან დაკავშირებით.`

`2. მათ. 11:11-ში იესომ თქვა იოანე ნათლისმცემელზე: "ჭეშმარიტად გეუბნებით თქვენ: დედაკაცთაგან ნაშობთა შორის არ აღმდგარა იოანე ნათლისმცემელზე დიდი, მაგრამ ცათა სასუფეველში უმცირესი მასზე დიდია". აქ იესო მიუთითებს წინასწარმეტყველზე, რომელსაც არ დაუწერია თავისი წიგნი, მაგრამ აღემატა ყველა ადამიანს, მათ შორის წინასწარმეტყველებსაც, რომელთა წიგნებიც შევიდა ბიბლიის კანონში. იესოს სიტყვები იოანეს შესახებ რას გვეუბნება იმ ფაქტის შესახებ, რომ ჭეშმარიტ წინასწარმეტყველს შეიძლება არ ჰქონდეს თავისი წიგნი ბიბლიაში, მაგრამ იყოს ჭეშმარიტი წინასწარმეტყველი? რას გვასწავლის მოცემული ფაქტი ჩვენ მეშვიდე დღის ადვენტისტებს?`

`3. როგორც ადვენტისტები ერთადერთნი როდი ვართ იმათ შორის, ვინც დოქტრინათა ჩამოყალიბებისას ბიბლიას აცხადებს საბოლოო ავტორიტეტად. სხვა ეკლესიებიც იმავეს ამტკიცებენ. მაშინ როგორ ავხსნათ შეუსაბამობა დოქტრინებისა, რომლებსაც სხვა ქრისტიანები პოულობენ ბიბლიაში?`