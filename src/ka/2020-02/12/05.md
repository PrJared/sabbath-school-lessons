---
title: სიმტკიცე და მოთმინება
date: 17/06/2020
---

`წაიკითხეთ გალ. 6:9. მაშინ, როცა პავლე აქ საუბრობს ჩვენს მტკიცე სწრაფვაზე  სიკეთე ვაკეთოთ სხვებისთვის, ზუსტად ასეთი დამოკიდებულება უნდა გამოვხატოთ, როცა ბიბლიაში ვხვდებით რთულ საკითხებს. რატომ არის სიმტკიცე და მოთმინება ასეთი მნიშვნელოვანი რთული ამოცანების ამოსახსნელად?`

ჭეშმარიტი მიღწევები ყოველთვის ითხოვს სიმტკიცეს. ხშირად ნაკლებად ვაფასებთ იმას, რაც ადვილად მოგვეცა. ბიბლიის რთული ტექსტები საშუალებას გვაძლევს განვაწყოთ ჩვენი გონება სერიოზული საქმისთვის, ხოლო სიმტკიცე და მოთმინება, რისი დახმარებითაც ვეძებთ გადაწყვეტილებას, გვიჩვენებს, რაოდენ მნიშვნელოვანია ეს საკითხი ჩვენთვის. წმიდა წერილში საგულდაგულო და, შესაძლებელია, ხანგრძლივი ძიების პასუხის გამოცდილება ჩვენთვის იქცევა დიდ კურთხევად, ვიდრე თავად საკითხის გადაჭრა, თუკი ვიპოვით მას. საბოლოო შედეგად, როცა ვპოულობთ რთული ამოცანის პასუხს, ეს ჩვენთვის მართლაც რომ ძვირფასი ხდება.

ის ფაქტი, რომ არ შეგიძლიათ პრობლემის სწრაფი გადაჭრა, არ ნიშნავს იმას, რომ მისი გადაწყვეტა შეუძლებელია. ხშირად ვერ ვამჩნევთ ხილულ ფაქტებს. არის ბევრი ადამიანი, რომელსაც, ბიბლიაში რთული ტექსტის შეხვედრისას და მცირე ხნიანი დაფიქრების შემდეგ, მალევე გამოაქვს დასკვნა, რომ ამ ამოცანის ამოხსნა შეუძლებელია. ზოგი კი ეჭვქვეშ აყენებს თავისი ბიბლიის ჭეშმარიტებას. არ უნდა დაგვავიწყდეს, რომ ახსნა შეიძლება უმარტივესი იყოს, თუნდაც ჩვენ ჩვენი შეზღუდულ ადამიანისეული სიბრძნითა თუ უმეცრებით მას ვერ ვამჩნევდეთ. რას ვიფიქრებდით ადამიანის შესახებ, რომელსაც ახალი დაწყებული აქვს ალგებრის შესწავლა და რთული ამოცანის ამოსახსნელად ნახევარსაათიანი ამაო მცდელობის შემდეგ განაცხადებს, რომ ამოცანას არ მოეპოვება ამოხსნა, რადგან მან ვერ მონახა იგი? ასევე სამართლიანია ეს ბიბლიის შესწავლასთან დაკავშირებით.

როცა ზოგიერთი რთული ტექსტი არ ემორჩილება ჩვენს ენერგიულ ძალისხმევას ჩავწვდეთ მათ, გადადეთ მათი შესწავლა გარკვეული დროით, იქამდე კი ცხოვრებაში გამოიყენეთ ის, რაც ღმერთმა უკვე გაგიხსნათ. ზოგიერთი სულიერი ჭეშმარიტებები გვემჟღავნება მხოლოდ მას შემდეგ, როცა ვიღებთ მნიშვნელოვან გადაწყვეტილებას: გავყვეთ ჩვენთვის უკვე გაცხადებულ ღვთის ნებას. ამიტომ ბიბლიის შესწავლის დროს იყავით მტკიცენი და მომთმენნი. მოთმინება სათნოებაა მორწმუნეთათვის დროის აღსასრულს (იხ. გამოცხ. 14:12).

`რა შეგვიძლია ვისწავლოს სხვა ადამიანისგან, რომელიც მტკიცედ და მოთმინებით შეისწავლის რთულ ბიბლიურ ტექსტებს? როგორ შეგვიძლია განვამტკიცოთ სხვები, რომ არ დანებდნენ ჭეშმარიტების კვლევაში? რატომ არ უნდა გვეშინოდეს, როცა წმიდა წერილში ვხვდებით რთულ ტექსტებს?`