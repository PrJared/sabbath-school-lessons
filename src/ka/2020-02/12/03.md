---
title: რთული ტექსტების შესწავლა კეთილსინდისიერად და ყურადღებით
date: 15/06/2020
---

შეგხვედრიათ თუ არა ბიბლიის კითხვისას ტექსტი ან ტექსტები, რომელიც ვერ გაიგეთ ან რთული იყო მისი დაკავშირება სხვა ტექსტთან ან რეალურ ცხოვრებასთან? სავარაუდოდ, დიახ. საკითხი იმაში მდგომარეობს, თუ რა რეაქცია გქონდათ ამაზე. ან რაც უფრო მეტად მნიშვნელოვანია: რა რეაქცია უნდა გვქონდეს ამაზე?

`წაიკითხეთ 1ნეშტ. 29:17; იგავ. 2:7; 1ტიმ. 4:16. ამ ტექსტებში ნახსენებიდან, რა არის მნიშვნელოვანი გამოვიყენოთ რთული ადგილების შესასწავლად?`

მხოლოდ იმ შემთხვევაში, თუკი ვიქნებით კეთილსინდისიერები, შევძლებთ აღვიქვათ ბიბლიის რთული ნაწყვეტები. კეთილსინდისიერება გვეხმარება თავი არ ავარიდოთ სირთულეებს და არ ვეცადოთ მათ დამალვას. ასევე იგი თავშეკავებულებს გაგვხდის ზედაპირული პასუხებისგან, რომლებიც შორსაა ჭეშმარიტებისგან. ღმერთს სიამოვნებს კეთილსინდისიერება და ობიექტურობა. აქედან გამომდინარე, უნდა მივბაძოთ მის ხასიათს ყველაფერში, რასაც ვაკეთებთ, ბიბლიის შესწავლაშიც კი.

კეთილსინდისიერი ადამიანები, როცა წააწყდებიან რთულ ბიბლიურ ტექსტს, გაითვალისწინებენ კონტექსტს, რათა არ დაამახინჯონ ჭეშმარიტება. ზეწოლას არ მოახდენენ სხვებზე მაღალფარდოვანი ენის გამოყენებით და გზიდან არ ააცდენენ მსმენელებს წარმოსახვითი მოწმობების მანიპულირებით. უკეთესია დაელოდოთ, დრო გაატაროთ კვლევაში, რათა საფუძვლიანი პასუხი გასცეთ წმიდა წერილის რთულ ნაწყვეტზე, ვიდრე ეცადოთ წარადგინოთ საეჭვო და არადამაჯერებელი გადაწყვეტილება. ბიბლიის კვლევის დროს კეთილსინდისიერების პოზიტიური "გვერდითი მოვლენა" იმაში მდგომარეობს, რომ მას მივყავართ ნდობასთან, ხოლო ნდობა წარმოადგენს ყველა ჯანსაღი ურთიერთობის საფუძველს. იგი გაცილებით მეტად არწმუნებს ადამიანებს, ვიდრე მოგონილი პასუხები. სჯობს თქვათ, რომ არ გაგაგაჩნიათ პასუხი მოცემულ ტექსტთან დაკავშირებით, ვიდრე ეცადოთ ამ ტექსტს ათქმევინოთ ის, რაც გინდათ, თუმცა, შესაძლებელია (და ალბათ უფრო მეტადაც), ეს სულ არ არის ასე.

კეთილსინდისიერ ადამიანებს გულწრფელად სურთ იცოდნენ ღვთის სიტყვის ჭეშმარიტება და ამიტომ მუდამ ცდილობენ არ გამოიტანონ ნაჩქარევი დასკვნები, რომლებიც ემყარება შეზღუდულ ცოდნას ან მოგონილ მტკიცებულებებს. ისინი ყურადღებიანები არიან დეტალების მიმართ, ამიტომ არ ჩქარობენ თავიანთ ფიქრებში, არამედ საგულდაგულოდ და კეთილსინდისიერად შეისწავლიან ღვთის სიტყვას და მთელ დამატებით ინფორმაციას, რომელიც დაეხმარებათ უფრო ღრმად ჩაწვდნენ ჭეშმარიტებას.

`რას აკეთებთ ან რა უნდა მოუხერხოთ ტექსტებს, რომლებიც არ გესმით ან რომლებიც არ შეესაბამება თქვენს წარმოდგენას ჭეშმარიტების შესახებ?`