---
title: რთული ნაწყვეტების განხილვისას
date: 13/06/2020
---

<h3 class="ka_geo"> გამოსაკვლევად შემოთავაზებული ბიბლიური მუხლები:</h3>  
2ტიმ. 2:10-15; 1ნეშტ. 29:17; იაკ. 4:6-10; გალ. 6:9; საქმე.17:11.
  
> <p>სამახსოვრო მუხლი:</p>  
> "და ჩვენი უფლის სულგრძელობა მიიჩნიეთ ხსნად, როგორც ჩვენმა საყვარელმა ძმამ პავლემაც მოგწერათ მისთვის მინიჭებული სიბრძნით, როგორც ლაპარაკობს იგი ამის შესახებ ყველა წერილშიც, რომლებშიც ზოგი რამ ისე ძნელად გასაგებია, რომ უმეცარნი და უმტკიცონი, სხვა წერილების მსგავსად, ამახინჯებენ საკუთარი თავის დასაღუპად" (2პეტრ. 3:15,16).

პეტრე შეაფასებს პავლე მოციქულის წერილებს და წერს, რომ მათში, როგორც წმიდა წერილის სხვა ადგილებშიც, "ზოგი რამ ისე ძნელად გასაგებია, რომ უმეცარნი და უმტკიცონი, სხვა წერილების მსგავსად, ამახინჯებენ საკუთარი თავის დასაღუპად" (2პეტრ. 3:16). პეტრე ამბობს, რომ ღვთის სიტყვაში ზოგიერთი ადგილია რთულად განსამარტავი და არა მთელი წერილი.

და ჩვენ ვიცით ამის შესახებ, ხომ ასეა? ვინ არ შეხვედრია ბიბლიის კითხვის დროს რთულად გასაგებ ტექსტებს? შესაძლებელია, თქვენც ჩაუგდიხართ საგონებელში წმიდა წერილის ზოგიერთ ნაწყვეტს.

ამ კვირის განმავლობაში განვიხილავთ მიზეზებს, რომლებიც იწვევს სირთულეს ასეთი ტექსტების განმარტების დროს და გავიგებთ, თუ როგორ ჩავწვდეთ მათ მნიშვნელობას პირადი ცხოვრებისთვის ჩვენ, ჭეშმარიტების ერთგული მაძიებლები. მაგრამ აქვე უნდა აღვნიშნოთ, რომ ბიბლიის ზოგიერთ ნაწყვეტს მაინც ვერ ჩავწვდებით, სანამ მარადისობის აქეთა მხარეს ვიმყოფებით. ამავდროულად, ბიბლიის ტექსტთა უმრავლესობა ადვილად გასაგებია, ამიტომ არ წარმოადგენს საჭიროებას რთულად გასაგებ ტექსტთა მცირე რაოდენობას უფლება მივცეთ შეარყიოს ჩვენი რწმენა ღვთის სიტყვის საიმედოობასა და ავტორიტეტში.