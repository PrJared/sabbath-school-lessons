---
title: ვინ და სად წერდა ბიბლიას?
date: 30/03/2020
---

ბიბლიის სხვადასხვა ავტორები, მათი განსხვავებული წარმომავლობა და საცხოვრებელი ადგილი, მოწმობს, რომ ღმერთი ცდილობს თავისი ისტორია და უწყება მიიტანოს ადამიანებამდე მათ კულტურულ მრავალფეროვნებაში.

`რას გვამცნობს შემდეგი ტექსტები ბიბლიური ავტორებისა და მათი წარმომავლობის შესახებ: გამ. 2:10; ამ. 7:14; იერ. 1:1-6; დან. 6:1-5; მათ. 9:9; ფილიპ. 3:3-6; გამოცხ. 1:9?`

ბიბლია დაწერეს სხვადასხვა წარმომავლობის ადამიანებმა, რომლებიც იმყოფებოდნენ განსხვავებულ გარემოებებში. ერთნი წერდნენ სასახლეებში, სხვები - ციხეებში, მესამენი - გადასახლებაში, ზოგიერთნი კი - მისიონერული მოგზაურობისა და სახარების ქადაგების დროს. ეს ადამიანები განსხვავდებოდნენ განათლებითა და პროფესიით. ვიღაცისთვის, როგორც მოსესთვის, განზრახული იყო გამხდარიყო მმართველი ან როგორც დანიელს, უნდა დაეკავებინა პრესტიჟული თანამდებობა. ვიღაცა უბრალო მწყემსი იყო. ერთნი იყვნენ ახალგაზრდები, სხვები კი - ასაკიანები. მაგრამ, მიუხედავად ამ განსხვავებისა, მათ გააჩნდათ რაღაც საერთო - ყველანი მოწოდებული იყვნენ ღვთის მიერ და სულიწმიდით შთაგონებულთ უნდა ჩაეწერათ ეპისტოლე თავიანთი ხალხისთვის, მიუხედავად იმისა, სად და როდის ცხოვრობდნენ.

ასევე ზოგიერთი ავტორი თავად იყო მოწმე მოვლენებისა, რომლის შესახებაც ყვებოდა. სხვები პირადად საგულდაგულოდ იკვლევდნენ მოვლენებს ან ყურადღებით გამოიყენებდნენ არსებულ საბუთებს (იხ. იესო. 10:13; ლუკ. 1:1-3). მიუხედავად ამისა, ბიბლიის ყველა ნაწილი ღვთივსულიერია (იხ. 2ტიმ. 3:16). ზუსტად ამ მიზეზით პავლე ამტკიცებს, "რადგან ყოველივე, რაც წინათ დაიწერა, ჩვენს სასწავლებლად დაიწერა, რათა მოთმინებით და წერილთა ნუგეშით გვქონდეს სასოება" (რომ. 15:4). იგივე ღმერთი, რომელმაც შექმნა ადამიანთა ენა, რჩეულ ადამიანებს აძლევს საშუალებებს საიმედოდ და სწორად გადმოსცენ შთაგონებული აზრი ადამიანთა სიტყვებით.

"ღმერთისთვის სასურველი იყო ჭეშმარიტება ეუწყებინა წუთისოფლისთვის ადამიანთა დახმარებით და თავად სულიწმიდის მეშვეობით ამ შრომისთვის დააჯილდოვა ისინი შესაძლებლობებით, გარკვეული სახით მიმართავდა მათ აზრებს და კარნახობდა, რა ეთქვათ და რა დაეწერათ. მიუხედავად იმისა, რომ ეს განძი მიწიერ ჭურჭლებში ინახება და ადამიანის არასრულყოფილი ენით იუწყება, იგი მაინც ღვთის მოწმობად რჩება" (ე. უაითი. რჩეული უწყებები, ტ. 1, გვ. 26).

`მრავალ განსხვავებულ ავტორს ვხვდებით, რომლებიც განსხვავებულ გარემოებებში წერდნენ და მაინც მათი მეშვეობით ერთი და იგივე ღმერთი გვეცხადება. ეს საოცარი ჭეშმარიტება როგორ გვარწმუნებს ღვთის სიტყვის უტყუარობაში?`