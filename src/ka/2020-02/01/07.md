---
title: შემდგომი გამოკვლევისათვის
date: 03/04/2020
---

წაიკითხეთ ელენ უაითის წიგნიდან "დიადი ბრძოლა" თავი "ჩვენი ერთადერთი დაცვა" (გვ. 593-602) და წიგნიდან "ქრისტე - წუთისოფლის იმედი" თავი "ნუ შედრკება თქვენი გული" (გვ. 662-680).

"თავის სიტყვაში ღმერთმა კაცობრიობას ამცნო ყველაფერი, რისი ცოდნაც აუცილებელია გადარჩენისთვის. წმიდა წერილი უნდა იყოს მიღებული როგორც ავტორიტეტული და უშეცდომო გამოცხადება ღვთის ნებისა. მისით უნდა განისაზღვროს ჩვენი ქცევები, ის უნდა იყოს ჩვენი წარმმართველი ჭეშმარიტებისკენ და ჩვენი ცხოვრების ეტალონი" (ე. უაითი, დიადი ბრძოლა, გვ. ვიი).

ბევრი დაიღუპა იმის გამო, რომ აღამაღლებდა ღვთის სიტყვას და რჩებოდა მისი ერთგული. ერთ-ერთი ასეთი ადამიანი იყო როლანდ ტეილორი - ინგლისელი სამრევლო მღვდელი, რომელიც წინააღმდეგობას უწევდა ხადლში კათოლიკური მესის იძულებით დამკვიდრებას მარია I-ის (სისხლიანი მარია) მმართველობის დროს. მას შემდეგ, რაც იგი განდევნეს ეკლესიიდან და აბუჩად აიგდეს წმიდა წერილის ერთგულების გამო, როლანდ ტეილორმა მიმართა პირადად ვინჩესტერის ეპისკოპოსს, ინგლისის ლორდ-კანცლერს, მაგრამ იგი ციხეში ჩააგდეს და, ბოლოს და ბოლოს, კოცონზე დაწვეს. 1555 წელს უშუალოდ სიკვდილის წინ მან წარმოთქვა ასეთი სიტყვები: "კეთილო ხალხო! არაფერს გასწავლიდით, გარდა ღვთის წმიდა სიტყვისა და გთავაზობდით გაკვეთილებს, რომლებიც მივიღე ღვთის კურთხეული წიგნიდან, წმიდა ბიბლიიდან. დღეს აქ მოვედი, რომ ამას ბეჭედი დავუსვა ჩემი სისხლით" (John Foxe, The New Foxe’s Book of Martyrs, rewritten and updated by Harold J. Chadwick, 1997, p. 193). ადამიანებს ესმოდათ, თუ როგორ იმეორებდა დოქტორი ტეილორი 50-ე ფსალმუნს, სანამ აინთებოდა ცეცხლი და იგი შესწირავდა სიცოცხლეს.

**კითხვები მსჯელობისათვის:**

`1. როგორ გვიდასტურებს წინასწარმეტყველებები ბიბლიის ღვთაებრივ წარმომავლობას? როგორ შეუძლია ამ აღსრულებულ წინასწარმეტყველებებს ჩვენი რწმენის განმტკიცება?`

`2. დაუბრუნდით სამშაბათი დღის ბოლო შეკითხვას. იმსჯელეთ, თუ რატომ აქვს ასეთი ძალა მტკიცებულებებს, რომ იესო მართლაც მესიაა?`

`3. იესომ და მოციქულებმა გვიჩვენეს წმიდა წერილის ჭეშმარიტებისა და ღვთაებრივი ავტორიტეტის ურყევი რწმენა. მაგალითად, თავად იესო ხშირად ახსენებდა წმიდა წერილს და ამბობდა (როდესაც მხედველობაში ჰქონდა თავისი მსახურება), რომ უნდა "აღსრულდეს" წმიდა წერილი (იხ. მათ. 26:54,56; მარკ. 14:49; ლუკ. 4:21; იოან. 13:18; 17:12). ამგვარად, თუკი თავად იესო ასე სერიოზულად უდგებოდა წმიდა წერილს (მოცემულ შემთხვევაში, ძველ აღთქმას), განსაკუთრებით კი წინასწარმეტყველებების აღსრულებას, მაშინ ჩვენ როგორი დამოკიდებულება უნდა გვქონდეს ბიბლიის მიმართ?`