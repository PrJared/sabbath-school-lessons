---
title: ბიბლიის უნიკალურობა
date: 28/03/2020
---

<h3 class="ka_geo">გამოსაკვლევად შემოთავაზებული ბიბლიური მუხლები: </h3>
რჯლ. 32:45-47; დაბ. 49:8-12; ეს. 53:3-7; 1კორ. 15:3-5; 51-55; რომ. 12:2.

> <p> სამახსოვრო მუხლი: </p> 
> "სანთელია ჩემი ფეხისთვის სიტყვა შენი და სინათლე - ჩემი ბილიკისათვის" (ფსალმ. 118:105).

ბიბლია უნიკალური წიგნია. იგი შეგდება 66 წიგნისგან, რომლებიც თექვსმეტი საუკუნის განმავლობაში იწერებოდა სამ კონტინენტზე მცხოვრები (აზია, აფრიკა და ევროპა) ორმოცზე მეტი ავტორის მიერ. მისი მსგავსი არ არსებობს სხვა წმიდა და რელიგიურ წიგნებს შორის და არც არის გასაკვირი, ეს ხომ თავად ღვთის სიტყვაა.

შემონახულია ახალი აღთქმის 24 600-ზე მეტი ხელნაწერი, რომლებიც ჩვენი წელთაღრიცხვის პირველ ოთხ ასწლეულში დაიწერა. პლატონის ორიგინალი ხელნაწერებიდან შემონახულია შვიდი ასლი, ჰეროდოტესი - რვა ასლი, ჰომეროსის "ილიადა"-სი - 263-ზე ცოტა მეტი ასლი. აქედან გამომდინარე, გვაქვს ახალაღთქმისეული ტექსტების მთლიანობის დამაჯერებელი მტკიცებულება.

ბიბლია იყო პირველი წიგნი, რომელიც უცხო ენაზე ითარგმნა; აღმოსავლეთში იყო პირველი წიგნი, რომელიც დაიბეჭდა საბეჭდ მანქანაზე და პირველი წიგნი, რომელიც იმდენად ფართოდ გავრცელდა სხვადასხვა ენებზე, რომ დღეს მისი კითხვა შეუძლია დედამიწის მოსახლეობის 95 პროცენტს.

ბიბლია ასევე უნიკალურია თავისი შინაარსითა და უწყებით, რომელიც ყურადღებას ამახვილებს ისტორიაში ღვთის მიერ შესრულებული გადარჩენის საქმეებზე. ეს ისტორია შერწყმულია წინასწარმეტყველებასთან, რომელიც იუწყება ღვთის გეგმების მომავალს და მისი მარადიული სასუფევლის დადგომას. ეს არის ღვთის ცოცხალი სიტყვა, იმიტომ რომ იგივე სული, რომელიც შთააგონებდა წმიდა წერილის ავტორებს (იხ. 2ტიმ. 3:16,17), მიეცემათ მორწმუნეებს დღეს, რათა გაგვიცხადოს მთელი ჭეშმარიტება, როცა ღვთის სიტყვას შევისწავლით (იხ. იოან. 14:16,17; 15:26; 16:13).