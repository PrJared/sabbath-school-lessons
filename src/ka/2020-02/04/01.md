---
title: ბიბლია - ჩვენი ღვთისმეტყველების ავტორიტეტული წყარო
date: 18/04/2020
---

<h3 class="ka_geo"> გამოსაკვლევად შემოთავაზებული ბიბლიური მუხლები:</h3>  
მარკ. 7:1-13; რომ. 2:4; 1იოან. 2:15-17; 2კორ. 10:5,6; იოან. 5:46,47; 7:38.
  
> <p>სამახსოვრო მუხლი:</p>  
> "მიმართეთ რჯულსა და ანდერძს! თუ არ ამბობენ ამ სიტყვის მიხედვით, ნათქვამს არა აქვს აზრი" (ეს. 8:20, ბიბლია, საპატრიარქოს გამოცემა).

არ არსებობს ისეთი ქრისტიანული ეკლესია, რომელიც თავისი სწავლების განსამარტავად არ მიმართავს წმიდა წერილს. და მაინც, სხვადასხვა ეკლესიის ღვთისმეტყველებაში ბიბლიის როლსა და ავტორიტეტს განსხვავებულად აღიქვამენ. ფაქტობრივად, წმიდა წერილის როლი შეიძლება ძალიან განსხვავდებოდეს ეკლესიიდან ეკლესიამდე. ამ მნიშვნელოვანი, თუმცა რთული თემის შესწავლისას, გამოვიკვლევთ ხუთ სხვადასხვა წყაროს, რომლებიც ზეგავლენას ახდენს ჩვენი მხრიდან წმიდა წერილის განმარტებაზე: ტრადიცია, ცხოვრებისეული გამოცდილება, კულტურა, ადამიანის გონება და თავად ბიბლია.

ეს წყაროები მნიშვნელოვან როლს თამაშობს თითოეული ეკლესიის ღვთისმეტყველებაში. ყველანი სხვადასხვა ტრადიციისა და კულტურის ნაწილს წარმოვადგენთ, რომლებიც ზეგავლენას ახდენს ჩვენზე. თითოეულ ჩვენგანს გააჩნია თავისი ცხოვრებისეული გამოცდილება, რომელიც აყალიბებს ჩვენს აზროვნებას და განსაზღვრავს ჩვენს შემეცნებას. ყოველ ჩვენგანს გააჩნია გონება, რომლის წყალობითაც შეგვიძლია დავფიქრდეთ და შევაფასოთ ინფორმაცია და მოვლენები. ყველანი ვკითხულობთ ბიბლიას, რათა შევიცნოთ ღმერთი და მისი ნება, და მის სწავლებას გამოვიყენებთ ჩვენს ცხოვრებაში.

ამ წყაროებიდან რომელი ახდენს გადამწყვეტ ზეგავლენას იმაზე, თუ როგორ განვმარტავთ ბიბლიას და როგორ შეესაბამება ისინი ერთმანეთს? ნებისმიერი წყაროს ან წყაროების მიმართ მინიჭებულ პრიორიტეტს მივყავართ განსხვავებულ აქცენტებამდე და შედეგებამდე, ასევე იგი საბოლოოდ განსაზღვრავს მთელი ჩვენი ღვთისმეტყველების მიმართულებას.