---
title: შემდგომი გამოკვლევისათვის
date: 24/04/2020
---

წაიკითხეთ ელენ უაითის წიგნიდან "დიადი ბრძოლა" თავი "ჩვენი ერთადერთი დაცვა", გვ. 593-602.

ტრადიციები, გამოცდილება, კულტურა, გონება და ბიბლია - ზეგავლენის თითოეული წყაროს ნაწილაკები არსებობს ჩვენს ცნობიერებაში, როდესაც ღვთის სიტყვაზე ვფიქრობთ. რჩება მნიშვნელოვანი შეკითხვა: ამ წყაროებიდან რომელს ეთმობა საბოლოო სიტყვა, ჩვენს ღვთისმეტყველებაში რომელ მათგანს უკავია უმაღლესი ავტორიტეტი? ერთი საქმეა აღიარებდე ბიბლიას, მაგრამ ასევე აუცილებელია სულიწმიდის მსახურების მეშვეობით ბიბლიას მივცეთ საშუალება შეცვალოს ჩვენი ცხოვრება.

"თავის სიტყვაში ღმერთმა კაცობრიობას ამცნო ყველაფერი, რისი ცოდნაც აუცილებელია გადარჩენისთვის. წმიდა წერილი უნდა იყოს მიღებული როგორც ავტორიტეტული და უშეცდომო გამოცხადება ღვთის ნებისა. მისით უნდა განისაზღვროს ჩვენი ქცევები, ის უნდა იყოს ჩვენი წარმმართველი ჭეშმარიტებისკენ და ჩვენი ცხოვრების ეტალონი" (ე. უაითი, დიადი ბრძოლა, გვ. VII).

**კითხვები მსჯელობისათვის:**

`1. რატომ არის უფრო ადვილი დავიცვათ ადამიანთა ტრადიციები, ვიდრე ვიცხოვროთ ღვთის რჯულის სულით - გვიყვარდეს უფალი ღმერთი მთელი გულით, სულითა და გონებით და მოყვასი, როგორც საკუთარი თავი? (იხ. მათ. 22:37-40).`

`2. იმსჯელეთ ჯგუფში კვირადღის ბოლო შეკითხვაზე. რა როლს უნდა თამაშობდეს ტრადიციები ჩვენს ეკლესიაში? რა კურთხევები და რა პრობლემები მოაქვს რელიგიურ ტრადიციებს?`

`3. როგორ ვიყოთ დარწმუნებულები, რომ ტრადიცია, მნიშვნელობა არ აქვს, რაოდენ მიმზიდველი ან პრაქტიკულიც არ უნდა იყოს, არ ცვლის ღვთის სიტყვას, როგორც საბოლოო საზომს და ავტორიტეტს ყველა საკითხში, რომელიც ჩვენს სულიერ ცხოვრებას ეხება?`

`4. ვთქვათ ვიღაც აცხადებს, რომ ნახა სიზმარი, რომელშიც უფალმა გასაგებად უთხრა, კვირადღე არის სიმშვიდისა და თაყვანისცემის ჭეშმარიტი დღე ახალი აღთქმის დროის ქრისტიანებისთვის. რას უპასუხებთ ამ ადამიანს? როგორ შეიძლება გვასწავლოს მსგავსმა დიალოგმა ყოველთვის ღვთის სიტყვით შევამოწმოთ ჩვენი სულიერი გამოცდილება?`

`5. ისაუბრეთ ჯგუფში კულტურის შესახებ, რომელშიც ჩაფლულია თქვენი ეკლესია. როგორ ზემოქმედებს კულტურა თქვენს რწმენაზე? რა ნეგატიური მაგალითები შეგიძლიათ გაიხსენოთ ეკლესიის ისტორიიდან, როცა კულტურამ ძლიერი ზეგავლენა მოახდინა ეკლესიის წევრების ქმედებებზე? როგორ არ გავიმეოროთ მსგავსი შეცდომები?`