---
title: სიტყვები და მათი მნიშვნელობა
date: 11/05/2020
---

ყველა ენაში არსებობს სიტყვები, რომლებიც იმდენად მდიდარი და ბევრის მთქმელია, რომ რთულია მისი ერთი სიტყვით თარგმნა სხვა ენაზე. ასეთი სიტყვები არსებობს ბიბლიაშიც. რომ გავიგოთ მათი მნიშვნელობის მთელი სპექტრი, საჭიროა ღრმად შევისწავლოთ მთელ წმიდა წერილში მათი გამოყენება.

`წაიკითხეთ 3მეფ. 3:6; ფსალმ. 56:4; 65:20; 142:8 და მიქ. 7:20. როგორ ვრცელდება ღვთის მიერ შექმნილ არსებებზე უფლის წყალობა და სიკეთე?`

ებრაული სიტყვა "ხესედ" ("წყალობა") ერთ-ერთი ასეთი სიტყვაა. იგი აღწერს ღვთის სიყვარულს, სიკეთეს, წყალობასა და ღვთის აღთქმის დამოკიდებულებას თავის ხალხთან. წაკითხულ ნაწყვეტებში დავინახეთ, "დიდად სწყალობდი (ხესედ) შენს მსახურს, დავითს", "შეუნარჩუნე კიდეც ეს დიდი წყალობა (ხესედ)" (3მეფ. 3:6) და "გამომიგზავნის ღმერთი თავის წყალობას (ხესედ) და ჭეშმარიტებას" (ფსალმ. 56:4). ისრაელის მიმართ "დაუდასტურებ იაკობს გამტანობას და აბრაამს - სიყვარულს (ხესედ)" (მიქ. 7:20). სიტყვა "ხესედ"-ის შესახებ მთელი რიგი წიგნები დაიწერა, რათა გადმოეცათ ღვთის წყალობისა და სიყვარულის სიღრმე.

`წაიკითხეთ რიცხ. 6:24-26; იობ. 3:26; ფსალმ. 28:11; ეს. 9:6; 32:17. რას ნიშნავს სიტყვა "მშვიდობა" (ებრ. შალომ), რომელიც ამ ნაწყვეტებშია ნახსენები?`

ებრაული სიტყვა "შალომ" ხშირად ითარგმნება როგორც "მშვიდობა". მაგრამ მოცემული სიტყვის მნიშვნელობა გაცილებით ღრმა და ფართოა. მისი თარგმნა შეიძლება როგორც "მთლიანობა, სისრულე და კეთილდღეობა". ღვთის კურთხევა და წყალობა გვინახავს "შალომ"-ის მდგომარეობაში, რაც ღვთის ძღვენია (იხ. რიცხ. 6:24-26). პირიქით, იობის მიერ გადატანილი ტანჯვის გამოცდილებაში აღწერილია შემთხვევა, როცა არ გააჩნდა არც "მშვიდობა", არც "სიმშვიდე", იმიტომ რომ მას აკლდა "შალომ". ამ შფოთიან წუთისოფელში დიდი კურთხევაა შაბათს დღეს შევხვდეთ სიტყვებით "შაბატ შალომ" ("მშვიდობიანი შაბათი"), იმიტომ რომ ღმერთთან ჩვენი ურთიერთობა აღგვავსებს სრულყოფილი მშვიდობით და შემოაქვს ჰარმონია, რაც ასე ძლიერ გვწყურია ჩვენს ცხოვრებაში.

`როგორ შეგვიძლია საუკეთესო სახით გავაცნობიეროთ ბიბლიური სიტყვების აზრი, რომც არ ვიცოდეთ მათი მნიშვნელობა ებრაულ და ბერძნულ ენებში?`