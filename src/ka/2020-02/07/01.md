---
title: ენა, ტექსტი და კონტექსტი
date: 09/05/2020
---

<h3 class="ka_geo"> გამოსაკვლევად შემოთავაზებული ბიბლიური მუხლები:</h3>  
რჯლ. 32:46,47; 3მეფ. 3:6; რიცხ. 6:24-26; დაბ. 1:26,27; 2:15-23; 15:1-5.
  
> <p>სამახსოვრო მუხლი:</p>  
> "აიღეთ ეს რჯულის წიგნი და დადეთ იგი უფლის, თქვენი ღმერთის, აღთქმის კიდობნის გვერდით და იყოს იქ მოწმედ შენს წინააღმდეგ" (რჯლ. 31:26).

სამყაროში მცხოვრები მილიარდობით ადამიანი 6000 ენაზე საუბრობს. ბიბლია მთლიანად ითარგმნა 600-ზე მეტ ენაზე, ახალი აღთქმა ან ცალკეული წიგნები კი 2500-ზე მეტ ენაზე. ეჭვგარეშეა, ამის განსახორციელებლად ჩატარებულ იქნა კოლოსალური სამუშაოები, მაგრამ ამავდროულად ეს მსოფლიოში არსებულ ენათა ნახევარზე ნაკლებია.

დათვლილია, რომ დაახლოებით 1.5 მილიარდ ადამიანს არ გააჩნია წმიდა წერილის არცერთი ნაწილი, რაც ნათარგმნი იქნებოდა მათ ენაზე. ჯერ კიდევ ძალიან ბევრი რამ არის გასაკეთებელი, მაგრამ ბიბლიური საზოგადოების ძალისხმევის წყალობით დღეს ექვს მილიარდ ადამიანს შეუძლია წმიდა წერილის წაკითხვა.

რამდენად კურთხეულია ის ხალხი, ვისაც შეუძლია ბიბლიის წაკითხვა მშობლიურ ენაზე! ხშირად ამას არაფრად ვაგდებთ და გვავიწყდება არა მხოლოდ ის, რომ ბევრს არ გააჩნია ბიბლია, არამედ ისიც, რომ ასწლეულების განმავლობაში ევროპაში ბიბლიას განზრახ მალავდნენ ფართო მასისგან. წიგნის ბეჭდვისა და რეფორმაციის წყალობით მდგომარეობა შეიცვალა. ამ კვირის განმავლობაში, ჩვენ, ვისაც გაგვაჩნია ბიბლიის წაკითხვის უპირატესობა, გავაგრძელებთ სწავლას, თუ სულიწმიდით აღვსილებმა როგორ შევისწავლოთ წმიდა წერილი და მივაღწიოთ მის გვერდებზე გაცხადებული უფლის გაგებას.