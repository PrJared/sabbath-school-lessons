---
title: შემოდგომი გამოკვლევისათვის
date: 15/05/2020
---

წაიკითხეთ ელენ უაითის წიგნიდან "დიადი ბრძოლა" თავები "ჯონ უიკლიფი" (გვ. 79-96) და "ლუთერი - თავისი დროის გმირი" (გვ. 145-170), ასევე, შეძლებისდაგვარად, წიგნიდან "მეშვიდე დღის ადვენტისტთა ეკლესიის ოფიციალური განცხადებები, რჩევები და სხვა საბუთები"  ქვეთავი: "ბიბლიის შესწავლის მეთოდები" (გვ. 307-315).

"თავის სიტყვაში ღმერთმა კაცობრიობას ამცნო ყველაფერი, რისი ცოდნაც აუცილებელია გადარჩენისთვის. წმიდა წერილი უნდა იყოს მიღებული როგორც ავტორიტეტული და უშეცდომო გამოცხადება ღვთის ნებისა. მისით უნდა განისაზღვროს ჩვენი ქცევები, ის უნდა იყოს ჩვენი წარმმართველი ჭეშმარიტებისკენ და ჩვენი ცხოვრების ეტალონი…

ის ფაქტი, რომ ღმერთმა თავისი ნება გაუცხადა ადამიანებს, სულაც არ ნიშნავს, რომ ისინი მეტად აღარ საჭიროებენ სულიწმიდის მითითებებს და მის თანდასწრებას. პირიქით, მაცხოვარი შეგვპირდა, რომ სულიწმიდა გაუცხადებს ღვთის სიტყვას თავის მსახურთ, განანათლებს და განუმარტავს მის აზრს და დაეხმარება ცხოვრებაში გამოიყენონ იგი. და რადგანაც ღვთის სულმა შთააგონა ბიბლის ავტორებს, შეუძლებელია, რომ სულიწმიდის დარიგებები ეწინააღმდეგებოდეს ღვთის სიტყვას" (ე. უაითი, დიადი ბრძოლა, გვ. ვიი).

**კითხვები მსჯელობისათვის:**

`1.	მიუხედავად იმისა, თუ ბიბლიის რამდენი თარგმანი არსებობს ქართულ ენაზე, როგორ შეგიძლიათ საუკეთესო სახით გამოიყენოთ ის თარგმანი, რომელიც მოგეპოვებათ? როგორ შეგიძლიათ ისწავლოთ დააფასოთ ბიბლია, როგორც ღვთის სიტყვა და ისწრაფოდეთ რწმენით დაემორჩილოთ მის სწავლებას?`

`2.	დაფიქრდით იმ განსხვავებაზე, თუ როგორ ასწავლის ღვთის სიტყვა კაცობრიობის წარმოშობის შესახებ (რომ ღმერთმა შეგვქმა შექმნის მეექვსე დღეს ) და როგორ ასწავლის თავად კაცობრიობა ე. წ. მეცნიერების ნიღბის ქვეშ, რომ ადამიანი არის ევოლუციის პროდუქტი. ამ ორ წარმოდგენას შორის დიდი უფსკრულია. რას გვეუბნება ეს იმის შესახებ, რომ აუცილებლად ბიბლიური სწავლების მხარე უნდა დავიჭიროთ და იმის შესახებ, თუ რამდენად ღრმად შეიძლება შეტოპოს კაცობრიობამ, როცა შორდება ღვთის სიტყვას და მის ნათელ სწავლებას?`

`3.	ბიბლიის უკეთ შეცნობის რა რესურსები (პროგრამული უზრუნველყოფა, ცნობარი, ლექსიკონები და ა. შ.) არის თქვენთვის ხელმისაწვდომი? თუკი არ მოგეპოვებათ ასეთი რესურსები, როგორ შეგიძლიათ გამოიყენოთ ამ კვირის განმავლობაში შესწავლილი გაკვეთილების ინფორმაცია ბიბლიის განმარტებასთან დაკავშირებით?`

`4.	ისრაელის ერს ებრძანა ესწავლებინა თავისი შვილებისთვის ძვირფასი ჭეშმარიტებები და მოეთხრო ისტორიები მათ ცხოვრებაში ღვთის ხელმძღვანელობის შესახებ (იხ. რჯლ. 4:9). თუ არ ჩავთვლით შემდეგი თაობებისთვის რწმენის გადაცემის უპირატესობებს, როგორ განამტკიცებს ჩვენს რწმენას, როცა ვასწავლით სხვებს და ვუყვებით ისტორიებს ჩვენს ცხოვრებაში ღვთის ხელმძღვანელობის შესახებ? რატომ ვიღებთ თავად უპირატესობებს, როცა სხვებს ვუზიარებთ ჩვენს რწმენას?`