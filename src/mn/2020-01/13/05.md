---
title:  Лацлагдсан ном
date:  25/03/2020
---

`Даниел 12:4 ба Иохан 14:29-г уншаарай. Яагаад Даниел ном эцсийн цаг үе хүртэл битүүмжлэгдсэн бэ?`

Номны сүүлчийн гол хэсгийн төгсгөлд (Дан. 10:1–12:4), эш үзүүлэгч төгсгөлийн цаг хүртэл номыг битүүмжлэх тушаал авдаг. Тэнгэр элч ийнхүү тушаагаад “‘олон хүмүүс эргэцүүлэн, мэдлэг нэмэгдэх болно’” хэмээн зөгнөжээ (Дан. 12:4).

Даниел номын зарим судлаачид эдгээр үгсийг шинжлэх ухааны хөгжил дэвшлийн тухай зөгнөл гэж үзэж байсан нь утгын хувьд байж болох ч  “эргэцүүлэх” гэсэн үг нь Даниел номыг өөрийг нь эрж хайхыг зааж буйг хам сэдэв нь илэрхийлдэг. Үнэхээр, түүхийг эргэн харахад Даниел ном олон зууны турш үл ойлгогдох уран зохиол төдий байсныг бид мэднэ. Үүнийг зарим газарт мэдэгдэж, судлагдсан байж болох ч зарим чухал сургаал ба зөгнөл нь нууцлаг хэвээр байв. Жишээлбэл, тэнгэрийн ариун газрын цэвэршүүлэг, шүүлт, жижиг эврийн шинж тэмдэг болон үйл ажиллагаа зэрэг эдгээр зөгнөлтэй холбоотой цаг хугацааны талаарх эш үзүүлэгийн мэдээ тодорхойгүй байсан.

Гэхдээ протестант шинэчлэлтээс хойш улам олон хүн Даниел номыг судалж эхэлсэн. Гэсэн хэдий ч эцсийн цаг үед л энэ ном нээгдэж, утга агуулга нь бүрэн илчлэгдсэн юм. Элен Уайтын тэмдэглэснээр: “1798 оноос хойш Даниел ном нээгдэж, зөгнөлийн талаарх мэдлэг нэмэгдэж, олон хүмүүс шүүлтийн талаарх агуу мэдээг тунхаглаж байсан.” Агуу тамцэл, х. 356. “18-р зууны төгсгөл, 19-р зууны эхэн үед дэлхийн алс холын газруудад Даниел ба Илчлэлтийн зөгнөлүүдийг судлах шинэ сонирхол бий болсон. Эдгээр зөгнөлийг судалснаар Христийн хоёр дахь ирэлт ойртож байна гэсэн итгэл үнэмшил өргөн тархсан. Английн олон тооны тайлбарлагчид, Ойрх Дорнод дахь Иосеф Вулф, Өмнөд Америкт Мануэль Лакунза, АНУ-д  Уильям Миллер нар эш үзүүллэгийн бусад судлаачдын хамт Даниелын зөгнөлийг судалж үзсэний үндсэн дээр Христийн хоёр дахь ирэлт ойрхон байгааг тунхагласан Өнөөдөр энэ итгэл үнэмшил нь дэлхий даяар тархсан хөдөлгөөний гол хүч болжээ” Долоо дахь өдрийн Адвентист Библийн тайлбар, боть. 4, х. 879.

`Түүхийг сөхөж, Даниелын эдгээр түүхэн зөгнөлүүд хэрхэн биелэгдчихээд байгааг харах боломжтой өнөөдрийн бидэнд буй үлэмж давуу талыг бодож үзээрэй. Энэ нь биднийг Бурханы бүх амлалтад итгэхэд хэрхэн тус болж байна вэ?`