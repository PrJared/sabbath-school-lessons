---
title:  Дахин амилалт
date:  24/03/2020
---

`Даниел 12:2, 3-г уншаарай. Энд тэрээр ямар үйл явдлын тухай ярьж байна вэ? Үхлийн тухай бидний ойлголтыг авч үзвэл энэ үйл явдал яагаад бидэнд маш чухал  вэ?`

Даниел Хуучин Гэрээнд удахгүй болох амилалтын талаар хамгийн тодорхой дурдсан байдаг. Бид тухайн хэсгийг судласнаар маш чухал үнэнийг мэдэх болно. Нэгдүгээр нойрсох гэсэн зүйрлэлийн тухайд хүний биед үхэшгүй мөнхийн сүнс оршдоггүй. Хүн төлөрхтөн бол бие махбод, оюун санаа болон сүнсний залшгүй нэгдэл юм. Харин нас барсан хүн цаашид эс орших бөгөөд дахин амилах хүртлээ ухаангүй хэвээр байна. Хоёрдугаарт, номын энэ хэсэгт удахгүй болох дахин амилалт бол гэм нүглийн үр дагаварт бий болсон эсрэг зүйл гэж хэлжээ. “Газрын шороо” гэж орчуулагдсан хэллэг нь эх хэл дээрээ үнэхээр “газрын шороо” гэсэн байдаг аж. Энэ өвөрмөц үгсийн дараалал нь Эхлэл 3:19-т гардаг бөгөөд Библийн өөр хэсэгт “газар” гэсэн үгний араас “шороо” гэсэн үг орсон цорын ганц эшлэл юм. Энэ нь Адамын гэм нүглээр ирсэн үхлийн ял хүчингүй болж, үхэл цаашид ноёрхохгүй гэдгийг илэрхийлдэг. Паулын хэлснээр: “үхэл ялалтад залгигдлаа” (1 Кор. 15:54).

`Ром 8:18 ба Еврей 2:14, 15-г уншаарай. Бид ямар учраас үхлээс айх хэрэггүй вэ?`

Энд бичигдсэнээр үхэл бүх зүйлийг сүйрүүлж, төгсгөж байна. Гэвч үнэнч итгэгчдийн хувьд үхэл бол хамгийн сүүлчийн үг биш гэсэн амлалт бидэнд бий. Үхэл бол ялагдсан дайсан юм. Христ үхлийн гинжийг таслан, булшнаас амилах үедээ үхлийг сүйрүүлэн бут цохисон. Одоо бид түр зуурын үхлийн үнэнээс илүүтэй Христ дотор Бурханаас хүлээн авах амьдралын туйлын үнэнд анхаарлаа хандууж чадна. Михаел “зогссон” учраас (Дан. 12:1), Түүнд харьяалагдах хүмүүс ч эгц зогсох юм. Тэд “тоос шорооноос” босч, тэнгэрийн одод шиг мөнхөд гэрэлтэх болно.

`Бид зовлон бэрхшээлийн дунд амьдарч байхдаа төгсгөлийн үед дахин амилна гэсэн амлалтаас хэрхэн итгэл найдвар болон тайтгарлыг олж авах вэ? Бодит утгаараа яагаад бусад зүйлс тийм ч чухал биш вэ?`