---
title:  Гүнзгийрүүлэн судлах
date:  27/03/2020
---

“Зөгнөлүүд шүүлт эхлэхийн өмнө болох үйл явдлын дарааллыг  танилцуулдаг. Ялангуяа Даниел номонд энэ зарчим үнэн байдаг. Гэвч түүний эцсийн өдрүүдтэй холбоотой зөгнөлийн хэсгийг эцсийн цаг үе хүртэл хааж, битүүмжлэхийг Даниелд тушаажээ. Бид өнөөг хүртэл, шүүлтийн талаарх мэдээг эдгээр зөгнөлүүдийн биелэлтэд үндэслэн тунхаглаж болох юм. Гэвч эш үзүүлэгч хэлэхдээ эцсийн цагт “олон хүн эргэцүүлэн мэдлэг нэмэгдэнэ гэж хэлэв” Даниел 12:4.

“Элч Паул өөрийн өдрүүдэд Христийн ирэлтийг хайхгүй байхыг сүмд сануулж байсан. “Учир нь эхлээд урвалт гарч, сүйрлийн хөвгүүн илчлэгдэхээс нааш” тэр өдөр ирэхгүй гэж хэлжээ (2 Тесалоник 2:3).”Ёс бусын хүн” буюу өөрөөр ёс бусын нууц, сүйрлийн хөвгүүн, “хуульгүй нэгэн” гэж нэрлэгдсэн тэрээр Папын засаглалыг бэлгэддэг бөгөөд  зөгнөлийн дагуу 1260 жилийн турш бүрэн эрх мэдлээ хадгалах юм. Энэ хугацаа 1798 онд дууссан ба Христийн ирэлт тэр цагаас өмнө байх боломжгүй байсан. Тэгэхээр Паулын сануулга 1798 он хүртэлх Христийн шашны эрин үеийг хамарсан ажээ. Харин энэ цаг үед Христийн хоёр дахь ирэлтийн тухай мэдээ тунхаглагдах ёстой.” Элен Уайт, Агуу тэмцэл, х. 356.

**Хэлэлцэх асуултууд**

`1  Ирээдүйд болох төгсгөлийн цаг үеийн үйл явдлыг товлосноор бид ямар аюултай тулгарах вэ? Тэдгээр таамаглаж байсан үйл явдлууд биелэгдэхгүй байх үед олон хүний итгэл юу болох вэ? Иохан 14:29 дээрх Христийн Үгнээс зөгнөлийг хэрхэн ашиглах талаар бидэнд ойлгуулах сүнслэг ач тус болоод хуурамч зөгнөлүүдэд итгэх хийгээд худал зөгнөлөөс сэргийлэх зөгнөлийн ямар чухал зарчмуудыг олж авч болох вэ?`

`2  Шуурхай харилцаа холбоо, шинжлэх ухааны гайхалтай дэвшил нь үргэлж бидний сайн сайхны төлөө байдаггүй “хэзээ ч байгаагүй хүнд хэцүү цаг үе” гэсэн ойлголтыг төсөөлөхөд тийм ч хэцүү биш бидний амьдарч буй энэ цаг үеийн тухайд юу гэх вэ?`

`3  Даваа гарагийн асуулт болох яагаад сайн мэдээ буюу Христийн зөвт байдлын  агуу үнэн тэрхүү “номонд бичигдэх” бидний цорын ганц итгэл найдвар болохыг ярилцаарай. Үүнгүйгээр бидэнд ямар найдвар байх вэ?`