---
title: Газрын Шорооноос Тэнгэрийн Од руу
date:  21/03/2020
---

### Энэ Долоо Хоногт Судлах Эшлэлүүд
Даниел 12; Ром. 8:34; Лук 10:20; Ром. 8:18; Евр. 2:14, 15; Иохан 14:29; Илч 11:3.

> <p>Цээжлэх эшлэл</p>
> “Хэрсүү ухаантнууд тэнгэрийн мандлын гялбаа  шиг, олныг зөвт байдалд аврагчид од мэт үүрд мөнхөд туяарах болно” (Даниел 12:3).

Даниел ном нь Небухаднезар хаан Иудаг эзлэн, олзлогсдыг Вавилонд авчирч буйгаар эхэлдэг бол харин төгсөхдөө эсрэгээрээ Михаел Бурханы хүмүүсийг төгсгөлийн үеийн Вавиллоноос аврахаар босдог. Даниел номонд үзсэнчлэн эцэст нь, жинхэнэ төгсгөлд ирж Бурхан Өөрийн хүмүүсийн төлөө бүх зүйлийг хийдэг. Бид энэ номноос Даниел ба түүний хамтрагчид Бурханд үнэнч хэвээр үлдэж, цөллөг, сорилт, бэрхшээлүүдийн дунд хосгүй мэргэн ухаан гаргасан тухай судалсан.

Үүний адилаар, төгсгөлийн цаг үед ялангуяа “энэ үндэстэн үүссэн цагаас тэр үе хүртэл хэзээ ч байгаагүй хүнд цаг үе болох” тэр үед Бурханы хүмүүс зовлон бэрхшээлтэй тулгарах хэдий ч  Бурханд итгэмжтэй байдлаа хадгалсаар байх юм (Дан. 12:1). Вавилонд байсан Даниел болон түүний найзуудын адил тэд мэргэн ухаан хийгээд ойлголтыг харуулах болно. Тэд мэргэн ухааныг өөрсдийнн сайн давуу тал болгоод зогсохгүй  хэрсүү ухаанаа ашиглан бусдыг зөвт байдал руу хөтлөх болно. Зарим нь нас барж эсвэл хөнөөгдөж газар шороо руугаа буцах ажээ. Гэвч тэд дахин амилж, үүрд мөнхөд амьдрах юм.

“Газрын шороон дотроос нойрсогч олон нь сэрж, зарим нь мөнх амь руу ... явна” (Дан. 12:2).

_*Энэ хичээлийг 3-р сарын 28-ны Шаббатад бэлтгэн судлаарай._