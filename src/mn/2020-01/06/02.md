---
title:  Белшазарийн найр
date:  02/02/2020
---

`Даниел 1:1, 2, Даниел 5:1–4-г уншина уу. Белшазар тийм муу зүйл юу хийсэн вэ? Энэ нь түүний жинхэнэ зан чанарыг хэрхэн илчилдэг вэ? Түүний үйлдлүүдийг Илчлэлт 17:4–6-тай харьцуулаарай. Та ямар төстэй зүйлийг олж харж байна вэ?`

Хаан Иерусалимын ариун сүмийн хэрэгслүүдийг дарсны хундага болгон ашиглахыг тушаажээ. Небухаднезар Иерусалимын сүмээс савнуудыг авчирсан ч тэрээр тэдгээрийг бурханыхаа өргөөнд байрлуулсан бөгөөд энэ нь ядаж л ариун байдлыг нь хүндэтгэснийг харуулдаг. Харин Белшазар ариун савнуудыг сархадын хундага болгон хувиргасан.

Ариун савнуудаас ууж байхдаа Белшазарын ноёд “алт, мөнгө, хүрэл, төмөр, мод, чулуун бурхдыг магтаж байв” (Даниел 5:4). Зургаан материалыг дурдсаныг анхаарах нь зүйтэй. Вавилончууд жарны системийг (60 ын тоонд суурилсан систем) өнөөгийн аравтын системийн оронд (10 тоон дээр үндэслэн) ашигладаг байсан. Ийнхүү зургаан төрлийн бурхад нь Вавилоны бүх бурхад бөгөөд Вавилоны шашны тогтолцоог бүхлээр нь дүрсэлдэг. Хамгийн сонирхолтой шаврын оронд мод байгааг эс тооцвол бусад материалуудын дараалал нь Небухаднезарийн зүүдэнд үзэгдсэн баримлын хэсгүүдтэй адилхан байдаг. Зүүдэнд чулуу хамгийн сүүлд гарч ирдэг. Хэдийгээр энд Вавилоны шүтээнүүдийн эд материалыг зааж байгаа ч чулуу нь дэлхийн хаанчлалууд дээр ирэх Бурханы шүүлтийг сануулж байна (Даниел 2:44, 45).

Энэ найр нь Илчлэлт номон дээр гардаг эцсийн үеийн Вавилоны дүр төрхийг харуулсан  дүр зураг юм. Белшазарын нэгэн адил Вавилоны цаг үед эмэгтэй гартаа алтан хундага барьж, бузар булай юмсаар дүүрэн дарсыг үндэстнүүдэд өгдөг. Өөрөөр  хэлбэл удахгүй түүн дээр ирэх шүүлтийг үл тоомсорлон хуурамч сургаал, гаж буруу шүтлэгээр дамжуулан орчин үеийн Вавилон дэлхийг муу муухай байдалд татан оруулна (Илч 17:4–6). Харин  нэг л өдөр шүүлт ирнэ.

`Бидний нийгэм соёл Бурханы Үгний үнэнийг хэрхэн гутаадаг вэ? Хэрхэн жижиг зүйлс дээр ч гэсэн тэрхүү доромжлолд оролцохгүй байх вэ? Хариултаа Шаббат хичээлийн ангидаа хуваалцаарай.`