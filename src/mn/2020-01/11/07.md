---
title:  Гүнзгийрүүлэн судлах
date:  13/03/2020
---

Тэнгэр элч Габриел гурван долоо хоногийн туршид харанхуйн хүчтэй тэмцэлдсэн ба энэ нь Кореш хааны оюун ухаанд нөлөөлсөн бузар нөлөөг эсэргүүцэх тэмцэл байв... Бурханы хүмүүст туслах бүх арга хэмжээг тэнгэр авсан. Удалгүй ялалт байгуулах боломж гарч, дайсны хүчнүүд болон Кореш хааны хаанчлал, бас долоон жил хагас хаанчилсан түүний хүү Кимбисес тухайн үед Бурханы хяналтанд оржээ” -Элен Уайт, Эш үзүүлэгчид ба Хаад, хуудас 571.

“Тэнгэрийн Эзэн үнэхээр гайхалтай хүндэтгэлийг Даниелд үзүүлсэн. Тэрээр Өөрийн дагжин чичиртлээ айсан зарцаа тайтгаруулж, түүний залбиралыг сонссон гэдгээ хэлдэг. Энэхүү чин сэтгэлийн залбирлынх нь хариуд тэнгэрэлч Габриелыг Персийн хааны зүрх сэтгэл, бодол санааг өөрчлүүлхээр илгээсэн. Даниелыг мацаг барьж, залбирч байх зуур гурван долоо хоногийн турш хаан Бурханы сүнсийг эсэргүүцсэн боловч тэнгэрийн Жонон тэргүүн тэнгэр элч Михаел залбирлын хариуг өгөхөөр шийдэж зөрүүд хааны зүрхийг эргүүлэх арга хэмжээ авахаар иржээ.” Элен Уайт, Ариуссан Амьдрал, хуудас. 51.

**Хэлэлцэх асуултууд**

`1   Хэдийгээр бид Христийн шашны түүхэн дэхь үнэнийг олж харсан анхны хүмүүс биш ч, Долоо дахь өдрийн Адвентистууд бид “агуу мэтгэлцээний” сэдэв болсон энэ ертөнц бол Сатан болон Христийн домогт тэмцлийн нэг хэсэг гэх үзлийг хүчтэй дэмжигчид юм. Энэ маргаантай асуудал хүн бүрт хамаатай гэдэгт бид итгэдэг. Зарим сүсэг бишрэлгүй хүмүүс хүртэл бидний шимтэн сонирхдог энэ төрлийн тэмцлийн талаар ярьдаг. Энэхүү агуу тэмцэлд орж байсан ямар түүх танд байна вэ? Таны амьдралд агуу тэмцэл хэрхэн илэрч байсан бэ? Энэхүү тулаанд тэмцэж буй бусад хүмүүст тус болох ямар зүйл сурсан бэ?`

`2 Ефес 6:10–18-г уншаарай. Паулын ашигласан цэрэг армийн дүрслэлийг анхаараарай. Аугаа тэмцлийн үед хэрэглэх ямар “байлдааны заавар” өгсөн байна бэ?`

`3  Даниел 10:11-д хоёр дахь удаагаа (Дан. 9:23) Даниелыг hamudot буюу “хайрлагдсан” гэж нэрлэдэг. Энэ нь тэнгэр ба газар хоорондын нягт холбоо, бүр сэтгэл хөдлөлийн холбоо байдаг талаар юу харуулж байна вэ? Орчин үед ихээхэн тархсан шашингүй (атеист) үзэлтэй харьцуулахад энэ бодит байдал хэр ялгаатай байгааг бодоод үзээрэй. Дээр Даниелыг нэрлэсэн шиг Библийн энэхүү үзэл нь бидэнд ямар итгэл найдварыг өгч байна вэ?`