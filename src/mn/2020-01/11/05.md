---
title:  Агуу тэмцэл
date:  11/03/2020
---

`Даниел 10:20, 21-г уншаарай. Энд Даниелын талаар юу гардаг вэ?`

Тэнгэр элч хөшгийг татаж, Даниелд хүн төрөлхтний түүхэн үйл явдлын ард өрнөж буй тэнгэр огторгуйн дайныг харуулдаг. Даниел залбирч эхэлмэгц тэнгэр, газрын хооронд сүнслэг тулаан эхэлжээ. Еврейчүүдэд ариун сүмийг сэргээн засварлах ажлыг үргэлжлүүлэх явдлыг зөвшөөрүүлэхээр тэнгэрлэг биес Персийн хаантай  тэмцэж эхэлдэг. Даниел 10 –ын эхэнд бид Персийн хаан бол Кореш гэдгийг мэдэж авсан. Гэсэн хэдий ч ганц хаан тэнгэрлэг оршихуйн эсрэг хүчтэй эсэргүүцэл үзүүлж чадахгүй юм. Тэгэхээр Еврейчүүдийн сүмийн дахин сэргээлтийг зогсоохоор Кореш хааныг турхирч буй сүнслэг хүч хааны ард байгаа гэдгийг харуулж байна.

Үүнтэй төстэй нөхцөл байдал Езекиел 28 дээр гардаг бөгөөд Тирын хаан нь Сатаныг төлөөлдөг ба энэ нь хааны ард буй сүнслэг хүч байсан юм. Тиймээс Михаелтай тулалдахаар ирсэн Персийн хаадын ард Сатан болон түүний тэнгэр элчүүд байсанд гайхах зүйл алга. Иерусалим дахь сүмийн сэргээн босголтын талаарх хүмүүсийн эсэргүүцэл нь сүнслэг ертөнцийн эсэргүүцэл болохыг бид эндээс харж байна.

`Даниел 10:13-г уншаарай. Энд ямар тулалдааныг дүрсэлсэн бэ?`

“Сатан Меде Персийн хамгийн том эрх мэдэлд нөлөөлж Бурханы ард түмэнд тааламжгүй хандуулахаар хичээж байсан ч тэнгэр элч нар цөллөгдөгсдийн төлөө ажилсаар байв. Энэ тэмцэлд тэнгэр бүхэлдээ анхаарал хандуулж байна. Бид эш үзүүлэгч Даниелаар дамжуулан сайн ба бузар муугийн хүчний хооронд явагдаж буй агуу тэмцлийг бага ч болов ажиглан харах боломжтой. Тэнгэр элч Габриел гурван долоо хоногийн туршид харанхуйн хүчтэй тэмцэлдсэн ба энэ нь Кореш хааны оюун ухаанд нөлөөлсөн бузар нөлөөг эсэргүүцэх тэмцэл байв. Энэхүү тэмцлийн төгсгөлд Христ Өөрөө Габирелд туслахаар иржээ. Габриел энэ талаар “Гэвч Персийн жонон намайг хорин нэгэн өдөр эсэргүүцсэн. Харин тэргүүн жононгуудын нэг болох Михаел надад туслахаар ирлээ. Учир нь би тэнд Персийн хаадтай хамт үлдсэн байв” хэмээжээ (Даниел 10:13). Бурханы хүмүүст туслах бүх арга хэмжээг тэнгэрээс авсан. Удалгүй ялалт байгуулах боломж гарч, дайсны хүчнүүд болон Кореш хааны хаанчлал, бас долоон жил хагас хаанчилсан түүний хүү Кимбисес тухайн үед Бурханы хяналтанд оржээ” -Элен Уайт, Эш үзүүлэгчид ба Хаад, хуудас 571.