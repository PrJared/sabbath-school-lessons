---
title:  Жононгийн тухай үзэгдэл
date:  09/03/2020
---

`Даниел 10:4–9-г уншаарай. Энд Даниелд юу тохиолдсон бэ?`

Даниелын дүрсэлснээс үзвэл бид түүний харсан зүйлийн сүр жавхланг төсөөлөхөд ч бэрх юм. Түүний үзсэн хүний төрх байдал (Дан. 10:5, 6) нь тэнгэрийн шүүлтийн зөгнөлд (Дан. 7:13) гарсан “Хүний Хүү” -г санагдуулам байдаг. Түүний маалинган хувцас нь тахилчийн хувцсыг санагдуулах (Лев. 16:4), бөгөөд тэнгэрийн ариун газарт дүрслэгдсэн “түг түмдийн Жонон” -тай адил ажээ (Даниел 8). Алт бол тахилчийн эрх мэдэл хийгээд хааны сүр жавхлангийн бэлгэдэл юм. Эцэст нь аянга, гал, хүрэл мэт үзэгдэх бие болон хүчирхэг дуу хоолойг зүйрлэсэн байдал нь түүнийг ер бусын оршихуй хэмээн дүрсэлдэг. Тэрээр тахилч, хаан болон цэргийн хүнд байх шинж чанаруудыг өөртөө цогцлоожээ. Сонирхолтой нь энэ дүр төрх Иерихогийн эсрэг тулалдааны өмнө Иошуад үзэгдсэн тэнгэрийн хүний дүртэй (Иош. 5:13, 14) төстэй байна. Зөгнөлд Иошуа  “ЭЗЭНий цэргийн жанжин” –г хардаг.  Сонирхолтой нь энд “жанжин” (sar) гэж орчуулагдсан еврей үг нь Даниел 10: 21 дээр Михаелийг нэрлэсэн “Жонон” гэж орчуулагдсан юм. Харин дахин амилсан Эзэний тухай үзэгдлийг Амралтын өдөр хүлээж авсан Иохан болон Даниелын хооронд адилхан зүйлс байдаг.

`Тэгвэл Даниел 10 дээр гардаг “Бурханы хүү”-н тухай Даниелийн үзэгдэл болон Иошуа 5:13-15, Илчлэл 1:12-18 дээр гардаг дүрслэлийн хооронд ямар ижил төстэй зүйлс байдаг вэ?`

Даниелийн өгүүлснээр түүнтэй хамт байсан хүмүүс айдаст автсан бөгөөд Даниел өөрөө сульдан, хүчгүйдэж газар унажээ. Бурханы оршихуй түүнийг нөмрөн авав. Энэ үед тэрээр хэр их айж байсан нь чухал биш юм харин Даниелын үзэгдэл Бурхан түүхийг удирддаг гэдгийг илчилдэг. Хэрэв бид зөгнөлийг тайлбал Бурхан зөгнөлийн үеэс Бурханы хаанчлал байгуулагдах хүртэлх хүн төрөлхтөний түүхийг Даниелд товчоор мэдүүлсэн байна (Даниел 11 ба 12).

`Даниел номонд олон дахин дурдсанчлан Бурхан хүн төрөлхтний түүхийг удирддаг юм бол Тэрээр хувь хүмүүсийн амьдралд хэрхэн нөлөөлж чадах вэ?`