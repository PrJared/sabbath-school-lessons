---
title:  Даниелын залбирал
date:  11/02/2020
---

“Харин чи залбирахдаа өрөөндөө орж, үүдээ хаагаад, нууц оршигч Эцэгтээ залбир. Нууцаар харагч Эцэг чинь чамд буцаан төлнө” (Матай 6:6).

`Даниел 6:10-г уншаарай. Даниел яагаад хүнгүй газар энгийн, чимээгүй залбирал хийгээгүй вэ?`

Даниел бол туршлагатай төрийн зүтгэлтэн төдийгүй түүнээс ч илүү Бурханы зарц байсан билээ. Тийм учраас тэрээр хааны зарлигийн цаана буй худал хуурмагийг ойлгож чадах ордонд байсан цорын ганц хүн байв. Дариусын хувьд энэ зарлиг нь хаант улсын эв нэгдлийг бэхжүүлэх боломж байсан бол хуйвалдагчдын хувьд энэ нь Даниелиас салах төлөвлөгөө байсан юм.

Мэдээж хэрэг, энэ хуйвалдааны цаана орших жинхэнэ учир шалтгаан бол Бурхан ба бузар хүчний хоорондох агуу тэмцэл юм Тухайн цаг үед (МЭӨ 539) Даниел аль хэдийн Даниел 7 болон 8-р бүлэг дээр гардаг үзэгдлүүдийг хүлээн авчихсан байсан (МЭӨ 553 болон МЭӨ 551 онд үзэгдлүүдлүүдийг авсан байв). Тиймээс тэр хааны зарлигийг зөвхөн улс төрийн асуудал биш, харин тэнгэр дэхь тэмцлийн тусгал гэдгийг ойлгож чаджээ. Хүний Хүү хаант улсаа Хамгийн Дээд Нэгэний ард түмэнд өгч буй үзэгдэл хийгээд үзэгдлийг тайлбарлагч тэнгэр элчийн туслалцаа (Даниел 7) зэрэг нь Даниелд сорилттой нүүр тулах эр зоригийг өгсөн байж болно. Мөн Небухаднезарын зарлигийг эсэргүүцсэн нөхдийх нь эрэлхэг зориг түүнд нөлөөлсөн байх боломжтой (Даниел 3).

Ийнхүү Даниел маргөлийн заншлаа өөрчилсөнгүй. Харин Даниел өдөрт гурван удаа Иерусалимын зүг харан залбирсаар бай. Хаанаас өөр хүнд эсвэл бурханд залбирахыг хориглосон зарлигийг үл тоож, Даниел тэрхүү гучин өдрийн туршид залбирлын амьдралаа нуух эсвэл хоёр нүүр гаргах зэрэг ов мэх ашиглахыг оролдсонгүй. Гэвч Даниел ордонд үнэхээр цөөнх байлаа. Учир нь олон арван захирагч болон бусад сайд нарын дундаас тэрээр цор ганцаараа хааны зарлигтай зөрчилдөж байв.

Хаанд үнэнч байх хийгээд түүний өөрчлөгдөшгүй зарлигийг дагахаас илүү Бурханд үнэнч байх нь амин чухал болохыг Даниел залбиралаараа тодорхой харуулдаг.

`Үйлс 5:27–32-г уншаарай. Энд өгсөн зөвлөгөө анхааруулга ойлгомжтой боловч, бид хүний хуулийг зөрчин байж хийж байгаа зүйл маань үнэхээр Бурханы хүсэл гэдгийг яагаад баттай мэдэх ёстой вэ?  (Эцэст нь, итгэл үнэмшлийнхээ төлөө буруу зүйлд бууж өгөөгүй хүмүүсийн талаар бодож үзээрэй).`