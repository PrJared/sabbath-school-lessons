---
title: Арслангийн Нүхнээс Тэнгэр Элчийн Нүх рүү
date:  08/02/2020
---

### Энэ Долоо Хоногт Судлах Эшлэлүүд
Даниел 6, 1 Сам. 18:6–9, Мат.  6:6, Үйлс 5:27–32, Марк 6:14–29, Евр. 11:35–38.

> <p>Цээжлэх эшлэл</p>
> “Иймээс сайд нар болон аймгийн захирагчид улсын албаны талаар Даниелыг буруутгах үндсийг эрсэн боловч ямар ч буруутгах үндэс, ямар ч завхрал олсонгүй. Харин ч тэр итгэмжтэй байсан бөгөөд түүнээс ямар ч хайхрамжгүй байдал, эсвэл завхрал олдсонгүй.”(Даниел 6:4)

Меде-Персүүд Вавилоныг эзэлсний дараа Медегийн Дариус хаан Даниелийн мэргэн ухааныг олж үзээд түүнийг шинэ засгийн газартаа хүчин зүтгэхийг санал болгожээ. Хөгшин эш үзүүлэгч нийгмийн албан үүргээ онцгой сайн гүйцэтгэсэн тул шинэ хаан түүнийг бүхэл бүтэн Меде-Персийн хаанчлалын ерөнхий захирагчаар  томилов.

Гэсэн хэдий ч энэ бүлгийн эхэнд Даниел анхны гэм нүглийн үр дагавар болох атаархалтай тулгарч буй нь гардаг. Түүх дуусахаас өмнө Даниел зөвхөн Меде-Персийн өмнө хүлээсэн үүрэгтээ үнэнч байгаад зогсохгүй хамгийн чухал нь Бурханд итгэмжтэй байсныг бид харж байна.  Түүний Бурханд үнэнч байдал  бусад бүх салбарт итгэмжтэй байхад нь шууд нөлөөлсөн гэдэгт бид бүрэн итгэлтэй байж болно.

Даниелд учирсан хавчлага нь эцсийн цаг үеийн Бурханы ард түмний жишээ болдог. Энэ түүхэнд Бурханы хүмүүс сорилт, зовлонгоос хамгаалагдана гэж хэлдэггүй.  Харин муутай хийх дайнд эцэстээ сайн тал ялж, Бурхан ард түмнээ зөвтгөнө гэдэг нь баталгаатай юм.

_*Энэ хичээлийг 2 сарын 15-ны Шаббатад бэлтгэн судлаарай._