---
title:  Гүнзгийрүүлэн судлах
date:  14/02/2020
---

Даниел аврагдсан тухай Еврей 11 дээр бичигдсэн байдаг. “Итгэлийн Алдрын Танхим” гэж нэрлэдэг энэ бүлэгт Библийн бусад баатрууд дотроос Даниел эш үзүүлэгчийн тухай хэлэхдээ: тэрээр “арслангуудын амыг хаасан” (Евр. 11:33) гэжээ. Энэ бол  гайхалтай түүх юм. гэхдээ. Эдгээр итгэлийн баатруудын зарим нь Даниелтай адилхан үхлээс аврагдаж байсан ч, Еврей 11 дээр бичсэнчлэн зарим нь зовж зүдэрч, эр зоригтойгоор амь насаа алдсан гэдгийг бид санах нь зүйтэй.  Бурхан зарим хүмүүсийг амьдарч, заримыг нь үхэж гэрчлэхээр дууддаг. Есүст итгэснийхээ төлөө амиа алдсан олон эрэгтэй, эмэгтэй хүмүүсийн тухай бид мэднэ. Даниелын аврагдсан түүх нь бүх хүн аюул заналхийллээс аврагдана гэсэн үг биш ээ. Гэсэн хэдий ч Даниелын гайхамшигт аврал Бурханы эрх мэдлийг харуулдаг бөгөөд эцэст нь Тэрээр бүх хүүхдүүдээ нүгэл хийгээд үхлийн хүчнээс чөлөөлөх болно. Үүнийг Даниелын дараагийн бүлгүүдэд тодорхой үзнэ.

**Хэлэлцэх асуултууд**

`1    Францын иргэн Жан Пол Сартр ийн хэлжээ, “Хүний бодит байдлын үндсэн зорилгыг ойлгох хамгийн сайн арга бол хүн өөрийгөө Бурхан болгох гэж санаархдаг оршихуй гэдгийг ойлгох явдал юм.” (Жан Пол Сартр, Phennmenological Essay on Ontology, Washington Square Press, 1956,p. 724). Энэ нь бидэнд хаан яагаад урхинд унаж байгааг бага ч болов ойлгоход хэрхэн тусалж байна вэ? Амьдралын аль ч түвшинд хичнээн өчүүхэн зүйлсээр ирэх нь хамаагүй бид бүгдээрээ ийм аюултай хандлагаас яагаад болгоомжлох ёстой вэ? Биднийг “Бурхан шиг” болох хүсэлд автуулдаг өөр ямар замууд байж болох вэ?`

`2 Бурханд болон Түүний хуульд итгэмжтэй байх талаар бид бусад хүмүүст ямар гэрчлэл үзүүлдэг вэ? Танаас ажил төрөл, тэр байтугай амиа золиослохыг шаардаж байсан ч гэсэн бусад хүмүүс таныг итгэлийнхээ төлөө бат  зогсоно гэж боддог уу?`

`3   Даниелын юу нь түүнийг Бурханы зорилгод үр нөлөөтэй ашиглаж болохуйц хүн болгодог байсан вэ? Та Эзэний тусламжтайгаар тэдгээр шинж чанаруудыг хэрхэн өөртөө хөгжүүлж болох вэ?`

`4 Зарлигийг зөрчихгүйн тулд Даниел залбирлаа өөрчилж, түүнийгээ хэрхэн зөвтгөж болох байсан бэ? Эсвэл ийнхүү итгэлээсээ ухрах нь аюултай байсан уу? Хэрэв тийм бол яагаад?`