---
title:  Арслангийн нүхэнд
date:  12/02/2020
---

`Даниел 6:11-23-г уншаарай. Хааны хэлсэн үгэнд  Даниелыг Бурханаа хичнээн хүчирхэг гэрчилж байгааг хэрхэн илэрхийлдэг вэ?`

Удалгүй хуйвалдагчид Даниелыг яг залбирч байхад буюу зарлигийг зөрчиж байхад нь барьдаг. Тэд хааны өмнө бууруутанг авчрахдаа “Иудагаас олзлогдсон хөвгүүдийн нэг Даниел” (Даниел 6:13) хэмээн гутаан доромжлох байдлаар нэрийддэг. Хаант улсын захирагчдын нэг, хааны хамгийн хайртай нэгэн тэдний нүдэнд зөвхөн “олзны хүн”-ээс өөр хэн ч биш ажээ. Нэмж хэлэхэд, тэд Даниелыг хааны эсрэг турхирч, “танд болон таны гарын үсэг зурсан захирамжинд тань анхаарал эс хандуулсан” хэмээв.

Хаан зарлигт гарын үсэг зурж, урхинд орсон гэдгээ одоо ухаарчээ. Тэрээр “Даниелыг хэлтрүүлэхээр нар жаргатал зүтгэв” (Даниел 6:14). Гэхдээ тэр эш үзүүлэгчийг тогтоогдсон ялаас аврах юу ч хийж чадахгүй байлаа. Меде-Персийн хувиршгүй хууль энд ч хэрэгжих ёстой ажээ. Тиймээс хаан өөрөө хүсээгүй ч, Даниелыг арслангийн нүхэнд шидэхийг тушаасан. Гэхдээ Дариуст өчүүхэн найдвар төрж, “Чиний үргэлж үйлчилдэг Бурхан чинь чамайг аврах болтугай” хэмээн хэлэв. Энэ яг л залбирал мэт сонсогдох ажээ.

Библид Даниелыг арслангийн нүхэнд юу хийснийг дурдаагүй ч түүнийг залбирч байсан хэмээн таамаглаж болох юм. Бурхан Даниелын итгэлийг үнэлж, тэнгэр элчээ явуулан түүнийг хамгаалсан байдаг. Өглөө нь Даниелд ямарч хор хөнөөл учраагүй байсан бөгөөд захирагчийн ажлаа үргэлжлүүлэхэд бэлэн байлаа. Элен Уайт энэ бүлгийн тухай хэлэхдээ: “Бурхан Даниелын дайснуудад түүнийг арслангийн нүхэнд хаяхад саад болоогүй. Тэрээр бузар элч нар болон гэм нүгэлтэй хүмүүст зорилгоо биелүүлэхийг нь зөвшөөрчээ. Тэгснээр Бурхан зарцаа гайхамшигтайгаар аварч, үнэн хийгээд зөв шударгыг эсэргүүцэгч дайснуудын ялагдыг тодотгох зорилготой байв” Эш үзүүлэгчид ба Хаад, 543, 544.

`Энэ түүх аз жаргалтай төгсөж байгаа хэдий ч (ядаж л Даниелийн хувьд), аврагдаж төгсдөггүй тохиолдлууд болон Библийн жишээнүүдийн (Марк 6:14-29) тухайд юу гэх вэ? Бид тэдгээр тохиолдлуудыг хэрхэн ойлгох вэ?`