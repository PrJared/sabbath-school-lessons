---
title:  Гүнзгийрүүлэн судлах
date:  24/01/2020
---

“Дурагийн хөндийд Еврей залуучуудад тохиолдсон гайхамшигтай явдал маш чухал сургамжийг бидэнд заадаг. Өнөө үед Бурханы олон зарц атаархал, шашны үзлээ тулгахыг хүссэн Сатанаар удирдуулсан хүмүүсийн нөлөөгөөр буруу үйлдэлд гүтгэгдэж, доромжлуулагдан гутаагдах болно. Бурханы дөрөв дэх хууль болох Шаббатыг ариунаар сахиснаас нь болж Бурханы хүмүүст олон хүн уурсаж, бухимдах болно. Тэд тэмцлийнхээ эцсийн шатанд тэдгээр хүмүүсийг цаазаар авах ёстой гэж дэлхий нийтээр хэрэгжүүлэх тушаал гаргах болно.

Бурханы хүмүүстэй тулгарах бэрхшээл тэднийг хэзээ ч няцашгүй итгэлтэй болгоход нөлөөлнө. Бурханы хүүхдүүд ямар ч нөхцөл байдалд тэр ч байтугай амь насанд нь аюул тулгарсан ч хуурамч шүтлэгийн өмнө өвдөг сөхрөхгүйгээр жинхэнэ Бурханд үнэнчээ батлан харуулах болно. Мөнхийн Бурханы үгийн хажууд гэм нүгэлтэй мөхөс хүний тушаал ямар ч ач холбогдолгүй болж хувирна. Үнэнд дуулгавартай байснаараа шоронд хоригдож, цөллөгдөж, тэр байтугай үхэлд хүртэл биеэ тушаахад хүрнэ” Элен Ж. Уайт, Эш үзүүлэгчид ба Хаад, хуу. 512, 513.

**Хэлэлцэх асуултууд**

`1 1Петр 1:3–9-г уншаарай. Бурхан яагаад зарим хүмүүсийг зовлонгоос аварч, заримыг нь гай зовлонтой нь үлдээдэг вэ? Эсвэл энэ нь бидэнд одоо хариулагдахгүй асуултуудын  хариултын адил уу? Гайхамшигаар хамгаалагдаагүй, ийм урам хугарлыг үл тоон бид яагаад Бурханы сайн сайхан байдалд найдах хэрэгтэй вэ?`

`2   Хэрэв энэ явдал еврей залуус галтай зууханд амиа алдаж төгссөн бол бид ямар сургамж авч болох байсан вэ?`

`3  Эцсийн өдрүүдэд юу болох тухай ойлголтоос үзэхэд бид хэнийг шүтэж буйгаа ямар гадаад шинж тэмдгээр харуулах вэ? Энэ тухай ямар асуудал гарч ирэх вэ? Амралтын өдөр үнэхээр чухал талаар бидэнд юу хэлж байна вэ?`

`4   Лук 16:10-г уншаарай. Итгэлээр амьдрах нь юу болохыг ойлгоход Христийн үгс энд хэрхэн туслаж байна вэ?`

`5  Небухаднезар: “Миний гараас та нарыг аварч чадах бурхан хэн сэн билээ?” хэмээн хэлсэн Даниел 3:15-г дахин уншаарай. Та энэ асуултад хэрхэн хариулах байсан бэ?`