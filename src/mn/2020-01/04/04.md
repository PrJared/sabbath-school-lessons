---
title:  Галаар сорьсон нь
date:  21/01/2020
---

Гурван Еврей залуусын хувьд хааны тулгасан шүтээн мөргөл нь бага насандаа оролцдог байсан Иерусалимийн сүм дэх мөргөлийн хуурамч хэлбэр байв. Тэд эзэнт гүрэнд алба хашиж, хаанд үнэнчээр зүтгэдэг байсан. Бурханд дуулгавартай байх явдал нь хүнд үнэнч зүтгэх байдлыг нь хязгаарлаж байсан юм. Тэд үргэлжлүүлэн хааны үнэнч удирдагчидын үүргийг гүйцэтгэхдээ бэлэн байв. Харин тэд энэхүү ёслолд оролцох ёсгүй байлаа.

`Гэтлэл  20:3–6 ба Дэд хууль 6:4-г уншаарай. Эдгээр эшлэлүүд тэдний итгэлтэйгээр бат зогссон шалтгааны талаар юу гэж хэлж байна вэ?`

Хааны өгсөн тушаалын дагуу хөгжмийн дуу сонсогдмогц бүх хүмүүс алтан хөргийн өмнө  бөхийж, мөргөх ёстой байв. Зөвхөн Шадрах, Мешах, Абеднего нар хааны үгийг дагахгүй байхаар зоригложээ. Тэр даруй хэсэг вавилончууд энэ асуудлыг хааны сонорт хүргэв. Буруутгагчид дараах байдлаар хааныг хилэгнүүлэхээр эрмэлзсэн: (1) эдгээр гурван залууг хаан өөрөө Вавилоны мужийн захирагч болгосон: (2) Еврей эрчүүд хааны бурхдад үйлчилдэггүй: 3) тэд хааны бүтээсэн алтан хөрөгт мөргөөгүй. (Даниел 3:12) Харин хаан тэдэнд хилэгнэсэн ч гурван залууд хоёр дахь боломжийг өгсөн. Хаан мөргөлийг ахин үйлдэхийг хүссэн бөгөөд ингэснээр эдгээр залуус байр сууриасаа ухарч, хөрөгт мөргөх боломжтой болох юм. Хэрэв тэд татгалзвал галтай зууханд хаягдах болно. “Миний гараас та нарыг аварч чадах бурхан хэн сэн билээ?” (Даниел 3:15) хэмээн Небухаднезар хаан ихэд бардамнан хэлдэг.

Тэд ер бусын зориг гарган хаанд ийнхүү хариулав. “бидний үйлчилдэг Бурхан биднийг аврах бол дүрэлзсэн галтай зуухнаас ч хаантан таны гараас ч биднийг Тэр аварна. Хэдийгээр тэгэхгүй байсан ч, өө хаантан, бид бурхдад тань үйлчлэхгүй мөн таны босгосон алтан хөрөгт мөргөхгүй гэдгийг та мэдтүгэй” (Даниел 3:17, 18).

`Бурханд өөрсдийг нь аврах хүчтэй гэдгийг мэдэж байсан ч Бурхан үнэхээр аварна гэсэн баталгаа тэдэнд байгаагүй. Хэдий тэд өөрсдийгөө амьдаараа шатна гэдгээ мэдэж байсан хэдий ч хааны зарлигийг биелүүлэхээс татгалзсан. Ийм итгэлийг бид хаанаас олж авах вэ?`