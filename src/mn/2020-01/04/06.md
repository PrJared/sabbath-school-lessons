---
title:  Энэхүү итгэлийн нууц
date:  23/01/2020
---

Шадрах, Мешах, Абеднего нарт тохиолдсныг эргэцүүлэн, бид өөрсдөөсөө ингэж асууж болох юм: Ийм хүчирхэг итгэлийн нууц нь юу вэ? Тэд яаж хөрөгт мөргөхгүйн тулд амьдаараа шатахад бэлэн байсан бэ? Тэд хааны тушаалыг хүндэтгэн дагаж, үүнийгээ зөвтгөн тайлбарлаж болох байсан бүх аргуудыг бодоод үзээрэй. Бусад хүмүүсийн  адил амиа алдаж болно гэдгээ мэдэж байсан тэд итгэлтэйгээр бат зогссон юм.

`Еврей 11-г уншаарай. Итгэл гэж юу болох талаар бидэнд юу сургаж байна вэ?`

Ийм итгэлийг хөгжүүлэхийн тулд итгэл гэж чухам юу болохыг ойлгох хэрэгтэй. Зарим хүмүүст итгэлийн тоон ойлголт байдаг. Тэд Бурханаас хүлээн авсан гэж үзсэн хариултуудаар итгэлээ хэмждэг. Тэд худалдааны төв дээр очоод, зогсоол олохын төлөө залбирдаг. Хэрэв хүрч ирмэгцээ зогсоолд зай авбал  өөрсдийгөө хүчтэй итгэлтэй гэж дүгнэнэ. Харин бүх байр дүүрсэн байвал Бурхан тэдний залбирлыг сонсоход тэдний итгэл хангалттай хүчтэй биш байна гэж бодох юм. Ийм итгэлийн ойлголт нь аюултай ажээ. Учир нь энэ нь Бурханыг ашиглах гэж оролдож буй хэрэг бөгөөд Бурханы удирдлага хийгээд мэргэн ухаанд найдахгүй байгааг харуулж байна.

Үнэндээ, Даниелийн найзуудын үзүүлсэн шиг жинхэнэ итгэл нь Бурхантай харьцах харилцаа, Бурханд бүрэн итгэх итгэлээр хэмжигддэг юм. Жинхэнэ итгэл нь Бурханы хүслийг өөрийн хүсэлдээ нийцүүлэхийг эрэлхийлдэггүй, харин бидний хүслийг Бурханы хүсэлд бууж өгүүлдэг билээ. Бидний үзсэнчлэн гурван еврей залуу хааныг сорьж, Бурханд үнэнч үлдэхээр шийдэх үедээ Бурхан тэдэнд юу төлөвлөснийг мэдээгүй юм. Гарах үр дагаварыг нь үл тоон тэд зөв зүйл хийхээр шийдсэн. Тэдний энэ үйлдэл үнэхээр жинхэнэ итгэлийг харуулдаг. Болж байгаа зүйлсийг болон шалтгааныг нь ойлгохгүй үедээ ч бид Эзэнээс тусламж гуйхдаа Тэрээр бидний төлөө хамгийн сайныг хийнэ гэдэгт итгэж залбирах нь жинхэнэ итгэл юм.

`Бид “өчүүхэн зүйлээр” ч гэсэн хэрхэн итгэлээ өдрөөс өдөрт нэмэгдүүлж, итгэлээ өсгөж улмаар цаг хугацаа өнгөрөх тусам хэрхэн сорилтод бэлэн болох вэ? Яагаад ихэнх тохиолдолд “өчүүхэн жижиг зүйлсээр” ирдэг сорилтууд хамгийн чухал байдаг вэ?`