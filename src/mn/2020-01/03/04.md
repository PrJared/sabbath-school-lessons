---
title:  Хөшөө, 1-р хэсэг
date:  14/01/2020
---

`Даниел 2:24–30-г уншаарай. Энд бидний үргэлж санаж байх ёстой ямар чухал зүйлийн талаар хэлж байна вэ? (Иохан 15:5)`

Залбирлын хариу болгож, Бурхан Даниелд зүүд хийгээд зүүдний тайллыг илчилсэн. Даниел хаанд огтхон ч тээнэгэлзэлгүйгээр нууцлаг зүйлийг ил болгодог нь “тэнгэрийн Бурхан” юм гэдгийг хэлдэг. Зүүдний агуулга ба тайллыг танилцуулахаас өмнө Даниел хаанаас өөр хэн ч мэдэх ёсгүй нойрыг нь хулжаасан санаа зовнил, бодлуудынх нь талаар хэлжээ. Ингэснээр Даниелийн одоо хэлэх зүйлс үнэн болохыг илүү батжуулж өгсөн бөгөөд зөвхөн хааны мэддэг зүйлсийг Даниел мэдэж байгаа нь ер бусын хүчээр л боломжтой байв.

Гэхдээ Даниел үргэлжлүүлэн зүүдний талаар ярьж эхлэх үед тэрээр өөр нэг асуудал үүсгэх эрсдэлтэй байв. Учир нь энэхүү зүүд нь Небухаднезарийн хувьд сайн мэдээ биш байж ч болох юм.

`Даниел 2:31–49-г уншаарай. Энэхүү зүүд Небухаднезарзын хаант улсын хувь заяаг юу гэж зөгнөсөн бэ?`

Хааны зүүдэнд “ толгой нь жишир алтаар, цээж хоёр гар нь мөнгөөр, хэвлий ташаа нь хүрлээр, хөл нь төмрөөр, тавхайн хэсэг нь төмөр ба шавраар” хийгдсэн асар том хөшөө үзэгджээ (Дан. 2:32, 33). Эцэст нь нэгэн чулуу ирж барималын тавхай хэсгийг цохиход баримал тэр чигтээ нурж, салхинд хийсэх тарианы хальс мэт болон бутрах ажээ. Даниел эдгээр янз бүрийн металлууд түүхийн туршид бие биенийгээ эзлэн гарч ирэх хүчирхэг эзэнт гүрнүүдийг төлөөлж байна хэмээн тайлжээ. Небухаднезарийн хувьд энэ мэдээг тодорхой ойлгож байв: Вавилоны бүх хүч чадал, алдар суу нь  үгүй болж, өөр эзэнт улс байрыг нь эзлэх бөгөөд энэ нь ээлж дараалалтайгаар солигдох юмсанж. Гэтэл огт өөр шинж чанартай нэгэн хаант улс тэр бүх хаанчлалуудыг устгана хэмээн үргэлжлэх болов: тэр нь үүрд засаглах Бурханы мөнхийн хаант улс юм.

`Хүний орчлонгийн юмс үнэхээр хоромхон хийгээд түр зуурынх байдгийг харна уу. Энэ байдал бидэнд гагцхүү Есүсийн дотор байх агуу найдварын талаар юу зааж байна вэ? (Иохан 6:54, 2 Кор. 4:18).`