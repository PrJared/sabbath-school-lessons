---
title: Нууцлаг байдлаас Илчлэлт рүү
date:  11/01/2020
---

### Энэ Долоо Хоногт Судлах Эшлэлүүд
Дан. 2:1–16, Үйлс 17:28, Дан. 2:17–49, Дуулал 138, Иохан 15: 5, Дэд. 32:4, 1 Пет. 2:4.

> <p>Цээжлэх эшлэл</p>
> “Даниел хэлэхдээ” Бурханы нэр мөнхийн мөнхөд магтагдах болтугай. Учир нь мэргэн ухаан хийгээд хүч чадал Түүнийх”(Даниел 2:20).

Грийнланд орчмын усанд янз бүрийн хэмжээтэй мөсөн уул байдаг. Заримдаа жижиг мөснүүд нэг чиглэлд хөдлөж байхад том мөснүүд нь эсрэг тал руу урсаж байдаг. Энд юу болж байна вэ гэхээр гадаргуугийн салхи жижиг мөснүүдийг хөдөлгөж байгаа бол асар том хэмжээний мөс нь далайн гүний урсгалыг даган урсаж буй явдал юм. Түүхийн туршид үндэстнүүдийн сэргэн мандалт, уналт доройтлыг авч үзэхэд энэ нь гадаргуугийн салхи болон далайн урсгалтай төстэй юм. Салхи нь өөрчлөгдөж хувирдаг, урьдчилан таамаглах боломжгүй бүх зүйлийг илэрхийлдэг, яг л хүний хүсэл шиг. Харин эдгээр салхитай  зэрэг хөдөлдөг өөр нэг хүч нь  бүр илүү хүчирхэг бөгөөд далайн урсгалтай маш төстэй юм. Энэ нь Бурханы мэргэн ухаан хийгээд Түүний хэмжээлшгүй эрх мэдлийн зорилгын улмаас ажээ... Элен Уайт хэлэхдээ: “Гэхдээ тогтоосон замаараа тасралтгүй хөдөлж байдаг од гараг шиг, Бурханы санаж сэдэж буй зүйл яарахыг ч, алгуурлахыг ч мэддэггүй ажээ” Үе үеийн хүслэн, хуудас 32. Хэдийгээр улс үндэстэн, үзэл суртал, улс төрийн намуудын үүсэл хөгжил, уналт зэрэг нь зөвхөн хүний хүслээр тохиолддог мэт боловч Даниел 2-р бүлэгт хүн төрөлхтний түүхийг жинхэнэ эцсийн шат руу түлхэж байдаг нь тэнгэрийн Бурхан юм гэдгийг харуулж байна.

_*Энэ хичээлийг 1 сарын 18-ны Шаббатад бэлтгэн судлаарай._