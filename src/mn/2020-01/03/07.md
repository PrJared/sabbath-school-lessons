---
title:  Гүнзгийрүүлэн судлах
date:  17/01/2020
---

Даниел 2-р бүлгийн баримлын алт мөнгөөр хийгдсэн хэсэг нь эдийн засгийн хүч чадлыг илэрхийлсэн дүрслэл гэдгийг санах хэрэгтэй юм. Мөн хүрэл ба төмрөөр хийгдсэн нь тухайн үед утга зохиол болон ахуйн багаж хэрэгсэл, зэр зэвсэг, ваар сав зэрэгт хүрэл болон төмрийг хэрэглэж байсантай холбоотой. Тиймээс энэхүү баримал нь хүн төрөлхтөн, тэдний ололт амжилтыг тод томруун харуулдаг. Баримлын биеийн тодорхой хэсгүүд нь дэлхийн хаант улсуудыг төлөөлдөг бөгөөд хүн төрөлхтний түүхийн эцсийн өдрүүдэд хуваагдсан улсууд ноёрхох болно гэдгийг илэрхийлдэг. Харин тэрхүү чулуу “хүний гараар” бүтээгдээгүй гэж онцлон дүрсэлсэн бөгөөд (Даниел 2:45) энэ түр зуурын ертөнц хийгээд түүний бүхий л ололт амжилтад тохиолдох ер бусын төгсгөлийн тухай хүчтэй сануулга болдог.

Хэдийгээр “хүний нүдээр харахад хүн төрөлхтний түүх эсрэг хүчнүүдийн эмх замбараагүй сөргөлдөөн шиг санагдаж болох юм... харин энэ бүхний цаана Бурхан зогсоод бүгдийг дээрээс харж, Өөрийн хамгийн сайн төлөвлөгөөг хэрэгжүүлдэг гэдгийг Даниел бидэнд баталж байна”—William H. Shea, Daniel: A Reader’s Guide (Nampa, ID: Pacific Press, 2005], p. 98.

**Ярилцах асуултууд**

`1  Энэ ертөнцийн бүх эмх замбараагүй байдал, зовлон зүдүүрийн дунд Бурхан бүгдийг хянаж байдаг бөгөөд бүх зүйлийг гайхалгайгаар төгсгөх болно гэдгийг мэдэх нь хичнээн сайхан  хэрэг вэ. Тэр болтол энэ гэмт дэлхийд тохиолдож буй зовлонг намжаахад туслах бүхий л сайн сайхан зүйлийг эрэлхийлэхэд бид ямар үүрэгтэй вэ?`

`2 Ард түмэнд нь маш их хохирол учруулсан шүтээн шүтэгч удирдагчтай Даниел болон олзлогдогсдод ойр дотно байж, түүнд үнэнчээр зүтгэж буйг бид хэрхэн тайлбарлах вэ?`

`3  Зарим хүмүүс хүний гар хүрэлгүйгээр гарч ирсэн чулуу нь сайн мэдээг дэлхийд түгээн дэлгэрүүлэх явдал юм гэж маргадаг тухай бид өмнө нь үзсэн билээ. Энэ нь хэд хэдэн шалтгааны улмаас үнэн байх боломжгүй юм.  Даниел 2:35-т бичсэнээр, чулуу өмнөх улс гүрнүүдийг бут цохих бөгөөд “салхи түүнийг хийсгэж, ор мөргүй алга болов” гэжээ. Харин загалмайн үхлийн дараа ийм зүйл тохиолдоогүй. Цаашилбал чулуун хаант улсыг сүмтэй адилтгах гэсэн зарим оролдлогууд чулуун хаант улс нь хүн төрөлхтний ноёрхож буй хүчнүүдийг эзэлж чадахгүй байгааг тэмдэглэх хэрэгтэй. Энэ бол бүх дэлхийг захирах хаант улс юм. Тиймээс, зөвхөн Есүсийн хоёр дахь ирэлт нь энэ зөгнөлийн оргил хэсэг болох чулууны биелэл байж чадна. Яагаад Есүсийн хоёр дахь ирэлт нь чулууны тухай зөгнөлийн цорын ганц ухаалаг тайлбар вэ?`