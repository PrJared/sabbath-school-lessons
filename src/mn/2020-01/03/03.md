---
title:  Залбирал
date:  13/01/2020
---

Даниел тэр даруй гурван нөхдөө залбиралд уриалж, Бурхан зүүдээ илчлэхгүй бол тэд амь насаа алдах болно гэдгийг тайлбарлав. Бид томоохон бэрхшээлтэй тулгарах бүртээ Бурхан хамгийн хэцүү асуудлыг хүртэл шийдвэрлэж чадах агуу хүчтэй гэдгийг хүлээн зөвшөөрөх хэрэгтэй.

`Даниел 2:17–23-г уншаарай. Ямар төрлийн хоёр залбирал хийсэн бэ?`

Энэ бүлэгт залбирлын хоёр төрлийг дурдсан болно. Эхнийх нь Даниел зүүдний агуулга, түүний тайлбарыг илчлэхийг Бурханаас гуйсан хүсэлтийн залбирал байсан (Дан 2: 17-19). Энэхүү залбирлын үгсийг дурдаагүй боловч Даниел болон нөхөд нь “Вавилоны бусад мэргэдтэй хамт устгуулахгүйн тулд энэ нууцын талаар тэнгэрийн Бурханаас өршөөл гуйхыг” хүссэн гэж хэлжээ (Дан 2:18). Тэднийг залбирахад Бурхан тэдний хүсэлтэд хариу өгч, хааны зүүд хийгээд зүүдний тайллыг илчилсэн. Энд хэдий энгийн харагдаж байгаа боловч “Тэнгэрийн Бурахнаас өршөөл” хайх бүрт бидний залбиралыг сонсдог гэдэгт бид бүрэн итгэлтэй байж болно, учир нь Даниелийн Бурхан  бидний ч бас Бурхан билээ.

Бурхан тэдний хүсэлтэд хариулахад Даниел ба найзууд нь тэр даруй талархал ба магтаалын залбирал үйлдсэн. Тэд мэргэн ухааны эх сурвалж, байгаль дэлхий хийгээд улс төрийн түүхийг удирдаж байдаг Бурханыг магтсан. Бидэнд сурч болох чухал сургамж энд байна. Бид маш олон зүйлийн төлөө Бурханд хандан залбирахдаа залбиралд маань хариулсны төлөө магтаал  талархлын залбирлыг хэр их хийдэг вэ? Есүс арван уяман өвчтэй хүнтэй уулзсан түүх нь хүний ачийг умартдаг байдлын тод жишээ юм. Эдгэрсэн арван хүний нэг нь л “Бурханыг алдаршуулахаар” ирдэг (Лук17:18).

Даниелын хариу нь зөвхөн талархал хийгээд магтаалын ач холбогдлыг сануулаад зогсохгүй бидний залбирдаг Бурханы зан чанарыг илчилдэг. Бид Түүнд залбирахдаа Тэрээр бидний амьдралд хамгийн сайн сайхныг авчирна гэж итгэж болно. Тиймээс бид үргэлж Бурханаа магтаж, Түүнд талархаж байх ёстой.

`Дуулал 138-г уншаарай. Энэхүү талархлын залбирлаас ямар ч нөхцөл байдалд байсан та Бурханд талархаж сурахад туслах ямар зүйлийг олж авч болох вэ?`