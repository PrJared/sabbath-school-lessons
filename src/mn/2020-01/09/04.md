---
title:  Ариун ордонд халдсан нь
date:  25/02/2020
---

`Даниел 8:10-12-г уншаарай. Жижиг эвэр энд ямар үйл ажиллагаа явуулж байна вэ?`

Даниел 8:10 дээр жижиг эвэр нь Бабелийн цамхагиийн барилгачидтай адилхан зүйлийг сүнслэг түвшинд хийхийг оролдож байна (Эхлэл 11:4). “Түг түмд” ба “одод” гэсэн үгс нь  Хуучин Гэрээнд Бурханы ард түмнийг нэрлэдэг байв. Мөн Израилийг Эзэний цэрэг / арми хэмээн дууддаг байсан (Гэт. 12:41). Даниел бас Бурханы итгэмжит хүмүүсийг туяаран буй ододтой зүйрлэжээ (Дан. 12:3). Үзэгдлийн энэ хэсэгт тэнгэрийн биетүүдэд халдах тухай шууд хэлээгүй нь тодорхой, харин тэнгэрт харьяалалтай Бурханы хүмүүсийг хавчих явдлыг зөгнөжээ (Фил. 3:20). Шүтээн мөргөлтэй захирагчид мянга мянган Христэд итгэгчдийг хөнөөсөн боловч, одоо жижиг эврийн тэнгэр өөд ургаж буй явдал нь гол анхаарлыг татаж байна. Тиймээс энэ зөгнөлийн эцсийн биелэл нь папын засаглалтай Ром болон түүний хэдэн зууны туршид үйлдсэн хавчлага байж таарлаа. Мөн Даниел 8:11 дээр “Жонон”-гийн тухай гардаг бөгөөд энэ нь Даниел номонд “Жонон Мессиа”(Дан. 9:25), “танай Жонон Михаел” (Дан. 10:21), “Михаел”, “Агуу Жонон” (Дан. 12:1) хэмээн олон удаа дурдагддаг. Есүс Христээс өөр хэн ч ийнхүү нэрлэгдэж чадахгүй. Есүс Христ бол дээр дурдсан “түг түмд”-н Жонон, мөн Тэнгэр дэх бидний тэргүүн Тахилч юм. Тийм учраас, папын засаглал болон түүний шашны тогтолцоо нь Есүсийн тахилчийн үүргийг бүдэгрүүлж, Түүнийг орлохыг хичээдэг ажээ.

Даниел 8:11 дээр «өдөр тутмын тахил» гэсэн нь дэлхий дээрх ариун ордны үйлчлэлийг санагдуулдаг бөгөөд тахил болон зуучлал зэрэг зан үйлийн өргөн хүрээ болон үргэлжилэлийг харуулдаг. Эдгээр өдөр тутмын ёслолуудаар дамжуулан нүгэлтнүүд уучлагдаж, гэм нүглийг ариун асар дотор шийдвэрлэдэг. Дэлхий дээрх асрын энэ үйлчлэл тэнгэрт Христийн ариун ордонд хийх зуучлалын үйлчлэлийг бэлгэддэг. Тиймээс папын засаглал Христийн зуучлах үйлчлэлийг католик лам нарын зуучлал болгон өөрчлөхийг эш үзүүллэг зөгнөжээ. Ийм дуураймал мөргөлөөр дамжуулан жижиг эвэр нь Христийн зуучлах үйлчлэлийг булаан авч, тийнхүү Христийн ариун ордон дахь байр суурийг унагаах гэж буйг бэлгэддэг.

“Тэрээр үнэнийг газар хаяж, үйлддсэн бүхэндээ амжилт олсоор байна” (Дан. 8:12). Есүс Өөрийгөө үнэн гэж тунхагласан (Иохан 14:6), мөн Бурханы үгийг үнэн гэжээ (Иохан 17:17). Эсрэгээрээ, папын засаглал Библийг өөр хэл дээр орчуулахыг хориглож, Библийн үнэнийг сүмийн эрх мэдлээр тайлбарлаж байв. Тэд уламжлалыг Библитэй хамт авч явдаг хэмээн заадаг боловч, бодит байдал дээр уламжлалыг Библээс дээр тавьсан билээ. Гэтэл Библи бол итгэлийн хамгийн дээд эрх мэдэл юм.

`Энэ хичээлээр Библийн үнэний мэдлэг хүн төрөлхтний уламжлалуудтай харьцуулахад хичнээн үнэ цэнэтэй бөгөөд чухал ач холбогдолтой болох талаар бид юу сурах ёстой вэ?`