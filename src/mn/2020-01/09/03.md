---
title:  Жижиг эврийн байлдан дагуулалт
date:  24/02/2020
---

`Даниел 8:8-12-г анхааралтай уншина. Жижиг эвэр ямар ямар зүгт мөргөсөн бэ? Үүнийг ойлгох нь яагаад чухал вэ?`

Тэнгэрийн дөрвөн салхийг чиглэн ургасан дөрвөн эврийн дараа тэдгээрийн нэгээс жижиг эвэр гарч ирсэн тухай Библи хэлжээ. Харин одоо энэ эвэр/эрх мэдэл дөрвөн эвэр эсвэл дөрвөн салхины алинаас нь гарч ирсэн болох нь тодохойгүй байна. Өчигдөр бидний үзсэнчлэн дөрвөн эвэр Александрийн дөрвөн генералыг бэлгэддэг. Энэ эшлэлийн эх хэл дээрх дүрмийн бүтцийг харвал жижиг эвэр тэнгэрийн дөрвөн салхины нэгээс гарч ирсэн болохыг зааж байна. Тиймээс энэ эрх мэдэл Грекийн Эзэнт гүрэн буюу түүний дөрвөн хэсгийн дараа гарч ирсэн байна. Тиймээс энэ эвэр бол эхлээд хуурамч шүтлэгтэй дараа нь папын засаглал болох Ром гэдэг нь ойлгомжтой байна. “Жижиг эвэр нь Ромын хуурамч шүтлэгтэй цаг үе болон Папын засаглалын цаг үе хоёрын аль алийг нь төлөөлдөг. Даниел эхлээд Еврей болон эртний Христэд итгэгчдийн эсрэг дайтах хуурамч шүтлэгтэй Ромын захиргаадлын үеийг харсан. Дараа нь Папын засаглал нь өнөөдөр бидний цаг үед болон ирээдүйд үргэлжлэхийг үзсэн” Долоо дах өдрийн Адвентист Библийн Тайлбар, 4-р боть, хуу. 841.

Библийн эшлэлийн дагуу жижиг эвэр эхлээд хэвтээ чиглэлд мөргөсөн бөгөөд “өмнө, дорно зүг, Үзэсгэлэнт орныг чиглэн онцгой том болжээ” (Дан. 8:9). Эдгээр гурван чиглэл нь хуурамч шүтлэгтэй Ромын эзэнтгүрний байлдан дагуулж эзэлсэн гурван бүс нутгийг зааж байна.

Жижиг эвэр үзэгдлийн гол дүр болох үед тэрээр тэнгэр өөд ургасан нь ихээхэн анхаарал татдаг. Эдгээрээс үзэхэд энэ жижиг эвэр Даниел 7-н жижиг эвэртэй нилээд адилхан байгааг дараах харьцуулалтаар үзүүлэв: (1) энэ хоёр эвэр хоёулаа эхэндээ жижиг байсан (Дан. 7:8, 8:9). (2) хоёул дараа нь томорсон. (Дан. 7:20, Дан 8:9). (3) Хоёулаа хавчин дарлах хүчнүүд байсан (Дан. 7:21, 25, 8:10, 24). (4) Хоёул өөрсдийгөө өргөмжилж, Бурханыг эсэргүүцдэг (Дан. 7:8, 25, 8:10, 11, 25). Хоёул Бурханы хүмүүс рүү довтолдог (Дан. 7:25, Дан 8:24), (6) Хоёулангийнх нь үйл хэргийн цаг хугацааг эш үзүүлэгч тодорхойлсон (Дан. 7:25, 8: 13, 14), (7) Хоёул төгсгөлийн цаг хүртэл оршино  (Дан. 7:25, 26, 8:17,19), (8) Хоёуланд нь ер бусын сүйрэл тохионо (Дан. 7:11, 26, 8:25), эцэст нь Даниел 7-н жижиг эвэр Папын засаглалыг илэрхийлдэг бол Даниел 8-н жижиг эврийн тэнгэр өөд ургасан нь мөн ижил эрх мэдлийг харуулж байх ёстой. Тиймээс Даниел 2 ба 7-р бүлэгтэй адил сүүлчийн хаанчлал нь хуурамч шүтлэгтэй Ром хийгээд Папын засаглал юм.