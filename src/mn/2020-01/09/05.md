---
title:  Ариун ордны цэвэршүүлэл
date:  26/02/2020
---

`Даниел 8:14-г уншаарай. Энд юу болж байна вэ?`

Эврийн сүйрэл дагуулсан дайралтын дараа ариун газар цэвэрлэгдэх тухай тунхаглажээ. Энэ мэдээг ойлгохын тулд Даниел 8:14-т дурдсан ариун газрын цэвэршүүлэл нь Даниел 7:9–14 дээрх шүүлтийн үзэгдэл болохыг санах хэрэгтэй. Шүүлт тэнгэрт болж байгаа учраас ариун газар ч мөн тэнгэрт байж таарна. Тиймээс Даниел 7 нь хүн төрөлхтний үйл хэрэг дэх Бурханы оролцоо болон учир холбогдлыг шүүх ажиллагааны үүднээс харуулдаг бол харин Даниел 8-д яг энэ үйл явдлыг ариун ордны зүгээс авч үздэг.

Дэлхий дээрх ариун ордныг тэнгэрийн ариун ордны загвараар барьсан ба энэ нь авралын төлөвлөгөөний өргөн цар хүрээг дүрслэн үзүүлэх үүрэгтэй байсан юм. Өдөр бүр нүгэлтнүүд тахилаа ариун ордонд авчирдаг байсан бөгөөд тэнд хүмүүс уучлагдаж, тэдний хүлээсэн гэм нүгэл нь ариун ордонд шилждэг байв. Үр дүнд нь ариун ордон бохирддог байлаа. Тиймээс тогтсон хугацаанд ариун ордонг нүглээс нь цэвэрлэж байх шаардлагатай байв. Үүнийг Эврэлүүллийн Өдөр гэж нэрлэдэг байсан бөгөөд жилд нэг удаа болдог байв (Левит 16).

Тэнгэрийн ариун ордонд яагаад цэвэрлэгээ хийх хэрэгтэй вэ? Яг л гэмшсэн Изриальчуудын гэм нүгэл дэлхий дээрх ариун ордонд шилждэг байсны адил Есүсийг хүлээн авсан хүмүүсийн хүлээсэн нүглүүд тэнгэрийн ариун ордонд “шилждэг” гэж ойлгож болно. Дэлхий дээрх Эвлэрүүллийн өдөр маш олон амьтдын цус урсдаг байсан нь ирээдүйд Есүсийн үхлийн бэлгэдэл байв. Түүний үхлээр нүгэлтнүүд Эвлэрүүллийн өдрийг даван гарч чадахаар болжээ.

Тийнхүү дэлхий дээрх ариун ордныг цэвэршүүлэх үед буюу Эвлэрүүллийн өдөр яг юу болдог байсан шиг тэнгэрт Христийн цус биднийг шүүлтээр авч гарахад бүр илүү утга учиртай зүйл болдог. Даниел 8:14-т гарсан Ариун ордны цэвэршүүлэг нь дэлхий дээрх ариун ордны үйлчлэлтэй адил зүйл юм. Түүний гол мэдээ нь: Бид нүгэлтнүүд болохын хувьд гэм нүглээ уучлуулж, Бурханы шүүлтийг даван гарахын тулд Мессиагийн цус бидэнд хэрэгтэй.

`Еврей 9:23–28-г уншаарай. Эдгээр эшлэл Есүсийн бидний төлөө үйлдсэн золиослолоор дамжуулан бидэнд ирсэн авралыг хэрхэн харуулж байна вэ?`