---
title:  Хуц ба Ухна
date:  23/02/2020
---

`Даниел 8-г уншина уу. Энэ үзэгдэл бүхэлдээ юуны тухай байна вэ? Даниел 2 ба 7 –дээрх зүйлстэй адилхан юм  юу байна вэ?`

Хэдий Даниел 8-р бүлэгт өөр бэлгэдэл ашигласан байгаа ч бидний үзсэн Даниел 2 ба 7 дээрхтэй ижил эзэнт гүрнүүдийн байлдан дагуулалт хийгээд уналт, мөхлийн тухай харуулдаг билээ. Энд ашигласан бэлэгдэл нь Бурханы ариун ордонтой шууд холбоотой юм. Хуц ба ухнын бэлгэдлийг эртний Изриальчуудыг шүүх үе буюу  Эвлэрүүллийн Өдөр ариун ордны зан үйлд ашигладаг байжээ. Хуц болон ухнууд ариун ордны үйлчлэлд тахил болон золиослогддог байв. Харин зөвхөн эвлэрүүллэгийн өдөр энэ хоёр амьтанг хамтад нь авчирдаг ажээ. энэ үзэгдлийн гол анхаарал нь Эврэлүүллийн өдөр юм. Тиймээс Эвлэрүүллийн Өдрийг санагдуулахын тулд зориуд энэ амьтдыг сонгосон байна.

Үзэгдэл эхлэхэд, Даниел хуцыг баруун, хойд, өмнө зэрэг 3 зүгт мөргөж байхыг харсан (Даниел 8:4). Энэ гурван хөдөлгөөн нь энэхүү хүчний өсөлт, хөгжилийг заадаг. “түүнийг дийлэх өөр араатан нэг ч үгүй, мөн түүний хүчнээс аврах хэн ч байхгүй, харин тэр хүссэнээрээ хийж, өөрийгөө өргөмжлөв ” (Даниел 8:4). Тэнгэр элч хоёр эвэртэй хуц бол Меде-Персийг төлөөлж буй юм гэж тайлбарлажээ. Мөн гурван зүг нь энэхүү дэлхийн хүчний гурван том байлдан дагуулалтыг зааж байгаа бололтой.

Дараа нь нэг том эвэртэй ухна гарч ирсэн бөгөөд энэ нь Агуу Александрын удирдсан Грекийн эзэнт гүрэн байв. ухна “газар хүрэлгүй” (Даниел 8:5) ирж буй нь тэрээр маш хурдан болохыг илэрхийлж байна. Энэ бэлэгдэл нь Александрийн байлдан дагуулалтын хурдыг илэрхийлдэг бөгөөд Даниел 7 дээр түүнийг далавчтай ирвэсээр танилцуулж байсан. харин эш үзүүлэгчийн хэлснээр ухна “хүчирхэг болмогц том эвэр нь хугаран унаж” оронд нь дөрвөн эвэр дөрвөн зүг чиглэн ургасан гэжээ. 323 оны 6 сард Александр Вавилонд нас барах үед энэ зөгнөл биелэлээ олсон юм. Түүний хаанчлалыг түүний дөрвөн генерал хуваан авчээ.

`Даниел 2:38-8:20, 21 хүртэлх үзэгдлүүдэд гарсан дөрвөн эзэнт гүрний гурав нь нэрлэгдлээ. Эдгээр зөгнөлүүдийн талаарх бидний тайлбар үнэн гэдгийг батлахад энэхүү гайхалтай баримт хэрхэн туслах ёстой вэ?`