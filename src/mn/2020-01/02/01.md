---
title: Иерусалимаас Вавилон руу
date:  04/01/2020
---

### Энэ Долоо Хоногт Судлах Эшлэлүүд
2 Хаад 21:10–16; Даниел 1; Гал. 2:19, 20; Мат. 16:24–26, 2 Кор. 4:17; Иаков 1:5

> <p>Цээжлэх эшлэл</p>
> “Бурхан энэ дөрвөн залууд эрдэм ухааны бүх салбарт мэдлэг хийгээд оюуны чадвар, мэргэн ухааныг өгөв. Даниел бүх зүүдийг ойлгодог байлаа” (Даниел 1:17).

Библи гэм нүгэлд унасан хүн төрөлхтний мөхөс дорой байдлыг илчлэн харуулахаас эмээдэггүй. Эхлэл 3-р бүлгээс эхлэн хүний гэм нүгэл болоод үүний гашуун үр дагаврууд тод харагддаг. Мөн түүнчлэн хэцүү бэрхшээлтэй тулгарсан үедээ ч Бурханд итгэмжтэй байсан агуу итгэгч хүмүүсийн амьдралыг бид олж хардаг. Ийм итгэмжит байдлын хамгийн тод жишээг бид Даниел номоос харах болно.

Гэсэн хэдий ч Даниелыг судлахдаа энэхүү номын жинхэнэ баатар бол Бурхан гэдгийг санаж байх ёстой. Бид үргэлж Даниел ба түүний найз нарын үнэнч байдлыг биширч харин Вавилоны эзэнт гүрний уруу татлага, эрх мэдлийг сөрөн зогсох эдгээр дөрвөн залууг удирдан чиглүүлж, дэмжиж байсан Нэгэний итгэмжит байдлыг алдаршуулахаа умартах тохиолдол бий.

Өөрийн гэр, нутаг орондоо итгэлээ хамгаалж үлдэх нь хангалттай сорилт болдог байхад харь газарын соёл, шашны хавчлаган дор байх үед итгэлээ хадгалах нь бараг л боломжгүй зүйл юм. Гэхдээ  элч Паулын адил тууштай тэмцэгчид бэрхшээлийг даван туулдаг билээ. Учир нь тэд «хэнд итгэснээ мэддэг» (2 Тим. 1:12), Түүнд итгэдэг ажээ.

_*Энэ хичээлийг 1 сарын 11-ний  Шаббатад бэлтгэн судлаарай ._