---
title:  Гүнзгийрүүлэн судлах
date:  10/01/2020
---

“Даниел ба түүний найз нөхдүүд Вавилонд залуу насандаа боолчлогдон очихдоо Иосефийн бага залуу насандаа Египетэд боолчлогдохоор очсон үеэс илүү таатай хувь заяатай учирсан боловч Иосефоос дутахааргүй зан чанарын шалгуурыг давсан. Иудейн энгийн амьдралаар өсөж хүмүүжсэн хүүхдүүд залуу насандаа гэр орноосоо алслагдан хааны тусгай үйлчлэлд ашиглагдахын тулд хамгийн сүр жавхлантай хот, хамгийн агуу хаант засаглалд очсон. Хааны хээнцэр чимэглэлээр дүүрэн завхарч гуйвуулагдсан ордныг хүрээлсэн уруу таталт маш хүчтэй байлаа. Ёхуваг шүтэгчид Вавилонд боолчлогдон очсон ба Бурханы өргөөнд ашиглагддаг ариун хэрэгслүүдийг Вавилоны бурхдад зориулан тавьж, Изриалийн хаан Вавилончуудын гарт орон хоригдсон нь тэдний шашин шүтлэг ёс заншил Еврейчүүдийн шашин шүтлэг ёс заншлаас илүү хүчтэй хэмээн бардамнаж байгааг харуулж байлаа. Изриальчууд Бурханы тушаалыг дагахаас татгалзсан учир ийнхүү доромжлогдон гутаагдаж, хүнд байдалд орсон боловч Бурхан Вавилончуудад Өөрийн агуу хүч чадал, хууль тушаал нь ариун шударга, тушаалуудад нь дуулгавартай хандсанаар ямар үр дүн гарахыг батлан харуулсан. Бурхан Өөрийн үзүүлж болох агуу чанаруудыг Өөрт нь үнэнч хэвээр байсан хүмүүсээр дамжуулан гэрчилж өгсөн” –Боловсрол, Элен Уайт, х. 54.

**Ярилцах асуултууд**

`1  Шаббат хичээл дээрээ нийгэмд  танд тулгарч буй соёл, нийгмийн янз бүрийн асуудлын талаар ярилцаарай. Ямар асуудлууд байна вэ? Сүм үүнд хэрхэн хариу үзүүлж сурах вэ?`

`2  Даниел болон нөхдийх нь хувьд итгэлээсээ буцах ямар амархан байх байсан талаар бодоорой. Эцсийн эцэст Вавилончууд тэднийг захирч байсан. Еврей үндэстэн ялагдсан байв. Вавилоны «бурхад» Израилийн Бурханаас агуу гэдгийг Даниел болон түүний нөхөд хүлээн зөвшөөрөхөд өөр ямар нотолгоо хэрэгтэй байсан юм бэ? Энэ үед Библийн ямар чухал үнэн тэднийг хамгаалж байсан бэ? (Иер. 5:19, 7:22–34) Библийг танин мэдэж, “одоогийн үнэнийг” ойлгох нь хичнээн чухал болох талаар бидэнд юу хэлж байна вэ?`

`3  Зөвхөн өөрсдөд маань бус харин бидний үнэнч байдлаас Эзэний зан чанарын гэрчлэлийг авдаг, бидний үйлчлэхийг хүсдэг тэдгээр хүмүүст бидний итгэмжтэй байдал  яагаад маш чухал байдаг вэ?`