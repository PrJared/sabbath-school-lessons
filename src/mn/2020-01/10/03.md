---
title:  Нигүүсэл хүссэн залбирал
date:  02/03/2020
---

`Даниел 9:3–19 -г уншина уу. Даниел ямар үндэслэлээр өршөөл хүссэн бэ?`

Бид энэхүү залбирлын хэд хэдэн санааг онцлох хэрэгтэй.

Нэгдүгээрт, Даниел залбиралдаа Еврей хүмүүст тохиолдсон энэхүү гай зовлонгийн шалтгааныг огтхон ч асуугаагүй байдаг. Тэрээр шалтгааныг нь сайн мэдэж байлаа. Үнэндээ энэ залбирлын ихэнхи хэсэгт Даниел өөрөө тэрхүү шалтгааныг хэлсэн: “Бурхан Өөрийн зарц нар эш үзүүлэгчдээр дамжуулан өмнө маань тогтоож өгсөн хууль заавраар бид алхсангүй. ЭЗЭН Бурханыхаа дуу хоолойг бид дагасангүй” (Дан. 9:10).  Бид хамгийн сүүлд Даниел 8-н төгсгөл хүртэл судалсан бөгөөд бүлгийн төгсгөлд Даниел  2,300  өглөө ба үдшийн үзэгдлийн учрыг ойлгоогүй гэдгээ хэлсэн (Дан. 8:27).

Хоёрдугаарт  ард түмэн нүгэл үйлдэж, бузар мууг хийсэн ч гэсэн Даниел Бурханы нигүүсэл хийгээд Бурханы ард түмнээ уучлах хүслийг гуйн залбирсан. Энэ нь нэг талаараа сайн мэдээг гайхалтайгаар харуулжээ. Ямар ч гавьяагүй гэм нүгэлтнүүд өөрсдийн хүртэх эрхгүй, авч байгаагүй нигүүсэл,  хийгээд уучлалыг хайж буй тухай энд өгүүлж байна. Энэ бол Бурханы өмнө бидний хувь хүн бүрийн бодит байдлыг  харуулсан жишээ биш гэж үү?

`Даниел 9:18, 19-г уншаарай. Даниел Эзэнийг залбиралд нь хариулах өөр ямар шалтгаан дурдсан бэ?`

Даниелын залбирлын бас нэг онцлогийг дурьдах нь зүйтэй. Түүний залибрал Бурханы нэрийн төлөө гуйсан хүсэлт юм. Энэ залбиралд Даниел өөрийн  эсвэл ард түмний тааллын төлөө бус харин Бурханы сайн сайхны төлөө байсан юм (Дан. 9:17–19). Өөрөөр хэлбэл, залбирлыг  хүлээн авах ёстой учир нь үүгээр Бурханы нэр хүндэтгэгдэх юм.

`2 Хаад 19:15–19 -г уншаарай. Хезекиагийн залбирал ямар байдлаар Даниелынхтай төстэй байна вэ? Матай 5:16-д бид хэрхэн Бурханыг алдаршуулж болох талаар юу гэж хэлдэг бэ?`