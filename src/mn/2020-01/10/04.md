---
title:  Зуучлалын үнэ цэнэ
date:  03/03/2020
---

`Даниел 9:5-13-г уншаарай. Даниел Изриаль үндэстэнд ийм их гай зовлон авчирсан нүглийн тухай ярихдаа“бид” буруу зүйл үйлдсэн гэж үүнд өөрийгөө багтаасан нь ямар ач холбогдолтой байсан бэ?`

Даниелын залбирал бол Библи дэх чухал ач холбогдол бүхий залбирлуудын нэг юм. Ийм залбирал нь Бурханы зүрх сэтгэлд хүрч, шүүлтийг хойшлуулж, оронд нь дайснуудаас авардаг. Бурхан бүх еврей үндэстнийг устгахад бэлэн байх үед Мосегийн зуучлан залбирлаар Түүний мутар ард түмэнтэй үлджээ. (Гэт. 32:7–14, Тоол. 14:10–25). Хүчтэй ган гачигийн үед хүртэл Бурхан Елиагийн залбиралд хариулж, хур бороог цутган газар нутгыг сэргээсэн  билээ (1 Хаад 18). Бид гэр бүлийн гишүүд, найз нөхөд, өөр бусад хүмүүс эсвэл аливаа нөхцөл байдлын төлөө залбирах үед Бурхан бидний залбирлыг сонсдог бөгөөд бидний асуудалд оролцдог. Заримдаа залбирлын хариу удаан хугацааны дараа ирэх боловч Бурхан хүүхдүүдийнхээ хэрэгцээг хэзээ ч мартдаггүй гэдэгт бид итгэлтэй байж болно (Иаков 5:16).

Энэ тохиолдолд Даниел Бурхан болон хүмүүсийн хооронд зуучийн үүрэг гүйцэтгэж байна. Бичээсийг судлахдаа эш үзүүлэгч Бурханы хуулийг зөрчиж, Түүний сануулгыг сонсохоос татгалзах үедээ  ард түмэн ямар их гэм нүгэлтэй болсныг ойлгосон. Тиймээс тэдний  доройтсон сүнслэг байдлыг мэдсэн Даниел эдгэрэл хийгээд өршөөл гуйн залбирчээ. Харин эш үзүүлэгч өөрийгөө ард түмэнтэйгээ адил гэм нүгэлтэй хэмээн үзсэн. Зарим талаар Даниел бидний зууч болох Христийн үүргийг харуулдаг (Иохан 17). Гэсэн хэдий ч ялгаа нь: Христ бол “нүгэлгүй” (Евр. 4:15) тул Тэрээр гэм нүглээ улайх эсвэл өршөөл гуйн залбирах шаардлагагүй (Евр. 7:26, 27). Гэхдээ Христ өввөрмөц байдлаар өөрийгөө гэм нүгэлтэн адил болгосон: “Нүглийг үл мэдэгч Түүнийг бидний төлөө Тэрээр нүгэл болгосны учир Түүний дотор бид Бурханы зөвт байдал болох юм.” (2 Кор. 5:21).

`“Хэрэв та хүн төрөлхтний сайн сайхан, ариун, эрхэмсэг, сайхан бүхнийг цуглуулаад Бурханы тэнгэр элч нарт аваачин хүмүүний авралд хувь нэмэр болгохоор өргөвөл, энэ саналыг тань аюултай урвалт мэт үзэж, хүлээн авахгүй” Элен Уайт, Итгэл ба Үйлс, х. 24. Эдгээр үгс нь хүн төрөлхтөнд зууч  хэрэгтэй талаар ямар сургамж өгч байна вэ?`