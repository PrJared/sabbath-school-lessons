---
title:  Мессиагийн үйл хэрэг
date:  04/03/2020
---

Даниелын зуучлан залбирал нь ард түмний гэм нүгэл хийгээд Иерусалимын сүйрэл гэсэн хоёр үндсэн асуудлыг хөнддөг.  Тиймээс Бурхан энэ хоёр гуйлтыг шийдэх хариулт өгсөн. Мессиагийн үйл хэргээр  ард түмэн аврагдаж, ариун газар тослогдох болно. Энэхүү онцгой хоёр гуйлт хэдийгээр хариулагдсан боловч энэ нь Даниелын цаг үеэс маш хол байлаа. Мессиагийн үйл хэрэг бүх хүн төрөлхтөнд ашиг тусаа өгөх ажээ.

`Даниел 9:21-27-г уншаарай. 70 долоо хоногийн хугацаанд юу болох ёстой вэ?`

1. “Гэмт үйлдлийг дуусгах”. “Гэмт үйлдэл” гэх Еврей үг (pesha)  нь дээд эрх мэдэлтний эсрэг санаатайгаар үйлдсэн гэм бурууг илэрхийлдэг (жишээ нь: Сур. 28:24). Энэ үг нь Библид хүмүүс Бурханыг эсэргүүцсэн тухай дурдах үед гардаг (Езек. 2:3). Харин Есүсийн цусаар Бурханы эсрэг тэрслэл дарагдаж, хүн төрөлхтөн Калвараас урсах Түүний ач гавьяаг хүртэх юм.
2. “Нүглийг эцэслэх.” Энэ үйл үг нь “битүүмжлэх” гэсэн утгыг агуулдаг бөгөөд энд гэм нүгэл уучлагдах тухай илэрхийлж байна. Гэм нүгэлд унасны дараа хүн төрөлхтөн Бурханы жишигт хүрч амьдрах боломжгүй болсон. Харин  Мессиа бидний алдаа дутагдлыг санаа тавих болно.
3. “Хилэнцийг наманчлах.” Паулын хэлснээр “Учир нь Бурхан, Түүний дотор төгс дүүрэн нь оршдгийг болон Түүний загалмайн цусаар амар амгаланг тогтоон, Түүгээр дамжуулан газар дээрх эсвэл тэнгэр дэх бүх юмсыг Өөртэйгөө эвлэрүүлснийг таалдаг” (Кол. 1:19, 20). Энд ч бас зөвхөн Есүсийн хийж чадах зүйлийг дуржээ.
4. “Мөнхийн зөвт байдлыг тогтоох.” Христ загалмай дээр бидний өмнөөс цовдлогдсон. Ингэснээр бид Бурханы өмнө зөвт байх боломжоор ивээгдсэн юм. Бид зөвхөн итгэлээр Бурханаас ирэх энэхүү зөвт байдлыг хүлээн авч чадна.
5. “Эш үзүүллэг ба үзэгдлийг битүүмжлэх.” Христ Өөрийгөө золиослох үед Түүний тослогдсон үйл хэргийг зөгнөсөн Хуучин гэрээний зөгнөлүүд биелэх байсан учир тэдгээрийг битүүмжилсэн юм.
6. “Ариунаас ариун газрыг тослох.” Ариунаас ариун хэмээн дурдсан нь хүнийг бус харин газрыг нэрлэжээ. Энэ нь Христ бидний агуу Тэргүүн Тахилчийн үүргээ хүлээн авах үед тэнгэрийн ариун ордон тосологдох тухай өгүүлж байна.