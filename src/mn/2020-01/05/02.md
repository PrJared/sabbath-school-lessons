---
title:  Энэ бол агуу Вавилон биш гэж үү?
date:  26/01/2020
---

`Даниел 4:1-33-г уншаарай. Хаанд юу тохиолдсон бэ? Яагаад?`

Бурхан Небухаднезарт хоёр дахь зүүдээ өгчээ. Энэ удаад хаан зүүдээ мартдаагүй ч Вавилоны мэргэдүүд  дахин бүтэлгүйтсэн тул хаан зүүднийхээ учрыг мэдэхийн тулд Даниелыг дуудав. Зүүдэндээ хаан тэнгэрт хүрч буй том модыг харж, тэнгэрлэг нэгэн тэр модыг тайрч хаяхыг тушаав. Тэгээд зөвхөн хожуул болон үндэс нь үлдэж, тийнхүү тэнгэрийн шүүдэрт норно. Небухаднезарын сэтгэлийг түгшээсэн зүйл бол тэнгэрийн нэгэн “зүрх нь хүнийхээр өөрчлөгдөн араатны зүрх түүнд өгөгдөж, тийнхүү долоон цаг үе түүн дээгүүр өнгөрөг” (Даниел 4:16) гэж хэлсэн явдал байв . Зүүдний ноцтой байдлыг мэдээд, Даниел энэхүү зүүд хааны дайснуудад хэрэгждэг ч болоосой хэмээн хүсэлтээ эелдэгээр илэрхийлэв. Гэсэн хэдий ч Даниел зүүдний дамжуулсан мэдээг үнэн зөвөөр хүргэж, энэ зүүд бол хааны өөрийнх нь тухай юм гэдгийг хэлжээ.

Библид модыг ихэнхдээ хаад, улс үндэстэн, эзэнт гүрний бэлгэдэл болгон ашигладаг (Езекиел 17; 31; Хосеа 14; Зак. 11:1, 2; Лук 23:31). Тиймээс, том мод бол ихэмсэг хаанд тохирох дүрслэл юм. Бурхан Небухаднезарт эрх мэдэл, хүч чадлыг өгсөн. Гэвч тэрээр өөрт нь байгаа бүх зүйл Бурханаас ирдэг гэдгийг хүлээн зөвшөөрөхгүй зөрүүдэлж байсан .

`Даниел 4:30-г анхаарна уу. Эзэний өгсөн сануулгыг хаан хүлээн аваагүй гэдгээ илэрхийлж юу гэж хэлсэн бэ?`

Бардамналын маш аюултай зүйл нь биднийг Бурханаас хичнээн хамааралтай болохыг мартуулдаг явдал юм. Бид ийнхүү мартах үед сүнслэг аюулд орж байдаг.

`Та амьдралдаа ямар амжилт гаргасан бэ? Та амжилтадаа бардахгүйгээр бахархаж чадах уу? Хэрэв тийм бол яаж вэ?`