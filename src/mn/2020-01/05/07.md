---
title:  Гүнзгийрүүлэн судлах
date:  31/01/2020
---

“Нэгэн үед ихэд бардам байсан хаан одоо Бурханы даруухан хүү болон хувирсан байлаа. Уур хилэн ихтэй, бусдыг дарангуйлсан удирдагч ухаалаг, өрөвч энэрэнгүй хаан болон хувирав. Тэнгэрийн Бурханыг эсэргүүцэж, түүнийг доромжилж байсан тэрээр одоо Хамгаас Аугаа Нэгэний хүчийг хүлээн зөвшөөрч, Ехувагаас эмээж, ард түмнийхээ аз жаргалын төлөө хичээн зүтгэх хүсэл зорилготой болов. Небухаднезар хаан, хаадын Хаан, эздийн Эзэний эсэргүүцэл дор дэлхийн бүх удирдагчдын суралцах ёстой сургамжийг авч чаджээ. Тэрээр жинхэнэ зөв сайныг үйлдсэнээр жинхэнэ аугаа байдлыг авч болохыг ойлгон ухаарчээ. Хаан Ехуваг амьд Бурхан болохыг нь хүлээн зөвшөөрч, “Одоо Небухаднезар би тэнгэрийн Хааныг магтан, өргөмжлөн, хүндэлж байна. Учир нь Түүний бүх үйлс үнэн бөгөөд Түүний замууд зөв билээ. Тэрээр бардам явж буй хүнийг даруу болгож чадна” гэж хэлэв.

Бурхан дэлхийн хамгийн агуу хаанчлал Түүнийг алдаршуулна гэж тогтоосон зорилго ийнхүү биелэлээ олсон билээ. Небухаднезарын Бурханы эрх мэдэл, нигүүсэл, сайн сайхан бүхнийг олон нийтийн өмнө хүлээн зөвшөөрсөн үйлдэл Ариун Бичээсийн түүхэнд тэмдэглэгдсэн түүний хамгийн сүүлчийн үйлдэл байв –Элен Уайт, Эш үзүүлэгч ба Хаад, хуу. 521.

**Хэлэлцэх асуултууд**

`1  “Бардамнал нь бүх сөрөг зүйл рүү хөтөлдөг: Энэ бол үнэхээр Бурханы эсрэг юм. Энэ танд хэтрүүлэг юм шиг санагдаж байна уу? Хэрэв тийм бол үүнийг дахин бодоорой... Хүн бардам байх тусмаа бусад хүмүүсийн бардам занд илүү дургүй байдаг. Жишээ нь хэрэв та өөрийгөө хэр бардам хүн бэ гэдгийг мэдэхийг хүсч байгаа бол энэ их амархан. Та өөрөөсөө “ бусад хүмүүс намайг доромжлоход, намайг анзаарахгүй байхад, өөрсдийнхөө асуудалд оролцуулахгүй байх үед, эсвэл өрөвдөж харьцахад, надад онгирход би үүнд хэр их дургүйцдэг вэ?” гээд асуугаарай. Гол нь аливаа хүний бардамнал бусад хүнийхтэй тэмцэлдэж байдаг юм. Тийм учраас би үдэшлэг дээр хэн нэгэн шугиан тарьж “од” болж байх үед дүргүй минь хүрч, би бас адилхан тэнд шуугиан тарихыг хүсдэг. Хоёр худалдаачин хэзээ ч нөхөрлөхгүй”- С.Льюс, Зөвхөн Христийн Шашин [Нью Йорк: Touchstone, 1996], х. 110. Льюс энд өөрийн бардамналаа олж харахад тань тулсах зүйл юу гэж хэлж байна бэ?`

`2 Энэ бүлгийн сэдэв нь өмнөх бүлгүүдийн адил Бурханы хэмжээлшүй эрх мэдлийн тухай юм. Яагаад энэ сэдвийг ойлгох нь ийм чухал юм бэ? Энэхүү чухал үнэнийг ойлгоход бидэнд Шаббат өдөр ямар үүрэг гүйцэтгэдэг вэ?`