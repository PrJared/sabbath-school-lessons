---
title:  Эш үзүүлэгчээр сануулсан нь
date:  27/01/2020
---

`Даниел 4:27-г уншаарай. Даниел юу болох талаар хаанд сэрэмжлүүлэг хэлэхийн зэрэгцээ түүнд юу хий гэж зөвлөсөн бэ, яагаад? (Мөн Сур. 14:31 -г хараарай).`

Даниел зөвхөн зүүд тайлбарлаад зогсохгүй Небухаднезар хаанд тухайн нөхцөл байдлаас гарах арга замыг зааж өгчээ: “Тиймээс хаантан, зөвөлгөө минь танд нийцэх болтугай. Зөвт байдлаар нүглүүдээ, ядуусыг энэрсээр гэм буруугаа арилгагтун. Тэгвэл цэцэглэл тань уртсаж магадгүй ”(Дан. 4:27).

Небухаднезар Вавилонд томоохон бүтээн байгуулалт хийжээ. Цэцэрлэгт хүрээлэн, сувгийн систем, олон зуун сүм хийд болон бусад барилгын ажлууд нь хотыг эрт үеийн нэгэн гайхамшиг болгон хувиргасан. Гэхдээ ийм сүр жавхлан, гоо үзэсгэлэн ямар нэгэн байдлаар боолын хүчийг мөлжиж, ядуусыг үл хайхрах замаар бий болдог. Цаашилбал, эзэнт гүрний баялгийг хааны болон түүний ойр дотны хүмүүсийн таашаалд нийцүүлэн зарцуулдаг. Ийнхүү Небухаднезарын бардамнал нь Бурханыг хүлээн зөвшөөрөхөөс холдуулаад зогсохгүй, тусламж хэрэгтэй хүмүүсийн зовлонг ч үл тоомсорлоход хүргэжээ. Бурхан ядууст онцгой анхаарал тавьдаг тул Даниел хааны өмнө онцолж болох гэм нүглүүдээс зөвхөн ядуусыг үл хайхарч байгааг нь  хэлснийг гайхах зүйл алга.

Небухаднезарт ирсэн мэдээ шинэ зүйл огт байгаагүй. Хуучин Гэрээний эш үзүүлэгчид үргэлж Бурханы ард түмэнд ядуусыг хавчихаас сэрэмжлүүлдэг байсан. Үнэндээ хааны цөллөгт явуулсан нүглүүдийн дунд хамгийн ноцтой нь ядуусыг үл тоомсорлосон явдал юм. Эцсийн эцэст ядуусыг энэрэх сэтгэл бол Христэд итгэгчдийн сайн үйлсийн хамгийн чухал нь билээ. Эсрэгээрээ, ядуусыг мөлжиж, үл тоомсорлох нь Бурханд Өөрт нь халдаж буй явдал юм. Тусламж хэрэгтэй хүмүүсийг халамжлахдаа бид бүх зүйл Бурханых гэдгийг ойлгодог. Тийнхүү бид Бурханы өмч хөрөнгөний эзэн нь биш харин нярав гэдгээ илэрхийлдэг.

Бид эд хөрөнгөөрөө бусдад үйлчилснээр Бурханыг хүндэтгэж, Түүнийг Эзэн гэдгийг хүлээн зөвшөөрдөг. Эцэст нь материаллаг эд хөрөнгөний үнэ цэнэ, үр өгөөжийг тодорхойлох эрхтэй нэгэн бол зөвхөн  Бурхан юм. Небухаднезар энэ зүйл дээр алдсан. Хэрэв бид өөрсдийн ололт амжилтаас илүү Бурханы эрх мэдлийг хүлээн зөвшөөрч, хэрэгцээтэй хүмүүст тусламж үзүүлж, Түүний эрх мэдлийг амьдралдаа харуулахгүй бол бид ч гэсэн Небухаднезар шиг алдах эрсдэлтэй.