---
title:  Ром ба Гэрээний Жонон
date:  17/03/2020
---

`Даниел 11:16–28-г уншина уу. Эдгээр эшлэлүүдийг ойлгоход төвөгтэй ч, Даниел номны өөр хэсэгт гардаг ямар дүрслэлийг та олж харж байна вэ?`

Даниел 11:16-дээр Грекийн хаадын эрх мэдэл хуурамч шүтлэгтэй Ромд шилжсэн тухай дүрсэлдэг: “Харин эсрэг ирэх хэн ч болов зоргоороо авирлах бөгөөд түүнийг дийлэх чадалтай хүн олдохгүй Тэрээр гартаа хоосролыг барин Үзэсгэлэнт орон хэсэг зуур байх болно”. Үзэсгэлэнт орон бол Иерусалим бөгөөд эртний Израилийн нутаг билээ. Мөн энэ газрыг эзэлсэн шинэ эрх мэдэл бол хуурамч шүтлэгтэй Ром улс юм. Үүнтэй ижил үйл явдлыг жижиг эврийн Үзэсгэлэнт орны зүг өргөжин тэлж буйгаар дүрсэлсэн байдаг  (Дан. 8:9). Тиймээс энэ үед дэлхийд ноёрхох шинэ эрх мэдэл бол хуурамч шүтлэгтэй Ромчууд гэдэг нь тодорхой юм. Библийн эшлэл дэх зарим нэмэлт тайлбар нь энэ ойлголтыг баталгаажуулдаг. Жишээлбэл, “татвар нэхэгч” хүн гэж Цезарь Августыг хэлсэн байж таарна. Түүний хаанчлалын үед Есүс төрсөн бөгөөд тэр үед Мариа, Иосеф нар хүн амын тооллогоор Бетлехемд хүрч ирсэн билээ (Дан. 11:20).

Мөн зөгнөлд өгүүлснээр энэ захирагчийг “жигшүүрт хүн” залгамжлах ажээ (Дан. 11:21). Түүхээс үзвэл Августын дараа өргөж авсан хүү нь болох Тибериус залгамжилсан байдаг. Тибериус  нь этгээд, харгис хүн байсан гэгддэг.

Хамгийн чухал нь Библийн эшлэлд Тибериусийн хаанчлалын үед “гэрээний жонон”цохигдоно гэжээ (Дан. 11:22). Энэ нь “Жонон Мессиа” хэмээгдэх Христийн цовдлолыг хэлж байгаа бөгөөд Тэрээр Тибериусын хаанчлалын үед загалмай дээр нас барсан юм (Дан. 9:25; мөн Мат. 27: 33–50). Энд Есүсийг “гэрээний жонон” гэсэн нь түүхэн үйл явдлын урсгалыг бидэнд харуулж буй хүчирхэг тэмдэг бөгөөд уншигчдад Бурханы урьдаас мэдэх чадварын гайхамшигтай нотолгоо болдог. Өмнөх зөгнөлүүдийг нь харвал бүх зүйл дээр Бурханы үнэн зөв байсан. Тиймээс бид Түүний ирээдүйд тохиолдоно гэж хэлсэн зүйлд итгэж найдаж болно.

`Улс төр хийгээд түүхэн үйл явдлыг тодотгосон эдгээр эшлэлүүдийн дунд хүртэл Назарын Есүс болох “гэрээний жонон”-г илчилсэн байна. Энэ нь бүх үймээн самуун, улс төрийн сонирхлыг үл харгалзан Есүс Бичээсийн гол төв хэвээр байгааг бидэнд хэрхэн харуулж байна вэ?`