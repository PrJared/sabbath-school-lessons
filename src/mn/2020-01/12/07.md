---
title:  Гүнзгийрүүлэн судлах
date:  20/03/2020
---

Сонирхолтой зүйл гэвэл Даниел 11:29–39-н талаар Мартин Лютер хэлэхдээ Даниел 11:31 дээрх хоосролын бузар гэдэг нь папын засаглал, түүний үзэл сургаал болон зан үйлүүд юм хэмээн тодорхойлжээ. Ийнхүү Даниел 11  болон Даниел 7, 8-р бүлгийн харилцан хамаарал нь папын засаглал ба түүний сургаалыг эдгээр зөгнөлийн түүхэн биелэл болохыг харуулж, Лютер болон бусад олон протестант тайлбарлагчдын үзлийг баталгаажуулдаг. Үүнтэй холбогдуулан Элен Уайт хэлэхдээ: “Ромын харьяалалын хүрээнд үйл ажиллагаа явуулдаг аливаа сүм яваандаа оюун санааны эрх чөлөөгөө хориулж байв. Папын засаглал хүчирхэгжсэн даруйд тэрээр түүнийг хүлээн зөвшөөрөхөөс татгалзсан бүгдийг няцлахаар гараа сунгаж, сүмүүд нэг нэгээрээ түүний ноёрхолд орсон” – Агуу тэмцэл, х. 62.

**Хэлэлцэх асуултууд**

`1  Ромын засаглал эцсийн өдрүүдэд ямар үүрэгтэй байхыг заасан Библийн үнэнийг үгүйсгэхгүй хирнээ бусдын сэтгэгдэлд хэрхэн мэдрэмжтэй байж болох вэ?`

`2  Даниел 11:33-д: “Ард түмний дундаас хэрсүү ухаантнууд олонд зааварлах боловч тэд нэг хэсэгтээ сэлэмний ир, галд унаж, олзлогдон тонуулна” гэжээ. Энэ эшлэлд зарим Бурханы итгэмжит хүмүүсийн хувь тавилангийн талаар юу гэж хэлж байна вэ? Эдгээр үнэнч хүмүүс алагдахаасаа өмнө юу хийж байсан гэж эшлэлд хэлсэн бэ? Энэ нь өнөөдрийн бидэнд ямар мэдээ хүргэж байна вэ?`

`3  Даниел 11:36 дээр: “Тэгээд хаан хүссэнээ хийж, өөрийгөө аливаа бурханаас илүү дээдлэн өргөмжилж, бурхдын Бурханы эсрэг доромжлолыг ярих болно. Тийнхүү Бурханы хилэгнэл буух хүртэл тэрээр амжилт олох болно. Учир нь тогтоогдсон нь биелэгдэх болно”. Энэ эшлэл танд хэний талаар,юуг санагдуулж байна вэ? (Исаиа 14:12–17; 2 Тес. 2:1–4)`

`4  Даниел 11:27, 29, 35 дээр“lammo‘ed” буюу “тогтоогдсон цаг” гэсэн хэллэг ашигласан байдаг. Бурхан түүхийг удирддаг талаар бидэнд юу гэж хэлж байна вэ?`