---
title:  Эцсийн үйл Явдал
date:  19/03/2020
---

`Даниел 11:40-45-г уншаарай. Энд юу болж байна вэ?`

Энэ эшлэлийг ойлгоход дараах хэллэгүүд бидэнд туслах болно.

Эцсийн цаг: “Эцсийн цаг” гэсэн хэллэг зөвхөн Даниел номонд гардаг (Дан. 8:17; Дан. 11:35, 40; Дан. 12:4, 9). Даниелын зөгнөлийг судалж үзэхэд эцсийн цаг нь 1798 онд папын уналтаас үхэгсдийн дахин амилалт хүртэл үргэлжлэх ажээ (Дан. 12:2).

Хойд хаан: Энэ нэр бол эхлээд газарзүйн байршлын хувьд Селеусидыг зааж харин дараа нь хуурамч шүтлэгтэй Ром улмаар папын Ромыг илэрхийлдэг. Энэ нь газарзүйн байршлыгг дүрсэлдэггүй харин Бурханы ард түмний сүнслэг дайсныг тодорхойлдог. Нэмж хэлэхэд хойд зүгийн хаан нь жинхэнэ Бурханы хуурамч дүр болох нэгнийг төлөөлдөг бөгөөд Библийн бэлгэдлээр Хойд зүгтэй холбогддог (Иса. 14:13).

Өмнөдийн хаан: энэ нэр нь эхлээд  Аруин газрын өмнөд хэсэг буюу Египет дэх Птолемейн улсыг заадаг. Гэвч зөгнөл цааш үргэлжлэхэд энэ нь теологийн мэдлэг шаарддаг бөгөөд зарим судлаачдын үзэж буйгаар шашингүй үзэлтэй холбоотой гэдэг. Элен Уайт Илчлэлт 11:8 дээр Египет гэснийг “энэ бол шашингүй үзэл юм” гэжээ – Агуу тэмцэл, х. 269.

Үзэсгэлэнт ариун уул: Хуучин гэрээний цаг үед энэ нэр нь Изриалийн төв хэсэг буюу нийслэл Сионийг нэрлэдэг байсан бөгөөд газарзүйн байршлын хувьд Амлагдсан нутаг юм. Загалмайн үхлийн дараа Бурханы хүмүүс үндэс угсаа болон газар нутгаар тодорхойлогдохоо больсон. Тиймээс ариун уул нь дэлхий даяар буй Бурханы хүмүүсийн бэлгэдэл байж таарна.

Тиймээс магадгүй бид үйл явдлуудыг ийнхүү тайлбарлаж болох юм.

(1) Өмнөдийн хаан Хойд зүгийн хаан руу довтолсон: Францын хувьсгал шашныг устгаж, Папын засгийг нураахыг оролдсон боловч бүтэлгүйтэв. (2) Хойд зүгийн хаан Өмнөдийн  хааныг довтолж, ялалт байгуулав: Пап тэргүүтэй шашны хүчнүүд ба түүний холбоотнууд эцэст нь атеизмын хүчийг дийлж, ялагдсан дайсантайгаа эвсэнэ. (3) Эдом, Моаб мөн Аммоны нэр хүндтэй хүмүүс зугтах болно: Бурханы жинхэнэ хүмүүсийн тоонд багтаагүй зарим хүмүүс эцсийн цагт итгэгчидтэй нэгдэх болно. (4) Хойд зүгийн хаан ариун уул руу довтлохоор бэлдэх боловч тэрээр мөхнө: Бузар муугийн хүчнүүд устгагдаж, Бурханы хаанчлал байгуулагдах болно.

`Эцэст нь Бурхан ба Түүний ард түмэн ялах болно гэдгийг мэдсэнээр бид хэрхэн тайвшрч болох вэ?`