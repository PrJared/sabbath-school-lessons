---
title:  Сири болон Египетиин тухай зөнгөлүүд
date:  16/03/2020
---

`Даниел 11:5-14-г уншаарай. Энд юу илчилж байна вэ?`

Агуу Александрийг нас барахад өргөн уудам Грекийн эзэнт гүрнийг түүний дөрвөн генерал хуваан авсан. Тэдний хоёр нь буюу Селеусус Сирид (Хойд),  Птолемей нь Египтэд (Өмнөд)  улс гүрэн байгуулсан бөгөөд тэд газар нутгийн төлөө бие биетэйгээ үргэлж дайтдаг байв.

Библийн ихэнхи судлаачид Хойд ба Өмнөдийн хааны хоорондох дайныг Даниел 11:5–14 дээр зөгнөсөн гэж ойлгодог бөгөөд энэ хэсэгт эдгээр хоёр хааны олон тулалдааныг дурддаг.

Зөгнөлийн дагуу эдгээр хоёр гүрнийг ураг барилцаж нэгтгэх оролдлого хийгдэх боловч тэр ураг төрлийн холбоо нь богино настай байх ажээ (Дан. 11:6). Түүхийн эх сурвалжаас үзвэл Антиох II Теос (МЭӨ 261–246) болох Селеусус I-ийн ач хүү Береництэй Египетийн хаан Птолемей II буюу Филадельфийн охинтой гэрлэж байсан тухай түүхэн сурвалжууд мэдээллэдэг. Гэвч тэр гэрээ хэлэлцээр удаан үргэлжлээгүй бөгөөд тэмцэл удалгүй дахин эхэлсэн. Бурханы ард түмэн бас энэ тулаанд оролцож байв. Иймээс Даниел 11 нь эш үзүүлэгч Даниелаас  хойш олон зуун жилийн турш Бурханы хүмүүсийн амьдралд холбогдох зарим чухал үйл явдлуудыг авч үздэг.

Эзэн яагаад дэлхийн тэр хэсэгт эрх мэдэлд хүрэхийн тулд бие биетэйгээ тэмцэж байсан хаант улсуудын дайн тулааныг эртнээс нарийн дэлгэж байгаа нь мөн л асуулт болж байна. Шалтгаан нь их энгийн юм. Эдгээр тулаанууд Бурханы ард түмэнд нөлөөлж байсан билээ. Тиймээс Эзэн ард түмэндээ ирэх олон бэрхшээлийг урьдчилан мэдүүлж байгаа юм. Түүнчлэн Бурхан бол ЭЗЭН бөгөөд эш үзүүлэгчийн тэмдэглэснийг түүхэн үйл явдлуудтай харьцуулвал эш үзүүлэгийн үг нь зөгнөлийн дагуу биелсэн болохыг бид ахин хардаг. Бурхан бол ирээдүйг мэддэг Бурхан бөгөөд Тэрээр Грек хэлтэй хаант улсуудын хоорондын тулалдааныг зөнгөн хэлсэн. Тэрээр  бидний итгэл үнэмшил хийгээд найдврыг хүртэх зохистой Нэгэн. Бурхан бол хүчирхэг бөгөөд хүний төсөөллөөр бүтээгдсэн шүтээн биш юм. Тэрбээр түүхэн үйл явдлын өрнөлийг чиглүүлээд зогсохгүй хэрэв биднийг зөвшөөрвөл амьдралыг маань бас чиглүүлэх болно.

`Исаиа 46:9, 10-г уншина уу. Энэ хоёр эшлэлд Христийн шашны үзэл сургаал хэр их байна вэ? Мөн бид эдгээр эшлэлүүдээс ямар агуу найдвар хүлээн авч  болох вэ? Хэрэв Бурхан энэрэнгүй, хайраар дүүрэн биш, харин өширхдөг, уур уцаартай Нэгэн байсан бол 10-р эшлэл ямар аймшигтай байх байсан бэ?`