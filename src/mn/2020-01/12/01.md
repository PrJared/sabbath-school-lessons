---
title: Хойд ба Өмнөд Зүгээс Үзэсгэлэнт Газар луу
date:  14/03/2020
---

### Энэ Долоо Хоногт Судлах Эшлэлүүд
Даниел 11; Дан. 8:3–8, 20–22; Нь. 46:9, 10; Дан. 8:9, 23; Мат. 27: 33–50.

> <p>Цээжлэх эшлэл</p>
> “Тэд эцсийн цаг хүтрэл цэвэрлэгдэж, ариусгагдаж, шинэчлэгдэхийн тулд хэрсүү ухаантай зарим нь унана. Учир нь тогтоогдсон цаг хараахан болоогүй байна”. (Даниел 11:35)

Бид энэхүү хүнд бүлгийг эхлүүлэхээсээ өмнө хэдэн зүйлийг тодорхой болгох нь зүйтэй. Нэгдүгээрт, Даниел 11 нь бүхэлдээ Даниелийн өмнөх зөгнөлүүдтэй төстэй. Даниел 2, 7, 8, 9-р бүлгүүдийн нэгэн адил, эш үзүүлэгчийн мэдээ зөгнөлийн цаг үеэс эхлэн дэлхийн төгсгөл хүртэл үргэлжлэх болно. Хоёрдугаарт, дэлхийн эрх мэдлийг залгамжлагчид гарч ирэх бөгөөд эдгээр нь үргэлж Бурханы хүмүүсийг дарангуйлах хүчин байх юм. Гуравдугаарт, зөгнөл бүрийн үйл явдал аз жаргалтай төгсгөлтэй байдаг. Даниел 2-д чулуу баримлыг устгадаг; Даниел 7 дээр Хүний Хүү хаант улсыг хүлээн авдаг; мөн Даниел 8, 9-дээр Тэнгэрийн ариун газар Мессиагийн үйлсээр цэвэрлэгддэг.

11-р бүлэгт дараах гурван үндсэн зүйлийг заадаг. Нэгдүгээрт, зөгнөл нь Персийн хаадын үеэс эхлэж, тэдний хувь заяа, эцсийн цаг үеийн тухай өгүүлдэг. Энэ нь хойд зүгийн хаан Бурханы ариун уул руу довтлож байсан үе юм. Хоёрдугаарт, хойд болон өмнө зүгийн хаадын дараалсан байлдаанууд хийгээд тэдгээр нь Бурханы хүмүүст хэрхэн нөлөөлж байгааг тайлбарлана. Гуравдугаарт, хойд зүгийн хаан “Үзэсгэлэнт ариун уул” ын дэргэд нас баран зөгнөл сайнаар төгсдөг (Дан. 11:45). Энэ эерэг төгсгөл нь бузар муугийн эцэс хийгээд Бурханы мөнхийн хаанчлал байгуулагдах дохио юм.

_*Энэ хичээлийг 3 сарын 21-ний Шаббатад бэлтгэн судлаарай._