---
title: Шуургатай Тэнгисээс Тэнгэрийн Үүл рүү
date:  15/02/2020
---

### Энэ Долоо Хоногт Судлах Эшлэлүүд
Даниел 7, 2 Тес. 2:1–12, Ром. 8:1, Марк 13:26, Лук 9:26, Лук 12:8, 1 Тим. 2:5.

> <p>Цээжлэх эшлэл</p>
> “Тэгээд бүхий л тэнгэрийн доорх хамаг хаанчлалын дээд засаг, эрх мэдэл, агуу байдал нь Хамгийн Дээд Нэгэний ариун хүмүүсийн ард түмэнд өгөгдөх болно. Түүний хаанчлал үүрдийн хаанчлал байх бөгөөд бүх эрх мэдлүүд Түүнд үйлчилж, захирагдан дагах болно” (Даниел 7:27).

Энэ долоо хоногт бидний судлах сэдэв буюу Даниел 7-н үзэгдэл нь Даниел 2 ийн зүүдтэй төстэй. Гэхдээ Даниел 7 нь Даниел 2 дээр илчлэгдсэнийг илүү дэлгэрэнгүй өгүүлнэ. Нэгдүгээрт, үзэгдэл нь шөнө үзэгдсэн бөгөөд үзэгдэлд дөрвөн зүгийн салхиар оволзуулсан тэнгисийг дүрсэлжээ. Харанхуй ба ус нь бүтээлийг сануулдаг боловч энд бүтээл нь ямар нэгэн байдлаар гажсан, эсвэл халдлагад өртсөн мэт байна. Хоёрдугаарт, үзэгдэлд гарч буй амьтад нь бузар хийгээд эрлийз амьтад юм. Энэ нь бүтээлийн шинж чанар алдагдсаныг харуулдаг. Гуравдугаарт, амьтдыг хүчирхэг эрх мэдэл, ноёрхол хэмээн дүрсэлсэн байдаг.  Тиймээс Еден цэцэрлэгт Бурханы Адамд өгсөн захирах эрх мэдлийг эдгээр хүчнүүд булаан авсныг харуулж байна. Дөрөвдүгээрт, Хүний Хүү ирэх үед Бурханы эрх мэдэл сэргээгдэн зохих хүмүүстээ очих болно. Цэцэрлэгт Адамын алдсаныг Хүний Хүү тэнгэрийн шүүлтээр сэргээх юм.

Дээрх тайлбар нь Библид энэхүү бэлгэдэл бүхий үзэгдлээр хичнээн өргөн хүрээг хамарч байгааг харуулдаг. Зол болоход үзэгдлийн зарим чухал бөгөөд дэлгэрэнгүй зүйлсийг тэнгэр элч тайлбарладаг тул бид энэхүү гайхалтай үзэгдлийн гол үйл явдлуудыг ойлгож чадна.

_*Энэ хичээлийг 2 сарын 22-ны Шаббатад бэлтгэн судлаарай._