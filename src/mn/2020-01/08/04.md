---
title:  Шүүлт эхлэв
date:  18/02/2020
---

Дөрвөн араатан болон жижиг эврийн үйл хэргийн талаар үзэгдэл үзсэний дараа эш үзүүлэгч маань тэнгэр дэх шүүлтийг харав (Даниел 7:9, 10, 13, 14). Шүүлт эхлэж, сэнтийнүүд тавигдан эртний Нэгэн суудалдаа заларчээ. Тэнгэрийн үйл хэргийн үзэгдэж буйгаар мянга мянган тэнгэрлэг оршихуйнууд эртний Нэгэнд үйлчилж, шүүх эхлэн номнууд дэлгэгдлээ.

Энэ шүүх бол жижиг эврийн 1260 жилийн үйл хэргийн дараа (МЭ 538-1798 баасан гарагийн хичээлийг харна уу) Бурханы сүүлчийн хаанчлал ирэхийн өмнө болж буй үйл явдал гэдгийг сайтар ойлгох нь чухал юм. Энэ үзэгдэлд дараах гурван үйл явдал гурван удаа давтагддаг:

<center>Жижиг Эвэр (538-1798)</center>

<center>Тэнгэр дэх Шүүлт</center>

<center>Бурханы Мөнхийн Хаанчлал</center>

`Даниел 7:13, 14, 21, 22, 26, 27-г уншаарай. Энэ шүүлт Бурханы хүмүүст ямар ач тустай вэ?`

Хуучин Гэрээний ариун асар болон сүмийн ёслолоор хэд хэдэн шүүх ажиллагааг харуулсан байдаг. Харин энд гарч буй шүүлт нь өөр юм. Энэ бол тэнгэрийн шүүлт бөгөөд зөвхөн жижиг эвэр төдийгүй Хамгийн Дээд Нэгэний ариун хүмүүст ч хамаатай бөгөөд Тэрээр эцэст нь хаанчлах болно.

Даниел 7 дээр шүүлтийн тухай тодорхой бичээгүй байдаг бөгөөд эхлэл ба төгсгөл хэсгийн дэлгэрэнгүй мэдээлэл байдаггүй ээ. Гэхдээ жижиг эвэр нь Бурхан болон Түүний ард түмний эсрэг довтолсны дараа шүүлт эхлэх тухай хэлдэг. Тиймээс тэнгэр дэх шүүлтийн эхлэлийг онцлон харуулжээ. Даниел 8, 9-р бүлгээс (дараагийн хичээлүүдээс) шүүлт эхлэх хугацааны талаар бид судлах болно. Мөн энэ шүүлт нь тэнгэр дэх Эвлэрүүллийн Өдөр болох тэнгэрийн ариун ордоны цэвэршүүлэлтэй холбоотой болохыг олж мэдэх болно. Өнөөдрийн хичээлээр бид тэнгэрт дахин ирэлтийн өмнө шүүлт болох бөгөөд энэ нь Бурханы ард түмний тусын тулд байх болно гэдгийг үзлээ (Даниел 7:22).

`Есүс загалмай дээр бидний төлөө ялалт байгуулсан нь шүүлтийн өдөр бид итгэл төгс байх гол шалтгаан гэдгийг ойлгох нь яагаад чухал вэ? Загалмайгүйгээр бидэнд  ямар найдвар байсан эсвэл байж болох байсан бэ?`