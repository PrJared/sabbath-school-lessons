---
title:  Хүний Хүүгийн Ирэлт
date:  19/02/2020
---

`Даниел 7:13-г уншаарай. Энд гарч буй Хүний Хүү гэж хэн бэ? Та Түүнийг хэрхэн тодорхойлдог вэ? (Марк 13:26, Мат. 8:20, Мат. 9:6, Лук 9:26, Лук. 12:8)`

Шүүлт эхлэх үед хамгийн чухал нэгэн болох Хүний Хүү орж ирдэг. Тэр хэн бэ? Юун түрүүнд Хүний Хүү нь тэнгэрлэг бие мэт дүрээр энд гардаг. Харин Түүний цолноос үзэхэд Тэрээр бас хүний төрх байдалтай гэдгийг харуулж байна. Тэрээр бурханлаг хийгээд хүний бодгалтай Нэгэн бөгөөд шүүх хуралд гол үүрэг гүйцэтгэхээр иржээ. Хоёрдугаарт, Шинэ Гэрээнд үүл хөлөглөн ирж буй Хүний Хүүгийн дүр зураг нилээдгүй гардаг. Харин Даниел 7:13 дээр Хүний Хүү тэнгэрээс дэлхий дээр буун ирж байгаа биш харин Эртний Нэгэнд бараалхахаар тэнгэрийн нэг газраас нөгөө рүү хүрч очиж байгааг харуулжээ. Гуравдугаарт, үүлсийн хамт ирж буй Хүний Хүүгийн дүрслэл нь Эзэний  үзэгдэх байдлын илэрхийлдэг.  Харин энэ дүрслэл нь эвлэрүүллийн өдөр Ариун Асрыг цэвэршүүлэхээр Ариунаас Ариун газарт орох тэргүүн тахилчийг санагдуулдаг бөгөөд тэрээр асарт үүлээр хүрээлэгддэг юм.

Хүний Хүү бол хааны эрх мэдэлтэй нэгэн бөгөөд Түүнд “эрх мэдэл, сүр жавхлан, хаанчлал өгөгдөж бүх ард түмэн, үндэстэн,бүх хэлтэн, Түүнд үйлчлэв” (Даниел 7:14) гэжээ. “Үйлчлэх” гэсэн үйл үгийг “мөргөх” гэж орчуулж бас болно. Энэ үг нь 1-7-р бүлэгт есөн удаа давтагддаг бөгөөд Бурханд хүндлэл үзүүлж буй санааг илэрхийлдэг. Тиймээс Бурханы хүүлийг өөрчлөх оролдлого хийсэн жижиг эвэр буюу шашны тогтолцоо нь Бурханд үзүүлэх ёстой хүндлэл мөргөлийг бузарладаг. Энд гарч буй шүүлт нь жинхэнэ мөргөл эцэстээ сэргээгдэх болно гэдгийг харуулдаг. Ромын папын засаглалын бий болгосон мөргөлийн тогтолцоо нь олон зүйл өөрчилсний дотроос гэм нүгэлт хүнийг Бурхан ба хүн төрөлхтний хооронд зууч болгон томилсон явдал юм. Даниел Бурханы өмнө хүн төрөлхтнийг төлөөлөх чадвартай цор ганц зууч бол Хүний Хүү гэдгийг харуулдаг. Библи хэлэхдээ “Учир нь ганц Бурхан байна. Мөн Бурхан ба хүмүүсийн хоорондох ганц зууч хүмүүн болон Христ Есүс байна” (1 Тим. 2:5) гэжээ.

`Есүсийн амьдрал хийгээд зан чанарын тухай Библээс уншсан бүх зүйлээс илүү Тэрээр энд гарч буй шүүх ажиллагааны гол төв гэдгийг мэдэх нь бидэнд яагаад тийм их амар тайвныг авчирдаг вэ?`