---
title:  Гүнзгийрүүлэн судлах
date:  21/02/2020
---

түүхийг өнгөц харахад Ромын эзэнт гүрэн хойд барбар аймгуудын дайралтаар задран унасны дараа Ромын хамба лам гурван барбар аймгийн уналтыг ашиглан өөрийгөө Ром дах цорын ганц эрх мэдэлтэн болгосон.  Энэ үйл явц нь МЭ 538 оноос эхэлсэн бөгөөд тэрээр Ромын захирагчийн хэд хэдэн хэвшмэл хийгээд улс төрийн үүргийг өөртөө авснаар хэрэгжсэн юм. Ийнхүү  Папын засаглал бий болж,тэрээр төр болон шашныг удирдаж байсан ба энэ нь 1798 онд Наполеонд бууж өгөх хүртэл үргэлжилсэн юм. Энэхүү ялагдал Ромыг унагаагаагүй ч зөгнөлд заагдсан хавчлагыг зогсоосон. Пап өөрийгөө Христийн орлогч хэмээн зарлаад зогсохгүй Библийн эсрэг нилээд хэдэн үзэл сургаал, зан үйлийг гаргаж ирсэн юм. Папын засаглалын хийсэн “цаг хугацаанд ба хуулинд” оруулсан маш олон өөрчлөлтүүдийн дунд ариутгалын ертөнц, наминчлал, санваартанд нүглээ хүлээх, мөн Шаббатын хуулийг Ням гараг руу шилжүүлсэн зэрэг багтдаг.

“Хүн өөрийнхөө хүчээр дайсныхаа эсэргүүцлийг даван гарч чадахгүй. Тэрээр Бурханы өмнө гэм нүглээр бузарлагдсан, гэм нүглээ хүлээн зөшөөрсөн байдалтайгаар зогсдог аж. Бидний өмгөөлөгч Есүс гэмшил болон итгэлээрээ Түүний эзэмшил болохоор шийдвар гаргасан биднийг найдвартайгаар хамгаална. Тэр биднийг зөвтгөхийн тулд Калвар дээрх агуу ялалтаараа эсэргүүцэгчийн буруутгалыг ямар ч үндэслэлгүй болгосон. Тийнхүү Бурханы хуулийг төгс шударгааг биелүүлж, тэнгэр болон газар дээрх бүх эрх мэдлийг авсан ба Тэрээр гэм нүгэлтэй хүн Эцэгийх нь уучлал, эвлэрүүллийг авах эрхтэй хэмээн тунхаглаж байна. Есүс ард түмнийг нь буруутгаж байгаа нэгэнд хандан ‘Сатан аа, Эзэн чамайг буруушааж байна. Эдгээр хүмүүс бол Миний цусаар худалдаж авсан хүмүүс, шатаж буй галаас шүүрэн авсан мод’ хэмээнэ. Есүс Өөрт нь итгэж найддаг хүмүүст итгэл найдвараа өгч ‘Харагтун, Би чиний гэм бурууг чамаас авч, ёслолын дээлээр чамайг хувцаслана ’гэжээ Зехариа 3:4. – Элен Уайт, Эш үзүүлэгчид ба Хаад, хуу. 586, 587.

**Хэлэлцэх асуулт**

`1    Дөрөв дэх араатнаас гарч, түүний нэг хэсэг болсон жижиг эврийн эрх мэдлийн бүх шинж чанарыг дахин харна уу. Хэдэн зуун жилийн өмнө хуурамч шүтлэгтэй Ромоос ямар эрх мэдэл ганцаараа гарч ирэн Бурханы хүмүүсийг хавчиж, өнөөг хүртэл оршсоор байгаа вэ? Жижиг эвэр бол Есүсийн эхний ирэлтээс 150 гаруй жилийн өмнө үгүй болсон хуурамч шүтлэгтэй Грекийн хаан юм гэсэн үзэл байдаг. Тэгвэл энэхүү жижиг эврийн тодорхой шинж нь биднийг төөрөгдөхөөс хэрхэн хамгаалж байна вэ? эдгээр доторхой шинж тэмдэгүүд жижиг эвэр бол ирээдүйд гарч ирэх эрх мэдэл юм гэдэг итгэлээс биднийг хэрхэн хамгаалах вэ?`