---
title:  "Христ: Даниел номын гол төв"
date:  29/12/2019
---

`Лук 24:25–27; Иохан 5:39; ба Коринт 2 Коринт 1:19, 20-г уншаарай. Ягаад Бичээсийн гол төв нь Христ байна бэ?`

Есүс бол Бичээсийн гол төв гэдэг нь эргэлзээгүй агаад Даниел номын тухайд ч адил юм. Жишээлбэл: 1-р бүлэгт хэдий бүрэн төгс биш ч гэсэн Даниелын амьдрал Христийнхтэй төстэй байдаг. Христ нүгэлт дэлхийд амьдарч, харанхуйн хүчнүүдтэй тулалдахын тулд диваажинг орхисон. Христ адил Даниел ба түүний нөхдөд Вавилоны соёлоос ирэх сорилтуудыг давж гарах мэргэн ухаан заяасан билээ. 2-р бүлэгт Христийн хаанчлал эцэст нь дэлхийн бүх хаанчлалыг орлохыг үзүүлэхийн тулд эцсийн цаг үед ирэх (эсхотологийн) чулууг дүрсэлжээ. 3-р бүлэгт Христ галтай зууханд итгэмжит зарц нартайгаа хамт байгаа тухай өгүүлдэг. Харин 4-р бүлэгт Бурхан Небухаднезарыг хаант улсаас нь хэсэг хугацаанд хөөн зайлуулсан тухай гарах бөгөөд ингэснээр хаан “Тэнгэр захирдаг” гэдгийг ойлгосон юм (Дан. 4:26). “Тэнгэр захирдаг” гэсэн хэллэг нь Даниел 7 дээрх Христ болох “Хүний Хүү” (Дан. 7:13) эрх мэдэл болоод хаанчлалыг хүлээн авах тухай бидэнд сануулдаг. 5-р бүлэг нь наадам,  завхарлын шөнөө Персүүдэд эзлэгдэх Вавилоны уналт хийгээд  Белшазар хааны үхлийн тухай өгүүлдэг. Энэ нь Сатаны ялагдал болоод Христ тэнгэр элчүүдийнхээ хамтаар дэлхийн төгсгөлийн үеийн Вавилоныг үгүй хийхийг зөгнөсөн явдал юм. 6-р бүлэгт ахлах тахилчид Есүсийн эсрэг худал гүтгэлэг хэлдэгийн адил Даниелийн эсрэг хийсэн хуйвалдааны талаар гардаг. Түүнчлэн Дариус хаан Даниелыг аврахыг хичээсэн ч чадаагүйн адил Пилат Есүсийг аврахыг оролдсон байдаг (Мат. 27:17–24). 7-р бүлэгт Христ хаант улсыг хүлээн авч, ард түмнээ захирах Хүний Хүү хэмээн дүрслэгдсэн байдаг. 8-р бүлэгт Христийг тэнгэрийн Ариун ордны тахилч хэмээн харуулжээ. 9-р бүлэгт Христийг тахилын золиос хэмээн дүрсэлсэн бөгөөд Түүний үхэл нь Бурхан ба ард түмний хооронд байгуулсан гэрээг дахин баталгаажуулсан юм. 10–12-р бүлгүүдэд Михаил буюу тэнгэр элч нарын удирдагч болох Христ бузар муутай тулалдаж, ялалт байгуулан Бурханы хүмүүсийг үхлийн хүчнээс аварч буйг  харуулдаг.

Тиймээс Христ Даниел номын гол төв гэдгийг дахин санацгаая. Энэ номын бүлэг бүрт Христ рүү хандуулсан ямар нэгэн түүх болон санаа гарч байна.

`Хэрхэн бид хүчирхийлэл, сорилт бэрхшээлийн үед, эсвэл бүр  баяр хөөр болон хөгжил цэцэглэлтийн үедээ Христийг амьдралынхаа төвд байлгаж сурах вэ? Ийм байх нь яагаад бидэнд маш чухал вэ?`