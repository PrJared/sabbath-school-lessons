---
title:  Гүнзгийрүүлэн судлах
date:  03/01/2020
---

Гүнзгийрүүлэн судлах “Библи бол Бүтээгчийнхээ хүслийг мэдэхийг эрмэлздэг хүн бүрт зөв замыг чиглүүлж өгөхөөр бичигдсэн хөтөч юм. Бурхан хүн төрөлхтөнд зөгнөлийн баттай үгийг өгсөн ба тэнгэр элч нар тэр байтугай Христ Өөрөө Даниел, Иохан нарт удахгүй болох юмсын талаар танилцуулсан. Бидний авралтай холбоотой чухал зүйлс нууцлагдмал байдаггүй. Библийн зөнгөлүүд үнэнийг чин сэтгэлээсээ эрэлхийлэгчийг самууруулж төөрөлдүүлэхээр илчлэгдээгүй юм. Эзэн эш үзүүлэгч Хаббакукт хандан ‘Үзэгдлийг бичээд хавтангуудад сийл. Уншсан нэг нь ухасхийг’ гэжээ Хаббакук 2:2”. Бурханы үг чин сэтгэлээсээ залбиран судалж буй хүн бүрд ойлгогдох болно. Чин үнэн сэтгэлтэй хүн бүр үнэний гэрэлд ойртон очих болно. ‘Зөвт хүнд гэрэл... таригдсан’ Дуулал 97:11. Үнэнийг нууцлагдсан эрдэнэ мэт эрж хайдаг гишүүдгүй бол ямар ч сүм ариун байдал дотор өсөж хөгжиж чадахгүй” – Элен Уайт , Агуу Тэмцэл, хуу. 521, 522.

“Даниел болон түүний нөхдийн түүхийг судалаарай. Уруу татлага, сорилтоор дүүрэн нөхцөлд амьдарч байхдаа тэд өдөр бүр Бурханд алдар, хүндэтгэлийг өргөдөг байв. Тэд бүхий л бузар муугаас зайлж байсан. Тэд дайсны зам мөрөөс өөрсдийгөө холдуулсан. Бурхан агуу их ерөөлөөр тэдний үнэнч итгэлийг шагнасан юм” – Элен Уайт, Гар бичмэл [No. 224], боть. 4, хуу. 169, 170.

**Ярилцах асуултууд**

`1  Бид Даниел номыг судлах үед нэг чухал санаа гарч ирнэ. Бурхан зөвхөн бүх үндэстэнг удирдаад зогсохгүй бидний нэг бүртэй ойр дотно бөгөөд биднийг маш сайн мэддэг. Жишээ нь Даниел 2 бүлэгт Тэрээр хуурамч шүтлэгтэй хаанд зүүд өгсөн юм. Хэн нэгнийг унтаж байхад нь зүүд зүүдлүүлэх хүч чадал бол бидний ойлгож ч чадахгүй ойр дотно байдлыг илчилдэг. Мөн үүний зэрэгцээ зүүдний утга учир нь Бурхан энэ дэлхийн хамгийн хүчирхэг гүрнийг хүртэл удирдаж байдаг бөгөөд бүх зүйл хэрхэн төгсөхийг мэддэг гэдгийг харуулсан. Эдгээр бодит байдлын дүр зургаас бид ямар тайвшрал, найдварыг авч болох вэ? Нөгөө талаар Эзэн бодол бүрийг тань мэддэг хийгээд тантай тийм ойрхон байдгийг мэдэх нь танд ямар байна вэ? Энэ тохиолдолд Загалмайн амлалт яагаад үнэхээр чухал болж байна вэ?`

`2 Ангиараа сонгодог болон апокалиптик зөнгөлийн ялгааг ярилцаарай. Эдгээр зөгнөлийн өөр ямар жишээнүүд Библид байдаг вэ?`