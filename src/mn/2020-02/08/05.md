---
title:  Бүтээл болон Гэрлэлт
date:  19/05/2020
---

Өнгөрсөн арваад жилд нийгэм, улс төр, гэр бүлийг урьд өмнөхөөсөө өөрөөр дүгнэж, тодорхойлсон билээ. Дэлхийн олон улс орон гэр бүл нэг эрэгтэй, нэг эмэгтэй хүнээс бүрдсэн байх ёстой хэмээн гэр бүлийг хамгаалсан үзэл баримтлалаасаа татгалзаж, ижил хүйстнүүдийг гэрлэхийг дэмжсэн. Энэ шийдвэр урьд өмнө хэзээ ч гарч байгаагүй хууль бөгөөд гэр бүл, сүм болон улс төр, гэр бүлийн ариун байдлын талаарх Библийн үзэл сургаалуудын талаар шинэ асуултуудыг тавихад нөлөөлж эхэлсэн.

`Эхлэл 1:26–28; болон Эхлэл 2:18, 21–24-г уншаарай. Эдгээр эшлэлүүд Бурханы зөв гэр бүлийн талаар юу гэж зааж сургаж байна вэ?`

Бурхан дэлхийг бүтээж дууссан, хүнийг бүтээж дууссан өдөр нь зургаа дахь өдөр байсан. Эхлэл 1:26 дээр анх удаа “Бид дүр төрхийнхөө дагуу бидэнтэй адил хүнийг бүтээе” хэмээн Бурхан Өөрийгөө олон тоон дээр бичсэн нь маш их сонирхол татдаг. Бие биеэ хайрладаг Бурханы гурвал ийнхүү хүнийг бүтээхдээ дэлхий дээр гэр бүл хэмээх харилцааг үүсгэн бий болгосон.

“Бурхан Өөрийнхөө дүр төрхөөр хүнийг бүтээж, Бурханы дүр төрхөөр бүтээхдээ эр эмээр нь бүтээсэн.” (Эхлэл 1:27). Адам, “энэ чинь л яснаас минь авсан яс, махнаас минь авсан мах юм”” (Эхлэл 2:23) гэж хэлээд “эмэгтэй” гэсэн нэрийг өгсөн. Гэр бүл, “эр хүн эцэг эхээ орхиод, эхнэртэйгээ нийлж, хоёул нэг махбод болохыг” шаарддаг (Эхлэл 2:24).

Бичээст гэр бүлийн харилцаа нь эцэг, эх, эрэгтэй, эмэгтэй хүнээс үүсэн бий болсон эрэгтэй эмэгтэй хүний дунд үүсэх ёстой харилцаа гэдгийг маш тодорхой заасан байдаг. Дэлхий дээрх анхны эцэг эхэд өгсөн заавар дээр энэ үзэл санааг танилцуулсан байдаг: “Бурхан тэднийг ерөөж, “Үржиж, олширцгоог! Газар дэлхийг дүүргэж, түүнийг эзэмшицгээг! Далайн загас, огторгуйн шувууд хийгээд газар дээр хөлхөгч амьтан бүхнийг захирцгааг!” гэж хэлсэн. (Эхлэл 1:28). Бурханы дөрөв дэх хуульд хүүхдүүд (үр удам) эцэг, эхээ хүндэтгэх ёстой гэж заадаг (Eгипетээс гарсан нь 20:12). Ийм дотно харилцаа зөвхөн эрэгтэй, эмэгтэй хүний харилцаагаар л үүсэн бий болох боломжтой.

`Maтай 19:3–6 дээрээс Есүсийн үгсийг уншаарай. Эдгээр эшлэлүүд гэр бүлийн ариун нандин байдлын талаар юу гэж зааж байна вэ? Есүсийн үг, Бурханы хүн төрөлхтнийг хайрлаж буй хайр, бид гэм нүгэлтэй гэдгээ үл мартан бид Библийн гэр бүлийн зарчимд хэрхэн хатуу байр суурь, итгэлтэй хандах ёстой вэ?`