---
title:  'Бүтээл: Библийн үндэс Эхлэл ном, Хэсэг 1'
date:  15/05/2020
---

### Энэ долоо хоногт унших эшлэлүүд
Иохан 1:1–3, Эхлэл 1:3–5, Eгипетээс гарсан нь 20:8–11, Илчлэлт 14:7, Maтай 19:3–6, Ром 5:12.

> <p>Цээжлэх эшлэл</p>
> “Эхэнд Үг байсан, Үг Бурхантай хамт байсан ба Үг нь Бурхан байсан. Тэр эхэнд Бурхантай хамт байсан. Бүх юм Түүгээр бий болсон. Бий болсон юмсаас Түүнгүйгээр бий болсон юмс нэг ч байхгүй. Түүнд байсан амь нь хүмүүсийн гэрэл байв. Гэрэл харанхуйг гийгүүлэхэд, харанхуй түүнийг дийлсэнгүй.” (Иохан 1:1–4).

Эхлэл номын эхний бүлгүүд бусад Бичээсүүдийн үндэс болж байдаг. Библийн гол үзэл, сургаалууд эдгээр бүлгүүдэд хадгалагддаг. Энэ номд Бурханы Гурвал болох Эцэг, Хүү (Иохан 1:1–3, Еврей 1:1,2), Ариун Сүнс (Эхлэл 1:2) ямар чанартай бөгөөд дэлхий болон дээр байгаа бүхнийг, хүн төрөлхтнийг хэрхэн хамтран бүтээснийг танилцуулдаг (Эхлэл 1:26–28). Эхлэл ном Амралтын өдөр Шаббат (Эхлэл 2:1–3), бузар муугийн үүсэл (Эхлэл 3), Мессиа, авралын төлөвлөгөө (Эхлэл 3:15), дэлхийг хамарсан үер (Эхлэл 6–9), гэрээ (Эхлэл 1:28; 2:2, 3, 15–17; 9:9–17; Эхлэл 15), хэл яриа хэрхэн өөрчлөгдөж, хүмүүс хэрхэн тархсан (Эхлэл 10, 11), Бүтээлээс Абрахам хүртэлх ургийн бичигтэй танилцуулдаг (Эхлэл 5 and 11). Эцэст нь, Эхлэл номын эхний бүлгүүд Бурханы бичигдсэн Үг (Эхлэл 1:3, 2 Tимот 3:16, Иохан 17:17), хүн (Эхлэл 1:26–28), Бурханы зан чанар (Maтай 10:29. 30), эрэгтэй, эмэгтэй хүний гэрлэлт (Эхлэл 1:27, 28; Эхлэл 2:18, 21–25), дэлхий болон дээрх зүйлсийг нь хариуцсан нярав (Эхлэл 1:26; 2:15, 19), шинэ бүтээл болох амлалт (Исаиа 65:17, 66:22, Илчлэлт 21:1) гэсэн сэдвийг заадаг ба эдгээр сэдвийг бид энэ болон дараагийн долоо хоногт судална.

*Энэ долоо хоногт судлах хичээлийг 5 сарын 23 өдрийн Шаббат өдөрт бэлтгэн судлаарай.