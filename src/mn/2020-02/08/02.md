---
title:  Эхэнд . . . .
date:  16/05/2020
---

`Эхлэл 1:1-г уншаарай. Энд ямар гүнзгий үнэн илчлэгдсэн байна вэ?`

Библи энгийн боловч гайхамшигтай сайхан, уран тансаг, гүн үгс, анхааралтай гүнзгийрүүлж судлах юм бол хэмжээлшгүй их үнэнийг мэдүүлэх үгсийг багтааж байдаг. Гүн ухааны - бид хэн юм бэ, бид яагаад дэлхий дээр амьдарч байна вэ, бид хэрхэн бий болсон бэ гэсэн - чухал асуултуудад Библийн эхний өгүүлбэр хариулт өгдөг.

Бурхан биднийг бүтээсэн учраас бид өнөөдөр оршиж байгаа билээ. Бид өнөөгийн шинжлэх ухаан хүний үүслийг оргүй хоосноос, санаандгүй учралаар, зорилгогүйгээр, урьдаас төлөвлөсөн чиглэлгүйгээр бий болоогүй билээ. Дарвины хөгжил хувьслын онол бүх талаараа Библийн үзэлтэй зөрчилддөг боловч зарим хүмүүс Библийг энэ онолтой хослуулах гэж оролдсоноор Христэд итгэгчдийн талаар буруу ойлголтыг өгч байдаг.

Бурхан биднийг маш тодорхой цаг хугацаа буюу “эхэнд” бүтээсэн билээ. Бурхан эхнээс оршиж байсан гэсэн үг. Бурхан цаг хугацаа үүсэн бий болохоос өмнө оршиж байсан ба дэлхийг бүтээгээд нар, сараар удирдуулдаг “үдэш болон өглөө,” сар, жилүүдийн тогтолцоог бий болгосон. Энэ тодорхой эхлэлийн талаарх үзлийг Бичээс зааж, дэмждэг. Үүнийг байгал дэлхий, Бурханы бүтээлүүд хүртэл баталгаажуулж байдаг (Иохан 1:1–3).

`Иохан 1:1–3, Еврей 1:1, 2-г уншаарай. Хэн бүтээлийн гол хүчин зүйл байсан бэ? Тэрээр загалмай дээр нас барсан гэдэг талаар бодож үзээрэй.`

Библи Есүс дэлхийг бүтээх үйл ажиллагаанд оролцсон талаар заадаг. Библи дээр, “бүх юм Түүгээр бий болсон. Бий болсон юмсаас Түүнгүйгээр бий болсон юмс нэг ч байхгүй” (Иохан 1:3). Есүс, “ертөнцийг бүтээсэн” (Еврей 1:1, 2). Бүх зүйлс Есүсээр бүтээгдсэн юм бол Тэрээр эхлүүлсэн бүхнээ бүрэн дуусгах чадвартай байна гэдэгт итгэж найдаж болно. Тэрээр, “Альфа ба Омега,” “байсан болон байгаа” Нэгэн юм (Илчлэлт 1:8, Илчлэлт 22:13-г уншаарай).

`Бурханаар бүтээгдсэн гэдгийг таньж мэдэх нь хүнд ямар чухал өөрчлөлтийг мэдрүүлдэг вэ? Та Бурханаар бүтээгдсэн гэж итгэдэггүй байлаа гээд төсөөлөөд үзээрэй. Та өөрийгөө бас бусдыг хэрхэн өөрөөр харж, бодох байсан бол?`