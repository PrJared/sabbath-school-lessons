---
title:  Бүтээлийн өдрүүд
date:  17/05/2020
---

Өнгөрсөн жилүүдэд Бүтээлийн долоо хоногийг бодит бус, үлгэр домог, бэлгэдлийн чанартай гэсэн үзэл түгээмэл болж эхэлсэн. Үүний үр дүнд дэлхий болон амьдрал үүсэн бий болоход маш удаан хугацаа шаардагдсан гэх болж, хөгжил хувьслын онол сэргэж эхэлсэн.

Библи энэ сэдвийн дагуу юу гэж заадаг вэ? Эхлэл 1 дүгээр бүлэг дээрх “өдрүүд” гэсэн үгийг шууд утгаар нь ойлгох уу, эсвэл бэлгэдэл гэж үзэх үү?

`Эхлэл 1:3–5, Египетээс гарсан нь 20:8–11-г уншаарай. “Өдөр” гэдэг нь ямар утга агуулж байна вэ?`

Бичээс дээрх Еврей yôm, “юом” буюу “өдөр” гэсэн үг үргэлж бодит өдрийг өгүүлж байдаг. Эхлэл номын Бүтээлийн талаарх түүх нэг өдрийг бодит утгаар ойлгохоос өөр утга санааг илэрхийлдэггүй. Бүтээлийн өдрүүд бодит өдөр байгаагүй гэж итгэдэг зарим судлаачид ямартаа ч Библийн бичсэн хүмүүс бодит өдрийн талаар өгүүлж бичсэн байна гэдгийг хүлээн зөвшөөрдөг.

Бурхан цаг хугацааг тодорхойлох эхний нэгж болох “өдрийг” Өөрөө нэрлэсэн байдаг (Эхлэл 1:5). Юом буюу өдөр гэдэг нь “үдэш болоод өглөө болжээ” (Эхлэл 1:5, 8) утга санаа агуулдаг. Дээрх үг олон тоо бус харин ганц тоо буюу нэг өдөр гэсэн утгыг илэрхийлж байна.

Бүтээлийн долоо дахь өдрийг цаг хугацааны нэгж болгон тооцож ’echad “эхад” (“нэг”) гэсэн бүхэл тоогоор илэрхийлээд долоо хоногийн өдрүүдийн дарааллыг тодорхойлсон үгийг ашигласан байдаг (хоёр дахь, гурав дахь, дөрөв дэх). Дээрх үгс дараалсан долоон өдрүүд нийлээд долоон өдрийг бүрэлдүүлж, тогтоож өгдөг гэдгийг танилцуулдаг. Бүтээлийн тухай түүх болон өдрийг тодорхойлсон үг бүтээлийн өдрүүд удаан хугацаанд, хоорондоо зайтай гэсэн утга санааг өгдөггүй. Бүтээлийн долоон өдөр бол өнөөгийн долоон өдрүүд юм.

Бурхан дөрөв дэх хуулиа гараараа бичиж өгөх үедээ Бурхан дэлхийг долоо хоногийн дотор Бүтээсэн учраас долоо дахь өдрийн Шаббатыг сахих ёстойг танилцуулсан. Бид ийм үнэ цэнтэй баримтыг үл тоомсорлож болохгүй.

`Эхлэл номын Бүтээлийн онол бол Библи дээрх Бүтээлийн талаарх цорын ганц үзэл биш юм. Библи дээр Дахин ирэлтээр мөхөс, үхдэг хүмүүсийг мөнх амьтай болгож дэлхийг шинээр бүтээж, “сүүлчийн бүрээн дуугаар нүд ирмэхийн зуур” биднийг өөрчилнө гэж өгүүлдэг (1 Коринт 15:52). Бурхан дэлхийг цоо шинээр нүд ирмэхийн зуур бүтээж чадах юм бол анх дэлхийг бүтээхийн тулд хөгжил хувьслын онолын заадаг олон тэрбум жилийг ашиглах шаардлага байсан уу?`