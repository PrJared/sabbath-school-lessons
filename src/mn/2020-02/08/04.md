---
title:  Шаббат болон Бүтээл
date:  18/05/2020
---

Өнөө үед долоо дахь өдрийн Шаббатыг шашны болон шашны бус хүмүүс нийгмээрээ хүчтэйгээр буруутгаж байгаа. Дэлхийг хамарсан бизнесүүдийн ажлын цагийн хуваариас үүнийг олж харж болох юм. Европын олон улс оронд хуанлийг өөрчлөхийн тулд Даваа гаригийг долоо хоногийн эхний өдөр, Ням гаригийг долоо дахь өдөр болгон тогтоосон. Саяхан пап цаг уурын өөрчлөлтийн талаар тунхаглал хийхдээ долоо дахь өдрийн Шаббатыг “Еврей Шаббат” хэмээн нэрлэж, дэлхийн дулаарлаас хамгаалахын тулд амралтын өдрийг сахих хэрэгтэй гэж зөвлөсөн билээ. ((Pope Francis, Laudato Si’, Vatican City: Vatican Press, 2015, pp. 172, 173)Поп Францис, Лаудато Си, Ватикан хот: Ватикан Хэвлэл, 2015, 172, 173 хуудас).

`Эхлэл 2:1–3, Eгипетээс гарсан нь 20:8–11, Mарк 2:27, Илчлэлт 14:7-г уншаарай. Бүтээлийн долоо хоног дөрөв дэх Хуультай хэрхэн холбогддог вэ? Энэ нь Гурван Тэнгэр элчийн мэдээтэй хэрхэн холбогдож байна вэ?`

Библи дээр, “долоо дахь өдөр болоход Бурхан хийж бүтээсэн ажлаа дуусгасан” (Эхлэл 2:2). Бүтээлийн онолыг хүлээн зөвшөөрдөг олон хүмүүс Бурхан дэлхийг зургаан өдөрт бүтээсэн гэж ярьдаг боловч, Бурханы ажил зургаан өдрөөр дуусгавар болоогүй гэж үздэг. Бурханы ажил Шаббат өдөр дуусах үед дууссан. Тийм ч учраас Есүс, “Хүн Амралтын өдрийн төлөө бус, Амралтын өдөр нь хүний төлөө бий болсон” (Maрк 2:27) гэж хэлсэн. Бурхан Шаббатыг хүнтэй тогтоосон мөнхийн гэрээг бэлгэдэж, баталгаажуулан бүтээсэн учраас Есүс дээрх зоригтой мэдэгдлийг хийсэн юм. Шаббат зөвхөн Еврей хүмүүсийн төлөө биш харин хүн төрөлхтний төлөө өгөгдсөн юм.

Эхлэл номд Бурхан Шаббат өдрийг бүтээж дуусаад гурван зүйлийг хийсэн гэж өгүүлдэг. Эхлээд, Тэрээр “амарсан” (Эхлэл 2:2), ба дэлхийн хүмүүсийг амар тайван байлгах хүсэлтэйгээ харуулсан. Хоёрт, Тэрээр, долоо дахь өдрийг “ивээсэн” (Эхлэл 2:3). Бүтээлийн түүхэнд араатан амьтад (Эхлэл 1:22), Адам Ева хоёр ивээгдсэн (Эхлэл 1:28) боловч долоо дахь өдрийг бусад өдрүүдээс онцгойлон ивээсэн. Гуравт, Бурхан энэ өдрийг “ариусгасан” (Эхлэл 2:3) эсвэл “ариун болгосон.”

Библи дээр үүнтэй адил гурван удаа онцгой ивээл авсан өдөр байхгүй. Бурхан Шаббат өдрийг Бүтээлийн үндэс байсан гэдгийг онцлон Дөрөв дэх хуулиа гараараа бичиж өгөхдөө дахин танилцуулсан (Eгипетээс гарсан нь 20:11).

`Илчлэлт 14:7 болон Египетээс гарсан нь 20:11 дээр Шаббат тушаал Бурханыг Бүтээгч хэмээн шүтэхийг зааж сургадаг. Эдгээр эшлэлүүд Шаббатыг дэлхийн сүүлчийн үйл явдлуудтай хэрхэн шууд холбогдож байдаг вэ?`