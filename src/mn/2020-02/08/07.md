---
title:  Гүнзгийрүүлэн судлах нь
date:  21/05/2020
---

“Библийн харьцуулсан, уран зохиолын, хэл шинжлэлийн аргаар судалсан судалгаанууд yôm, “юом” (“өдөр”) гэдэг үг нь Эхлэл 1 дүгээр бүлэг дээрх 24 цагийн нэг өдрийг илэрхийлж байгааг бүгд баталгаажуулдаг.

“Эхлэл номын зохиолч 1 дүгээр бүлэг дээрх “өдөр” гэсэн үгийг боломжит бүх төрлийн аргаар, бүхнийг хамруулан өөрөөр илэрхийлэх боломжгүйгээр тодорхой илэрхийлсэн байдаг.” -Gerhard F. Hasel, “The ‘Days’ of Creation in Genesis 1: Literal ‘Days’ or Figurative “Periods/Epochs’ of Time?” Origins 21/1 [1994], pp. 30, 31.(Герхард Ф. Хазел, “Эхлэл 1 дээрх Бүтээлийн “өдрүүд”: “Өдрүүд,” “Цаг хугацаа/Эрин үе гэдэг нь Бодит уу эсвэл Бэлэгдэл үү? Үүсэл 21/1 [1994], 30, 31 хуудас.)

“Агуу оюун ухаанууд Бурханы үгээр удирдуулахгүй бол шинжлэх ухаан, Бурханы илчлэлтийн харилцан холбоог ойлгож ухаарч чадахгүй. Бүтээгч болон Түүний ажил үйлсийг бүрэн ойлгох боломж байхгүй ба тэдгээрийг байгалийн хуулиудаар тайлбарлах боломжгүй. Тиймээс хүмүүс Библийн түүхийг баталгаагүй гэж тунхагладаг.”—Элен Уайт, Сүмүүдэд өгөх гэрчлэлүүд, 8 боть, 258 хуудас.

**Ярилцах Асуултууд:**

`Дээрх Элен Уайтын бичээст анхаарал хандуулаарай. Түүний бичсэн зүйлс шинжлэх ухаантай нүүр тулж байгаа, Библийн баримтуудаас илүү шинжлэх ухааныг хүлээн зөвшөөрөхөд бэлэн, Библийг “баталгаагүй” гэж үзэж байгаа Христэд итгэгчид ялангуяа өнөө үед нэмэгдэж байгааг яаж харуулж байна вэ?`

`Бурхан хөгжил хувьслаар дэлхийг бүтээсэн гэсэн үзлийг хүлээн зөвшөөрсөн хүмүүс яагаад Библид бүрэн итгэх боломжгүй болох вэ? Хэрэв та хөгжил хувьслаар дэлхий бүтээгдсэн гэдэгт итгэдэг Христэд итгэгч хүнтэй уулзах юм бол Паулын Загалмайн талаар бичсэн үгсийг хэрхэн ойлгож байгааг (Ром 5-г уншаарай), Адамын уналт болон Есүсийн загалмай хоёр хоорондоо ямар холбоотойг нь асуугаарай? Тэрээр ямар хариулт өгөх вэ?`

`Хэрэв Библи Бурханы илчлэлт юм бол итгэгчид Бичээсийн агуу үнэнд итгэж, агуу зүйлсийг анхааран судалж байгаа юм биш үү? Хэмжээлшгүй агуу Бурханы Бичээст оюун ухаанаа нээж байгаа хүмүүс яагаад “хаалттай оюун ухаантай” хүмүүс гэж тооцогдох ёстой юм бэ? Үнэндээ бол Бурхангүй, дэлхийн материаллаг үзэл нь Христэд итгэгчдийн үзэл санаанаас илүү явцуу шүү дээ.`

`Бурханы Үгэнд итгэлтэй байгаа хүмүүсийн хувьд хүйсийн ялгаа, ижил хүйстнүүд гэр бүл болох тал дээр асуудалтай байгаа хүмүүст хэрхэн үйлчилж болох вэ? Бид яагаад завхайрч байгаад баригдсан, гэм нүгэлтэй хүмүүс рүү чулуу шиддэг хүмүүс байх ёсгүй вэ?`