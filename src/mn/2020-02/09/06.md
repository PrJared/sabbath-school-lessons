---
title:  Бичээсийн Бүтээл
date:  27/05/2020
---

**Дараах эшлэлүүдийг уншаад, эшлэл болгон Эхлэл 1–11-тэй хэрхэн холбогдож байгаа талаар бичээрэй:**

`Maтай 19:4, 5`

`Maрк 10:6–9`

`Лук 11:50, 51`

`Иохан 1:1–3`

`Үйлс 14:15`

`Ром 1:20`

`2 Коринт 4:6`

`Eфес 3:9`

`1 Tимот 2:12–15`

`Иаков 3:9`

`1 Петр 3:20`

`Иуда 11, 14`

`Илчлэл 2:7; 3:14; 22:2, 3`

Есүс болон Шинэ Гэрээний бүх бичээчид Эхлэл 1–11-г итгэл даахуйц, үнэн зөв баримтуудыг агуулдаг гэж үздэг. Есүс Мосегийн бичээсүүд болон эрэгтэй, эмэгтэйг хэрхэн бүтээсэн талаарх бичээсийг ашиглаж байсан (Maтай 19:4). Паул захидлууддаа теологийн үзэл санаагаа танилцуулахдаа бүтээлийн талаар олон удаа ашигласан байдаг. Тэрээр Афины мэргэдэд хандан, “ертөнц хийгээд түүнд орших бүхнийг бүтээсэн Бурхан бол тэнгэр, газрын Эзэн мөн учраас гараар боссон сүмд оршдоггүй” (Үйлс 17:24) гэж хэлсэн. Шинэ Гэрээг бичсэн хүмүүс орчин үеийн хүмүүст бүтээлийн онол бодитой гэдгийг батлан харуулахын тулд Эхлэл номыг үндсээ болгон ашигласан байдаг.

Жишээ болгон Ром 5 дугаар бүлгийг уншаарай. Паул олон арван удаа Адамыг Есүстэй холбосон байдаг (Ром 5:12, 14–19-г уншаарай). Тэрээр Адамыг түүхэн хүн байсан гэдгийг хүлээн зөвшөөрснөөр хувьслын онолыг дэмжигчдийн Эхлэл номын дэлхийг бүтээсэн үйл явдлыг бодит биш гэж үзэж байгаа үзэлд хатуу цохилт үзүүлдэг.

`Шинэ Гэрээний бичээчид Есүс болон Ариун Сүнсний нөлөөгөөр бүтээлийг бодит үйл явдал гэж үздэг байв. Бид мөхөс дорой, гэм нүгэлтэй хүмүүсийн үгэнд орж бүтээлийг хүлээн зөвшөөрөхгүй байх нь яагаад ухаалаг биш алхам гэж тооцогдох вэ?`