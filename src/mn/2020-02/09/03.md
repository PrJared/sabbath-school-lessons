---
title:  Бүтээлийн талаар эртний уран бичээст
date:  24/05/2020
---

Архелогчид бүтээл болон үерийн талаарх эрт дээр үеийн эртний Египет, Ойрх дорнодын түүхийн бичээсийг олсон байдаг. Үүнээс шалтгаалан зарим хүмүүс Библийн Эхлэл номын түүх эдгээр ёс заншил, улс орнуудаас хамааралтай, нөлөөтэй бичигдсэн байж магадгүй гэж үзэх болсон. Эхлэл ном ийм шалтгаанаар бичигдсэн байж болох уу?

`Эхлэл 1–2:4-г уншаад дараагаар нь Атра- Хасисийн (Atra-Ḫasis Epic ) домгийн хэсгээс уншиж үзээрэй: “бурхад хүний оронд хүнд ачаа үүрэн, ажил хөдөлмөр эрхлэх үед бурхад ачаагаа дийлж чадахгүй байлаа. Тэд хичээн зүтгэсэн боловч ачаа нь дэндүү хүнд байлаа.. . . . ‘Охин тэнгэр хүүхэд төрүүлэх болтугай, ийнхүү хүмүүс бурхдын ажлаас үүрэлцэж, туслалцаа үзүүлэх болно’ . . . Мэргэн ухааны бурхан Гешту, хүмүүсийн дунд алуулсан. Нихту бие мах бод болон цусаараа шавар зуурсан. . . .”— Stephanie Dalley, Myths from Mesopotamia: Creation, the Flood, Gilgamesh, and Others (New York: Oxford University Press, 1989), pp. 9, 14, 15.( Стефаний Даллий, Месопотамын Нууцууд: Бүтээл, Үер, Гилгамеш болон бусад нууцууд) Эдгээрт ямар ялгаа байна вэ?`

Дээрх домог зарим талаараа Библитэй адил мэт боловч (жишээ нь, анхны хүн шавар буюу шорооноос бүтсэн), Библи бүх талаараа дээрх домгоос тэс ондоо.

(1) Aтра- Хасис хүн бурхдыг амраахын тулд ажлыг нь хийж өгч байгаа тухай гардаг. Эхлэл номд Бурхан дэлхий болон дээр нь байгаа бүхнийг бүтээснээр дэлхий үүсэн бий болсон. Тэрээр дараагаар нь амарсан байдаг. Эхлэл номд хүмүүс цэцэрлэгт суурьшиж, Бурхантай харилцаж, бүтээлүүдийг нь арчлан, хамгаалах үүрэг хүлээсэн. Ийм үзэл санаа Aтра- Хасис дээр байхгүй.

(2) Aтра- Хасис, бага эрх мэдэлтэй бурхан алуулж, түүнийг шавартай хольж долоон эрэгтэй, долоон эмэгтэйг бүтээсэн байдаг. Эхлэл номд Бурхан анх Адамыг маш их хайраа шингээн байж “бүтээгээд” амин амьсгалыг үлээн оруулсан, харин эмэгтэй эрэгтэйн “туслах” байхаар сүүлд “бүтээгдсэн.” Бурхан Адам, Ева хоёрыг алуулсан бурхны цусаар бүтээгээгүй.

(3) Эхлэл номд Атра- Хасис дээр бичигдсэн шиг аймшигтай тэмцэл, алаан хянаан болсон тухай өгүүлдэггүй.

Библи дээр төгс дэлхий дээр төгс, эрхэм зорилготой хүнийг бүтээсэн хэмжээлшгүй агуу хүчтэй Бурханы талаар гайхамшигтай сайнхаар дүрсэлсэн байдаг. Дээрх хоёр бичээсүүд эрс тэс ялгаатай байсан учраас судлаачид эдгээр бичээсүүдийг хоорондоо холбоотой биш гэж дүгнэсэн байдаг.

`Зарим хүмүүс үерийн тухай түүх бодит амьдрал дээр болсон үйл явдал боловч энэ түүхийг Библи дээр хэтрүүлэгтэйгээр бичиж тэмдэглэсэн гэж олон жилийн турш маргасаар ирсэн юм. Гэвч Мосе Ариун Сүнсээр дамжуулан болсон үйл явдлыг дүрслэн бичсэн юм. Мосе Эхлэл номыг хуурамч шүтлэгтэй үндэстнүүдээс санаа авсан биш харин Ариун Сүнсээр удирдуулан бичсэн гэсэн тайлбар илүү оновчтой байж болох уу?`