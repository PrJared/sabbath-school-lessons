---
title:  Бүтээл болон Цаг хугацаа
date:  26/05/2020
---

`Эхлэл 5 болон 11-г уншаарай. Библи Адамаас Ноа, Ноагаас Абрахам хүртэлх түүхийг хэрхэн танилцуулдаг вэ?`

Библи дээр ургийн бичгийг танилцуулахад цаг хугацаатай холбоотой бэрхшээлтэй асуудлууд үүсэн бий болдог. Тиймээс судлаачид тэдгээрийг chronogenealogies “эрин зууны ургийн бичиг” гэж тодорхойлдог. Эхлэл номд “Нэгэн хүн тодорхой жилийн туршид амьдраад, Хоёр дахь хүнийг төрүүлжээ. Нэгдүгээр хүн Хоёрдугаар хүнийг төрүүлсэн ба тэрээр тодорхой жилийн хугацаанд амьдарч, өөр охид, хөвгүүдийг төрүүлжээ” гэсэн үе удам болон цаг хугацааны мөчлөгүүдийг танилцуулдаг. Эхлэл 5 дугаар бүлэгт, “Ийнхүү Нэгдүгээр хүн тэдэн жил наслаад үхжээ” гэж тэмдэглэсэн байдаг. Ийнхүү эцэг, тэдний үр хүүхдүүдийн угийн бичгийг тэмдэглэн бичих явцдаа Библи ямар нэгэн үеийг алдаж, эсвэл нэмэх алдаа гаргаж байгаагүй. Эхлэл 5 болон 11 дүгээр бүлэгт үе удам ар араасаа залгамжлан гарч ирсэн тухай бичсэн байдаг ба Шастирын дээд 1:18–27 дээрх угийн бичигт өвөг эцэг, үр хүүхдүүдийн үеийг хилсдүүлж, алгасалгүй танилцуулсан байдаг. Библи Өөрийгөө ийм байдлаар тайлбарлаж, танилцуулж байдаг.

Еврейчүүд болон Христэд итгэгчид 2000 жилийн туршид дэлхий болон Үерийг он тооллыг тогтоохын тулд дээрх угийн бичгийг ашигласан байдаг. Тэгэхээр Эхлэл 1–2 дээрх дэлхийг долоон хоногт бүтээснээс хойших цаг хугацааг тодорхойлж болно гэсэн үг.

Сүүлийн арваад жилд Эхлэл 5 ба 11 бүлгүүд дээрх хүмүүсийн урт насалсан шалтгааныг хүний оюун ухаанд түшиглэн архелоги, түүхийн баримтуудаар тайлбарлах гэж оролдсон. Библийг дээрх аргуудаар тайлбарлах гэж оролдох нь Библид итгэх итгэлд сөргөөр нөлөөлдөг.

Бид Бурханы цаг хугацаа, түүхийн үйл явдлуудын талаар зөв ойлголттой болохыг хүсэж байгаа бол Эхлэл номын эхний хоёр бүлэг “Адамыг хүн төрөлхтөнтэй, Бурханыг хүнтэй цаг хугацаа, орон зай түүхэн болон теологийн чухал ач холбогдолтой” гэдгийг хүлээн зөвшөөрөх хэрэгтэй юм. Эхлэл 5 болон 11:10–26 дээрх ургийн бичиг хүнийг зургаан өдөрт бүтээсний эцэст хүн хэрхэн Бурханы ард түмэнтэй холбогдож байгааг цаг хугацаа, удам судраар дамжуулан танилцуулдаг.”— Gerhard F. Hasel, “The Meaning of the Chronogenealogies of Genesis 5 and 11,” Origins 7/2 [1980], p. 69. (Герхард Ф. Хазел, “Эхлэл 5 болон 11 бүлгүүдийн утга санаа, түүхэн цагалбар,”).

`Хуучин Гэрээний дээрх бичээсүүд чухал, бодит зорилго, утга санаа агуулдаг боловч Паул 1 Tимот 1:4 болон Тит 3:9 дээр биднийг юунд анхаарах шаардлагатай гэж зааж сургасан бэ?`