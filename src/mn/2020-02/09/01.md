---
title:  'Бүтээл: Библийн Үндэс ба Эхлэл, Хэсэг 2'
date:  22/05/2020
---

### Энэ долоо хоногийн эшлэлүүд
Иов 26:7–10; Эхлэл 1–2; Эхлэл 5; Эхлэл 11; Шастирын дээд 1:18–27;Maтай 19:4, 5; Иохан 1:1–3.

> <p>Цээжлэх эшлэл</p>
> “Tэнгэр нь Бурханы сүр жавхланг зарлаж, огторгуй нь Түүний гарын бүтээлийг тунхаглаж байна.” (Дуулал 19:1).

Олон агуу хүмүүс Бичээсээс Бурхан дэлхийг хэрхэн бүтээснийг судлах хүсэл зорилготой болж байсан билээ. Үүний үр дүнд орчин үеийн шинжлэх ухаан үүсэн бий болсон. Иоханнес Кеплер, Исаак Ньютон, Жон Рэй, Роберт Бойл болон өөр бусад анхны агуу шинжлэх ухааны үүслийг тавьсан хүмүүс Бурхан дэлхийг гайхамшигтай бүтээсэн гэдгийг баталгаажуулсан олон баталгааг нээж байсан.

Гэвч Францын хувьсгалын дараагаар буюу 19 дүгээр зуунаас эхлэн шинжлэх ухаан Бурхан дээр үндэслэсэн үзлээс татгалзаж натурализм, материализм дээр үндэслэсэн үзлийг хүлээн зөвшөөрч, ер бусын зүйлс байх боломжгүй гэж үзэх болсон. Эдгээр гүн ухааны үзэл санааг Чарьлз Дарвин Зүйлийн үүсэл (1859) гэсэн номоороо олны анхааралд оруулсан. Тэр цагаас хойш шинжлэх ухаан Библиэс хөндийрч, Эхлэл номын түүхийг эрс өөрчлөн тайлбарлахад нөлөөлж эхэлсэн.

Библи дэлхийн үүсэл, утга учрын талаар хэт эртний, шинжлэх ухаантай үл нийцэх үзлийг заадаг уу? Библийн үзэл санаа нь Израилчуудыг хүрээлж байсан хуурамч шүтлэгтэй үндэстнүүдээс зээлж авсан үзэл санаа мөн үү? Библи цаг хугацаа, газар нутгаас шалтгаалан бичигдсэн ном уу эсвэл Бурханы бүтээсэн, төгс бүтээлийн талаар оюун ухааныг маань гэгээрүүлэхээр бичигдсэн ном уу?

Бид эдгээр асуудлуудыг энэ долоо хоногт судлах болно.

*Энэ долоо хоногийн хичээлийг 5 сарын 30 ны Шаббат өдөрт бэлтгэн судлаарай.