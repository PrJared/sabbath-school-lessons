---
title:  Эхлэл болон Хуурамч үзэл (paganism)
date:  25/05/2020
---

Эхлэл ном эртний хуурамч шүтлэгтнүүдийн домгоос санаа авсан гэхээс илүү Бурханыг Бүтээгч биш гэж танилцуулдаг, хуурамч үлгэр домгуудыг эсэргүүцэж, үгүйсгэж байдаг.

`Эхлэл 1:14–19-г уншаарай. Дөрөв дэх өдөр юу бүтээгдсэн бэ, тэдгээр нь ямар үүрэгтэй гүйцэтгэх ёстой байсан бэ?`

“Нар,” “сар” гэсэн Еврей нэр томьёо (тэдгээртэй холбоотой нэрсүүд) эртний Ойрхи дорнод, Египетийн нар, сар гэсэн нэршил байсан тул Эхлэл номд албаар ашиглаагүй байдаг. “Томоохон гэрэл” болон “багавтар гэрэл” гэсэн нэршлүүд нь нар, сарыг “тэмдэг, улирал, өдөр, жилийг” тодорхойлж, “дэлхийг гийгүүлэх” зорилготой болохыг нь танилцуулдаг (Эхлэл 1:14, 15). Дээрх эшлэлүүд нар, сар бол бурхад биш харин өнөө үеийн ихэнх хүмүүсийн ойлгодогтой адил тодорхой үүрэг, зорилготой байгалийн бүтээлүүд гэдгийг онцолдог.

`Эхлэл 2:7, 18–24-г уншаарай. Бурхан Адам, Ева хоёрыг бүтээхэд хэрхэн гар бие оролцсон бэ?`

Эртний Ойрхи дорнодын үлгэр домгуудад хүнийг бурхдын хүнд хүчир ажлаас ангижруулахын тулд сүүлд бүтээсэн гэж заадаг. Гэвч эдгээр үлгэр домгууд Бурхан хүнээр дэлхийг удирдуулахын тулд, Бурханы төлөөлөл болгон бүтээсэн бүтээл гэдэг санаатай нийцдэггүй. Хүн бол санаандгүй, сүүлд шаардлага гараад бүтээгдсэн бүтээл биш юм. Библид хүнийг дэлхийн хамгийн оргил, чухал бүтээл болгон бүтээсэн ба Библийн сургаал хуурамч шүтээнүүдтэй холбоотой домгоос маш их ялгаатай болохыг танилцуулдаг.

Эхлэл ном эртний үлгэр, домгийг үгүйсгэж, зөв үзэл сургаалыг танилцуулдаг. Мосе тухайн үеийнхээ хуурамч шүтлэгтнүүдийн үзэл баримтлалуудтай үл нийцэх үг, үзэл санааг ашигласан байдаг. Тэрээр Бурхан дэлхийг бүтээхэд хэрхэн оролцсон, ямар зорилгыг хэрэгжүүлсэн болохыг маш энгийнээр зааж сургасан.

`Олон мянган жилийн өмнө Библийн дэлхий хэрхэн бий болсон түүх тухайн үеийнхээ үзэл сургаалтай нийцэхгүй байсан. Өнөө үед Библийн дэлхийг бүтээсэн түүх мөн адил орчин үеийн үзэл сургаалуудтай нийцэхгүй байна. Тийм юм бол бид яагаад гайхах ёстой гэж?`