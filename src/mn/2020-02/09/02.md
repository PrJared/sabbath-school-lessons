---
title:  Хавтгай дэлхий?
date:  23/05/2020
---

Эрт цаг үед ихэнх хүмүүс дэлхийг хавтгай байсан гэж итгэдэг байжээ. Гэвч ихэнх хүмүүс дэлхийг бөөрөнхий гэдгийг хүлээн зөвшөөрч, олон талаас нь үзлээ баталгаажуулдаг. Гэвч өнөө үед зарим хүмүүс Библи дэлхийг хавтгай гэж заадаг гэж зүтгэсээр байна.

`Илчлэл 7:1 ба 20:7, 8-г уншаарай. Эдгээр эшлэлүүд ямар утга илэрхийлж байна вэ? Эдгээр эшлэлүүд дэлхийг хавтгай гэж заадаг уу?`

Дээрх эшлэлүүдийг бичсэн Иохан төгсгөлийн үеийн эш үзүүллэгийн талаар, “дэлхийн дөрвөн өнцөгт зогсон, газар дээр ч, тэнгис дээр ч, ямар ч модон дээр салхи салхилуулахгүйн тулд дэлхийн дөрвөн салхийг барих” (Илчлэл 7:1) дөрвөн тэнгэр элч зогсож байгааг дүрсэлсэн байдаг. Зохиолч “дөрөв” гэсэн үгийг дэлхийн дөрвөн өнцөгтэй холбон гурван удаа дурдсан байдаг.

Тэрээр жишээ нь өнөө үеийн хүмүүсийн, “нар жаргаж байна,” эсвэл салхи “зүүн зүгээс гарсан” гэх мэт дүрслэл ашигласан юм. Хойд, өмнөд, зүүн, баруун зүгүүдийг дүрслэл ашиглан танилцуулсан байгаа эшлэлийг шууд утгаар нь ойлгох хэрэгтэй гэж үзэх нь буруу. Хэрэв шууд утгаар нь ойлговол заах гээгүй утгыг гаргаж, хам сэдвийг нь үгүйсгэнэ. Есүс, “зүрхнээс ёрын бодол, аллага, завхайрал, садарлал, хулгай, худал гэрчлэл, гүтгэлэг гардаг” (Maтай 15:19) гэж хэлсэн нь хүний бие мах бодийн талаар эсвэл зүрх гэдэг эрхтний талаар өгүүлсэн гэсэн үг биш. Есүс ёс суртахууны талаар дүрслэл ашиглан ийнхүү өгүүлсэн.

`Иов 26:7–10; болон Исаиа 40:21, 22-г уншаарай. Эдгээр эшлэлүүд дэлхий ямар байдалтай тухай юу гэж өгүүлж байна вэ?`

Иов 26:7 дээр дэлхийг агаарт өлгөгдсөн байгаа мэтээр дүрсэлсэн байдаг. “Элчилгүй хоосон дээр умардыг Тэрээр дэлгэж, эзгүй хоосон дээр газар дэлхийг өлгөдөг.” “Тэрээр усны мандал дээр тойргийг зурав” (Иов 26:10) гэсэн байдаг. Исаиа 40:22 дээр, “царцаанууд шиг оршин суугчтай дэлхийн тойрог дээр залардаг, тэнгэрийг хөшиг мэт татаж, майхан мэт дэлгэн оршдог Тэр билээ” гэж бичсэн байдаг.

`Олон мянган жил амьдарч байсан хүний оронд өөрийгөө тавиад үзээрэй. Та дэлхий эргэж байгааг хэрхэн баталж чадах вэ? Дэлхий хөдлөхгүй байгаа гэсэн баталгаанд та итгэж чадах уу? Дэлхий бөөрөнхий, эсвэл хавтгай гэсэн ямар баримт танд байна вэ?`