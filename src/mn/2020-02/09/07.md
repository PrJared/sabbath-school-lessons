---
title:  Гүнзгийрүүлэн судлах нь
date:  28/05/2020
---

“Библи бол хүнд өгөгдсөн хамгийн ойлгомжтой, сургамжтай түүх юм. Библийн үгс мөнхийн үнэний эх ундарга, үе үеийн туршид үнэнийг ариунаар хадгалсаар ирсэн Бурханы мутраар бичигдсэн юм. . . Бид зөвхөн Библиэс хүн төрөлхтний бардамнал, шуналаар бохирдоогүй байсан түүхийг судлах боломжтой.”— Ellen G. White, Testimonies for the Church, vol. 5, p. 25 (Элен Уайт, Сүмүүдэд өгөх гэрчлэлүүд).

“Бид Библийн түүх, газар зүйн мэдээлэлгүйгээр юуг ч нотолж чадахгүй гэдгийг үзэгдлээрээ олж харсан. Дэлхий дээрх олдворууд дэлхийг өнөөгийн нөхцөл байдлаас тэс өөр байсныг олон талаар баталгаажуулдаг. Олдворуудын оршин тогтнож байсан цаг хугацаа, тэдгээр нь дэлхий дээр хэрхэн оршиж байсныг зөвхөн Библийн түүх л танилцуулж чадна. Бидний төсөөлөл ариун Бичээсүүдийн баримтуудтай зөрчилдөхгүй тохиолдолд Библиэс гадуурх таамаглал дэвшүүлэх аюулгүй байж болох юм. Хүмүүс дэлхийг бүтээсэн түүхийг Бурханы үгнээс судлахаа больж, байгаль дэлхийгээс Бурханы бүтээлийн баримтуудыг эрэн хайхаа болих үедээ эргэлзээ тээнэгэлзлийн далайд умбаж эхэлдэг. Бурхан дэлхийг зургаан өдөрт хэрхэн бүтээснээ мөхөс хүмүүст хэзээ ч үзүүлж байгаагүй. Бурханы бүтээлийн үйлс Түүний оршихуй адил бүрэн ойлгох боломжгүй нууц билээ.”— Ellen G. White, Spiritual Gifts, book 3, p. 93 (Элен Уайт, Сүнслэг бэлгүүд).

**Ярилцах асуултууд:**

`Барьж, сонсож, харж, туршиж, дахин турших аргыг ашигладаг шинжлэх ухаан мэтгэлцээн, маргаанаар дүүрэн байдаг. Тийм боловч хүмүүс яагаад дэлхий олон сая, тэр бум жилийн туршид үүсэн бий болсон гэсэн үзлийг шалгаж нягтлахгүйгээр хүлээн зөвшөөрч байдаг вэ?`

`Орчин үеийн шинжлэх ухаан бодит үйл явдлыг ер бусын үйл явдлаар (supernatural) тайлбарлах боломжгүй гэсэн үзлийг хүлээн зөвшөөрдөг (шинжлэх ухааны энэ зарчмыг хүлээн зөвшөөрч болох юм). Жишээ нь, бид шулмын хараалаас болж газар нутагт ган гачиг үүссэн гэж тайлбарлах боломжгүй гэсэн үг юм. Гэвч Эхлэл номын дэлхийг бүтээсэн түүхийг ийм зарчмаар тайлбарлах гэж оролдох юм бол ямар асуудал бэрхшээл үүсэх вэ? Эхлэл ном дээрх дэлхийг бүтээсэн үйл явдал бол цэвэр ер бусын үйл явдал (supernatural) байсан. Хэрэв дэлхийг бүтээсэн үйл явдлыг ер бусын үйл явдал биш гэж үзэх юм бол бусад бүх тайлбар, онол ч гэсэн хүлээн зөвшөөрөгдөх боломжгүй болох ёстой вэ?`