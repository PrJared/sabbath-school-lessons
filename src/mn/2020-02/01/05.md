---
title: 'Библи Бол Түүх'
date: 01/04/2020
---

Библийн түүхэн бичээс Библийг бусад “ариун” судруудтай харьцуулшгүй болгодог. Библи бол зөвхөн хүний гүн ухааны бодол, санааг тусгасан ном биш юм (Күнз, Буддагийн бичээс мэт). Библи түүхэн дэх Бурханы оролцоо, түүх тодорхой нэгэн зорилго руу чиглэн явж байгааг танилцуулдаг. Библи, 1) Мессиагийн талаарх зөгнөл, 2) Есүсийн дахин ирэлтийг танилцуулах гол хоёр зорилготой. Эртний Египет болон өнөөгийн дорно дахины уламжлалтай дэлхийн шашин шүтлэгүүд түүх дахин давтагддаг гэсэн үзэлтэй байдаг бол Иудей-Христийн шашин түүх нэг чигт хөдөлж байгаа гэж үздэг.

`1 Коринт 15:3–5, 51–55; Ром 8:11; 1 Tесалоник 4:14-г уншаарай. Эдгээр эшлэлүүдэд Христийн дахин амилалтыг зөвхөн түүхэн үйл явдлаас гадна хувь хүнд ямар утга учиртай болохыг хэрхэн танилцуулж байна вэ?`

Баярын мэдээний дөрвөн ном болон Паулын бичээсүүдэд Есүс нас барж, булшинд орж, үхлээс дахин амилж, хүмүүст үзэгдсэнийг танилцуулдаг. Энэ түүхийг цогцсыг нь булшинд тавьсан, булш хоосорсон байхыг нүдээрээ харсан хүмүүс бичиж үлдээсэн. Тэд Есүсийн биед хүрч, хамт хооллосон. Магдалын Мариа, Есүсийн эх Мариа болон бусад эмэгтэйчүүд дахин амилсан Христийг бодитойгоор харсан. Дагалдагчид Еммаус орох замдаа Түүнтэй ярилцсан. Есүс Агуу Захирамжаа өгөхөөр дагалдагчиддаа үзэгдсэн. Паул, хэрэв Библийн баталгааг эсэргүүцэх юм бол бидний номлол, итгэл “хоосон” зүйл болно (1 Коринт 15:14) гэж хэлсэн. Библийн бусад орчуулгад энэ үгийг “амьгүй, хий” “хэрэгцээгүй” зүйл болно гэж орчуулсан байдаг. Дагалдагчид, “Эзэн үнэхээр амилсан байна” (Лук 24:34) гэж хэлсэн. Онтос гэсэн Грек үг биелсэн гэсэн утга санааг агуулдаг. Мөн “жинхэнэ,” “бодитой” “үнэхээр” гэж орчуулсан байдаг. Дагалдагчид “Эзэн ‘бодитоор’2 амилсан байна” гэж хэлсэн.

Христийг нас барсан хүмүүсээс амилсан “анхны үр жимс” (1 Коринт 15:20) гэж нэрлэдэг. Христ үхлээс бодитойгоор дахин амилж, өнөөдөр амьд байгаа гэдэг түүхэн баримт бол итгэгч хүмүүс Түүнтэй адил дахин амилуулагдана гэсэн баталгаа болж байдаг. Зөв шударга бүх хүн “Христ дотор дахин амилуулагдана” (1 Коринт 15:22). “Христийнх болсон хүмүүс” болон Христэд үнэнч байгаа хүмүүс “Түүнийг дахин ирэх үед” (1 Коринт 15:23), “бүрээн эцсийн дуунаар” (1 Коринт 15:52) буюу ирээдүйд дахин амилуулагдана.

`Үхэгсэд нойрсож байгаа гэж заадаг тул дахин амилалт итгэгчдэд яагаад хамгийн чухал сургаал гэж тооцогддог вэ? Ийм итгэл найдваргүйгээр итгэл найдвар маань яагаад “хоосон” гэж тооцогдох вэ?`