---
title: 'Гүнзгийрүүлэн Судлах Нь'
date: 03/04/2020
---

Элен Уайтын, Агуу Тэмцэл номын “Бичээс бол хамгаалалт,” 593–602 хуудас; Үе Үеийн Хүсэл номын “Зүрх сэтгэлээ бүү зовоо,” 662–680 хуудсыг уншаарай.

“Бурхан Үгээрээ дамжуулан аврагдахад шаардлагатай мэдлэгийг хүнд өгсөн. Бичээсийг Бурханы алдаа дутагдалгүй, хэмжээлшгүй эрх мэдэл гэж хүлээн зөвшөөрөх хэрэгтэй. Бичээс нь зан чанарын жишиг, үзэл сургаалыг заагч, мэдрэмжийг шалган нягтлах шалгуур билээ.”— Элен Уайт, Агуу Тэмцэл, 9 хуудас.

Олон хүн Бурханы үгийг өргөмжилж, үнэнч байснаар амиа алдсан. Тэдний нэг болох Англи улсын Цуст Марьт хатан хааны үед Хэйдлийгийн сүмийн пастор Др. Роуланд Тэйлор байв. Эзэний зоогийг төлбөртэйгөөр явуулах шийдвэрийг эсэргүүцсэн. Тэрээр Бичээсийг сахих шийдвэрээсээ болж сүмээс хөөгдсөний дараа Английн Эзэн хаан болох Винчестерийн хамбад гомдол гаргасан боловч түүнийг шоронд хорьж, удалгүй шатааж алсан. Тэрээр 1555 онд нас барахаасаа өмнө:

“Энэрэнгүй ардуудаа! Би та бүхэнд Бурханы Ариун Үгнээс өөр юу ч заагаагүй. Би Бурханы ивээлээр дүүрэн ариун Библийн судраас авсан сургаалуудыг заасан. Өнөөдөр би үүнийг цусаараа батлахаар ирсэн байна.” гэж хэлсэн— Жон Фоксе, Амиа зориулагсдын талаарх Фоксегийн шинэ ном, Харолд Ж. Чадвикийн найруулан бичсэн хувилбар/ (North Brunswick, NJ: Bridge-Logos Publishers, 1997), 193 хуудас. Др. Тэйлор гал ноцоож, амийг нь хороох хүртэл Дуулал 51 бүлгийг уншиж байсан гэдэг.

**Ярилцах асуултууд**

`1 Зөгнөл Библийг Бурхан бичүүлсэн гэдгийг хэрхэн үзүүлдэг вэ? Зөгнөлийн биелэл бидний итгэлийг хэрхэн баталгаажуулдаг вэ?`

`2 Мягмар гарагийн хичээлийн төгсгөлд байгаа асуултыг уншаад, яагаад Есүс Мессиа болохыг баталсан гэсэн асуултад хариулаарай.`

`3 Есүс болон элч нар Ариун Бичээсийн эрх мэдэл, итгэж найдах тал дээр ямар ч эргэлзээгүй байсан. Жишээ нь, Есүс Өөрийгөө Бичээсийн үгсээр хэчнээн удаа зүйрлэж, хэдэн удаа Бичээс заавал биелнэ гэж хэлж байсан бэ (Ихэвчлэн Өөртэйгөө холбоотой зөгнөлүүдийг)? (Жишээ болгон, Maтай 26:54, 56; Maрк 14:49; Лук 4:21; Иохан 13:18; Иохан 17:12-г уншаарай). Есүс Бичээс дээрх зөгнөл, эш үзүүллэг болон тэдгээрийн биелэлд маш их ач холбогдол өгдөг байсан (Түүний цаг үед Хуучин Гэрээ л байсан), тэгэхээр бид Библид хэрхэн хандах ёстой вэ?`