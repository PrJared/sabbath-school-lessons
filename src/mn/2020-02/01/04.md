---
title: 'Библийн Зөгнөл'
date: 31/03/2020
---

Бусад шашны судруудаас Библи онцгой юм. Учир нь Библийн 30 хувь нь зөгнөл, эш үзүүллэгийн бичээсүүдээс бүрддэг. Зөгнөл болон биелэл нь Библийг зөв ойлгоход маш чухал үүрэгтэй бөгөөд түүнийг удирдаж байдаг Бурхан ирээдүйг мэддэг ба ирээдүйг эш үзүүлэгчиддээ үзүүлсэн (Aмос 3:7). Библи бол зөвхөн амьд, түүхэн үйл явдлыг танилцуулаад зогсохгүй бас эш үзүүллэгийн Үг юм.

**Дараах эшлэлүүд Мессиаг ирэх тухай хэрхэн нарийн зөгнөж байсан бэ?**

`Эхлэл 49:8–12`

`Дуулал 22:12–18`

`Исаиа 53:3–7`

`Даниел 9:2–27`

`Mика. 5:2`

`Maлахи 3:1`

`Зехариа 9:9`

Хуучин Гэрээнд ойролцоогоор жаран таван Мессиа ирэхтэй шууд холбоотой зөгнөлүүд байдаг. Мөн нэмээд бэлгэдлийн1 зөгнөлүүд байдаг (Бэлгэдэл гэдэг бол Хуучин Гэрээний тахилын ёс заншлууд Есүсийг товч зөгнөснийг хэлж байгаа юм). Жишээ нь “хааны таяг Иудагаас салахгүй” (Эхлэл 49:10); Мессиа Иудагийн Бетлехемд төрнө (Mика 5:2); “Хүмүүсээр үзэн ядагдаж, үл тоомсорлогдож”; зодуулж, гүтгүүлэх боловч Өөрийгөө өмөөрч ганц ч үг дуугараагүй (Исаиа 53:3–7); Гар, хөл нь хатгагдаж, хүмүүс хувцсыг нь хоорондоо хувааж авна (Дуулал 22:12–18) гэсэн үйл явдлуудыг зөгнөдөг.

Хуучин Гэрээний эш үзүүллэгүүд Есүсийн амьдрал, үхэл, дахин амилалтаар маш нарийвчлалтай биелсэн нь Бурханы нөлөө, илчлэлтээр өгөгдсөнийг баталдаг. Есүс эртний эш үзүүлэгчдийн адил үхэл, дахин амилалт (Лук 9:21, 22; Maтай 17:22, 23), Иерусалимын сүйрэл (Maтай 24:1, 2), Дахин ирэлт (Иохан 14:1–3) зэргийг зөгнөж байсан. Библи дээрх Есүсийн хүн болж ирэх, үхэл, дахин амилалтын зөгнөлийн биелэлд итгэж найдаж болохыг баталгаажуулдаг.

`Та Есүс, Түүний үхэлд яагаад итгэдэг шалтгаанаасаа хуваалцахгүй юу? Шаббат хичээлийн ангиараа, Есүсийн талаарх баримт ямар гайхамшигтай болох талаар ярилцаарай.`