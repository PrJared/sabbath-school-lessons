---
title:  Гэрчлэлийн Туух
date:   03/04/2020
---

#### Залбирлын Үр

_Андрю Мак Чесни, Адвентист Миссион_

Ёланда Малла будааны тариалангаас залбирлын хүчийг ойлгожээ.

Ёландагийн нөхөр хоёр хүүтэй болсон хойноо түүнээс салсан тул тэрээр Филипин нутгийнхаа будааны тариалан дээр ажил хийхээр болов. Газрын эзэн ургацын тал хувийг авах болзолтойгоор түүнд будаа тариалах боломж олгожээ. Тэр газар хамаатных нь хүний эзэмшдэг газрын хажууд байдаг байв. 

Ёланда маш шаргуу ажилласаар будаа соёолон гарч ирэх үед үнэхээр сайн чанарын будаа ургах юм шиг санагджээ.

Тэрээр “Эзэн, энэ будааг ямар нэгэн гамшиг бүү сүйтгээсэй. Би хүүхдүүдээ тэжээмээр байна” хэмээн залбирсан байна.

Хоёр долоо хоногийн дараа маш хүчтэй шуурга тэр газар нутгаар өнгөрч, хүчтэй салхи салхилаж, бороо орохыг Ёланда гэрээсээ харж байлаа.

Тэрээр гэнэт будаа яаж байгаа бол хэмээн санаа зовов.

Тэгээд “Эзэн, би юу ч хийж чадахгүй. Та миний залбирлыг санаарай” гэж хэлэв.

Хэдэн өдрийн дараа үерийн ус татарсны дараа тэрээр тариалангийн талбай руугаа явж хэр хохирол амссанаа харах боломжтой болжээ. 

Гэтэл гайхалтай нь түүний будаа боловсорч бор өнгөтэй болсон байв. Ямар ч шуурга болсон шинж харагдсангүй. Тэгээд Ёланда эргэн тойрны талбай руу хартал бүрэн сүйрсэн байлаа. Хамаатных нь буудай хүртэл сүйтгэгдсэн байв. 

Талбайн эзэд ургац хураалтын үеэр үнэхээр  гайхширчээ.

Гайхширсан нэг хүн ийн хэлэв, “Энэ газар анх удаа сайн чанарын будаа ургуулжээ.  Өмнөх жилийн түрээсэлсэн хүний будааг харх идсэн байсан.”

Будааны ихэнхийг нь хулгана идсэн учраас өмнөх тариачин ганцаараа үлдсэн ургацаа хураасан. Харин Ёландаийн хувьд ургац хураалтын үеэр 17 хүн ажилуулжээ.

Арвин ургац авсан Ёланда тэр шуургатай шөнө залбирсан залбирлаа санажээ.

Тэрээр  Кипрт гэрийн үйлчлэгч хийж байхдаа энэхүү ярилцлагыг өгсөн ба “Жижиг залбирал ч гэсэн хүчтэй байх юм аа. Жижигхэн будааны залбирал олон сая будааг ургуулсан. Бид будаагаа тоолж ч чадахгүй билээ” гэж хэлсэн юм.

Дараа долоо хоногт Ёланда хэрхэн Долоо дахь өдрийн Адвентист болж, хоёр найзаа сүмд авчирсан талаар уншаарай. 

_Энэ улирлын 13 дахь Шаббатын өргөлийн нэг хэсэг нь Киприйн Никосиа хотод барих сүмийн барилгад зарцуулагдана._