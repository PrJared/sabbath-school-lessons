---
title: 'Библийн Онцгой Чанар'
date: 28/03/2020
---

### Энэ долоо хоногт судлах эшлэлүүд
Дэд хууль 32:45–47; Эхлэл 49:8–12; Исаиа 53:3–7; 1 Коринт 15:3–5, 51–55; Ром 12:2.

> <p>Цээжлэх эшлэл</p>
> “Таны үг бол миний хөл дэх дэнлүү, Миний зам дахь гэрэл юм.” (Дуулал 119:105).

Библи 66 номоос бүрддэг ба 1,500 жилийн туршид гурван тивд (Ази, Африк, Европ) дөч гаруй хүмүүсээр бичигдсэн өвөрмөц ном юм. Библийн ариун нандин, итгэл бишрэлийн сургаалтай зүйрлэхүйц ном гэж байхгүй. Арга ч үгүй юм, учир нь энэ бол Бурханы Үг юм.

Христийг нас барснаас хойш дөрвөн зууны туршид хувилсан 24,600 гаруй Шинэ Гэрээний гар бичмэлүүд хадгалагдан үлдсэн байдаг. Гэтэл Платогийн гар бичмэлүүдээс долоо, Херодотын бичээс найм, Гомерийн Иллиад 263 ширхэг гар бичмэл хадгалагдан үлдсэн байна. Тэгэхээр Шинэ Гэрээний эх бичиг маш баталгаатай баримт дээр үндэслэсэн байгаа гэж хэлж болох юм.

Библи бол анхны орчуулагдсан, баруунд хамгийн анх хэвлэх машинаар хэвлэгдсэн, дэлхийн 95 улсын хэл дээр уншигдаж болохуйц хамгийн олон хэл дээр орчуулагдсан ном юм.

Библи бол Бурхан хүнийг аврах түүхэнд анхаарал хандуулсан өвөрмөц утга санаа агуулсан ном билээ. Библийн түүх Бурханы ирээдүйн төлөвлөгөө болон мөнхийн хаант улсын зөгнөлтэй маш гайхамшигтайгаар холбогддог. Библи бол Бурханы амьд Үг, учир нь Бурханы Сүнсээр бичигдсэн Бичээсүүд (2 Tимот 3:16, 17) уншиж судлах юм бол итгэгчдийг үнэнд залж, чиглүүлнэ гэж амладаг (Иохан 14:16, 17; Иохан 15:26; Иохан 16:13).

_*Энэ хичээлийг 4 сарын 4-ний Шаббатад бэлтгэн судлаарай._