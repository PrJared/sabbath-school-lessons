---
title:  Түүх болон Эш үзүүллэг
date:  06/06/2020
---

Долоо дахь өдрийн Адвентистуудын эш үзүүллэгийг судлах үндсэн аргыг түүхчлэн судлах арга гэж нэрлэдэг. Энэ нь Библийн гол эш үзүүллэгүүд нь түүхийн туршид улиран өнгөрч байгаа байдлаар буюу өнгөрснөөс өнөө үе, өнөө үеэс ирээдүй рүү чиглэдэг гэсэн үзэл юм. Энэ арга бол сургуульд түүхийн хичээлийг судалдаг арга барилтай адил. Библи эш үзүүллэгүүдээ ийм аргаар тайлбарладаг учраас бид ийм аргыг ашигладаг.

`Даниел 2:27–45-г уншаарай. Зүүд түүхийн гол хүчнүүд хэрхэн үргэлжилсэн, үл тасарсан байдлаар өрнөхийг хэрхэн танилцуулсан бэ? Библи дэлхийн төгсгөлтэй холбоотой эш үзүүллэгийг хэрхэн тайлбарлах ёстой гэж сургаж байна вэ?`

Небухаднезарын хаанчлалыг алтаар бэлгэдсэн байдаг. Тиймээс Даниел Вавилоныг анхны хаант улс гэж тодорхойлсон (Даниел 2:38). Дараа нь Даниел, “танаас хойш таныхаас буурай нэгэн хаанчлал бий болох бөгөөд дараа нь гурав дахь хүрэл хаанчлал гарч ирэн, бүх дэлхийг захирна” (Даниел 2:39)тэгээд дараа нь дөрөв дэх хаанчлал үргэлжилнэ (Даниел 2:40) гэж хэлсэн. Эш үзүүллэгийн хөшөөний дүрслэл тасралтгүйгээр, ар араасаа зуузай холбон гарч ирж байгаа хаанчлалуудыг танилцуулсан ба хаанчлалууд толгойноос эхлэн хөлийн тавхай хүртлээ нэгэн бие болон эш үзүүлэгдсэн. Тэдгээр нь цаг хугацаа, түүхэн үйл явдлууд хоорондоо холбогддогтой адил холбогддог.

Даниел 7 болон 8 дээр нэг дүрс биш харин олон дүрслэлээр ашиглан өмнөх эш үзүүллэгийг дахин танилцуулдаг. Энэ эш үзүүллэгт дөрвөн хаанчлал тасралтгүйгээр, ар араасаа үүсэн бий болж байгааг харуулдаг (Даниел 8 дээр гурван дүрслэл гардаг). Тэд эртний цаг үеэс эхлэн түүхэн үе уламжлалын даган өнөө үе, Христ дахин ирж, Бурхан мөнхийн хаант улсаа цогцлоох ирээдүйг зөгнөдөг.

Даниел 2 болон Даниел 7 болон 8 дээрх хаанчлалуудын талаарх эш үзүүллэг Долоо дахь өдрийн Адвентистуудын ашигладаг эш үзүүллэгийг түүхэн аргаар тайлбарлах Протетстант арга барилын үндсийг тавьдаг.

`Иохан 14:29-г уншаарай. Дээрх эшлэл дээр Есүс эш үзүүллэг ямар зорилготой болохыг хэрхэн танилцуулж байна вэ?`

`Түүхийн олон зууныг ардаа орхисон бид Вавилоны цаг үед амьдарч байсан хүмүүсээс хэр илүү мэдээлэлтэй байгаа гэж бодож байна вэ?`