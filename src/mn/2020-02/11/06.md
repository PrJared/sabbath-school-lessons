---
title:  Зөгнөл болон бэлгэдэл (Typology)
date:  10/06/2020
---

Даниел, Илчлэлт номнууд дээрх дэлхийн төгсгөлийн зөгнөлийн бэлэг тэмдгүүд нэг л удаа биелэгдэх үйл явдлууд юм. Жишээ нь, ухнаар бэлгэдсэн Грекийн хаанчлал бол нэг хаанчлал юм (Даниел 8:21). Эш үзүүллэг бэлгэдэл ямар хаанчлалыг бэлгэдсэнийг маш тодорхой танилцуулж өгдөг! Үүнээс илүү тодорхой зөгнөл байдаг гэж үү?

Бэлгэдэл (typology) нь тодорхой хүн, үйл явдал, Хуучин Гэрээний тогтолцоог танилцуулж байгаа боловч үнэндээ ирээдүйн агуу болон бодит үйл явдлын талаар зааж сургаж байдаг. Есүс болон Шинэ Гэрээг бичсэн хүмүүс Хуучин Гэрээнд бичигдсэн бэлгэдэл ашиглаж, бэлгэдлийг тайлбарлаж байсан. Бэлгэдэл, биеллийг бид онгодоор удирдуулан Бичээсийн зохиолчид хүлээн зөвшөөрч, тодорхойлсноор хүлээн зөвшөөрөх зарчмыг баримтлах хэрэгтэй.

`1 Коринт 10:1–13-г уншаарай. Паул Коринт сүмд зөвлөгөө өгөхдөө ямар үйл явдлыг ашигласан бэ? Энэ нь өнөөгийн хүмүүстэй хэрхэн холбогддог вэ?`

Паул Египетээс гарсан үйл явдал, эртний Еврейчүүд цөлөөр аялсан бэлгэдлээр дамжуулан сургаалаа айлдсан. Паул Мосегээр дамжуулан дээрх үйл явдлыг бичүүлсэн Бурхан эдгээр үйл явдлуудыг “бидэнд жишээ болгохын тулд” өгсөн (1 Коринт 10:6) гэдгийг харуулж, дэлхийн сүүлчийн өдрүүдэд сүнслэг Израйл уруу татлагыг ялан дийлэхийг уриалсан.

**Дараах эшлэлүүдийг уншаад, Есүс болон Шинэ Гэрээг бичсэн хүмүүс ямар бэлгэдэл, биелэгдсэн (type & antitype) жишээг ашигласан байгааг тэмдэглээрэй.**

`Maтай 12:40`

`Иохан 19:36`

`Иохан 3:14, 15`

`Ром 5:14`

`Иохан 1:29`

Есүс болон Шинэ Гэрээг бичсэн хүмүүс эш үзүүллэгийг онцлохын тулд бэлгэдэл, биелэгдэлийн аль алийг нь ашигласан байдаг. Тэд үүгээрээ зөгнөл түүхэн ач холбогдолтой гэдгийг харуулдаг.

`Анхны ариун ордон буюу авралын төлөвлөгөөний бэлгэдлийг харуулсан үйлчлэлийн талаар бодож үзээрэй. Эдгээр бэлгэдлүүд ариун ордны мэдээ өнөөгийн бидэнд ямар чухал болох талаар юуг зааж сургаж байна вэ?`