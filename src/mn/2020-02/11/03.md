---
title:  Жил- Өдөр зарчим
date:  07/06/2020
---

Эш үзүүллэгийг тайлбарлах түүхэн аргад нэг өдрийг нэг жил гэж тооцох зарчим байдаг. Судлаачид Даниел, Илчлэл номын эш үзүүллэгийг судлахдаа энэ зарчмыг ашигласаар ирсэн. Тэдгээр хүмүүс эш үзүүллэгийн тайлбар болон Библийн чухал эшлэлүүдээс энэ зарчмыг гаргаж авсан.

`Тооллого 14:34 болон Езекиел 4:6-г уншаарай. Бурхан нэг өдрийг нэг жил гэж тооцох зарчмыг дээрх эшлэлүүдээр хэрхэн танилцуулж байна вэ?`

Дээрх эшлэлүүдэд нэг өдрийг нэг жил гэж тооцох зарчим маш тодорхой харагддаг. Бид Даниел 7:25, Даниел 8:14, мөн Илчлэл 11:2, 3; Илчлэл 12: 6, 14; ба Илчлэл 13:5 дээрх эш үзүүллэгүүдэд дээрх зарчмыг яагаад ашиглах ёстой вэ?

Даниел болон Илчлэлтийн эш үзүүллэгийг бид гурван зарчмаар буюу бэлгэдэл, удаан хугацаа-өдөр мөн тодорхой хэллэг зэргээр дамжуулан нэг өдрийг нэг жил гэж тооцох ёстой гэсэн дүгнэлтэд хүрдэг.

Эхлээд, араатан, эвэр хаанчлалуудыг бэлгэдэж байгаатай адил эш үзүүллэгийн цаг хугацааг ч гэсэн бэлгэдэл гэж ойлгох хэрэгтэй. Араатан, эврийг шууд утгаар нь ойлгож болохгүй. Тэдгээр нь тодорхой зүйлийг бэлгэдэж байдаг. Эш үзүүллэг шууд утгаараа бус бэлгэдлийн байдлаар бичигдсэн юм бол бид эш үзүүллэгийн цагийг яагаад шууд утгаар нь ойлгох ёстой билээ? Эш үзүүллэгийг бид шууд утгаар үзэж болохгүйтэй адил цаг хугацааг нь шууд нь ойлгож болохгүй.

Хоёрт, эш үзүүллэгт хаанчлалууд, үйл явдлууд олон зууны үйл явдлууд юм. Тиймээс эш үзүүллэгийн цаг хугацааг шууд утгаар нь ойлгох боломжгүй юм. Хэрэв нэг өдрийг нэг жил гэж үзэх юм бол эш үзүүллэгийн үйл явдлууд гайхамшигтайгаар холбогдож эхэлдэг. Тэгэхээр эш үзүүллэгийн цагийг шууд утгаар нь хүлээн авах боломжгүй юм.

Эцэст нь, цаг хугацааг тодорхойлж буй байдал нь эш үзүүллэгийн цагийг бэлгэдлийн чанартай гэдгийг мэдүүлж өгдөг. Жишээ нь, эш үзүүллэгийн цаг хугацааг тодорхойлсон байдал жирийн цаг хугацааг тодорхойлж байгаа мэт бичигдээгүй байдаг (жишээ нь, Даниел 8:14 дээрх “2300 үдэш болон өглөө гэсэн хэллэг). Эш үзүүллэгийн хэллэг нь цаг хугацааг шууд бус харин бэлгэдэл байдлаар ойлгохыг танилцуулдаг.

`Даниел 9:24–27 дээрээс 70 долоо хоногийн зөгнөлийг судлаарай. Дээрх эшлэлд, “Иерусалимыг сэргээн барьж босгохоор зарлиг гарах цагаас эхлэн Жонон Мессиа ирэх хүртэл” (Даниел 9:25) гэсэн үгс бичээстэй байдаг. Энэ нь шууд утгаараа буюу 69 долоо хоног буюу нэг жил, дөрвөн сар, нэг долоо хоног болно гэсэн үг. Хэрэв эш үзүүллэгийг ийм цаг хугацаанд тооцоолох юм бол утгагүй болно. Библийн нэг өдрийг нэг жил гэж тооцоолж, 70 долоо хоногийг 490 жил гэж үзэх юм бол эш үзүүллэг хэрхэн амилах вэ?`