---
title:  Урьдчилсан шүүлт
date:  09/06/2020
---

Энэ долоо хоногт судалсан эш үзүүллэг Шинэчлэлтийн цагаас эхлэн Протестан түүхэн аргыг ашиглагчдын дэмжлэгийг хүлээсээр ирсэн. Гэвч Миллерийн хөдөлгөөн 1800 гаад оны үед үүсэн бий болох үед 2300 өдөр болон урьдчилсан шүүлтийн мэдээ тунхаглагдах хүртэл бүрэн хүчээ аваагүй юм. Та дараах хүснэгтэд анхаарал хандуулаарай:

|Даниел 7|Даниел 8|
|---|---|
|Bавилон (арслан)|------------|
|Meдо- Перс (баавгай)|Mедо- Перс (хуц)|
|Грек (ирвэс)|Грек (ухна)|
|Хуурамч шүтлэгт Ром (дөрөв дэх араатан)|Хуурамч шүтлэгт Ром (ташуу эвэртэй)|
|Папын Ром (жижиг эвэр)|Папын Ром (босоо эвэр)|

`Даниел 7:9–14; 8:14, 26-г уншаарай. Эдгээр эшлэлүүдэд тэнгэрт юу болж байгаа гэж дүрсэлдэг вэ?`

Даниел 7 болон 8 дугаар бүлэгт дундад зууны хавчлага 1798 онд Бертиер жанжин папыг баривчилж, шоронд хорих үед дуусгавар болох үед шүүлт эхэлнэ гэж зөгнөсөн (Илчлэл 13:3). Тэнгэрт шүүлт эхлэх бөгөөд “шүүлт эхлэн, номууд дэлгэгдэв” (Даниел 7:10) “Хүний Хүү шиг Нэгэн тэнгэрийн үүлсийг хөлөглөн ирж... Эртний Нэгэн дээр очих болно” (Даниел 7:13). Энэ бол 1798 оны дараагаар буюу Есүсийн Дахин Ирэхийн өмнөхөн болох шүүлтийн үйл явдал юм.

Даниел 7 дугаар бүлэг дээрх шүүлт Даниел 8: 14 дээрх ариун ордныг цэвэршүүлэх үйл явдалтай холбоотой юм. Эдгээр эш үзүүллэгүүд нь нэг үйл явдлыг зөгнөдөг. Даниел 8:14 дээр Эвлэрүүллийн Өдөр буюу “ариун ордныг цэвэршүүлэх” цаг хугацаа 2300 үдэш болон өглөө, буюу өдрийн дараагаар болно. Нэг өдрийг нэг жилд тооцох юм бол энэ нь 2300 жилийн дараа гэсэн үг.

Даниел 9: 24 дээр 2300 жилийн түүх эхлэх хугацааг танилцуулсан байдаг. 70 долоо хоног буюу 490 зөгнөлийн жил 2300 өдрийн зөгнөлөөс (Даниел 9:24) chatak (чатак) буюу таслагдсан байдаг. Олон судлаачид Даниел 8: 14 дээрх 2300 өдөр (жилийн) зөгнөл болон Даниел 9:24–27 дээрх 70 долоо хоног (490 жилийн) зөгнөлийг нэг зөгнөлийг хоёр өөрөөр танилцуулсан зөгнөл гэж зөв ойлгодог. Даниел 9:25 дээрх “Иерусалимыг сэргээн барьж босгохоор зарлиг гарах цагаас” гэсэн эшлэл 70 долоо хоногийн зөгнөлийн цаг хугацаа хэзээнээс тооцогдох талаар өгүүлдэг. Энэ үйл явдал “Артаксеркс хааны долоо дахь жилд” (Eзра 7:7) эхлэх буюу МЭӨ 457 онд эхэлсэн. Энэ цагаас эхлэн 2300 жилийг тооцоолох юм бол 1844 он болно. Тэгэхээр 1798 оноос хойш, Есүсийг дахин ирэхээс өмнөх цаг хугацаанд нэгэн үйл явдал эхлэх нь энэ юм. Энэ цагт Есүс Тэнгэрийн Ариунаас Ариун Газарт орж, хүмүүсийнхээ төлөө зуучилж, ариун ордныг цэвэршүүлэх ажлаа эхлүүлсэн. Баасан гаригийн хүснэгтийг хараарай.