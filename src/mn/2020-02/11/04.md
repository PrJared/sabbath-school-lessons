---
title:  Жижиг эврийг тодорхойлох нь
date:  08/06/2020
---

Протестант шинэчлэгчид олон зууны туршид Даниел 7 болон Даниел 8 дээрх жижиг эврийг Ромын сүм гэж тодорхойлсон байдаг. Яагаад?

`Даниел 7:1–25 болон 8:1–13-г уншаарай. Дээрх эшлэл дээр жижиг эврийг хэрхэн тодорхойлсон байна вэ? Бид жижиг эврийг хэрхэн тодорхойлж, таньж болох вэ?`

Даниел 7 болон 8 дээр жижиг эврийг долоон аргаар тодорхойлсон байдаг: (1) хоёул эврээр дүрслэгддэг; (2) хоёул хавчлага өрнүүлдэг хүчнүүд (Даниел 7:21, 25; 8:10, 24); (3) хоёул өөрсдийгөө өргөмжилж, Бурханыг доромжилсон (Даниел 7:8, 20, 25; 8:10, 11, 25); (4) хоёул Бурханы хүмүүс рүү довтолдог (Даниел 7:25, 8:24); (5) хоёуланд нь үйл ажиллагааны цаг хугацааг эш үзүүллэгийн цаг хугацаагаар тодорхойлсон (Даниел 7:25; 8:13, 14); (6) хоёул төгсгөлийн цаг хүртэл хүч нөлөөгөө хэрэгжүүлнэ (Даниел 7:25, 26; 8:17, 19); мөн (7) хоёул ер бусын байдлаар устгагдах (Даниел 7:11, 26; 8:25).

Түүхэн талаасаа эхний хаанчлал бол Вавилон (Даниел 2:38), хоёр дахь нь Медо-Перс (Даниел 8:20), гурав дахь нь Грек (Даниел 8:21) юм. Түүх эдгээр хаанчлалын дараагаар Ромын хаанчлал гарч ирсэн гэдгийг маргашгүйгээр хүлээн зөвшөөрдөг.

Даниел 2 дээрх төмөр хаанчлал болох Ром нь цаашдаа төмөр, шаврын холимог тавхай болдог. Дараагаар нь төгсгөл ирдэг. Даниел 7 дээрх жижиг эвэр дөрөв дэх араатнаас гарч ирж, дөрөв дэх араатны нэг хэсэг гэж тооцогддог.

Ромоос ямар хүч гарч ирж, 1260 жилийн туршид улс төр, шашны хүч нөлөө болон хувирсан байдаг вэ (Даниел 7:25-г уншаарай)? Дээрх тодорхойлолтод зөвхөн нэг л хаанчлал бүрэн тохирдог, тэр бол Папын засаглал. Пап Европын арван зэрлэг (barbarian) овог аймгууд дундаас хүчээ авч, гурван хаанчлалыг үндсээр нь сугалсан (Даниел 7:24). Папын засаглал “өмнөх хаанчлалуудаасаа өөр байсан” (Даниел 7:24) гэдэг нь бусад овог аймгуудаас ялгаатай гэсэн үг. Пап, “Хамгаас Агуу Нэгэний эсрэг бардам үгсийн хэлж” (Даниел 7:25) мөн Есүсийн үүргийг булааж, папод эрх мэдлийг нь өгснөөр “өөрийгөө тэнгэрийн цэргийн Жанжинтай адил болгон өргөмжилсөн” (Даниел 8:11). Пап “Дээдийн дээд Нэгэний ариун хүмүүсийг дийлж” (Даниел 7:25) хавчлага өдөөх зөгнөлийг биелүүлж, Шинэчлэлтийг эсэргүүцэн Протестантууд алуулж байхад, “цэргүүдийг газарт унагасан” (Даниел 8:10). Пап “цаг үе болон хуульд өөрчлөлт оруулж” (Даниел 7:25) Арван хуулийн хоёр дахь хуулийг байхгүй болгож, Шаббат өдрийг Ням гариг руу шилжүүлсэн.

`Даниел 2, 7, болон 8 дээр Грекийн дараагаар дэлхийн төгсгөл хүртэлх цаг хугацаанд оршин тогтнох нэгэн хүч гарч ирнэ. Энэ нь өнөөгийн Папын суурийг зассан Ром өөр хаанчлал байх боломжтой юу? Улс төрийн хувьд бүдүүлэг, буруу юм шиг боловч Гурван Элчийн Мэдээ болон өнөө цагт тунхаглах үнэний хувьд энэ үзэл санаа ямар чухал вэ?`