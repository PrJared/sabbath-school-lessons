---
title:  Библи болон Эш үзүүллэг
date:  05/06/2020
---

### Энэ долоо хоногт судлах эшлэлүүд
Даниел 2:27–45, Иохан 14:29, Тооллого 14:34, Даниел 7:1–25, Даниел 8:14, 1 Коринт 10:1–13.

> <p>Цээжлэх эшлэл</p>
> “Тэрээр надад, Хоёр мянга гурван зуун өглөө ба үдшийн туршид. Тэгсний дараа ариун газар зохистойгоор дахин сэргээгдэнэ, гэв.” (Даниел 8:14).

Библийн зөгнөл бид хэн бэ, ямар зорилготой вэ гэдэгт маш чухал нөлөө үзүүлдэг. Эш үзүүллэг Бурханы Үг үнэн, алдаа мадаггүй гэдгийг батлах Библийн болон Библийн бус баримтуудыг хангаж өгдөг. Есүс, “энэ нь тохиолдох үед та нарыг итгүүлэхийн тулд үүнийг тохиолдохоос өмнө та нарт Би одоо хэллээ” (Иохан 14:29; мөн Иохан 13:19) гэж хэлсэн. Бид тэгэхээр, эш үзүүллэг хэзээ, хэрхэн биеллээ олсон гэдгийг мэдэхийн тулд хэрхэн эш үзүүллэгийг зөв тайлбарлах ёстой вэ гэдэгт анхаарах хэрэгтэй.

Христ итгэлийн шинэчлэлтийн үед [1517 оноос эхэлсэн (ред.)] Шинэчлэгчид Библийг түүхэн ном гэж үзэж байв. Библийг түүхчлэн судлах аргыг Даниел, Иохан эш үзүүллэгийг тайлахдаа ашигласан. Түүхэн арга барил Библийн эш үзүүллэгийг нэг чигээр үргэлжид, биеллээ олсоор ирсэн түүхэн үйл явдлууд ба энэ түүх өнгөрснөөс эх аван Бурханы мөнхийн хаант улс байгуулагдах хүртэл үргэлжилнэ гэж үздэг.

Бид энэ долоо хоногийн хичээлээр эш үзүүллэгийн түүхэн аргаар тайлбарлах, ойлгох үндсийг судална. “Бид түүхээс эш үзүүллэг биеллээ олж байгааг олж харах ёстой. Бурхан агуу шинэчлэлийн хөдөлгөөнийг удирдаж, үндэстнүүд эцсийн агуу тэмцэл рүү чиглэн алхалж байгаа зэргийг бид судлах хэрэгтэй.” —Ellen G. White, Testimonies for the Church, vol. 8, p. 307. (Элен Уайт, Сүмүүдэд өгөх гэрчлэл)