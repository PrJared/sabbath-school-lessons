---
title:  Үгс болон утга санаа
date:  10/05/2020
---

Хэл болгонд бусад орны ганц үгээр орчуулж болохгүй олон утгатай үг гэж байдаг. Библи олон утга санааг агуулсан үг ихтэй тулд үгийн утга, хэрэглээ, гарал гэх мэтийг сайтар харгалзах нь зүйтэй юм.

`Хаадын дээд 3:6, Дуулал 57:3, Дуулал 66:20, Дуулал 143:8, Мика 7:20-г уншаарай. Бурханы нигүүлсэл, тусламж Түүний бүтээлүүдэд хэрхэн хүрч, мэдрэгдэх ёстой вэ?`

Еврей хэлний chesed (чесед) [анг. mercy] ( орчуулбал энэрэл, нигүүлсэл) гэсэн үг Хуучин Гэрээнд буй маш гүнзгий, нарийн утга бүхий үг юм. Энэ үг Бурханы хайр, энэрэл, нигүүлсэл, хүмүүстэйгээ тогтоосон гэрээг тодорхойлдог. Дараах эшлэлүүдэд Бурхан, “та Өөрийн боол, миний эцэг Давидыг таны өмнө үнэн, зөв шударга... шулуун сэтгэлээр явж байхад түүнд энэрлийг (чесед) үзүүлсэн” (Хаадын дээд 3:6). Бурхан “хайр энэрэл (чесед) болон үнэнийг” (Дуулал 57:3) илгээнэ. Тэрээр Израильд, “эртний өдрүүдэд тангарагласан үнэнийг Иаковд, хувиршгүй хайрыг Абрахамд өгөх болно” (Mика 7:20) гэж хэлсэн. Чесед гэсэн үг болон Бурханы нигүүлсэл, хайрыг тайлбарлаж, ойлгуулахын тулд бүхэл бүтэн номууд бичигдсэн билээ.

`Тооллого 6:24–26, Иов 3:26, Дуулал 29:11, Исаиа 9:6, Исаиа 32:17-г уншаарай. Эдгээр эшлэлүүдэд бичигдсэн “амар тайван” болон шалом ямар утга илэрхийлж байна вэ?`

Еврей хэлний шалом гэсэн үг нь “амар тайван” гэж орчуулагддаг. Энэ үг маш гүнзгий, өргөн утга санаа илэрхийлдэг. Энэ үг “бүрэн дүүрэн, сайн сайхан, хангалуун” гэсэн утга агуулдаг. Бурханы ивээл, нигүүлсэл биднийг Бурханы бэлэг болох шалом болгодог (Тооллого 6:24–26). Гэтэл Иовын бэрхшээл түүнийг “амар тайван бус,” “хэлэх үггүй” буюу шаломгүйгүй болгосон. Өнөөгийн асуудлаар дүүрэн дэлхий дээр Шаббат Шалом хэмээн Шаббат өдөр бүр цуглах нь ер бусын ивээл байх болно. Бурхантай тогтоосон харилцаа маань биднийг төгс амар тайван, бүрэн дүүрэн болгох болно.

`Бид ямар ч хэлээр уншиж, ярьсан үгийн утга санааг бүрэн ойлгох мэдрэх ямар боломж байна вэ? Библийг маш сайн ойлгохын тулд яах вэ? Хэрхэн амьдралдаа бүрэн мэдэрч болох вэ?`