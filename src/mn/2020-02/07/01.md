---
title:  Хэл, Эх бичвэр, Хам сэдэв
date:  08/05/2020
---

### Энэ долоо хоногт судлах эшлэлүүд
Дэд хууль 32:46, 47; Хаадын дээд 3:6; Тооллого 6:24–26; Эхлэл 1:26, 27; Эхлэл 2:15–23; 15:1–5.

> <p>Цээжлэх эшлэл</p>
> “Энэ хуулийн номыг аваад, ЭЗЭН Бурханыхаа гэрээний авдрын хажууд тавь. Тэр нь та нарын эсрэг гэрч болж тэндээ байг.” (Дэд хууль 31:26)

Дэлхийн олон тэрбум хүмүүс 6,000 гаруй хэлээр ярьдаг. Библи 600 гаруй хэлээр орчуулагдсан бөгөөд Шинэ Гэрээ болон бусад хэсгүүд нь 2,500 гаруй хэлээр орчуулагдсан байдаг. Тэгэхээр Библи маш олон хэлээр орчуулагдсан гэсэн үг. Гэвч энэ бол дэлхий дээр байгаа бүх хэл, ярианы талаас бага хувь гэсэн үг.

Дэлхийн 1.5 тэрбум хүн өөрсдийн хэлээр Библийг унших боломжтой байна гэсэн үг. Библийн нийгэмлэгүүд 6 тэрбум хүмүүсийг Библи унших боломжтой байлгахын тулд цаашид ч маш их ажил хийх шаардлагатай байна.

Өөрсдийн хэлээр Библи унших боломжтой байна гэдэг ямар их ивээл билээ! Олон хүмүүс Библи унших боломжгүй байгаагаас гадна Европ мэтийн газар Библийг уншихыг олон зууны туршид хориглосон байсан гэдгийг санаж Библи унших боломжоо байнга үнэлж яваарай. Өөрчлөлт шинэчлэлт болон хэвлэх машины ачаар бид Библи унших боломжтой болсон. Библи унших боломжтой байгаа хүмүүс хэрхэн Ариун Сүнсээр дүүрэн, Бурханы үгийг суралцаж, Эзэнийг таньж мэдэхэд анхаарах хэрэгтэй.