---
title:  Бичээсүүд болон утга санаа
date:  12/05/2020
---

Бисээсийн үг бүр өгүүлбэрийн нэг хэсэг буюу бүрэн утга илэрхийлсэн хүүрнэлийн нэгэн хэсэг нь юм. Үг дангаараа утга санаа илэрхийлэхгүй. Үгийн утга нь өгүүлбэрийнхээ илэрхийлсэн санаанд ямар үүрэгтэй байгаагаас хамаардаг. Тиймээс юун түрүүнд тухайн өгүүлбэрийн илэрхийлж байгаа санааг ойлгох хэрэгтэй. Цаашлаад тэр өгүүлбэр цогц утга илэрхийлэх хүүрнэлийн эхтэй (бүлэгтэй, номтойгоо) холбоотой бөгөөд нэгэн бүрдэл нь байдаг. Үүнийг хэлний мэргэжлийнхэн хам сэдэв гэж томьёолдог. Үгийг өгүүлбэрт улмаар хам сэдэвдээ хэрхэн хэрэглэгдсэн гэдгийг урьдаар ойлгох нь элдэв буруу тайлбар зөрүүтэй алдаа хийхгүй байхад нэн чухал арга нь болдог.

Бичээсийн үгс бүгд хам сэдэвт буюу нэг бүхэл утга санааг илэрхийлэхээр ашиглагдсан байдаг. Үг бие даасан, салангид утга санаа илэрхийлдэггүй. Үг бүр өгүүлбэрийн утга санааг бүрэлдүүлдэг, тиймээс бид үг бүрийг эхлээд зөв ойлгох хэрэгтэй. Дараагаар нь өгүүлбэр нэгэн бүхэл утга санааг бүрэлдүүлэх зорилготой бичигдсэн байдаг. Энэ нь бүхэл хэсэг, бүлэг, хэд хэдэн бүлгүүдээр илэрхийлэгдсэн байх боломжтой. Бид буруу дүгнэлт хийхгүйн тулд үг хам сэдвийн хүрээнд ямар утга илэрхийлсэн, өгүүлбэрт ямар байр суурь эзэлж байгааг ойлгох хэрэгтэй.

`Эхлэл 1:27-г Эхлэл 2:7-тэй харьцуулаарай. Дараагаар нь Эхлэл 2:15–23-г уншаарай. Адам буюу “эрэгтэй” гэсэн үгийг дээрх эшлэлүүдээс хэрхэн ойлгож, тайлбарлаж болохоор байна вэ?`

Бид Эхлэл 1:27 дээр “бара” гэсэн үг Бурхан бүтээх хүч чадалтай гэсэн утга илэрхийлж байсан талаар уншсан. Бурхан бүтээх хүч чадалтайг илэрхийлсний дараагаар “бара” гэсэн үгээр “эрэгтэй, эмэгтэй” хүнийг бүтээсэн гэдгийг онцолсон байна. Тэгэхээр дээрх эшлэлд ашиглагдсан Еврей хэлний “адам” гэсэн үг хүн төрөлхтнийг төлөөлсөн нэр үг гэж ойлгох хэрэгтэй.

Гэвч Эхлэл 2:7 дээр aдaм гэсэн үгээр Адамыг “газар шорооноос” (Еврей хэлээр adamah /aдaмaх/—гэсэн үгийг ашигласныг анхаараарай) бүтээсэн тухай өгүүлэхдээ ашигласан байдаг. Энд Ева сүүлд өөр байдлаар бүтээгдсэн тул зөвхөн Адам гэдэг эрэгтэй хүн хэрхэн бүтээгдсэн тухай өгүүлж байгааг анхаараарай. Тэгэхээр дээрх хоёр эшлэлүүдэд нэг үгийг хоёр өөр утга санааг илэрхийлэхээр ашигласан байгаа бөгөөд адам гэсэн үг “хүн төрөлхтөн” (Эхлэл 1:27) мөн Адам гэдэг эрэгтэй хүнийг оноож нэрлэсэн байна. (Эхлэл 2:7) Сүүлд угийн бичигт Адам гэсэн нэр дахин ашиглагдсан байдаг (Эхлэл 5:1–5, Шастирын дээд 1:1, Лук 3:38) мөн Есүсийг “хоёр дахь Адам” гэж нэрлэсэн байдаг (Ром 5:12–14).

Адам гэдэг үг олон утга илэрхийлэхэд ашиглагдсантай бол Эхлэл 1- 2 дугаар бүлэгт Адам, Ева гэсэн үгс хүн төрөлхтнийг Бүтээсэн гэсэн утга санааг илэрхийлэхээр ашиглагдсан байдаг. Энэ бол хам сэдэв буюу ерөнхий утга санаа юм. Нэгдмэл утга санаа өгүүлж байгаа хэсэг уншигчид нэмэлт зорилго, гол утга, асуудал хэрхэн өрнөж байгааг мэдүүлдэг. Эхлэл 2:4–25 эшлэлүүд Бүтээлийн талаарх хоёр дахь танилцуулга гэж тооцогддог бөгөөд Бүтээлийг өөр өнцгөөс харуулдаг (дараа долоо хоногийн хичээлийг судлаарай). Дээрх хоёр эшлэлүүдэд хүн хаанаас үүсэн бий болсныг тодорхой танилцуулдаг.

`Эрэгтэй, эмэгтэй хүмүүс буюу хүн төрөлхтөн бол Бурханы бүтээлүүд юм. Гэтэл “дэлхийн мэргэн ухаан” (1 Коринт 1:20) биднийг тохиолдлоор бий болсон гэж дүгнэж байгаагаараа ямар мэргэн бус болохоо хэрхэн баталж байна вэ?`