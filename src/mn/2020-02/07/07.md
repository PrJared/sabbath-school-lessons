---
title:  Гүнзгийрүүлэн судлах нь
date:  14/05/2020
---

“Бурхан Үгээрээ хүнд зориулан авралын төлөвлөгөөг танилцуулсан. Ариун Бичээсийг Бурханы эрх мэдэлтэй, алдаа дутагдалгүй хүсэл, зорилго гэж хүлээн авах хэрэгтэй. Бичээс зан чанар, үзэл сургаал, амьдралын туршлагын жишиг билээ. . . . Бурхан хүслээ Үгээрээ дамжуулан танилцуулж, Ариун Сүнсний оршихуй, удирдамжийг үл тоомсорлож байгаагүй. Харин ч Аврагч маань Ариун Сүнсээ илгээж, зарц нартаа Үгээ ойлгуулж, Бичээсийн үзэл сургаалаа гэрэлтүүлнэ гэж хэлсэн. Бурханы Сүнс Библийг таниулж мэдүүлдэг тул Ариун Сүнс хэзээ ч Бурханы үгийг эсэргүүцэж, сөрдөггүй.”—Элен Уайт, Агуу Тэмцэл, 9 хуудас.

**Ярилцах асуултууд:**

`Библийг олон янзаар орчуулсан байдаг боловч та унших боломжтой байгаа орчуулгаа хэрхэн илүү сайн, үр дүнтэйгээр ашиглаж болох вэ? Та Библийг Бурханы үг хэмээн хүлээн авч, зааврыг нь хэрхэн судалж, итгэлээрээ дагаж болох вэ?`

`Бурханы Үг хүний үүслийн талаар юу гэж зааж сургаж байсан талаар бодож үзээрэй (Бурхан хүнийг дэлхийг Бүтээсэн зургаа дахь хоног дээрээ бүтээсэн), харин хүн төрөлхтөн олон тэрбум жилийн туршид бий болсон гэдгийг “шинжлэх ухаан” ухаан тогтоосон гэдэг. Дээрх хоёр эрс тэс үзлүүд Библийн үзэл сургаалд итгэх ямар чухал талаар юуг сургаж байна вэ? Хүн төрөлхтөн Библийн энгийн үзэл сургаалаас ямар их хөндийрсөн талаар юу гэж сургаж байна вэ?`

`Библийг ойлгоход ямар хэрэглэлүүдийг ашиглах боломжтой, хэрэгтэй байгаа вэ? Библи судлалд туслах хэрэглэлүүд байхгүй тохиолдолд энэ долоо хоногийн хичээлээр заасан аргуудыг хэрхэн Библийг тайлбарлахад ашиглаж болох вэ?`

`Израйлийн хүүхдүүд Бурханаас ирсэн агуу үнэнийг хүүхдүүддээ өвлүүлэн сургаж, Бурхан хэрхэн удирдаж ирснийг мэдүүлэх ёстой байсан (Дэд хууль 4:9). Бурхан биднийг хэрхэн удирдаж байгааг гэрчлэн, хуваалцах нь яагаад итгэл найдварыг маань сэргээж байдаг вэ? Яагаад бид Библийг заах үүрэгтээ үнэнч байх ёстой вэ? Тиймээс Библийн үнэнийг заах нь бидэнд яагаад маш их тус дэм болдог вэ?`