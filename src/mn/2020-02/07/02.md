---
title:  Бичээсийг ойлгох нь
date:  09/05/2020
---

`2 Tимот 3:16, 17-г уншаарай. Библийг бидэнд ямар зорилгоор өгсөн бэ?`

Библи Бурханы түүхэнд хийж гүйцэтгэсэн ажлыг гэрчилж, үхэлд нэрвэгдсэн хүн төрөлхтнийг аварч, хүмүүсийг зөвт амьдралд зааварчлахын тулд бичигдсэн. Эзэн хүний хэл яриаг ашиглан, хүний үгээр Өөрийн бодол санааг илчилсэн. Бурхан Израилийг Египетээс чөлөөлөхдөө тухайн ард түмнээр дамжуулан бүх хүн төрөлхтөнд үгээ хэлэхийг хүссэн. Бурхан Израилиар дамжуулан Еврей хэлээр Үгээ танилцуулсан (зарим номууд Еврей хэлтэй ойр Арамай хэлээр бичигдсэн байдаг).

Грек ёс заншил шинэ боломжийг үүсгэж, Шинэ Гэрээ тухайн үеийн газар нутагт түгээмэл ашиглагдаж байсан Грек хэлээр бичигдсэн (тэр үед Хуучин Гэрээний номыг Грек хэлнээ орчуулан ашиглаж байсан.) Анхны сүмийн элч нар, сүм Христийг нас барсны дараа “түгээмэл” хэлийг ашиглан хол ойрын хүмүүст Бурханыг цоо шинэ эрч хүчтэйгээр танилцуулж эхэлсэн. Сүүлд элч Иохан, “Бурханы үг болон Есүс Христийн гэрчлэлийг төдийгүй өөрийн үзсэн бүхнээ гэрчилсэн” (Илчлэл 1:2). Ийнхүү Бурханаар удирдуулан Библийг бичсэн анхны хүнээс хамгийн сүүлчийн хүн хүртэл Бурханы онгодоор бичигдсэн “гэрчлэл,” “тунхаглал” үргэлжилсэн.

`Дэд хууль 32:46, 47-г уншаарай. Израилийн хүүхдүүдэд Тора буюу “зааварчилгаа” “хуулийн бүх үгсийг” дагах нь яагаад чухал байсан бэ (Дэд хууль 32:46)? Бурханы Үг хэрхэн бидний өдрүүдийг “уртасгадаг” вэ? Энэ нь өнөөгийн цаг үед ямар утга санаа илэрхийлж болох вэ?`

Зарим хүмүүс Библийг зөвхөн өөрсдийн хэл дээр орчуулаад зогсохгүй, Библийг олон өөр аргаар орчуулсаар байна. Гэвч зарим хүмүүс зөвхөн нэг л төрлийн орчуулгаар Библийг уншиж байна. Хүмүүс ямар Библитэй байгаагаас үл хамааран Библийг Бурханы Үг хэмээн үзэж, зааврыг нь дагах хэрэгтэй.

`Бурханы Үгийг дагаж, хүүхдүүддээ зааж сургах нь яагаад “дэмий хоосон” зүйл биш гэж тооцогддог вэ (Дэд хууль 32:47)?`