---
title:  Гүнзгийрүүлэн судлах нь
date:  25/06/2020
---

“Жирийн хүн Христийн гоо сайхан, үзэсгэлэнтэй сайхан байдлыг олж харж чадахгүй. Ариун Сүнс зүрх сэтгэлийг гэрэлтүүлэх үед Гэмийг Уучлагчийн нигүүлсэл, уучлал өршөөлгүйгээр зүрх сэтгэл итгэл найдваргүй, мөхөс болохыг мэдүүлж өгдөг. Бүхнийг ивээгч Христ ганцаараа Бурханы хэмжээлшгүй их нигүүлсэл, тооцоолж баршгүй хайр, ивээл, алдар нэр хүндийг таниулж, ойлгуулах чадвартай байдаг билээ.” .”—Ellen G. White, The Upward Look, p. 155. (Элен Уайт, Хараагаа дээш өргөх нь)

“Сатан биднийг уруу татах үед бид Библийн эшлэл, бүлгийг цээжлэн уншдаг байх хэрэгтэй..... Сатан оюун ухааныг дэлхийн, зуурдын зүйлсэд хандуулах үед бид түүнийг “Бичээст бичигдсэн” байдаг гэсэн үгсээр маш амжилттай эсэргүүцдэг.” —The Advent Review and Sabbath Herald, April 8, 1884. (Адвент болон Шаббатын мэдээ)

**Ярилцах асуултууд:**

`Итгэл бишрэл, дуулгавартай байх тал дээр чөлөөт сонголт ямар үүрэг гүйцэтгэдэг вэ? Бид амьдралынхаа ихэнх хүчин зүйлсийг удирдах чадваргүй болсон боловч амьдралын хамгийн чухал зүйлс болох мөнхийн амьтай холбоотой зүйлсийн талаар бид сонголт хийх боломжтой байсаар байгаа. Та Бурханы өгсөн чөлөөт сонголтоо хэрхэн ашиглаж байна вэ? Та ямар сүнслэг сонголтуудыг хийж байна вэ?`

`Шаббат Бурхантай харилцах чимээгүй цагийг өгөхөд ямар үүрэгтэй байдаг талаар бодож үзээрэй. Шаббатыг сахих нь Бурханд зориулах шаардлагатай цаг гаргахад, хувийн ашиг сонирхлоо хайж, хүслээ биелүүлэхээс хамгаалагдахад хэрхэн тус болдог вэ? Та хэрхэн Шаббатыг сүнслэг ивээл болгож болох вэ?`

`Та ямар байдлаар ганцаарчлан Бурханд залбиран, Үгийг нь судалдаг вэ? Таны Бурханд зориулж байгаа цаг итгэл бишрэлд тань хэрхэн нөлөөлдөг вэ? Чимээгүй цаг итгэл бишрэлд тань хэрхэн нөлөөлж байх ёстой вэ? Хэрэв татгалзах зүйл байхгүй бол ангиараа Библи хэрхэн судалж, залбирал хийдэг хувийн цагийн талаар хуваалцаарай. Таны туршлагаас бусад хүмүүс юу суралцаж болох вэ?`

`Таны цээжилсэн хамгийн дуртай эшлэл тань юу вэ? Та тэдгээр эшлэлүүдэд яагаад дуртай байдаг вэ? Тэдгээр эшлэлийг цээжилснээр танд ямар ивээл буун ирсэн бэ?`