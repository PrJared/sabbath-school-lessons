---
title:  Есүсээс суралцах нь
date:  21/06/2020
---

Есүс Христийн жишээг дагаж, дуурайхаас илүү үлгэр жишээ гэж байхгүй. Есүс Бичээсүүдийг маш сайн мэддэг байсан бөгөөд Бурханы Үгийг дагаж, дуулгавартай байхыг хүсдэг байсан.

`Лук 4:4, 8, 10–12-г уншаарай. Есүс Сатаны уруу татлагыг хэрхэн Библиэр эсэргүүцсэн бэ? Бичээс итгэл найдварын хувьд, уруу татагдах үед ямар чухал үүрэгтэй байх талаар дээрх эшлэл юуг зааж сургаж байна вэ?`

Есүс Бичээсүүдийг сайн мэддэг байсан. Есүс Бурханы Үгийг маш сайн мэддэг байсан учраас үгсийг нь цээжээрээ хэлдэг байсан. Тэрээр Бичээсийг судлан Бурхантай маш нандин цагийг өнгөрөөдөг байсан тул ийнхүү Бурханы талаар гүнзгий мэдлэгтэй болсон юм.

Тэрээр Бичээсийн үгсийг, утга санааг нь баттай мэддэггүй байсан бол Чөтгөрт маш амархан мадлуулах байсан. Чөтгөр хууран мэхлэлтээ хийхийн тулд Бичээсийг ашиглан, эш татсан. Чөтгөр шиг Бичээсээс эш татах чадвартай байх нь итгэгч байхад хангалттай биш. Хүн Бичээс ямар нэгэн сэдвээр юу гэж заадаг гэдгийг мэддэг байхаас гадна хэрхэн зөвөөр ойлгох ёстойг нь мэддэг байх ёстой. Бид Есүстэй адил Бурханы Үгийг таньж мэдсэнээр Бурханы дайсанд мэхлүүлэхгүй харин ч Сатаны дайралтыг эсэргүүцэх чадвартай байх болно. Есүс дагалдагч нартаа Бичээст “бичигдсэнээр” хэмээн Бичээсийн зөв утга санааг танилцуулдаг байсан талаар олон удаа уншиж байсан (Лук 24:45, 46; Maтай 11:10; Иохан 6:45; гэх мэт). Есүс Бичээсийг уншиж байгаа хүмүүс зөв ойлголттой болох боломжтой гэж заахын тулд, “Хуульд юу гэж бичигдсэн байдаг билээ? Чи хэрхэн уншдаг вэ?” (Лук 10:26) гэж асууж байсан. Есүсийн хувьд Бичээсүүд амьдралын жишиг, шалгуур болох ёстой байсан.

Иохан 7:38 дээр Есүс Бурханы Үг махан бие болсон гэж хэлсэн нь дагалдагчдыг Бичээсд анхаарал хандуулах ёстой гэсэн утга агуулж байв. Бид зөвхөн Библиэр Есүсийг Мессиа гэдгийг таньж мэддэг. Бичээс Есүсийг гэрчилдэг (Иохан 5:39). Есүс Бурханы Үг болон бичигдсэн Бичээсийн дагуу амьдарч, үйлдэх зорилготой байсан. Есүс Бурханы Үгийг дагах хүсэлтэй байсан юм бол биднийг ямар амьдралтай байгаасай гэж хүсэх юм бол?

`Та уруу татагдах үедээ хэрхэн Бичээсийг ашиглаж байсан бэ? Та уруу татагдах үедээ Бичээсийг унших, эсвэл цээжилсэн эшлэлүүдээ уншдаг уу? Бичээст анхаарал хандуулах үед ямар үр дүн гарсан бэ? Үр дүнд нь юу тохиолдсон бэ? Та тэрхүү гэрчлэлээс юуг суралцсан бэ?`