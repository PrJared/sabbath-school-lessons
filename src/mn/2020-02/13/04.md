---
title:  Есүс Библитэй хэрхэн харьцдаг вэ?
date:  22/06/2020
---

`Иохан 5:45–47-г уншаарай. Энэ эшлэлүүдээр Есүс Библид хэрхэн ханддаг талаараа ямар гайхамшигтай гэрчлэл хийж байна вэ?`

Зарим хүмүүс Есүс Хуучин Гэрээний үгсийг ашиглан ярих үедээ Бичээсээс илүү эрх мэдэлтэй үгсийг хэлсэн гэж үздэг. Тэд Есүс Бичээсүүдээс илүү эрх мэдэлтэй, хүч чадалтай үгсийг хэлсэн гэж маргадаг.

Шинэ Гэрээн дээр Есүс: “ ‘гэж хэлснийг та нар сонссон. . . харин Би та нарт хэлье . . .’ ” (Maтай 5:43, 44;-ийг Maтай 5:21, 22, 27, 28, 33, 34, 38, 39-тай харьцуулаарай) гэж хэлсэн байдаг. Есүс Уулан дээр Сургаалаа айлдаж байхдаа зарим хүмүүсийн хэлж байгаа шиг Хуучин Гэрээг хүчингүй, хэрэггүй болгох гэж оролдоогүй. Тэрээр дайснаа хайрла (Maтай 5:43-г уншаарай) гэх мэтийн заавруудын олон ойлголт, тайлбаруудыг няцааж үгээ хэлж байсан.

Есүс Хуучин Гэрээг хүчингүй болгож, эрх мэдлийг нь сулруулсан юм биш. Харин ч эсрэгээрээ Хуучин Гэрээ Түүнийг хэн болохыг нь батлан харуулсныг хүлээн зөвшөөрсөн. Есүс Хуучин Гэрээг ашиглан Бурханы анхны хүсэл, зорилгыг танилцуулснаар Хуучин Гэрээг чухал гэж хүлээн зөвшөөрсөн.

Есүсийн эрх мэдлээр Ариун Бичээсийг хүчингүй болгож, Библийн номуудыг Бурханы онгодоор бичигдээгүй гэж ангилан ялгах нь Бичээсийг буруутгаж буй хамгийн аймшигтай, бузар арга юм. Учир нь ийм аргыг ашиглаж байгаа хүмүүс Есүсийн нэрийг барьдаг. Гэвч Есүс тухайн үед зөвхөн Хуучин Гэрээний Бичээсүүдээс бүрдэж байсан Библид хэрхэн захирагдаж, эрх мэдлийг нь хүлээн зөвшөөрч байсан талаарх баримт Библи дээр хангалттай бий. Хуучин Гэрээнд хэрхэн хандахыг Есүсийн жишээнээс өөр гэрчлэх баталгаа өөр байгаа гэж үү?

Есүс Бичээсийн эрх мэдлийг сулруулах биш харин Библийг байнга эрхэмлэн, өргөмжилж, Бичээсийг итгэлийн найдвартай, баттай чиглүүлэгч гэж хүлээн зөвшөөрч байсан. Тэрээр Уулан дээрх Сургаал дээрээ: “Хуулийг эсвэл Эш үзүүлэгчдийг хэрэгсэхгүй болгохоор Намайг ирсэн гэж бүү бод. Хэрэгсэхгүй болгохын тулд бус, харин гүйцэлдүүлэхийн тулд Би ирсэн юм.” (Maтай 5:17) гэж номлосон байдаг. Тэрээр цааш үргэлжлүүлэн “Хэн боловч эдгээр тушаалуудаас хамгийн өчүүхнийг нь ч үл тоомсорлож, бусдад тийн сургавал тэнгэрийн хаанчлалд хамгийн өчүүхэн нэгэн гэгдэх болно. Харин хэн боловч тэдгээрийг сахиж, сургавал тэнгэрийн хаанчлалд агуу нэгэн гэгдэх болно.” (Maтай 5:19) гэж хэлсэн.

`Хуучин Гэрээн дээр үндэслэдэг ямар чухал үзэл сургаалууд байдаг вэ? Жишээ нь, Бүтээл (Эхлэл 1–2) болон Уналтын (Эхлэл 3) талаар тунгаан бодоорой. Шинэ Гэрээн дээр бататгасан Хуучин Гэрээний ямар Христэд итгэгчдийн чухал үнэнийг та мэдэх вэ?`