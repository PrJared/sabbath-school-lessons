---
title:  Бурханы Үгээр амьдрах нь
date:  19/06/2020
---

### Энэ долоо хоногт унших Библийн эшлэлүүд
Филиппой 2:12–16; Лук 4:4, 8, 10–12; Дуулал 37:7; Дуулал 46:10; Дуулал 62:1, 2, 5; Колосай 3:16.

> <p>Цээжлэх эшлэл</p>
> “Өөрсдийгөө хуурдаг зүгээр нэг сонсогчид биш, үгийг хэрэгжүүлэгчид бологтун” (Иаков 1:22).

Бичээсийн зааварчилгааг амьдралдаа хэрэгжүүлэх шийдвэр гаргахгүй юм бол Библийг судлах хамгийн шилдэг аргуудыг эзэмших нь ач тусаа өгөхгүй. Амьдралд тус нэмэр болохгүй бол боловсрол үнэ цэнэгүй гэж тооцогддогтой адил Библи судлаад амьдралд нь нөлөө болохгүй бол Библи судлал ашиггүй болно гэсэн үг. Бид зөвхөн уншиж, сонсох байдлаар бус харин амьдралдаа хэрэгжүүлэх үедээ илүү сайн суралцаж байдаг. Бурханы Үгийг дуулгавартайгаар хэрэгжүүлснээр өөр аргаар олж авч чадахгүй байх байсан Бурханы ивээлүүдийг бидэнд өгч байдаг. Бодит итгэл бишрэл ойлголт, мэдлэгийг нэмэгдүүлж, биднийг гайхамшигтайгаар өөрчлөн шинэчлэх хүч чадлаа мэдрүүлдэг. Хэрэв бид Бурханы Үгээр удирдуулахын хүсэхгүй байж, суралцсан зүйлсээ хэрэгжүүлэхгүй бол бид өсөж хөгжиж чадахгүй. Ийм тохиолдолд үйлдэл маань хэлж байгаа үгтэй маань нийцэхээ больж, бидний гэрчлэл хүчгүй болж хувирна.

Бурханы Үгээр амьдрахын утга учрыг амьдралаараа үлгэрлэн харуулсан хүмүүсээр дамжуулан бид нигүүлсэл, мэргэн ухаанаар хүчирхэгждэг. Есүс Христээс илүү үлгэр жишээ, урам зориг өгөх хүч гэж байхгүй. Христ бидэнд үлгэр жишээ үзүүлсэн. Тэрээр Бурханы хүсэлд бүрэн дуулгавартай байсан амьдралаар амьдарсан.

Бид энэ долоо хоногийн хичээлээр хэрхэн Бурханы Үг болон Бурханы эрх мэдлээр удирдуулах талаар судлах болно.