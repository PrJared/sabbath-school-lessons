---
title:  Бурханы Үгийг судлах чимээгүй цаг
date:  23/06/2020
---

Бидний амьдрал завгүй, хэт их стресс, асуудлуудаар дүүрсэн байдаг. Бид заримдаа хоолоо олж идэх гэж бүх хүч чадлаараа хөдөлмөрлөх шаардлагатай болдог. Амьдралын хэрэгцээ хангагдах үед бид илүү их олз омгийн төлөө илүү хичээж зүтгэж эхэлдэг. Бид сэтгэл хангалуун, аз жаргалтай болгох зүйлсийг эрэн хайж байна гэж боддог. Гэвч Номлогчийн үгс номноо Соломон хаан сэтгэл хангалуун, аз жаргалтай байх боломж тэр бүл олдоод байдаггүй гэж бичсэн байдаг.

Бид амьдралдаа ямар ч зорилго агуулж байсан хэт завгүй амьдарч, цаг завгүй байдлаасаа болж Бурханд зав гаргадаггүй. Бурханд итгэдэггүй учраас биш харин “таны амь амьсгалыг болон таны замыг мутартаа атгаж барьдаг Бурханыг” (Даниел 5:23) Бурханы Үгийг унших, залбирах, Эзэнтэй ойртох чухал цаг завыг гаргадаггүй учраас Бурханаас холддог. Бид хэрэггүй зүйлсэд хэт их анхаарал тавьдаг учраас Бурхантай дотносох чухал цаг, боломжийг гаргадаггүй. Хүн бүхэн тайвширч, Аврагч Есүстэй дотносох, танилцах цаг гаргах хэрэгтэй. Хэрэв бид зав гаргахгүй бол хэрхэн Ариун Сүнстэй ярилцах билээ? Бурханы Үгийг уншиж, залбирлаараа харилцаж, тусгай цаг гаргах үйлдлүүд сүнслэг амьдралыг тэтгэж байдаг.

`Дуулал 37:7; Дуулал 46:10; ба Дуулал 62:1, 2, 5-г уншаарай. Эдгээр эшлэлүүд Бурхантай хамт өнгөрөөх чимээгүй цагийн талаар юу гэж зааж байна вэ? Бурхантай чимээгүй цаг өнгөрөөх нь яагаад чухал байдаг вэ?`

Хэрэв та хэн нэгэнд хайртай бол тэр хүнтэй хамт байхдаа маш их жаргалтай байх болно. Та садаа болохооргүй газар Бурханы Үгнээс унших шийдвэр гаргаарай. Хэрэв бид Бурхантай уулзахаар тогтсон цаг гаргахгүй бол завгүй амьдралаа зохицуулан, зав гаргах боломжгүй болно. Шинэ өдөр эхлэх цаг үед Бурханд чимээгүй цаг гаргаж, Түүний Үгийг тунгаан бодоход тохиромжтой байдаг. Ажил төрлөө эхлүүлэхээс өмнө Бурханд цаг гаргаснаар тухайн өдөр бүхэлдээ ивээгдэх боломжтой. Таны олж авсан чухал бодол санаа таныг өдрийн туршид удирдан чиглүүлэх болно. Та Бурхантай саад болохооргүй, чимээгүй цагийг гаргахын тулд бүтээлчээр хандах ёстой.

Залбирлаар дамжуулан Библийн амьд Бурхантай холбогдох нь амьдралыг тань юу юунаас ч илүү өөрчлөн шинэчлэх болно. Ийм цаг хугацаа Есүстэй адилхан болоход нөлөөлөх болно.

`Та Эзэнтэй уулзах чимээгүй цаг гаргах гэж хэр хичээдэг вэ? Таны чимээгүй цаг хэрхэн өнгөрдөг вэ, чимээгүй цаг тань Бурхан болон Бурханы хайрыг илүү сайн мэдрэхэд хэрхэн тус болдог вэ?`