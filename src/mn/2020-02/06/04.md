---
title:  Библи болон Соёл
date:  04/05/2020
---

`Үйлс 17:16–32-г уншаарай. Үйлс 17 дээр Паул Грекийн гүн ухаан дээр үндэслэн сайн мэдээг түгээх гэж оролдсон. Чухал үзэл санааг ойлгуулахад бусад ёс заншил, ойлголт хэрхэн нөлөөлдөг вэ?`

Библийн зарим эшлэлийг ойлгоход Ойрх Дорнодын ёс заншил, соёлын мэдлэг тустай байдаг. “Жишээ нь, Еврей соёлд аливаа хүн өөрөө үйлдээгүй ч зөвшөөрсөн эсвэл боломж нөхцөл бий болгосон гэдэг утгаар хариуцлага хүлээх ёстой гэж үздэг аж. Тиймээс Бичээсд Фараоны зүрхийг Бурхан хатууруулсан гэх буюу Бурхан уг үйлийг хийсэн эзэн гэж бичсэн. Үүнийг барууныхан Бурхан үйлдсэн биш зөвхөн зөвшөөрсөн эсвэл эс зөвшөөрсөн гэдгээр л илэрхийлэх бөгөөд Бурхан үйлдээгүй гэж ойлгож байдаг.”—“Библи судлалын аргууд,” 4 дүгээр хэсэг.

Ёс заншил херменеутикийн чухал асуудлуудыг бий болгодог. Библи ёс заншил, соёлын нөлөөнд бичигдсэн тул зөвхөн тухайн ёс заншил, соёлд нийцнэ гэсэн үг үү? Эсвэл Бурханы тодорхой ёс заншилтай хүмүүст өгсөн мэдээ хүн бүхэнд хамааралтай, нийцэлтэй юу? Бичээсийг хүн зөвхөн өөрийн мэдрэмж, туршлага дээр үндэслэн үнэн зөв гэдгийг шалгадаг болох юм бол Библид юу тохиолдох вэ?

Үйлс 17:26 дээр элч Паул хүмүүсийн уншиж байхдаа анзаардаггүй зүйлийн талаар сонирхолтой тайлбар хийсэн байдаг. Тэрээр Бурхан бид бүгдийг нэг цуснаас бүтээсэн гэж хэлдэг. Бид өөр өөр ёс заншилтай боловч үнэндээ нэг цустай гэж Библи зааж сургадаг. Бурхан хүн төрөлхтнийг бүгдийг нь Бүтээсэн юм. Гэм нүгэл болон аврагдах хэрэгцээг зөвхөн ганц ёс заншил, соёлд нөлөөлсөн хамаатай юм биш. Хүн бүхэн Есүс Христийн үхэл, дахин амилалтаар аврагдах шаардлага бий.

Бурхан тодорхой цаг үеийн хүмүүст үгээ хэлсэн боловч Үгээ ирээдүйн хүмүүст уншуулахын тулд өгсөн. Тиймээс Бурханы Үгийг зөвхөн Библийн цаг үед өгөгдсөн тодорхой газар нутаг, нөхцөл байдалд л зориулагдсан гэж үзэх ёсгүй.

Багдадад 9 дүгээр зууны үед бий болсон алгебрын ухааны талаар бодож үзээрэй. Эрт цаг үед бий болсон математик дээр суурилсан үнэн, зарчмуудыг бид зөвхөн тухайн цаг үе, хүмүүст хамааралтай гээд үл тоомсорлох ёстой юу? Мэдээж үгүй.

Бурханы Үг ч гэсэн дээрх жишээтэй адил байх ёстой. Библи өнөө үеийнхээс ондоо ёс заншил, цаг үед бичигдсэн боловч тухайн үед илчлэн харуулсан үнэн өнөө үеийнхэнд ч гэсэн хамааралтай.