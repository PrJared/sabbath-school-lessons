---
title:  Бичээсийг яагаад тайлбарлах ёстой вэ?
date:  01/05/2020
---

### Энэ долоо хоногт судлах эшлэлүүд
Лук 24:36–45; 1 Коринт 12:10, 1 Коринт 14:26; Үйлс 17:16–32;Иохан 12:42, 43.

> <p>Цээжлэх эшлэл</p>
> “Итгэлгүйгээр таалагдана гэдэг боломжгүй юм. Учир нь Бурхан уруу ирж буй хүн Тэр байдаг гэдэгт болон Өөрийг нь хайгч хүмүүст Тэр Шагнагч нь болдог гэдэгт итгэх ёстой” (Еврей 11:6).

Библийг уншина гэдэг бол Библийг тайлбарлаж байна гэсэн үг. Бид хэрхэн Библийг тайлбарладаг вэ? Бид ямар зарчмыг ашигладаг вэ? Библийн олон төрлийн бичээсүүдэд бид хэрхэн хандах ёстой вэ? Жишээ нь, уншиж байгаа Бичээс сургаалт үлгэр, эш үзүүллэгийн бэлгэдэл, түүхийн бичээс үү? Бичээсийн талаарх дээрх асуултад хариулна гэдэг Бичээсийг тайлбарлаж байна гэсэн үг юм.

Хүмүүс зарим үед Библийн Бурханы тушаал хэмээн хүлээн авдаг. Тэд Библи нээгээд ямар нэгэн чиглэл өгөх ёстой гээд таарсан эшлэлээ уншиж эхэлдэг. Библийн эшлэлийг санаандгүй сонгож шийдвэрээ гаргаж байна гэдэг гаж, буруу дүгнэлт гаргахад нөлөөлөх буруу арга барил юм.

Жишээ нь, нэгэн эр эхнэрээ орхин өөр эмэгтэйтэй дурлах үед нөхөртөө хаягдсан эмэгтэй “Би чамайг тэр эмэгтэйтэй өс хонзонтой болгоно” (Эхлэл 3:15) гэсэн эшлэл уншаад сэтгэл нь тайвширсан тухай хуваалцаж байсан юм. Тэрээр уншсан эшлэл дээрээ үндэслэн нөхөр нь удахгүй дурласан эмэгтэйгээсээ салах юм байна гэсэн дүгнэлт хийсэн байдаг!

Хэрэв бид Библийн эшлэлийг хам сэдвийн дагуу ойлгохгүй бол өөрсдийн үзэл, бодлоо шингээн буруугаар ашиглаж болох юм. Тиймээс бид зөвхөн Библи унших биш харин Библийг зөв ойлгож, тайлбарлах шаардлага байна.