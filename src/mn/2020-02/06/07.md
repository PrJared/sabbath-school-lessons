---
title:  Гүнзгийрүүлэн судлах нь
date:  07/05/2020
---

“Та үгийг судлах үедээ өөрийн төрөлх, урьдын, хөгжүүлж бий болгосон үзэл санаагаа орхих шийдвэр гаргаарай. Хэрэв та Бичээсээр үзэл санаагаа баталгаажуулах гэж судлах юм бол хэзээ ч үнэнийг олж авч чадахгүй. Үзэл санаагаа орхиж, даруу зүрх сэтгэлээр Эзэний юу гэж хэлж байгааг сонсоорой. Та үнэнийг чин сэтгэлээсээ хайж байгаа хүний хувьд Христийн өлмийг сөгдөн, Түүнээс суралцах юм бол Бурханы Үгийг ойлгох болно. Библийг өөрийн үзлээр тайлбарладаг хүмүүст хандан Христ, “хэрэв чи авралын мэргэн ухааныг олж авахыг хүсэж байгаа бол зүрх сэтгэлээ даруу болгох” хэрэгтэй гэж хэлдэг.

“Та урьдын бодлоороо Үгийг тайлбарлаж, ойлгох гэж хичээж болохгүй. Өөрийн үзэлдээ удирдуулалгүй Бичээсийг анхааралтай, залбиралтайгаар судлаарай. Хэрэв үзэл бодол тань Бурханы Үгтэй үл нийцэж байгааг ойлгох юм бол Бурханы Үгийг үзэл санаандаа нийцүүлэх гэж бүү оролдоорой. Бурханы Үгэнд үзэл санаагаа нийцүүлээрэй. Урьдын итгэл, туршлагадаа удирдуулах боломжийг битгий олгоорой. Хуулийн агуу зарчмуудаар оюун ухааны мэлмийгээ гэгээрүүлээрэй. Бичээсийг ойлгосны дараагаар мөнхийн Хадан дээр баттайгаар зогсоорой.”—Элен Уайт, Залуучуудад өгөх мэдээ, 260 хуудас.

**Ярилцах асуултууд:**

`Бидний ертөнцийг үзэх үзэл, боловсрол, соёл, ёс заншил Бичээсийн ойлголт, тайлбарт хэрхэн нөлөөлдөг вэ? Библийг тайлбарлахад нөлөөлдөг гадаад хүчин зүйлсийг таньж мэдэх нь яагаад маш чухал байдаг вэ?`

`Бид бүхэн гэм нүгэлтэй ба гэмийн бузар нөлөөнд автагдсан гэдгээ хүлээн зөвшөөрдөг. Гэм нүгэл Библийг хэрхэн уншиж, ойлгож байгаад яаж нөлөөлдөг вэ? Бурханы Үгийг буруу ойлгоход гэм хэрхэн нөлөөлдөг вэ? Жишээ нь, Библи дээр хийж, гүйцэтгэхийг хорьсон заалт бидний хүсэл дуртай зөрчилдөхөд Библийг буруугаар ойлгож, буруугаар тайлбарлахад хэрхэн нөлөөлдөг вэ? Гэм нүгэл Бичээсийг тайлбарлахад хэрхэн өөр арга замуудаар нөлөөлдөг вэ?`

`Библийн цаг үе, ёс заншлыг ойлгох нь Бичээсийг зөв тайлбарлахад яаж тус болдог вэ? Жишээгээ хуваалцаарай.`