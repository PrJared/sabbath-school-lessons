---
title:  Бидний гэмтэй, нүгэлд автагдсан байдал
date:  05/05/2020
---

`Иохан 9:39–41 болон Иохан 12:42, 43-г уншаарай. Эдгээр эшлэлүүдэд хүмүүс яагаад Библийн үгийг хүлээн зөвшөөрч чадахгүй байсан талаар юу гэж бичсэн байна вэ? Бид дээрх эшлэлүүдээс ямар анхааруулга, сануулгыг олж авч болох вэ?`

Есүсийн талаар гайхамшигтай гэрчлэлийг харсан мөртөө Түүнийг эсэргүүцсэн хүмүүсийг буруутгаж, үзэн ядах амархан. Гэвч бид Бурханы Үгэнд тэд нартай адил зан чанараар хандахаас болгоомжлох хэрэгтэй.

Гэм нүгэл биднийг маш ихээр өөрчилж, бузартуулж, Бурхантай тогтоосон харилцааг эвдсэн. Гэм нүгэл хүнд тэр аяар нь муугаар нөлөөлсөн. Гэм Библийг ойлгож, тайлбарлах чадварт мөн нөлөөлсөн. Гэм нүгэл бодол санааг доройтуулаад зогсохгүй оюун ухаан, бодол санаа нь өөрөө нүгэлт чанартай юм. Тиймээс бид Бурханы үнэнийг хүлээж авах чадавхгүй болсон. Бид бардамнал, өөрийгөө хуурах, эргэлзэх, хөндийрөх, дуулгаваргүй байх гэх мэтийн доройтол бодол санаанд нөлөөлж байгааг мэдрэх боломжтой.

Бардам хүн өөрийгөө Бурханы Үгнээс илүү чухал гэж өргөмжилдөг. Бардам хүн Библи дээрх үнэний үнэн зөвийг хүн тодорхойлно гэсэн хүний оюун ухааныг хэт өндрөөр үнэлсэн үзэлд удирдуулдаг. Ийм үзэлтэй хүн Бичээсээр дамжуулан өгсөн Бурханы эрх мэдлийг үл тоомсорлодог.

Зарим хүмүүс Бурханы илчлэн харуулсан хүслийг эсэргүүцэн зөвхөн өөрсдөдөө таалагдсан үзлийг хүлээн зөвшөөрч байдаг. Бурхан биднийг өөрсдийгөө хуурахгүй байхыг анхааруулсан (Илчлэл 3:17). Гэм нүгэл Бурханы үгэнд итгэхгүй байж, үнэнээс холдох эргэлзээг төрүүлдэг. Бичээсийг итгэлгүй, эргэлзээтэй судлах юм бол Бичээс биднийг тодорхой үнэн рүү чиглүүлэх боломжгүй болдог. Эргэлзэж байгаа хүн Библид заагаагүй, Библийн хүлээн зөвшөөрдөггүй байр суурийг хүлээн авч, маш аюултай үзэл, бодлоор удирдуулж эхэлдэг.

Ийм хүн Библийг шүүмжлэх, эргэлзэх зан чанараар бус харин итгэл, дуулгавартай байдлаар судлах хэрэгтэй. Бардамнал, хууран мэхлэлт, эргэлзээ хүнийг Бурхан болон Библиэс хөндийрүүлж энэ нь тухайн хүнийг дуулгаваргүй болгодог. Ийм хүн Бурханы илчлэн харуулсан хүслийг дагах хүсэлгүй байдаг.

`Та Библиэс олж авсан итгэл үнэмшлээ дагахыг зүрх сэтгэлдээ эсэргүүцэж байгаагаа мэдэрч байсан уу? Жишээ нь, Бурханы тушаал тодорхой байхад хүслийг нь дагахгүй байх хүсэл танд төрж байсан уу? Ийм үед та ямар шийдвэр гаргаж байсан бэ, ийм туршлагаасаа та юуг суралцаж байсан бэ?`