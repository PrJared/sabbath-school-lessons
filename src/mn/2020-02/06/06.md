---
title:  Тайлбар хийх нь яагаад чухал вэ?
date:  06/05/2020
---

`Нехемиа 8:1–3, 8-г уншаарай. Хувь хүн болон сүмийн хувьд Бичээсийг тодорхой ойлгож, мэдэх нь яагаад чухал байдаг вэ?`

Аврал болон хэрхэн авралд хүрэх вэ гэдэг бол Библийн хамгийн чухал асуудал юм. Ер нь хүний амьдралд үүнээс илүү чухал асуудал гэж байдаг уу? Хэрэв бид дэлхийг бүхэлд нь эзэмшсэн ч, мөнх амийг алдах юм бол энэ бүхэн хүнд ямар хэрэгтэй юм бэ, гэж Есүс асууж байсан (Maтай 16:26)?

Библи авралын талаар юу заадгийг мэдэх нь Библийг хэрхэн тайлбарлаж байгаагаас шалтгаалдаг. Хэрэв бид Библийг буруу ойлгож, тайлбарлах юм бол зөвхөн авралын талаар бус харин Библийн бусад үзэл сургаалын талаар буруу дүгнэлт хийх болно. Элч нарын үед хүртэл Бичээсийг буруу тайлбарласнаас болж алдаатай үзэл сургаал сүмд орж ирсэн байсан.

`2 Петр 3:15, 16-г уншаарай. Энэ эшлэл Бичээсийг зөв уншиж, ойлгох талаар юу гэж ойлгуулж өгч байна вэ?`

Хэрэв бид зөвхөн Библийн дагуу амьдрахыг хүсдэг, Библийг чухалчилдаг юм бол Библи л юунд итгэж, хэрхэн амьдрахыг зааж сургах ёстой. Библи биш ёс заншил, итгэлийн тунхаг, сүмийн үзэл сургаалаар л Библийг тайлбарладаг эрх мэдэл гэх зүйлс тайлбар хийж эрх мэдэлтэй байж болохгүй юм.

Сүмийн үзэл сургаал, сайн мэдээ түгээх үүргээ гүйцэтгэхэд Бичээсийг хэрхэн тайлбарлаж байгаа нь маш чухал юм. Библийг зөв тайлбарлаагүйгээс болж сүм үзэл сургаал, номлолын хувьд нэгдмэл байх боломжгүй. Ингэснээр сүмийн хувьд, сайн мэдээ түгээх тал дээр нэгдмэл байж чадахгүй. Буруу, алдаатай үзэл сургаал сүмийг үр дүнгүй, буруу болгох болно. Хэрэв бид дэлхий дахинд тунхаглах ёстой мэдээгээ буруугаар ойлгож, төөрөлдсөн байх юм бол хэрхэн үнэнийг сонсох ёстой хүмүүст мэдээгээ түгээх болж байна вэ?

`Илчлэл 14:6–12 дээрээс Гурван Тэнгэр элчийн мэдээг уншаарай. Энд үзэл сургаалын ямар асуудал тулгарсан бэ? Сайн мэдээ түгээхэд зөв ойлголт яагаад чухал хэрэгцээтэй байдаг вэ?`