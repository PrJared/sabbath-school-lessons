---
title:  Төсөөллүүд (урьдын бодол)
date:  02/05/2020
---

`Лук 24:36–45-г уншаарай. Бичээсийг сайн мэддэг байсан дагалдагчид Бурханы Үгний утга санаа болон нүдэн дээр нь Бичээс биелэгдэж байгааг яагаад зөв ойлгож чадаагүй вэ?`

Хэн ч Бичээсийг цэвэр цааш шиг оюун ухаанаар уншдаггүй. Бичээсийг уншиж, судалж байгаа хүн бүр өөрсдийн түүх, хувийн мэдрэмжээрээ дамжуулан Библийг уншиж, ойлгож байдаг. Дагалдагчид хүртэл Мессиа гэж хэн болох, ямар зорилго хэрэгжүүлэх тал дээр тухайн цаг үеийн хүмүүсийн ойлгож байсантай адил ойлголттой байсан. Тэдний ойлголт Библийг зөвөөр ойлгоход саад болж байсан. Тэд үргэлж Есүсийг буруу ойлгож, Түүний амьдрал, үхэл, дахин амилалтын талаар буруу төсөөлөлтэй байсан.

Бид дэлхий, бодит байдал, Бурхан гэх мэт сэдвийн талаар өөрсдийн гэсэн олон төрлийн үзэл, ойлголтуудтай байдаг. Бид Библийг уншихдаа эдгээр үзлээ санамсаргүй, мэдэхгүй ашигладаг. Хэн ч Библийн эшлэлийг ямар ч үзэл бодолгүйгээр шууд уншдаггүй. Жишээ нь, Бурхан эсвэл ер бусын хүч гэж байдаггүй гэж боддог хүн Бичээсээс Бурхан түүхийн үйл явдлуудыг удирдаж байсан гэдгийг бодит, үнэн гэж хүлээн зөвшөөрөхгүй. Ийм хүн ер бусын хүч байдаг гэж итгэдэг хүнээс тэс ондоо дүгнэлт хийж, өөрөөр ойлгох болно.

Библийг тайлбарлаж байгаа хүмүүс өнгөрсөн туршлага, мэдрэмж, амьдарч байсан газар, үзэл бодлоо бүрэн хаяж чадахгүй. Хүн үзэл бодлоосоо бүрэн үл хамаарч, бодит байдлыг хүлээн зөвшөөрч, аливааг төгс бүрэн ойлгох чадваргүй. Библи болон теологийн үзэл бодол хорвоо ертөнц, дэлхий, Бурханы талаарх хүмүүсийн ойлголтоор үндэслэн бий болдог.

Гэвч Бичээсийг унших үед Ариун Сүнс бидний хязгаарлагдмал үзэл санааг тэлж, Бичээсийг нээлттэй, үнэн сэтгэлээсээ хүлээн авах боломжийг нээж өгдөг. Библи дэлхийн өөр ёс заншил, газар нутгийн хүмүүс Бурханы Үгийг ойлгож мэдэх боломжтой гэдгийг удаа дараа баталгаажуулж, Ариун Сүнс хүмүүсийг “бүх үнэн” рүү чиглүүлнэ гэж хэлсэн (Иохан 16:13).

`Та дэлхий, хорвоо, ертөнцийн талаар ямар ойлголт төсөөлөлтэй байдаг вэ? Та Библийн зааж буй бодит байдлыг хүлээн зөвшөөрөх боломжтой байхын тулд Бурханы Үгэнд хэрхэн дуулгавартай болж болох вэ?`