---
title:  Библи болон Түүх
date:  29/05/2020
---

### Энэ долоо хоногт судлах Библийн эшлэл
1 Самуел 17; Исаиа 36:1–3, Исаиа 37:14–38; Даниел 1, 5;Maтай 26:57–67; Еврей 11:1–40.

> <p>Цээжлэх эшлэл</p>
> “Би бол чамайг боолчлолын гэрээс Египетийн нутгаас гаргасан чиний Бурхан Эзэн байна.” (Eгипетээс гарсан нь 20:2 [мөн Дэд хууль 5:6]).

Библи түүхэн үйл явдал дээр үндэслэдэг. Библийн түүх Бурхан бүхнийг бүтээсэн цагаас эхэлж, хүн төрөлхтнийг, дэлхийг Дахин Ирэх үедээ шинээр бүтээх нэг чиглэлийн түүхэн үйл явдлыг танилцуулдаг.

Библийн түүхэн үйл явдлууд Библийг бусад шашны ном судраас онцгой, ялгаатай болгож байдаг. Библид Бурхан түүхийн үйл явдлуудад биечлэн оролцдог гэдгийг танилцуулж, Бурхан оршдог гэдгийг баталгаажуулах гэж оролддоггүй. Эхэнд Бурхан үгээ хэлэх үед дэлхий болон амьдрал үүсэн бий болсон (Эхлэл 1:1–31). Бурхан Абрамыг Халдей нутгаас дуудаж, ард түмнээ Египетийн боолчлолоос чөлөөлж, Арван Хуулиа чулуун хавтан дээр Өөрийн гараар бичсэн. (Eгипетээс гарсан нь 31:18) Эш үзүүлэгч нараа илгээж, хүмүүс дээр шүүлтээ буулгасан. Тэрээр ард түмнээ бусад улс үндэстний хүмүүст Бурханы хууль, авралын төлөвлөгөөг хуваалцахын төлөө амьдрахыг хүссэн. Бурхан эцэстээ Хүү Есүс Христийг дэлхий рүү илгээж, түүхийн үйл явдлыг үүрд өөрчилсөн.

Бид энэ долоо хоногт Библи дээрх түүхэн чухал үйл явдлууд болон Библийн түүхэн үйл явдлуудыг баталгаажуулж байдаг археологийн баримтуудын талаар судлах болно.

*Энэ долоо хоногийн хичээлийг 6 сарын 6 ны Шаббат өдөрт бэлтгэн судлаарай.