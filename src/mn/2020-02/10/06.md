---
title:  Итгэл ба Түүх
date:  03/06/2020
---

Бид гаднын нөлөөгүй амьдрах боломжгүй. Сонголтууд маань зөвхөн бидэнд нөлөөлдөггүй, бусдад бас нөлөөлж байдаг. Эрт дээр үеийн Бурханы хүмүүсийн амьдрал өөрсдөд болон ирээдүйн олон хүмүүст агуу нөлөөг үзүүлсээр ирсэн. Еврей 11 бүлэг дээр “итгэлийн” талаар өгүүлдэг ба бид эрт цагийн итгэлийн баатрууд бусдад хэрхэн нөлөөлснийг Библиэс олж харж болно.

**Еврей 11:1–40-г уншаарай. Бид Библийн эртний баатруудын талаар судалснаар ямар сургамжуудыг авч болох вэ?**

`Енох`

`Ноа`

`Aбрахам`

`Сара`

`Иосеф`

`Moсе`

`Рахаб`

`Самсон`

Итгэл гэдэг зөвхөн ямар нэгэн юм, хэн нэгэнд итгэнэ гэсэн үг биш. Итгэл гэдэг нь итгэлээрээ амьдрах гэсэн үг. Итгэлээрээ амьдарч байгаа хүнийг зөв шударга гэж тооцох болно. Итгэлээр амьдарсан хүмүүс түүхийг өөрчилдөг. Итгэлээ амьдралдаа хэрэгжүүлэх нь Бурханы Үгэнд итгэж найдахаас шалтгаалдаг.

Ноа бодол, туршлагадаа бус харин Бурханы Үгэнд итгэсэн учраас итгэлээрээ авдар барьсан. Тухайн үед бороо ордоггүй байсан тул бодол, туршлагадаа найдсан бол авдар бүтээх нь утгагүй, тэнэг асуудал байх байв. Гэвч Ноа Бурханд дуулгавартай байснаар хүн төрөлхтөн аврагдсан. Месопотамын урд хэсэг буюу тухай үеийн хамгийн их хөгжилтэй Ур гэдэг газраас дуудагдсан Абрам буюу Абрахам Бурхан түүнийг хаашаа дагуулж байгааг мэдэхгүй ч Бурханыг дуулгавартай дагасан. Тэрээр Бурханы Үгийг итгэлээрээ хэрэгжүүлэх шийдвэр гаргасан. Мосе тухайн цаг үеийн хамгийн хүчирхэг хаант улс болох Египетийн хаан болохын оронд Бурханы ард түмнийг Амлагдсан газар луу дагуулж явах хоньчин болох сонголт хийсэн. Мосе шатаж буй бутнаас сонсогдсон Агуу Нэгэний дуу хоолойд итгэж найдсан. Рахаб Бурхан авран хамгаална гэсэн үгэнд итгэх шийдвэр гаргаж, хоёр туршуулыг нууж, Есүсийн үгийн бичигт нэрээ багтааж чадсан. Шийдвэрүүд маань амьдралд хэрхэн нөлөөлж, энэ нас болон ирээдүйд маань ямар олон хүмүүст нөлөөлөхийг бид сайн мэддэггүй!

`Танд ямар чухал шийдвэр гаргах шаардлага байна вэ? Та шийдвэрээ хэрхэн, ямар шалтгаан дээр үндэслэн гаргадаг вэ?`