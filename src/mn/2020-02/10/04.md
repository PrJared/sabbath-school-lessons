---
title:  Даниел, Небухаднезар болон Вавилон
date:  01/06/2020
---

2007 оны 7 сард Виеннагийн Их сургуулийн судлаач Английн Музейн төсөл дээр ажиллаж байхдаа Вавилоны хаан Небухаднезарын цаг үед бичигдсэн хавтанг олсон байдаг. Хавтан дээр Иеремиа 39:3 дээр гардаг Вавилоны түшмэлүүдийн нэг болох “Небусарсеким” гэсэн нэр бичээстэй байв. Небусарсеким бол археологийн судалгааны үр дүнд Даниел болон Небухаднезарын цаг үед амьдарч байсныг тогтоосон олон хаад, түшмэлүүдийн нэг байв.

`Даниел 1 болон 5. Даниелийн залуудаа гаргасан шийдвэрүүд хэрхэн Бурханы хүч нөлөөтэй хоршин түүнийг Бурханы зарц, эш үзүүлэгч болж олон сая хүмүүст нөлөөлөхөд хүргэсэн бэ?`

Даниел Бурханд бүхнээ даатгаж, идэж уух болон залбирч мөргөлөө Түүнд зориулах “шийдвэрийг зүрх сэтгэлдээ” (Даниел 1:8) гаргасан. Тэрээр бага залуугаасаа зөв дадал, зуршилтай болсноор дадал зуршлууд нь урт удаан наслахад тус болсон. Зөв зуршлууд нь зөв бодож, мэргэн байж, зөв ойлгож ухаарахад нь нөлөөлсөн. Түүний чадварыг Небухаднезар болон Белтешазар нар ажиглаад хаанчлалынхаа өндөр албан тушаалд томилсон. Гэвч түүний амьдралын хамгийн чухал амжилт нь Небухаднезарыг Бурханд итгүүлсэн амжилт байв (Даниел 4:34–37).

Небухаднезар нь Набополассарын хүү байсан. Тэд эртний ямар ч хот, иргэншилтэй зүйрлэшгүй гайхамшигтай хотыг байгуулсан (Даниел 4:30). Вавилон хот нь 300 гаруй сүм дуган, ер бусын сүрлэг ордон, 12, 22 тохой өргөн, давхар хэрмээр хамгаалагдсан байсан. Хотын хана гол найман хаалгатай бөгөөд хаалга бүр Вавилоны бурхдын нэрээр нэрлэгдсэн байв. Хотын хамгийн алдартай хаалга болох Иштарын хаалгыг (Ishtar) Германчууд ухаж гаргаад Берлиний Пергамом музейд (Pergamom Museum) сэргээн босгосон байдаг.

Даниел 7:4 дээр Вавилоныг бүргэдийн далавчтай арслангаар дүрсэлдэг. Иштарын хаалга ойролцоогоор 120 бүргэдийн далавчтай арслангийн дүрстэй байдаг. Малтлагын үеэр хүнийг барьж идэж байгаа том арслангийн хөшөө олдсон бөгөөд энэ хөшөө өнөөг хүртэл хотын гадна талд сүндэрлэсээр байгаа. Энэ бүх баримтууд Агуу Вавилоны бэлэг тэмдэг нь яах аргагүй арслан мөн гэдгийг нотлон харуулдаг. Ийнхүү Библийн түүх, эш үзүүллэг баталгааждаг.

`Даниел 1:8 дээр Даниел “зүрх сэтгэлдээ шийдсэн” гэж бичсэн байдаг. Энэ юу гэсэн үг вэ? Та хийх ёстой, хийх ёсгүй зүйлсээ хэрхэн шийдвэрлэж, “зүрх сэтгэлдээ шийдвэр” гаргах байна вэ?`