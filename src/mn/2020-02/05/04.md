---
title:  Бичээсийн тодорхой байдал
date:  27/04/2020
---

Библийн бичээсийн утга санаа нь ойлгомжгүй бол зөвхөн Бичээс гэж онцлох боломжгүй болно.

`Матай 21:42; Maтай 12:3, 5; Maтай 19:4; Maтай 22:31; Maрк 12:10, 26; Лук 6:3; Maтай 24:15; Maрк 13:14-г уншаарай. Есүс бичээсийг олон дахин ашиглаж байсан нь Бичээсийн тодорхой байдлын талаар юуг мэдүүлж өгч байна вэ?`

Библийн гэрчлэл маш тодорхой байдаг: Библийг, ихэнх энгийн үзэл сургаалуудыг насанд хүрэгчид болон хүүхдүүд ойлгож, мэдэх боломжтой. Гэвч Библи мэдлэг, ойлголтын дуусашгүй их нөөцтэй билээ. Библийг ойлгоход шашны, сүмийн зөвлөлд хандах шаардлага байхгүй. Библийн энгийн үзэл сургаалуудыг бүх итгэгчид ойлгох боломжтой. Библийг зөвхөн цөөн хэдэн шашны санваартнуудад биш, харин бүх итгэгчдэд зориулан өгсөн. Бид Бурханы өгсөн мэдээг ойлгох боломжтой тул Библи судлах ёстой гэсэн урам зоригоор тэтгэгддэг.

Үүнийг, “Библийг бичсэн хүмүүс Бичээсийг бэлгэдэл, ёгтлол байдлаар ойлгох нь тодорхой хэсгүүдээс бусад хэсгүүдийг шууд, энгийн утгаар нь ойлгох ёстой гэдгийг баталсан тууштай баталгаануудыг өгсөн байдаг. . . . онцгой бэлтгэл хангасан буюу энгийн ойлголтын “хальсыг” хуулж, нууцлагдмал, ер бусын, бэлгэдлийн утга санаа буюу “гол цөмийг” нээж гаргах шаардлага байхгүй” гэж маш оновчтой дүгнэсэн байдаг.— Handbook of Seventh-day Adventist Theology (Долоо дахь өдрийн Адвентистуудын Теологийн гарын авлага) [Hagerstown, MD: Review and Herald Publishing Association, 2000], 65 хуудас. Библийн тодорхой хэллэг, утга санаа болон үгс нь Библийг бичсэн хүмүүс яаж ч тайлбарлаж болох, уншиж байгаа хүн өөрөө тодорхойлох, олон давхар утга илэрхийлсэн байдлаар биш шууд утгаар, шууд ойлгогдох байдлаар бичсэнийг баталдаг.

Гэхдээ энэ бүхэн Библийг унших үед ойлгож, тайлбарлаж чадахгүй эшлэлүүдтэй огт таарахгүй гэсэн үг бол биш. Библи бол Бурханы Үг, бид бол гэм нүгэлд автагдсан хүмүүс. Бурханы Үг бидний мэдэх ёстой зүйлс, тэр тусмаа авралтай холбоотой асуудлыг тодорхой танилцуулж өгдөг.

`Та урьд нь ойлгодоггүй байсан эшлэлүүдээ удаан хугацааны дараа ойлгож эхэлсэн талаараа бодож үзээрэй. Бичээсийн зарим хэсгийг ойлгохгүй байгаа хүмүүс таны туршлагаас юу суралцаж болох вэ?`