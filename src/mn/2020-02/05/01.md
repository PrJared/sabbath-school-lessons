---
title:  Зөвхөн Бичээсээр буюу Сола Скриптура (Sola Scriptura латин үг)
date:  24/04/2020
---

### Энэ долоо хоногт судлах эшлэлүүд
1 Коринт 4:1–6; Tит 1:9; 2 Tимот 1:13; Maрк 12:10, 26; Лук 24:27, 44, 45; Исаиа 8:20.

> <p>Цээжлэх эшлэл</p>
> “Учир нь Бурханы үг амьд бөгөөд идэвхитэй, хоёр талдаа иртэй ямарч илднээс хурц бөгөөд сэтгэл хийгээд сүнсийг, үе мөч хийгээс нугас чөмгийг салтал нэвтрэн ордог агаад зүрхний бодол хийгээд санааг ч шүүх чадвартай юм.” (Еврей 4:12).

Протестантууд “Зөвхөн Бичээс” (сола Скриптура) гэдэг үзлээрээ Бичээс теологи болон үзэл сургаалын цорын ганц шалгуур, шийдвэрлэх эрх мэдэл гэж тунхагладаг. Харин Ромын Католикчууд Бичээс болон ёс заншлыг үзэл сургаалын шалгуур гэж чухалчилдаг. Протестантууд “зөвхөн” гэсэн үгийг онцолдог ба зөвхөн Бичээс л итгэл бишрэл, үзэл сургаалын үдсэн шалгуур, жишиг гэж тунхагладаг.

Протестантуудын Өөрчлөлт шинэчлэлд Библи хамгийн их хүч нөлөө, эрх мэдлийн үндэс болсон бөгөөд Протестантууд Ром болон олон зууны туршид заасан худал хуурмагийг эсэргүүцэхэд Библи хамгийн чухал үүрэг гүйцэтгэсэн. Протестант Өөрчлөгчид Бичээсийг бэлгэдэл, ёгтлол байдлаар тайлбарлах бус харин түүхэн-хэл зүйн талаас нь тайлбарлах ёстой гэдгийг онцолдог. Энэ нь Библийн бичээсийг бодит болон хэл зүйн шууд утгаар нь ойлгож тайлбарлах ёстой гэсэн үг юм.

Бид энэ долоо хоногийн хичээлээр Сола Скриптура гэсэн үзлийг нарийвчлан судлах болно. Сола Скриптура бол Бурханы Үгийг зөв ойлгоход амин чухал, Библийг тайлбарлахад зайлшгүй шаардлагатай үндсэн зарчим гэдгийг суралцана. Бид Протестантуудын хувьд Библийг үзэл сургаалынхаа хамгийн чухал эрх мэдэл гэж үздэг байх ёстой.

*Энэ долоо хоногийн хичээлийг 5 сарын 2-ны Шаббат өдөрт бэлтгэн судлаарай.