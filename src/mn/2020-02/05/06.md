---
title:  Сола Скриптура ба Элен Уайт
date:  29/04/2020
---

`Исаиа 8:20-г уншаарай. Бид үзэл сургаал, сургаалаа яагаад “хууль болон гэрчлэлүүдээр” нягтлан шалгаж байх ёстой вэ? Энэ нь Библид бичээсүүд нь багтаагүй эш үзүүлэгчдийн үйлчлэлийн талаар ямар ойлголт өгч болох вэ?`

Бид сола Скриптура (зөвхөн Бичээс) гэж ярих үед Долоо дахь өдрийн Адвентистууд Элен Уайтын бичээсүүдийг хэрхэн авч үзэх вэ гэсэн асуудалтай байнга тулгардаг. Элен Уайт бол Бурханаар удирдуулан, дэлхийн сүүлчийн үеийн үлдэгсдэд зориулан мэдээгээ дамжуулж өгсөн хүн юм. Элен Уайт Бичээсүүдтэй хэрхэн холбогддог вэ?

Элен Уайтын бичээсийг өнгөц уншихад хүртэл тэрээр Библийг үзэл санаа, сургаалынхаа төв, хамгийн чухал эх сурвалж гэж үзсэн байдаг. Тэрээр олон удаа Библи бол бүх үзэл сургаал, номлол, итгэл, амьдралыг чиглүүлж буй үйлдэл бүрийг тогтоож өгөх эрхэм, дээд эрх мэдэл гэж хэлсэн байдаг (Агуу Тэмцэл, 595 хуудсыг уншаарай). Тэрээр Протестантуудын сола Скриптура гэсэн агуу зарчмыг эрхэмлэдэг байсан (Агуу Тэмцэл, 9 хуудсыг уншаарай).

Элен Уайт өөрийн бичээсүүдийг Библитэй харьцуулахдаа, “өчүүхэн жижиг гэрэл эрэгтэй, эмэгтэй хүмүүсийг агуу гэрэл өөд чиглүүлэх зорилготой” гэж хэлсэн байдаг (Адвентист ба Шаббат мэдээ, 1 сарын 20, 1903). Элен Уайтын бичээс Библийг цаг гарган, нарийвчлан судлахад саад болох, замаа товчлох арга биш. Тэрээр, “та бүхэн Бичээсийг мэдэхгүй байна. Хэрэв та Бурханы Үгийг хичээнгүй судалж, Библийн жишигт хүрч, Христэд итгэгчдийн төгс ойлголттой болохыг хичээх юм бол та бүхэнд миний Гэрчлэлүүдийг өгөх шаардлага байхгүй байх байв. Та Бурханы өгсөн Номыг судлахгүй, үл тоомсорлосон учир Бурхан танд энгийн, шууд гэрчлэлүүдээр хүрэхээр болсон юм” гэж бичсэн байдаг.— Элен Уайт, Testimonies for the Church (Сүмүүдэд өгөх гэрчлэлүүд), 2 боть, 605 хуудас.

Бид Элен Уайтын бичээсийг түүний тайлбарласнаар авч үзэх хэрэгтэй. Түүний бичээс нь Библийг бичсэн хүмүүсийнхтэй адил Бурханы онгодоор бичигдсэн боловч Библиэс өөр үүрэгтэй билээ. Элен Уайтын бичээс нь Библийн үгс дээр нэмэлт биш, харин Ариун Бичээсийг баталгаажуулах зорилготой. Тэрээр бичээс нь хэзээ ч Бичээсийг орлох зорилготой гэж бодож байгаагүй, харин ч Библийг итгэл болоод амьдралын үндсэн зарчим байх ёстой гэж өргөмжлөн зааж байсан.

`Элен Уайтын үйлчлэлээр дамжуулан бид ямар гайхамшигтайгаар ивээгдсэн талаар бодож үзээрэй. Бичээсийн эрх мэдлийг хүлээн зөвшөөрч, хамгаалснаар Элен Уайтын бичээсээс цацарч буй гайхамшигтай гэрлийг хэрхэн харж болох вэ?`