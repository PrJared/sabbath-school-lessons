---
title:  Бичээсийн эв нэгдэл
date:  26/04/2020
---

Библи “судар бүр Бурханы амьсгалснаар байгаа” (2 Tимот 3:16), “судрын нэг ч эш үзүүллэг эш үзүүлэгчийн өөрийнх нь тайлбараар ирээгүй,” “харин Ариун Сүнсээр хөдөлгөгдсөн хүмүүс Бурханаас айлдсан” (2 Петр 1:20, 21) гэсэн байдаг. Библийг Бурхан зохиосон ба Библийн зааж буй үндсэн сургаалуудын хувьд нэгдмэл, хоорондоо нийцсэн байдлаар бичигдсэн гэж үздэг.

`Тит 1:9, 2 Тимот 1:13-г уншаарай. Библийн эв нэгдэл итгэл бишрэлд яагаад чухал байдаг вэ?`

Библи Бурханы онгодоор бичигдэж, үзэл сургаалын хувьд холбоотой учраас Бичээс өөрөө өөрийгөө тайлбарлах боломжтой байдаг. Хэрэв Бичээсүүд холбоотой биш байсан бол үзэл сургаалууд нь нэгдмэл утга санаа, харилцан шүтэлцээтэй байх боломжгүй болох болно. Библи нэгдмэл үзэл санаагүй бол сүм үнэнийг худлаас ялгаж, алдаа дутагдал, хуурамч сургаалыг үгүйсгэх чадваргүй болох юм. Ийм тохиолдолд Бурханы үнэнийг эсэргүүцэж, зөрчсөн гэж хэн нэгнийг буруутгах, сахилгажуулах боломжгүй болно. Бичээс хүмүүсийг чөлөөлж, итгэл үнэмшлийг нь олон чадваргүй болно.

Есүс болон Библийн бичээчид Бичээсийг Бурхан бичүүлсэн тул нэгдмэл утга санаа агуулдаг гэж үзэж байсан. Тэд Хуучин Гэрээний номуудыг адил эрх мэдэл, үнэнийг агуулж байгаа мэтээр эш татсан байдаг (Ром 3:10–18; Паул энэхүү эшлэлийг бичихдээ Номлогчийг үгс [7:20], Дуулал [14:2, 3; 5:9; 10:7] болон Исаиа [59:7, 8]-г ашигласан байдаг).

Библийг бичигчид Бичээсүүдийг салшгүй холбоотой, агуу үзэл санаа, сургаалуудыг зааж сургахуйц нэгдмэл судар гэж тооцож байв. Хуучин Гэрээ болон Шинэ Гэрээнд үл нийцэх зүйлс байдаггүй. Шинэ Гэрээ шинэ сайн мэдээ, шинэ шашин шүтлэгийг заадаггүй. Хуучин Гэрээ Шинэ Гэрээгээр биеллээ олж, Шинэ Гэрээ Хуучин Гэрээн дээр суурилдаг. Хоёр Гэрээ тэгш эрх мэдэлтэй бөгөөд бие биеэ тайлбарлаж байдаг.

Бичээсийн нэгдмэл байдал нь зөвхөн ганц хоёр эшлэл дээр үндэслэн үзэл сургаал бий болгох бус харин Бичээс бүхэлдээ (тота скриптура (tota scriptura)) тухайн үзэл сургаал дээр нэгдмэл байх ёстойг онцолдог.

`Библийн үзэл санаа, эшлэлүүд хоорондоо зөрчилдөж байгаа мэт байх үед ямар зарчмыг баримтлах ёстой вэ? Бид зөрчилдөж буй эшлэлүүдэд хэрхэн авч үзэх ёстой вэ?`