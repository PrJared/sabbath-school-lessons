---
title:  Есүс болон Хууль
date:  12/04/2020
---

`Матай 5:17–20; Матай 22:29; Матай 23:2, 3-г уншаарай. Есүс эдгээр эшлэлүүдэд юу гэж хэлж байна вэ?`

Есүс дагалдагчдадаа Бурханы Үг болон хуульд дуулгавартай байхыг зааж сургасан. Есүс Бичээсийн эрх мэдэл, хүмүүсийн амьдралд нийцдэг эсэх дээр хэзээ ч эргэлзэж байгаагүй. Харин ч, Бичээсийг байнга Бурханы эрх мэдлийн эх үүсвэр гэж үздэг байв. Тэрээр Садукайчуудад хандан, “Та нар Судрыг ч, Бурханы хүчийг ч мэдэхгүйгээс болж төөрөлдөж байна” (Maтай 22:29) гэж хэлсэн. Есүс Библийг, сургаалыг нь оюун ухаандаа мэдлэг төдий хүлээн авах юм бол үнэнийг бүрэн ойлгож ухаарч чадахгүй юм. Эзэнийг таньж мэднэ гэдэг бол үнэнийг таньж мэдэж байгаа гэсэн үг юм.

`Матай 22:37–40 дээр Есүс Мосегийн хуулийн талаар ямар үзэлтэй байсан гэж харуулж байна вэ?`

Есүс Бурханы 1500 жилийн өмнө Мосед өгсөн Арван Хуулийг дүгнэх байдлаар хуульчид хариулт өгсөн. Түүний хариулт Есүс Хуучин Гэрээний хуулийг онцолж, маш өндөр үнэлдэг гэдгийг харуулж өгч байв. Олон Христэд итгэгчид Есүсийг энэ эшлэлээр шинэ тушаал өгч, Хуучин Гэрээний хуулийг Шинэ Гэрээний сайн мэдээгээр сольсон гэж буруу дүгнэдэг. Гэвч Есүс Хуучин Гэрээний хуулийг ашиглаж байсан юм. Христ хуулийг ойлгуулж, танилцуулж байхдаа “энэ хоёр тушаал дээр” гэсэн нь (Бурханы Арван хуулийн эхний дөрөв нь хүний Бурхантай тогтоосон харилцаа, удаах зургаан хууль нь хүмүүс хоорондын харилцааг зааж байсныг харуулсан) “бүх Хууль болоод Эш үзүүлэгчид тулгуурладаг” (Maтай 22:40) гэж хэлсэн. Есүс “Хууль болон Эш үзүүлэгчид” гэж хэлснээр Хуучин Гэрээг бүхэлд нь эрхэмлэх ёстойг илэрхийлсэн. Хууль, эш үзүүлэгчид, бичээсүүд гэдэг хэллэгүүд бүгд Хуучин Гэрээг гурван аргаар дүрсэлж байгаа хэлбэр юм.

`“Христ Бичээсийн эрх мэдлийг хэзээ ч үл хүлээн зөвшөөрч байсан бөгөөд бид ч гэсэн Бичээсд тэгж хандах ёстой. Бид Библийг агуу Бурханы үг ба бүх маргаан мэтгэлцээнийг шийдвэрлэгч, итгэл бишрэлийн үндэс гэж тооцох ёстой.”—Элен Уайт, Христийн тодорхой хичээлүүд, 39, 40 хуудас.`

`Бурханы Үгэнд дуулгавартай байхад юу садаа болж болох вэ? Жишээ нь, (гэр бүл, гүн ухаан, соёл ёс заншил)?`