---
title:  Гүнзгийрүүлэн судлах нь
date:  16/04/2020
---

“Хүмүүс өөрсдийгөө Бурханы үг, Бурханаас мэргэн гэж үздэг. Тэд хөдөлшгүй суурин дээр зогсож, бүхнийг Бурханы үгээр шалгаж нягтлахын оронд үзэл санаагаа шинжлэх ухаан, байгалиар шалгаж нягтлах гэж оролддог. Үзэл санаа, сургаал нь шинжлэх ухаантай нийцэхгүй тохиолдолд тэдгээрийг баталгаагүй, үнэн биш гэж үл тоомсорлодог.”— Элен Уайт, Цаг үеийн шинж тэмдгүүд, 3 сарын 27, 1884, 1 хуудас.

“Библи дээрээс Бурханы зорилго, мэргэн ухаантай танилцсан хүмүүс хүч чадалтай оюун ухаантай хүмүүс болон хувирдаг. Тэд агуу Багш болох Есүс Христийн тусламжтайгаар маш үр дүнтэй ажилчид болох боломжтой. Христ хүмүүстээ үнэний үгсээ өгч, тэднийг үгийг нь дэлхий дахинд мэдүүлээрэй гэж дууддаг. . . Үнэн болон Үггүйгээр ариусал явагдах боломжгүй. Тэгэхээр Бурханы үгийг хүн бүр зөв ойлгож, тайлбарлах нь чухал!”—Элен Уайт, Христэд итгэгч боловсролын үндэс, 432 хуудас.

**Ярилцах асуултууд:**

`Хэрэв Есүс, Сайн мэдээний номыг бичигчид, Паул Хуучин Гэрээг Бурханы Үг гэж үзэж байсан юм бол орчин үеийн Библийн талаарх үзлүүдийг бурууг хэрхэн мэдүүлж өгч байна вэ? Бид Бичээсийн талаар зааж буй буруу сургаалуудад яагаад автагдаж болохгүй вэ?`

`Олон тооны Библи судлаачид Библид эргэлздэг болохыг танилцуулахын тулд тэдний үгүйсгэж буй зүйлсийг танилцуулъя. Тэд Бурхан дэлхийг зургаан хоногт бүтээснийг үгүйсгэж дэлхий олон тэрбум жилийн туршид үүсэн бий болсон гэж үздэг. Тэд Адам төгс дэлхий дээр гэм нүгэлгүй хүн байсан гэдгийг үгүйсгэдэг. Тэд дэлхийг хамарсан үер болсныг үгүйсгэдэг. Зарим нь Абрахам гэдэг хүн байсан гэдгийг үгүйсгэдэг. Зарим нь Египетээс гарсан үйл явдал болоогүй гэж үздэг. Зарим хүмүүс Есүсийн гайхамшгууд, бодитойгоор дахин амилсан зэргийг үгүйсгэдэг. Зарим нь ирээдүйн эш үзүүллэгийг үгүйсгэж, заримдаа эш үзүүллэгийг олон зуун, мянганы дараа болох үйлдэл гэж үздэг. Хүмүүс Бичээсийн эрх мэдэл, үүслийг буруугаар ойлгосноор ямар төөрөгдөлд орж болох талаар юу зааж байна вэ? Ийнхүү төөрөлдсөн хүмүүст хэрхэн үнэнийг ойлгуулж өгч болох вэ?`

`Мягмар гарагийн хичээлийн төгсгөлд байгаа асуултад анхаарал хандуулаарай. Бичээс бүхэлдээ Бурханы онгодоог бичигдсэн гэдгийг хэрхэн ойлгож болох вэ? Өнөө үед нийцэхгүй гээд хэрэгжүүлэхгүй болсон зүйлс зан үйлийг ч гэсэн Бурханы онгодоор өгөгдсөн гэж хүлээж авах уу?`