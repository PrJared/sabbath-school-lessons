---
title:  Библийн талаарх Есүс болон Элч нарын үзэл
date:  10/04/2020
---

### Энэ долоо хоногт судлах эшлэлүүд
Maтай 4:1–11; Maтай 22:37–40; Лук 24:13–35, 44, 45; Лук 4:25–27; Үйлс 4:24–26.

> <p>Цээжлэх эшлэл</p>
> “Гэвч Есүс, “Хүн зөвхөн талхаар бус, харин Бурханы амнаас гарах үг бүрээр амьдарна” гэж бичигдсэн байдаг гэж хэлэв.” (Maтай 4:4).

Харамсалтай нэгэн зүйл бол өнөөгийн постмодерн гэж нэрлэгдэг цаг үед Библийг онгод, эрх мэдэлд нь эргэлзэх гүн ухааны хандлага дээр үндэслэн судалдаг болжээ. Библийг орчин цаг үеийг ойлгох боломжгүй эрт балар цагт амьдарч байсан хүний санаагаар бичсэн гэж үзэх хандлага бий болсон. Библийн ер бусын хүчин зүйлсийг нь дутуу үнэлж, үл тоомсорлож, Библийг хүний талаарх Бурханы үгс гэж үзэхээс илүү Бурханы талаарх хүний үзэл бодол гэж үзэх болсон. Үүнээс болж Дарвины үзэл, гүн ухааныг шүтэх болсон цаг үед Библийг орчин цагт ач холбогдол, нөлөөгүй гэж үзэж эхэлж байна.

Гэвч бид дээрх үзлийг бүрэн эсэргүүцдэг. Бид Есүс болон элч нар тухайн үед байсан Бичээс болох Хуучин Гэрээг хэрхэн судалдаг, ойлгодог байсныг Шинэ Гэрээнээс Бурханы үг гэсэн итгэл найдвартай судалж байсныг олж харах боломжтой юм. Тэд Библийн дүрүүд, газар нутаг, үйл явдлуудад хэрхэн итгэж байсан бэ? Тэд Библийн үгсийг ямар үзлээр, ямар арга барилаар ойлгож, тайлбарлаж байсан бэ? Бид Бурханы Үгийн талаар зөвхөн эргэлзээ, үл итгэл төрүүлдэг ариусаагүй хүний үзлээр Библийг судлах бус харин Есүс болон элч нарын арга, ойлголтыг дагах хэрэгтэй.

Энэ долоо хоногийн хичээлийг 4 сарын 18 өдрийн Шаббат өдөрт бэлтгэн судлаарай.