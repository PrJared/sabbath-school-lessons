---
title:  Есүс болон Бичээсүүд
date:  13/04/2020
---

`Лук 24:13–35, 44, 45-г уншаарай. Есүс дагалдагч нартаа сайн мэдээг заахын тулд Бичээсийг хэрхэн ашигласан бэ?`

Христийг нас барсны дараа дагалдагчид нь эргэлзэж, юунд итгэхээ мэдэхээ больсон байлаа. Христ яагаад нас барав? Энэ бүхэн ямар утга агуулж байна вэ? Лук номын дээрх бүлэгт Есүс Еммаус явах замд болон дагалдагчдад бүгдэд нь үзэгдэх байдлаар хоёр удаа үзэгдсэн тухай өгүүлдэг. Есүс Өөртэй нь тохиолдсон бүхэн Хуучин Гэрээний эш үзүүллэгийн биелэл байсан талаар хоёр удаа, өөр нөхцөл байдалд хэлсэн байдаг. “Тэгээд Тэр Мосегээс эхлэн бүх эш үзүүлэгчид, бүх Судар Өөрийнх нь тухай юу хэлснийг тэдэнд тайлбарлав.” (Лук 24:27).

Лук 24:44, 45 дээр Тэрээр, “Та нартай хамт байхдаа Миний ярьж байсан үг ийм болой... Мосегийн Хууль, Эш үзүүлэгчид болоод Дуулал дахь Миний тухай бичигдсэн бүхэн биелэгдэх ёстой” гэж хэлсэн. Есүс ийнхүү, “Судруудыг ухааруулахын тулд тэдний оюун ухааныг нээсэн.”

Лук 24: 27 дээрх “бүх Судар” гэсэн үгэнд анхаарлаа хандуулаарай. Дараагийн ашигласан эшлэлд судрыг “Мосегийн Хууль, Эш үзүүлэгчид болоод Дуулал” (Лук 24:44) гэж танилцуулсан. Эдгээр үгс махан бие болон ирсэн Үг болох Есүс (Иохан 1:1–3, 14), олон зууны өмнө болсон зөгнөгдсөн үйл явдлыг тайлбарлахдаа Бичээсийн эрх мэдлийг хүлээн зөвшөөрсөн; Есүс Бичээсийг бүгдийг нь хүлээн зөвшөөрснөөр дагалдагч нартаа ч гэсэн Библийг бүхэлд нь хүлээн зөвшөөрөхийг үлгэрлэсэн. Дагалдагчид сайн мэдээг түгээхээр явах үедээ дэлхийн хүмүүсийг Бурханд итгүүлэхийн тулд Бичээсийг бүхэлд нь ашигласнаар зөв ойлголт, хүч чадлыг олох ёстой байв.

Матай 28:18–20 дээр Есүс тухайн үеийн болон өнөө үеийн дагалдагчдадаа хандан, “тэнгэр болон газар дээрх бүх эрх мэдлийг Надад өгсөн” гэж хэлсэн. Есүс “явж, бүх үндэстнийг дагалдагч болгогтун. Эцэг, Хүү, Ариун Сүнсний нэрээр тэдэнд баптисм хүртээ” гэж хэлэх үедээ бүх эрх мэдэл Эцэг болон Бурханы гурвал дээр үндэслэдгийг танилцуулсан. Үүний дараагаар, “Миний та нарт тушаасан бүгдийг сахин биелүүлэхийг тэдэнд заа” Тэрээр хэлсэн. Есүс юу гэж зааж, тушааж байна вэ? Есүс бүх Судар дээрээс сургаалаа үндэслүүлэн заасан. Есүс Бичээсийн эш үзүүллэгийг биелүүлэн ирсэн ба Бичээсийн эш үзүүллэг дээр үндэслэн Эцгийн хүслийг биелүүлсэн.

`Есүс Бичээсийг бүхэлд нь хүлээн зөвшөөрсөн юм бол бид яагаад тийнхүү хүлээн зөвшөөрөх ёсгүй гэж? Бид бүх Бичээсийн үгс өнөөгийн амьдралд нийцэхгүй, тохирохгүй мэт санагдах үед хэрхэн эрх мэдлийг нь хүлээн зөвшөөрч болох вэ? Хариултаа Шаббат хичээл дээр хуваалцаарай.`