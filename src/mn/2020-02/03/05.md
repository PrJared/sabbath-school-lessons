---
title:  Есүс болон Библийн үүсэл, түүх
date:  14/04/2020
---

Есүс Библи Бурханы хэлж, зааж байгааг зааж, сургадаг учир Бурханы Үг юм гэж зааж сургадаг байсан. Библийн үгс Бурханаас ирсэн бөгөөд Бичээс амьдралын бүх асуудалд эцсийн эрх мэдлийг тогтоож өгдөг. Бурхан түүхийн туршид хүн төрөлхтөнд Библиэр дамжуулан хүслээ танилцуулж, мэдүүлсээр ирсэн.

Жишээ нь, Матай 19:4, 5 дээр Есүс Мосегийн бичээсийг эш татсан байдаг. Есүс Библийн эшлэлийг ашиглан, “Бүтээгч анхнаасаа тэднийг эр эмээр бүтээснийг та нар уншаагүй юу . . . Тиймээс эр хүн эцэг эхээ орхин эхнэртэйгээ нийлж, хоёул нэг махбод болдог” гэж хэлсэн. Есүс, “Бичээсд, эрэгтэй эмэгтэй хүнийг анх бүтээсэн Нэгэний хэлснээр” хэмээн Эхлэл номын зохиолч Бүтээгчийн үгийг эш татсан байдлаар хэлээгүй. Есүс дээрх үгсийг Бурхан бичүүлсэн бөгөөд Эхлэл номыг хэдий Мосе бичиж үлдээсэн боловч жинхэнэ зохиолч нь Бурхан гэдгийг тодорхой болгож өгч байна.

**Дараах эшлэлүүдийг уншаарай. Есүс Библийн дүрүүд болон түүхийг хэрхэн ойлгож байсан бэ?**

`Maтай 12:3, 4`

`Maрк 10:6–8`

`Лук 4:25–27`

`Лук 11:51`

`Maтай 24:38`

Есүс Хуучин Гэрээний дүрүүд, газар нутаг, үйл явдлуудыг түүхэн баримт гэж маш тодорхой үзэж байсан. Тэрээр Эхлэл 1, 2 дугаар бүлэг, Эхлэл 4 бүлгийн Абел, Давид тахилд өргөсөн талхыг идсэн, Элишаг дурдахдаа Библийн бусад хүмүүстэй адил түүхэн бодит хүмүүс байсан гэж үзэж байсан. Тэрээр эртний эш үзүүлэгчид байнга зовлон эдэлж байсан тухай дурддаг байв (Maтай 5:12, Maтай 13:57, Maтай 23:34–36, Maрк 6:4). Есүс ард түмэндээ сануулга өгөхдөө Ноагийн өдрүүдийг дүрслэн: “Үерийн өмнөх өдрүүдэд буюу Ноаг бүхээгт орох өдөр хүртэл тэд идэж ууж, гэрлэж, нөхөрт гарцгааж байлаа. Үер бууж, бүгдийг хаман одох хүртэл тэд мэдээгүй юм. Хүний Хүүгийн залрах ийм байх болно” (Maтай 24:38, 39) гэж хэлсэн. Есүс Бурханы шийтгэлээ оноосон агуу үйл явдлыг түүхэн үйл явдал байсан гэдгийг маш тодорхой хүлээн зөвшөөрсөн.

`Есүс Библийн түүхэн дүрүүдийг бодит хүмүүс байсан гэж үзсэн юм. Энэ нь олон хүмүүсийг, тэр тусмаа Христэд итгэгчдийг мэхэлж, Библийн дүрүүдийг хуурамч, бодит бус хүмүүс гэж байгаа Сатаны хууран мэхлэлт хэр нөлөөтэй талаар юуг мэдүүлж өгч байна вэ? Бид хэрхэн Сатаны мэхлэлтэд автахгүй байх вэ?`