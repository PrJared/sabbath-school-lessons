---
title: 'Гүнзгийрүүлэн Судлах Нь'
date: 10/04/2020
---

Дараах бичиг баримтуудыг уншиж судлаарай: (www.adventistbiblicalresearch.org/materials/bible-interpretation-hermeneutics/methods-bible-study) дээрээс “Библи Судлах аргууд” хэсгээс: (2. Presuppositions Arising From the Claims of Scripture,” part a) Origin, and part b) Authority. (2. Бичээсийн Өөрийгөө тунхаглах тайлбарууд, а. Үүсэл, б. Эрх мэдэл)-г судлаарай.

Библи итгэл найдварт маань чухал боловч уншиж, судлах үед Ариун Сүнсний хүч нөлөөгүйгээр зүрх сэтгэл, оюун ухаанд сүнслэг ач холбогдлоо мэдрүүлж чадахгүй, нөлөөгүй байх болно. “Бурхан Үгээрээ дамжуулан хүнд аврагдахад шаардлагатай мэдлэгийг өгдөг. Бид Ариун Бичээсийг эрх мэдэлтэй, Бурханы хүслийг алдаа мадаггүйгээр зааж танилцуулдаг гэж хүлээн зөвшөөрөх ёстой. Библи нь зан чанарын жишиг, үзэл сургаалыг илчлэн харуулагч, туршлага, мэдрэмжийн шалгуур юм. Бурхан Үгээрээ хүсэл зорилгоо танилцуулсан боловч Библи Ариун Сүнсний байнгын тусламж, дэмжлэгийг хэрэгцээгүй болгосон гэсэн үг биш юм. Аврагч зарц нартаа Бурханы үгийг ойлгож, Библийн сургаалыг зөв сайнаар ухамсарлаж, амьдралдаа хэрэгжүүлэхэд туслуулахын тулд Ариун Сүнсийг өгнө гэж амласан байдаг. Бурханы Сүнс Библийг бичүүлсэн тул Сүнс Бурханы үгтэй зөрчилдсөн, эсэргүүцсэн юуг ч зааж сургахгүй билээ.”—Элен Уайт, Агуу тэмцэл, 9 хуудас.

**Ярилцах асуултууд**

`1 Бурхан яагаад Өөрийгөө, хүслээ бидэнд мэдүүлэхийг хүсдэг вэ? Бидэнд илчлэлт яагаад хэрэгтэй байдаг вэ?`

`2 Бурхан Өөрийгөө хэрхэн танилцуулдаг вэ? Бурхан Өөрийгөө олон аргаар таниулж, мэдүүлдэг. Тэрээр байгалиар дамжуулан Өөрийгөө танилцуулдаг ч, зүүд (Даниел 7:1); үзэгдэл (Эхлэл 15:1); гайхамшиг (Хаадын дэд 18:24, 38); Хүү Есүс Христээр (Еврей 1:1, 2) онцгойлон, илүү тодорхой мэдүүлдэг. Бурхан Өөрийгөө танд илчлэн харуулж байсан уу? Туршлага, мэдрэмжээсээ хуваалцаарай.`

`3 Библийн зарим судлаачид Библийг үлгэр домог гэж үзэж, ихэнх сургаалуудыг нь хүлээн зөвшөөрдөггүй. Хуучин Гэрээний дэлхийг бүтээсэн, Адам, Ева, Египетээс гарсан, Даниелийн гэх мэтийн түүхүүдийг сүнслэг сургамж өгөхөд зориулагдсан бодит бус, зохиомол үлгэр домог гэж үздэг. Хүмүүс Бурханы Үгийг шүүн тунгаах гэж оролдох үед ийм үр дүн гардаг. Бурханы Үгийг зөв бурууг ялгах гэсэн зан чанар яагаад бидэнд муу нөлөө, аюултай байдаг вэ?`

`4 Бурхан Библиэр дамжуулан хүслээ илэрхий танилцуулсан билээ. Бурхан таныг зөвхөн Есүс Христээс ирэх хүсэл мөрөөдөл, авралын сайн мэдээг бусдад тунхаглахад туслаасай гэж хүсдэг. Хүмүүс таныг хараад үйлдэл, зан авираас тань ямар Бурханыг олж харж, мэдэрдэг бол?`