---
title: 'Христ Болон Бичээсийн Харилцан Холбоо'
date: 08/04/2020
---

`Иохан 1:14; Иохан 2:22; Иохан 8:31, 32; Иохан 17:17-г уншаарай. Эдгээр эшлэлүүдэд Есүс, махан бие болсон Бурханы Үг, Бичээс, Бурханы Бичээсүүд хоорондоо юугаараа холбоотой байна вэ?`

Махан бие болон ирсэн Есүс Христ болох Бурханы Үг болон Бичигдсэн Бурханы Үг болох Библи хоёр хоорондоо холбоотой билээ. Есүс Ариун Сүнсээр онгон эмэгтэйд олдсон шиг, Ариун Бичээс ч гэсэн Бурхан хүний оюун ухаанаар дамжин үг болон бичигдэж үлдсэн.

Есүс Христ тодорхой цаг хугацаа, орон зайд хүн болж, тодорхой цаг хугацаа, тодорхой газар нутагт амьдарсан. Гэвч Есүс үүнээс болж Бурханлаг бус, түүхэнд байгаад алга болсон хүн болоогүй. Есүс бүх дэлхий дээрх, бүх цаг үед амьдарч байгаа, хүн бүхнийг аврах Аврагч юм (Үйлс 4:12-г уншаарай). Бурханы Бичээс болох Библи ч гэсэн тодорхой түүхийн цаг хугацаанд, тодорхой ёс заншлаар бичигдсэн. Библи Есүстэй адил цаг хугацаанаас хамааралтай биш. Библи зөвхөн тодорхой цаг хугацаа, газар нутагт харьяалагдахгүй, харин дэлхийн бүх цаг үеийн, бүх хүмүүст зориулагдсан юм.

Бурхан дэлхийд ирэхдээ Өөрийгөө хүний хэмжээнд оруулсан. Есүс хүнтэй адил мөхөс дорой бие махбод, 4000 жилийн доройтлын шинж тэмдгүүдийг агуулж байсан. Гэвч Тэрээр гэм нүгэлгүй байсан. Бичээс ч гэсэн үүнтэй адил хүний ойлгохгүй, ярьж чадахгүй “төгс, ер бусын хэлээр” бус харин жирийн хүний хэлээр бичигдсэн. Бүх төрлийн хүний хэл хязгаарлагдмал байдаг боловч хүн төрөлхтнийг Бүтээгч, хүний хэл яриаг бүтээсэн Бурхан хүсэл зорилгоо хүнд буруу ойлгогдохгүйгээр, итгэл найдварыг сэргээхүйцээр төгс харилцааг үүсгэх чадвартай.

Аливаа төрлийн зүйрлэл, дүрслэл бүрэн төгс байж чадахгүй. Есүс Христ болон Ариун Бичээсийг адилтгаж болох ч бас ялгаа бий. Библи бол хүн-болон-ирсэн-Бурхан-Есүс шиг биш. Бурхан бол ном эсвэл Бичээс биш. Бурхан Есүс Христ хүн болсон. Бид Библи дээр бичигдсэн Аврагчийг хүндэтгэж, шүтдэг учраас Библийг хайрладаг.

Библи бол Бурхан хүн хоёрын ер бусын, салшгүй хамтын ажиллагааны үр дүн юм. Элен Уайт энэ талаар: “Библи бол Бурхан хүний хэлээр үнэнээ танилцуулсан ном. Энэ ном Бурхан хүн хоёрын эв нэгдлийн илэрхийлэл. Христ ч гэсэн Бурханы Хүү боловч Хүний Хүү болж, энэхүү эв нэгдлийг үүсгэн бий болгосон. Тиймээс Христ ‘Үг махан бие болж бидний дунд оршсоноор’ Иохан 1:14, хүнтэй эв нэгдэлтэй байх боломж бий болсон юм.” - Элен Уайт, Агуу Тэмцэл, 8 хуудас.

`Бичээс яагаад бидний итгэл бишрэлийн үндэс гэж тооцогдох ёстой вэ? Бичээс байхгүй байсан бол бид ямар байдалтай байх бол?`