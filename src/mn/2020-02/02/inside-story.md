---
title:  Гэрчлэлийн Туух
date:   10/04/2020
---

#### Кипрт Болсон Филипин Баптизм

_Андррю МакЧесни,  Адвентист Миссион_

Кипрт гэрийн үйлчлэгч хийдэг Ёланда Маллаг найз Беатрис нь Долоо дахь өдрийн Адвентист сүмийн сургаал номлолын Фэйсбүүк хуудсанд урьжээ. 

Израильд гэрийн үйлчлэгч хийдэг Филипин охин Беатристэй хэдэн жилийн өмнө Ёланда уулзсан бөгөөд тэд Тайваньд гэрийн үйлчлэгч хийдэг байжээ. Беатрис саяхан Израйлд баптизм хийлгэсэн гэдгийг Ёланда саналаа.

“Чи яагаад Долоо дахь өдрийн Адвентист болсон юм бэ?” хэмэээн тэр Фэйсбүүкээр асуув. Беатрис хариуд нь “Энд надад таалагддаг юм аа. Миний явуулсан видеог үзээрэй, тэгээд ойлгоноо” гэжээ.

Ёланда видеог тоглуулж үзэхэд Бурхан дэлхийг бүтээгээд долоо дахь өдөр Шаббатыг тусгаарлаж, Өөрийнхөө хүмүүст Арван Хуулиар дамжуулан Шаббатыг сахихыг сануулж, мөн Шинэ Гэрээнд Шаббатыг сахихыг уриалсан тухай номлол байв. Ёланда гайхаж тухайн номлолд дурдагдсан ишлэлүүдийг Библиэс хайн үзжээ. Тэгээд Шаббат өдөр бол Бямба гараг болохыг олж мэджээ. 

“Би маш олон сүмд явж байсан мөртлөө яагаад Шаббатын тухай номлол сонсож байгаагүй юм бол оо” хэмээн гайхав. “Яагаад өөр хэн ч Шаббатын талаар ярьдаггүй юм бол?”

Тэгээд тэр Беатрис руу залгаж, “Энэ номлол нүдийг минь нээлээ. Би Шаббатыг сахидаг энэ сүмийг олмоор байна. Кипрт энэ сүм байгаа болов уу” хэмээн асуулаа. Беатрис жаахан хайгуул хийсний эцэст Киприйн Адвентист сүмийн ерөнхийлөгч Бранислав Мириловын утасыг түүнд өгөв. Ёланда утасдаад түүний оршин суудаг Лимассол суурингийн сүмийг заалгаж авав.

Ёланда тэр сүмд явж, Ням гарагт нь Библи судлалын грүппт хамрагджээ. Удалгүй тэрээр Кипрт бас гэрийн үйлчлэгч хийдэг үел Мишелинийг хань татан сүм рүү авч явав. Дараа нь гэрийн үйлчлэгчээр ажилдаг өөр нэг Филипин бүсгүй Мариаг бас урьсан боловч, Мариагийн хувьд байнга хажууд нь байх хэрэгтэй настай хүн асардаг байсан тул гэрээ орхиж явах боломжгүй байлаа. Тэгтэл сүмийн ерөнхийлөгчийн эхнэр Марика Мирилов, “Асуудалгүй ээ, бид Фэйсбүүк Мессенжерээр Библи судалж болно шүү дээ” хэмээв.

Тун удалгүй Ёланда, Мишелин, Мариа гурав баптизм хүртжээ.

Филипинд байгаа 7, 8 настай хүүхдүүдээ тэжээхийн тулд Кипрт ажилсаар байгаа ганц бие ээж Ёланда Маллагийн хэлснээр, “Есүсийг мэдсэн хүн найзуудыгаа уриалан баптизм хийхэд хүргэх нь байх л ёстой зүйл.” “Гэр бүл маань салж сарнисан ч гэсэн надад хүч бий, учир нь итгэл найдвартай байхыг би сурсан юм” хэмээн тэр хэлсэн.

_Энэ улирлын 13 дахь Шаббатын өргөлийн нэг хэсэг нь Киприйн Никосиа хотод барих сүмийн барилгад зарцуулагдана._