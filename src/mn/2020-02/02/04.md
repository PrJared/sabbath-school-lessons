---
title: 'Бурханы Бичигдсэн Үг'
date: 07/04/2020
---

“Дараа нь Эзэн Мосед, ‘Эдгээр үгсийг бичиж ав. Учир нь эдгээр үгсийн дагуу Би чамтай болон Израильтай гэрээ байгуулсан билээ’” (Гэтлэл 34:27). Эзэн ард түмэнд зориулсан үгээ Мосегээр уншуулахын оронд яагаад Мосегээр үгээ бичүүлсэн юм бэ? Бурханы Үгийг бичиж үлдээх нь ямар ашигтай талтай байсан бэ?

Хүний хэл яриаг бүтээж, хэлээр нь ярьдаг Бурхан сонгогдсон хүмүүст Бурханы илчилсэн үнэнийг итгэж болохуйц, баталгаатайгаар бусдад мэдүүлэх боломжийг бий болгосон. Бурхан Библийг бичсэн хүмүүсийг Бичээсийг бичихээс өмнө зааварчилгаа, илчлэлтэд нь дуулгавартай байхыг зааварчилсан байсан.

**Дараах эшлэлүүд Бурханы бичигдсэн Илчлэлтүүдийн талаар юу өгүүлж байна вэ?**

`Eгипетээс гарсан нь 17:14; 24:4`

`Иошуа 24:26`

`Иеремиа 30:2`

`Илчлэлт 1:11, 19; 21:5; 22:18, 19`

Бурхан Илчлэлт болон мэдээг нь яагаад бичиж тэмдэглэ гэж тушаасан юм бол? Мэдээж Бурханы зааврыг бүү мартаасай гэсэн үүднээс бичүүлсэн байх. Библийн бичээс биднийг Бурхан болон Түүний хүсэл зорилго руу чиглүүлж байдаг. Мэдээг ам дамжуулан бусадтай хуваалцаж, хадгалснаас бичгэн хэлбэрээр хадгалж, хуваалцах нь аюулгүй юм. Бурханы мэдээг олон удаа, үе дамжин хуваалцах шаардлагатай байдаг. Бичээсийг олон удаа хувилж, олон хүмүүст хуваалцаж болно, харин аман мэдээг олон хувилж, алслагдмал байгаа олон хүнд зэрэг хүргэх хэцүү. Бид нэг газар тодорхой хэмжээний хүмүүсийг цуглуулах боломжтой бол бичээсийг алслагдмал газар нутаг, өөр тивд хүртэл түгээж, уншуулж болно. Бичээс мөн олон үеийн туршид уламжлагдан үлдэх боломжтой. Хэрэв хүмүүс Бичээсийг уншиж чадахгүй бол уншиж чаддаг хүнээр уншуулж болно.