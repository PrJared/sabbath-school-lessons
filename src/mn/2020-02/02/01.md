---
title: 'Библийн Үүсэл Чанар'
date: 04/04/2020
---

### Энэ долоо хоногт судлах эшлэлүүд
2 Петр 1:19–21; 2 Tимот 3:16, 17; Дэд хууль 18:18; Гэтлэл 17:14; Иохан 1:14; Еврей 11:3, 6.

> <p>Цээжлэх эшлэл</p>
> “Та нар биднээс Бурханы захиасын үгийг хүлээн авахдаа үүнийг хүний үг бус, харин үнэхээр байгаагаар нь буюу итгэдэг та нарын дотор бас ажлаа хийдэг Бурханы үг хэмээн хүлээн авсан. Үүний төлөө бид бас Бурханд үргэлж талархдаг юм.”(1Tесалоник 2:13)

Бичээсийн үүсэл, зорилгыг хэрхэн харж, ойлгож байгаагаас амьдралд, сүмд ямар нөлөө үзүүлэх вэ гэдэг ихээхэн шалтгаалж байдаг. Бид Библийг хэрхэн ойлгож, тайлбарлаж байгаа нь илчлэлт, онгодыг1 хэрхэн ойлгодгоос маш их шалтгаална. Бид Бичээсийг зөв ойлгохын тулд эхлээд Библийг ямар шалгуур хэмжүүрээр шүүн тунгаах ёстойгоо тодорхой болгох хэрэгтэй. Бид математикийг биологи, социологи шиг бодит туршилт хийх аргаар судлах боломжгүй. Бид түүх судалдаг аргачлалаар физикийг судлах боломжгүй. Үүнтэй адил Библийн сүнслэг үнэнийг Бурхан байхгүй гэсэн үзэл дээрээс Библийг судалдаг шашингүй үзлийн ашигладаг аргаар зөв ойлгож, тайлбарлах боломжгүй юм. Бид Бурханы Үгэн дээрх Бурхан хүний талаар зааж буй үзэл, ойлголтод анхаарал хандуулах байдлаар Бичээсийг судлах хэрэгтэй. Ингэснээр бид Библийг эргэлзээ, итгэлгүй байдал дээр суурилсан судалгааны аргаар бус харин итгэл найдвартайгаар судлах хэрэгтэй.

_*Энэ хичээлийг 4 сарын 11-ний Шаббатад бэлтгэн судлаарай._