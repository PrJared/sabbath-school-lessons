---
title:  Туршлага
date:  19/04/2020
---

`Ром 2:4, Тит 3:4, 5-г уншаарай. Бид Бурханы сайн сайхан, тэвчээр, уучлал, эелдэг зан, хайрыг хэрхэн мэдэрч болох вэ? Бидний итгэл хийсвэр, оюуны мэдлэг төдий биш харин мэдэрч болохуйц бодит байх нь яагаад чухал байдаг вэ? Гэвч бидний мэдрэмж хэрхэн Библитэй харшилдаж, итгэл найдварыг маань буруу тийш нь залж болох вэ?`

Амьд байгаа хүн мэдрэмж, туршлагаар удирдуулж байдаг. Мэдрэмж бидний бодол, мэдрэмжид хүчтэй нөлөө үзүүлдэг. Бидний туршлага, мэдрэмжүүд Түүний бүтээлүүд, Түүнтэй харилцаа тогтооход маш чухал ач холбогдолтой, нөлөөтэй байхаар бүхнийг зохицуулсан байдаг.

Бурхан бид нарт харилцаа, урлаг, хөгжим, бүтээлийн гоо сайхныг болон амлалтын Үгсийн хүч чадал, Авралын баяр хөөрийг мэдрүүлэхийг хүсдэг. Бидний шүтлэг, итгэл бишрэл зөвхөн үзэл сургаал, оюун ухааны шийдвэрээс илүү өргөн хүрээнд оршдог. Бидний мэдрэмж Бурханы талаарх ойлголт болон Түүний Үгийг хэрхэн ойлгоход маш чухал нөлөө үзүүлдэг. Гэвч мэдрэмж, туршлага Бурханы хүслийг таньж мэдэхэд хангалтгүй, дутагдалтай байдаг гэдгийг ойлгох хэрэгтэй.

`2 Коринт 11:1–3 дээр ямар анхааруулга өгөгдсөн байна вэ? Энэ эшлэл мэдрэмждээ бүрэн найдаж болохгүй талаар юуг ойлгуулж байна вэ?`

Хүн мэдрэмж, туршлагадаа мэхлүүлж болдог. Библи дээр мэдрэмж, туршлага тодорхой хэм хэмжээтэй байх ёстой талаар заадаг. Мэдрэмж, туршлага Библийн зарчмаар хязгаарлагдаж, зөв ойлгогддог байх ёстой. Заримдаа бид Бурханы Үг болон Түүний хүсэлтэй үл нийцэх зүйлсийг мэдэрч, туршихыг хүсдэг. Ийм үед бид мэдрэмж, хүсэлдээ удирдуулахгүй Бурханы Үгэнд итгэж, найдаж сурах хэрэгтэй. Бид мэдрэмж, туршлага Бурханы Үгтэй нийцэж байгаа эсэх, Библийн тодорхой үзэл сургаалыг эсэргүүцээгүй байгаа эсэхийг шалгах ёстой.

`Бурхан болон бусдыг хайрлах агуу тушаалд бүрэн итгэж буй итгэлийг (Марк 12:28–31-г уншаарай) мэдрэх нь маш чухал. Бид мэдрэмж, туршлагаа яагаад үргэлж Бурханы Үгээр хянан шалгаж, нягталдаг байх ёстой вэ?`