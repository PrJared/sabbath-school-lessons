---
title:  Соёл
date:  20/04/2020
---

Хүн бүхэн ямар нэгэн соёл, ёс заншилд харьяалагддаг, бүрэлдүүлэн бий болгож байдаг. Бид бүгд ёс заншил, соёлын нөлөөнд орж, түүгээр удирдуулдаг. Хэн ч ийм нөхцөл байдлаас зугтаж чадахгүй. Эртний Израйлийн Хуучин Гэрээн дээрх түүхүүд тойрон хүрээлж буй соёл иргэншил, ёс заншлуудаар ямар их бузартаж байсныг бодож үзээрэй. Өнөө үеийн хүмүүс тухайн үеийн нөхцөл байдлаас өөр болсон гэж үү? Нөхцөл байдал сайжирсан гэж үү?

Бурханы үг нэг соёл, ёс заншилд баригддаггүй ч тодорхой соёл, ёс заншилтай холбоотойгоор өгөгдсөн. Соёлын хүчин зүйлс бидний Библийг ойлгох ойлголтод нөлөөлдөг ч Библи тогтсон яс үндэс, улс гүрэн, нийгмийн зэрэг зиндаанаас үл хамаарах зарчмыг заадаг гэдгийг мартаж болохгүй. Тийм ч учраас Библи ямар ч ёс заншлаас цар хүрээнд хамаарах бөгөөд улс үндэстэн бүрийн ёс заншил, соёлд шингэсэн гэмт чанарыг засаж, өөрчлөх чадвартай.

`1 Иохан 2:15–17-г уншаарай. Иохан дэлхийн зүйлсийг хайрлаж болохгүй гэж хэлэхдээ ямар утга агуулж байсан бэ? Бид хэрхэн дэлхий дээр амьдарч байгаа боловч дэлхийн оюун ухаантай байхгүй байж болох вэ?`

Соёл гэдэг бол гэм нүглээр доройтсон Бурханы бүтээлийн нэг хэсэг юм. Иймээс соёл хүртэл Бурханы шүүлтээр шүүгдэх болоод байгаа. Соёлын зарим хүчин зүйлс нь итгэл бишрэлтэй маань маш сайн нийцэж байж болох юм гэвч бид соёл, итгэл хоёрын ялгааг сайтар ойлгосон байх ёстой. Библид итгэх итгэл оршин байгаа соёлд нөлөөлж, хэрэв шаардлагатай бол Бурханы Үгэнд нийцэхүйцээр соёлд нөлөөлөх, шинэ соёлыг бий болгох ёстой. Хэрэв бид дээрээс ирэх ёс зүйтэй холбогдохгүй юм бол бид удалгүй эргэн тойронд байгаа зүйлстэй холбогдож, нөлөөнд нь автагдах болно.

Элен Уайт,: “Христийн дагалдагчид ашиг сонирхол, зарчмын хувьд дэлхийгээс салангид байх ёстой боловч дэлхийгээс бүрэн тусгаарлаж, холдуулж болохгүй. Аврагч байнга хүмүүстэй Бурханы хүсэлтэй нийцэхгүй үйлс, үзэл бодлыг нь хөхүүлэн дэмжих гэж биш харин тэднийг өргөж, ариусгах гэж байнга уулзаж учирдаг байсан.”—Элен Уайт, Эцэг эхчүүд, багш нар, оюутнуудад Христэд итгэгчдийн боловсролын талаар өгөх зөвлөгөө, 323 хуудас.

`Танай соёл, ёс заншилд Библийн итгэл бишрэлийг эсэргүүцдэг зүйлс байдаг уу? Итгэл бишрэлд маань муу нөлөө үзүүлж буй зүйлсээс бид өөрсдийгөө хэрхэн хамгаалах ёстой вэ?`