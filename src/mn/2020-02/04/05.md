---
title:  Шалтгаан (Рационал буюу тунгаан бодох чадвар)
date:  21/04/2020
---

`2 Коринт 10:5, 6; Сургаалт үгс 1:7; Сургаалт үгс 9:10-г уншаарай. Христэд дуулгавартай байх нь яагаад чухал вэ? Эзэнээс эмээхүй нь яагаад мэргэн ухааны эхлэл гэж тооцогддог вэ?`

Бурхан хүнд бодож, тунгаах чадварыг өгсөн. Хүн бодож тунгааж, дүгнэлт гаргах чадвартай учраас үйлдэл хийж, теологийн үзэл санаа дэвшүүлдэг. Бид утга учиргүй итгэл бишрэлийг хүлээн зөвшөөрч, дэмждэггүй. 18 дугаар зууны эхэнд Агуу Гэгээрлийн цаг үе эхэлж ялангуяа Барууны нийгэмд хүний тунгаан бодох чадвар маш чухалд тооцогдох болсон. Гэвч хүн зөв бодож, зөв дүгнэлтэд хүрэх бараг боломжгүй байдаг.

Хүн өөрсдийн мэдрэмж, туршлагыг мэдлэг гэж үзэхээс гадна хүний бодол санаанаас гарч буй үзлийг мэдлэгийн үндэс гэж тооцох болжээ. Тэд хүний тунгаан бодох чадвар буюу үнэн гэдэг бол мэдрэмж, туршлага биш харин оюун ухааны чадварыг ашиглан тунгаан бодох үйлдэлтэй холбоотой гэж үздэг. Энэ нь хүн өөрийн оюун ухаанаараа тодорхой үнэнийг олж мэдэх чадвартай гэсэн үг юм. Хүний оюун ухаан бүхнийг өмнөө сөхрүүлдэг эрх мэдэл болж, сүм болон Бурханы Үг болох Библийн эрх мэдлийг хүртэл удирдахаар санаархаж байгаа нь харамсалтай. Хүний оюун ухаанаар таньж мэдэх боломжгүй зүйлсийг үгүйсгэж, үнэн зөв гэж тооцохоо больсон. Бичээсийн ихэнх хэсгийн ийм үзлээр үгүйсгэж байна. Есүс бодитойгоор дахин амилсан, дэлхийг зургаан өдөрт бүтээсэн гэх мэт Бурханы гайхамшгуудыг үнэн, итгэж болохуйц үйл явдал гэж үзэхээ больсон.

Бидний оюун ухаан гэм нүглийн нөлөөнд орж, Христээр удирдуулах шаардлагатай байгаа үнэнийг бид хүлээн зөвшөөрөх шаардлагатай. Хүн үнэнийг ойлгох чадваргүй харанхуйгаар удирдуулж, Бурханаас маш их хөндийрсөн (Eфес 4:18). Бид Бурханы Үгээр гэгээрэх шаардлагатай. Библи дээр Бурхан биднийг Бүтээсэн гэдэг нь оюун ухаан маань Бурханаас салангид, бие даан оршдоггүй гэсэн утга санааг илэрхийлдэг. Библи “Эзэнээс эмээх нь мэргэн ухааны эхлэл юм” заадаг (Сургаалт үгс 9:10-г Сургаалт үгс 1:7-тэй харьцуулаарай). Бид Бурханы Үгээр дамжин ирсэн Бурханы илчлэлтийг амьдралын хамгийн чухал зарчим гэж хүлээн зөвшөөрснөөр, Библид бичигдсэн үзэл сургаалыг дагах шийдвэр гаргаснаар зөв тунгаан бодох чадвартай болно.

`Олон зууны өмнө Америкийн ерөнхийлөгч Томас Жефферсон Библиэс өөрийн үзэлд нийцэхгүй байгаа хэсгүүдийг хасаж өөрийн Шинэ Гэрээний номыг бий болгосон байдаг. Тэрээр Есүсийн бүх гайхамшгууд болон дахин амилалтыг хассан байв. Энэ үйлдэл бидний үнэнийг ойлгож мэдэхэд тулгарч буй сул талын талаар юуг мэдүүлж өгч байна вэ?`