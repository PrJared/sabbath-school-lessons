---
title:  Гүнзгийрүүлэн судлах нь
date:  23/04/2020
---

Бурханы Үгийг ойлгоход бид ёс заншил, мэдрэмж, туршлага, соёл, хүний оюун ухаан дээр түшиглэдэг. Гэвч эдгээр эх сурвалжуудаас аль нь үзэл сургаал болон теологид эцсийн шийдвэрийг гаргах эрх мэдэл гэж тооцогдох вэ, гэдэг бол хамгийн чухал асуулт байдаг. Библийг хүлээн зөвшөөрөх нь нэг хэрэг боловч Ариун Сүнсээр дамжуулан амьдралаа удирдуулж, өөрчлүүлэхээр Библид дуулгавартай байна гэдэг бол өөр хэрэг.

“Бурхан Үгээрээ дамжуулан аврагдахад шаардлагатай мэдлэгийг өгсөн. Бид Ариун Бичээсийг Бурханы хүслийг илчлэгч алдаа дутагдалгүй, эрх мэдэлтэй илчлэлт гэж хүлээн зөвшөөрөх хэрэгтэй. Бичээс бол зан чанарын жишиг, үзэл сургаалыг илчлэгч, сүнслэг мэдрэмжийг шалгаж, нягтлагч юм.”—Элен Уайт, Агуу Тэмцэл, 9 хуудас.

**Ярилцах асуултууд:**

`Эзэн Бурханаа бүх зүрх, сэтгэл, оюун ухаанаараа болон бусдыг өөр шигээ хайрлах Бурханы хуулийн заалт бий. (Maтай 22:37–40-г уншаарай). Бурханы хуулиар удирдуулахаас хүний ёс заншлыг дагах нь яагаад амархан байдаг вэ?`

`Ангиараа Ням гарагийн хичээлийн төгсгөлд байгаа асуултын талаар харилцан ярилцаарай. Ёс заншил таны сүмд ямар үүрэгтэй байх ёстой вэ? Шашны ёс заншлуудад ямар ивээл, ямар бэрхшээлүүд байдаг вэ?`

`Ёс заншил чухал боловч Бурханы үгийг орлож, итгэлийн шалгуур, эрх мэдэл болохгүй байхын тулд бид хэрхэн хамгаалж, сэргийлж болох вэ?`

`Хэн нэгэн хүн зүүдэнд нь Эзэн үзэгдээд Шинэ Гэрээний үед Ням гарагийг Бурханы амралт, мөргөлийн өдөр болгосон гэж хэлсэн гэж бодъё. Та ийм хүнд ямар хариулт өгөх вэ? Ийм түүх хүнд үзэгдсэн зүүд болон үзэгдлийг үргэлж Бурханы Үгээр шалган нягталж байх ёстой талаар юуг мэдүүлж өгч байна вэ?`

`Ангиараа танай сүм ямар ёс заншилд автагдсан байгаа талаар ярилцаарай. Сүмийн тань ёс заншил итгэл бишрэлд тань ямар нөлөө үзүүлж байна вэ? Ёс заншил сүмд хэрхэн нөлөөлж байсан талаар түүх ямар жишээнүүдийг тэмдэглэн үлдээсэн байдаг вэ? Эдгээр нөлөөнүүд сүмд яагаад муугаар нөлөөлж байсан гэж тооцогддог вэ? Бид урьд гаргаж байсан алдааг давтахгүйн тулд ямар сургамжийг авах ёстой вэ?`