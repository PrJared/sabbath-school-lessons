---
title:  Ёс заншил уламжлал
date:  18/04/2020
---

Ёс заншил гэдэг бол муу зүйл биш. Ёс заншил нь өдөр тутмын амьдралын байнга давтагддаг үйлдлийг нэг хэвийн, хэв маягтай болгож өгдөг. Ёс заншил биднийг эх үндэс, үндсэн төлөв байдалтай маань холбож өгдөг. Гэвч ёс заншил шашинд маш чухал үүрэг гүйцэтгэдэг. Хэрэв болгоомжтой байхгүй бол ёс заншил мөн аюул, заналхийлэл бий болгож болдог.

`Mарк 7:1–13 дээр Есүс тухайн үеийн ёс заншилд хэрхэн хандаж байсан талаар юуг зааж байна вэ?`

Есүс багш нараас сурагч, шавь нартаа маш нарийн, чанд хэлбэрээр өвлүүлэн үлдээсэн ёс заншилтай тулгарсан. Есүсийн цаг үед ёс заншил Бичээстэй адил чухал эрх мэдэлтэй байв. Ёс заншил удаан цаг хугацаанд бүрэлдэн бий болж, яваандаа Бурханы Үг болон төлөвлөгөөнд байгаагүй олон өөр хүчин зүйлсийг хамруулж эхэлдэг. Нутгийн “ахлагчдын” хөхүүлэн дэмжиж байсан ёс заншлууд болон Еврей шашны удирдагч нарын ёс заншил үнэндээ Бурханы тушаалтай эн тэнцэх ёсгүй байсан (Maрк 7:3, 5). Тэд хүний зохиосон ёс заншлуудад автаж, “ёс заншлаараа Бурханы үгийг хөсөрдүүлэх” (Maрк 7:13) хэмжээнд хүрсэн юм.

`1 Коринт 11:2 болон 2 Tесалоник 3:6-г уншаарай. Бид Бурханы Үг болон хүний ёс заншлыг хэрхэн ялгаж салгаж байх ёстой вэ? Бид эдгээрийг яагаад ялгаж салгах ёстой вэ?`

Бурханы амьд Үгэнд бид хүндэтгэлтэй, итгэлтэй хандах ёстой. Энэхүү итгэл, хүндэтгэл тодорхой ёс заншлыг бий болгож эхэлдэг. Гэвч бид хүслээ Бурханы Үг болох Бичээсээрээ танилцуулсан амьд Бурханд үргэлж үнэнч, итгэлтэй хандах ёстой. Библи хүний зохиосон бүх ёс заншлаас илүү чухал байж, илүү эрх мэдэлтэй байх ёстой. Библи ямар ч сайн ёс заншлаас илүү эрхэмлэгддэг байх ёстой. Бурханыг мэдэрснээр бий болсон ёс заншлуудыг бид үргэлж Бурханы Үгээр болон Ариун Сүнсээр шалгуулж, нягтлуулдаг байх ёстой.

`Бид сүмдээ ямар зүйлсийг “ёс заншил” гэж нэрлэх ёстой вэ? Ёс заншлыг Библийн сургаалаас ялгаж салгаж байх нь яагаад чухал вэ? Хариултаа Шаббат хичээлээрээ ярилцаарай.`