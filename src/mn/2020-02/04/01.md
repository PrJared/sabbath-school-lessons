---
title:  Библи бол Теологийн эрх мэдлийн үндэс
date:  17/04/2020
---

### Энэ долоо хоногт судлах эшлэлүүд
Maрк 7:1–13; Ром 2:4; 1 Иохан 2:15–17; 2 Коринт 10:5, 6; Иохан 5:46, 47; Иохан 7:38.

> <p>Цээжлэх эшлэл</p>
> “Хууль хийгээд гэрчлэлд анхаарагтун. Хэрэв тэд энэ үгийн дагуу ярьдаггүй бол тэдэнд гэгээ байхгүй болжээ.” (Исаиа 8:20).

Итгэл үнэмшлээ баталгаажуулахын тулд Библийг ашигладаггүй Христийн сүм гэж байдаггүй. Гэвч бүх сүмүүдэд Бичээс үзэл сургаалыг тогтоож өгөх үүрэг, эрх мэдлийг өөр өөрөөр хэрэгжүүлж байна. Бичээсийн гүйцэтгэж байгаа үүрэг сүм сүмээс шалтгаалан маш ялгаатай байсаар байна. Бид энэхүү чухал боловч маш ярвигтай асуудлыг Бичээсийг ойлгож, тайлбарлахад нөлөөлдөг таван үндсийг судлах байдлаар судална. Эдгээр нь ёс зашил, туршлага, соёл, учир шалтгаан болон Библи юм.

Эдгээр үндсэн хүчин зүйлс сүм болгоны үзэл сургаал болгонд маш чухал нөлөө үзүүлдэг. Бид бүгд янз бүрийн ёс заншил, соёлын нөлөөнд байдаг. Эдгээр нь бидний бодол, ойлголтод маш их нөлөө үзүүлдэг. Хүн болгон бодож тунгаах, дүгнэлт хийх оюун ухаантай. Бид бүгд Библийг уншиж, Бурханы хүслийг ойлгохдоо эдгээр хүчин зүйлсийг ашиглаж байдаг.

Эдгээр хүчин зүйл болон хүчин зүйлсүүд Библийг хэрхэн ойлгож, тайлбарлахад яаж нөлөөлж, эдгээр хүчин зүйлс өөр хоорондоо хэрхэн харилцан ашиглагдаж байдаг вэ? Бид ямар хүчин зүйлсийг илүү онцлохоос шалтгаалан үзэл сургаалыг маань бүхэлд нь чиглүүлэх үр дүн гарч ирдэг.

*Энэ долоо хоногийн хичээлийг 4 сарын 25 өдрийн Шаббат хичээлд бэлтгэн судлаарай.