---
title:  Гүнзгийрүүлэн судлах нь
date:  18/06/2020
---

Библи дээр мөхөс оюун ухаантай хүний ойлгоход бэрх, бүрэн тайлбарлахад хэт гүнзгий нууцууд байсаар байгаа. Тиймээс бид даруу зангаар, Бичээсийг залбиралтайгаар судлах хэрэгтэй. Библид итгэж найддаг хүн Бичээсийн утга санаа ойлголт, үзэл бодолтой нийцэхгүй байгаа ч гэсэн Бичээсийг байгаагаар нь хүлээн авдаг. Бичээст итгэлтэй хандах нь бичээсийг өөрчлөх биш харин хүндэтгэлтэй хандахад тус болдог. Зарим хүмүүс Бичээсийг өөрчилж, жинхэнэ утгыг нь булзааруулдаг.

“Бурханы үгийг хүндэтгэлгүй, залбиралгүй унших юм бол, бодол санаа, зүрх сэтгэл маань Бурхан дээр төвлөрөөгүй бол, Бурханы хүсэлтэй нийцээгүй бол, оюун ухаан маань эргэлзээгээр дүүрч, Библи судлал маань эргэлзэж, үл итгэдэг. Дайсан бодол санааг удирдаж, буруу тайлбарыг санал болгож эхэлдэг. Хүмүүс хэдий мэдлэгтэй ч Бурхантай нийцэлтэй байхыг үг болон үйлдлээрээ эрэлхийлэхгүй бол Бичээсийг буруугаар ойлгох боломжтой болох ба ийм хүмүүсийн тайлбарт итгэх нь аюултай. Бичээсээс алдаа хайж байдаг хүн сүнслэг мэдрэмжтэй болох боломжгүй болдог. Тэд тодорхой, энгийн зүйлсийг эргэлзээ, итгэлгүй байдлаар харах буруу үзэлтэй байдаг.”—Элен Уайт, Христэд хүрэх зам, 110, 111 хуудас.

**Ярилцах асуултууд:**

`Бичээсийг зөвөөр ойлгоход энэ долоо хоногт судалсан Библид хандах хандлага яагаад маш чухал байр суурьтай байдаг вэ? Библийг илүү сайн ойлгоход өөр ямар хандлагууд тус болж болох вэ?`

`Библи дээр ойлгоход, тайлбарлахад хэцүү эшлэлүүдтэй таарахдаа яагаад гайхах ёсгүй вэ? Байгаль дээр ойлгох боломжгүй зүйлс хэр их байдаг вэ? Жишээ нь, бид өнөөг хүртэл усыг бүрэн ойлгож чадаагүй байгаа. Ус маш их нууцлаг зүйл юм.`

`Адвентистуудын хувьд Лук 23:43 дээрх асуултад бид хэрхэн хариулж болох вэ? Есүс хулгайчид тэр өдөртөө хамт диваажинд орно гэж хэлсэн байдаг (Библийн ихэнх орчуулгад ингэж орчуулсан байдаг)? Ийм асуудалд хэрхэн зөв хариулах ёстой вэ? Жишээ нь, Иохан 20:17, Номлогчийн үгс 9:5, ба 1 Коринт 15:16–20 гэсэн эшлэлүүд дээрх асуудлыг шийдвэрлэхэд хэрхэн тус болж болох вэ?`