---
title:  Хэцүү эшлэлүүдэд үнэнч шударга, болгоомжтойгоор судлах
date:  14/06/2020
---

Та ойлгохооргүй, бусад эшлэлүүд болон амьдралын бодит байдалтай нийцэхгүй байгаа мэт эшлэлүүдтэй таарч байсан уу? Та Библи судлахдаа хэзээ нэгэн цагт хүнд асуудалтай тулгарч байсан нь гарцаагүй. Та хүнд асуудлыг хэрхэн шийдвэрлэсэн бэ? Хамгийн гол нь Та асуудалд хэрхэн хандах вэ? болон Та асуудалд хэрхэн хандах ёстой вэ? гэдэг нь чухал юм.

`Шастирын дээд 29:17; Сургаалт үгс 2:7; 1 Tимот 4:16. Эдгээр эшлэлүүд ойлгоход хэцүү эшлэлүүдэд хэрхэн хандах талаар юу мэдүүлж өгч байна вэ?`

Бид асуудлыг шийдвэрлэхийг хүсэж байгаа бол асуудалд чин сэтгэлээсээ, шударга хандах хэрэгтэй. Шударга байдал бэрхшээлүүдийг үл тоомсорлох, булзааруулах биш харин шийдвэрлэхэд ханддаг. Шударга байдал сайтар шалгаж, судлаагүй өнгөц тайлбар хийхийг зөвшөөрөхгүй. Бурхан шударга байдал, нэр хүндийг таалдаг. Тиймээс бид үйлдэл, Библи судлалаараа Бурханы зан чанарыг дуурайхыг хичээх ёстой.

Шударга хүмүүс Библийн бэрхшээлтэй эшлэлүүдийг судлах үедээ хамаарал бүхий сэдэвтэй нийцэхгүй мэдээлэл өгөхгүй байж, үнэнийг хэт их тайлбараар булзааруулж, баримтыг буруугаар ашиглан бусдыг төөрөгдүүлдэггүй. Хангалтгүй, хөнгөн хуумгай шийдэл гаргах гэж оролдсоноос бэрхшээлтэй эшлэлийг барьцтай, бодитой үндэслэлээр шийдвэрлэхийн тулд хүлээцтэй хандах хэрэгтэй. Библи судлалдаа шударга хандах нь итгэлцлийг бий болгодог бөгөөд, итгэлцэл нь эрүүл харилцаа үүсгэх үндэс болдог. Хуумгай хариулт өгснөөс баттай хариулт өгөх нь хүмүүсийн итгэлийг хүлээдэг. Эшлэлийн утга санааг буруугаар тайлбарлах гэж хичээхийн оронд хариулт, тайлбарыг тодорхой мэдэхгүй гэдгээ хүлээн зөвшөөрсөн нь дээр. Учир нь эшлэлийн утга санаа бодож байснаас тэс өөр байж болох юм.

Болгоомжтой хүмүүс Бурханы үгийг үнэнээр нь ойлгож, мэдэхийг чиг сэтгэлээсээ хүсдэг учраас бид хуумгай дүгнэлт, хязгаарлагдмал мэдлэг, баталгаагүй баримт дээр үндэслэдэггүй. Анхаарал болгоомжтой хүмүүс чухал ач холбогдолтой баримт, үндэслэлийг үл тоомсорлохгүй байхад тууштай анхаардаг. Тэд Бурханы Үгийг судлах үедээ Бурханы Үг болон холбогдолтой мэдээлэлд хөнгөн хуумгай яарч сандарсан байдлаар ханддаггүй.

`Та бүрэн ойлгохгүй байгаа, үнэнийг ойлгоход хэцүү болж байгаа эшлэлүүдэд хэрхэн хандаж, хэрхэн ашиглах ёстой вэ?`