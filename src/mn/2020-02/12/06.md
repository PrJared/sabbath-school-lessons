---
title:  Бэрхшээлтэй эшлэлийг Библи судлалын арга, залбирлаар шийдвэрлэх нь
date:  17/06/2020
---

`Үйлс 17:11; Үйлс 8:35, болон Үйлс 15:15, 16-г уншаарай. Элч, анхны сүмийн гишүүд бэрхшээлтэй асуудалтай тулгарах үедээ яадаг байсан бэ? Бичээс яагаад Өөрийгөө тайлбарлах шилдэг ном гэж тооцогддог вэ?`

Библийн ойлгоход хэцүү эшлэлүүдийн хамгийн шилдэг тайлбар нь Библи дээр байдаг. Ойлгоход хэцүү эшлэлүүдийг Бичээсийг бүхэлд нь биш, харин ганц эшлэлийг дангаар нь задлан судлах байдлаар бус харин бүх Бичээсүүдтэй харьцуулж судалснаар ойлгох боломж бүрдэнэ. Бид Библийг ойлгохын тулд Библийг бүхэлд нь ашиглах ёстой. Бичээст агуулагддаг агуу үнэнийг нээж олох нь бидний хийж чадах чухал зүйлсийн нэг байх болно.

Хэрэв та Бичээсийн тодорхой эшлэлийг ойлгохгүй байгаа бол Библиэс, адил утга санаа агуулж буй бусад эшлэлүүдээс, тусламж авах хэрэгтэй. Бичээсийн ойлгомжгүй эшлэлийг ойлгохын тулд үргэлж ойлгомжтой эшлэлүүдээс тусламж авах хэрэгтэй. Тодорхой Бичээсийг ойлгоход бэрхшээлтэй байгаа эшлэлийг ашиглан ойлгохооргүй, бүрхэг болгохгүй байхад анхаарах хэрэгтэй. Библийн утга санааг тайлбарлахын тулд гүн ухаан, шинжлэх ухаан, Библийн бус эх үүсвэрийг ашиглахын оронд Бичээсээс утга санааг нь эрж хайх хэрэгтэй.

Бид өвдөглөн залбирах үедээ бэрхшээлүүдийг шинэ өнцгөөс харж эхэлдэг гэж бичигдсэн байдаг. Бид залбирлаараа Бичээсийг ойлгож, тайлбарлахад Бурханы тусламж хэрэгтэй байгаагаа илэрхийлдэг. Бид Библийн зохиолчдыг удирдаж, Бичээсийг бичүүлсэн Ариун Сүнсээр оюун ухаанаа гэрэлтүүлж, удирдуулахын тулд залбирал хийдэг.

Залбирлаар бид яагаад уншиж байгаа зүйлсээ ойлгохыг хүсэж байгаа хүсэл зорилгоо Бурханд мэдүүлдэг. Бид залбирлаар Бурханы Үгийг нээж, Түүний үнэнийг дагаж, хэрэгжүүлэх зүрх сэтгэлийг өгөөч гэж Бурханаас хүсэн гуйдаг. (Залбирах нь маш чухал!) Бурхан биднийг залбирлын маань хариулт болгон Ариун Сүнсээрээ удирдах үедээ Библи дээр илчлэн харуулсан үнэнээ хэзээ ч эсэргүүцдэггүй. Бурхан үргэлж Библитэйгээ нийцэлтэй байж, Библийн бичээч нарын дамжуулсан үнэнийг баяжуулж, бататгаж байдаг.

`Бурханы Үгийг ойлгож, дуулгавартай байх сэтгэлгээтэй байхын тулд залбирал хэрхэн тус болж болох вэ?`