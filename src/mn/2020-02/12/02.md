---
title:  Зөрчилдөж буй эшлэлүүдийн шалтгаанууд
date:  13/06/2020
---

`2 Tимот 2:10–15-г уншаарай. Паул Тимотыг “үгийг зөв заагч” Бурханы үгэнд тууштай хандахыг зөвлөсөн. Түүний үгнээс бид бүхэн ямар чухал сургамжийг авч болох вэ?`

Бичээсийг судалж байгаа анхааралтай, үнэнч сурагчид Библид ойлгоход хэцүү эшлэлүүд байдаг гэдгийг үгүйсгэхгүй. Гэвч ингэлээ гээд бид сэтгэлээр унах шаардлага байхгүй. Ийм асуудал бэрхшээлүүд гарна гэдгийг бид ойлгож байх ёстой. Сурч мэдэх тал дээр бүхнийг бүрэн ойлгож мэдэх, тэр тусмаа тэнгэрлэг зүйлсийг бүрэн таньж мэдэх боломж төгс бус, мөхөс хүнд байхгүй. Мөхөс хүмүүс Бичээсийг өгсөн хэмжээлшгүй агуу Бурханы мэргэн ухааныг ойлгох гэж хичээх үедээ гарцаагүй бэрхшээлтэй тулгарна. Библийн сургаалыг ойлгоход бэрхшээл учирч байна гэдэг нь Библи худал гэсэн баталгаа болж чадахгүй.

Бурханы онгодоор илчлэгдсэн Библийн сургаалыг үл тоомсорлож байгаа хүмүүс Бичээсийг хоорондоо үл нийцсэн, алдаа дутагдалтай ном гэж тунхаглаж байдаг. Тэд Библийг хүний ухаанаар бичсэн ном учраас төгс бус, алдаа дутагдалтай ном гэж гэж итгэдэг. Ийм оюун ухаантайгаар Бичээсийг Бурханы онгодоор дамжуулан нэгдмэл, итгэж найдаж болохуйцаар бичигдсэн гэж судлах боломж гарахгүй. Бичээсийн эхний түүх болох Бүтээлийн түүхэнд (жишээ нь) үл итгэж, эргэлзэх юм бол Бичээсийн үлдсэн бүх хэсгийг хүлээн зөвшөөрөхгүй болох болно.

Библийн зарим үл ойлгогдох маш бага хэсгүүд нь хуулан бичиж байгаа хүмүүс, орчуулагчдын алдаанаас шалтгаалсан байх боломжтой. Энэ талаар Элен Уайт, “Зарим хүмүүс бидэнд хандан, “Бичээсийг хувилахад, орчуулахад асуудал гарсан байж болох уу? гэж асуудаг. Тийм байх боломжтой, гэвч ийм алдаа байж болно гэдэг явцгүй, өчүүхэн үзлээс болж Бурханы агуу төлөвлөгөөг ойлгож, хүлээн зөвшөөрч чадахгүй хүн Бурханы Онгодоор бичигдсэн үгсэд эргэлзэж тээнэгэлзэх болно. Тэд жирийн хүний ойлгож чадах энгийн асуудлуудыг, Бурханы үг энгийн болон гайхамшигтай, өөх, чөмөгтэй үгс гэдгийг ойлгох чадваргүй болдог. Бичээсийг хувилах, орчуулахад гарсан алдаа хүмүүсийн итгэлийг алдуулж, эргэлзэж, энгийн үгээр бичигдсэн үнэнийг ойлгох чадваргүй болгох хэмжээтэй бишээ.” Ellen G. White, Selected Messages, book 1, p. 16. (Элен Уайт, Сонгомол мэдээнүүд)

`Бид яагаад Библийг даруу зан, дуулгавартай байдлаар судлах ёстой вэ?`