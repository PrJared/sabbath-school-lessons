---
title:  Хэцүү Эшлэлүүдийг судлах нь
date:  12/06/2020
---

### Энэ долоо хоногт судлах эшлэлүүд
2 Tимот 2:10–15, Шастирын дээд 29:17, Иаков 4:6–10, Галат 6:9, Үйлс 17:11.

> <p>Цээжлэх эшлэл</p>
> “Бидний хайрт ах Паул өөрт нь өгөгдсөн мэргэн ухааны дагуу та нарт бичсэнчлэн бидний Эзэний тэвчээрийг аврал хэмээн тооц. Тэрчлэн түүний бүх захидалд эдгээрийн талаар бичсэн юм. Захидлуудад нь ойлгоход хэцүү зарим зүйл байдаг бөгөөд харанхуй мунхаг, туйлбаргүй хүмүүс Судрыг бусад зүйлсийг ч гуйвуулдаг шигээ тэдгээрийг мушгин гуйвуулж өөрсдийгөө сүйрүүлдэг.” (2 Петр 3:15, 16).

Петр Паулын захидлын талаар бичихдээ захидлууд болон Бичээсд “ойлгоход хэцүү зарим зүйлс” (2 Петр 3:16) байдаг гэж хэлсэн. Тэдгээр үгсийг “харанхуй мунхаг, туйлбаргүй” (2 Петр 3:16) хүмүүс гуйвуулж, өөрсдийгөө сүйрүүлдэг гэж хэлсэн. Петр бичээс бүхэлдээ ойлгоход хэцүү гэж хэлээгүй, харин зарим хэсэг нь хэцүү гэж хэлсэн.

Энэ бол бидний мэддэг л зүйл шүү дээ, тийм биш гэж үү? Библийг чин сэтгэлээсээ судалж байгаа хүн ойлгоход хэцүү, өвөрмөц эшлэлүүдтэй тулгардаггүй гэж үү? Хүн бүхэн ямар нэгэн цагт ийм асуудалтай байнга тулгарсаар ирсэн билээ.

Тийм учраас бид энэ долоо хоногт хүнд хэцүү эшлэлүүдийн жишээг судлахаасаа илүү асуудал юунд оршиж байгаа, Бурханы үнэнийг хайж байгаа итгэлтэй хүмүүсийн хувьд тэдгээрийг хэрхэн шийдвэрлэх ёстой зарчмуудын талаар судална. Үнэндээ бол зарим ойлгоход хэцүү эшлэлүүдийг бид энэ дэлхий дээр байх хугацаандаа бүрэн ойлгохгүй ч байж болох юм. Мөн Библийн ихэнх хэсэг ямар ч асуудал бэрхшээлгүйгээр ойлгогддог, тиймээс Бурханы үгийн эрх мэдэл, итгэл даахуйц байдлыг нь цөөн хэдэн хэцүү эшлэлүүдээс болоод сулруулж, үгүйсгэж болохгүй.