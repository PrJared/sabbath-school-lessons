---
title:  Ойлгомжгүй эшлэлд даруу дөлгөөн хандах
date:  15/06/2020
---

`Иаков 4:6–10; Шастирын дэд 7:14; Зефаниа 3:12-г унших. Бичээсийн хэцүү эшлэлүүдийг ойлгоход яагаад даруу дөлгөөн хандах ёстой вэ?`

Олон хүмүүс гаднын хүн, хүчин зүйлсээс хамааралтай байдаг гэдгээ ойлгох үедээ, даруу зүрх сэтгэлтэй болж, гайхамшигтай ойлголтыг хүлээн авдаг. Тэд үнэнийг тодорхойлогчид биш гэдгээ ойлгож ухаардаг. Эдгээр хүмүүс үнэний талд зогсохын тулд үнэнийг бардамнал, өөртөө итгэх итгэлээс чухалд тооцдог. Тэд үнэнийг бид тогтоодог биш харин үнэн биднийг сургадаг гэж итгэдэг. Ийм хүмүүс агуу үнэнтэй нүүр тулгарах үедээ үнэний талаар ямар бага мэдлэгтэйгээ ойлгодог. Тэд Паултай адил, “толинд бүдэг бадаг хардаг” (1 Коринт 13:12) гэдгээ мэддэг.

Өөртөө хэт итгэхгүй байх нь олон ашигтай үр дагавруудтай байдаг: мэдлэгээ нэмэгдүүлэх гэж даруугаар судалгаа хийх зуршил шинийг суралцах эрх чөлөө, зүрх сэтгэлийг өгч байдаг. Даруу байна гэдэг нь алдаа дутагдал гаргаж, үргэлж санаа бодлоо өөрчилж байдаг, тууштай, шийдэмгий шийдвэр гаргана гэсэн үг биш. Даруу байна гэдэг нь Библийн үнэнд дуулгавартай, үнэнч байна гэсэн үг. Тэд мэдлэг нь хязгаарлагдмал гэдгээ мэддэг ба Бурханы Үгийн талаарх мэдлэг, ойлголтоо нэмэгдүүлж байдаг. Хийрхэл, бардам зан байдлаар мэдлэгтэй болох боломжгүй.

“Бурханы Үгнээс удирдамж авч, даруу байж, аврагдах нөхцөлийн талаарх үнэнийг мэдэхийг хүсэж байгаа хүн Бичээс юу гэж өгүүлж байгааг ойлгож мэдэх болно. Гэвч Бурханы Үгийг судалж байгаа хүн буруу зүрх сэтгэлээр судалгаа хийх юм бол буруу зүрх сэтгэлээр удирдуулсан дүгнэлт, үр дүнд хүрэх болно. Эзэн нээгдээгүй зүрх сэтгэлд үнэнээ мэдүүлж өгөхгүй. Бурхан хүндэтгэлгүй, бузартсан оюун ухаанд зааварчилгаагаа өгөх гэж цагаа алддаггүй. Бузар сүнс Бурханы ариун хуулийн нөлөөгөөр удирдуулах хүсэлгүй хүмүүсийн оюун ухааныг удирдаж, сургадаг.

“Бид зүрх сэтгэлээ даруу болгож, амийн Үгийг чин сэтгэлээсээ, хүндэтгэлтэйгээр судлах хэрэгтэй. Даруу дөлгөөн, Бурханыг эрэлхийлсэн хүн гэрлийг олж харах болно.” —The Advent Review and Sabbath Herald, August 22, 1907(Адвентист Ревью энд Саббат Хералд)

`Даруу дөлгөөн байдал, тодорхой ойлголтдоо итгэл дүүрэн байх хоёрыг тэнцвэржүүлэх нь яагаад чухал байдаг вэ? Жишээ нь Долоо дахь өдрийн Адвентистууд яагаад Шаббатын талаарх ойлголтоо зөв гэдэгт итгэлтэй, бусад нь бараг бүгд алдсан буруу гэж үү?`