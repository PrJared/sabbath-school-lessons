---
title:  ការសិក្សាបន្ថែម
date:  03/07/2020
---

សូមអាន Ellen G. White, “God’s Purpoe for His Church,”pages 9-16, in The Acts of the Apostles, and pages 822-828, in The Desire of Ages។

ពួកជំនុំនៃព្រះគម្ពីរសញ្ញាថ្មីបានស្ថិតនៅក្នុងគ្រោះថ្នាក់ដោយសារតែមិនបានយល់អំពីហេតុផលសម្រាប់ពួកគេដែលរស់នៅលើលោកីយ៍នេះ។ អ្នកស្រី អែល្លិន ជីវ៉ៃត៍បានមានប្រសាសន៍អំពីគ្រោះថ្នាក់នេះថា៖ «មនុស្សដែលមិនមែនគ្រីស្ទានបានវាយប្រហារសមាជិកនៃពួកជំនុំក្រុងយេរូសាឡិមដោយសារតែគោលជំនឿរបស់ពួកគេ។ ការវាយប្រហារនេះបានជួយពួកជំនុំអោយកើនឡើង ហើយពួកគេបានផ្សាយ ដំណឹងល្អអំពីព្រះយេស៊ូវ។ ពួកជំនុំបានទទួលជោគជ័យនៅក្នុងការផ្សព្វផ្សាយដំណឹងល្អអំពីព្រះយេស៊ូវ ក្នុងក្រុងយេរូសាឡិមមុនការវាយប្រហារចាប់ផ្តើមមានទៅទៀត។ ប៉ុន្តែ សិស្សរបស់ព្រះយេស៊ូវបានស្ថិត នៅក្នុងគ្រោះថ្នាក់ដោយសារតែពួកគេស្នាក់នៅយូរពេកក្នុងក្រុងយេរូសាឡិម។ ព្រះយេស៊ូវបានបង្គាប់អោយ សិស្សរបស់ទ្រង់ផ្សព្វផ្សាយដំណឹងល្អទៅគ្រប់ទីកន្លែង។ សិស្សរបស់ទ្រង់បានភ្លេចថា អំណាចក្នុងការ ប្រឆាំងនឹងសេចក្តីអាក្រក់គឺចេញមកពីការខិតខំប្រឹងប្រែងធ្វើការបម្រើព្រះ។ ពួកជំនុំចាប់ផ្តើមគិតថា កិច្ចការ សំខាន់បំផុតដែលពួកគេអាចធ្វើបាននៅពេលនោះគឺការពារពួកជំនុំយេរូសាឡិមពីការវាយប្រហារ។ ម្ល៉ោះហើយ ពួកជំនុំពុំបានបង្រៀនអ្នកជឿថ្មីៗអោយបន្តផ្សាយដំណឹងល្អទៅកាន់មនុស្សដែលពុំទាន់បានឮអំពីដំណឹងល្អនោះទេ។ ពួកជំនុំបានស្ថិតនៅក្នុងគ្រោះថ្នាក់នៃការសប្បាយរីករាយជាមួយនឹងអ្វីដែលពួកគេបានធ្វើកាលពីអតីតកាល»។ ដកស្រង់ពី The Acts of the Apostles, page 105, adapted។

**សំណួរពិភាក្សា**

`1. សូមក្រឡេកមើលប្រសាសន៍របស់អ្នកស្រីអែល្លិន ជីវ៉ៃត៍ខាងលើម្តងទៀតដោយយកចិត្តទុកដាក់។ សូមយកចិត្តទុកដាក់ជាពិសេសចំពោះប្រយោគចុងក្រោយ។ តើហេតុអ្វីបានជាយើងត្រូវប្រុងប្រយ័ត្ននឹង គ្រោះថ្នាក់ដូចគ្នានេះនៅពេលបច្ចុប្បន្ន? តើហេតុអ្វីបានជាការដែលមានអារម្មណ៍បែបនេះមិនត្រឹមត្រូវ?`

`2. តើហេតុអ្វីបានជាលោកអ្នកគិតថា កណ្ឌគម្ពីរម៉ាថាយ, ម៉ាកុស, លូកា និងយ៉ូហានបានបញ្ចប់ដោយ សេចក្តីបង្គាប់តែមួយដូចគ្នា? សូមអានសេចក្តីបង្គាប់នៅក្នុងខគម្ពីរម៉ាថាយ 28៖18-20; ម៉ាកុស 16៖ 15, 16; លូកា 24៖46-49 និងយ៉ូហាន 20៖21។ តើសេចក្តីបង្គាប់របស់ព្រះយេស៊ូវនៅក្នុងខទាំង នេះបង្ហាញអ្វីខ្លះ ដល់សិស្សរបស់ទ្រង់ដែលរស់នៅក្នុងសតវត្សរ៍ទី1? តើរឿងនេះបង្ហាញប្រាប់យើងយ៉ាង ដូចម្តេចសព្វថ្ងៃនេះ?`

`3. តើការដែលធ្វើជាស្មរបន្ទាល់ និងការបម្រើព្រះអាចជំនួសសេចក្តីពិតនៃការថ្វាយបង្គំព្រះបានដែរឬទេ? បើសិនជាអាច តើដោយរបៀបណា? តើយើងអាចធ្វើអ្វីបានខ្លះ ដើម្បីប្រាកដថា យើងនឹងមិនធ្លាក់ទៅក្នុងអន្ទាក់នេះ?`

`4. តើការដែលធ្វើជាស្មរបន្ទាល់ និងការបម្រើព្រះជួយអោយជំនឿរបស់យើងកាន់តែរឹងមាំយ៉ាងដូចម្តេច? តើលោកអ្នកបានរៀនអំពីបទពិសោធន៍របស់លោកអ្នក ដើម្បីជួយដល់អ្នកដទៃយ៉ាងដូចម្តេច? តើកំហុស អ្វីខ្លះ ដែលលោកអ្នកបានធ្វើ? តើលោកអ្នកអាចជួយអ្នកដទៃមិនអោយធ្វើកំហុសដដែលយ៉ាងដូចម្តេច?`

`5. ព្រះស្រឡាញ់យើងរាល់គ្នាប្រៀបដូចជាមនុស្សតែម្នាក់នៅលើផែនដី។ សេចក្តីពិតនៃព្រះគម្ពីរត្រង់នេះគឺពិតជាអស្ចារ្យបំផុត។ តើសេចក្តីពិតនៃព្រះគម្ពីរត្រង់នេះមានអត្ថន័យចំពោះលោកអ្នកយ៉ាងដូចម្តេច? នេះគឺជាសេចក្តីពិតដ៏សំខាន់បំផុតនៅលើផែនដី និងស្ថានសួគ៌។ តើលោកអ្នកគួរប្រើជីវិតរស់នៅតាម សេចក្តីពិតនេះដោយរបៀបណា?`