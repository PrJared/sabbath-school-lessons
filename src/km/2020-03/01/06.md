---
title:  ដឹកនាំដោយសេចក្តីស្រឡាញ់
date:  02/07/2020
---

សប្តាហ៍នេះ យើងបានឆ្លើយនឹងសំណួរដែលសួរថា៖ «តើហេតុអ្វីបានជាយើងចាំបាច់ត្រូវធ្វើ ជាស្មរបន្ទាល់?»។ យើងបានរកឃើញថា យើងមានសេចក្តីអំណរ នៅពេលដែលយើងធ្វើកិច្ចការជាមួយ នឹងព្រះក្នុងការសង្គ្រោះមនុស្ស។ ស្មរបន្ទាល់អំពីព្រះនៃសេចក្តីស្រឡាញ់របស់យើងបង្ហាញមនុស្សអំពី របៀបដែលពួកគេត្រូវបានសង្គ្រោះ។ ពួកគេអាចមើលឃើញយ៉ាងច្បាស់លាស់អំពីសេចក្តីពិត និងព្រះ គុណរបស់ព្រះ។ សូមចងចាំថា ព្រះគុណដែលជាអំណោយរបស់ព្រះគឺជាសេចក្តីមេត្តាករុណា សេចក្តី លើកលែងទោស និងអំណាចយកឈ្នះលើអំពើបាប។

ទន្ទឹមនឹងនេះ ព្រះនឹងជួយយើងអោយកាន់តែរឹងមាំឡើង នៅពេលណាដែលយើងធ្វើជាស្មរ បន្ទាល់។ ដូច្នេះ យើងត្រូវតែចងចាំពីរឿងនេះ ដើម្បីចែករំលែកអំពីព្រះយេស៊ូវទៅកាន់អ្នកដទៃ។ យើង ត្រូវតែបង្ហាញប្រាប់ពួកគេអំពីអ្វីគ្រប់យ៉ាងដែលព្រះបានធ្វើសម្រាប់យើង។ យើងត្រូវតែជួយអ្នកដទៃដែល កំពុងតែត្រូវការព្រះយេស៊ូវផងដែរ។ ជីវិតខាងឯព្រលឹងវិញ្ញាណរបស់យើងនឹងមិនអាចលូតលាស់បាន ឡើយ ប្រសិនបើយើងមិនបានធ្វើជាស្មរបន្ទាល់អំពីព្រះយេស៊ូវ។

យើងនឹងចូលទៅជិតព្រះដែលចង់សង្គ្រោះមនុស្សលោកទាំងអស់បាន នៅពេលណាដែល យើងធ្វើជាស្មរបន្ទាល់។ យើងធ្វើតាមសេចក្តីបង្គាប់របស់ព្រះ នៅពេលណាដែលយើងធ្វើជាស្មរបន្ទាល់។ យើងនឹងក្រឡេកមើលហេតុផលដែលថា ហេតុអ្វីបានជាយើងគួរតែធ្វើជាស្មរបន្ទាល់ទៅកាន់អ្នកដទៃនៅ ក្នុងមេរៀនសិក្សាថ្ងៃនេះ។

`សូមអានខគម្ពីរកូរិនថូសទី2 5៖14, 15, 18-20។ តើអ្វីដែលធ្វើអោយលោកប៉ុលនៅតែ អាចឈររឹងមាំបាននៅក្នុងគ្រាលំបាក គ្រាសាកល្បងនៃជំនឿ គ្រាដែលមានបញ្ហា និងគ្រាដែលមានបទ ពិសោធន៍អាក្រក់ៗ?`

លោកប៉ុលបានដឹកនាំពួកជំនុំដោយសេចក្តីស្រឡាញ់។ បើសិនជាលោកអ្នកធ្វើកិច្ចការដោយ សេចក្តីស្រឡាញ់ នោះលោកនឹងមិនត្រូវការហេតុផលផ្សេងទៀតឡើយ។ លោកប៉ុលបានមានប្រសាសន៍ ថា «ព្រះហឫទ័យស្រឡាញ់របស់ព្រះគ្រិស្ដបានជំរុញយើង» (កូរិនថូសទី2 5៖14)។ ប្រសាសន៍របស់ លោកប៉ុលគឺជាសេចក្តីពិតដ៏នៅអស់កល្ប។ ពាក្យថា «ជំរុញ» មានន័យថា «ដឹកនាំ គ្រប់គ្រង ឬធ្វើអោយ អ្នកណាម្នាក់មានចំណង់ចង់ធ្វើកិច្ចការមួយយ៉ាងខ្លាំង»។ សេចក្តីស្រឡាញ់របស់ព្រះយេស៊ូវបានជំរុញកិច្ចការគ្រប់យ៉ាងដែលលោកប៉ុលបានធ្វើ។ សេចក្តីស្រឡាញ់របស់ព្រះយេស៊ូវបានបណ្តាលអោយលោកប៉ុលចែករំលែកអំពីផែនការសង្គ្រោះរបស់ព្រះនៅទូទាំងតំបន់មេឌីទែរ៉ាណេ។

«សេចក្តីស្រឡាញ់ត្រូវមាននៅក្នុងចិត្ត។ គ្រីស្ទានដែលស្មោះត្រង់ត្រូវមានសេចក្តីស្រឡាញ់ដ៏ ជ្រាលជ្រៅសម្រាប់ព្រះយេស៊ូវនៅក្នុងចិត្ត»។ នោះគឺជាហេតុផលសម្រាប់គ្រប់យ៉ាងដែលគ្រីស្ទានដ៏ស្មោះ ត្រង់បានធ្វើ។ សេចក្តីប្រាថ្នាដ៏ជ្រាលជ្រៅរបស់ពួកគេក្នុងការជួយអ្នកដទៃបានកើតចេញពីសេចក្តីស្រឡាញ់ របស់ពួកគេចំពោះព្រះយេស៊ូួវ»។ ដកស្រង់ពី Ellen G. White, The Adventist Home, page 425, adapted។

ដូច្នេះ យើងត្រូវយល់អំពីព័ន្ធកិច្ចដែលព្រះយេស៊ូវបានធ្វើសម្រាប់យើងនៅលើឈើឆ្កាង។ នោះ សេចក្តីស្រឡាញ់របស់ព្រះយេស៊ូវនឹងបំពេញយើង។ យើងនឹងរឹតតែចង់ចែករំលែកអំពីអ្វីដែលទ្រង់បានធ្វើសម្រាប់យើងទៅកាន់អ្នកដទៃ។

`ព្រះដែលបានបង្កើតហ្វូងផ្កាយ និងពួកទេវតាក៏បានសុគតនៅលើឈើឆ្កាងជំនួសយើងរាល់គ្នាដែរ។ តើសេចក្តីពិតនៃព្រះគម្ពីរនៅត្រង់នេះជួយយើងអោយចែករំលែកសេចក្តីស្រឡាញ់របស់ទ្រង់ទៅកាន់អ្នកដទៃយ៉ាងដូចម្តេច?`