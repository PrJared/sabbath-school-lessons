---
title:  ព្រះប្រទានឱកាសដល់យើងដើម្បីអោយបានសង្គ្រោះ
date:  28/06/2020
---

ព្រះប្រទានឱកាសក្នុងការស្គាល់ទ្រង់ទៅកាន់មនុស្សគ្រប់ទីកន្លែងជារៀងរាល់ថ្ងៃ។ ព្រះវិញ្ញាណ បរិសុទ្ធរបស់ព្រះធ្វើការនៅក្នុងចិត្តរបស់យើង។ ព្រះបង្ហាញព្រះអង្គទ្រង់ដល់យើងតាមរយៈរបស់សព្វសារ-

ពើដែលយើងបានឃើញនៅក្នុងធម្មជាតិ។ ផែនដីនេះ និងហ្វូងផ្កាយដែលនៅលើមេឃបង្ហាញយើង អំពីអំណាច និងប្រាជ្ញារបស់ព្រះ។ ព្រះក៏គ្រប់គ្រងលើអ្វីៗដែលកើតឡើងនៅក្នុងជីវិតរបស់យើង ដើម្បីនាំយើងអោយចូលមកជិតទ្រង់ផងដែរ។ ទ្រង់ដឹកនាំយើង ដើម្បីអោយយើងអាចដឹងអំពីទំហំនៃការយកព្រះហឫទ័យទុកដាក់របស់ព្រះអង្គមកកាន់យើង។

មែនហើយ ព្រះវិញ្ញាណបរិសុទ្ធ ធម្មជាតិ និងការដឹកនាំរបស់ព្រះនៅក្នុងជីវិតរបស់យើងអាច ជួយយើងអោយស្គាល់ព្រះបាន។ ប៉ុន្តែ តើវិធីដ៏ល្អបំផុតអ្វីសម្រាប់យើង ដើម្បីអោយបានស្គាល់អំពីសេចក្តី ស្រឡាញ់របស់ព្រះ? ព្រះយេស៊ូវបង្ហាញយើងថា ព្រះទ្រង់ល្អលើសជាងអ្វីៗទាំងអស់។ យើងមើលឃើញតួអង្គព្រះនៅក្នុងជីវិតរបស់ព្រះយេស៊ូវ និងព្រះរាជកិច្ចរបស់ទ្រង់។ ដូច្នេះ យើងគួរតែចែករំលែករឿងរបស់ ព្រះយេស៊ូវទៅកាន់អ្នកដទៃ។ នោះយើងនឹងផ្តល់អោយពួកគេនូវឱកាសដើម្បីអោយបានសង្គ្រោះ។

`សូមប្រៀបធៀបខគម្ពីរលូកា 19៖10ជាមួយនឹងខគម្ពីរយ៉ាកុប 5៖19, 20។ តើខគម្ពីរលូកា 19៖10បង្រៀនយើងដូចម្តេច អំពីមូលហេតុដែលព្រះយេស៊ូវបានយាងមកផែនដីនេះ? តើយើងធ្វើកិច្ចការ ជាមួយនឹងព្រះយេស៊ូវ ដើម្បីសង្គ្រោះមនុស្សដោយរបៀបណា?`

កណ្ឌគម្ពីរយ៉ាកុបបង្ហាញប្រាប់យើងថា៖ «អ្នកណាដែលនាំមនុស្សបាប ឲ្យត្រឡប់ពីផ្លូវវង្វេងមក វិញ នោះឈ្មោះថា បានជួយសង្គ្រោះព្រលឹង1 ឲ្យរួចពីសេចក្តីស្លាប់»។ កណ្ឌគម្ពីររ៉ូមជួយយើងអោយយល់អំពីគំនិតនេះកាន់តែប្រសើរឡើង។ យើងបានអានអំពីសាសន៍យូដា និងសាសន៍ដទៃនៅក្នុងបទ គម្ពីររ៉ូម 1 និង 2។ សាសន៍ដទៃពុំមានព្រះគម្ពីរ ដើម្បីបង្ហាញប្រាប់ពួកគេអំពីព្រះនោះទេ។ ប៉ុន្តែ ពួកគេបានរៀនពីព្រះតាមរយៈធម្មជាតិ។ សាសន៍យូដាមានព្រះគម្ពីរសម្រាប់អាន។ ព្រះគម្ពីរបានបង្ហាញពួកគេអំពីព្រះ។ ប៉ុន្តែ ទាំងពីរក្រុមនេះនឹងអាចវង្វេងទៅ ប្រសិនបើពួកគេគ្មានព្រះយេស៊ូវនៅក្នុងចិត្ត។ ក្នុងបទគម្ពីររ៉ូម 3-5 លោកប៉ុលបង្ហាញប្រាប់យើងថា យើងត្រូវបានសង្គ្រោះតាមរយៈសេចក្តីមេត្តា ករុណារបស់ព្រះតែមួយប៉ុណ្ណោះ។ ក្នុងបទគម្ពីររ៉ូម 6-8 លោកប៉ុលបង្ហាញប្រាប់យើងទៀតថា មាន តែអំណាចមួយនេះទេដែលអាចញែកយើងចេញជាបរិសុទ្ធ។ ក្នុងបទគម្ពីររ៉ូម 10 លោកប៉ុលបានមាន ប្រសាសន៍ថា «អស់អ្នកណាដែលអំពាវនាវដល់ព្រះនាមព្រះអម្ចាស់ នោះនឹងបានសង្គ្រោះ» (រ៉ូម 10៖ 13)។ បន្ទាប់មក លោកប៉ុលបានមានប្រសាសន៍ថា យើងពុំអាចជឿទុកចិត្តទៅលើព្រះបានឡើយ ប្រសិនបើយើងគ្មានសេចក្តីជំនឿលើទ្រង់។ យើងពុំអាចជឿទៅលើព្រះអង្គបានឡើយ ប្រសិនបើយើង មិនបានស្គាល់ទ្រង់។ យើងពុំអាចស្គាល់ទ្រង់បានឡើយ លុះត្រាតែមានអ្នកណាម្នាក់បង្ហាញប្រាប់យើង អំពីទ្រង់។ ដូច្នេះ តើលោកអ្នកបានឃើញអំពីសារៈសំខាន់ដែលថា យើងរស់នៅក្រោមផែនការរបស់ ព្រះក្នុងការសង្គ្រោះអ្នកដទៃដែរឬទេ? ព្រះប្រើយើងអោយចែករំលែកដំណឹងល្អទៅកាន់អ្នកដទៃ។ យើង អាចជួយដល់ផែនការរបស់ព្រះបានតាមរយៈការជួយសង្គ្រោះមនុស្សលោកដែលបានបាត់បង់។

`យើងធ្វើជាស្មរបន្ទាល់ ដើម្បីផ្តល់ឱកាសអោយពួកគេបានទទួលសេចក្តីសង្គ្រោះតែប៉ុណ្ណោះ។ យើងធ្វើបន្ទាល់ ដើម្បីអោយពួកគេទទួលបានឱកាស «ដ៏ល្អបំផុត»។ តើអ្វីទៅដែលជាផ្នែករបស់យើងនៅក្នុងផែនការរបស់ព្រះ ដើម្បីសង្គ្រោះមនុស្សលោក? តើមានមនុស្សប៉ុន្មាននាក់ដែលបានដឹងអំពី ព្រះយេស៊ូវតាមរយៈអ្វីដែលលោកអ្នកបានចែករំលែកទៅកាន់ពួកគេ?`