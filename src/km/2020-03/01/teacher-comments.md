---
title:  ឈប់នៅអាកាសយានដ្ឋាន
date:  03/07/2020
---

មានសំណួរតែមួយប៉ុណ្ណោះដែលនឹងត្រូវសួរនៅថ្ងៃជំនុំជំរះ។ ខ្ញុំបានឮពាក្យនេះ នៅពេលដែល ជើងហោះហើរអន្តរជាតិរបស់ខ្ញុំបានចុះចតនៅក្នុងទីក្រុងផតឡិន (Portland) នៃរដ្ឋអូរីហ្គិន (Oregen) សហរដ្ឋអាមេរិក។

មន្រ្តីអន្តោប្រវេសន៍នៃសហរដ្ឋអាមេរិកបានពិនិត្យមើលលិខិតឆ្លងដែនជនជាតិន័រវេសរបស់ខ្ញុំ រួចសម្លឹងមើលមកខ្ញុំនៅក្នុងអាកាសយានដ្ឋានអន្តរជាតិផតឡិន ។ គាត់បានសួរខ្ញុំថា «តើអ្នកទៅធ្វើ អ្វី?»។ ខ្ញុំបានតបទៅវិញថា «ខ្ញុំទៅលេងមិត្តភក្តិ»។ គាត់បានសួរទៀតថា «អាសយដ្ឋានរបស់មិត្តភកិ្តអ្នក នៅឯណា?»។ ខ្ញុំបានឆ្លើយថា «ខ្ញុំមិនបានដឹងថានាងស្នាក់នៅទីណាទេ ប៉ុន្តែ នាងនឹងមកទទួលខ្ញុំនៅ ទីនេះ»។ មន្ត្រីអន្តោប្រវេសន៍បញ្ចេញទឹកមុខមិនសូវជាល្អសោះ ដោយសារតែដឹងថា ខ្ញុំមិនបានស្គាល់អាសយដ្ឋានមិត្តភក្តិរបស់ខ្ញុំ។ គាត់ក៏សួរទៀតថា «អ៊ីចឹង តើអ្នកស្គាល់មិត្តភក្តិរបស់អ្នកដោយរបៀបណា?»។ «ខ្ញុំបានស្គាល់នាងនៅឯមហាវិទ្យាល័យមួយ ខាងក្រៅទីក្រុងឡុង» ខ្ញុំបានឆ្លើយ។ គាត់ក៏សួរទៀតថា «តើអ្នករៀនអ្វីដែរនៅទីនោះ?»។ «ខ្ញុំរៀនទេវវិទ្យា» ខ្ញុំបានឆ្លើយ។ មន្ត្រីអន្តោប្រវេសន៍បានសង្គេតមើល ទឹកមុខរបស់ខ្ញុំ។ គាត់ក៏សួរទៀតថា «ជាអ្នកជឿមែនឬ?»។ «បាទ ខ្ញុំជាអ្នកជឿ» ខ្ញុំបានឆ្លើយ។ គាត់បាន ពិនិត្យមើលលិខិតឆ្លងដែនរបស់ខ្ញុំដែលនៅក្នុងដៃរបស់គាត់ម្តងទៀត រួចងើបមកសួរខ្ញុំទៀតថា «បើអ៊ីចឹង មែន ហេតុអ្វីបានជាអ្នកបានសង្គ្រោះ?»។ ចម្លើយបានចេញពីមាត់ខ្ញុំថា «ខ្ញុំបានសង្គ្រោះដោយសារព្រះ-

យេស៊ូវសុគតជំនួសខ្ញុំ»។ មន្ត្រីអន្តោប្រវេសន៍បានសម្លឹងមើលខ្ញុំម្តងទៀត រួចនិយាយថា «ឆ្លើយបានល្អ អ្នកអាចចូលទៅបាន»។ ខ្ញុំញញឹម ហើយដើរចូលទៅក្នុងសហរដ្ឋអាមេរិក។

សារៈសំខាន់នៃការសន្ទនាមួយនេះបានធ្វើអោយខ្ញុំរំភើបចិត្តជាខ្លាំង នៅពេលដែលខ្ញុំដើរចេញ ទៅឯកន្លែងផ្ទុកអីវ៉ាន់។ មានតែសំណួរមួយប៉ុណ្ណោះដែលនឹងត្រូវបានសួរនៅថ្ងៃជំនុំជំរះ៖ តើហេតុអ្វីបាន ជាអ្នកបានសង្គ្រោះ? ចំឡើយគឺមាននៅក្នុងខគម្ពីរយ៉ូហានទី1 5៖11-13ដែលចែងថា «នេះហើយជាសេចក្តីបន្ទាល់នោះ គឺថា ព្រះទ្រង់បានប្រទានជីវិតដ៏នៅអស់កល្បជានិច្ចមកយើងរាល់គ្នា ហើយជីវិតនោះ គឺនៅក្នុងព្រះរាជបុត្រានៃទ្រង់។ ឯអ្នកណាដែលមានព្រះរាជបុត្រា នោះក៏មានជីវិតដែរ តែអ្នកណា ដែលគ្មានព្រះរាជបុត្រានៃព្រះទេ នោះគ្មានជីវិតឡើយ។ ខ្ញុំបានសរសេរសេចក្តីទាំងនេះ ផ្ញើមកអ្នករាល់គ្នា ដែលជឿដល់ព្រះនាមព្រះរាជបុត្រានៃព្រះ ដើម្បីឲ្យអ្នករាល់គ្នាបានដឹងថា អ្នករាល់គ្នាមានជីវិតអស់កល្ប ជានិច្ចហើយ»។

តើហេតុអ្វីបានជាអ្នកបានសង្គ្រោះ? អ្នកអាចឆ្លើយតបទៅវិញដោយមានទំនុកចិត្តជាមួយនឹង ការធានានៃសេចក្ដីសង្គ្រោះបានថា «ខ្ញុំបានសង្គ្រោះដោយសារព្រះយេស៊ូវ សង្គ្រោះខ្ញុំ»។ លោកអ្នកនឹង ទទួលបានចំឡើយយ៉ាងផ្អែមល្ហែមមកវិញ ថា «ឆ្លើយបានល្អ អ្នកអាចចូលទៅបាន»។