---
title:  ការចែករំលែកធ្វើអោយយើងលូតលាស់ឡើង
date:  30/06/2020
---

ផ្នែកទាបបំផុតនៃភពផែនដីគឺជាសមុទ្រមរណៈ។ សមុទ្រមរណៈមានជម្រៅ1388ហ្វីត (423 ម៉ែត្រ) ទាបជាងផ្នែកខាងលើនៃសមុទ្រឯទៀតនៅលើផែនដី។ តើព្រំប្រទល់នៃសមុទ្រមរណៈចាប់ផ្តើមពី ត្រង់ណា? វាចាប់ផ្តើមត្រង់ទន្លេយ័រដាន់។ ទន្លេយ័រដាន់មានប្រភពចេញពីសមុទ្រកាលីឡេ។ រួចទន្លេនេះហូរកាត់ជ្រលងភ្នំយ័រដាន់រហូតទៅដល់សមុទ្រមរណៈ។

បរិយាកាសនៅជុំវិញសមុទ្រមរណៈគឺមានសភាពហួតហែង។ ព្រះអាទិត្យនៅទីនោះមានកំដៅ ខ្លាំងជាទីបំផុត។ វាធ្វើអោយបរិយាកាសនៅទីនោះមានសភាពដូចជានៅទីរហោស្ថាន។ សមុទ្រមរណៈមាន កម្រិតប្រៃរហូតទៅដល់33.7ភាគរយ។ សត្វមានជីវិតពុំមានច្រើននោះទេនៅក្នុងទឹកសមុទ្រ។ ពុំមាន មច្ឆជាតិ ឬរុក្ខជាតិណាដែលអាចរស់នៅក្នុងទឹកសមុទ្រនេះបានឡើយ។ មានតែសត្វល្អិតតូចៗប៉ុណ្ណោះដែល រស់នៅបាតសមុទ្រមរណៈ។ ភាវៈមានជីវិតទាំងនេះមានរូបរាងតូចបំផុតដែលយើងពុំអាចមើលឃើញដោយ គ្មានមីក្រូទស្សន៍បានឡើយ។

សមុទ្រមរណៈជួយយើងអោយយល់អំពីព្រះគុណដែលជាតម្រូវការរបស់យើង។ ព្រះគុណគឺជា អំណោយទាននៃសេចក្តីមេត្តាករុណា ការអត់ឱនទោស និងអំណាចលើអំពើបាបរបស់ព្រះ។ យើងត្រូវតែអនុញ្ញាតអោយព្រះគុណរបស់ព្រះចូលមកក្នុងជីវិតរបស់យើង។ បន្ទាប់មក យើងត្រូវតែអនុញ្ញាតអោយព្រះ គុណហូរចេញពីចិត្តរបស់យើងទៅកាន់អ្នកដទៃ។ យើងនឹងមិនខុសគ្នាពីសមុទ្រមរណៈនោះទេ បើសិនជា យើងគ្មានព្រះគុណនៅក្នុងចិត្ត។ យើងនឹងពុំមានជីវិតខាងឯព្រលឹងវិញ្ញាណណាមួយទាល់តែសោះ។ នោះពុំមែនជារបៀបដែលគ្រីស្ទានគួរតែរស់នៅតាមនោះទេ។ យើងពុំគួរអោយគេហៅថាជា គ្រីស្ទាន «សមុទ្រ មរណៈ» ឡើយ។

`សូមអានខគម្ពីរយ៉ូហាន 7៖37, 38 និងលូកា 6៖38។ ខទាំងនេះបង្ហាញប្រាប់យើងអំពីអ្វីដែលនឹងត្រូវកើតឡើងនៅក្នុងជីវិតរបស់យើង នៅពេលដែលព្រះយេស៊ូវប្រទានទឹករស់អោយយើងបរិភោគ។ តើមានអ្វីកើតឡើងនៅពេលដែលយើងបរិភោគទឹករស់នោះហើយ?`

«តើព្រះត្រូវការជំនួយរបស់យើង ដើម្បីសង្គ្រោះមនុស្សមានបាបដែរឬទេ? ព្រះចង់អោយយើងក្លាយទៅជាកូនទ្រង់ដូចជាព្រះរាជបុត្រា»។ ដូច្នេះ យើងត្រូវការចុះចូលជាមួយនឹងព្រះនៅក្នុងរាជកិច្ចសង្គ្រោះ របស់ទ្រង់។ បន្ទាប់មក យើងនឹងមានសេចក្តីអំណរដែលព្រះមាន។ សេចក្តីអំណរនោះចេញមកពីការដែល មើលឃើញមនុស្សរបស់យើងដែលបានសង្គ្រោះដោយសារការសុគតរបស់ព្រះយេស៊ូវ»។ ដកស្រង់ពី Ellen G. White, The Desire of Ages, page 142, adapted។

«តើលោកអ្នកចង់ឈ្នះសង្គ្រាមប្រឆាំងនឹងអំពើបាបដែរឬទេ? ប្រសិនបើលោកអ្នកចង់ឈ្នះ លោក អ្នកត្រូវតែបពា្ឈប់ភាពអាត្មានិយមចោលចេញ។ លោកអ្នកត្រូវចាប់ផ្តើមយកចិត្តទុកដាក់អំពីការសង្គ្រោះអ្នក ដទៃ។ គំនិតនេះនឹងជួយលោកអ្នកអោយបពា្ឈប់ភាពអាត្មានិយមចោលចេញ»។ ដកស្រង់ពី Ellen G. White, Fundamentals of Christian Education, page 207, adapted។

ដូច្នេះ ចូរយើងចែករំលែកអំពីអ្វីដែលព្រះយេស៊ូវបានធ្វើសម្រាប់យើងទៅកាន់អ្នកដទៃ។ បន្ទាប់ មក ជីវិតនៃព្រលឹងវិញ្ញាណរបស់យើងនឹងបានរឹងមាំឡើង។ សូមគិតអំពីអ្វីៗគ្រប់យ៉ាងដែលព្រះបានប្រទាន អោយយើងនៅក្នុងព្រះគ្រីស្ទ។ មានតែចិត្តអាត្មានិយមប៉ុណ្ណោះដែលនឹងរារាំងយើងពីការចែករំលែកអំណោយ នេះទៅកាន់អ្នកដទៃ។ តើនឹងមានអ្វីកើតឡើង ប្រសិនបើយើងខកខានមិនបានចែករំលែកសេចក្តីជំនឿរបស់ យើង? នោះជីវិតខាងឯព្រលឹងវិញ្ញាណរបស់យើងនឹងក្លាយទៅដូចជាសមុទ្រមរណៈដូច្នោះដែរ។

`តើលោកអ្នកបានចែករំលែករឿងរបស់ព្រះយេស៊ូវទៅកាន់អ្នកដទៃដែរឬទេ? តើបទពិសោធន៍ របស់លោកអ្នកធ្វើអោយជំនឿរបស់លោកអ្នកកាន់តែរឹងមាំឡើងដោយរបៀបណា?`