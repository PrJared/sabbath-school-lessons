---
title:  ទាហានដ៏ស្មោះត្រង់នៅប្រទេសប៉ូឡូញ
date:  24/07/2020
---

ខ្ញុំមានឱកាសក្នុងការលាឈប់ពីអាជីពជាងមេកានិចក្នុងការស្វែងរកអាជីពថ្មី នៅពេលដែល យោធានៃប្រទេសប៉ូឡូញបានបោះបង់ចោលយន្តហោះ MiG-21s ហើយចាប់យកយន្តហោះទំនើបថ្មីៗ។

ខ្ញុំបានជ្រើសរើសធ្វើការជាអ្នកត្រួតពិនិត្យចរាចរណ៍ផ្លូវអាកាស ហើយបានរៀនថ្នាក់កម្រិតខ្ពស់ អស់រយៈពេល6ខែ។ ប៉ុន្តែ នៅពេលខ្ញុំបញ្ចប់ការសិក្សា គ្រូពេទ្យភ្នែកបានដកហូតសិទ្ធិពីខ្ញុំដោយនិយាយ ថា ចក្ខុវិស័យរបស់ខ្ញុំមិនល្អគ្រប់គ្រាន់នោះទេ។

ភាពសោកសៅបានគ្របដណ្តប់លើខ្ញុំ ពេលនោះខ្ញុំបានអធិស្ឋានថា «ឱព្រះអង្គអើយ តើហេតុ-

អ្វី?» ខ្ញុំបានបញ្ចប់ការងារដែលសេសសល់នៅជុំវិញមូលដ្ឋានយោធា។ កិច្ចការនេះបាន ធ្វើអោយខ្ញុំមាន ពេលវេលាសម្រាកជាច្រើន ហើយខ្ញុំអាចចំណាយពេលអានព្រះគម្ពីរបានជាច្រើនម៉ោង។ បំណងប្រាថ្នា របស់ខ្ញុំគឺ ដើម្បីអោយបានដឹងថា តើព្រះគង់នៅជាមួយនឹងខ្ញុំដែរឬទេ។

អានីតា (Aneta) ដែលជាប្រពន្ធរបស់ខ្ញុំបានចូលរួមក្នុងការអានព្រះគម្ពីរជាមួយនឹងខ្ញុំនៅឯ ផ្ទះ។ យើងបានកត់សំគាល់ឃើញថា បទគម្ពីរខ្លះមិនត្រូវជាមួយនឹងអ្វីដែលយើងបានរៀននៅក្នុងព្រះវិហារ របស់ពួកយើងនោះទេ។ យើងបានអានថា មនុស្សស្លាប់ដេកលក់នៅក្នុងដី មិនមែននៅឯស្ថានសួគ៌ ឬនៅឯ

ឋាននរកនោះទេ និងអានទៀតថា ថ្ងៃទីប្រាំពីរគឺជាថ្ងៃសប្បាតហ៍។

អានីតា និងខ្ញុំបានសម្រេចចិត្តចូលទៅឯព្រះវិហារអាត់វេនទីស្ទនៅថ្ងៃសៅរ៍មួយ។ យើងព្រម ព្រៀងគ្នាថា នឹងដើរចេញពីទីនោះភ្លាម ប្រសិនបើយើងបានឮអ្វីមួយដែលមិនស្របតាមព្រះគម្ពីរ។ យើង ពុំបានដើរចេញទាល់តែសោះ។

គ្រូគង្វាលបានបង្រៀនព្រះគម្ពីរដល់ពួកយើង ហើយខ្ញុំបានដឹងថា វាគ្រាន់តែជាបញ្ហាត្រង់ពេល វេលាប៉ុណ្ណោះ រហូតដល់ខ្ញុំបានចាកចេញពីយោធា។ ខ្ញុំពុំអាចរក្សាថ្ងៃសប្បាតហ៍ ហើយធ្វើការក្នុងពេលតែមួយបាននោះទេ។ ប៉ុន្តែ មិនមានបញ្ហាដែលទាក់ទងនឹងថ្ងៃសប្បាតហ៍បានកើតឡើងនោះទេ។ វាងាយ ស្រួលក្នុងការផ្លាស់ប្តូរវេនធ្វើការនៅថ្ងៃសប្បាតហ៍ជាមួយនឹងទាហានដទៃទៀត។

ជាច្រើនឆ្នាំកន្លងផុតទៅ ខ្ញុំបានទទួលឱកាសក្នុងការឡើងឋានៈជាអ្នកដឹកនាំអង្គភាពរ៉ាដាចល័ត។ ខ្ញុំបាននិយាយយ៉ាងបើកចំហជាមួយនឹងមេបញ្ជាការរបស់ខ្ញុំអំពីសេចក្តីជំនឿរបស់ខ្ញុំ និងរបៀបដែលខ្ញុំបាន រក្សាថ្ងៃសប្បាតហ៍។

មេបញ្ជាការមានការភ្ញាក់ផ្អើលជាខ្លាំង។ គាត់បានសួរថា «តើេហតុអ្វីបានជាអ្នកមិនប្រាប់ខ្ញុំថា អ្នកបានផ្លាស់ប្តូរវេនជាមួយនឹងមិត្តភក្តិរបស់អ្នក? ដរាបណាខ្ញុំនៅគ្រប់គ្រងលើកងពលនេះ អ្នកនឹងអាច ទំនេរជារៀងរាល់ថ្ងៃសៅរ៍»។

ពាក្យពេចន៍អំពីជំនឿរបស់ខ្ញុំបានលេចឮឡើង ហើយកងទាហានបានចូលមកឯខ្ញុំជាមួយនឹងសំណួរខាងឯព្រលឹងវិញ្ញាណ។ ប៉ុន្តែ ខ្ញុំអាចយល់អំពីជំនឿរបស់ខ្ញុំកាន់តែច្បាស់ នៅពេលដែលខ្ញុំបានចូល និវត្តន៍ បន្ទាប់ពីធ្វើជាយោធាអស់រយៈពេល29ឆ្នាំ។

មេបញ្ជាការបានហៅខ្ញុំទៅឯការិយាល័យរបស់គាត់សម្រាប់ការសន្ទនាដោយសម្ងាត់។ គាត់បាននិយាយថា «ខ្ញុំបានចាប់ផ្តើមអានព្រះគម្ពីរ។ ខ្ញុំមានសំណួរជាច្រើនសម្រាប់អ្នក»។

ពេលដែលខ្ញុំមើលត្រឡប់ទៅក្រោយវិញ ខ្ញុំបានយល់អំពីមូលហេតុដែល ព្រះបានបិទឱកាសក្នុងការធ្វើជាអ្នកត្រួតពិនិត្យចរាចរណ៍ផ្លូវអាកាស។ ប្រសិនបើខ្ញុំទទួលបានអាជីពនោះ ខ្ញុំច្បាស់ជាមិនមានពេលក្នុងការសិក្សា ព្រះគម្ពីរនោះទេ។ ខ្ញុំនឹងមិនមានពេលក្នុងការផ្លាស់ប្តូរវេន ដើម្បីឈប់ សម្រាកនៅថ្ងៃសប្បាតហ៍បានឡើយ។ ខ្ញុំក៏ពុំអាចមានឱកាសក្នុងការ ចែកចាយអំពីជំនឿរបស់ខ្ញុំជាមួយនឹងពួកទាហានជាច្រើននាក់ផងដែរ។

អ្វីៗទាំងអស់មិនបានសំរេចតាមផែនការរបស់ខ្ញុំនោះទេ ប៉ុន្តែ ផែនការ របស់ព្រះគឺល្អបំផុតសម្រាប់ខ្ញុំ។