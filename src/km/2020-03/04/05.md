---
title:  អំណាចដែលមើលមិនឃើញកំពុងតែធ្វើការ
date:  22/07/2020
---

សេចក្តីអធិស្ឋានរបស់យើងសម្រាប់មនុស្សលោកគឺជាអាវុធដ៏មានឫទ្ធានុភាពនៅក្នុងសង្គ្រាម លោករវាងសេចក្តីល្អ និងសេចក្តីអាក្រក់។ យើងហៅសង្គ្រាមនេះថា មហាវិវាទដ៏ធំ។ បទគម្ពីរដានីយ៉ែល 10បានបង្ហាញឧទាហរណ៍ដ៏ល្អបំផុតមួយអំពីរបៀបដែលសង្គ្រាមនេះត្រូវបានប្រយុទ្ធ។

សូមក្រឡេកមើលទៅឯប្រសាសន៍របស់លោកយេរេមា ដើម្បីអោយយើងយល់បទគម្ពីរដានី-

យ៉ែល 10បានកាន់តែប្រសើរឡើង។ តើលោកអ្នកចាំអំពីប្រសាសន៍របស់លោកយេរេមាថា សាសន៍យូដា នឹងក្លាយទៅជាទាសករនៃសាសន៍បាប៊ីឡូនអស់រយៈពេល70ឆ្នាំដែរឬទេ? សម័យជាទាសភាពនេះជិត ផុតទៅហើយ នៅគ្រាចុងក្រោយនៃជីវិតរបស់លោកដានីយ៉ែល។ ប៉ុន្តែ លោកដានីយ៉ែលមានការព្រួយ បារម្ភ។ គាត់មើលឃើញឱកាសតិចតួចណាស់ដែលប្រសាសន៍របស់លោកយេរេមាអាចនឹងកើតឡើង។

ពួកសាសន៍យូដាពុំទាន់មានសេរីភាពនៅឡើយទេ។

`សូមអានខគម្ពីរដានីយ៉ែល 10៖10-14។ តើនៅពេលណាដែលព្រះបានឮសេចក្តីអធិស្ឋាន របស់លោកដានីយ៉ែលយោងតាមខទាំងនេះបង្ហាញយើង? តើអ្វីដែលបានរារាំងព្រះពីការឆ្លើយតបទៅនឹងសេចក្តីអធិស្ឋានរបស់លោកដានីយ៉ែលភ្លាមៗនោះ?`

ខគម្ពីរដានីយ៉ែល 10៖10-14គឺជាខដែលគួរអោយរំភើបជាទីបំផុត។ ចូរយើងព្យាយាមស្វែង យល់ពីខទាំងនេះអោយបានពេញលេញ។ ជាដំបូង យើងត្រូវតែដឹងថា មនុស្សណាខ្លះដែលមាននៅក្នុង ខទាំងនេះ។ តើអ្នកណាជាម្ចាស់ដ៏ធំនៃនគរពើស៊ី? ម្ចាស់ដ៏ធំនេះមិនមែនជាស្តេចស៊ីរូសនោះទេ។ ស្តេច ស៊ីរូសគឺជាស្តេចនៃសាសន៍ពើស៊ី។ ដូច្នេះ «ម្ចាស់ដ៏ធំនៃនគរពើស៊ី» (ដានីយ៉ែល 10៖13) ប្រាកដជា សាតាំងជាមិនខាន។ ព្រះយេស៊ូវបានហៅសាតាំងថាជា «ចៅហ្វាយរបស់លោកីយ៍នេះ» (យ៉ូហាន 12៖ 31) ឬ «ចៅហ្វាយរបស់មនុស្សលោក» (យ៉ូហាន 14៖30, គខប)។ លោកប៉ុលបានហៅសាតាំងថា ជា «មេដឹកនាំនៃេសេចក្តីងងឹត» (បកប្រែថ្មីពី NLV)។ ដូច្នេះ ប្រសិនបើម្ចាស់ដ៏ធំនៃនគរពើស៊ីបង្ហាញយើង ថាជាសាតាំង តើមីកែលគឺជាអ្នកណាទៅវិញ? ឈ្មោះមីកែលត្រូវបានសរសេរចំនួនប្រាំដងនៅក្នុងព្រះគម្ពីរទាំងមូល (វិវរណៈ 12៖7; យូដាស 9; ដានីយ៉ែល 10៖13, 21 និងដានីយ៉ែល 12៖1)។ ឈ្មោះ មីកែលមានអត្ថន័យថា «តើអ្នកណាដូចជាព្រះ?»។ មីកែលគឺជាឈ្មោះមួយផ្សេងទៀតដែលបានប្រើ ដើម្បី បង្ហាញយើងថា ព្រះយេស៊ូវគឺជាមេដឹកនាំនៃពួកទេវតាដែលប្រឆាំងទាស់នឹងសាតាំង។ ព្រះយេស៊ូវមានជីវីត អស់កល្បជានិច្ច។ ទ្រង់មានព្រះជន្មរស់តាំងតែពីដើមមក។ ទ្រង់មានគ្រប់ទាំងព្រះចេស្តា។ ទ្រង់គឺជាព្រះ រាជបុត្រានៃព្រះ។ ព្រះរាជកិច្ចមួយរបស់ព្រះយេស៊ូវដែលជាមេដឹកនាំនៃពួកទេវតាទាំងអស់គឺ ដើម្បីយក ឈ្នះសាតាំង។ ព្រះយេស៊ូវនឹងបំផ្លាញសាតាំងនៅពេលអនាគត។

បទគម្ពីរដានីយ៉ែល 10បានបង្ហាញយើងអំពីសង្គ្រាមរវាងសេចក្តីល្អ និងសេចក្តីអាក្រក់។ មីកែល បានយាងចុះពីស្ថានសួគ៌តាមសេចក្តីអធិស្ឋានរបស់លោកដានីយ៉ែល។ មីកែលដែលយើងបានឃើញនៅត្រង់នេះគឺជាអង្គព្រះយេស៊ូវ។ មីកែលបានយកឈ្នះកងទ័ពរបស់សាតាំង។ យើងប្រហែលពុំអាចមើលឃើញអ្វីដែលព្រះយេស៊ូវកំពុងធ្វើនោះទេ។ ប៉ុន្តែ ព្រះយេស៊ូវឮសំឡេងនៃសេចក្តីអធិស្ឋានរបស់ យើង។ ទ្រង់កំពុងតែជាប់រវល់ក្នុងការឆ្លើយតបទៅនឹងសេចក្តីអធិស្ឋានរបស់យើងផងដែរ។