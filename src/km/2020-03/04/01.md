---
title:  អំណាចនៃសេចក្តីអធិស្ឋាន៖ ការទូលសូមសម្រាប់អ្នកដទៃ
date:  18/07/2020
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
វិវរណៈ 12៖7-9; លូកា 3៖21; អេភេសូរ 1៖ 15-21; ដានីយ៉ែល 10៖10-14; សាំយូអែលទី1 12៖22-24។

> <p>ខចងចាំ</p>
> «ដូច្នេះ ចូរឲ្យអ្នករាល់គ្នាលន់តួទោសនឹងគ្នា ហើយអធិស្ឋានឲ្យគ្នាទៅវិញទៅមក ដើម្បីឲ្យបាន ជាចុះ ដ្បិតសេចក្តីទូលអង្វរដ៏អស់ពីចិត្តរបស់មនុស្សសុចរិត នោះពូកែណាស់» (យ៉ាកុប 5៖16)។

ពួកជំនុំនៃព្រះគម្ពីរសញ្ញាចាស់មានអារម្មណ៍ថា ពួកគេត្រូវការសេចក្តីអធិស្ឋាន។ «កាលបាន អធិស្ឋានរួចហើយ នោះកន្លែងដែលគេប្រជុំគ្នាក៏រញ្ជួយ ហើយគេបានពេញជាព្រះវិញ្ញាណបរិសុទ្ធទាំងអស់គ្នា រួចក៏ផ្សាយព្រះបន្ទូលដោយចិត្តក្លាហាន» (កិច្ចការ 4៖31)។ សូមក្រឡេកមើលទៅអ្វីដែលបាន កើតឡើង។ ជាដំបូង សិស្សរបស់ព្រះយេស៊ូវបានអធិស្ឋាន និងសូមអោយព្រះវិញ្ញាណបរិសុទ្ធគង់ជាមួយ ពួកគេ។ បន្ទាប់មក ពួកគេបានចែកចាយដំណឹងល្អអំពីព្រះយេស៊ូវដោយគ្មានការភិតភ័យ។

យើងឃើញទំនាក់ទំនងរវាងសេចក្តីអធិស្ឋាននៅត្រង់នេះ ដែលត្រូវបានបំពេញដោយព្រះវិញ្ញាណ បរិសុទ្ធជាមួយនឹងការចែកចាយសេចក្តីពិតនៃព្រះគម្ពីរ។ «សិស្សរបស់ព្រះយេស៊ូវពុំបានទូលសូមអោយ ព្រះប្រទានពរដល់ពួកគេតែប៉ុណ្ណោះទេ។ ពួកគេមានអារម្មណ៍ថា ពួកគេត្រូវការអធិស្ឋានសម្រាប់មនុស្ស លោក។ សិស្សរបស់ព្រះយេស៊ូវបានដឹងថា ពួកគេត្រូវតែចែកចាយដំណឹងល្អទៅគ្រប់ទីកន្លែងនៅលើផែនដី។ ម៉្លោះហើយ ពួកគេបានទូលសូមអោយព្រះប្រទាននូវអំណាចដែលព្រះយេស៊ូវបានសន្យាដល់ពួកគេ»។ ដកស្រង់ពី Ellen G. White, The Acts of the Apostles, page 37, adpated។

យើងក៏ត្រូវតែទូលសូមអោយព្រះសង្គ្រោះមនុស្សលោកផងដែរ។ ពេលនោះ ព្រះនឹងធ្វើការនៅ ក្នុងចិត្តរបស់យើងជាមិនខាន។ ទ្រង់នឹងនាំយើងចូលទៅជិតទ្រង់។ ទ្រង់នឹងប្រទានប្រាជ្ញាដល់យើងអោយ បានយល់អំពីរបៀបក្នុងការនាំមនុស្សចូលទៅក្នុងនគររបស់ព្រះ (យ៉ាកុប 1៖5)។ ព្រះនឹងធ្វើការនៅក្នុង ជីវិតរបស់យើងតាមវិធីដ៏មានអំណាចមួយ។ ជាញឹកញាប់យើងប្រហែលជាពុំឃើញ ឬយល់អំពីរបៀបដែលព្រះធ្វើកិច្ចការនោះទេ។ ប៉ុន្តែ ព្រះកំពុងធ្វើកិច្ចការនៅក្នុងជីវិតរបស់ពួកគេ (យ៉ូហានទី1 5៖14-17)។