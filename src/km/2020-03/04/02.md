---
title:  សង្គ្រាមដ៏ធំរវាងសេចក្តីល្អ និងសេចក្តីអាក្រក់
date:  19/07/2020
---

`សូមប្រៀបធៀបខគម្ពីរវិវរណៈ 12៖7-9; អេភេសូរ 6៖12 និងកូរិនថូសទី2 10៖4។ ខទាំង នេះបង្ហាញថា យើងកំពុងតែស្ថិតនៅក្នុងសង្គ្រាមរវាងសេចក្តីល្អ និងសេចក្តីអាក្រក់។ តើលោកអ្នកគិតថា សេចក្តីអធិស្ឋានអាចជួយយើងអោយឈ្្នះការប្រឆាំងទាស់នឹងអំពើអាក្រក់នេះដោយរបៀបណា?`

ព្រះគម្ពីរបង្ហាញយើងអំពីសង្គ្រាមដែលយើងពុំអាចមើលឃើញ។ នេះគឺជាសង្គ្រាមរវាងសេចក្តីល្អ និងសេចក្តីអាក្រក់។ នេះគឺជាសង្គ្រាមរវាងពន្លឺ និងភាពងងឹត។ ព្រះគោរពលើសេរីភាពនៃការជ្រើសរើសនៅ ក្នុងសង្គ្រាមនេះ។ ទ្រង់ពុំដែលបង្ខំអ្នកណាម្នាក់អោយធ្វើអ្វីមួយនោះទេ។ ព្រះប្រទានព្រះវិញ្ញាណបរិសុទ្ធ របស់ទ្រង់ ដើម្បីជួយអោយបុរស និងស្ត្រីបានយល់អំពីសេចក្តីពិតនៃព្រះគម្ពីរ (យ៉ូហាន 16៖7, 8)។ ពួកទេវតាពីស្ថានសួគ៌ប្រយុទ្ធនៅក្នុងសង្គ្រាមរវាងសេចក្តីល្អ និងសេចក្តីអាក្រក់។ ពួកគេជួយមនុស្សអោយជ្រើសរើសជីវិតអស់កល្ប (ហេព្រើរ 1៖14)។ ព្រះក៏រៀបផែនការសម្រាប់រឿងពិសេសៗដែលនឹងត្រូវកើត ឡើងនៅក្នុងជីវិតរបស់យើងក្នុងការនាំមនុស្សទៅឯទ្រង់។

អ្វីដែលព្រះមិនធ្វើនោះគឺជាការបង្ខំអ្នកណាម្នាក់អោយជ្រើសរើសយកទ្រង់។ ការនោះប្រឆាំងទាស់ នឹងនគររបស់ព្រះ និងសេចក្តីស្រឡាញ់របស់ទ្រង់។ សេចក្តីស្រឡាញ់គឺជាគ្រឹះសម្រាប់ការដឹកនាំរបស់ព្រះ។ នោះគឺជាមូលហេតុដែលធ្វើអោយសេចក្តីអធិស្ឋានមានសារៈសំខាន់។ ព្រះកំពុងតែធ្វើគ្រប់យ៉ាងដែលទ្រង់ អាចធ្វើទៅបាន ដើម្បីសង្គ្រោះមនុស្សមុនពេលដែលយើងអធិស្ឋាន។ ប៉ុន្តែ នៅពេលណាដែលយើងអធិស្ឋាន សេចក្តីអធិស្ឋានរបស់យើងនឹងធ្វើអោយព្រះចាក់បង្អុរសេចក្តីស្រឡាញ់របស់ទ្រង់ និងអំណាចទៅលើអ្នក ដទៃ។ ទ្រង់អាចជួយពួកគេច្រើនជាងពេលដែលយើងមិនអធិស្ឋាន។

សូមអានដោយយកចិត្តទុកដាក់៖ «មានរបស់ជាច្រើនដែលព្រះទ្រង់នឹងប្រទានអោយយើងនៅ ពេលដែលយើងទូលសូមដល់ទ្រង់។ ទ្រង់នឹងមិនប្រទានរបស់ទាំងនេះដល់យើងឡើយ ប្រសិនបើយើងពុំ បានទូលសូមដល់ទ្រង់។ នេះគឺជាផ្នែកនៃផែនការរបស់ព្រះសម្រាប់យើង»។ ដកស្រង់ពី Ellen G. White, The Great Controversy, page 525, adapted។ សេចក្តីអធិស្ឋានរបស់យើងអាចផ្លាស់ប្តូរជីវិតទាំងឡាយនៅក្នុងសង្គ្រាមលោករវាងសេចក្តីល្អ និងសេចក្តីអាក្រក់។ ម្ល៉ោះហើយ នោះគឺជាមូលហេតុដែលយើង ត្រូវតែអធិស្ឋានសម្រាប់អ្នកដទៃដែលពុំទាន់បានស្គាល់ព្រះយេស៊ូវ។ សេចក្តីអធិស្ឋានរបស់យើងនឹងធ្វើអោយ ព្រះប្រទានពរដល់ជីវិតរបស់ពួកគេ។ បន្ទាប់មក ទ្រង់នឹងព្យាយាមធ្វើកិច្ចការបន្ថែមទៀត ដើម្បីសង្គ្រោះពួក គេ។

យើងត្រូវចងចាំជានិច្ចនូវអ្វីដែលសំខាន់អំពីការអធិស្ឋានរបស់យើងសម្រាប់មនុស្សលោក។ មែន ហើយ យើងពុំអាចយល់ច្បាស់អំពីរបៀបដែលព្រះបានធ្វើកិច្ចការនៅក្នុងជីវិតរបស់អ្នកដទៃ នៅពេលដែល យើងអធិស្ឋាននោះឡើយ។ ប៉ុន្តែ យើងត្រូវតែបន្តអធិស្ឋានសម្រាប់ពួកគេ និងសម្រាប់ខ្លួនយើង។

`តើហេតុអ្វីបានជាយើងគិតថា ព្រះនឹងធ្វើកិច្ចការបន្ថែមទៀតសម្រាប់មនុស្សលោក នៅពេលដែល យើងអធិស្ឋានសម្រាប់ពួកគេជាងពេលដែលពុំបានអធិស្ឋាន? ប្រហែលជាយើងពុំបានយល់ច្បាស់អំពីរបៀប នៃសេចក្តីអធិស្ឋានរបស់យើងសម្រាប់អ្នកដទៃធ្វើការបែបយ៉ាងណានោះទេ។ ប៉ុន្តែ ព្រះគម្ពីរបង្ហាញប្រាប់ យើងអោយនៅតែបន្តអធិស្ឋានសម្រាប់ពួកគេ។ តើេហតុអ្វីបានជាយើងត្រូវធ្វើតាមអ្វីដែលព្រះគម្ពីរចែងមក?`