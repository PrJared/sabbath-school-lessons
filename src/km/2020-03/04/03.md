---
title:  ព្រះយេស៊ូវអធិស្ឋានសំរាប់យើង
date:  20/07/2020
---

`សូមអានខគម្ពីរលូកា 3៖21; លូកា 5៖16 និងលូកា 9៖18។ តើខទាំងនេះបង្ហាញប្រាប់យើងអ្វីខ្លះ អំពីទំនាក់ទំនងរវាងជីវិតដែលពេញដោយសេចក្តីអធិស្ឋានរបស់ព្រះយេស៊ូវ និងភាពជោគជ័យរបស់ទ្រង់នៅក្នុងរាជកិច្ចរបស់ព្រះ?`

ព្រះយេស៊ូវសន្ទនាជាមួយនឹងព្រះវរបិតារបស់ទ្រង់ដែលគង់នៅស្ថានសួគ៌អស់មួយជីវិតរបស់ទ្រង់។ សូមក្រឡេកមើលទៅឯពិធីបុណ្យជ្រមុជទឹករបស់ព្រះយេស៊ូវ។ ព្រះយេស៊ូវបានអធិស្ឋានទូលសូមនូវអំណាច របស់ព្រះ ដើម្បីជួយដល់ទ្រង់អោយបំពេញព្រះរាជកិច្ចរបស់ព្រះនៅគ្រានោះ។ ព្រះវិញ្ញាណបរិសុទ្ធបានជួយ ព្រះយេស៊ូវ។ ព្រះយេស៊ូវបានឈ្វេងយល់ឃើញថា សេចក្តីអធិស្ឋានគឺជាអាវុធដ៏អស្ចារ្យមួយ។ ព្រះយេស៊ូវ បានអធិស្ឋាននៅពេលទ្រង់ចម្អែតមនុស្ស5000នាក់។ ព្រះយេស៊ូវបានអធិស្ឋាននៅពេលដែលទ្រង់ព្យាបាល បុរសដែលមានជម្ងឺឃ្លង់នៅលើស្បែករបស់គាត់។ ព្រះយេស៊ូវបានអធិស្ឋាននៅពេលដែលទ្រង់បណ្តេញអារក្ស អសោចជាច្រើនពាន់ចេញពីបុរសម្នាក់។ ព្រះយេស៊ូវអធិស្ឋានដោយសារទ្រង់ជ្រាបថា សេចក្តីអធិស្ឋាននឹងជួយ អោយទ្រង់ឈ្នះលើសេចក្តីអាក្រក់។ សេចក្តីអធិស្ឋានគឺជាផ្នែកមួយនៃផែនការរបស់ព្រះ សម្រាប់អំណាចរបស់ ទ្រង់ជាមួយនឹងសេចក្តីកំសោយរបស់យើង។ សេចក្តីអធិស្ឋានគឺជាវិធីរបស់ព្រះក្នុងការនាំយើងឡើងទៅឯ ព្រះ។ ព្រះតែមួយគត់ដែលអាចពាល់ចិត្តរបស់មនុស្សដែលយើងបានអធិស្ឋានអោយ។

សូមអានខគម្ពីរលូកា 22៖31-34។ តើព្រះយេស៊ូវបានមានបន្ទូលអ្វីខ្លះ ទៅកាន់លោកពេត្រុស នៅក្នុងខគម្ពីរលូកា 22៖31-34 ដើម្បីលើកទឹកចិត្តគាត់? តើបន្ទូលទាំងនេះជួយលោកពេត្រុស នៅពេល ដែលគាត់ធ្លាក់ទៅក្នុងសេចក្តីល្បួងនៅពេលអនាគតដ៏ខ្លីខាងមុខទៀតដោយរបៀបណា? សូមអានខគម្ពីរ ហេព្រើរ 7៖25 វិញម្តង។ តើព្រះយេស៊ូវលើកទឹកចិត្តយើង នៅពេលដែលយើងធ្លាក់ទៅក្នុងសេចក្តីល្បួង ឬចង់ប្រព្រឹត្តអ្វីដែលខុសដោយរបៀបណា?

មនុស្សដែលនាំព្រលឹងទៅឯព្រះយេស៊ូវគឺជាបុរស ឬស្ត្រីណាដែលរក្សាការអធិស្ឋាន។ ព្រះយេស៊ូវ បានអធិស្ឋានសម្រាប់បុគ្គលឈ្មោះពេត្រុស។ ព្រះយេស៊ូវបានមានបន្ទូលទៅលោកពេត្រុសថា ព្រះអង្គនឹង រក្សាការអធិស្ឋានសម្រាប់គាត់ នៅគ្រាដ៏លំបាកបំផុតនៅក្នុងជីវិតរបស់លោកពេត្រុស។ សាតាំងបានយល់ យ៉ាងច្បាស់អំពីផែនការរបស់ព្រះសម្រាប់លោកពេត្រុស និងកិច្ចការដ៏ល្អដែលលោកពេត្រុសអាចធ្វើសម្រាប់ ព្រះយេស៊ូវ។ ដូច្នេះ សាតាំងបានរៀបផែនការក្នុងការធ្វើអ្វីគ្រប់យ៉ាងដែលអាចធ្វើទៅរួច ដើម្បីបំផ្លាញឱកាស របស់លោកពេត្រុសកុំអោយជួយអោយព្រះវិហារលូតលាស់បានឡើយ។ ព្រះបានឆ្លើយតបទៅនឹងសេចក្តី អធិស្ឋានរបស់ព្រះយេស៊ូវ។ ព្រះយេស៊ូវក៏អធិស្ឋានអោយយើងផងដែរ។ តើនេះពុំមែនជារឿងគួរអោយត្រេកអរ ទេឬ? ព្រះយេស៊ូវអញ្ជើញយើងអោយចូលរួមជាមួយនឹងទ្រង់នៅក្នុងព្រះរាជកិច្ចរបស់ព្រះអង្គក្នុងការ អធិស្ឋាន សម្រាប់មនុស្សលោក។ ទ្រង់ចង់អោយយើងអធិស្ឋានដោយរៀបរាប់ឈ្មោះរបស់ពួកគេនៅចំពោះបល្ល័ង្ករបស់ទ្រង់។

ដូច្នេះ យើងពុំគួរបពា្ឈប់ការអធិស្ឋានសម្រាប់មនុស្សលោកនោះទេ។ ពេលនោះ យើងអាចបង្ហាញ បានថា យើងពឹងផ្អែកទាំងស្រុងទៅលើព្រះក្នុងការសង្គ្រោះអ្នកណាម្នាក់ដែលយើងបានអធិស្ឋានអោយ។

`តើលោកអ្នកកំពុងតែអធិស្ឋានសម្រាប់អ្នកណាម្នាក់ក្នុងពេលឥឡូវនេះដែរឬទេ? តើហេតុអ្វីបានជា ការដែលមិនលះបង់សេចក្តីអធិស្ឋានមានសារៈសំខាន់ខ្លាំងម៉្លេះ បើទោះបីជាយើងមានអារម្មណ៍ថា ហាក់ដូចជា គ្មានសង្ឃឹមក្តី?`