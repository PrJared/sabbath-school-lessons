---
title:  លោកប៉ុលអធិស្ឋានសម្រាប់មនុស្ស
date:  21/07/2020
---

យើងអធិស្ឋានសម្រាប់មនុស្សដោយសារតែព្រះគម្ពីរបង្ហាញប្រាប់យើងអោយធ្វើយ៉ាងដូច្នោះ។ លោកប៉ុលបានអធិស្ឋានសម្រាប់អ្នកជឿថ្មីៗនៅក្នុងពួកជំនុំដែលគាត់បានបង្កើតឡើង។ លោកប៉ុលជឿ ថា នឹងមានរឿងអ្វីមួយដ៏អស្ចារ្យកើតឡើង នៅពេលដែលគាត់អធិស្ឋាន។ ប៉ុន្តែ រឿងដ៏អស្ចារ្យនោះនឹង មិនអាចកើតឡើងបានឡើយ ប្រសិនបើគាត់ពុំបានអធិស្ឋាន។ លោកប៉ុលច្រើនតែឃ្លាតឆ្ងាយពីមនុស្ស ដែលគាត់ស្រឡាញ់។ ប៉ុន្តែ គាត់ដឹងថា គាត់អាចនៅជាមួយនឹងពួកគេបាននៅក្នុងចិត្ត ប្រសិនបើគាត់ អធិស្ឋានសម្រាប់ពួកគេ។

`សូមអានខគម្ពីរអេភេសូរ 1៖15-21។ សូមរៀបរាប់រឿងផ្សេងៗគ្នាដែលលោកប៉ុលបានទូលសូមអោយព្រះប្រទានពរដល់ពួកជំនុំអេភេសូរនៅលើបន្ទាត់ខាងក្រោម។ តើលោកប៉ុលបានទូល សូមអោយព្រះប្រទានអ្វីដល់ពួកគេ?`

លោកប៉ុលបានទូលសូមអោយព្រះប្រទានប្រាជ្ញា និងចក្ខុវិស័យខាងឯព្រលឹងវិញ្ញាណដល់ ពួកគ្រីស្ទានអេភេសូរ។ លោកប៉ុលចង់អោយព្រះបំពេញគំនិតរបស់ពួកគេដោយសេចក្តីពិតរបស់ព្រះ។ លោកប៉ុលក៏ចង់អោយព្រះបំពេញចិត្តរបស់ពួកគេដោយសេចក្តីសង្ឃឹមនៃជីវិតដ៏អស់កល្បផងដែរ។ លោកប៉ុលបានអធិស្ឋានថា ពួកជំនុំអេភេសូរនឹងបានឃើញអំណាចដ៏អស្ចារ្យរបស់ព្រះកំពុងធ្វើការនៅ ក្នុងជីវិតរបស់ពួកគេ។ ព្រះមានពេញដោយអំណាច និងឫទ្ធានុភាពដែលទ្រង់អាចប្រោសមនុស្សស្លាប់ អោយរស់ឡើងវិញ។ កិច្ចការនេះក៏ត្រូវបានហៅថា ជាការរស់ឡើងវិញផងដែរ (Resurrection)។ ការ រស់ឡើងវិញគឺជាគ្រឹះនៃសេចក្តីសង្ឃឹមរបស់យើងសម្រាប់ជីវិតដ៏អស់កល្បនៅក្នុងព្រះយេស៊ូវ។ លោក ប៉ុលបានបញ្ចប់សេចក្តីអធិស្ឋានរបស់គាត់ដោយមានប្រសាសន៍ប្រាប់ពួកជំនុំអេភេសូរអំពីទ្រព្យសម្បត្តិ ទាំងអស់ដែលពួកគេមាននៅក្នុងព្រះយេស៊ូវ។ តើលោកអ្នកគិតថា ប្រសាសន៍របស់លោកប៉ុលបានធ្វើ អោយពួកជំនុំអេភេសូរមានអារម្មណ៍យ៉ាងដូចម្តេច? ពួកគេប្រាកដជាមានអារម្មណ៍ស្វាហាប់ឡើង។ ពួក គេបានដឹងថា លោកប៉ុលបានអធិស្ឋានសម្រាប់ពួកគេ។ ពួកគេក៏បានដឹងថា លោកបានអធិស្ឋានអំពីរឿង អ្វីផងដែរ។

`សូមអានខគម្ពីរអេភេសូរ 1៖3-11។ សូមក្រឡេកមើលអំពីរបៀបដែលលោកប៉ុលបានមាន ប្រសាសន៍។ ឧបមាថា យើងគឺជាសមាជិកម្នាក់នៃពួកជំនុំអេភេសូរ។ ហើយយើងបានទទួលសំបុត្រនេះ មកពីលោកប៉ុល។ លោកប៉ុលបានមានប្រសាសន៍ប្រាប់យើងថា គាត់កំពុងតែអធិស្ឋានសម្រាប់យើង នៅក្នុងសំបុត្រនេះ។ គាត់ក៏មានប្រសាសន៍ប្រាប់យើងអំពីរឿងអ្វីដែលគាត់កំពុងតែអធិស្ឋានផងដែរ។ តើរឿងនេះធ្វើអោយលោកអ្នកមានអារម្មណ៍យ៉ាងដូចម្តេច? តើហេតុអ្វីបានជាលោកអ្នកមានអារម្មណ៍ យ៉ាងដូច្នោះ? តើសេចក្តីសន្យានៃព្រះគម្ពីរអ្វីខ្លះ ដែលលោកអ្នកបានរកឃើញនៅក្នុងប្រសាសន៍របស់ លោកប៉ុល? តើការព្រមានអ្វីខ្លះ ដែលលោកអ្នកបានរកឃើញនៅត្រង់នេះផងដែរ?`

ប្រសាសន៍របស់លោកប៉ុលនៅក្នុងខគម្ពីរភីលីព 1៖3-11 ជាប្រសាសន៍នៃការលើកទឹកចិត្ត ដ៏សំខាន់បំផុតមួយចំនួននៅក្នុងព្រះគម្ពីរ។ ខទាំងនេះមានពេញដោយសេចក្តីសន្យា។ ខទាំងនេះក៏សូម អង្វរអោយយើងអនុញ្ញាតអោយព្រះបំពេញចិត្តរបស់យើងដោយសេចក្តីស្រឡាញ់ ចំណេះដឹង និងការយល់ខាងព្រលឹងវិញ្ញាណរបស់ទ្រង់ផងដែរ។ របស់ទាំងអស់នឹងអាចប្រគល់អោយយើងបានតាមរយៈ ការស្គាល់ព្រះយេស៊ូវរបស់យើងតែប៉ុណ្ណោះ។ បន្ទាប់មក យើងនឹងប្រែក្លាយជាមនុស្សដែលព្រះទ្រង់ ចង់បាន។