---
title:  ការផ្តោតអារម្មណ៍ក្នុងការអធិស្ឋាន
date:  23/07/2020
---

យើងឃើញថា មនុស្សដែលអធិស្ឋានទូលសូមអោយព្រះជួយពួកគេបានធ្វើរឿងអ្វីមួយនៅក្នុង ព្រះគម្ពីរ។ ជាទូទៅសេចក្តីអធិស្ឋានពុំមែនជាសេចក្តីប៉ងប្រាថ្នាដ៏ស៊ីជម្រៅមួយចំនួននោះទេ។ មិនមែន ដូច្នោះទេ សេចក្តីអធិស្ឋានគឺជាការទូលសូមដល់ព្រះសម្រាប់អ្វីមួយដែលយើងត្រូវការយ៉ាងពិតប្រាកដ និងតម្រូវការរបស់អ្នកដទៃ។ ព្រះយេស៊ូវបានអធិស្ឋានសម្រាប់សិស្សរបស់ទ្រង់។ លោកប៉ុលបានអធិស្ឋាន សម្រាប់ពួកជំនុំអេភេសូរ ពួកជំនុំភីលីព និងពួកជំនុំកូល៉ុស។ លោកប៉ុលក៏បានអធិស្ឋានសម្រាប់លោកធីម៉ូថេ លោកទីតុស និងលោកយ៉ូហាន ម៉ាកុសដែលជាអ្នកបម្រើវ័យក្មេងរបស់គាត់។

`សូមអានខគម្ពីរសាំយូអែលទី1 12៖22-24 និងយ៉ូប 16៖21។ តើមានចំណុចអ្វីដែលដូចគ្នារវាងខទាំងពីរនេះ? តើខទាំងនេះបង្ហាញប្រាប់យើងអំពីការអធិស្ឋានសម្រាប់មនុស្សយ៉ាងដូចម្តេច?`

ទាំងលោកសាំយូអែល និងលោកយ៉ូបដែលបានមានប្រសាសន៍អំពីការអធិស្ឋានសម្រាប់តម្រូវ ការរបស់យើងដោយអស់ពីចិត្តរបស់យើង។ ប្រសាសន៍របស់លោកសាំយូអែលបានបញ្ជាក់យ៉ាងមុតមាំ។ គាត់បានទូលអង្វរថា «ចំណែកឯខ្លួនខ្ញុំវិញ សូមកុំឲ្យខ្ញុំធ្វើបាបចំពោះព្រះយេហូវ៉ា ដោយលែងអធិស្ឋានឲ្យអ្នករាល់គ្នា នោះឡើយ» (សាំយូអែលទី1 12៖23)។ លោកយ៉ូបបានបង្ហាញប្រាប់យើងអំពីអ្វីដែល គូកនបានធ្វើ៖ «សូមឲ្យសាក្សីរបស់ខ្ញុំបានធ្វើជាអាជ្ញាកណ្ដាលរវាងព្រះជាម្ចាស់ និងខ្ញុំ ដូចគេធ្លាប់ធ្វើជាអាជ្ញាកណ្ដាលរវាងមនុស្ស និងមនុស្ស» (យ៉ូប 16៖21)។ សូមអានខគម្ពីរយូ៉ហាន 5៖14-16។ តើ មានអ្វីកើតឡើង នៅពេលដែលយើងអធិស្ឋានសម្រាប់អ្នកដទៃ?

ព្រះបង្អុរព្រះពរមកលើពួកគេ នៅពេលដែលពួកគេអធិស្ឋានសម្រាប់អ្នកដទៃ។ ទ្រង់បង្អុរទឹកចេញពីទន្លេនៃជីវិតមកលើយើង។ ទឹកនេះមានប្រភពហូរចេញមកពីបល្ល័ង្កនៃស្ថានសួគ៌។ ទឹកនេះមានប្រភពហូរចេញមកពីព្រះមកកាន់យើង ហើយហូរចេញពីយើងទៅឯអ្នកដទៃដែលយើងបានអធិស្ឋាន អោយ។ កងទ័ពទាំងអស់របស់សាតាំងមានការភ័យខ្លាច នៅពេលដែលពួកគេបានឮថា ពួកយើងបានអធិស្ឋានទូលសូមព្រះពររបស់ព្រះដោយអស់អំពីចិត្តទាំងស្រុងរបស់យើង។ អ្នកស្រីអែល្លិន ជីវ៉ៃត៍បានមានប្រសាសន៍អំពីអំណាចនៃសេចក្តីអធិស្ឋាន៖ «សាតាំងពុំអាចទ្រាំទ្របានឡើយ នៅពេលដែលយើង អធិស្ឋានទៅឯព្រះយេស៊ូវដែលជាខ្មាំងសត្រូវដ៏មានអំណាចរបស់វា។ សាតាំងមានការភ័យខ្លាចចំពោះ អំណាចរបស់ព្រះយេស៊ូវ។ សាតាំងបានភ័យញ័រចំពោះភាពខ្លាំងពូកែរបស់ព្រះយេស៊ូវ និងសិរីរុងរឿង របស់ព្រះ។ កងទ័ពទាំងអស់របស់សាតាំងបានភ័យញ័រនៅពេលដែលយើងអធិស្ឋាន»។ ដកស្រង់ពី Testimonies for the Church, volume 1, page 346, adapted។

`សូមអានខគម្ពីរម៉ាថាយ 18៖18, 19។ តើខទាំងនេះបង្រៀនយើងអ្វីខ្លះ អំពីអំណាចនៃពាក្យ ពេចន៍របស់យើង នៅពេលដែលយើងអធិស្ឋាន? តើខទាំងនេះលើកទឹកចិត្តយើងអោយអធិស្ឋានជាមួយ នឹងអ្នកដទៃសម្រាប់អ្នកណាម្នាក់ដែលពុំទាន់ស្គាល់ព្រះយ៉ាងដូចម្តេច?`