---
title:  ការសិក្សាបន្ថែម
date:  24/07/2020
---

សូមអាន Ellen G. White, “The Privilege of Prayer,”pages 93-104, in Steps to Christ; “Work for Chruch Members,” pages 19-24, in Testimonies for the Church, volume 7។

យើងនឹងបង្ហាញព្រះថា យើងពឹងផ្អែកលើទ្រង់ នៅពេលដែលយើងអធិស្ឋានសម្រាប់អ្នកដទៃ។ ព្រះនឹងលើកតម្កើងសេចក្តីជំនឿរបស់យើងដែលមានលើទ្រង់។ ទ្រង់នឹងប្រើគ្រប់ទាំងអំណាចដែលមាន នៅស្ថានសួគ៌ ដើម្បីផ្លាស់ប្តូរជីវិតរបស់មនុស្សលោក។ ព្រះនឹងចាត់ពួកទេវតាអោយមកជួយយើង នៅពេលដែលសេចក្តីអធិស្ឋានរបស់យើងបានឮទៅដល់បល្ល័ង្ករបស់ព្រះ។ «ពួកទេវតាបានឈរល្បាតនៅជំុវិញបល្ល័ង្ករបស់ព្រះ។ ពួកគេកំពុងតែរង់ចាំ ដើម្បីធ្វើតាមសេចក្តីបង្គាប់របស់ព្រះយេស៊ូវដោយមិនបង្អង់។ ព្រះយេស៊ូវបានចាត់ពួកគេតាមការឆ្លើយតបនូវរាល់សេចក្តីអធិស្ឋានទាំងអស់ដែលយើងបានទូលអង្វរដល់ទ្រង់ដោយសេចក្តីជំនឿដ៏រស់»។ ដកស្រង់ពី Ellen G. White, Selected Messages, book 2, page 377, adapted។

ពួកយើងត្រូវបានធានាថា ពុំមានសេចក្តីអធិស្ឋានណាមួយដែលត្រូវបានបាត់នោះឡើយ។ ព្រះ ក៏ពុំដែលភ្លេចសេចក្តីអធិស្ឋានណាមួយរបស់យើងផងដែរ។ ព្រះនឹងរក្សានូវគ្រប់ទាំងសេចក្តីអធិស្ឋានទុក នៅឯស្ថានសួគ៌។ រាល់សេចក្តីអធិស្ឋានទាំងនោះនឹងត្រូវបានឆ្លើយតបនៅក្នុងពេលវេលា និងទីកន្លែង ដែលព្រះទ្រង់គិតថា ស័ក្តិសមបំផុត។ «សេចក្តីអធិស្ឋានដោយជំនឿនឹងពុំត្រូវបានបាត់នោះទេ។ ដូច្នេះ យើងមិនត្រូវរំពឹងគិតថា ព្រះនឹងឆ្លើយតបរាល់សេចក្តីអធិស្ឋានទៅនឹងអ្វីដែលយើងចង់បានតាមរបៀបដែលយើងចង់បាននោះទេ។ ការអធិស្ឋានបែបនោះពុំមែនជាវិធីដ៏ត្រឹមត្រូវនោះទេ»។ ដកស្រង់ពី Ellen G. White, Testimonies for the Church, volume 1, page 231, adapted។ ពាក្យទាំងនេះបាន ផ្តល់អោយយើងនូវការលើកទឹកចិត្តជាច្រើនអនេកក្នុងការដែលយើងអធិស្ឋានសម្រាប់អ្នកដទៃដែលពុំទាន់បានស្គាល់ព្រះយេស៊ូវ។ មនុស្សទាំងនេះអាចរាប់ថា ជាប្តី ប្រពន្ធ កូនប្រុស កូនស្រី សមាជិកគ្រួសារ និងបុគ្គលិករួមការងារ។ ដ្បិតគ្មានសេចក្តីអធិស្ឋានដោយជំនឿណាមួយដែលត្រូវបានបាត់នោះទេ។ ជា ទូទៅ យើងពុំអាចទទួលបានចំឡើយឆ្លើយតបទៅនឹងសេចក្តីអធិស្ឋានរបស់យើងភ្លាមៗនោះទេ។ ប៉ុន្ដែ ព្រះនឹងធ្វើការនៅក្នុងចិត្តរបស់ពួកគេតាមរបៀបដែលយើងនឹងដឹងនៅពេលយើងទៅនៅឯនគរស្ថាន សួគ៌តែប៉ុណ្ណោះ។

**សំណួរពិភាក្សា**

`1. សូមអានខគម្ពីរភីលីព 1៖19; កូឡូស 4៖2, 3 និងថែស្សាឡូនីចទី2 3៖1, 2។ តើសេចក្តីសង្ឃឹម អ្វីដែលលោកប៉ុលទទួលបានមកពីសេចក្តីអធិស្ឋានរបស់ពួកជំនុំភីលីព នៅពេលដែលគាត់ជាប់ជាអ្នក ទោស? តើលោកប៉ុលបានសំណូមពរអោយពួកជំនុំកូឡូស និងថែស្សាឡូនីចអធិស្ឋានអំពីរឿងអ្វី? តើសេចក្តីអធិស្ឋានទាំងនេះបង្ហាញប្រាប់យើងអំពីការនាំព្រលឹងសម្រាប់ព្រះយេស៊ូវយ៉ាងដូចម្តេច?`

`2. សូមពិចារណាអំពីមហាវិវាទដ៏ធំ ឬសង្គ្រាមលោករវាងសេចក្តីល្អ និងសេចក្តីអាក្រក់។ នេះគឺជាដើមហេតុនៅពីក្រោយព្រឹត្តិការណ៍ទាំងអស់ដែលបានកើតឡើងនៅលើផែនដីនេះ។ តើការយល់ដឹងអំពី សង្គ្រាមនេះអាចជួយយើងអោយយល់អំពីសារៈសំខាន់នៃសេចក្តីអធិស្ឋានយ៉ាងដូចម្តេច?`

`3. តើមានអ្វីខ្លះ ដែលជាឧបសគ្គរារាំងសេចក្តីអធិស្ឋានរបស់យើង? តើការដោះសាអ្វីខ្លះ ដែលលោក អ្នកមាន ដើម្បីដកខ្លួនចេញពីសេចក្តីអធិស្ឋានសម្រាប់អ្នកដទៃដែលត្រូវការសេចក្តីអធិស្ឋានរបស់លោក អ្នកនោះ?`