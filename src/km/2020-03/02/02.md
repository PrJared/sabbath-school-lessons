---
title:  បុរសដែលគ្មានអ្នកណាម្នាក់រំពឹងថានឹងអាចក្លាយជាស្មរបន្ទាល់
date:  05/07/2020
---

`សូមអានខគម្ពីរម៉ាកុស 5៖15-20។ តើលោកអ្នកបានឃើញអំពីរបៀបដែលព្រះយេស៊ូវបានចាត់បុរសម្នាក់អោយធ្វើជាស្មរបន្ទាល់នៅឯទីក្រុងដេកាប៉ូលនៅក្នុងរឿងនេះដែរឬទេ? តើហេតុអ្វីបានជា ព្រះយេស៊ូវពុំបានទុកបុរសម្នាក់នោះនៅជិតទ្រង់ ដើម្បីអោយជួយដល់ព្រះអង្គក្នុងការពង្រឹងអ្នកជំនឿថ្មីៗអោយកាន់តែរឹងមាំឡើង?`

ពាក្យថា «ដេកាប៉ូល» ចេញមកពីភាសាក្រេក Decapolis ដែលមកពីពាក្យ «deca (ដេកា)» (ដប់) និង «Polish» (ទីក្រុង)។ ទីក្រុងដេកាប៉ូលគឺជាទីកន្លែងដែលត្រូវបានបង្កើតឡើងដោយទីក្រុងទាំង 10នៅតាមឆ្នេរសមុទ្រកាលីឡេនៅក្នុងសតវត្សទី1។ ប្រជាជននៅទីនោះនិយាយភាសា និងប្រកបរបរ រស់នៅដូចគ្នា។ ប្រជាជនដែលរស់នៅលើទឹកដីនោះបានស្គាល់បុរសម្នាក់ដែលមានអារក្សអសោចចូល។ បុរសដែលអារក្សអសោចចូលបានធ្វើរឿងប្លែកៗ និងគួរអោយខ្លាចដែលធ្វើអោយចិត្តរបស់ប្រជាជនមាន ការភ័យខ្លាច។ គ្មានអ្នកណាម្នាក់ជឿទុកចិត្តលើគាត់បានឡើយ។ ព្រះយេស៊ូវបានទតឃើញចិត្តរបស់បុរសដែលមានអារក្សអសោចចូលនោះ។ ព្រះយេស៊ូវបានទតឃើញថា បុរសម្នាក់នោះចង់រស់នៅក្នុងជីវិតដ៏ប្រសើរមួយ។ ម្ល៉ោះហើយ ព្រះយេស៊ូវបានដោះលែងបុរសម្នាក់នេះអោយមានសេរីភាពចេញពីនឹមរបស់អារក្សអសោច។

បន្ទាប់មក ប្រជាជនបានឮអំពីកិច្ចការដែលព្រះយេស៊ូវបានធ្វើ។ ពួកគេបានដឹងថា ព្រះយេស៊ូវ បានអនុញ្ញាតអោយអារក្សទាំងកងចូលទៅក្នុងហ្វូងជ្រូករបស់ពួកគេ។ ហ្វូងជ្រូកបានលោតចុះពីភ្នំចោត ធ្លាក់ទៅក្នុងសមុទ្រ លង់ទឹកស្លាប់ទាំងអស់ទៅ។ លោកម៉ាកុសបានបង្ហាញប្រាប់យើងថា «គេមកឯព្រះ-

យេស៊ូវ ហើយឃើញមនុស្សដែលពីដើមមានអារក្សចូល កំពុងតែអង្គុយទាំងស្លៀកពាក់ មានស្មារតីដឹង ខ្លួនឡើង គឺជាអ្នកដែលមានអារក្សទាំងកងចូលនោះឯង រួចគេស្ញែងខ្លាច»។ បុរសម្នាក់នោះបានមានស្មារតីដឹងខ្លួនឡើង។ ព្រះយេស៊ូវបានផ្លាស់ប្តូរគោលគំនិត អារម្មណ៍ និងវិញ្ញាណរបស់បុរសម្នាក់នោះ។ នេះគឺជាអ្វីដែលដំណឹងល្អបានផ្សាយទៅ។ ដំណឹងល្អនឹងទទួលយកអស់អ្នកដែលខ្ទេចខ្ទាំដោយសារអំពើបាប និងផ្លាស់ប្តូរពួកគេក្នុងគ្រប់ទាំងអស់។

នោះគឺជាមូលហេតុដែលបណ្តាលអោយបុរសម្នាក់នេះអាចធ្វើជាស្មរបន្ទាល់ដ៏ល្អបំផុតទៅកាន់ប្រជាជននៅក្នុងទីក្រុងទាំង10នោះបាន។ ជីវិតរបស់បុរសម្នាក់នេះបានផ្លាស់ប្តូរទាំងស្រុង។ ឥឡូវនេះ គាត់អាចចែករំលែកទីបន្ទាល់របស់គាត់អំពីព្រះយេស៊ូវទៅកាន់មនុស្សគ្រប់គ្នានៅក្នុងទីក្រុងដេកាប៉ូល។ អ្នកស្រី អែល្លិន ជីវ៉ៃត៍បានសរសេរថា «យើងគឺជាស្មរបន្ទាល់សម្រាប់ព្រះយេស៊ូវ។ ការធ្វើបន្ទាល់គឺជាកិច្ច ការរបស់យើងក្នុងការប្រកាសប្រាប់ដល់មនុស្សអំពីអ្វីដែលយើងបានដឹងអំពីទ្រង់។ យើងត្រូវតែចែករំលែក អំពីអ្វីដែលយើងបានឃើញ បានឮ និងមានអារម្មណ៍ចំពោះព្រះយេស៊ូវ។ យើងនឹងមានទីបន្ទាល់ ដើម្បី ចែករំលែកទៅកាន់មនុស្សអំពីរបៀបដែលព្រះយេស៊ូវបានដឹកនាំយើង ប្រសិនបើយើងធ្វើតាមព្រះយេស៊ូវ មួយជំហានម្តងៗ។ យើងអាចប្រាប់អ្នកដទៃអំពីរបៀបដែលយើងជឿទុកចិត្តលើសេចក្តីសន្យារបស់ព្រះ និងដឹងថា សេចក្តីសន្យារបស់ទ្រង់គឺជាការពិត។ យើងក៏អាចចែករំលែកនូវអ្វីដែលយើងបានដឹងអំពីសេចក្តី មេត្តាករុណារបស់ព្រះផងដែរ។ ព្រះយេស៊ូវចង់អោយយើងធ្វើបន្ទាល់សម្រាប់ទ្រង់។ មនុស្សនៅលើ ផែនដីនេះត្រូវការដឹងអំពីទីបន្ទាល់ទាំងនេះ។ បើយើងបង្ហាញប្រាប់ពួកគេ នោះពួកគេនឹងមិនវង្វេងទៀត ឡើយ»។ The Desire of Ages, page 340, adapted។ ព្រះតែងតែប្រើស្មរបន្ទាល់ដែលគ្មានអ្នកណា ម្នាក់រំពឹងថា ទ្រង់នឹងប្រើបុគ្គលម្នាក់នោះឡើយ។

`តើទីបន្ទាល់របស់លោកអ្នកយ៉ាងដូចម្តេចដែរ? តើលោកអ្នកប្រាប់អំពីរបៀបដែលអ្នកក្លាយមកជាគ្រីស្ទានដល់អ្នកដទៃយ៉ាងដូចម្តេចដែរ? តើលោកអ្នកអាចចែករំលែកអំពីទីបន្ទាល់របស់លោកអ្នកអ្វីខ្លះ ដើម្បីជួយអ្នកណាម្នាក់ដែលមិនទាន់បានទទួលជឿព្រះយេស៊ូវនៅឡើយ?`