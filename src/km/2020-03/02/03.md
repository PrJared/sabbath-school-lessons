---
title:  ព្រះអង្គសង្គ្រោះរបស់យើងមានព្រះជន្មរស់
date:  06/07/2020
---

ពេលនោះគឺជាពេលព្រឹកព្រលឹមនៃថ្ងៃអាទិត្យ។ នាងម៉ារាទាំងពីរនាក់បានរត់ទៅឯផ្នូររបស់ព្រះ-

យេស៊ូវយ៉ាងប្រញាប់ប្រញាល់។ ពួកគេពុំបានទៅទីនោះ ដើម្បីទូលសូមអ្វីពីទ្រង់នោះទេ។ តើព្រះអង្គដែល បានសុគតអាចប្រទានអ្វីដល់គេបាន? នាងម៉ារាទាំងពីរនាក់បានឃើញព្រះយេស៊ូវប្រឡាក់ទៅដោយឈាម និងស្នាមជាំ។ ពួកគេពុំដែលភ្លេចអំពីអ្វីដែលបានកើតឡើងចំពោះព្រះយេស៊ូវនៅលើឈើឆ្កាងមួយវិនាទី ណាឡើយ។ ពួកស្ត្រីបានចូលទៅសម្អាតសពរបស់ព្រះយេស៊ូវ និងរៀបចំសពជាស្រេច ដើម្បីបញ្ចុះ។ ចិត្ត របស់ពួកគេមានពេញដោយសេចក្តីសោកសង្រេង។ ពួកស្រ្តីហាក់ដូចជាមើលពុំឃើញសេចក្តីសង្ឃឹមសម្រាប់អនាគតទាល់តែសោះ។

ពួកស្រ្តីបានទៅដល់ផ្នូររបស់ព្រះយេស៊ូវ។ ពួកគេមានការភ្ញាក់ផ្អើលជាខ្លាំងដែលបានឃើញផ្នូរនៅទទេ។ លោកម៉ាថាយបានបង្ហាញប្រាប់យើងអំពីអ្វីដែលបានកើតឡើងបន្ទាប់៖ «តែទេវតានិយាយនឹង ស្ត្រី2នាក់ថា កុំឲ្យភ័យអី ដ្បិតខ្ញុំដឹងហើយថា នាងរកព្រះយេស៊ូវដែលត្រូវឆ្កាង តែទ្រង់មិនគង់នៅទីនេះទេ ដ្បិតទ្រង់មានព្រះជន្មរស់ឡើងវិញហើយ ដូចជាទ្រង់បានមានព្រះបន្ទូលទុក ចូរមកមើលកន្លែងដែលទ្រង់បានផ្ទំចុះ» (ម៉ាថាយ 28៖5, 6)។

ចិត្តរបស់ពួកស្រ្តីមានពេញដោយសេចក្តីអំណរ។ ពួកគេលែងមានអារម្មណ៍សោកសៅទៀត ហើយ។ ពួកគេបានឈប់ទួញយំ និងបែរទៅចម្រៀងនៃសេចក្តីអំណរចំពោះដំណឹងដែលថា ព្រះយេស៊ូវមានព្រះជន្មរស់ឡើងវិញ។

`សូមអានខគម្ពីរអំពីនាងម៉ារានៅក្នុងខគម្ពីរម៉ាកុស 16៖1-11។ តើនាងម៉ារាធ្វើអ្វីខ្លះ នៅពេល ដែលនាងបានដឹងថា ព្រះយេស៊ូវបានមានព្រះជន្មរស់ពីសុគតឡើងវិញ?`

នាងម៉ារាបានជួបព្រះយេស៊ូវ បន្ទាប់ពីទ្រង់មានព្រះជន្មរស់ឡើងវិញ។ បន្ទាប់មក នាងបានរត់ ទៅប្រាប់សិស្សរបស់ព្រះយេស៊ូវអំពីហេតុការណ៍ដែលនាងបានឃើញ។ នាងម៉ារាពុំអាចនៅស្ងៀមបាន ឡើយ។ នេះជាដំណឹងដ៏អស្ចារ្យជាទីបំផុតដែលនាងមិនអាចទុកសម្រាប់តែខ្លួននាងផ្ទាល់បានឡើយ។ ព្រះយេស៊ូវមានព្រះជន្មរស់ឡើងវិញហើយ! ផ្នូររបស់ទ្រង់គឺនៅទទេ! មនុស្សនៅគ្រប់ទីកន្លែងត្រូវតែបាន ដឹងអំពីរឿងនេះ។ យើងរាល់គ្នាក៏បានជួបព្រះយេស៊ូវនៅក្នុងជីវិតរបស់យើងដូចជានាងម៉ារាផងដែរ។ នៅពេលដែលយើងជួបព្រះយេស៊ូវដូចជានាងម៉ារា យើងក៏ត្រូវតែរត់ទៅប្រាប់អ្នកដទៃអំពីរឿងនោះផងដែរ។ ដំណឹងល្អត្រូវតែផ្សព្វផ្សាយចេញទៅ។ យើងមិនត្រូវលាក់ទុកដំណឹងល្អអំពីព្រះយេស៊ូវសម្រាប់តែខ្លួនយើងនោះទេ។

គួរអោយចាប់អារម្មណ៍ជាខ្លាំងដែលសិស្សរបស់ព្រះយេស៊ូវបានបដិសេធមិនព្រមជឿរឿងរបស់ នាងម៉ារា។ ចូរនឹកចាំថា ព្រះយេស៊ូវអង្គទ្រង់បានជ្រើសរើសសិស្សដែលមានលក្ខណៈដូចគ្នា។ ព្រះយេស៊ូវ ក៏មានបន្ទូលប្រាប់ពួកគេជាច្រើនដងមកហើយអំពីការសុគត និងការរស់ឡើងវិញរបស់ទ្រង់។ «តែកាល គេបានឮថាទ្រង់រស់ ហើយថានាងបានឃើញទ្រង់ នោះគេមិនជឿទេ» (ម៉ាកុស 16៖11)។ ត្រង់នេះជាមេរៀនដ៏សំខាន់មួយសម្រាប់យើង។ សិស្សជំនិតរបស់ព្រះយេស៊ូវពុំបានទទួលជឿសេចក្តីពិតនេះភ្លាមៗ នោះទេ។ ដូច្នេះ យើងក៏មិនមានអ្វីគួរអោយភ្ញាក់ផ្អើលផងដែរ នៅពេលដែលមនុស្សពុំបានទទួលជឿដំណឹង របស់យើងអំពីព្រះយេស៊ូវភ្លាមៗនោះ។

`តើនៅពេលណាដែលលោកអ្នកបានព្យាយាមប្រាប់អ្នកណាម្នាក់អំពីព្រះយេស៊ូវ ស្រាប់តែបុគ្គល នោះបានថយចេញពីលោកអ្នកទៅ? តើលោកអ្នកបានរៀនអ្វីខ្លះចេញពីបទពិសោធន៍នោះ?`