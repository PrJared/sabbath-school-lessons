---
title:  ការធ្វើអោយព្រះវិហារអូហៃយ៉ូរស់ឡើងវិញ
date:  10/07/2020
---

លោកវីន វ៉ានដែលអ្នករៀបចំផែនការនៃហិរញ្ញវត្ថុបានុលើកសរសើរដល់ព្រះវិញ្ញាណបរិសុទ្ធនិងអកហ្គ៍ (ព៉្យាណូខ្យល់) សម្រាប់ចំនួននៃពួកជំនុំដែលបានធ្លាក់ចុះរហូតដល់15នាក់ក្លាយទៅជាពួកជំនុំដ៏រស់រវើកក្នុងរយៈពេល3ឆ្នាំដែលមានសមាជិកកើនឡើងទៅដល់85នាក់នៅក្នុងរដ្ឋអូហៃយ៉ូ (Ohio) នៃសហរដ្ឋអាមេរិក។

ការអស្ចារ្យបានចាប់ផ្តើមឡើង នៅពេលដែលលោកវីនបានអធិប្បាយនៅតាមក្រុមតូចផ្សេងៗ គ្នា រួមទាំងព្រះវិហារអាត់វេនទីស្ទហាមីលតុន (Hamilton) ដែលជាទីកន្លែងដែលគាត់ធ្លាប់ថ្វាយបង្គំកាល ពីនៅកុមារ។ លោកវីនបាននិយាយថា «វត្តមាននៃការចូលរួមថ្វាយបង្គំបានធ្លាក់ចុះពិតមែន។ គ្មានអ្នក លេងព៉្យាណូទាល់តែសោះ។ រីឯភរិយារបស់ខ្ញុំច្រៀងចម្រៀងពិសេសដោយប្រើស៊ីឌីយកមកជំនួសវិញ»។

ថ្ងៃមួយ ដារ៉ា (Dara) ដែលជាភរិយារបស់ខ្ញុំបានវិលត្រឡប់មកពីបរិភោគការនៅឯព្រះវិហារ ហាមីលតុន និងបានប្រកាសអំពីការលាលែងរបស់គ្រូគង្វាល។ នាងបាននិយាយលេងសើចថា «បងអាច ធ្វើជាគ្រូគង្វាលរបស់ពួកគេបាន»។

ពីរអាទិត្យក្រោយមក លោកវីនពុំអាចបំភ្លេចពួកជំនុំបានឡើយ។ គាត់បានភ្ញាក់ពីដំណេកនៅពាក់កណ្តាលអធ្រាត្រដោយឮសម្តីរបស់ប្រពន្ធគាត់នៅនឹងត្រចៀករបស់គាត់ថា «បងអាចធ្វើជាគ្រូគង្វាល បាន»។

ទីបំផុត លោកវីនបានស្ម័គ្រចិត្តជួយព្រះវិហារហាមីលតុនអស់រយៈពេល6ខែ។ ហេតុការណ៍បន្ទាប់ ដែលគាត់បានដឹងនោះគឺថា គណៈកម្មការ6នាក់នៃព្រះវិហារហាមីលតុនបានជម្រាបប្រាប់គាត់ថា ពួកគេ បានអធិស្ឋានសម្រាប់គាត់ ដើម្បីអោយគាត់បានក្លាយទៅជាគ្រូគង្វាលរបស់ពួកគេ។

លោកវីនបាននិយាយថា «ការអធិស្ឋានទាំងនោះបានបន្តអស់រយៈពេលពីរសប្តាហ៍ហើយ ដែល ធ្វើអោយខ្ញុំភ្ញាក់នៅពាក់កណ្តាលអធ្រាត្រ។ រឿងនេះច្បាស់ជាព្រះវិញ្ញាណបរិសុទ្ធកំពុងតែធ្វើការនៅក្នុង ចិត្តរបស់ខ្ញុំហើយ»។

លោកវីនដែលទើបតែទទួលតួនាទីថ្មីបានអញ្ជើញលោកធារី ថែល័រដែលជាអតីតអ្នកលេងព៉្យា- ណូខ្យល់ដ៏ចំណានម្នាក់អោយជួយធ្វើជាអ្នកគ្រប់គ្រងផ្នែកតន្ត្រីនៅក្នុងព្រះវិហារ។ ថ្ងៃមួយ លោកធារីបាន ទូរស័ព្ទប្រាប់លោកវីនអំពីសហគមន៍ចូលនិវត្តន៍នៅក្នុងទីក្រុងស៊ីនស៊ីណាទី (Cincinnati) កំពុងតែប្រកាស លក់ព៉្យាណូខ្យល់មួយគ្រឿងក្នុងតម្លៃ75000ដុល្លារ។

លោកវីនបាននិយាយថា «យើងគ្មានលទ្ធភាពទិញវានោះទេ។ សូម្បីតែលក់ក្នុងតម្លៃ5000ដុល្លារ ក៏ច្រើនសម្រាប់ពួកយើងដែរ»។ លោកធារីបានតបថា «យ៉ាងហោចណាស់ ពួកយើងគួរតែទៅមើលសិន»។

បព្វជិតនៃសហគមន៍ចូលនិវត្តន៍មានចំណាប់អារម្មណ៍យ៉ាងខ្លាំង នៅពេលបានឮអំពីព្រះវិហារ ហាមីលតុន។ គាត់បានដកខ្លួនចេញមួយភ្លែត រួចគាត់បានត្រឡប់មកវិញដោយនិយាយថា «ខ្ញុំបាននិយាយ ជាមួយនាយកអម្បាញ់មិញ។ យើងបានព្យាយាមបរិច្ចាគនូវព៉្យាណូខ្យល់មួយនេះទៅអោយព្រះវិហារណា មួយ។ តម្រូវការតែមួយគត់ប៉ុណ្ណោះគឺបើកទ្វារដល់សហគមន៍»។

ការអស្ចារ្យបានបន្តកើតឡើង។ កម្មករសំណង់បានជួសជុលព្រះវិហារសម្រាប់ដាក់ព៉្យាណូខ្យល់ ក្នុងតម្លៃសមរម្យ។ វិស្វករបានជួយព្រះវិហារដោយបានភ្ជាប់អាងទឹកដែលមិនអាចផឹកបានជាមួយនឹង ប្រព័ន្ធទឹកស្អាតរបស់ទីក្រុង។ គ្រីស្ទានពីនិកាយផ្សេងៗបានចូលក្រុមចម្រៀងថ្មីនៃព្រះវិហារ។

ពេលវេលាដ៏រំភើបមួយបានកើតឡើង នៅពេលដែលស្ត្រីពីរនាក់បានដើរចូលទៅក្នុងព្រះវិហារ នៅព្រឹកមួយនៃថ្ងៃសប្បាតហ៍ ហើយបានប្រកាសថា ពួកគេចង់រក្សាថ្ងៃ សប្បាតហ៍តាមព្រះគម្ពីរ បន្ទាប់ពីការសិក្សាស្វែងយល់ព្រះគម្ពីរដោយខ្លួន ឯងរួចមក។ ស្ដ្រីម្នាក់ និងប្ដីរបស់នាងក្រោយមកបានធ្វើបុណ្យជ្រមុជទឹក។

លោកវិន វ៉ាន់ដែលមានអាយុ65ឆ្នាំបាននិយាយថា ព៉្យាណូខ្យល់បានក្លាយ ទៅជាឧបករណ៍ដ៏សំខាន់ដែលព្រះបានប្រើ ដើម្បីទាក់ទាញមនុស្សអោយ ចូលមកឯព្រះវិហារ។ គាត់បាននិយាយថា «ពួកយើងកំពុងតែទាក់ទាញ មនុស្សជាច្រើនអោយចូលមកក្នុងព្រះវិហារ»។