---
title:  ការចែករំលែកបទពិសោធន៍របស់យើង
date:  08/07/2020
---

យើងបានឃើញថា លោកប៉ុលបានឈរនៅមុខស្តេចអ័គ្រីប៉ានៅក្នុងបទគម្ពីរកិច្ចការ 26។ លោកប៉ុលបានថ្លែងប្រាប់ស្តេចអំពីរឿងនៃជីវិតរបស់គាត់។ លោកបានថ្លែងប្រាប់អំពីគ្រាដែលគាត់បានវាយប្រហារសិស្សរបស់ព្រះយេស៊ូវ។ បន្ទាប់មក លោកប៉ុលបានថ្លែងប្រាប់ស្តេចអំពីរបៀបដែលព្រះយេស៊ូវ បានផ្លាស់ប្តូរជីវិតរបស់គាត់។ លោកប៉ុលក៏បានថ្លែងប្រាប់ស្តេចអំពីសេចក្តីសន្យារបស់ព្រះយេស៊ូវដែលថា ទ្រង់នឹងប្រោសមនុស្សស្លាប់អោយរស់ឡើងវិញ (កិច្ចការ 26៖8)។

លោកប៉ុលត្រូវបានផ្លាស់ប្តូរនៅតាមផ្លូវទៅទីក្រុងដាម៉ាស។ ព្រះជាម្ចាស់បានមានបន្ទូលមកកាន់ លោកប៉ុលនៅទីនោះថា «ចូរក្រោកឈរឡើង ដ្បិតខ្ញុំបានលេចមកឲ្យអ្នកឃើញ ដើម្បីនឹងតាំងអ្នក ឲ្យធ្វើ ជាអ្នកបំរើ ហើយជាទីបន្ទាល់ ពីអស់ទាំងការដែលអ្នកបានឃើញហើយ ព្រមទាំងការដែលខ្ញុំនឹងលេចមក ឲ្យអ្នកឃើញទៅមុខទៀត» (កិច្ចការ 26៖16)។ នៅពេលដែលយើងចែករំលែកអំពីសេចក្តីជំនឿរបស់ យើងទៅកាន់អ្នកដទៃ ការចែករំលែកនោះតែងតែជាទីបន្ទាល់ដែលពោរពេញដោយអំណាច។ តើការចែក រំលែកសេចក្តីជំនឿរបស់យើងមានអត្ថន័យយ៉ាងដូចម្តេច? នោះបានសេចក្តីថា យើងបានថ្លែងប្រាប់រឿង គ្រប់យ៉ាងដែលព្រះយេស៊ូវបានធ្វើសម្រាប់យើងកាលពីមុនទៅកាន់អ្នកដទៃ។ យើងបានចែករំលែករឿង គ្រប់យ៉ាងដែលព្រះយេស៊ូវបានធ្វើសម្រាប់យើងនៅពេលឥឡូវនេះ។ ហើយយើងក៏ថ្លែងប្រាប់អំពីអ្វីដែល ព្រះយេស៊ូវនឹងធ្វើសម្រាប់យើងនៅពេលអនាគតផងដែរ។

ទីបន្ទាល់របស់យើងពុំមែនផ្តោតមកលើខ្លួនយើងនោះទេ។ រាល់ទីបន្ទាល់របស់យើងគឹផ្តោតអំពី ព្រះយេស៊ូវ។ ព្រះយេស៊ូវបានអត់ឱនទោសដល់អំពើបាបរបស់យើង។ ទ្រង់បានព្យាបាលជម្ងឺរបស់យើង។ ទ្រង់បានបំពេញយើងដោយសេចក្តីស្រឡាញ់របស់ទ្រង់។ ទ្រង់បានប្រទានរបស់ល្អៗអោយយើង (ទំនុក ដំកើង 113៖3-5)។ ដូច្នេះ ការធ្វើបន្ទាល់គឺជាការចែករំលែករបស់យើងអំពីរឿងនៃព្រះគុណដ៏អស្ចារ្យរបស់ ព្រះ។ ដូចដែលយើងបានដឹងរួចមកហើយថា ព្រះគុណគឺជាអំណោយនៃសេចក្តីមេត្តាករុណា សេចក្តីអត់ ឱនទោស និងអំណាចឈ្នះលើអំពើបាបរបស់ព្រះ។ ការធ្វើបន្ទាល់គឺជាការនិយាយពីរឿងផ្ទាល់ខ្លួនរបស់យើង អំពីព្រះគុណរបស់ព្រះ។

`សូមអានខគម្ពីរយ៉ូហានទី1 1៖1-3។ រួចប្រៀបធៀបខទាំងនេះទៅខគម្ពីរកាឡាទី 2៖20។ តើមានអ្វីដែលដូចគ្នាខ្លះនៅក្នុងសំណុំនៃខទាំងនេះ? តើបទពិសោធន៍របស់លោកយ៉ូហានដូចគ្នានឹងបទ ពិសោធន៍របស់ប៉ុលយ៉ាងដូចម្តេច?`

ជាការពិតណាស់ លោកយ៉ូហាន និងលោកប៉ុលមានបទពិសោធន៍នៃជីវិតខុសៗគ្នា។ ប៉ុន្តែ ពួកគាត់ទាំងពីរមានបទពិសោធន៍ផ្ទាល់ខ្លួនជាមួយនឺងព្រះយេស៊ូវដូចគ្នា។ បទពិសោធន៍របស់ពួកគេពុំមែនជាអ្វីដែលបានកើតឡើងតែម្តងប៉ុណ្ណោះទេ។ ពុំមែនដូច្នោះទេ បទពិសោធន៍របស់ពួកគេកើតមានជារៀងរាល់ ថ្ងៃ។ ពួកគេមានសេចក្តីអំណរនៅក្នុងសេចក្តីស្រឡាញ់របស់ព្រះយេស៊ូវជារៀងរាល់ថ្ងៃ។ ពួកគេធ្វើតាមសេចក្តីពិតរបស់ទ្រង់ជារៀងរាល់ថ្ងៃ។ សេចក្តីពិតរបស់ទ្រង់គឺដូចជាពន្លឺដ៏ភ្លឺមួយ។

តើជីវិតដែលបានផ្លាស់ប្តូរគឺជាអ្វីដែលកើតឡើងម្តងប៉ុណ្ណោះឬ? អ្នកស្រីអែល្លិន ជីវ៉ៃត៍បានមាន ប្រសាសន៍អំពីមនុស្សដែលមានបទពិសោធន៍ជាមួយនឹងព្រះយេស៊ូវនៅក្នុងអតីតកាលថា «ពួកគេបានគិត ថា បទពិសោធន៍របស់ពួកគេកាលពីមុនគឺគ្រប់គ្រាន់សម្រាប់ពួកគេហើយ។ ម៉្លោះហើយ ពួកគេពុំបានគិតថា ពួកគេត្រូវការផ្លាស់ប្តូរបទពិសោធន៍របស់ពួកគេទៀត។ ប៉ុន្តែ យើងទាំងអស់គ្នាត្រូវតែអោយព្រះយេស៊ូវ ផ្លាស់ប្តូរពួកយើងជារៀងរាល់ថ្ងៃ»។ ដកស្រង់ពី Manuscript Releaes, volume 4, page 46, adapted។

`តើហេតុអ្វីបានជាយើងចាំបាច់ត្រូវដឹងអំពីព្រះយេស៊ូវ និងសេចក្តីស្រឡាញ់របស់ទ្រង់ជារៀងរាល់ ថ្ងៃ?`