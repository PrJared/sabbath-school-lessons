---
title:  ការសិក្សាបន្ថែម
date:  10/07/2020
---

សូមអាន Ellen G. White, “ ‘Almost Thou Persuadest Me,’ “ pages 433-438; in The Acts of the Apostles។

តើអ្វីដែលជាផ្នែកដ៏សំខាន់បំផុតនៃជីវិតគ្រីស្ទាន? នោះគឺជាការដែលមានព្រះយេស៊ូវនៅក្នុងចិត្តរបស់យើង។ យើងនឹងចែករំលែកបទពិសោធន៍របស់យើងទៅកាន់អ្នកដទៃ នៅពេលដែលបទពិសោធន៍ របស់យើងជាមួយនឹងព្រះយេស៊ូវមានពេញជាបរិបូរ។ មែនហើយ ការបង្រៀនដ៏ត្រឹមត្រូវក៏ជាផ្នែកសំខាន់ មួយផងដែរ។ ប៉ុន្តែ ការបង្រៀនពុំអាចយកមកជំនួសជីវិតដែលបានផ្លាស់ប្តូរបានឡើយ។ អ្នកស្រីអែល្លិន ជីវ៉ៃត៍បានធ្វើអោយសេចក្តីពិតនេះងាយយល់ និងច្បាស់លាស់ដោយមានប្រសាសន៍ថា «ព្រះអង្គសង្គ្រោះ បានជ្រាបថា ការជជែកវែកញែកអំពីសេចក្តីពិតមិនអាចប៉ះពាល់ចិត្ដដ៏រឹងរូសរបស់ពួកគេបានឡើយ។ ពាក្យ សម្តីរបស់យើងពុំគ្រប់គ្រាន់ក្នុងការធ្វើអោយអ្នកណាម្នាក់បពា្ឈប់ភាពអាត្មានិយមរបស់គេបានឡើយ។ ហេតុផល និងសេចក្តីពិតតែមួយមុខមិនអាចធ្វើអោយមនុស្សងាកចេញពីសេចក្តីស្រឡាញ់របស់នៅលើ ផែនដីនេះបានឡើយ។ ព្រះយេស៊ូវជ្រាបថា សិស្សរបស់ទ្រង់ត្រូវតែទទួលយកអំណោយនៃស្ថានសួគ៌។ អំណោយនៃស្ថានសួគ៌គឺជាដំណឹងល្អ។ ដំណឹងល្អត្រូវតែផ្សព្វផ្សាយដោយមនុស្សដែលទទួលបានភាពកក់ក្តៅដោយសារការស្គាល់ព្រះយេស៊ូវជាមុនសិន។ ពេលនោះ ដំណឹងល្អដែលត្រូវផ្សព្វផ្សាយនឹងទទួល បានអំណាច។ នោះគឺដោយសារតែការស្គាល់ព្រះយេស៊ូវអោយបានច្បាស់នៅក្នុងជីវិតរបស់យើងនឹងជួយអោយពាក្យសម្តីរបស់យើងមានអំណាច។ ព្រះយេស៊ូវគឺជាផ្លូវ ជាសេចក្តីពិត និងជាជីវិត»។ ដកស្រង់ ពីThe Acts of the Apostles, page 31, adapted។

អ្នកស្រីអែល្លិន ជីវ៉ៃត៍បានបន្ថែមគោលគំនិតដ៏មានអំណាចនេះនៅក្នុងសៀវភៅព្រះនៃសេចក្តី ស្រឡាញ់ថា «មែនហើយ យើងត្រូវតែប្រកាសប្រាប់មនុស្សអំពីសេចក្តីពិតនៃព្រះគម្ពីរ។ ប៉ុន្តែ សេចក្តី ស្រឡាញ់របស់ព្រះយេស៊ូវមានអំណាច ដើម្បីធ្វើកិច្ចការដែលសេចក្តីពិតតែមួយមុខនៃព្រះគម្ពីរមិនអាច ធ្វើទៅបាន។ សេចក្តីស្រឡាញ់ដ៏អស្ចារ្យរបស់ព្រះនឹងរំលាយភាពរឹងរូស ព្រមទាំងយកឈ្នះលើចិត្តរបស់ មនុស្សផងដែរ»។ ដកស្រង់ពី Page 826, adapted។

គ្រីស្ទានខ្លះមានគោលគំនិតខុសឆ្គងអំពីអ្វីដែលជាទីបន្ទាល់។ ពួកគេគិតថា ការធ្វើទីបន្ទាល់គឺជាការព្យាយាមបញ្ចុះបញ្ចូលមនុស្សអោយជឿលើសេចក្តីពិតនៃព្រះគម្ពីរ។ មែនហើយ នោះគឺជារឿងដែលសំខាន់នៅក្នុងពេលដ៏ត្រឹមត្រូវមួយក្នុងការចែករំលែកសេចក្តីពិតនៃព្រះគម្ពីរ។ ប៉ុន្តែ ទីបន្ទាល់របស់ យើងអំពីព្រះយេស៊ូវលើសជាងការផ្លាស់ប្តូរគោលគំនិតរបស់មនុស្សទៅទៀត។ ការផ្លាស់ប្តូរចិត្តគឺជារឿង ដែលសំខាន់បំផុត។ ព្រះយេស៊ូវបានប្រោសលោះយើងចេញពីវិប្បដិសារី។ ទ្រង់ប្រទានសេចក្តីសុខសាន្ត សេចក្តីមេត្តាករុណា និងសេចក្តីអត់ឱនទោសដល់យើង។ ទ្រង់ធ្វើអោយយើងបានរឹងមាំ។ ទ្រង់ប្រទាន សេចក្តីសង្ឃឹម និងសេចក្តីអំណរដល់យើង។ ទ្រង់ប្រទានអំណោយដ៏អស់កល្បរបស់ព្រះអង្គដោយឥតគិតថ្លៃដល់យើង។ នេះគឺជាអត្ថន័យដ៏ពិតប្រាកដនៃការធ្វើទីបន្ទាល់របស់យើង។

**សំណួរពិភាក្សា**

`1. តើហេតុអ្វីបានជាលោកអ្នកគិតថា ទីបន្ទាល់របស់យើងមានពេញដោយអំណាច? តើទីបន្ទាល់របស់អ្នកដទៃបានផ្លាស់ប្តូរលោកអ្នក និងបទពិសោធន៍របស់លោកអ្នកយ៉ាងដូចម្តេច?`

`2. តើហេតុអ្វីបានជាបទពិសោធន៍ប្រចាំថ្ងៃជាមួយនឹងព្រះយេស៊ូវមានសារៈសំខាន់ខ្លាំងម្លេ៉ះចំពោះជំនឿ របស់យើង?`

`3. តើហេតុអ្វីបានជាការរស់នៅក្នុងជីវិតដែលបរិសុទ្ធគឺជាផ្នែកមួយដ៏សំខាន់នៃទីបន្ទាល់របស់យើង?`

`4. សូមចែករំលែកទីបន្ទាល់របស់លោកអ្នកអំពីព្រះយេស៊ូវជាមួយនឹងអ្នកសិក្សាមេរៀនសប្បាតហ៍ស្កួល ដទៃទៀត។ សូមចងចាំថា លោកអ្នកអាចចែករំលែកអំពីអ្វីដែលព្រះយេស៊ូវបានធ្វើសម្រាប់លោកអ្នកកាលពីមុន និងអ្វីដែលទ្រង់បានធ្វើសម្រាប់លោកអ្នកឥឡូវនេះ? តើព្រះយេស៊ូវបានផ្លាស់ប្តូរជីវិតរបស់លោកអ្នកដោយរបៀបណា?`