---
title:  ការពាល់ជាលើកទី2
date:  12/07/2020
---

មានតែបាដិហារ្យមួយប៉ុណ្ណោះនៅក្នុងព្រះគម្ពីរទាំងមូលដែលព្រះយេស៊ូវបានធ្វើពីរដំណាក់កាល។ នោះគឺជាពេលវេលាដែលព្រះយេស៊ូវបានប្រោសមនុស្សខ្វាក់នៅឯក្រុងបេតសៃដា។ បាដិហារ្យ នៃការប្រោសនេះមានមេរៀនដ៏សំខាន់សម្រាប់ពួកជំនុំសព្វថ្ងៃនេះ។ បាដិហារ្យនេះក៏បានបង្ហាញយើង ថា វាគឺជាផែនការរបស់ព្រះសម្រាប់អ្នកជឿគ្រប់គ្នាក្នុងការដឹកនាំមនុស្សដទៃទៅកាន់ព្រះយេស៊ូវ។ ព្រះ គម្ពីរបានចែងថា «ទ្រង់ក៏យាងមកដល់ក្រុងបេតសៃដា រួចមានគេនាំមនុស្សខ្វាក់ម្នាក់មកទូលអង្វរឲ្យទ្រង់ ពាល់គាត់» (ម៉ាកុស 8៖22)។ ពីរពាក្យដ៏សំខាន់បំផុតនៅក្នុងខនេះគឺ «នាំ» និង «ទូលអង្វរ»។ តើពាក្យ ទាំងពីរនេះបង្ហាញប្រាប់យើងយ៉ាងដូចម្តេច? មនុស្សខ្វាក់ពុំបានយាងចូលមកឯព្រះយេស៊ូវដោយខ្លួនគេ ផ្ទាល់នោះទេ។ មិត្តភក្តិរបស់គាត់បានឃើញតម្រូវការរបស់គាត់។ ពួកគេបាននាំគាត់មកឯព្រះយេស៊ូវ។ ប្រហែលជាមនុស្សខ្វាក់ពុំមានសេចក្តីជំនឿខ្លាំងនោះទេ។ ប៉ុន្តែ មិត្តភក្តិរបស់គាត់មានសេចក្តីជំនឿមុតមាំ។ ពួកគេជឿថា ព្រះយេស៊ូវនឹងព្យាបាលមិត្តភក្តិរបស់ពួកគេ។

`យើងបានអានអំពីបាដិហារ្យរបស់ព្រះយេស៊ូវទាំង25នៅក្នុងព្រះគម្ពីរសញ្ញាថ្មី។ សមាជិក គ្រួសារម្នាក់ ឬមិត្តភក្តិម្នាក់បាននាំអ្នកជម្ងឺទៅឯព្រះយេស៊ូវ ដើម្បីអោយទ្រង់ប្រោស។ មនុស្សជាច្រើនមិន អាចចូលទៅឯព្រះយេស៊ូវដោយខ្លួនគេផ្ទាល់បានឡើយ។ ពួកគេត្រូវការអ្នកណាម្នាក់ដែលមានជំនឿ ដើម្បី នាំពួកគេ។ ភារកិច្ចរបស់យើងជាគ្រីស្ទានគឺដើម្បីណែនាំ ឬ «នាំ» មនុស្សទៅឯព្រះយេស៊ូវ។`

«ទូលអង្វរ» គឺជាពាក្យសំខាន់ទី2នៅក្នុងខគម្ពីរម៉ាកុស 8៖22។ ពាក្យនេះអាចមានអត្ថន័យ ស្មើនឹងពាក្យថា «ទូលសូម»។ ពាក្យនេះមានអត្ថន័យថា ដើម្បីសុំអ្វីមួយដោយមានសន្តានចិត្តល្អ និងឥរិ-

យាបថសុភាពរាបសា។ មិត្តភកិ្តរបស់មនុស្សខ្វាក់ម្នាក់នោះមានសន្តានចិត្តល្អ។ ពួកគេបានទូលសូមដោយ សុភាពរាបសាដល់ព្រះយេស៊ូវអោយជួយមិត្តភក្តិរបស់ពួកគេដែលខ្វាក់។ ពួកគេជឿថា ព្រះយេស៊ូវចង់ជួយមិត្តភក្តិរបស់ពួកគេ។ ពួកគេក៏ជឿថា ព្រះយេស៊ូវមានអំណាចក្នុងការប្រោសគាត់ផងដែរ។ ប្រហែល ជាគាត់ផ្ទាល់ពុំមានសេចក្តីជំនឿថា ព្រះយេស៊ូវអាចព្យាបាលរូបគាត់បានឡើយ។ ប៉ុន្តែ មិត្តភកិ្តរបស់ គាត់មានសេចក្តីជំនឿ។ សេចក្តីជំនឿរបស់យើងពេលខ្លះត្រូវតែ «នាំ» អ្នកដទៃទៅឯព្រះយេស៊ូវរហូត ដល់ពួកគេអាចរៀនអោយមានសេចក្តីជំនឿផងដែរ។

`សូមអានខគម្ពីរម៉ាកុស 8៖22-26។ តើហេតុអ្វីបានជាលោកអ្នកគិតថា ព្រះយេស៊ូវប្រោស មនុស្សខ្វាក់អោយជាតាមរយៈផ្នែកទាំងពីរ? តើមេរៀនអ្វីខ្លះ ដែលរឿងនេះបានបង្រៀនដល់យើងអំពី របៀបដែលយើងគួរតែធ្វើជាស្មរបន្ទាល់សម្រាប់ព្រះយេស៊ូវ?`

តើយើងអាចឃើញអ្នកដទៃមិនបានច្បាស់ដែរឬទេ? តើយើងនៅពេលខ្លះឃើញ «មនុស្សដើរ មើលទៅដូចជាដើមឈើ» ដែរឬទេ (ម៉ាកុស 8៖24)? តើយើងចាត់ទុកពួកគេជាមនុស្សពិតជាក់លាក់ដែលព្រះចង់សង្រ្គោះពួកគេដែរឬទេ? ឬមួយក៏យើងឃើញពួកគេត្រឹមតែជាស្រមោលនោះ?

`តើយើងអាចរៀនអ្វីផ្សេងទៀតពីរឿងនេះ? តើរឿងនេះបង្ហាញយើងថា បាបជនត្រូវការជំនួយ ទាំងខាងផ្នែកព្រលឹងវិញ្ញាណ និងខាងផ្្នែកវេជ្ជសាស្ត្រយ៉ាងដូចម្តេច?`