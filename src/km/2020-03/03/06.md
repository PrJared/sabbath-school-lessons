---
title:  ពេលដែលព្រះបើកផ្លូវសម្រាប់យើងដើម្បីធ្វើបន្ទាល់
date:  16/07/2020
---

កណ្ឌគម្ពីរកិច្ចការត្រូវបានបំពេញដោយរឿងជាច្រើន។ រឿងទាំងនេះបង្ហាញអំពីរបៀបដែលសិស្សរបស់ព្រះយេស៊ូវចែកចាយដំណឹងល្អ។ សិស្សរបស់ព្រះយេស៊ូវបានចែកចាយអំពីសារនៃសេចក្តី សង្គ្រោះរបស់ព្រះជាមួយនឹងមនុស្សគ្រប់គ្នាដែលពួកគេអាចចែកចាយទៅបាន។ កណ្ឌគម្ពីរកិច្ចការបាន បង្ហាញរឿងទាំងនេះដល់យើងអំពីរបៀបដែលពួកជំនុំនៃព្រះគម្ពីរសញ្ញាថ្មីបានរីកដុះដាលឡើងចាប់តាំងពី ដើមរហូតដល់ចប់។ យើងឃើញអំពីរបៀបដែលពួកជំនុំបានរីកដុះដាលឡើងទាំងនៅក្នុងពេលដែលល្អ និងពេលដែលអាក្រក់។

លោកប៉ុលបានមានប្រសាសន៍អំពីបទពិសោធន៍របស់លោកនៅឯក្រុងទ្រអាសថា៖ «កាលខ្ញុំបានទៅដល់ក្រុងទ្រអាស ដើម្បីនឹងផ្សាយដំណឹងល្អពីព្រះគ្រីស្ទ ហើយមានទ្វារបើកឲ្យខ្ញុំ ដោយនូវព្រះអម្ចាស់ នោះខ្ញុំឥតមានធូរក្នុងចិត្តសោះ ដោយហេតុរកទីតុស ជាបងប្អូនខ្ញុំមិនឃើញ បានជាខ្ញុំលាគេទៅឯស្រុកម៉ាសេដូនវិញ»។ ព្រះបានបើកផ្លូវសម្រាប់លោកប៉ុល ដើម្បីចែកចាយដំណឹងល្អនៅក្នុងទ្វីបអឺរុ៉ប។ លោក ប៉ុលបានដឹងថា រឿងនេះគឺជាការអស្ចារ្យមួយ។ លោកប៉ុលក៏បានដឹងដែរថា «ទ្វារ» ដែលបានបើកនៅថ្ងៃ នេះក៏អាចនឹងបិទនៅថ្ងៃស្អែកផងដែរ។ ម្ល៉ោះហើយ លោកប៉ុលបានចេញទូកទៅឯស្រុកម៉ាសេដូនភ្លាមៗ។

ព្រះនៃព្រះគម្ពីរសញ្ញាថ្មីគឺជាព្រះដែល «បើកទ្វារ»។ ទ្រង់គឺជាព្រះដែលបើកផ្លូវសម្រាប់អោយយើងចែកចាយជំនឿរបស់យើង។ កណ្ឌគម្ពីរកិច្ចការបានបង្ហាញយើងថា ព្រះកំពុងតែមមាញឹកក្នុងការបើកទ្វារសម្រាប់រាស្ត្ររបស់ទ្រង់ដែលរស់នៅតាមទីក្រុង តាមប្រទេស និងតាមនគរទាំងឡាយ។ អ្វីដែល សំខាន់បំផុតនោះគឺ ព្រះកំពុងតែមមាញឹកក្នុងការបើកទ្វារចិត្តរបស់មនុស្សលោក។

`សូមអានខគម្ពីរកិច្ចការ 8៖26-38។ តើខទាំងនេះបង្រៀនយើងអ្វីខ្លះ អំពីលោកភីលីព? តើ លោកភីលីពបានបើកទ្វារចិត្តអោយព្រះដឹកនាំគាត់ដោយវិធីណា? តើលោកភីលីពធ្វើអ្វីខ្លះ នៅពេលដែល ព្រះប្រទានឱកាសអោយគាត់ចែកចាយអំពីសេចក្តីជំនឿរបស់គាត់?`

«ទេវតាបាននាំលោកភីលីពទៅកាន់មនុស្សម្នាក់ដែលចង់ដឹងបន្ថែមអំពីព្រះគម្ពីរ។ មនុស្សម្នាក់ នេះបានត្រៀមខ្លួនរួចជាស្រេចសម្រាប់ដំណឹងល្អ។ សព្វថ្ងៃនេះ ពួកទេវតាក៏នឹងនាំអ្នកធ្វើការដែលអនុញ្ញាត អោយព្រះវិញ្ញាណប្រទានព្រះបន្ទូល និងចិត្តដ៏បរិសុទ្ធដល់ពួកគេផងដែរ។ ទេវតាដែលព្រះបានចាត់អោយ មកឯលោកភីលីពអាចធ្វើអ្វីៗគ្រប់យ៉ាងសម្រាប់គាត់។ បុ៉ន្តែ ព្រះពុំបានធ្វើយ៉ាងដូច្នោះទេ។ នោះគឺជាផែន ការរបស់ព្រះសម្រាប់មនុស្ស ដើម្បីធ្វើកិច្ចការជាមួយនឹងទ្រង់ក្នុងការសង្គ្រោះមនុស្ស។ ដកស្រង់ពី Ellen G. White, The Acts of the Apostles, page 109, adapted។ ដូច្នេះ យើងត្រូវតែមានត្រចៀកខាង ឯព្រលឹងវិញ្ញាណក្នុងការស្តាប់ និងភ្នែកខាងឯព្រលឹងវិញ្ញាណក្នុងការមើលឃើញផងដែរ។ ពេលនោះ ព្រះ នឹងចាត់ពួកទេវតារបស់ទ្រង់អោយមក ដើម្បីជួយយើងអោយពាល់ចិត្តរបស់មនុស្សលោក»។

`តើលោកអ្នកឃើញអំពីសារៈសំខាន់នៃព្រះគម្ពីរនៅក្នុងរឿងរបស់លោកភីលីពដែរឬទេ? ម៉្យាង ទៀត តើលោកអ្នកឃើញដែរឬទេថា វាសំខាន់ប៉ុនណាសម្រាប់មនុស្សម្នាក់ដែលដឹងសេចក្តីពិតនៃព្រះគម្ពីរ ដើម្បីចែកចាយចំណេះដឹងរបស់គាត់ជាមួយនឹងអ្នកដែលចង់ដឹងបន្ថែម? តើសេចក្តីនេះបង្រៀនអំពីអ្វីខ្លះ?`