---
title:  ចាប់ផ្តើមពីកន្លែងដែលលោកអ្នករស់នៅ
date:  14/07/2020
---

មនុស្សម្នាក់បាននិយាយថា «ក្នុងជីវិត កន្លែងតែមួយគត់ដែលត្រូវចាប់ផ្តើមគឺកន្លែងដែលអ្នករស់នៅ។ ដ្បិតគ្មានកន្លែងណាផ្សេងទៀតឡើយ»។ ព្រះយេស៊ូវបង្ហាញក្បួនច្បាប់ដ៏សំខាន់នេះដល់យើងនៅក្នុង ខគម្ពីរកិច្ចការ 1៖8 គឺនៅពេលមួយដែលទ្រង់បានមានបន្ទូលថា «ប៉ុន្តែ កាលណាព្រះវិញ្ញាណបរិសុទ្ធបានមក សណ្ឋិតលើអ្នករាល់គ្នា នោះអ្នករាល់គ្នានឹងបានព្រះចេស្តា ហើយនិងធ្វើជាទីបន្ទាល់ពីខ្ញុំ នៅក្រុងយេរូសាឡិម ព្រមទាំងស្រុកយូដា និងស្រុកសាម៉ារីទាំងមូល ហើយរហូតដល់ចុងផែនដីបំផុតផង» (កិច្ចការ 1៖8)។

សាររបស់ព្រះយេស៊ូវបានបញ្ជាក់យ៉ាងច្បាស់ទៅកាន់សិស្សរបស់ទ្រង់ថា «ចូរចាប់ផ្តើមពីកន្លែងដែលលោកអ្នករស់នៅ។ ចូរធ្វើជាស្មរបន្ទាល់សម្រាប់ព្រះនៅកន្លែងដែលលោកអ្នករស់នៅ។ ចូរចាប់ផ្តើម ដោយធ្វើកិច្ចការដែលត្រូវធ្វើនៅជុំវិញលោកអ្នក»។

លោកអ្នកពុំចាំបាច់ទាល់តែមានការអប់រំច្រើន ដើម្បីចាប់ផ្តើមធ្វើកិច្ចការសម្រាប់ព្រះនោះទេ។ លោកអ្នកក៏ពុំត្រូវការអំណោយទានច្រើនលើសជាងអ្នកដទៃនោះដែរ។ មែនហើយ អំណោយទានរបស់ព្រះ អាចជួយយើងបានច្រើន នៅពេលណាដែលយើងប្រើអំណោយទាននោះនៅក្នុងផ្លូវដ៏ត្រឹមត្រូវ។ ប៉ុន្តែ នៅទី បំផុត អ្វីដែលអ្នកទាំងអស់គ្នាត្រូវការនោះគឺជាសេចក្តីស្រឡាញ់របស់លោកអ្នកផ្ទាល់សម្រាប់ព្រះ និងសេចក្តី ស្រឡាញ់សម្រាប់ព្រលឹងមនុស្ស។ ព្រះនឹងបើកឱកាសសម្រាប់លោកអ្នក ប្រសិនបើលោកអ្នកសុខចិត្តធ្វើជាស្មរបន្ទាល់។

`សូមអានខគម្ពីរយ៉ូហាន 1៖40, 41; យ៉ូហាន 6៖5-11 និងយ៉ូហាន 12៖20-26។ តើខទាំង នេះបង្ហាញប្រាប់លោកអ្នកអំពីចក្ខុវិស័យខាងឯព្រលឹងវិញ្ញាណ និងរបៀបនៃការធ្វើបន្ទាល់របស់លោកអនទ្រេ យ៉ាងដូចម្តេចខ្លះ?`

បទពិសោធន៍នៃការធ្វើបន្ទាល់របស់លោកអនទ្រេបានបង្រៀនមេរៀនជាច្រើនដល់យើង។ គាត់បាន ចាប់ផ្តើមចេញពីគ្រួសារផ្ទាល់របស់គាត់។ គាត់បានប្រាប់លោកពេត្រុសដែលជាបងប្រុសរបស់គាត់អំពីព្រះ-

យេស៊ូវ។ លោកអនទ្រេក៏មានសន្តានចិត្តល្អទៅកាន់ក្មេងប្រុសតូចម្នាក់ដែលបានប្រគល់អាហារទៅព្រះយេស៊ូវ ដើម្បីអោយទ្រង់ធ្វើការអស្ចារ្យ។ លោកអនទ្រេក៏ដឹងអំពីរបៀបដែលត្រូវធ្វើជាមួយនឹងសាសន៍ក្រេកផងដែរ។ តើលោកអនទ្រេបានឈ្លោះប្រកែកជាមួយនឹងសាសន៍ក្រេកអំពីព្រះ និងសាសនាដែរឬទេ? លោកពុំបានធ្វើ ដូច្នោះទាល់តែសោះ។ លោកអនទ្រេមើលឃើញថា សាសន៍ក្រេកត្រូវការព្រះយេស៊ូវ។ ម៉្លោះហើយ លោក អនទ្រេបាននាំពួកគេទៅឯព្រះយេស៊ូវ។

អាថ៌កំបាំងក្នុងការនាំមនុស្សទៅឯព្រះយេស៊ូវគឺជាការបង្ហាញដល់ពួកគេថា លោកអ្នកបារម្ភពួកគេ។ លោកអ្នកអាចធ្វើយ៉ាងដូច្នេះតាមរយៈការបង្កើតមិត្តភាពអោយបានជិតដិត។ សូមគិតអំពីមនុស្សដែលជិតស្និទ្ធ នឹងលោកអ្នកដែលគាត់ពុំបានស្គាល់ព្រះយេស៊ូវ។ តើពួកគេបានឃើញថា លោកអ្នកជាមនុស្សដែលយកចិត្តទុកដាក់ និងពោរពេញដោយសេចក្តីស្រឡាញ់ដែរឬទេ? តើពួកគេបានឃើញសេចក្តីសុខសាន្តនៅក្នុងលោកអ្នកដែលពួកគេចង់បានជាទីបំផុតដែរឬទេ? តើជីវិតរបស់លោកអ្នកជាការផ្សព្វផ្សាយសម្រាប់ដំណឹងល្អអំពី ព្រះយេស៊ូវដែរឬទេ? យើងអាចបង្កើតមិត្តសម្រាប់ព្រះតាមរយៈការផ្សព្វផ្សាយអំពីព្រះយេស៊ូវ។ យើងអាចនាំ មនុស្សអោយក្លាយទៅជាគ្រីស្ទានតាមវិធីនេះ។ បន្ទាប់មក យើងអាចផ្សព្វផ្សាយសារនៃគ្រាចុងក្រោយរបស់ ព្រះអំពីសេចក្តីពិតនៃព្រះគម្ពីរដល់ពួកគេ។ ក្រោយមក មិត្តទាំងនេះក៏ប្រហែលជាអាចក្លាយទៅជាពួកជំនុំ អាត់វេនទីស្ទផងដែរ។

`តើហេតុអ្វីបានជាវាលំបាកក្នុងការនាំគ្រួសារទៅឯព្រះយេស៊ូវម្លេ៉ះ? តើបទពិសោធន៍របស់លោកអ្នកយ៉ាងណាដែរ? តើមានក្បួនច្បាប់អ្វីខ្លះ អំពីការធ្វើបន្ទាល់ទៅកាន់សមាជិកគ្រួសារដែលលោកអ្នកអាចចែក រំលែកនៅក្នុងថ្នាក់?`