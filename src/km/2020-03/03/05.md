---
title:  របៀបធ្វើអោយចុះសម្រុងជាមួយមនុស្សដែលពិបាក
date:  15/07/2020
---

ព្រះយេស៊ូវគឺជាអ្នកបុិនប្រសប់ក្នុងការសម្រុះសម្រួលជាមួយនឹងមនុស្ស។ ព្រះយេស៊ូវបានជួបមនុស្សជាច្រើនដែលពិបាកក្នុងការសម្រុះសម្រួលជាមួយនឹងគ្នា។ ព្រះយេស៊ូវបានបង្ហាញមនុស្សទាំងនេះថា ទ្រង់ទទួលយកពួកគេ។ ទ្រង់បានផ្ទៀងព្រះកាណ៌ស្តាប់ពួកគេយ៉ាងយកចិត្តទុកដាក់។ ទ្រង់ បានសួរសំណួរពួកគេ។ ទ្រង់បានបង្ហាញពួកគេអំពីសេចក្តីពិតរបស់ព្រះ។ ព្រះយេស៊ូវបានទតឃើញនៅក្នុងចិត្តរបស់មនុស្ស។ ទ្រង់បានទតឃើញថា សូម្បីតែមនុស្សដែលមានចិត្តរឹងទទឹងក៏ចង់បានអ្វីដែល ល្អប្រសើរផងដែរ។ ព្រះយេស៊ូវក៏ទតឃើញសេចក្តីល្អនៅក្នុងបាបជនដែលអាក្រក់បំផុតផងដែរ។ នៅ ក្នុងព្រះនេត្ររបស់ព្រះយេស៊ូវ ដំណឹងល្អអាចសង្គ្រោះមនុស្សគ្រប់គ្នាដែលសុខចិត្តទទួលយក។ ព្រះ-

យេស៊ូវជឿថា «គ្មានអ្នកណាម្នាក់ដែលប្រពឹត្តអំពើបាប ឬការអាក្រក់ណាមួយដែលព្រះយេស៊ូវពុំអាចសង្គ្រោះគាត់បាននោះទេ»។ ដកស្រង់ពី Ellen G. White, The Desire of Ages, page 258, adapted។ ព្រះយេស៊ូវបានទតមើលមនុស្សនៅក្នុងរបៀបផ្សេងៗគ្នាលើសអ្វីដែលយើងទាំងអស់មើល ឃើញទៅទៀត។ ព្រះយេស៊ូវបានទតឃើញមនុស្សម្នាក់ៗថា តើពួកគេចង់ធ្វើអ្វី។ ព្រះយេស៊ូវបានជួយ មនុស្សអោយមើលឃើញពីវិធីដែលពួកគេអាចក្លាយទៅជាមនុស្សដែលកាន់តែប្រសើរ។ ដូច្នេះ ជីវិត របស់មនុស្សជាច្រើនបានកាន់តែប្រសើរឡើង ដោយសារព្រះយេស៊ូវ។

`សូមអានខគម្ពីរម៉ាថាយ 4៖18, 19; ម៉ាកុស 12៖28-34 និងលូកា 23៖39-43។ តើព្រះបន្ទូលរបស់ព្រះយេស៊ូវទៅកាន់លោកពេត្រុស និងលោកយ៉ូហាន មេដឹកនាំសាសនា និងចោរនៅ លើឈើឆ្កាងដូចគ្នាយ៉ាងដូចម្តេចដែរ? សូមសិក្សាអំពីផែនការរបស់ព្រះក្នុងការពាល់ចិត្តរបស់មនុស្ស។ តើផ្នែកអ្វីដែលសំខាន់ជាងគេបំផុតនៃផែនការនេះចំពោះលោកអ្នក?`

គ្រប់ទីកន្លែងដែលព្រះយេស៊ូវយាងទៅ ទ្រង់បានទតឃើញនូវឱកាសសម្រាប់ការលូតលាស់ ខាងឯព្រលឹងវិញ្ញាណ។ ព្រះយេស៊ូវបានទតឃើញមនុស្សដែលទ្រង់អាចសង្គ្រោះសម្រាប់នគររបស់ ទ្រង់។ ព្រះយេស៊ូវបានស្វែងរកមនុស្សទាំងនេះនៅតាមទីកន្លែងប្លែកៗ។ កន្លែងទាំងនេះគឺជាកន្លែងចុង ក្រោយដែលលោកអ្នកគិតថា មិនមានអ្នកដែលគួរអោយចង់សង្គ្រោះនោះទេ។ ព្រះយេស៊ូវមានអ្វីដែល យើងហៅថា «ការបើកភ្នែកមើលពួកជំនុំ»។ នោះគឺជាការមើលមនុស្សអោយដូចជាព្រះយេស៊ូវបានទត ឃើញពួកគេ។ ព្រះយេស៊ូវបានទតឃើញមនុស្សគ្រប់គ្នាថា ជាអ្នកដែលត្រូវទទួលបានជ័យលាភីសម្រាប់ នគររបស់ទ្រង់។ គ្រីស្ទានដែលមានយុទ្ធនាការនៃការបើកភ្នែកមើលពួកជំនុំក៏ត្រូវតែមាន «ការផ្ទៀងត្រចៀក ស្តាប់ពួកជំនុំ» ផងដែរ។ ការផ្ទៀងត្រចៀកស្តាប់ពួកជំនុំគឺជារូបស័ព្ទតំណាងអោយការស្តាប់ដោយយកចិត្ត ទុកដាក់។ ពួកគេបានឮអំពីសេចក្តីប៉ងប្រាថ្នានៅក្នុងចិត្តរបស់មនុស្ស សម្រាប់អ្វីមួយដែលពួកគេពុំទាន់ មាន។ មនុស្សដែលមានការផ្ទៀងត្រចៀកស្តាប់ពួកជំនុំបានឮនូវអ្វីដែល មាននៅក្នុងចិត្តរបស់អ្នកដទៃយ៉ាង ពិតប្រាកដ ទោះបីជាគាត់ពុំបាននិយាយថា តម្រូវការនោះ ជាអ្វីក៏ដោយ។

សូមទូលអង្វរអោយព្រះយេស៊ូវជួយអោយលោកអ្នកមើលឃើញ និងយល់អំពីកិច្ចការខាងឯព្រលឹងវិញ្ញាណលើជីវិតរបស់អ្នកដទៃ។ សូមអធិស្ឋានទូលសូមអោយព្រះបើកភ្នែករបស់លោកអ្នក ដើម្បី ទទួលយកឱកាសដែលទ្រង់បានប្រទានមកអោយលោកអ្នកជារៀងរាល់ថ្ងៃក្នុងការចែកចាយជំនឿ របស់លោកអ្នក។ សូមទូលអង្វរអោយព្រះធ្វើអោយលោកអ្នកចង់ចែកចាយអំពីព្រះយេស៊ូវ និងសេចក្តី ស្រឡាញ់របស់ទ្រង់ជាមួយនឹងមនុស្ស។ ដ្បិតធ្វើដូច្នោះ លោកអ្នកនឹងបានដឹងអំពីសេចក្តីអំណរដែលលោកអ្នកពុំដែលធ្លាប់មានពីមុនមកនៅក្នុងជីវិត។