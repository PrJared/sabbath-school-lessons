---
title:  ការសិក្សាបន្ថែម
date:  17/07/2020
---

សូមអាន Ellen G. White, “The Gospel in Samaria,” pages 103-111, in The Acts of the Apostles។

មនុស្សនៅជំុវិញយើងកំពុងតែស្វែងរកជីវិតអស់កល្ប និងនគរស្ថានសួគ៌។ ព្រះយេស៊ូវបាន មានបន្ទូលថា «ចំរូតធំណាស់ តែមានអ្នកច្រូតតិចទេ» (ម៉ាថាយ 9៖37)។ តើមានបញ្ហាអ្វីនៅក្នុង ចំរូត? ចម្រូតពុំមែនជាបញ្ហានោះទេ។ ប៉ុន្តែ មានអ្នកច្រូតតិចនោះគឺជាបញ្ហា។ ព្រះយេស៊ូវបានទតឃើញ អ្វីដែលសិស្សរបស់ទ្រង់ពុំអាចមើលឃើញ។ តើចំឡើយរបស់ព្រះយេស៊ូវតបទៅនឹងបញ្ហានេះយ៉ាងដូច ម្តេច? ព្រះយេស៊ូវបានឆ្លើយតបថា «ដូច្នេះ ចូរសូមអង្វរដល់ព្រះអម្ចាស់នៃចំរូត ឲ្យទ្រង់ចាត់អ្នកច្រូតមក ក្នុងចំរូតទ្រង់»។ វិធីក្នុងការដោះស្រាយបញ្ហានេះគឺតាមរយៈការអធិស្ឋាន ដើម្បីអោយទ្រង់ចាត់ពួកយើង ទៅក្នុងហ្វូងមនុស្សដែលជា «ចំរូត» របស់ទ្រង់។

នេះគឺជាសេចក្តីអធិស្ឋានដែលយើងអាចសូមអង្វរយ៉ាងដូច្នេះថា «ឱព្រះអម្ចាស់អើយ ទូលបង្គំចង់អោយព្រះអង្គប្រើទូលបង្គំក្នុងការរៀបចំនគររបស់ទ្រង់»។ សូមទ្រង់បើកភ្នែករបស់ទូលបង្គំ។ សូម ទ្រង់ប្រទានក្រសែភ្នែកខាងឯព្រលឹងវិញ្ញាណ ដើម្បីអោយទូលបង្គំបានឃើញទ្វារដែលព្រះអង្គបើកជារៀងរាល់ថ្ងៃ។ សូមទ្រង់បង្រៀនទូលបង្គំអោយខ្វល់ខ្វាយអំពីតម្រូវការរបស់មនុស្សនៅជំុវិញទូលបង្គំ។ សូមទ្រង់ជួយអោយទូលបង្គំពោលពាក្យសម្តីទន់ភ្លន់ទៅកាន់មនុស្ស ដើម្បីលើកទឹកចិត្ត និងផ្តល់សេចក្តី សង្ឃឹមដល់ពួកគេ។ ម៉្យាងទៀត សូមទ្រង់ជួយទូលបង្គំអោយចែកចាយអំពីសេចក្តីស្រឡាញ់ និងសេចក្តី ពិតរបស់ព្រះអង្គជាមួយនឹងមនុស្សដែលទូលបង្គំបានជួបជារៀងរាល់ថ្ងៃ»។ សូមអធិស្ឋានបែបយ៉ាងដូច្នេះ។ ពេលនោះ ព្រះនឹងធ្វើរឿងដ៏អស្ចារ្យ និងគួរអោយភ្ញាក់ផ្អើលមួយចំនួននៅក្នុងជីវិតរបស់លោកអ្នក។

**សំណួរពិភាក្សា**

`1. តើលោកអ្នកធ្លាប់នាំព្រលឹងទៅឯព្រះយេស៊ូវដែរឬទេ? បទពិសោធន៍បែបនេះពុំមែនជារឿងងាយស្រួល ឡើយមែនទេ? មែនហើយ មានតែព្រះប៉ុណ្ណោះដែលអាចផ្លាស់ប្តូរចិត្តរបស់មនុស្ស។ ប៉ុន្តែ ទ្រង់បានជ្រើស រើសយើងអោយក្លាយជាផ្នែកមួយនៃកិច្ចការនោះ។ តើយើងត្រូវធ្វើអ្វីខ្លះ ដើម្បីនាំព្រលឹងមួយទៅឯព្រះ-យេស៊ូវ? វាត្រូវការពេលវេលា កិច្ចខំប្រឹងប្រែងជាច្រើន វិញ្ញាណនៃការអត់ធ្មត់ និងសេចក្តីស្រឡាញ់ដែល ប្រទានមកពីខាងលើ។ ចិត្តអាត្មានិយមរបស់យើងក៏ត្រូវតែស្លាប់ផងដែរ។ តើជម្រើសអ្វីខ្លះ ដែលយើងអាចធ្វើអោយស្លាប់ខាងឯនិស្ស័យសាច់ឈាមរបស់លោកអ្នក ដើម្បីអោយលោកអ្នកអាចនាំព្រលឹងទៅ ឯព្រះយេស៊ូវបាន?`

`2. តើអ្នកណាខ្លះដែលពុំទាន់បានដឹងអំពីព្រះយេស៊ូវ ដែលលោកអ្នកបានជួបជារៀងរាល់ថ្ងៃ? តើលោកអ្នក បានធ្វើបន្ទាល់អ្វីខ្លះទៅកាន់ពួកគេ? តើលោកអ្នកអាចធ្វើអ្វីខ្លះបានទៀត?`

`3. សូមគិតអំពីលោកសុលពីក្រុងតើសុស។ តើគាត់ជាមនុស្សចុងក្រោយដែលបណ្តាជនបានគិតថានឹងក្លាយ ទៅជាគ្រីស្ទានឬ? ប៉ុន្តែ រឿងនោះគឺជាអ្វីដែលបានកើតឡើងយ៉ាងពិតប្រាកដចំពោះគាត់។ តើមេរៀននេះ អាចបង្រៀនយើងអ្វីខ្លះ អំពីការមិនថ្កោលទោសអ្នកណាម្នាក់តាមរយៈការមើល និងការប្រព្រឹត្តពីខាងក្រៅរបស់ពួកគេ?`

`4. សូមគិតអំពីរឿងរបស់លោកសុលបន្ថែមទៀត។ ឥឡូវនេះ សូមអានខគម្ពីរម៉ាថាយ 7៖6។ តើលោកអ្នកយល់អំពីបន្ទូលរបស់ព្រះយេស៊ូវនៅត្រង់នេះយ៉ាងដូចម្តេច?`