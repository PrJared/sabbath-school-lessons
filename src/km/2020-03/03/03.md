---
title:  មេរៀននៃការទទួលយក
date:  13/07/2020
---

ព្រះយេស៊ូវបានបង្ហាញដល់សិស្សរបស់ទ្រង់អំពីការក្រឡេកមើលទៅឯមនុស្សគ្រប់គ្នាដោយ របៀបថ្មីមួយ។ ព្រះយេស៊ូវបានបង្រៀនសិស្សរបស់ទ្រង់អំពីរបៀបដែលព្រះទតមើលទៅឯមនុស្ស។ ព្រះ-យេស៊ូវពុំបានទតឃើញមនុស្សត្រឹមតែអ្វីដែលពួកគេមាននោះទេ។ ទ្រង់ទតឃើញថា មនុស្សគ្រប់គ្នាអាចក្លាយទៅជាមនុស្សដ៏ពិសេសមួយ។ ព្រះយេស៊ូវតែងតែមានព្រះហឫទ័យសប្បុរសចំពោះមនុស្ស។ ទ្រង់បាន បង្ហាញការគោរពដល់ពួកគេ។ ព្រះយេស៊ូវតែងតែពញ្ញាក់អារម្មណ៍សិស្សរបស់ទ្រង់ ដោយសារតែព្រះអង្គល្អ និងសប្បុរសចំពោះមនុស្សគ្រប់គ្នាដែលធ្វើអោយសាសន៍យូដាមិនពេញចិត្ត។ យើងឃើញការពិតនេះនៅក្នុងសាច់រឿងព្រះយេស៊ូវ និងស្ត្រីសាសន៍សាម៉ារី។

ការសិក្សាព្រះគម្ពីរបុរាណវិទ្យាបានបង្ហាញប្រាប់អំពីការប្រកាន់ពូជសាសន៍រវាងសាសន៍យូដា និងសាសន៍សាម៉ារីនៅក្នុងសម័យរបស់ព្រះយេស៊ូវ៖ «ការខ័ណ្ឌចែករវាងសាសន៍សាម៉ារី និងសាសន៍យូដា បានចាប់ផ្តើមជាយូរណាស់មកហើយ។ យើងបានសិក្សាឃើញថា សាសន៍សាម៉ារីគឺជាក្មេងជំនាន់ក្រោយ នៃក្រុមមនុស្សដែលបានរស់នៅក្នុងតំបន់មេសូប៉ូតាមៀនៅក្នុងបទគម្ពីរពង្សាវតារក្សត្រទី2 17»។ ស្តេចសាសន៍អាសសុើរបានបណ្តេញមនុស្សទាំងនេះអោយទៅរស់នៅភាគខាងជើងនៃប្រទេសអ៊ីស្រាអែល បន្ទាប់ ពីសាសន៍យូដាត្រូវបានបណ្តេញចេញពីភាគខាងជើងនៃប្រទេសរបស់ខ្លួននៅក្នុងឆ្នាំ722មុន

គ្រិស្តសករាជ។ សាសន៍សាម៉ារីដែលបានភៀសខ្លួនទៅនៅទីនោះបានរួមបញ្ចូលការថ្វាយបង្គំព្រះយេហូវ៉ា ជាមួយនឹងការថ្វាយបង្គំព្រះក្លែងក្លាយ»។ ដកស្រង់ពី (Zondervan Publicshing, 2005), page 1727, adapted។ សាសន៍សាម៉ារីបានសាងសង់ព្រះវិហារនៅលើភ្នំកេរិស៊ីម (Gerizim)។ ពួកគេក៏បានជ្រើសរើសមេដឹកនាំសាសនាមួយចំនួនអោយមើលការខុសត្រូវនៅក្នុងព្រះវិហារនោះផងដែរ។ ម៉្លោះហើយ យោង ទៅតាមប្រវត្តិសាស្ត្រងាយស្រួលអោយយើងជឿថា សិស្សរបស់ព្រះយេស៊ូវមានការភ្ញាក់ផ្អើលជាខ្លាំង នៅពេលដែលព្រះយេស៊ូវបានជ្រើសរើសដំណើររបស់ទ្រង់ក្នុងការយាងកាត់ស្រុកសាម៉ារីឆ្ពោះទៅស្រុក កាលីឡេ។ សិស្សរបស់ព្រះយេស៊ូវមានការភ្ញាក់ផ្អើលជាខ្លាំង នៅពេលដែលព្រះយេស៊ូវពុំបានជំទាស់ជាមួយនឹងសាសន៍សាម៉ារីអំពីសាសនា។ តើព្រះយេស៊ូវធ្វើយ៉ាងដូចម្តេច? ទ្រង់ជ្រាបដឹងថា ស្ត្រីសាសន៍ សាម៉ារីចង់ទទួលបានការស្រឡាញ់ និងការលើកលែងទោស។ ដូច្នេះ ព្រះយេស៊ូវបានប្រទានអោយនាងនូវអ្វីដែលនាងត្រូវការ។

`សូមអានខគម្ពីរយ៉ូហាន 4៖3-34។ តើព្រះយេស៊ូវចាប់ផ្តើមការសន្ទនាជាមួយនឹងស្ត្រីសាសន៍ សាម៉ារីដោយរបៀបណា? តើនាងឆ្លើយតបទៅទ្រង់វិញដោយរបៀបណា? តើសិស្សរបស់ព្រះយេស៊ូវមាន ប្រតិកម្មយ៉ាងដូចម្តេច? តើព្រះយេស៊ូវប្រើបទពិសោធន៍នេះ ដើម្បីបង្រៀនសិស្សរបស់ទ្រង់អំពីរបៀបដែល ព្រះទតឃើញមនុស្សលោកយ៉ាងដូចម្តេច?`

ព្រះយេស៊ូវចង់បង្រៀនមេរៀនដ៏សំខាន់មួយដល់សិស្សរបស់ទ្រង់។ ពួកគេត្រូវយល់ថា «មនុស្សទាំងនោះដែលមានព្រះវិញ្ញាណនៃព្រះយេស៊ូវសណ្ឋិតនៅក្នុងពួកគេនឹងមើលឃើញមនុស្សគ្រប់គ្នាដោយកែវភ្នែកនៃសេចក្តីស្រឡាញ់។ សេចក្តីស្រឡាញ់នេះមានប្រភពចេញមកពីព្រះ»។ ដកស្រង់ពី Ellen G. White, The Signs of the Times, June 20, 1892, adpated។

`តើមានមនុស្សនៅជុំវិញលោកអ្នកដែលលោកអ្នកមិនចង់អោយតម្លៃទាល់តែសោះដែរឬទេ? ប្រសិនបើមាន តើពួកគេជាអ្នកណា? តើហេតុអ្វីបានជាលោកអ្នកត្រូវតែផ្លាស់ប្តូរអារម្មណ៍របស់លោកអ្នកទៅលើក្រុមមនុស្សមួយនេះ ឬក្រុមមនុស្សទាំងនេះ? តើការផ្លាស់ប្តូរបែបនោះអាចកើតឡើងនៅក្នុងជីវិតរបស់លោកអ្នកដោយរបៀបណា?`