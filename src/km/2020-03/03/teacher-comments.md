---
title:  ហ្វីលីពីនមួយគ្រួសារបានផ្លាស់ប្តូរ
date:  17/07/2020
---

អ្នកលក់សៀវភៅផ្សាយដំណឹងល្អដ៏ឯកោម្នាក់បានដើរនៅលើផ្លូវក្តៅហុយដីនៃទីក្រុងប៊ូទួន (But-

uan) ប្រទេសហ្វីលីពីន។ ពេញមួយថ្ងៃដែលគាត់បានពពាយនាយ តែគាត់លក់មិនដាច់ទាល់តែសោះ។ នេះ គឺជាប្រាក់ចំណូលតែមួយមុខគត់របស់គាត់ ម៉្លោះហើយគាត់បាក់ទឹកចិត្តជាខ្លាំង។ ប៉ុន្តែ គាត់បាន ប្តេជ្ញាចិត្តទៅគោះទ្វារផ្ទះមួយទៀត។ គាត់បានអធិស្ឋាន នៅពេលដែលគាត់ដើរចូលទៅ។ បន្ទាប់មក គាត់ បានគោះទ្វារ។

ស្ត្រីម្នាក់ដែលមានកែវភ្នែកមុតស្រួចបានស្វាគមន៍បុរសដែលអស់កម្លាំងម្នាក់នោះដោយទឹកមុខញញឹម។ បុរសនោះបាននិយាយដោយសសំឡេងដ៏ពីរោះស្រទន់ ហើយស្ត្រីម្នាក់នោះអាចមើលឃើញពីភាព ស្មោះត្រង់នៅក្នុងក្រសែភ្នែក និងស្តាប់ឮតាមសំឡេងរបស់គាត់។ ពេលនោះហាក់ដូចជាព្រះវិញ្ញាណបរិសុទ្ធផ្ទាល់កំពុងតែសូមអង្វរដល់ស្ត្រីនោះ។

នាងគឺជាគ្រីស្ទាន ប៉ុន្តែនាងបានចំណាយពេលវេលាអស់ជាច្រើនឆ្នាំដោយគ្មានចំណាប់អារម្មណ៍ ក្នុងការធ្វើតាមព្រះគ្រីស្ទ។ នាងបានចាប់ផ្តើមចង់រៀនពីព្រះយេស៊ូវ ប៉ុន្តែ នៅពេលនោះ ស្ថានភាពនៃសេដ្ឋកិច្ច គ្រួសាររបស់នាងមានការខ្វះខាត។ រីឯហោប៉ៅរបស់គាត់តែងតែនៅទទេ។ គាត់មានកូន10នាក់ និង3 នាក់ទៀតកំពុងតែនៅក្នុងផ្ទៃ។

តើនាងអាចមានលទ្ធភាពទិញសៀវភៅរបស់អ្នកផ្សាយដំណឹងល្អម្នាក់នោះដោយនាងបានដឹងថា នាងត្រូវតែអាន និងចែកចាយយ៉ាងដូចម្តេច? ចំណងជើងនៃសៀវភៅនោះគឺ មហាវិវាទ ដែលបានសរសេរ ឡើងដោយអ្នកស្រី អែល្លិន ជីវ៉ៃត៍។ គាត់បានទិញសៀវភៅមួយក្បាលនោះជាមួយនឹងធនធានដែលគាត់

មិនមាន ដោយគ្មានការស្ទាក់ស្ទើរ។

ចាប់តាំងពីថ្ងៃនោះរហូតដល់អស់រយៈពេលជាង50ឆ្នាំហើយ ប៉ុន្តែ ផលផ្លែនៃសៀវភៅតែមួយក្បាលនោះគត់ដែលទាក់ទាញចំណាប់អារម្មណ៍គាត់។ អ្នកស្រីអេផេហ្វានៀ ធី (Epefania Ty) បាននាំកូនៗទាំងអស់របស់គាត់ទៅឯព្រះគ្រីស្ទ។ គាត់បានយល់ស្របតាមអ្វីដែលអ្នកស្រីអែល្លិន ជីវ៉ៃត៍បានសរសេរនៅក្នុង អត្ថបទនៃទីបន្ទាល់សម្រាប់ពួកជំនុំ ភាគ6 ទំព័រ429 ដែលថា «ភារកិច្ចរបស់យើងសម្រាប់ព្រះគ្រីស្ទត្រូវចាប់ ផ្តើមឡើងចេញពីគ្រួសារនៅក្នុងផ្ទះ. . .ដ្បិតគ្មានទីកន្លែងនៃបេសកកម្មណាដែលសំខាន់ជាងនេះទៀតទេ។

ហ្វ្លរេនតេ ធី (Florente Ty) ដែលជាកូនម្នាក់ក្នុងចំណោមកូនប្រុសរបស់គាត់បានក្លាយជាគ្រូ គង្វាល ហើយសព្វថ្ងៃនេះគាត់គឺជាប្រធានផ្នែកគ្រឹះស្ថានបោះពុម្ភផ្សាយនៃព្រះវិហារអាត់វេនទីស្ទនៅឯទីក្រុង ម៉ានីល ប្រទេសហ្វីលីពីន។ កូនៗដទៃទៀតបានក្លាយជាអ្នកជំនួយការបុរស ចាស់ទុំព្រះវិហារ ជំនួយការស្ត្រី និងគ្រូបង្រៀននៅក្នុងព្រះវិហារអាត់វេនទីស្ទ និងវិទ្យាស្ថានសម្រាប់ឧត្តមសិក្សា។ កូនៗរបស់គាត់ស្ទើរតែទាំងអស់បានបញ្ចប់ការសិក្សាពីមហាវិទ្យាល័យ Mountain View College ហើយពួកគេម្នាក់ៗកំពុងតែ ជួយកូនបន្ទាប់ទៀតអោយបានទៅឯមហាវិទ្យាល័យនោះ។

ខ្ញុំបានហៅស្ត្រីម្នាក់នេះថាជា «ម៉ាក់» ដោយសារតែខ្ញុំបានរៀបការជាមួយដូរខាស (Dorcasកូនស្រីរបស់គាត់ដែលនាងបានបង្រៀននៅឯវិទ្យាស្ថានសម្រាប់ឧត្តមសិក្សាអាត់វេនទីស្ទតាំងតែពីដើមមក។ ម៉ាក់បានដាច់សរសៃឈាមខួរក្បាលមុនពេលដែលខ្ញុំបានជួបគាត់។ ម៉ាក់នៅស្ងៀមស្ងាត់ ពិការភ្នែក និងដេកនៅតែមួយកន្លែង។ ម៉ាក់បានព្យាយាមនិយាយមកកាន់ខ្ញុំដោយអស់ពីចិត្តរបស់គាត់នៅពេលដែលយើង បានជួបគ្នា ប៉ុន្តែគាត់ពុំអាចនិយាយបានឡើយ។ នោះមិនមែនជាឧបសគ្គ

អ្វីឡើយ។ គាត់បាននិយាយមកកាន់ចិត្តរបស់ខ្ញុំជាច្រើនដង ពីព្រោះគាត់ បានឆ្លើយតបទៅកាន់ព្រះវិញ្ញាណបរិសុទ្ធជាច្រើនឆ្នាំមុននេះរួចទៅហើយ។ ម៉ាក់បានទទួលអនិច្ចកម្មនៅក្នុង ខែសីហា ឆ្នាំ2013 នៅអាយុ89ឆ្នាំ។

មានមនុស្សរាប់សិបនាក់បានទទួលជឿព្រះគ្រីស្ទដោយសារតែអ្នកលក់ សៀវភៅផ្សាយដំណឹងល្អម្នាក់ដ៏មានអានុភាព និងស្ត្រីម្នាក់ដែលបានទទួល យកព្រះវិញ្ញាណបរិសុទ្ធ។ ខ្ញុំនឹងជួបម៉ាក់នៅថ្ងៃដែលព្រះយេស៊ូវយាងមក។