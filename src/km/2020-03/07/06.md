---
title:  ការចែកចាយសេចក្តីពិតនៃព្រះគម្ពីរ
date:  13/08/2020
---

ដំណឹងល្អគឺសម្រាប់ចែកចាយ។ សូមគិតអំពីគ្រាមួយនៅក្នុងជីវិតរបស់លោកអ្នកដែលដំណឹង ល្អបានធ្វើអោយលោកអ្នកសប្បាយចិត្ត។ ប្រហែលជាដំណឹងល្អគឺជាថ្ងៃដែលលោកអ្នកបានរៀបអាពាហ៍ ពិពាហ៍។ ឬជាថ្ងៃដែលកូនរបស់លោកអ្នកបានចាប់កំណើត។ ឬជាថ្ងៃដែលលោកអ្នកបានទទួលកិច្ចការ ថ្មីមួយ ឡានមួយគ្រឿង ឬគេហដ្ឋានមួយខ្នង។ លោកអ្នកមានអារម្មណ៍រំភើបជាខ្លាំងដែលធ្វើអោយលោក អ្នកចង់ចែកចាយដំណឹងល្អមួយនេះ។

ជាការពិតណាស់ វាពិតជាអស្ចារ្យណាស់ក្នុងការចែករំលែកសេចក្តីអំណរជាមួយនឹងអ្នកដទៃ។ ប៉ុន្តែ ដំណឹងល្អបំផុតដែលយើងអាចចែកចាយបានគឺជាដំណឹងល្អអំពីព្រះយេស៊ូវ។ សូមគិតអំពីគ្រាមួយ នៅពេលដែលលោកអ្នកបានរកឃើញសេចក្តីពិតដ៏អស្ចារ្យមួយនៅក្នុងព្រះគម្ពីរ។ លោកអ្នកប្រាកដជាចង់ចែកចាយសេចក្តីពិតនេះ មែនទេ? រឿងនេះក៏បានកើតឡើងចំពោះលោកពេត្រុសដូចគ្នាដែរ។ មេដឹក នាំសាសនាបានព្យាយាមបពា្ឈប់លោកពេត្រុស និងមិត្តភក្តិរបស់គាត់កុំអោយចែកចាយសេចក្តីពិតនៃ ព្រះគម្ពីរតទៅទៀត។ ប៉ុន្តែ លោកពេត្រុសបានប្រាប់ទៅពួកគេវិញថា «ដ្បិតយើងខ្ញុំនឹងលែងនិយាយពីការដែលយើងខ្ញុំបានឃើញ ហើយឮ ពុំបានទេ» (កិច្ចការ 4៖20)។

«បុគ្គលម្នាក់តែងតែចង់ប្រាប់អ្នកដទៃថា ព្រះយេស៊ូវគឺជាមិត្តភក្តិដ៏វិសេសរបស់គាត់ នៅពេល ដែលគាត់បានទទួលជឿព្រះយេស៊ូវភ្លាមៗ។ គ្មានអ្វីដែលអាចបពា្ឈប់ពួកគាត់កំុអោយចែកចាយសេចក្តី ពិតនេះបានឡើយ។ យើងនឹងត្រូវបានបំពេញដោយសេចក្តីអំណរនៃព្រះវិញ្ញាណបរិសុទ្ធរបស់ព្រះយេស៊ូវ ដែលសណ្ឋិតនៅក្នុងយើង នៅពេលដែលទ្រង់ញែកយើងចេញជាបរិសុទ្ធ។ យើងនឹងចង់ប្រាប់អ្នកដទៃអំពីដំណឹងល្អមួយនេះ»។ ដកស្រង់ពី Ellen G. White, Steps to Christ, page 78, adapted។

លោកប៉ុលបានសរសេរនៅក្នុងខគម្ពីររ៉ូម 1៖14-16ថា «ខ្ញុំមានសេចក្តីជំពាក់ទាំងសាសន៍ក្រេក និងសាសន៍ដទៃ ទាំងអ្នកប្រាជ្ញ និងអ្នកខ្លៅផង ដូច្នេះ ឯខ្ញុំៗ ប្រុងប្រៀបតែនឹងប្រាប់ដំណឹងល្អមកអ្នករាល់គ្នាដែលនៅក្រុងរ៉ូមដែរ ដ្បិតខ្ញុំគ្មានសេចក្តីខ្មាស ចំពោះដំណឹងល្អនៃព្រះគ្រីស្ទទេ ពីព្រោះជាព្រះចេស្តា នៃព្រះ សំរាប់នឹងជួយសង្គ្រោះដល់អស់អ្នកណាដែលជឿ គឺដល់ទាំងសាសន៍យូដាជាដើម និងសាសន៍ក្រេកផង» (រ៉ូម 1៖14-16)។ លោកប៉ុលពុំដែលអស់កម្លាំងក្នុងការប្រាប់រឿងរបស់គាត់អំពី របៀបដែល ព្រះយេស៊ូវបានផ្លាស់ប្តូរជីវិតរបស់គាត់ជាមួយនឹងអ្នកដទៃនោះឡើយ។ សម្រាប់លោកប៉ុល ដំណឹងល្អត្រូវ តែចែកចាយចេញទៅ។ គាត់ពុំអាចនៅស្ងៀមបានឡើយ។

`តើក្បួនច្បាប់សំខាន់អ្វីខ្លះ អំពីការចែកចាយសេចក្តីពិតនៃព្រះគម្ពីរដែលបានបង្ហាញប្រាប់យើង នៅក្នុងខគម្ពីរអេសាយ 50៖4; សាស្តា 3៖1 និងធីម៉ូថេទី2 4៖2?`

ព្រះយេស៊ូវបានប្រទានឱកាសដល់យើងអោយធ្វើបន្ទាល់ នៅពេលដែលយើងថ្វាយជីវិតរបស់ យើងទាំងស្រុងដល់ទ្រង់។ ទ្រង់បាននាំមនុស្សអោយចូលមកក្នុងជីវិតរបស់យើងគឺជាពួកអ្នកដែលទ្រង់បានបើកចិត្ត។ យើងត្រូវតែចងចាំក្បួនច្បាប់ទាំង3នេះ នៅពេលដែលធ្វើបន្ទាល់៖ (1)អ្វីដែលយើងនិយាយ (2)របៀបដែលយើងនិយាយ និង (3)នៅពេលណាដែលយើងនិយាយ។

`តើលោកអ្នកអាចធ្វើជាស្មរបន្ទាល់អោយកាន់តែប្រសើរទៅកាន់អ្នកដទៃនៅក្នុងជីវិតរបស់លោក អ្នកដោយរបៀបណា?`