---
title:  ការសិក្សាបន្ថែម
date:  14/08/2020
---

សូមអាន Ellen G. White, “A Knowledge of God,” pages 87-91, in Stepts to Christ; “Bible Readings With Families,” pages 192, 193, in Gospel Workers; and “Bible Work Techniques,” pages 481-486, in Evangelism។

ព្រះបានធ្វើការនៅក្នុងចិត្តរបស់មនុស្សទាំងអស់ដែលនៅជំុវិញយើង។ យើងត្រូវមានចក្ខុវិស័យខាងឯវិញ្ញាណ ដើម្បីអោយមើលឃើញកន្លែងដែលព្រះបានធ្វើការ។ បន្ទាប់មក យើងនឹងឃើញឱកាសក្នុង ការចែកចាយសេចក្តីពិតនៃព្រះគម្ពីរជាមួយនឹងអ្នកដទៃ។ ព្រះបានត្រៀមចិត្តរបស់ពួកគេជាស្រេច ដើម្បី អោយយើងដាំគ្រាប់ពូជនៃសេចក្តីពិត។ ព្រះវិញ្ញាណបរិសុទ្ធក៏បានត្រៀមចិត្តរបស់ស្ត្រីម្នាក់ដែលនៅឯអណ្តូង ទឹកផងដែរ។ រួមទាំងចិត្តរបស់ស្ត្រីដែលមានជម្ងឺធ្លាក់ឈាម ចោរដែលជាប់ឆ្កាង មេទ័ពនៃកងទ័ពរ៉ូមុាំង និង មនុស្សដទៃទៀតផងដែរ។ ព្រះវិញ្ញាណបានធ្វើអោយពួកគេត្រៀមខ្លួនជាស្រេច ដើម្បីទទួលជឿដល់ព្រះយេស៊ូវ មុនពេលដែលទ្រង់បានជួបគេទៅទៀត។ ព្រះវិញ្ញាណបានធ្វើកិច្ចការទាំងនេះតាមការប្រទានបទពិសោធន៍ ផ្សេងៗគ្នានៅក្នុងជីវិតដល់ពួកគេ។ ព្រះវិញ្ញាណក៏បានបំពេញចិត្ត និងគំនិតរបស់ពួកគេដោយគោលគំនិតដែលមកពីព្រះផងដែរ។

យើងប្រហែលជាមានការខ្មាសអៀនក្នុងការសួរអ្នកដទៃថា យើងអាចអធិស្ឋានជាមួយនឹងពួកគេ បានដែរឬទេ យើងអាចចែកចាយអំពីសេចក្តីសន្យានៃព្រះគម្ពីរ ឬប្រគល់ទស្សនាវដ្តីអំពីព្រះគម្ពីរដល់ពួកគេ បានដែរឬទេ។ ប៉ុន្តែ តើអ្នកបានដឹងអ្វីខ្លះ ដែលកំពុងតែកើតឡើងយ៉ាងពិតប្រាកដ នៅពេលដែលលោកអ្នក ចង់ចែកចាយជំនឿរបស់អ្នកជាមួយនឹងអ្នកណាម្នាក់? លើសពីនេះទៅទៀត លោកអ្នកមានអារម្មណ៍បែបនេះ ពីព្រោះព្រះវិញ្ញាណបរិសុទ្ធបានត្រៀមចិត្តរបស់បុគ្គលម្នាក់នោះរួចទៅហើយ ដើម្បីអោយបានស្តាប់នូវអ្វីដែល លោកអ្នកត្រូវនិយាយ។

**សំណួរពិភាក្សា**

`1. បើមានអ្នកណាម្នាក់ចូលមកឯលោកអ្នក ហើយនិយាយថា គាត់មានអារម្មណ៍ថា មានកំហុសជាខ្លាំង។ គាត់ត្រូវការព្រះ ដើម្បីលើកលែងទោសអោយគាត់។ តើដំបូន្មានអ្វីខ្លះ ដែលលោកអ្នកនឹងផ្តល់អោយគាត់? តើខគម្ពីរអ្វីខ្លះ ដែលលោកអ្នកនឹងចែកចាយដល់គាត់? តើលោកអ្នកធ្លាប់មានបទពិសោធន៍អ្វីខ្លះ អំពីកំហុស និងអំណាចនៃការអត់ឱនទោសរបស់ព្រះនៅក្នុងជីវិតរបស់លោកអ្នកផ្ទាល់?`

`2. ពេលខ្លះ ព្រះបាននាំមនុស្សចូលមកក្នុងជីវិតរបស់លោកអ្នក ពីព្រោះទ្រង់ចង់អោយពួកគេបានដឹងអំពី សេចក្តីពិតរបស់ទ្រង់។ តើយើងអាចធ្វើអ្វីបានខ្លះ ដើម្បីធានាថា យើងបានត្រៀមខ្លួនជាស្រេចក្នុងការជួយ ដល់អ្នកទាំងនោះដែលព្រះបាននាំពួកគេមកឯយើង?`

`3. សូមគិតអំពីអំណាចរបស់ព្រះ និងបន្ទូលរបស់ទ្រង់នៅក្នុងរឿងនៃកណ្ឌគម្ពីរលោកុប្បត្តិអំពី របៀបដែល ព្រះបានបង្កើតផ្ទៃមេឃ និងផែនដី។ លំហអាកាសធំល្វឹងល្វើយ។ វាជាការពិបាកសម្រាប់អោយយើង បង្កើតទិដ្ឋភាពនៃលំហអាកាសនៅក្នុងគំនិតរបស់យើង។ ប៉ុន្តែ ព្រះដែលបានបង្កើតលំហអាកាសឡើង ទ្រង់ប្រាកដជាមានអំណាចដ៏អស្ចារ្យលើសជាងអ្វីដែលព្រះអង្គបានបង្កើតទៅទៀត។ ព្រះដ៏មានអំណាច មួយនេះក៏មានព្រះហឫទ័យស្រឡាញ់យើងផងដែរ។ តើគោលគំនិតមួយនេះអាចកំសាន្តចិត្តយើងយ៉ាង ដូចម្តេច? តើសេចក្តីសង្ឃឹមអ្វី ដែលយើងទទួលបានពីរឿងទាំងអស់នេះអំពីព្រះ? តើការដែលដឹងអំពីរឿង នេះ អាចធ្វើអោយយើងក្លាយជាស្មរបន្ទាល់បានកាន់តែប្រសើរយ៉ាងដូចម្តេច?`