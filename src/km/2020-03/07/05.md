---
title:  រស់នៅតាមសេចក្តីពិត
date:  12/08/2020
---

មានសេចក្តីសន្យាច្រើនជាង3000ខនៅក្នុងព្រះគម្ពីរ។ រាល់សេចក្តីសន្យាទាំងអស់មានប្រភព ចេញមកពីព្រះហឫទ័យរបស់ព្រះដែលប្រកបដោយសេចក្តីស្រឡាញ់។ ព្រះអម្ចាស់មួយនេះ «ទ្រង់អាចនឹង ធ្វើហួសសន្ធឹក លើសជាងអស់ទាំងសេចក្តីដែលយើងសូម ឬគិត» ទៅទៀត (អេភេសូរ 3៖20)។ សេចក្តី សន្យានៃព្រះគម្ពីរគឺជាសេចក្តីសន្យាដែលព្រះបានបង្ហាញឡើងសម្រាប់យើងរាល់គ្នា។ តើនឹងមានរឿងអ្វីកើត ឡើង នៅពេលដែលយើងជឿទុកចិត្តលើសេចក្តីសន្យាទាំងនេះ ហើយក៏បង្រៀនអ្នកដទៃអោយជឿទុកចិត្ត លើសេចក្តីសន្យាទាំងនេះដែរនោះ? ពេលនោះ ព្រះនឹងចាក់បង្អុរព្រះពររបស់ទ្រង់មកលើយើង។ លោកប៉ុល បានបង្ហាញប្រាប់យើងអំពីមូលហេតុដែលព្រះបានធ្វើកិច្ចការនេះនៅក្នុងកណ្ឌគម្ពីររ៉ូម៖ «ឯព្រះអង្គ ដែលមិន បានសំចៃទុកនូវព្រះរាជបុត្រាទ្រង់បង្កើត គឺបានបញ្ជូនទៅជំនួសយើងរាល់គ្នា នោះតើមានទំនងអ្វី ឲ្យទ្រង់មិនប្រទានគ្រប់ទាំងអស់មកយើង ជាមួយនឹងព្រះរាជបុត្រាទ្រង់នោះផង» (រ៉ូម 8៖32)។ លោកពេត្រុសបានបកស្រាយហេតុផលបន្ថែមពីលើនេះ។ គាត់បានមានប្រសាសន៍ថា «ដ្បិតព្រះចេស្តានៃព្រះ បានផ្តល់ឲ្យយើងរាល់គ្នាមានគ្រប់របស់ទាំងអស់ ខាងឯជីវិត និងសេចក្តីគោរពប្រតិបត្តិដល់ព្រះ ដោយយើងបានស្គាល់ ព្រះអង្គ ដែលទ្រង់ហៅយើងរាល់គ្នាមក ដោយសារសិរីល្អ និងសគុណរបស់ទ្រង់» (ពេត្រុសទី2 1៖3)។ ព្រះយេស៊ូវបានឈ្នះលើសង្គ្រាមប្រឆាំងទាស់នឹងអំពើបាប នៅពេលដែលទ្រង់បានសុគត។ ទ្រង់ក៏បានឈ្នះ សង្គ្រាមប្រឆាំងទាស់នឹងសាតាំងដែលជាមេអំណាចនៃសេចក្តីអាក្រក់ និងសេចក្តីស្លាប់ផងដែរ។ ជ័យជំនះ របស់ព្រះយេស៊ូវបានអនុញ្ញាតអោយទ្រង់ប្រទានអ្វីៗទាំងអស់ដែលយើងត្រូវការ ដើម្បីរស់នៅក្នុងជីវិតដ៏ បរិសុទ្ធ និងជីវិតខាងឯវិញ្ញាណ។ ព្រះយេស៊ូវក៏បានសន្យាថា នឹងផ្គត់ផ្គង់តម្រូវការមូលដ្ឋានរបស់យើងផង ដែរ។

`សូមប្រៀបធៀបខគម្ពីរយ៉ូហាន 1៖7-9 និងភីលីព 4៖13, 19។ សេចក្តីសន្យាទាំងនេះមាន លក្ខណៈខុសពីគ្នាយ៉ាងខ្លាំង។ ប៉ុន្តែ តើសេចក្តីសន្យាទាំងនេះបានបង្រៀនយើងអ្វីខ្លះ អំពីអ្វីដែលមាននៅក្នុងព្រះហឫទ័យរបស់ព្រះ? តើសេចក្តីសន្យាទាំងនេះបានធ្វើអោយជីវិតរបស់លោកអ្នកកាន់តែប្រសើរឡើង យ៉ាងដូចម្តេច?`

រាល់សេចក្តីសន្យានៅក្នុងខទាំងនេះមានលក្ខណៈខុសគ្នា។ ប៉ុន្តែ សេចក្តីសន្យាទាំងពីរនេះបាន បង្ហាញយើងអំពីរូបភាពរបស់ព្រះដែលដូចគ្នា។ សេចក្តីសន្យាទាំងនេះបានបង្ហាញយើងថា ព្រះប្រកបដោយ សេចក្តីស្រឡាញ់ និងសេចក្តីអត់ឱនទោស។ ទ្រង់មានអំណាចទាំងអស់នៅស្ថានសួគ៌ និងនៅលើផែនដី។ ព្រះក៏បានយកព្រះទ័យទុកដាក់ចំពោះតម្រូវការមូលដ្ឋានរបស់យើងផងដែរ។ ដូច្នេះ សេចក្តីសន្យានេះបាន បង្ហាញយើងថា ព្រះបានយកព្រះទ័យទុកដាក់ចំពោះយើងយ៉ាងខ្លាំង។

`សូមអានខគម្ពីរហេព្រើរ 3៖19; ហេព្រើរ 4៖1-3 និងម៉ាថាយ 13៖58។ តើខទាំងនេះបង្ហាញ ប្រាប់យើងអ្វីខ្លះ អំពីតម្រូវការសម្រាប់សេចក្តីជំនឿរបស់យើង?`

ព្រះបានប្រទានសេចក្តីសន្យាដ៏អស្ចារ្យជាច្រើននៅក្នុងព្រះគម្ពីរដល់យើង? តើយើងអាចធ្វើអោយ សេចក្តីសន្យាទាំងនេះក្លាយមកជារបស់យើងដោយរបៀបណា? យើងត្រូវតែជឿលើសេចក្តីសន្យាទាំងនេះ ជាមុនសិន ពីព្រោះព្រះបានបង្កើតសេចក្តីសន្យាទាំងនេះ។ ពេលនេោះ ព្រះពរនៅក្នុងសេចក្តីសន្យាទាំងនេះ នឹងក្លាយមកជារបស់យើង។ ដូច្នេះ យើងអាចសួរថា តើហេតុអ្វីបានជាសេចក្តីសន្យារបស់ព្រះពុុំអាចក្លាយមកជាការពិតនៅក្នុងជីវិតរបស់យើង? ពីព្រោះ យើងពុំបានបង្ហាញសេចក្តីជំនឿគ្រប់គ្រាន់នោះទេ។ យើង ពុំបានជឿថា ព្រះនឹងធ្វើតាមអ្វីដែលទ្រង់បានមានបន្ទូលថា ទ្រង់នឹងធ្វើនោះទេ។ ដូច្នេះ សូមអធិស្ឋានអោយ ព្រះនាំអ្នកទៅកាន់អ្នកណាម្នាក់ដែលត្រូវការសេចក្តីសន្យានៃព្រះគម្ពីរ។ សេចក្តីសន្យាទាំងនេះនឹងបំពេញចិត្តរបស់ពួកគេដោយសេចក្តីសង្ឃឹម។