---
title:  ព្រះពរដែលយើងទទួលបានពីការសិក្សាព្រះគម្ពីរ
date:  11/08/2020
---

មានព្រះពរជាច្រើនដែលយើងទទួលបានមកពីការសិក្សាសេចក្តីសន្យានៅក្នុងព្រះគម្ពីរដែលជាព្រះបន្ទូលរបស់ព្រះ។ លោកពេត្រុសបានបង្ហាញប្រាប់យើងអំពីមូលហេតុដែលយើងគួរតែសិក្សាសេចក្តី សន្យានៅក្នុងព្រះគម្ពីរ។ នៅពេលដែលយើងសិក្សា នោះ «អ្នករាល់គ្នា (នឹង) បានចំណែកជានិស្ស័យនៃ ព្រះ ដោយសារសេចក្តីសន្យានោះឯង» (ពេត្រុសទី2 1៖4)។ លោកយ៉ាកុបក៏បានមានប្រសាសន៍អំពីអ្វីដែលនឹងកើតឡើង នៅពេល «ព្រះបន្ទូលដែលព្រះជាម្ចាស់បានបណ្ដុះក្នុងបងប្អូន»។ គាត់បានបន្ថែម ទៀតថា «ព្រោះព្រះបន្ទូលនេះអាចនឹងសង្គ្រោះព្រលឹងរបស់បងប្អូន» (យ៉ាកុប 1៖21, គខប)។ លោក ប៉ុលក៏បានមានប្រសាសន៍ផងដែរអំពី «ព្រះ ហើយនិងព្រះបន្ទូលនៃព្រះគុណទ្រង់ ដែលអាចនឹងស្អាងចិត្ត ហើយនិងឲ្យអ្នករាល់គ្នាមានកេរអាករនៅក្នុងពួកនៃអស់អ្នកដែលបានញែកជាបរិសុទ្ធ» (កិច្ចការ 20៖32)។ ព្រះគម្ពីរគឺជាផ្នែកនៃផែនការរបស់ព្រះ ដើម្បីសង្គ្រោះយើង។ យើងនឹងឃើញព្រះយេស៊ូវនៅក្នុងព្រះគម្ពីរ ហើយយើងនឹងត្រូវបានផ្លាស់ប្តូរ។ យើងនឹងមានសេចក្តីស្រឡាញ់ និងសេចក្តីបរិសុទ្ធដូច ជាទ្រង់ផងដែរ ដោយការមើលឃើញព្រះយេស៊ូវនៅក្នុងព្រះគម្ពីររបស់ទ្រង់ (កូរិនថូសទី2 3៖18)។ «នេះគឺជាក្បួនច្បាប់ដ៏សំខាន់មួយអំពីចិត្ត និងវិញ្ញាណ។ ចិត្ត និងវិញ្ញាណរបស់យើងនឹងបានផ្លាស់ប្តូរទៅ តាមអ្វីដែលយើងឃើញ។ ចិត្តរបស់យើងនឹងផ្លាស់ប្តូរបន្តិចម្តងៗដោយខ្លួនឯង ដើម្បីអោយក្លាយទៅជាអ្វី ដែលចិត្តបានគិត»។ ដក ស្រង់ពី Ellen G. White, The Great Controversy, page 555, adapted។

`សូមអានខគម្ពីរធីម៉ូថេទី2 3៖14-17 និងយ៉ូហាន 17៖14-17។ តើយើងទទួលបានព្រះ ពរអ្វីផ្សេងទៀតពីការសិក្សាព្រះគម្ពីរ?`

លោកប៉ុលបានប្រាប់អោយធីម៉ូថេធ្វើតាមព្រះគម្ពីរ។ បន្ទាប់មក លោកប៉ុលមានប្រសាសន៍ អំពីព្រះពរដែលយើងទទួលបានពីការសិក្សាព្រះគម្ពីរ។ លោកប៉ុលបានមានប្រសាសន៍ថា ព្រះគម្ពីរបាន បង្ហាញយើងអំពីអ្វីដែលត្រូវជឿ។ ព្រះគម្ពីរក៏បានជួយយើងអោយមើលឃើញអំពីអ្វីដែលខុសឆ្គងផងដែរ។ ព្រះគម្ពីរបានបង្ហាញយើងអំពីផែនការរបស់ព្រះសម្រាប់មនុស្សលោក។ ព្រះគម្ពីរក៏បានបង្ហាញយើងអំពី អំពើបាបរបស់យើងផងដែរ។ ព្រះគម្ពីរបានកែតម្រង់គំនិតខុសឆ្គងរបស់យើង។ ព្រះគម្ពីរបានបង្ហាញយើង អំពីរបៀបជីវិតនៃការរស់នៅដ៏បរិសុទ្ធ។ ព្រះគម្ពីរបានបង្ហាញយើងអំពីសេចក្តីសុចរិតរបស់ព្រះយេស៊ូវ។ ព្រះគម្ពីរបាននាំយើងចេញពីអំពើបាប ដើម្បីអោយចិត្តរបស់យើងបានដូចជាព្រះយេស៊ូវ។ ព្រះគម្ពីរបាន បង្ហាញយើងអំពីសេចក្តីស្រឡាញ់ដោយពុំគិតពីប្រយោជន៍ផ្ទាល់ខ្លួនរបស់ព្រះយេស៊ូវ។ បន្ទាប់មក យើង បានឃើញថា យើងពិតជាមនុស្សអាត្មានិយម។ យើងបានឃើញនៅក្នុងព្រះគម្ពីរថា ព្រះយេស៊ូវបាន ស្រឡាញ់ និងយកព្រះទ័យទុកដាក់ចំពោះមនុស្សលោកយ៉ាងខ្លាំង។ សេចក្តីពិតនៃព្រះគម្ពីរនេះបានផ្លាស់ ប្តូរជីវិតរបស់យើង។ ជីវិតរបស់អ្នកដទៃក៏ត្រូវបានផ្លាស់ប្តូរផងដែរ នៅពេលដែលយើងចែកចាយអំពីសេចក្តី ពិតនៃព្រះគម្ពីរជាមួយនឹងពួកគេ។ យើងនឹងមានសេចក្តីស្រឡាញ់កាន់តែច្រើន នៅពេលដែលយើងបាន ឃើញព្រះយេស៊ូវនៅក្នុងព្រះគម្ពីរ។ ចិត្តរបស់យើងនឹងបានដូចជាទ្រង់។ ការធ្វើបន្ទាល់ពុំមែនជាការចែក ចាយអំពីអ្វីដែលយើងគិត ឬជឿនោះទេ។ ការធ្វើបន្ទាល់គឺជាការចែកចាយអំពីសេចក្តីពិតដ៏នៅអស់កល្ប ដែលយើងបានរកឃើញនៅក្នុងព្រះគម្ពីរ។ ព្រះគម្ពីរបានប្រទានពរដល់ជីវិតរបស់យើងតាមរបៀបដ៏អស្ចារ្យ និងគួរអោយភ្ញាក់ផ្អើល។ ដូច្នេះ យើងគួរតែប្រាប់អ្នកដទៃថា ព្រះគម្ពីរអាចប្រទានពរដល់ជីវិតរបស់ពួកគេផងដែរ។