---
title:  ការថ្លែងយ៉ាងអង់អាចនៅឯហ្វាំងឡង់
date:  28/08/2020
---

ស៊ីម៉ូ វេហ្វខាវួរី (Simo Vehkavuori) ដែលមានអាយុ90ឆ្នាំ បានចាប់ផ្តើមពិចារណាឡើងវិញ អំពីជីវិតរបស់គាត់ ខណៈពេលដែលចុះសួរសុខទុក្ខពូ និងមីងដែលជាសមាជិកអាត់វេនទីស្ទនៅឯប្រទេស ស៊ុយអែត។ ក្មេងជំទង់ជនជាតិហ្វាំងឡង់បានចងចាំពីការខកខានមិនបានបំពេញតាមការសន្យាក្នុងការ ដើរតាមព្រះនៅឯជំរុំរដូវក្តៅកាលពីរបីឆ្នាំមុន ហើយគាត់បានងឿងឆ្ងល់ជាខ្លាំងថា តើខ្ញុំបានបាត់បង់ព្រះគុណរបស់ព្រះហើយឬ?

យប់មួយ គាត់បានចេញទៅឯសួនខាងក្រោយ ហើយលុតជង្គង់ទាំងទួញយំនៅក្បែរដើមលីឡាក់ (Lilac) ធំមួយ។ គាត់បានទូលថា «ឱព្រះយេស៊ូវអើយ ប្រសិនបើទ្រង់នៅតែទទួលយកទូលបង្គំនៅឡើយ ហើយប្រសិនបើយប់នេះគឺជាវេលាដ៏ត្រឹមត្រូវក្នុងការថ្វាយចិត្តរបស់ទូលបង្គំទៅឯទ្រង់មែននោះ សូមទ្រង់ បង្ហាញសញ្ញាដល់ទូលបង្គំដោយធ្វើអោយផ្កាយលេចឡើងនៅលើមេឃចុះ»។ ខណៈដែលគាត់ឈរនៅ ទីនោះ ផ្កាយដ៏ធំមួយក៏បានលេចឡើងនៅលើមេឃ។

នៅពេលស៊ីម៉ូវិលត្រឡប់មកឯគ្រួសារអ្នកកសិករនៅឯផ្ទះនៃប្រទេសហ្វាំងឡង់វិញ សហគមន៍ កសិកម្មបានឮអំពីការសម្រេចចិត្តរបស់គាត់ក្នុងការដើរតាមព្រះ។ អ្នកខ្លះបានចំអកឡកឡឺយដល់គាត់ នាំអោយគាត់គិតថា តើគាត់គួរតែបើកចំហអំពីសេចក្តីជំនឿរបស់គាត់ឬយ៉ាងណា។ ល្ងាចមួយ អ្នកត្រួតពិនិត្យនៃរដ្ឋាភិបាលបានមក ដើម្បីត្រួតពិនិត្យដូចសព្វដង ខណៈពេលដែលស៊ីម៉ូរឺតទឹកដោះគោនៅក្នុងកសិដ្ឋានរបស់ឪពុកគាត់។ អ្នកត្រួតពិនិត្យបានឮអំពីការផ្លាស់ប្តូរជំនឿរបស់គាត់ ហើយនាងបាននិយាយ ចំអកអោយគាត់។ នាងបាននិយាយខណៈពេលដែលស៊ីម៉ូកំពុងតែរឺតទឹកដោះគោថា «សូមស្តាប់ មានពាក្យចចាមអារ៉ាមបានលេចឮតគ្នាអំពីឯង។ ខ្ញុំសង្ឃឹមថា ឯងពុំមែនជាគ្រីស្ទាននៅឯប្រទេសស៊ុយអែតទៅចុះ។ តើការទៅរាំលេង និងមើលកុនជាមួយក្មេងៗដទៃទៀត និងរកការសប្បាយចេញពីពិភពលោក នេះតាមដែលអាចទៅរួច មិនល្អប្រសើរជាងទេឬអី?»។

ស៊ីម៉ូបានឆ្លើយតបដោយសម្លឹងមើលទៅឯនាងវិញថា «ឱមិត្តជាទីស្រឡាញ់អើយ ល្ងាចនេះ ខ្ញុំអាចប្រាប់អ្នកថា ខ្ញុំបានជួបព្រះយេស៊ូវដែលជាព្រះអង្គសង្គ្រោះរបស់ខ្ញុំផ្ទាល់នៅឯប្រទេសស៊ុយអែត ហើយខ្ញុំចង់ដើរតាមទ្រង់ទៅគ្រប់ទីកន្លែងដែលទ្រង់នាំខ្ញុំទៅ»។ គាត់និយាយបានតែប៉ុន្មានម៉ាត់ប៉ុណ្ណោះ ខណៈពេលមានសំឡេងផ្ទុះយ៉ាងខ្លាំងលាន់ឮពេញកសិដ្ឋាន។ គោដែលគាត់កំពុងតែរឺតយកទឹកដោះបាន ដួលស្លាប់នៅនឹងដី។ រីឯគោផ្សេងៗទៀតបានលុតជង្គង់ចុះ។ ភ្លាមនោះ កសិដ្ឋានទាំងមូលបានស្ងៀមស្ងាត់ ឈឹង។ បន្ទាប់មក គោទាំងអស់បានស្រែកយំយ៉ាងទ្រហឹងអឺងកង ការស្រែកយំរបស់ពួកគេប្រៀបដូចជាសំឡេង ព្រូសនៃសត្វឆ្កែអុីចឹង។ ភ្លើងអំពូលដែលមានទំហំប៉ុនបាល់វាយកូនហ្គោលបានធ្លាក់ដល់ដីហើយផ្ទុះឡើង នៅចន្លោះស៊ីម៉ូ និងគោ។ ស្បែកជើងកៅស៊ូរបស់ស៊ីម៉ូបានការពារគាត់ពីការឆក់។ អ្នកត្រួតពិនិត្យបានឈរ ទ្រឹងនៅលើកម្រាលឥដ្ឋ។ មុខរបស់នាងស្លេកស្លាំងជាខ្លាំង។ ប្រដាប់ប្រដារបស់នាងបានធ្លាក់ចុះទៅក្នុង ចង្អូរដែលពេញដោយលាមកគោ។ ទីបំផុតនាងបាននិយាយឡើង។ នាងបាននិយាយថា «តើអ្នកអាចអត់ទោសអោយពាក្យសំដីរបស់ខ្ញុំបានដែរឬទេ ស៊ីម៉ូ។ ពាក្យចំអកបានបាត់ពីមាត់នាងហើយ។ បន្ទាប់ពីឈប់ ទ្រឹងមួយស្របក់ នាងបាននិយាយថា «យើងប្រៀបបាននឹងធូលីដី នៅពេលដែលធម្មជាតិបង្ហាញអំណាច របស់វា។ សូមអោយអ្នកបន្តដើរនៅតាមផ្លូវដែលឯងបានជ្រើសរើសតទៅ ទៀតចុះ។ តើខ្ញុំអាចដើរនៅលើផ្លូវដូចគ្នានឹងអ្នកបានយ៉ាងដូចម្តេចទៅ?»។

នៅពេលនោះ ស៊ីម៉ូបានតាំងចិត្តថា នឹងមិនខ្មាសអៀនក្នុងការចែកចាយ ជំនឿរបស់គាត់ទៀតទេ។ គាត់បានអធិស្ឋាននៅក្នុងបន្ទប់របស់គាត់នា ពេលយប់នោះថា“ សូមទ្រង់ទទួលយកចិត្ត និងជីវិត ទូលបង្គំទាំងមូល ផង ហើយអនុញ្ញាតអោយទូលបង្គំតាមព្រះអង្គគ្រប់កន្លែងដែលទ្រង់នាំ ទូលបង្គំទៅ»។