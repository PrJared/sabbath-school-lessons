---
title:  ការចែកចាយសេចក្តីពិតដោយសេចក្តីស្រឡាញ់
date:  27/08/2020
---

ព្រះយេស៊ូវពុំបានបរាជ័យក្នុងការចែកចាយសេចក្តីពិតដោយសេចក្តីស្រឡាញ់នោះទេ។ ប្រសិន បើទ្រង់បរាជ័យក្នុងការចែកចាយសេចក្តីពិត នោះការចែកចាយសេចក្តីពិតនេះពុំមែនដោយសេចក្តីស្រឡាញ់ នោះឡើយ។ ពុំមានការខ្វែងគំនិតគ្នារវាងសេចក្តីស្រឡាញ់ និងសេចក្តីពិតនោះឡើយ។ ម៉្លោះហើយ យើង ត្រូវតែចែកចាយសេចក្តីពិតតាមរបៀបដ៏សប្បុរសដោយគ្មានសេចក្តីអំនួតនៅក្នុងចិត្តរបស់យើង។ យើង ត្រូវតែបង្ហាញសេចក្តីស្រឡាញ់ នៅពេលដែលយើងចែកចាយសេចក្តីពិត។ ព្រះយេស៊ូវបានមានបន្ទូលថា «ខ្ញុំជាផ្លូវ ជាសេចក្តីពិត ហើយជាជីវិត» (យ៉ូហាន 14៖6)។ ព្រះយេស៊ូវគឺជាផ្លូវតែមួយគត់សម្រាប់អោយ យើងបានសង្គ្រោះ (កិច្ចការ 4៖12)។ សេចក្តីមេត្តាករុណា និងសេចក្តីមេត្រីរបស់ព្រះយេស៊ូវបានសង្គ្រោះ យើង ដើម្បីអោយយើងអាចដឹងអំពីសេចក្តីពិតរបស់ទ្រង់ និងព្រះជន្មរស់របស់ព្រះអង្គ។ សេចក្តីពិតដែល មិនមានសេចក្តីស្រឡាញ់នៅក្នុងនោះ នឹងនាំទៅរកការស្តាប់បង្គាប់ដោយគ្មានជីវិតខាងវិញ្ញាណដ៏ពិត ប្រាកដណាមួយទាល់តែសោះ។ រីឯ «សេចក្តីស្រឡាញ់» ដែលមិនមានសេចក្តីពិតវិញនោះ ក៏នឹងនាំទៅ រកសាសនាតាមអារម្មណ៍ដែលពុំអាចសង្គ្រោះលោកអ្នកបានដែរ។ នោះគឺជាហេតុផលដែលសេចក្តីពិត ត្រូវតែបានចែកចាយដោយសេចក្តីស្រឡាញ់។ ពេលនោះ សេចក្តីពិតនឹងអាចនាំយើងអោយមានបទ ពិសោធន៍នៃគ្រីស្ទានដ៏ពិតប្រាកដដែលបទពិសោធន៍នោះទៀតសោតផ្តល់អោយយើងនៅគោលបំណង ក្នុងការរស់នៅ។

`សូមអានខគម្ពីរពេត្រុសទី1 3៖15; ធីម៉ូថេទី2 4៖2 និងទីតុស 3៖4, 5។ តើពាក្យអ្វីខ្លះនៅ ក្នុងខទាំងនេះ ដែលបង្ហាញយើងអំពីសារៈសំខាន់ក្នុងការដកសេចក្តីអំនួតចេញពីចិត្តរបស់យើង នៅពេល ដែលយើងចែកចាយសេចក្តីពិតនៃព្រះគម្ពីរ?`

អ្នកសរសេរព្រះគម្ពីរសញ្ញាថ្មីពុំដែលដាក់សេចក្តីស្រឡាញ់ខ្ពស់ជាងសេចក្តីពិតនោះទេ។ អ្នកសរសេរបានរួមបញ្ចូលទាំងសេចក្តីស្រឡាញ់ និងសេចក្តីពិតតាមរបៀបដ៏ល្អប្រពៃ ព្រមទាំងរួមបញ្ចូលសេចក្តីមេត្តាករុណាជាមួយនឹងច្បាប់ ហើយសេចក្តីសប្បុរសជាមួយនឹងសេចក្តីស្មោះត្រង់ផងដែរ។ លោក ពេត្រុសបានប្រាប់គ្រីស្ទានថា «ឲ្យប្រុងប្រៀបជានិច្ច ដោយសុភាព ហើយកោតខ្លាច ដើម្បីនឹងតបឆ្លើយដល់អ្នកណាដែលសួរពីហេតុនៃសេចក្តីសង្ឃឹមរបស់អ្នករាល់គ្នា» (ពេត្រុសទី1 3៖15)។ លោកអ្នកត្រូវ តែដឹងអំពីអ្វីដែលលោកអ្នកជឿ និងមូលហេតុដែលលោកអ្នកជឿ ដើម្បីអោយលោកអ្នកអាចបញ្ចុះបញ្ចូល អ្នកដទៃអំពីគោលជំនឿរបស់លោកអ្នកបាន។ ប៉ុន្តែ យើងអាចធ្វើកិច្ចការនេះបាន លុះត្រាតែចិត្តរបស់យើងគ្មានអំនួតជាមុនសិន។

លោកប៉ុលបានប្រាប់លោកធីម៉ូថេថា «ចូរឲ្យអ្នកផ្សាយព្រះបន្ទូលចុះ ហើយទទូចជំរុញផង ទោះត្រូវពេល ឬខុសក្តី ចូររំឭកគេឲ្យដឹងខ្លួន ព្រមទាំងបន្ទោស ហើយកំឡាចិត្តគេ ដោយចិត្តអត់ធ្មត់ និង សេចក្តីប្រៀនប្រដៅគ្រប់យ៉ាង» (ធីម៉ូថេទី2 4៖2)។ លោកប៉ុលបានប្រាប់លោកទីតុសថា ព្រះសង្គ្រោះ យើង ដោយសារតែទ្រង់ប្រកបដោយសេចក្តីសប្បុរស និងសេចក្តីស្រឡាញ់។ នោះគឺជាមូលហេតុដែល យើងអាចមានជីវិតថ្មីនៅក្នុងទ្រង់ (ទីតុស 3៖5)។

ព្រះក៏សំណូមពរអោយយើងចែកចាយសេចក្តីពិតប្រកបដោយសេចក្តីស្រឡាញ់ដែលគ្មាន អំនួតផងដែរ។ ព្រះជាម្ចាស់របស់យើងមានសារនៃគ្រាចុងក្រោយសម្រាប់មនុស្សលោកដែលរស់នៅ ផែនដីនេះ។ ព្រះជាម្ចាស់បានអញ្ជើញយើងអោយចូលរួមជាមួយនឹងទ្រង់ក្នុងការចែកចាយសេចក្តីពិត របស់ទ្រង់ដោយសេចក្តីស្រឡាញ់។

`ប្រសិនបើអ្នកណាម្នាក់សួរលោកអ្នកថា «ហេតុអ្វីបានជាលោកអ្នកក្លាយមកជាគ្រីស្ទាន?» តើលោកអ្នកនឹងឆ្លើយតបទៅពួកគេវិញយ៉ាងដូចម្តេច? តើហេតុអ្វីបានជាលោកអ្នកឆ្លើយចំឡើយយ៉ាងដូច្នោះ?`