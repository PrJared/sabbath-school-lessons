---
title:  ការសិក្សាបន្ថែម
date:  28/08/2020
---

«ព្រះយេស៊ូវមានព្រះទ័យសុភាពរាបសាដូចជាអ្នកគង្វាលចៀម។ ទ្រង់ប្រកបដោយសេចក្តីស្រឡាញ់ដូចជាឪពុកម្តាយ។ សេចក្តីមេត្តាករុណារបស់ទ្រង់ពុំអាចយកអ្វីមកផ្ទឹមបានឡើយ។ ព្រះយេស៊ូវគឺជាព្រះអង្គសង្គ្រោះរបស់យើងដែលប្រកបដោយសេចក្តីស្រឡាញ់។ ទ្រង់បានបង្ហាញព្រះពររបស់ទ្រង់ដល់យើងនៅក្នុងរបៀបដ៏ទាក់ទាញបំផុត។ ព្រះយេស៊ូវពុំត្រឹមតែចង់បង្ហាញប្រាប់យើងអំពីព្រះពររបស់ទ្រង់ចំពោះយើងប៉ុណ្ណោះទេ។ ទ្រង់ចង់អោយយើងប្រាថ្នាចង់បានព្រះពរទាំងនោះដោយ អស់អំពីចិត្តរបស់យើង។ ក្នុងនាមជាអ្នកបម្រើទ្រង់ យើងត្រូវតែប្រកាសប្រាប់អំពីព្រះយេស៊ូវដែលជា អំណោយដ៏ពិសេសពីស្ថានសួគ៌។ សេចក្តីស្រឡាញ់ដ៏ល្អអស្ចារ្យរបស់ព្រះយេស៊ូវនឹងរំលាយចិត្តដ៏រឹងរូស របស់មនុស្ស។ សេចក្តីស្រឡាញ់របស់ព្រះអង្គមានឥទ្ធិពលខ្លាំងជាងការបង្រៀន អំពីសេចក្តីពិតនៃ ព្រះគម្ពីរតែម៉្យាង។ ព្រះរបស់អ្នកបានមានបន្ទូលថា ‘ចូរកំសាន្តទុក្ខ ចូរកំសាន្តទុក្ខរាស្ត្រអញចុះ’។ ‘ឱអ្នកដែលនាំដំណឹងល្អ មកដល់ក្រុងស៊ីយ៉ូនអើយ ចូរឡើងទៅប្រកាសប្រាប់ពីលើភ្នំខ្ពស់ចុះ ឱអ្នកដែលនាំដំណឹងល្អមកដល់ក្រុងយេរូសាឡិមអើយ ចូរបន្លឺសំឡេងឡើងជាខ្លាំង ចូរបន្លឺឡើង កុំខ្លាចឡើយ ចូរប្រាប់ដល់ទីក្រុងនៃស្រុកយូដាទាំងប៉ុន្មានថា មើលន៍ ព្រះនៃអ្នករាល់គ្នា . . . . ដូចជាអ្នកគង្វាល ទ្រង់នឹងប្រមូលអស់ទាំងកូនចៀមមកបីនៅព្រះពាហុ ហើយលើកផ្ទាប់នៅព្រះឧរា ក៏នឹងនាំពួកមេៗ ដែល មានកូនខ្ចី ទៅដោយថ្នម’ (អេសាយ 40៖1, 9-11)»។ ដកស្រង់ពី Ellen G. White, The Desire of Ages, pages 826, 827, adapted។

**សំណួរពិភាក្សា**

`1. គួរអោយសោកស្តាយដែលមនុស្សមួយចំនួនព្យាយាមធ្វើអោយខ្លួនឯងមានអារម្មណ៍ប្រសើរឡើងតាមរយៈការនិយាយអំពីកំហុសដែលអ្នកដទៃបានធ្វើ។ តើយើងគួរធ្វើយ៉ាងដូចម្តេចដើម្បីកំុអោយខ្លួនយើងធ្លាក់ទៅក្នុងអន្ទាក់ដូចគ្នានេះ?`

`2. ឧបមាថា មិត្តរបស់លោកអ្នកទើបតែចេញមកពីពិធីបុណ្យសព។ គាត់បាននិយាយមកកាន់លោកអ្នក ថា «ខ្ញុំពិតជាមានសេចក្តីរីករាយណាស់ដែលមីងរបស់ខ្ញុំនៅឯស្ថានសួគ៌កំពុងតែសម្លឹងមើលមកខ្ញុំ។ វាធ្វើអោយខ្ញុំមានអារម្មណ៍ល្អណាស់»។ តើលោកអ្នកនឹងឆ្លើយតបមិត្តរបស់លោកអ្នកវិញយ៉ាងដូចម្តេច ដោយផ្អែកទៅលើអ្វីដែលយើងបានរៀននៅក្នុងសប្តាហ៍នេះអំពីការចែកចាយសេចក្តីពិតនោះ?`

`3. សូមពិភាក្សានៅក្នុងថ្នាក់អំពីប្រយោគទាំងនេះដែលជាពន្លឺនៃការធ្វើបន្ទាល់របស់យើងទៅកាន់អ្នកដទៃ «សកម្មភាពនៃការស្វែងរកសេចក្តីអាក្រក់របស់អ្នកដទៃនឹងវិវត្តទៅជាសេចក្តីអាក្រក់នៅក្នុងអ្នកដែលស្វែងរកកំហុសទៅវិញ។ ខណៈពេលដែលយើងគិតអំពីកំហុសរបស់អ្នកដទៃ នោះយើងបានផ្លាស់ប្តូរទៅជាមនុស្សអាក្រក់ដែរ។ យើងនឹងក្លាយជាមនុស្សដូចជាពួកគេដែរ។ ផ្ទុយទៅវិញ ខណៈពេលដែលយើង ក្រឡេកមើលទៅឯព្រះយេស៊ូវ ហើយនិយាយអំពីសេចក្តីស្រឡាញ់ និងជីវិតដ៏ល្អឥតខ្ចោះរបស់យើង យើងនឹងបានផ្លាស់ប្តូរទៅជាមនុស្សល្អ។ ពេលនោះ យើងនឹងចាប់ផ្តើមក្លាយមកដូចជាព្រះយេស៊ូវផងដែរ។ នៅពេលយើងគិតអំពីព្រះជន្មរស់ដ៏ល្អបរិសុទ្ធរបស់ព្រះយេស៊ូវ នោះយើងនឹងបានជាបរិសុទ្ធ ហើយ ចិត្តរបស់យើងក៏គ្មានសេចក្តីសៅហ្មងទៀតដែរ។ ខណៈពេលដែលយើងកំពុងតែរស់នៅជាមួយនឹងព្រះ ពន្លឺបានបំភ្លឺចេញពីជីវិតរបស់យើងដែលអាចធ្វើអោយអ្នកដទៃដែលមានទំនាក់ទំនងជាមួយនឹងយើងបានភ្លឺផងដែរ»។ ដកស្រង់ពី Ellen G. White, Gospel Workers, page 479, adapted។`