---
title:  ការចែកចាយសេចក្តីពិតដោយសេចក្តីស្រឡាញ់
date:  25/08/2020
---

មិត្តភាពតែមួយមុខពុំអាចនាំមនុស្សទៅឯព្រះយេស៊ូវបានឡើយ។ យើងប្រហែលជាមានមិត្តភក្តិជាច្រើន។ មិត្តភក្តិគឺជាមនុស្សដែលយើងចូលចិត្តនៅជាមួយ។ ពួកគេក៏ចូលចិត្តនៅជាមួយនឹងយើងផងដែរ។ ប៉ុន្តែ តើយ៉ាងដូចម្តេចទៅវិញ ប្រសិនបើយើងពុំបានប្រាប់មិត្តភក្តិរបស់យើងអំពីព្រះយេស៊ូវសំខាន់ប៉ុនណាសម្រាប់យើងនោះ? ឬ ពុំដែលអោយពួកគេបានដឹងអំពីទ្រង់បានផ្លាស់ប្តូរជីវិតរបស់យើងដោយរបៀប ណាដែរ? ពេលនោះ មិត្តភាពរបស់យើងនឹងពុំអាចជួយអ្នកណាម្នាក់អោយរកឃើញជីវិតអស់កល្បបានឡើយ។ យើងប្រាកដជាសប្បាយរីករាយនៅពេលដែលយើងនៅជាមួយគ្នា។ ប៉ុន្តែ ព្រះចង់អោយយើង ធ្វើលើសពីរឿងនេះទៀត ពីព្រោះមិត្តភាពរបស់យើងពុំគ្រប់គ្រាន់ ដើម្បីនាំមនុស្សទៅឯព្រះយេស៊ូវនោះទេ។ អាក្រក់ជាងនេះទៅទៀត ពាក្យសម្ដី និងអារម្មណ៍មិនល្អអាចជំរុញអោយមនុស្សឃ្លាតឆ្ងាយពីព្រះយេស៊ូវ។

លោកប៉ុលបានដាស់តឿនអោយយើងនិយាយ «សេចក្តីពិតដោយសេចក្តីស្រឡាញ់» (អេភេសូរ 4៖15)។ មិត្តភាពកាន់តែប្រសើរឡើង នៅពេលដែលយើងចុះចូលជាមួយអ្នកដទៃតាមដែលអាចធ្វើទៅ បាន។ មិត្តភាពក៏កាន់តែប្រសើរឡើង នៅពេលដែលយើងបង្ហាញអ្នកដទៃថា យើងបានទទួលយកពួកគេ និងសរសើរពួកគេ នៅពេលដែលពួកគេធ្វើអ្វីមួយដែលល្អ។ នេះជារឿងដ៏សំខាន់ដែលយើងបង្កើតទម្លាប់ មួយក្នុងការសម្លឹងមើលសេចក្តីល្អនៅក្នុងអ្នកដទៃ។ យើងពុំត្រូវសម្លឹងមើលសេចក្តីអាក្រក់របស់អ្នកដទៃ ឡើយ។

`សូមអានខគម្ពីរថែស្សាឡូនីចទី2 1៖1-4។ សូមរៀបរាប់សេចក្តីល្អមួយចំនួនដែលលោកប៉ុល បានសរសើរដល់ពួកជំនុំថែស្សាឡូនីច។`

មានមនុស្សមួយចំនួនដែលចូលចិត្តសម្លឹងមើលកំហុសរបស់អ្នកដទៃ។ ពួកគេមានអារម្មណ៍ សប្បាយរីករាយ នៅពេលដែលពួកគេអាចរកឃើញកំហុសអ្វីមួយដែលបុគ្គលម្នាក់បានធ្វើ។ ទម្លាប់បែប នេះធ្វើអោយពួកគេមានអារម្មណ៍កាន់តែល្អក្នុងការគិតអំពីកំហុសដែលអ្នកដទៃបានធ្វើ។

រីឯលោកប៉ុលមានលក្ខណៈខុសពីគេ។ គាត់បានសម្លឹងមើលសេចក្តីល្អនៅក្នុងពួកជំនុំដែលគាត់ បានបម្រើការ។ មែនហើយ លោកប៉ុលបានបង្ហាញពួកជំនុំអំពីកំហុសរបស់ពួកគេ។ លោកប៉ុលពុំទទួល យកអំពើបាបនោះទេ។ ប៉ុន្តែ លោកប៉ុលចង់ស្អាងពួកជំនុំដែលគាត់បានបង្កើតអោយបានរឹងមាំឡើង។ វិធីស្អាងដែលលោកប៉ុលបានធ្វើនេះគឺជាការបង្ហាញប្រាប់អំពីសេចក្តីត្រឹមត្រូវដែលពួកជំនុំបានធ្វើ។

អ្នកស្រីអែល្លិន ជីវ៉ៃត៍ក៏បានបង្ហាញប្រាប់អំពី សារៈសំខាន់នៃមិត្តភាពល្អផងដែរ។ «យើងត្រូវតែ លះបង់សេចក្តីអំនួតចេញពីចិត្តរបស់យើង។ បន្ទាប់មក យើងត្រូវតែមានសេចក្តីសប្បុរស និងប្រកបដោយ សេចក្តីអាណិតអាសូរចំពោះអ្នកដទៃ។ យើងត្រូវតែធ្វើល្អចំពោះពួកគេ និងមានចិត្តទន់ភ្លន់។ ប្រសិនបើយើង ធ្វើបែបនេះ នោះនឹងអាចមានមនុស្ស100នាក់ចូលរួមនៅក្នុងពួកជំនុំ ខណៈពេលដែលឥឡូវនេះមាន ត្រឹមតែយើងម្នាក់បានចូលរួមតែប៉ុណ្ណោះ»។ ដកស្រង់ពី Testimonies for the Church, volume 9, page 189, adapted។

`សូមគិតអំពីសម្រង់ពាក្យរបស់អ្នកស្រីអែល្លិន ជីវ៉ៃត៍ខាងលើ។ តើនឹងមានអ្វីកើតឡើង ប្រសិន បើចិត្តរបស់សមាជិកម្នាក់ៗនៅក្នុងពួកជំនុំរបស់លោកអ្នកប្រកបដោយសេចក្តីសប្បុរស សេចក្តីទន់ភ្លន់ និងសេចក្តីមេត្តាករុណានោះ? តើពួកជំនុំរបស់លោកអ្នកមើលទៅដូចជាអ្វីដែរ? សូមក្រឡេកមើលមកក្នុង ចិត្តរបស់លោកអ្នកផ្ទាល់។ តើលោកអ្នកអាចបង្ហាញសេចក្តីស្រឡាញ់របស់ព្រះទៅកាន់អ្នកដទៃអោយកាន់តែប្រសើរឡើងដោយរបៀបណា?`