---
title:  ការសិក្សាបន្ថែម
date:  11/09/2020
---

«ហ្វូងមនុស្សដែលនៅជិតព្រះយេស៊ូវពុំមានអារម្មណ៍ថា ពួកគេបានទទួលអំណាចនៃ ការព្យាបាល នៅពេលដែលពួកគេពាល់ព្រះយេស៊ូវនោះទេ។ ប៉ុន្តែ ស្ត្រីម្នាក់ដែលលូកដៃរបស់នាងទៅពាល់ព្រះយេស៊ូវជឿថា នាងនឹងបានជាសះស្បើយ។ ដូច្នេះ នាងមានអារម្មណ៍ថា ទទួលបានអំណាចនៃ ការព្យាបាលដ៏ពិសេសរបស់ព្រះយេស៊ូវ។ រីឯកិច្ចការខាងឯវិញ្ញាណក៏ដូចគ្នានឹងរឿងនេះផងដែរ។ តើមាន អ្វីកើតឡើង ប្រសិនបើយើងថ្លែងប្រាប់អំពីសាសនាដោយពុំយកចិត្តទុកដាក់នោះ? ឬថា តើមានអ្វីកើត ឡើង ប្រសិនបើយើងអធិស្ឋានដោយពុំមានសេចក្តីស្រេកឃ្លានយ៉ាងពិតប្រាកដនៅក្នុងវិញ្ញាណរបស់យើង នោះ? ឬ ប្រសិនបើយើងពុំមានជំនឿដ៏រស់ទៅវិញនោះ តើនឹងមានអ្វីកើតឡើងដែរឬទេ? ពេលនោះសេចក្តី ថ្លែងប្រាប់ សេចក្តីអធិស្ឋាន និងសេចក្តីជំនឿនឹងពុំមានអំណាចនោះឡើយ។ ប្រសិនបើយើងជឿថា ព្រះ-

យេស៊ូវមានអំណាចក្នុងការសង្គ្រោះយើង នោះតើយ៉ាងណាទៅវិញ? នោះពុំគ្រប់គ្រាន់អោយយើងទទួល បានការព្យាបាលមកលើព្រលឹងរបស់យើងបានឡើយ។ សេចក្តីជំនឿពុំត្រឹមតែជាការដឹងអំពីសេចក្តីពិតប៉ុណ្ណោះទេ . . . . ការដែលជឿអំពីព្រះយេស៊ូវពុំគ្រប់គ្រាន់នោះទេ។ យើងត្រូវតែជឿលើទ្រង់ផងដែរ។ យើងត្រូវតែជឿថា ព្រះយេស៊ូវគឺជាព្រះអង្គសង្គ្រោះរបស់យើង។ មានតែសេចក្តីជំនឿបែបនេះទេដែលអាច ព្យាបាលយើងបាន។ យើងយកជីវិតដ៏បរិសុទ្ធរបស់ព្រះយេស៊ូវមកធ្វើជាជីវិតរបស់យើងផ្ទាល់តាមរយៈសេចក្តីជំនឿ . . . .»។

«ព្រះបានជ្រើសរើសយកយើងអោយយើងបង្ហាញអំពីព្រះយេស៊ូវទៅកាន់មនុស្សនៅលើផែនដី នេះ។ ជាការពិតណាស់ យើងត្រូវតែជឿទៅលើអ្វីដែលព្រះគម្ពីរបានបង្ហាញប្រាប់យើងអំពីព្រះគុណរបស់ ព្រះ។ ប៉ុន្តែ លើសពីនេះទៅទៀត ទីបន្ទាល់ផ្ទាល់ខ្លួនអំពីបទពិសោធន៍របស់យើងគឺជាភ័ស្តុតាងដ៏មាន អំណាចជាទីបំផុត។ យើងគឺជាស្មរបន្ទាល់របស់ព្រះ។ ក្នុងនាមជាស្មរបន្ទាល់របស់ទ្រង់ យើងត្រូវតែបង្ហាញ ថា អំណាចរបស់ព្រះនៅក្នុងយើងទៅកាន់អ្នកដទៃ។ ដ្បិតគ្មានមនុស្សឯណាទៀតដែលដូចជាលោកអ្នក ឬខ្ញុំនៅលើផែនដីនោះទេ។ យើងរាល់គ្នាមានលក្ខណៈពិសេស និងខុសពីមនុស្សដទៃទៀត។ ម៉្លោះហើយ យើងម្នាក់ៗមានបទពិសោធន៍ដែលខុសពីមនុស្សដទៃទៀតផងដែរ។ ព្រះចង់អោយយើងសរសើរតម្កើង ដល់ទ្រង់។ ការសរសើរតម្កើងដែលយើងថ្វាយដល់ទ្រង់ពុំដូចជាការសរសើរតម្កើងរបស់អ្នកណាម្នាក់នោះ ឡើយ។

**សំណួរពិភាក្សា**

`1. តើអ្វីដែលធ្វើអោយទីបន្ទាល់អំពីព្រះយេស៊ូវគួរអោយចាប់អារម្មណ៍ និងគួរអោយរំភើប? សូមអាន ទីបន្ទាល់របស់លោកប៉ុលដែលគាត់បានទូលដល់ស្តេចអ័គ្រីប៉ា (កិច្ចការ 26៖1-23)។ តើអ្វីដែលជា មូលហេតុនៃទីបន្ទាល់របស់លោកប៉ុល?`

`2. តើលោកអ្នកគិតថា មូលហេតុអ្វីខ្លះ ដែលធ្វើអោយទីបន្ទាល់របស់លោកអ្នកអំពីព្រះយេស៊ូវពោរពេញ ទៅដោយអំណាចនោះ? តើលោកអ្នកនឹងឆ្លើយតបទៅកាន់សំណួរដែលសួរដោយអ្នកណាម្នាក់យ៉ាង ដូចម្តេចដែលថា៖ «តើខ្ញុំគួរធ្វើយ៉ាងដូចម្តេច ប្រសិនបើខ្ញុំមិនមានបទពិសោធន៍ដូចអ្នក? តើខ្ញុំគួរតែកាន់តាមព្រះយេស៊ូវយ៉ាងដូចម្តេចទៅ?»។`

`3. តើអ្វីខ្លះដែលលោកអ្នកពុំគួរនិយាយ នៅពេលដែលលោកអ្នកចែកចាយទីបន្ទាល់ជាមួយនឹងអ្នកដទៃ ដែលពុំជឿលើព្រះយេស៊ូវ?`

`4. សូមគិតអំពីភាពប្រាកដប្រជាដែលថា យើងត្រូវបានសង្គ្រោះ។ តើហេតុអ្វីបានជារឿងនេះគឺជាផ្នែកមួយដ៏សំខាន់នៃបទពិសោធន៍ជាគ្រីស្ទានរបស់យើង? តើយើងអាចដឹងប្រាកដថា យើងត្រូវបានសង្គ្រោះ ដោយរបៀបណា? ទន្ទឹមនឹងនេះ តើហេតុអ្វីបានជាយើងត្រូវប្រុងប្រយ័ត្នក្នុងការជឿថា យើងត្រូវបាន សង្គ្រោះហើយ នៅពេលដែលយើងពុំទាន់បានសង្គ្រោះនៅឡើយនោះ?`