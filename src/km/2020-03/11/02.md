---
title:  ព្រះយេស៊ូវគឺជាមូលហេតុនៃទីបន្ទាល់របស់យើង
date:  06/09/2020
---

ក្នុងនាមជាគ្រីស្ទាន យើងទាំងអស់គ្នាមានរឿងផ្ទាល់ខ្លួន ដើម្បីបង្ហាញប្រាប់ដល់អ្នកដទៃ។ រឿង នេះគឺស្តីអំពីរបៀបដែលព្រះយេស៊ូវបានផ្លាស់ប្តូរជីវិតរបស់យើង និងអ្វីដែលទ្រង់បានធ្វើសម្រាប់យើង។

**តើយើងមានអត្តចរិតយ៉ាងដូចម្តេច មុនពេលដែលយើងស្គាល់ព្រះយេស៊ូវ? តើអត្តចរិតរបស់ យើងផ្លាស់ប្តូរយ៉ាងដូចម្តេច នៅពេលដែលយើងទទួលជឿដល់ទ្រង់?**

`ក. ជីវិតរបស់យើងមុនពេលដែលបានស្គាល់ព្រះយេស៊ូវ (អេភេសូរ 2៖1-3)។`

`ខ. ជីវិតរបស់យើងបន្ទាប់ពីបានស្គាល់ព្រះយេស៊ូវ (អេភេសូរ 2៖4-10)។`

សូមក្រឡេកមើលអំពីកម្រិតដែលយើងបានផ្លាស់ប្តូរ គួរអោយអស្ចារ្យណាស់មែនទេ! មុនពេលដែលអ្នករាល់គ្នាបានស្គាល់ព្រះយេស៊ូវ «ពីដើម អ្នករាល់គ្នាក៏ស្លាប់ក្នុងការរំលង ហើយក្នុងអំពើបាបដែរ» (អេភេសូរ 2៖1)។ យើង «បានរស់នៅក្នុងសណ្ឋានជាមនុស្សមានបាប» (បកប្រែថ្មី) និង «បានប្រព្រឹត្ត តាមរបៀបលោកីយ៍នេះ» (អេភេសូរ 2៖2)។ «យើងរាល់គ្នាទាំងអស់ក៏បានប្រព្រឹត្តក្នុងពួកនោះពីដើមដែរ ដោយសេចក្តីប៉ងប្រាថ្នារបស់សាច់ឈាមយើង» (អេភេសូរ 2៖4)។ «នោះយើងជាមនុស្សជាប់ក្នុង សេចក្តីខ្ញាល់ ដូចជាមនុស្សឯទៀតដែរ» (អេភេសូរ 2៖3)។ យើងរាល់គ្នាបានវង្វេង មុនពេលដែលយើង ស្គាល់ព្រះយេស៊ូវ។

យើងប្រហែលជាបានគិតថា យើងមានសេចក្តីសប្បាយរីករាយជាខ្លាំងនៅពេលនោះ។ ប៉ុន្តែ នៅខាងក្នុងចិត្តរបស់យើងពេញទៅដោយភាពសោកសៅ និងមានអារម្មណ៍ថា យើងត្រូវការអ្វីមួយបន្ថែម ទៀត ដើម្បីអោយជីវិតរបស់យើងមានអត្ថន័យ។ បន្ទាប់មក យើងបានចូលទៅឯព្រះយេស៊ូវ។ សេចក្តី ស្រឡាញ់របស់ទ្រង់បានផ្លាស់ប្តូរអ្វីៗគ្រប់យ៉ាង។ ឥឡូវនេះ យើងបានមានជីវិតរស់នៅយ៉ាងពិតប្រាកដនៅក្នុងព្រះយេស៊ូវ។ នោះគឺដោយសារតែ «ទ្រង់បានប្រោសឲ្យយើងរាល់គ្នាបានរស់» (អេភេសូរ 2៖5)។ ព្រះបានធ្វើកិច្ចការនេះ ដោយសារតែទ្រង់ «ដោយព្រោះសេចក្តីស្រឡាញ់ជាខ្លាំង ដែលទ្រង់មានដល់យើង រាល់គ្នា» (អេភេសូរ 2៖4)។ «ទ្រង់បានសំដែង ឲ្យអស់ទាំងកល្បខាងមុខ បានឃើញព្រះគុណដ៏ធ្ងន់លើស លុបរបស់ទ្រង់ ដោយសេចក្តីសប្បុរស ដែលទ្រង់ផ្តល់មកយើង ក្នុងព្រះគ្រីស្ទយេស៊ូវ» (អេភេសូរ 2៖7)។ ជីវិតនឹងមានអត្ថន័យថ្មីនៅក្នុងព្រះយស៊ូវ។ ដូចដែលលោកយ៉ូហានបានមានប្រសាសន៍ថា «នៅក្នុងទ្រង់ មានជីវិត ហើយជីវិតនោះជាពន្លឺនៃមនុស្សលោក» (យ៉ូហាន 1៖4)។

`សូមអានខគម្ពីរអេភេសូរ 2៖10។ តើខទាំងនេះបង្ហាញប្រាប់យើងអ្វីខ្លះ អំពីសារៈសំខាន់នៃ កិច្ចការល្អៗចំពោះសេចក្តីជំនឿរបស់គ្រីស្ទាន? ទន្ទឹមនឹងនេះ យើងជឿថា មនុស្សត្រូវបានសង្គ្រោះ «ដោយ សារសេចក្តីជំនឿ គឺមិនមែនដោយការប្រព្រឹត្តតាមក្រឹត្យវិន័យទេ» (រ៉ូម 3៖28)។ តើហេតុអ្វីបានជាយើង នៅតែត្រូវការការប្រព្រឹត្តតាមក្រឹត្យវិន័យ ប្រសិនបើយើងដឹងថា យើងពុំបានសង្គ្រោះដោយសារកិច្ចការទាំងនោះទៅហើយ? តើកិច្ចការល្អៗមានចំណែកអ្វីខ្លះ នៅក្នុងជីវិតរបស់យើង?`