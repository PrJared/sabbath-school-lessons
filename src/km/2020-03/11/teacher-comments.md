---
title:  ការនិយាយរបស់ស្ត្រីដែលកំពុងស្លាប់
date:  11/09/2020
---

លោកថូម៉ាស់ ខារូដា (Tomasz Karauda) គឺជាគ្រូពេទ្យសេវេនដេយអាត់វេនទីស្ទម្នាក់នៅឯ ប្រទេសប៉ូឡូញដែលមានអាយុ28ឆ្នាំ ត្រូវបានសូមអោយចុះហត្ថលេខាលើលិខិតមរណភាពរបស់ស្ត្រី ម្នាក់ដែលមានជីវិតនៅឡើយ។

គិលានុប្បដ្ឋាយិកាម្នាក់បានរុញស្ត្រីនោះទៅបន្ទប់ដែលបំពាក់ដោយបំពង់អុកស៊ីសែនដែលលោក ថូម៉ាស់កំពុងតែធ្វើការនៅក្នុងបន្ទប់ពេទ្យរបស់គាត់។ បើមើលតាមរូបរាងខាងក្រៅ នាងស្លាប់បាត់ហើយ។ នាងមានជម្ងឺមហារីកសួត ដោយសារតែការជក់បារីអស់រយៈពេលជាយូរឆ្នាំ។ សាច់ដុំ និងសន្លាក់នៃរាងកាយ ឈប់ដំណើរការ ដោយមានឈាមហូរនៅខ្នងខាងក្រោមរបស់នាង។ ស្បែករបស់នាងតាមធម្មតាមានពណ៌ផ្កាឈូក ខណៈដែលឈាមពេញដោយអុកស៊ីសែនបានហូរឆ្លងកាត់សរសៃឈាមឆ្មាររបស់នាងដែលបាន ប្រែទៅជាស្លេកស្លាំងនៅពេលដែលឈាមរបស់នាងហូរចូលទៅក្នុងសរសៃឈាមខ្មៅ។ អាការៈរបស់នាង គឺមិនអាចត្រឡប់ទៅជាធម្មតាវិញបានឡើយ។

«ខ្ញុំពុំដែលឃើញអ្វីបែបនេះពីមុនមកនោះទេ នាងបានស្លាប់ហើយ ប៉ុន្តែនាងកំពុងតែអាចអង្គុយ និយាយនៅលើរទេះរុញបាន» លោកថូម៉ាស់បាននិយាយ នៅពេលដែលគាត់ពិចារណាឡើងវិញ។ ស្ត្រីម្នាក់ នេះត្រូវបានបញ្ជូនទៅកាន់បន្ទប់មើលថែដែលមានផ្ទុកអ្នកជំងឺជាច្រើន ប៉ុន្តែ គ្រូពេទ្យរបស់គាត់ឃើញថា គាត់មិនអាចធ្វើអ្វីបានលើសពីនេះទៀតនោះទេ បានជាគាត់បញ្ជូននាងចេញទៅ ដើម្បីអោយមានគ្រែទំនេរ សម្រាប់ករណីធ្ងន់ធ្ងរផ្សេងទៀត។ គិលានុប្បដ្ឋាយិកាបានសួរលោកថូម៉ាស់ថា តើស្រ្តីម្នាក់នោះអាចស្នាក់ នៅក្នុងបន្ទប់ដែលបំពាក់ដោយបំពង់អុកស៊ីសែននោះបានដែរឬទេ។

បន្ទប់ដែលបំពាក់ដោយបំពង់អ៊ុកស៊ីសែនក៏ពុំមានគ្រែទំនេរណាមួយដែរ ម៉្លោះហើយ លោកថូម៉ាស់ បានដាក់គ្រែរុញនៅគែមផ្លូវដើរ ហើយបានដាក់ស្ត្រីម្នាក់នោះថ្មមៗទៅលើគ្រែនោះ។ គាត់បានយកកៅអីមក អង្គុយចុះ ហើយនិយាយជាមួយនឹងនាងអស់រយៈពេលពីរម៉ោងទៀត។

ស្ត្រីម្នាក់នោះបានដឹងថា នាងហៀបនឹងស្លាប់ទៅហើយ។ នាងបានសំដែងការសោកស្តាយចំពោះ ជម្រើសនៅក្នុងជីវិតរបស់នាង។ «ខ្ញុំបានចំណាយពេលជក់បារីពេញមួយជីវិតរបស់ខ្ញុំ ប្រសិនបើខ្ញុំអាចវិលត្រឡប់ទៅក្រោយវិញ នោះខ្ញុំមិនធ្វើដូច្នោះទៀតទេ» នាងបាននិយាយ។ លោកថូម៉ាស់ពុំដឹងថា ត្រូវនិយាយ អ្វីនោះទេ។ គាត់មានអារម្មណ៍ថា គាត់កំពុងតែស្ថិតនៅក្នុងរឿងនៃព្រះគម្ពីរដែលស្តីអំពីចោរនៅលើឈើឆ្កាង។ គាត់បានកាន់ដៃស្ត្រីម្នាក់នោះ។

ទីបំផុត ស្ត្រីនោះបានដកដង្ហើមចុងក្រោយរបស់នាង។ លោកថូម៉ាស់បានចុះហត្ថលេខាលើលិខិត មរណៈភាព។ លោកថូម៉ាស់បាននិយាយថា «ការដែលធ្វើជាគ្រូពេទ្យគ្រីស្ទានម្នាក់ជាទំនួលខុសត្រូវដ៏ធំមួយ។ ដ្បិតគ្មានអ្នកណាម្នាក់បានបង្រៀនយើងនៅក្នុងសាសាពេទ្យអំពីរបៀបដោះស្រាយជាមួយនឹងបញ្ហាបែបនេះ នោះទេ»។

គាត់បានរកឃើញថា វាមានប្រយោជន៍ខ្លាំងណាស់ក្នុងការដែលកាន់ដៃ និងផ្តល់សេចក្តីសង្ឃឹម ដល់អ្នកណាម្នាក់ ដោយនិយាយថា «អ្នកនឹងមិនអីទេ» បើទោះបីបុគ្គលដែលហៀបនឹងស្លាប់នោះដឹងថា អ្វីដែលគាត់ត្រូវរង់ចាំនោះគឺជាសេចក្តីស្លាប់ក៏ដោយ។

«ពេលខ្លះ ការដែលមិននិយាយអ្វីសោះគឺជារឿងដ៏ល្អបំផុត ប៉ុន្តែ ពេលខ្លះ អ្វីដែលយើងត្រឹមតែអាចធ្វើបាននោះគឺ កាន់ដៃបុគ្គលម្នាក់នោះ ហើយ អធិស្ឋានជូនគាត់ដោយស្ងៀមស្ងាត់»។

មនុស្សលោកទាំងអស់កំពុងតែស្លាប់នៅក្នុងអំពើបាប។ ក្នុងករណីជាច្រើន ដែលសាច់ដុំ នឹងសន្លាក់នៃរាងកាយឈប់ដំណើរការ ហើយអាការៈរបស់ អ្នកជំងឺមិនអាចត្រឡប់ទៅជាធម្មតាវិញបានឡើយ។ តើលោកអ្នកនឹងកាន់ ដៃបុគ្គលម្នាក់នោះដែរឬទេ? តើលោកអ្នកនឹងអធិស្ឋានជូនគាត់ដែរឬទេ? តើលោកអ្នកនឹងផ្តល់សេចក្តីសង្ឃឹមដល់គាត់ដែរឬទេ?