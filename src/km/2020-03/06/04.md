---
title:  ផែនការរបស់ព្រះសម្រាប់អំណោយទានខាងឯវិញ្ញាណ
date:  04/08/2020
---

`សូមអានខគម្ពីរកូរិនថូសទី1 12៖7 និងអេភេសូរ 4៖11-16។ តើហេតុអ្វីបានជាព្រះប្រទាន អំណោយទានខាងឯវិញ្ញាណដល់គ្រីស្ទានគ្រប់គ្នា? តើអ្វីជាផែនការរបស់ព្រះសម្រាប់អំណោយទានទាំង នេះ?`

ព្រះបានប្រទានអំណោយទានខាងឯវិញ្ញាណដល់ពួកជំនុំសម្រាប់ហេតុផលមួយចំនួន។ ទ្រង់ បានប្រទានអំណោយទានខាងឯវិញ្ញាណដល់ពួកជំនុំ ដើម្បីធ្វើអោយពួកគេកាន់តែរឹងមាំឡើង និងធ្វើ កិច្ចការរបស់ទ្រង់។ ព្រះបានប្រទានអំណោយទានរបស់ទ្រង់ដល់ពួកជំនុំ ដើម្បីបង្រួបបង្រួមពួកជំនុំអោយ មកតែមួយ ដើម្បីអោយពួកគេអាចបញ្ចប់ភារកិច្ចរបស់ទ្រង់នៅលើផែនដី។ អ្នកសរសេរព្រះគម្ពីរបានបង្ហាញ ឧទាហរណ៍អំពីអំណោយទានខាងឯវិញ្ញាណដល់យើងដែលព្រះប្រទានដល់ពួកជំនុំរបស់ទ្រង់។ អំណោយ ទានទាំងនេះរួមទាំងការជួយដល់អ្នកដទៃ ការបម្រើ ការអធិប្បាយ ការបង្រៀន ការលើកទឹកចិត្ត និងការ ផ្តល់អោយ។ ព្រះគម្ពីរក៏បានបង្ហាញប្រាប់យើងអំពីអំណោយទានខាងឯវិញ្ញាណនៃការទទួលអាហារ និង សន្តានចិត្តល្អដល់ភ្ញៀវ ការបង្ហាញសេចក្តីមេត្តា ការខ្នះខ្នែងជួយ និងការសរសើរផងដែរ។ នេះគ្រាន់តែជាអំណោយទានបន្តិចបន្តួចដែលព្រះគម្ពីរបានបង្ហាញប្រាប់តែប៉ុណ្ណោះ។ សូមអានបទគម្ពីររ៉ូម 12 និង កូរិនថូសទី1 12 សម្រាប់ការរៀបរាប់អំពីអំណោយទានទាំងអស់បន្ថែមទៀត។

លោកអ្នកប្រហែលជាងឿងឆ្ងល់អំពីទំនាក់ទំនងរវាងអំណោយទានខាងឯវិញ្ញាណ និងទេព- កោសល្យពីកំណើត។ តើរបស់ទាំងពីរនេះខុសពីគ្នាយ៉ាងដូចម្តេច? ព្រះវិញ្ញាណបរិសុទ្ធបានប្រទាន អំណោយទានខាងឯវិញ្ញាណដល់គ្រីស្ទានគ្រប់គ្នា ដើម្បីជួយអោយគាត់ ឬនាងធ្វើកិច្ចការរបស់ព្រះនៅក្នុងពួកជំនុំ និងនៅលើផែនដី។ អំណោយទានខាងឯវិញ្ញាណក៏អាចរាប់បញ្ចូលទាំងទេពកោសល្យពីកំណើត ដែលត្រូវបានញែកចេញជាបរិសុទ្ធដោយព្រះវិញ្ញាណបរិសុទ្ធ និងត្រូវបានប្រើ ដើម្បីបម្រើព្រះយេស៊ូវ។រាល់ទេពកោសល្យពីកំណើតទាំងអស់មានប្រភពចេញមកពីព្រះ។ ប៉ុន្តែ ពុំមែនទេពកោសល្យទាំងអស់សុទ្ធតែត្រូវបានប្រើ ដើម្បីបម្រើព្រះយេស៊ូវនោះទេ។

«យើងអានអំពីអំណោយទានខាងឯវិញ្ញាណនៅក្នុងរឿងប្រៀបធៀប។ ពុំមែនអំណោយទានខាងឯវិញ្ញាណទាំងអស់មានប្រភេពចេញមកពីព្រះវិញ្ញាណបរិសុទ្ធនោះទេ។ អំណោយទានខាងឯវិញ្ញាណ អាចរាប់បញ្ចូលទាំងអំណោយទាន និងទេពកោសល្យដែលយើងមានតាំងពីកំណើត ឬព្រះបានប្រទាន អោយយើង។ យើងត្រូវតែប្រើអំណោយទានរបស់យើង ដើម្បីបម្រើព្រះយេស៊ូវ ទោះបីយើងមានអំណោយ ទានបែបណាក៏ដោយ។ យើងត្រូវតែថ្វាយជីវិតរបស់យើងដល់ព្រះយេស៊ូវ នៅពេលដែលយើងក្លាយ មកជាសិស្សរបស់ទ្រង់។ យើងត្រូវតែថ្វាយអ្វីទាំងអស់ដែលយើងមានដល់ទ្រង់។ ព្រះយេស៊ូវនឹងទទួល យកអំណោយទានដែលយើងបានថ្វាយដល់ទ្រង់។ ទ្រង់នឹងធ្វើអោយអំណោយទានទាំងនោះក្លាយជាបរិសុទ្ធ។ បន្ទាប់មក ទ្រង់នឹងប្រទានអំណោយទានទាំងនោះដល់យើងវិញ។ ឥឡូវនេះ យើងត្រូវតែ ប្រើអំណោយទានទាំងនេះ ដើម្បីថ្វាយសិរីល្អដល់ទ្រង់ និងជាព្រះពរដល់មនុស្សដទៃ»។ ដកស្រង់ពី Ellen G. White, Christ’s Object Lessons, page 328, adapted។

ម៉្យាងទៀត ព្រះបានប្រទានអំណោយទានខាងឯវិញ្ញាណដល់ពួកជំនុំ រួមទាំងអំណោយទាន នៃបទទំនាយ។ អំណោយទាននៃបទទំនាយគឺជារបៀបដ៏ពិសេសរបស់ព្រះក្នុងការសន្ទនាជាមួយពួក ជំនុំរបស់ទ្រង់តាមរយៈពួកហោរាជ្រើសតាំងរបស់ទ្រង់។ អំណោយទានទាំងនេះរួមបញ្ចូលទាំងគ្រូគង្វាល ចាស់ទុំ និងគ្រូបង្រៀនដែលជួយសមាជិកអោយមានជំនឿរឹងមាំឡើង ដើម្បីអោយពួកគេអាចមានលទ្ធ-ភាពបម្រើព្រះ (សូមអានខគម្ពីរអេភេសូរ 4៖11, 12)។ មេដឹកនាំនឹងជួយអោយសមាជិករកឃើញ អំណោយទានដែលពួកគេមាន។ បន្ទាប់មកពួកគេនឹងអាចបង្រៀនដល់សមាជិកឯទៀតអោយប្រើអំណោយ ទានទាំងនេះ ដើម្បីស្អាងពួកជំនុំ។