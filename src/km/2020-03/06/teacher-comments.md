---
title:  «កាឡូស» គាត់ជាមនុស្សសាមញ្ញ
date:  07/08/2020
---

ប្រសិនបើលោកជេ កាឡូស សាន់ឆេស រួស (J. Carlos Sanchez Ruiz) ជាលោកនាយកនៃ ការិយាល័យសេវេនដេយអាត់វេនទីស្ទយូញាននៅក្នុងប្រទេសប៉េរូដែលជាស្រុកកំណើតរបស់គាត់ ពួកជំនុំ ប្រហែលជាហៅគាត់យ៉ាងសមរម្យថាជា «លោកនាយកមិសិន»។ ប៉ុន្តែ នៅប្រទេសអ៊ុយរូហ្គាយដែលលោក កាឡូសធ្វើជាលោកនាយកនៃយូញានអ៊ុយរូហ្គាយនៃព្រះវិហារមិស្សិន គាត់ត្រូវបានគេហៅយ៉ាងសាមញ្ញថា «កាឡូស»។

ពួកបុរសបានហៅគាត់ថា «កាឡូស»។ ពួកស្រ្តីបានហៅគាត់ «កាឡូស»។ សូម្បីតែក្មេងៗ ក៏ហៅ គាត់ថា «កាឡូស» ផងដែរ។

គ្មានអ្នកណាម្នាក់ដែលហៅគាត់ថាជាលោកនាយកនោះទេ។ ក៏គ្មានអ្នកណាម្នាក់ដែលប្រើពាក្យ ថា លោកគ្រូគង្វាលនោះដែរ។ គាត់គ្រាន់តែជា «កាឡូស» សាមញ្ញធម្មតា។

លោកកាឡូសមកពីប្រទេសប៉េរូដែលជាប្រទេសមួយដែលមនុស្សអោយតម្លៃខ្ពស់ចំពោះឋានៈ បុណ្យសក្តិបានមកចំណាយពេលប្រហែលជាមួយឆ្នាំ ដើម្បីសម្របខ្លួនទៅនឹងប្រទេសអ៊ុយរូហ្គាយ នៅពេល ដែលគាត់បានជាប់ឆ្នោតជានាយកដំបូងក្នុងឆ្នាំ2011។

លោកបានមានប្រសាសន៍ថា «ប្រទេសអ៊ុយរូហ្គាយគឺជាប្រទេសមួយដែលពុំដូចជាប្រទេសឯទៀត នៅអាមេរិកខាងត្បូង។ «ទោះបីជាជនជាតិអ៊ុយរូហ្គាយទទួលស្គាល់ និងគោរពភាពជាមេដឹកនាំក្តីក៏ពួកគេ ពុំទទួលស្គាល់បែបបទនៃឋានៈបុណ្យសក្តិនោះឡើយ។ មេដឹកនាំគឺមានឋានៈស្មើនឹងអ្នកដទៃ»។

មេដឹកនាំព្រះវិហារបានមានប្រសាសន៍ថា ផ្នត់គំនិតរបស់ជនជាតិអ៊ុយរូហ្គាយដែលលោកកាឡូស បានដក់ជាប់នូវឥទ្ធិពលនៃអឺរ៉ុបយ៉ាងខ្លាំង បានធ្វើអោយប្រទេសនេះក្លាយជាតំបន់បេសកកម្មដ៏ជោគជ័យមួយ។ ពួកជំនុំអាត់វេនទីស្ទមានសមាជិកត្រឹមតែ7358នាក់ប៉ុណ្ណោះ នៅក្នុងប្រទេសដែលមានប្រជាជនសរុប ចំនួន3.5លាននាក់ ឬអាចនិយាយបានថា សមាជិកអាត់វេនទីស្ទម្នាក់ត្រូវផ្សាយទៅកាន់មនុស្ស470នាក់ដែលជាសមាមាត្រដ៏តូចបំផុតនៅអាមេរិកខាងជើង។ ប្រហែលជាមានជនជាតិអ៊ុយរូហ្គាយពាក់កណ្តាល ដែលរស់នៅក្នុងរាជធានីម៉ុងតេវីដ (Montevideo)។

លោកនាយកនៃព្រះវិហារអាត់វេនទីស្ទ ថេដ អេន ស៊ី វីលសិន (Ted N. C. Wilson) បានសួរគ្រូ គង្វាលនៅពេលដែលគាត់ចុះសួរសុខទុក្ខពួកគេក្នុងអំឡុងឆ្នាំ2019ថា «តើយើងអាចផ្សព្វផ្សាយដំណឹងល្អនៅក្នុងរាជធានីម៉ុងតេវីដ និងទីក្រុងនានានៅជំុវិញពិភពលោកបានយ៉ាងដូចម្តេចទៅ?»។

គាត់បើកព្រះគម្ពីររបស់គាត់ ហើយអានខគម្ពីរយេរេមា 32៖27 ដែលបានចែងថា «មើលអញ នេះជាព្រះយេហូវ៉ាជាព្រះនៃគ្រប់ទាំងសាច់ តើមានការអ្វីដែលពិបាកពេកដល់អញដែរឬ?»។ លោកវីលសិន បានមានប្រសាសន៍ថា «ព្រះនឹងឆ្លើយតបទៅនឹងសំណួររបស់ទ្រង់ផ្ទាល់តាមវិធីដ៏អំណាចមួយ»។ បន្ទាប់មក គាត់បើកទៅឯខគម្ពីរយេេរមា 33៖3 ហើយអានថា «ចូរអំពាវនាវដល់អញ នោះអញនឹងឆ្លើយតប ហើយ នឹងបង្ហាញឲ្យឯងឃើញការយ៉ាងធំ ហើយមុតមាំដែលឯងមិនដឹង»។

«ចូរទូលសូមនូវសេចក្តីសន្យានេះ សម្រាប់ប្រទេសអ៊ុយរូហ្គាយ និងសម្រាប់ការងាររបស់អ្នក នៅតាមទីក្រុងនានា។ អ្នកកំពុងតែប្រឈមមុខនឹងបញ្ហាពីពួកអ្នកដែលមិនជឿព្រះ និងវត្ថុនិយមយ៉ាងខ្លាំង ដូចជានៅអឺរ៉ុបដែរ។ ប៉ុន្តែ គ្មានអ្វីដែលពិបាកពេកសម្រាប់ព្រះអម្ចាស់នោះទេ។

មនុស្សម្នាកំពុងតែទទួលបុណ្យជ្រមុជទឹកនៅក្នុងប្រទេសអ៊ុយរូហ្គាយ បន្ទាប់ពីចូលរួមកម្មវិធីនៅ ឯមជ្ឈមណ្ឌលនៃសហគមន៍ ឬហៅថា «មជ្ឈមណ្ឌលទីក្រុងនៃឥទ្ធិពល» ដែលដំណើរការដោយព្រះវិហារតាម ការចង្អុលបង្ហាញរបស់លោកវីលសិនថា គ្មានអ្វីដែលពិបាកសម្រាប់ព្រះ អម្ចាស់នោះទេ។ ក្នុងចំណោមសមាជិកថ្មី មានយុវជនម្នាក់ឈ្មោះ ហ្វឺណាន់ដូ អ័ឃៀរេ (Fernado Aguirre) ដែលបានថ្វាយចិត្តរបស់គាត់ដល់ព្រះយេស៊ូវ ក្នុងឆ្នាំ 2019 បន្ទាប់ពីបានរៀនវគ្គគ្រប់គ្រងការតានតឹងនៅឯមជ្ឈមណ្ឌល ទីក្រុងនៃឥទ្ធិពលក្នុងរាជធានីម៉ុងតេវីដ។ សូមលោកអ្នកជួយអធិស្ឋានសម្រាប់ ប្រទេសអ៊ុយរូហ្គាយ និងតំបន់បេសកកម្មដទៃទៀតដែលកំពុងទទួលជោគ ជ័យនៅក្នុងសង្គមនៃអ្នកមិនជឿព្រះនៅជំុវិញពិភពលោក។