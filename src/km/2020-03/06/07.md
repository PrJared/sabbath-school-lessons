---
title:  ការសិក្សាបន្ថែម
date:  07/08/2020
---

សូមអាន Ellen G. White, “Talents,” pages 325-365, in Christ’s Object Lessons។

យើងត្រូវការការយល់ដឹងដ៏ត្រឹមត្រូវមួយនៃការបង្រៀនព្រះគម្ពីរអំពីអំណោយទានខាងឯ វិញ្ញាណ។ ពេលនោះ យើងនឹងមានភាពសុខសាន្ត និងភាពចុះសម្រុងគ្នានៅក្នុងពួកជំនុំ។ យើងក៏ត្រូវ តែយល់ថា យើងរាល់គ្នាមានតម្លៃនៅចំពោះព្រះនេត្ររបស់ព្រះ។ រាល់សមាជិកទាំងអស់នៃពួកជំនុំមាន សារៈសំខាន់សម្រាប់ការបញ្ចប់ព្រះរាជកិច្ចរបស់ព្រះនៅលើផែនដី។ នោះគឺជាមូលហេតុដែលព្រះប្រទាន អំណោយទានខាងឯវិញ្ញាណដល់សមាជិកទាំងអស់ ដើម្បីអោយពួកគេបម្រើដល់ទ្រង់។

«ព្រះបានប្រទានភារកិច្ចដល់សមាជិកទាំងអស់អោយធ្វើកិច្ចការសម្រាប់ទ្រង់។ ទ្រង់បានប្រទាន អំណោយទានខាងឯវិញ្ញាណដល់អ្នកបម្រើរបស់ទ្រង់។ ទ្រង់ ‘បានឲ្យប្រាក់ទៅម្នាក់5ពាន់ ម្នាក់ទៀត2ពាន់ ហើយអ្នកទីបី1ពាន់ គឺឲ្យគ្រប់គ្នាតាមដំរិះគេរៀងខ្លួន’ (ម៉ាថាយ 25៖15)។ អ្នកបម្រើនីមួយៗត្រូវ ទទួលខុសត្រូវសម្រាប់ចំនួនប្រាក់ដែលពួកគេទទួលបាន។ ព្រះបានសម្រេចថា នឹងប្រទានអំណោយទាន ប៉ុនណាដល់យើងដោយយោងតាមជំនាញដែលយើងមាន។ ព្រះពុំមានអ្នកសំណព្វនោះទេ។ ទ្រង់ពុំបាន ប្រទានអំណោយទានអោយបុគ្គលណាម្នាក់ច្រើនជាង ឬតិចជាងបុគ្គលម្នាក់ទៀត ដោយព្រោះតែ ទ្រង់ចូល ចិត្តបុគ្គលម្នាក់នោះខ្លាំងជាងនោះឡើយ។ ទ្រង់បានប្រទានទេពកោសល្យដល់យើងដែលស័ក្តិសមនឹង ជំនាញរបស់យើង។ ទ្រង់រំពឹងអោយយើងប្រើអំណោយទាននេះសម្រាប់ទ្រង់»។ ដកស្រង់ពី Ellen G. White, Testimonies for the Church, volume 2, page 282, adapted។

សូមចងចាំថា ព្រះបានប្រទានអំណោយទាននៃព្រះវិញ្ញាណដល់យើងសម្រាប់សិរីល្អរបស់ ទ្រង់ ពុំមែនសម្រាប់ខ្លួនយើងផ្ទាល់នោះទេ។ ព្រះបានប្រទានអំណោយទានទាំងនេះដល់យើង ដើម្បីអោយ យើងថ្វាយសិរីល្អដល់ទ្រង់ និងជួយយើងអោយបញ្ចប់ព្រះរាជកិច្ចរបស់ព្រះអង្គនៅលើផែនដីនេះ។

**សំណួរពិភាក្សា**

`1. ព្រះបានប្រទានអំណោយទានដល់យើងទាំងអស់គ្នា។ តើអំណោយទានទាំងនេះនឹងធ្វើអោយពួកជំនុំរបស់លោកអ្នកមានសេចក្តីជំនឿបានកាន់តែប្រសើរយ៉ាងដូចម្តេច? តើគោលគំនិតនេះជួយយើងអោយ ក្លាយជាអ្នកធ្វើកិច្ចការសម្រាប់ព្រះបានកាន់តែប្រសើរយ៉ាងដូចម្តេច?`

`2. តើអំណោយទានរបស់សមាជិកដទៃទៀតធ្លាប់បានក្លាយជាព្រះពរដល់ជីវិតរបស់លោកអ្នកដែរឬទេ? ប្រសិនបើមាន សូមចែករំលែកនៅក្នុងថ្នាក់អំពីរបៀបដែលលោកអ្នកទទួលបានព្រះពរមកពីពួកគេ។ សូម ចែករំលែកនៅក្នុងថ្នាក់ផងដែរ អំពីរបៀបដែលលោកអ្នករកឃើញអំណោយទានផ្ទាល់ខ្លួនរបស់លោកអ្នក។ តើលោកអ្នកគិតថា លោកអ្នកមានអំណោយទានអ្វីខ្លះ? តើលោកអ្នកប្រើអំណោយទានទាំងនេះ ដើម្បីជាព្រះពរដល់អ្នកដទៃយ៉ាងដូចម្តេច?`

`3. អំណោយទានខាងឯវិញ្ញាណរបស់យើងនឹងបានរីកចម្រើនឡើង នៅពេលដែលយើងប្រើអំណោយ ទានទាំងនេះ។ តើអំណោយទានរបស់លោកអ្នកបានរីកចម្រើនឡើង នៅពេលដែលលោកអ្នកប្រើអំណោយ ទានទាំងនេះសម្រាប់ព្រះយ៉ាងដូចម្តេច? ទន្ទឺមគ្នានេះ តើលោកអ្នកធ្លាប់ប្រើអំណោយទានរបស់លោកអ្នក ដើម្បីបម្រើព្រះតាមដែលលោកអ្នកអាចធ្វើទៅបានដែរឬទេ?`