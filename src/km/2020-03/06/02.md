---
title:  អំណោយទានខាងឯវិញ្ញាណផ្សេងៗពីគ្នា
date:  02/08/2020
---

តើលោកអ្នកធ្លាប់គិតអំពីលក្ខណៈផ្សេងៗគ្នាដែលសិស្សរបស់ព្រះយេស៊ូវមានដែរឬទេ? ពួក គេមានបុគ្គលិកលក្ខណៈ និងអំណោយទានខាងឯវិញ្ញាណផ្សេងៗគ្នា។ ប៉ុន្តែ នេះពុំមែនជារឿងអាក្រក់ នោះទេ។ ផ្ទុយទៅវិញ ការដែលមានបុគ្គលិកលក្ខណៈ និងអំណោយទានខាងឯវិញ្ញាណផ្សេងៗគ្នារបស់ ពួកគេធ្វើអោយពួកជំនុំបានរឹងមាំឡើង។ លោកម៉ាថាយគឺជាអ្នកយកពន្ធ។ គាត់មានការប្រុងប្រយ័ត្ន និង ប្រាកដប្រជា។ បន្ទាប់មក មានលោកពេត្រុសដែលជាអ្នកតែងតែនិយាយមុនពេលគាត់គិតថា គាត់គួរ និយាយអ្វី។ លោកពេត្រុសក៏ជាមេដឹកនាំពីកំណើតម្នាក់ផងដែរ។ លោកយ៉ូហានក៏និយាយ អ្វីមុនគិតផង ដែរ។ ទន្ទឹមគ្នានេះ គាត់ក៏មានចិត្តទន់ភ្លន់ផងដែរ។ លោកអនទ្រេគឺជាមនុស្សរបស់បណ្តាជន។ គាត់តែងតែដឹងនូវអ្វីដែលកំពុងកើតនៅជំុវិញគាត់។ លោកអនទ្រេក៏យកចិត្តទុកដាក់យ៉ាងខ្លាំងចំពោះអារម្មណ៍ របស់មនុស្សផងដែរ។ លោកថូម៉ាស់សួរសំណួរជាច្រើន ហើយតែងតែសង្ស័យ។ សិស្សទាំងនេះនីមួយៗ មានបុគ្គលិកលក្ខណៈ និងអំណោយទានផ្សេងៗគ្នា។ ប៉ុន្តែ ព្រះបានប្រើពួកគេនៅក្នុងរបៀបដ៏មានអំណាច មួយ ដើម្បីធ្វើបន្ទាល់សម្រាប់ទ្រង់។

`សូមអានខគម្ពីរកូរិនថូសទី1 12៖12, 13, 18-22។ តើយើងបានរៀនអ្វីខ្លះ ពីខទាំងនេះ អំពីតម្រូវការសម្រាប់មនុស្សដែលមានអំណោយទានផ្សេងៗគ្នានៅក្នុងពួកជំនុំ?`ព្រះសព្វព្រះហឫទ័យក្នុងការជ្រើសរើសមនុស្សដែលមានជំនាញ និងទេពកោសល្យ ហើយទ្រង់ នឹងប្រទានអំណោយទានដល់ពួកគេ ដើម្បីអោយធ្វើកិច្ចការនៅក្នុងពួកជំនុំរបស់ទ្រង់។ ពួកជំនុំគឺជារូប កាយរបស់ព្រះយេស៊ូវគ្រីស្ទ។ រូបកាយរបស់ព្រះគ្រីស្ទពុំមែនជាក្រុមមនុស្សដែលនៅតែដដែលនោះទេ។ ពួកជំនុំពុំមែនជាក្លឹបប្រទេសដែលមានមនុស្សមកពីកន្លែងតែមួយ និងគិតដូចគ្នានោះទេ។ ពួកជំនុំគឺជាក្រុម នៃមនុស្សដ៏រស់ដែលមានអំណោយទានផ្សេងៗគ្នា។ ក្រុមនេះត្រូវបានរួមមកតែមួយនៅក្នុងសេចក្តី ស្រឡាញ់របស់ពួកគេសម្រាប់ព្រះយេស៊ូវ និងព្រះគម្ពីរ។ ពួកជំនុំចង់ចែកចាយអំពីសេចក្តីស្រឡាញ់ និង សេចក្តីពិតរបស់ព្រះយេស៊ូវជាមួយនឹងអ្នកដទៃ (រ៉ូម 12៖4; កូរិនថូសទី1 12៖12)។ ពួកជំនុំនៃរូបកាយរបស់ព្រះគ្រីស្ទមានអំណោយទានផ្សេងៗគ្នា។ បុគ្គលម្នាក់ៗសុទ្ធតែសំខាន់។ ពួកជំនុំត្រូវការអោយសមាជិកទាំងអស់ធ្វើកិច្ចការរួមគ្នា។ បន្ទាប់មក ពួកជំនុំនឹងមានសេចក្តីជំនឿល្អ។ ភ្នែក ត្រចៀក និងច្រមុះ មានតួនាទីផ្សេងៗគ្នា។ ប៉ុន្តែ រូបកាយត្រូវមានអវយវៈគ្រប់ផ្នែក។ ទន្ទឹមគ្នានេះ អំណោយទានទាំងអស់ក៏ មានសារៈសំខាន់ចំពោះពួកជំនុំផងដែរ (កូរិនថូសទី1 12៖21, 22)។

សូមគិតអំពីរូបកាយរបស់មនុស្ស និងរបៀបដែលវាដំណើរការ។ សូម្បីតែផ្នែកតូចល្អិតបំផុតក៏ មានតួនាទីសំខាន់ផងដែរមែនទេ? សូមគិតអំពីរោមភ្នែករបស់យើង។ តើនឹងមានអ្វីកើតឡើង ប្រសិនបើ យើងពុំមានរោមភ្នែក? នោះអ្វីៗដែលមិនល្អជាច្រើនអាចប៉ះពាល់ដល់ការមើលឃើញរបស់យើង។ យើង អាចបាត់បង់អំណាចរបស់យើងក្នុងការសម្លឹងមើល។ ទន្ទឹមគ្នានេះ មានសមាជិកនៃពួកជំនុំម្នាក់អាចពុំ សូវសំខាន់នៅក្នុងក្រសែភ្នែករបស់សមាជិកដទៃ។ ប៉ុន្តែ បុគ្គលម្នាក់នេះគឺជាផ្នែកដ៏សំខាន់មួយនៃរូបកាយ របស់ព្រះគ្រីស្ទ។ ព្រះវិញ្ញាណបរិសុទ្ធបានប្រទានអំណោយទានដល់បុគ្គលម្នាក់នេះ។ យើងរាល់គ្នាអាច ជួយដល់ព្រះ ដើម្បីសង្គ្រោះអ្នកដទៃ នៅពេលដែលយើងប្រើអំណោយទានខាងឯវិញ្ញាណទាំងអស់របស់ យើងសម្រាប់ទ្រង់។