---
title:  ការបង្កើនអំណោយទានរបស់យើង
date:  06/08/2020
---

សូមអានរឿងប្រៀបធៀបអំពីប្រាក់នៅក្នុងខគម្ពីរម៉ាថាយ 25៖14-30។ តើគំនិតអ្វីដែលលេច ធ្លោជាងគេសម្រាប់អ្នកនៅក្នុងរឿងនេះ? តើហេតុអ្វីបានជាព្រះសរសេើរបាវបម្រើពីរនាក់ដំបូង តែពុំបានសរ-

`សើរបាវបម្រើចុងក្រោយ? តើរឿងប្រៀបធៀបនេះបង្រៀនយើងអំពីការប្រើទេពកោសល្យរបស់យើងយ៉ាង ដូចម្តេច? សូមយកចិត្តទុកដាក់ទៅលើខគម្ពីរម៉ាថាយ 25៖29 នៅពេលដែលលោកអ្នកឆ្លើយនូវសំណួរចុងក្រោយ។`

លោកចៅហ្វាយ «ឲ្យគ្រប់គ្នាតាមដំរិះគេរៀងខ្លួន» (ម៉ាថាយ25៖15)។ បន្ទាប់មក គាត់ប្រគល់ ប្រាក់ដល់អ្នកបម្រើនីមួយៗតាមចំនួនខុសៗគ្នា។ បាវបម្រើម្នាក់បានទទួលប្រាក់ចំនួន5ពាន់ ម្នាក់ទៀត 2ពាន់ ហើយអ្នកទីបី1ពាន់។ បាវបម្រើនីមួយៗមានជម្រើសអំពីរបៀបដែលត្រូវប្រើប្រាក់ដែលពួកគេបានទទួល។ ចំណុចសំខាន់នៅត្រង់នេះគឺថា ប្រាក់ទាំងនេះពុំមែនជាកម្មសិទ្ធិរបស់ពួកគេនោះទេ។ ប្រាក់ទាំងនេះគឺជាកម្ម-

សិទ្ធិរបស់មនុស្សម្នាក់ផ្សេងទៀតដែលបានដាក់អោយពួកគេគ្រប់គ្រងលើប្រាក់ទាំងនេះ។

លោកចៅហ្វាយពុំបានខ្វល់ថា អ្នកណាជាបាវបម្រើដ៏ល្អបំផុត ឬទទួលបានប្រាក់ច្រើនជាងគេនោះ ទេ។ គាត់គ្រាន់តែខ្វល់អំពីអ្វីដែលបាវបម្រីម្នាក់ៗបានធ្វើជាមួយនឹងប្រាក់ទាំងនេះដែលពួកគេទទួលបានតែ ប៉ុណ្ណោះ។

លោកប៉ុលបានមានប្រសាសន៍នៅក្នុងខគម្ពីរកូរិនថូសទី2 8៖12 ថា «ដ្បិតបើសិនជាប្រុងប្រៀបនឹងធ្វើហើយ នោះព្រះទ្រង់ទទួលអ្នកតាមដែលមាន មិនមែនតាមដែលគ្មាននោះទេ»។ នៅចំពោះព្រះនេត្រ របស់ព្រះ មិនថាយើងមានអំណោយទានតិច ឬច្រើនប៉ុនណានោះទេ ប៉ុន្តែអ្វីដែលសំខាន់បំផុតនោះគឺយើងបានប្រើអំណោយទានទាំងនេះ។

ព្រះបានសរសើរបាវបម្រើពីរនាក់ដំបូង ដោយសារតែពួកគេបង្ហាញអំពីសេចក្តីជំនឿរបស់ពួកគេតាមវិធីដែលពួកគេប្រើប្រាក់របស់ពួកគេ។ ម្ល៉ោះហើយ ប្រាក់របស់ពួកគេបានកើនឡើង នៅពេលដែលពួកគេ ប្រើប្រាស់។ រីឯបាវ «អាក្រក់» ពុំបានប្រើប្រាក់ដែលលោកចៅហ្វាយបានប្រគល់អោយគាត់នោះទេ។ ម្ល៉ោះ ហើយ ប្រាក់របស់គាត់ពុំបានកើនឡើងទេ។ នេះគឺជាសេចក្តីពិតដ៏នៅអស់កល្បជានិច្ចដែល «នៅពេល យើងបម្រើព្រះ កិច្ចការដែលយើងធ្វើបានផ្សារភ្ជាប់យើងទៅនឹងព្រះ និងទៅកាន់អ្នកដទៃ»។ ដកស្រង់ពី Ellen G. White, Christ’ Object Lessons, page 326, adapted។ បាវបម្រើដែលគ្មានសេចក្តីជំនឿលើព្រះនឹង ត្រូវបាត់បង់ឱកាសក្នុងការបម្រើ។ បន្ទាប់មក គាត់ក៏បាត់បង់ប្រាក់របស់គាត់ផងដែរ។

យើងត្រូវតែប្រើអំណោយទានដែលព្រះបានប្រទានដល់យើង។ ពេលនោះ យើងនឹងថ្វាយសិរីល្អដល់ព្រះនាមរបស់ទ្រង់។ អំណោយទានរបស់យើងនឹងបានរីកចម្រើនឡើង។ តើលោកអ្នកអាចស្វែងរកអំ-ណោយទានដែលព្រះបានប្រទានដល់លោកអ្នកដោយរបៀបណា? គឺដោយលះបង់សេចក្តីអំនួតចេញពីចិត្តរបស់លោកអ្នក។ បន្ទាប់មក ចូរទូលសូមអោយព្រះបង្ហាញលោកអ្នកអំពីកន្លែងដែលទ្រង់ចង់អោយលោកអ្នក បម្រើទ្រង់។ ចូរផ្តើមធ្វើកិច្ចការសម្រាប់ព្រះ នៅពេលដែលព្រះអង្គបង្ហាញយើងអំពីផែនការរបស់ទ្រង់។ អំណោយទានរបស់លោកអ្នកនឹងបានកើនឡើង នៅពេលដែលលោកអ្នកប្រើអំណោយទានទាំងនេះ។ បន្ទាប់ មក លោកអ្នកនឹងរកឃើញសេចក្តីអំណរក្នុងការបម្រើទ្រង់ជាពុំខាន។

`សូមគិតអំពីរឿងប្រៀបធៀបនេះ និងមេរៀនដែលរឿងនេះបានផ្តល់សម្រាប់ជីវិតរបស់យើងផ្ទាល់។ តើរឿងទាំងនេះបង្ហាញប្រាប់យើងអ្វីខ្លះ អំពីកិច្ចការដែលយើងកំពុងតែធ្វើសម្រាប់ព្រះជាមួយនឹងអំណោយទាន ដែលទ្រង់បានប្រទានដល់យើង?`