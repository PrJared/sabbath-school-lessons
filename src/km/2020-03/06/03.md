---
title:  ព្រះគឺជាអ្នកប្រទាននូវអំណោយទានល្អៗទាំងអស់
date:  03/08/2020
---

ខគម្ពីរកូរិនថូសទី1 12៖11, 18; អេភេសូរ 4៖7, 8 និងយ៉ាកុប 1៖17 បង្ហាញប្រាប់យើង ថា ព្រះគឺជាអ្នកប្រទាននូវអំណោយទានទាំងអស់។ «អស់ទាំងអំណោយទានដ៏គ្រប់លក្ខណ៍» មានប្រភព ចេញមកពីព្រះ។ ដូច្នេះ យើងអាចជឿទុកចិត្តថា ព្រះនឹងប្រទានអំណោយទានខាងឯវិញ្ញាណដល់យើង ដែលជាអំណោយទានដ៏ល្អបំផុតសម្រាប់បុគ្គលិកលក្ខណៈរបស់យើង។ ព្រះនឹងប្រើជំនាញរបស់យើងយ៉ាងល្អបំផុត ដើម្បីបម្រើព្រះរាជកិច្ចដ៏បរិសុទ្ធរបស់ព្រះអង្គ និងនាំសិរីល្អថ្វាយដល់ទ្រង់។

`សូមអានខគម្ពីរម៉ាកុស 13៖34 និងកូរិនថូសទី1 12៖11។ តើព្រះបានប្រទានអំណោយ ទានខាងឯវិញ្ញាណដល់អ្នកណាតាមដែលខទាំងនេះបានបង្ហាញ?`

ព្រះគម្ពីរបានចែងយ៉ាងច្បាស់។ ព្រះមានព្រះរាជកិច្ចដ៏ពិសេសសម្រាប់យើងរាល់គ្នា។ ទ្រង់ចង់ អោយយើងចែកចាយដំណឹងល្អអំពីព្រះយេស៊ូវជាមួយនឹងអ្នកដទៃ។ យើងនឹងបានឃើញមេរៀននេះ នៅ ពេលដែលយើងអានរឿងប្រៀបធៀបរបស់ព្រះយេស៊ូវអំពីម្ចាស់ផ្ទះម្នាក់នៅក្នុងបទគម្ពីរម៉ាកុស 13។ ម្ចាស់ ផ្ទះបានចាត់អោយបាវព្រាវគ្រប់គ្រងលើផ្ទះរបស់គាត់ ហើយគាត់បានចាកចេញទៅ។ បាវព្រាវនីមួយៗ មានភារកិច្ចត្រូវធ្វើ (ម៉ាកុស 13៖34)។ ដូច្នេះ យើងឃើញថា ព្រះបានប្រទានភារកិច្ចពិសេសអោយមនុស្សគ្រប់គ្នា ដើម្បីធ្វើកិច្ចការនៅក្នុងពួកជំនុំរបស់ទ្រង់ចេញពីរឿងប្រៀបធៀបនេះ។ ព្រះក៏បានប្រទាន អំណោយទានខាងឯវិញ្ញាណដល់យើងគ្រប់គ្នាសម្រាប់កិច្ចការនោះផងដែរ។ តើរឿងនោះកើតឡើង នៅពេលណា? គឺនៅពេលដែលយើងថ្វាយជីវិតរបស់យើងទាំងស្រុងដល់ទ្រង់ និងធ្វើបុណ្យជ្រមុជទឹកដល់សមាជិកនៃពួកជំនុំដែលជារូបកាយរបស់ទ្រង់។ បន្ទាប់មក ព្រះវិញ្ញាណបរិសុទ្ធនឹងប្រទានអំណោយ ទានដល់យើង ដើម្បីអោយយើងអាចបម្រើដល់ពួកជំនុំ និងធ្វើបន្ទាល់ដល់មនុស្សនៅលើផែនដី។

អ្នកស្រីអែល្លិន ជីវ៉ៃត៍បានសរសេរសំបុត្រទៅកាន់បុរសម្នាក់នៅក្នុងឆ្នាំ1903។ អ្នកស្រីបាន លើកទឹកចិត្តអោយគាត់ប្រើអំណោយទានដែលព្រះបានប្រទានដល់គាត់ ដើម្បីបម្រើព្រះ។ អ្នកស្រីបាន សរសេរថា «យើងទាំងអស់គ្នាគឺជាគ្រួសាររបស់ព្រះ។ ព្រះបានប្រទានទេពកោសល្យដល់យើង។ យើង ត្រូវទទួលខុសត្រូវចំពោះអ្វីដែលយើងបានធ្វើជាមួយនឹងទេពកោសល្យទាំងនេះ។ ប្រហែលជាទេពកោ- សល្យរបស់យើងធំអស្ចារ្យ។ ឬប្រហែលជាទេពកោសល្យរបស់យើងតូចតាច។ ទោះបីធំ ឬតូចក្តី យើង ត្រូវតែប្រើទេពកោសល្យរបស់យើង ដើម្បីបម្រើព្រះ។ យើងក៏ត្រូវតែទទួលស្គាល់ថា ព្រះបានប្រទាន អំណោយទានដល់អ្នកដទៃផងដែរ។ យើងត្រូវតែអនុញ្ញាតអោយមនុស្សគ្រប់គ្នាប្រើអំណោយទានរបស់ គាត់សម្រាប់ព្រះ»។

«ព្រះបានប្រទានអំណោយទាននៃគំនិត រូបកាយ និងវិញ្ញាណដល់យើង។ យើងពុំត្រូវគិតថា អំណោយទានមួយណាដែលយើងទទួលបានមកពីព្រះមិនសំខាន់នោះទេ»។ ដកស្រង់ពី Letter 260, December 2, 1903, adapted។

`សូមអានខគម្ពីរកិច្ចការ 10៖36-38; ម៉ាថាយ 3៖16-18 និងកិច្ចការ 2៖38-42។ តើខទាំងនេះបង្រៀនយើងអ្វីខ្លះ អំពីសេចក្តីសន្យារបស់ព្រះវិញ្ញាណបរិសុទ្ធ នៅពេលដែលយើងធ្វើពិធីបុណ្យជ្រមុជទឹក?`

ព្រះបានបង្អុរព្រះវិញ្ញាណបរិសុទ្ធអោយមកសណ្ឋិតលើព្រះយេស៊ូវក្នុងពិធីបុណ្យជ្រមុជទឹករបស់ ទ្រង់។ ព្រះវិញ្ញាណបានជួយអោយព្រះយេស៊ូវត្រៀមខ្លួនជាស្រេចសម្រាប់ព្រះរាជកិច្ចរបស់ទ្រង់នៅលើផែនដី។ ទន្ទឹមនឹងនេះ ព្រះក៏បានសន្យាប្រទានព្រះវិញ្ញាណបរិសុទ្ធដល់យើងក្នុងពិធីបុណ្យជ្រមុជទឹករបស់ យើងផងដែរ។ ព្រះក៏ចង់អោយយើងជឿជាក់ថា ព្រះអង្គនឹងរក្សាសេចក្តីសន្យារបស់ទ្រង់ផងដែរ។