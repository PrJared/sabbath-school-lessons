---
title:  លទ្ធភាពគ្មានដែនកំណត់
date:  01/08/2020
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
កូរិនថូសទី1 12៖12, 13, 18-22; ម៉ាកុស 13៖34; កូរិនថូសទី1 12៖7; កូរិនថូសទី1 1៖4-9។

> <p>ខចងចាំ</p>
> «តែគឺជាព្រះវិញ្ញាណតែមួយដដែលនោះឯង ដែលធ្វើគ្រប់ការទាំងនោះ ទាំងចែកដល់គ្រប់គ្នាដោយមុខៗផង តាមដែលទ្រង់សព្វព្រះហឫទ័យ»។

ព្រះបង្គាប់យើងអោយធ្វើបន្ទាល់សម្រាប់ទ្រង់ (កិច្ចការ 1៖8; អេសាយ 43៖10)។ ការធ្វើបន្ទាល់ ពុំមែនជាអំណោយទានពិសេសខាងឯព្រលឹងវិញ្ញាណដែលមានត្រឹមតែមនុស្សពីរបីនាក់នោះទេ។ ព្រះបង្គាប់ អោយគ្រីស្ទានទាំងអស់ធ្វើបន្ទាល់។

ព្រះគម្ពីរបានប្រើរូបស័ព្ទផ្សេងៗគ្នា ដើម្បីពិពណ៌នាអំពីកិច្ចការរបស់យើងដែលជាស្មរបន្ទាល់សម្រាប់ ព្រះ។ ព្រះយេស៊ូវបានមានបន្ទូលថា យើងត្រូវតែជា «ពន្លឺនៃលោកីយ៍ ឯទីក្រុងណាដែលនៅលើភ្នំ នោះលាក់ មិនកំបាំងទេ» (ម៉ាថាយ 5៖14)។ លោកប៉ុលបានបង្ហាញប្រាប់យើងថា «យើងខ្ញុំជាទូតដំណាងព្រះគ្រីស្ទ» (កូរិនថូសទី2 5៖20)។ លោកពេត្រុសបានបង្ហាញប្រាប់យើងថា «អ្នករាល់គ្នាជាពូជជ្រើសរើស ជាពួកសង្ឃហ្លួង» (ពេត្រុសទី1 2៖9)។ ព្រះអម្ចាស់ដដែលនេះបានបង្គាប់អោយយើងធ្វើបន្ទាល់ ថែមទាំងជួយ យើងអោយធ្វើកិច្ចការនេះផងដែរ។ ព្រះបានប្រទានអំណោយទានរបស់ព្រះវិញ្ញាណដល់អ្នកជឿនីមួយៗ។ ព្រះពុំបានជ្រើសរើសមនុស្សដែលមានការអប់រំច្រើននោះទេ។ ទ្រង់នឹងអប់រំដល់អ្នកណាដែលព្រះអង្គបានត្រាស់ ហៅអោយបម្រើទ្រង់។ ព្រះបានប្រទានសេចក្តីសង្គ្រោះដោយឥតគិតថ្លៃដល់មនុស្សដែលមានសេចក្តីជំនឿ។ ទន្ទឹមនឹងនេះ ព្រះបានប្រទានអំណោយទានរបស់ព្រះវិញ្ញាណដោយឥតគិតថ្លៃដល់មនុស្សគ្រប់គ្នា។

ដូច្នេះ យើងត្រូវតែថ្វាយជីវិតរបស់យើងទាំងស្រុងដល់ព្រះ។ ពេលនោះ អ្វីដែលយើងធ្វើសម្រាប់ ព្រះនឹងគ្មានដែនកំណត់ឡើយ។ «ពេលដែលបុគ្គលម្នាក់បានដកនូវភាពអាត្មានិយមចោលចេញ ពេលនោះអ្វី ដែលគាត់ធ្វើនឹងគ្មានដែនកំណត់ឡើយ។ ប៉ុន្តែ គាត់ត្រូវតែអនុញ្ញាតអោយព្រះវិញ្ញាណធ្វើការនៅក្នុងចិត្ត របស់គាត់ជាមុនសិន។ ហើយគាត់ ឬនាងត្រូវតែរស់នៅសម្រាប់ព្រះទាំងស្រុង»។ ដកស្រង់ពី Ellen G. White, The Ministry of Healing, page 159, adapted។ សប្តាហ៍នេះ យើងនឹងសិក្សាអំពីអ្វីដែលយើងអាចធ្វើបាន នៅពេលដែលព្រះវិញ្ញាណរបស់ព្រះសណ្ឋិតនៅក្នុងយើង។