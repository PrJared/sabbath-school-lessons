---
title:  មានផ្ទៃពោះអស់រយៈពេលពីរឆ្នាំ
date:  25/09/2020
---

ហ្វាន់តា កាមេរ៉ា (Fanta Camara) មានសេចក្តីរំភើបជាខ្លាំងនៅពេលដែលនាងកត់សំគាល់ ឃើញពោះរបស់នាងកាន់តែប៉ោងៗទៅ។ ប៉ុន្តែ ពោះរបស់នាងកាន់តែធំឡើងៗ ធ្វើអោយនាងចាប់ផ្តើមឈឺ។ នាងមានអារម្មណ៍ភ័យព្រួយជាខ្លាំងបានជានាងទៅពិនិត្យនៅឯមន្ទីរពេទ្យក្នុងក្រុងកូណាគ្រី (Conakry) នៃប្រទេសហ្គីណេ (Guinea)។ គ្រូពេទ្យម្នាក់បានពិនិត្យពោះរបស់នាង រួចនិយាយថា «នាងមិនមានផ្ទៃពោះ ទេ»។ ហ្វាន់តាពុំជឿគ្រូលើគ្រូពេទ្យម្នាក់នោះឡើយ។ នាងបានស្នើសូមដល់សាច់ញាតិរបស់នាងម្នាក់ ដែលជាគិលានុបដ្ឋាយិកាអោយជួយពិនិត្យ។ សាច់ញាតិរបស់នាងបាននិយាយថា «ឯងមានផ្ទៃពោះ ពិតមែន។ មានទារកនៅក្នុងពោះរបស់ឯងពិតមែន»។ ហ្វាន់តាមានសេចក្តីអំណរជាថ្មីម្តងទៀត។ ប៉ុន្តែ នាងនៅតែមានអារម្មណ៍ថាឈឺ ហើយសាច់ញាតិរបស់នាងពុំដឹងថា នឹងជួយនាងយ៉ាងណានោះទេ។ នាង បានទៅពិនិត្យនៅឯមន្ទីរពេទ្យផ្សេងមួយទៀត។ គ្រូពេទ្យបានឆ្លើយប្រាប់ថា«នាងមិនមានផ្ទៃពោះទេ»។ ដោយមិនអស់ចិត្ត នាងបានចូលទៅពិនិត្យនៅឯមន្ទីរពេទ្យទី3។ គ្រូពេទ្យម្នាក់នេះបានឆ្លើយថា «នាងមាន ផ្ទៃពោះពិតមែន»។ ប៉ុន្តែ គ្រូពេទ្យមិនដឹងថា ជួយនាងយ៉ាងដូចម្តេចអោយបាត់ឈឺនោះបានឡើយ។

មួយសប្តាហ៍បានកន្លងផុតទៅ សុខភាពរបស់ហ្វាន់តាកាន់តែទ្រុឌទ្រោមទៅៗ។ នាងពុំអាចដើរ បាននោះទេ។ 5ខែក្រោយមក បន្ទាប់ពីនាងកត់សំគាល់ឃើញមានស្នាមជាំនៅលើពោះរបស់នាង មាន មនុស្សចម្លែកម្នាក់បានលេចមកនៅក្នុងបន្ទប់របស់នាង។ ម្នាក់នោះមានជើង និងម្រាមជើងជាមនុស្ស ប៉ុន្តែ ទ្រូង និងមុខជាសត្វខ្លារខិន។ នាងមានសេចក្តីភ័យខ្លាចជាខ្លាំង។ «នាងនឹងមិនមានទារកនៅក្នុងផ្ទៃ របស់នាងឡើយ» មនុស្សចម្លែកម្នាក់នោះបាននិយាយ ហើយសំឡេងរបស់មនុស្សនោះក៏រសាត់ទៅតាម ជញ្ជាំងបាត់ទៅ។ នៅយប់បន្ទាប់ មនុស្សចម្លែកនោះបានលេចមកក្នុងបន្ទប់គេងរបស់នាងម្តងទៀត។ ម្នាក់នោះបាននិយាយពាក្យដដែលថា «នាងនឹងមិនមានទារកនៅក្នុងផ្ទៃរបស់នាងឡើយ»។ ជារៀងរាល់ យប់មនុស្សចម្លែកនោះតែងតែលេចអោយនាងឃើញ។

មួយឆ្នាំបានកន្លងផុតទៅ។ ពីរឆ្នាំបានកន្លងផុតទៅ។ នៅដើមឆ្នាំទី3 ហ្វាន់តានាងនៅតែមាន ផ្ទៃពោះ និងឈឺចាប់ជាខ្លាំង។ ពេលនោះ នាងបាននឹកចាំដល់លោក ទ្រេនគ្វាល ហ្វាសសីនណាឌូណូ (Tranqulle Fassinadouno)។ នាងបានបដិសេធគាត់ដោយសារតែគាត់គឺជាគ្រីស្ទានតែម្នាក់គត់ដែល ជាអ្នកជិតខាងរបស់នាង ប៉ុន្តែ ពេលនោះ នាងបានបាក់ទឹកចិត្តជាខ្លាំង។ បន្ទាប់ពីស្តាប់រឿងរបស់នាង រួចមក លោកទ្រេនគ្វាលដែលជាអ្នកត្រួសត្រាយនៃបេសកកម្មពិភពលោកបានអធិស្ឋាន និងតមអត់អស់ រយៈពេល3ថ្ងៃ ដើម្បីទូលសូមប្រាជ្ញាមកពីព្រះ។ បន្ទាប់មក គាត់បានទៅជួបហ្វាន់តា ហើយបើកព្រះគម្ពីរ របស់គាត់ឡើង រួចអានខគម្ពីរអេភេសូរ 6៖12 ដែលចែងថា «ដ្បិតយើងរាល់គ្នាមិនមែនតយុទ្ធនឹងសាច់ ឈាមទេ គឺ នឹងពួកគ្រប់គ្រង ពួកមានអំណាច និងពួកម្ចាស់នៃសេចក្តីងងឹតនៅលោកីយ៍នេះវិញ ហើយ ទាស់នឹងអំណាចអាក្រក់ខាងវិញ្ញាណ នៅស្ថានដ៏ខ្ពស់ដែរ»។ គាត់បាននិយាយទៅកាន់វិញ្ញាណអាក្រក់ ដែលសណ្ឋិតនៅក្នុងផ្ទះនោះថា «វិញ្ញាណអាក្រក់ទាំងអស់នៅទីនេះ ដែលមិនបានលន់តួចំពោះព្រះនាម ព្រះយេស៊ូវគ្រីស្ទនោះទេ ចូលចាកចេញភ្លាមៗ ដោយនូវព្រះនាមព្រះយេស៊ូវគ្រីស្ទ»។ គាត់បានងាកមក និយាយប្រាប់ហ្វាន់តាថា «លើកក្រោយ បើនាងឃើញវិញ្ញាណអាក្រក់ម្តងទៀត ចូលបង្គាប់អោយវាចេញ ទៅ ដោយនូវព្រះនាមព្រះយេស៊ូវគ្រីស្ទ»។

យប់នោះ វិញ្ញាណបានលេចមកអោយនាងឃើញ នៅពេលដែលនាងកំពុងតែគេងនៅលើគ្រែ។

នាងបាននិយាយនៅមុខវិញ្ញាណអាក្រក់នោះថា «ចូរឯងចេញពីនេះភ្លាម ដោយនូវព្រះនាមព្រះយេស៊ូវគ្រីស្ទ»។ ភ្លាមនោះ វិញ្ញាណអាក្រក់បាន រសាត់ទៅក្នុងផ្សែងបាត់ទៅ។ 3ថ្ងៃក្រោយមក ហ្វាន់តាបានផ្តល់កំណើត អោយទារកស្រីដ៏មានសុខភាពល្អម្នាក់។ ហ្វាន់តាបាននិយាយថា «ខ្ញុំជឿ ព្រះយេស៊ូវហើយ»។