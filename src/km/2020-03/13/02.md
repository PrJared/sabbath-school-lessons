---
title:  សេចក្តីស្រឡាញ់នៃការលះបង់ប្រយោជន៍របស់អង្គព្រះយេស៊ូវ
date:  20/09/2020
---

លោកប៉ុលបានលើកទឹកចិត្តយើងដោយអនុញ្ញាតអោយគំនិតរបស់ព្រះយេស៊ូវសណ្ឋិតនៅក្នុង យើង។ រឿងនេះនាំយើងទៅរកការសួរសំណួរដ៏គួរអោយចាប់អារម្មណ៍មួយចំនួន។ តើគំនិតរបស់ព្រះយេស៊ូវ គឺជាអ្វី? តើអ្វីដែលគ្រប់គ្រងលើការគិតរបស់ទ្រង់? តើទ្រង់បានគិតអំពីអ្វី?

`សូមអានខគម្ពីរភីលីព 2៖5-11។ តើខទាំងនេះបង្ហាញយ៉ាងដូចម្តេច អំពីគោលគំនិតរបស់ ព្រះយេស៊ូវ? តើក្បួនច្បាប់ដែលបានគ្រប់គ្រងព្រះជន្មរបស់ទ្រង់ទាំងមូលគឺជាអ្វី?`

ព្រះយេស៊ូវមានឋានៈស្មើនឹងព្រះតាំងតែពីដើមមក។ លោកប៉ុលបានប្រកាសនូវសេចក្តីពិតដ៏អស់កល្បនេះតាមរយៈពាក្យពេចន៍ទាំងនេះថា៖ «ទោះបីព្រះអង្គមានឋានៈជាព្រះជាម្ចាស់ក៏ដោយក៏ព្រះអង្គពុំបានក្ដោបក្តាប់ឋានៈដែលស្មើនឹងព្រះជាម្ចាស់នេះទុកជាកម្មសិទ្ធិដាច់មុខរបស់ព្រះអង្គឡើយ» (ភីលីព 2៖6, គខប)។ ពាក្យដែលបានសរសេរថា «ស្មើ» ចេញមកពីពាក្យ «morphe (ម៉រហ្វេ)» នៃភាសា ក្រេក។ «ម៉រហ្វេ» មានន័យថា «ខ្លឹមសារនៃអ្វីមួយ»។ ពាក្យនេះបង្ហាញយើងថា របស់ពីរយ៉ាងមានតម្លៃស្មើ គ្នា៖ ព្រះវរបិតា និងព្រះរាជបុត្រា។ ទ្រង់មានឫទ្ធានុភាពជាងអំណាចណាៗទាំងអស់។ លោកប៉ុលបាន បង្ហាញប្រាប់យើងអំពីរឿងនេះ ដើម្បីបង្ហាញយើងថា ព្រះយេស៊ូវបានទម្លាក់ព្រះអង្គទ្រង់ទាបបំផុតនៅពេលដែលទ្រង់បានក្លាយទៅជាមនុស្ស»។ ដកស្រង់ពី Volume 7, page 154, adatped។ អ្នកស្រី អែល្លិន ជីវ៉ៃត៍ បានបន្ថែមទៀតថា «នៅក្នុងព្រះយេស៊ូវមានជីវិត។ ជីវិតនេះពុំមានប្រភពចេញមកពីអ្វី ផ្សេងនោះទេ។ ជីវិតនេះពុំមែនបង្កើតដោយអ្នកណាម្នាក់នោះឡើយ។ ហើយជីវិតនេះក៏ពុំបានខ្ចីពីអ្វីមួយ ផងដែរ»។ ដកស្រង់ពី The Desire of Ages, page 530, adapted។

ព្រះយេស៊ូវមានឋានៈស្មើនឹងព្រះតាំងតែពីដើមមក។ «ប៉ុន្តែ ទ្រង់ពុំបានគិតថា ការដែលមាន ឋានៈស្មើជាមួយនឹងព្រះគឺជាអ្វីដែលត្រូវប្រកាន់ខ្ជាប់នោះទេ»។ ប្រយោគនេះមានអត្ថន័យគួរអោយចាប់ អារម្មណ៍ជាភាសាក្រេក។ ពាក្យទាំងនេះអាចសរសេរបានថា «គ្មានអ្វីសោះ»។ ដូច្នេះ ព្រះយេស៊ូវបាន យល់ព្រមជ្រើសរើស «ធ្វើអោយទ្រង់គ្មានអ្វីសោះ» ចេញពីភាពថ្កុំថ្កើង និងសិរីល្អដែលមានឋានៈស្មើ នឹង ព្រះ។ បន្ទាប់មក ទ្រង់បានជ្រើសរើសប្រសូតជាមនុស្ស និងមានព្រះជន្មរស់នៅក្នុងរូបកាយជាមនុស្ស លោក។ ទ្រង់បានធ្វើជាអ្នកបម្រើដល់មនុស្សលោក។ ទ្រង់បានបង្ហាញសកម្មភាពដែលប្រកបដោយសេចក្តី ស្រឡាញ់ដ៏ធំធេងបំផុតគឺ៖ ទ្រង់បានសុគតនៅលើឈើឆ្កាងជំនួសអំពើបាបរបស់យើង។ ទ្រង់លះបង់ ព្រះជន្មរបស់ទ្រង់ ដើម្បីសង្គ្រោះជីវិតរបស់យើងជារៀងរហូត។

គោលគំនិតរបស់ព្រះយេស៊ូវត្រូវបានបំពេញដោយសេចក្តីស្រឡាញ់។ សេចក្តីស្រឡាញ់របស់ ទ្រង់បានធ្វើអោយទ្រង់លះបង់ជីវិតរបស់ទ្រង់។ ការដែលដើរតាមព្រះយេស៊ូវមានន័យថា យើងស្រឡាញ់ ទ្រង់ដូចជាព្រះយេស៊ូវបានស្រឡាញ់យើងដែរ។ យើងបម្រើទ្រង់ដូចជាទ្រង់បានបម្រើយើងដែរ។ យើង ត្រូវតែធ្វើកិច្ចការដូចជាទ្រង់បានធ្វើ។ យើងត្រូវតែអនុញ្ញាតអោយព្រះវិញ្ញាណបរិសុទ្ធសម្អាតយើងចេញពីសេចក្តីប៉ងប្រាថ្នា និងគម្រោងការនៃភាពអាត្មានិយម។ ដើម្បីធ្វើដូច្នោះបាន តម្រូវអោយយើងលះបង់ អ្វីមួយ។ ការលះបង់អ្វីមួយ នោះតម្រូវអោយព្រះលះបង់គ្រប់យ៉ាងវិញ។ ប៉ុន្តែ នោះគឺជាមូលហេតុដែល ព្រះគម្ពីរបានចែងថា «ព្រះបានលើកទ្រង់ឡើងយ៉ាងខ្ពស់ ហើយបានប្រទានឲ្យមាននាមដ៏ប្រសើរលើស ជាងអស់ទាំងនាមផង» (ភីលីព 2៖9)។