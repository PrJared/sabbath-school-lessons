---
title:  ការសិក្សាបន្ថែម
date:  25/09/2020
---

«មេដឹកនាំដែលចាត់ចែងលើពួកជំនុំគួរតែស្វែងរកវិធីដែលអាចធ្វើអោយសមាជិកចូល រួមនៅក្នុងផ្នែកណាមួយនៃព័ន្ធកិច្ចរបស់ព្រះ។ វិធីបែបនេះពុំទាន់បានធ្វើគ្រប់គ្រាន់នៅឡើយទេកាលពីមុន មក។ ទេពកោសល្យរបស់សមាជិកនីមួយៗនៅក្នុងពួកជំនុំគួរតែប្រើ ដើម្បីបម្រើព្រះ។ មេដឹកនាំគួរតែចាត់ វិធានការ និងអនុវត្តតាមវិធានការនោះ។ មានមនុស្សតិចតួចណាស់ដែលយល់អំពីការបាត់បង់ពួកជំនុំជា ច្រើនដោយសារតែយើងពុំបានធ្វើតាមការណែនាំនេះ»។

«មេដឹកនាំនៅក្នុងព័ន្ធកិច្ចរបស់ព្រះជាទូទៅត្រូវតែមានភាពឆ្លាតវ័យ។ ពួកគេត្រូវតែចាត់វិធានការ ដើម្បីធ្វើអោយពួកជំនុំបានរីកចម្រើនទៅមុខ។ ពួកគេត្រូវតែរៀនយល់អំពីកិច្ចការដែលសមាជិកពួកជំនុំអាចធ្វើបានសម្រាប់មិត្តភកិ្ត និងអ្នកជិតខាងរបស់ពួកគេ។ ព័ន្ធកិច្ចរបស់ព្រះនៅលើផែនដីនេះពុំអាច បញ្ចប់បានឡើយ ដរាបណាសមាជិកពួកជំនុំបានធ្វើកិច្ចការដែលត្រូវធ្វើ។ ពួកគេត្រូវតែសហការជាមួយ លោកគ្រូគង្វាល និងមេដឹកនាំរបស់ពួកជំនុំ»។

«ព័ន្ធកិច្ចក្នុងការសង្គ្រោះមនុស្សរួមមានកិច្ចការផ្ទាល់ខ្លួនដែលយើងទាំងអស់គ្នាត្រូវតែធ្វើផងដែរ។ យើងត្រូវតែចែកចាយសេចក្តីពិតជាមួយនឹងអ្នកដទៃ។ ខ្ញុំ (អ្នកស្រី អែល្លិន ជីវ៉ៃត៍) សង្ឃឹមថា ខ្ញុំអាចរកបាន ពាក្យសម្តីដ៏ត្រឹមត្រូវ ដើម្បីនិយាយទៅកាន់មនុស្សប្រុសស្រីអោយភ្ញាក់រលឹក និងជំរុញអោយធ្វើកិច្ចការ នេះ។ យើងពុំមានពេលវេលាច្រើនទៀតទេ។ យើងកំពុងតែឈរនៅលើព្រំដែនឆ្ពោះទៅរកជីវិតអស់កល្ប។ ដូច្នេះ យើងពុំត្រូវខ្ជះខ្ជាយពេលវេលាឡើយ។ ដ្បិតគ្រប់វិនាទីសុទ្ធតែសំខាន់សម្រាប់យើង។ ពេលវេលា គឺជាមាសប្រាក់ដ៏មានតម្លៃក្នុងការយកមកប្រើ ដើម្បីផ្គាប់ចិត្តយើង។ តើអ្នកណាខ្លះដែលប្រើពេលវេលា នេះ ដើម្បីស្វែងរកព្រះ? តើអ្នកណាខ្លះដែលនឹងទទួលបានកម្លាំង និងអំណាចមកពីព្រះ ដើម្បីអោយក្លាយ ជាអ្នកបម្រើដ៏ស្មោះត្រង់នៅលើផែនដីនេះទៅ?»។

«ពួកជំនុំមានទេពកោសល្យជាច្រើន។ ទេពកោសល្យទាំងនេះអាចអភិវឌ្ឍទៅជាជំនួយដ៏ អស្ចារ្យនៅក្នុងព័ន្ធកិច្ចរបស់ព្រះ។ រឿងនេះអាចកើតឡើងទៅបាន នៅពេលដែលពួកជំនុំរបស់យើងប្រើ ទេពកោសល្យទាំងនេះនៅក្នុងវិធីដែលត្រឹមត្រូវ។ អ្វីដែលពួកយើងទាំងអស់គ្នាត្រូវការជាទីបំផុតក្នុងពេល នេះ គឺជាការស្អាងពួកជំនុំរបស់យើងអោយក្លាយទៅជាអ្នកបម្រីការដែលយល់ពីទេពកោសល្យដែលមាន នៅក្នុងព្រះវិហារ។ ទេពកោសល្យទាំងនេះត្រូវអភិវឌ្ឍឡើង។ យើងត្រូវតែហ្វឹកហាត់ខ្លួនយើងអោយប្រើ ទេពកោសល្យរបស់យើងសម្រាប់ព្រះ»។ ដកស្រង់ពី Testimonies for the Church, volume 9, pages 116, 117, adapted។

**សំណួរពិភាក្សា**

`1. តើមានគោលគំនិតសំខាន់អ្វីខ្លះ នៅក្នុងសម្រង់មតិរបស់អ្នកស្រី អែល្លិន ជីវ៉ៃត៍ខាងលើនេះ? តើការ អភិវឌ្ឍអំណោយទាន និងទេពកោសល្យរបស់យើងអាចផ្លាស់ប្តូរការធ្វើបន្ទាល់របស់យើងយ៉ាងដូចម្តេច ទៅ? តើការអភិវឌ្ឍនេះអាចជួយអោយទីបន្ទាល់ពួកជំនុំរបស់លោកអ្នកទៅកាន់អ្នកដទៃបានរឹងមាំយ៉ាងដូចម្តេចដែរ?`

`2. តើសេចក្តីស្រឡាញ់ពិតតែងតែបង្ហាញចេញយ៉ាងដូចម្តេច? តើមានឧទាហរណ៍នៃសេចក្តីស្រឡាញ់ អ្វីខ្លះ ដែលពុំមែនជាសេចក្តីស្រឡាញ់ពិត?`

`3. សូមពិភាក្សាអំពីរបស់ទាំងឡាយដែលមនុស្សបានថ្វាយសម្រាប់ព្រះអម្ចាស់។ តើមនុស្សដែលបានបាត់បង់ជីវិតដោយសារតែសេចក្តីជំនឿរបស់គេយ៉ាងណាទៅវិញ? តើលោកអ្នកអាចរៀនអ្វីខ្លះ ចេញពី រឿងទាំងនេះ?`

`3. តើលោកអ្នកបានលះបង់អ្វីខ្លះសម្រាប់ព្រះយេស៊ូវ? តើហេតុអ្វីបានជាលោកអ្នកធ្វើយ៉ាងដូច្នោះ? តើការ លះបង់នោះមានតម្លៃដែរឬទេ? តើលោកអ្នកនឹងបកស្រាយយ៉ាងដូចម្តេច ចំពោះអ្វីដែលលោកអ្នកបាន ធ្វើ និងមូលហេតុរបស់លោកអ្នកទៅកាន់អ្នកណាម្នាក់ដែលពុំមែនជាគ្រីស្ទាននោះ?`