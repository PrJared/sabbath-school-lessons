---
title:  លោកប៉ុលជាមេដឹកនាំដែលព្រះបានជ្រើសតាំង
date:  22/09/2020
---

ជីវិតរបស់លោកប៉ុលបានផ្លាស់ប្តូរទាំងស្រុង នៅពេលដែលគាត់ទទួលជឿព្រះយេស៊ូវ។ ព្រះយេស៊ូវបានប្រទានអនាគតដ៏ថ្មីទាំងស្រុងមួយដល់លោកប៉ុល។ ព្រះេយស៊ូវក៏បាននាំលោកប៉ុលចេញពីភាពស្រណុកស្រួលទៅឯបទពិសោធន៍ដែលគាត់នឹកស្មានមិនដល់។ ព្រះវិញ្ញាណបរិសុទ្ធបានដឹកនាំលោក ប៉ុល និងជួយគាត់អោយអធិប្បាយសេចក្តីពិតនៃព្រះគម្ពីរទៅកាន់មនុស្សរាប់ពាន់នាក់ដែលរស់នៅជំុវិញ សមុទ្រមេឌីទែរ៉ានេ។ បន្ទាល់របស់លោកប៉ុលបានផ្លាស់ប្តូរប្រវត្តិសាស្ត្រនៃសាសនាគ្រីស្ទ និងប្រវត្តិសាស្ត្រ របស់មនុស្សផងដែរ។

`សូមអានខគម្ពីរកិច្ចការ9៖ 3-6, 10-20។ តើខទាំងនេះបង្ហាញយើងថា ព្រះយេស៊ូវមានផែនការមួយសម្រាប់ជីវិតលោកប៉ុលយ៉ាងដូចម្តេច?`

ព្រះយេស៊ូវតែងតែជ្រើសតាំងមនុស្សដែលយើងនឹកស្មានមិនដល់។ សូមគិតអំពីបុរសពីរនាក់ ដែលត្រូវអារក្សអសោចចូល។ ឬគិតអំពីស្ត្រីសាសន៍សាម៉ារីម្នាក់នៅឯអណ្តូងទឹក នាងម៉ារា-ម៉ាក់ដាឡា អ្នកយកពន្ធម្នាក់ និងពួកអ្នកនេសាទ។ ហើយនៅពេលនេះ ព្រះបានជ្រើសតាំងលោកប៉ុលដែលជាអ្នកបៀតបៀនគ្រីស្ទានថែមទៀត។ ពួកបុរស និងស្ត្រីទាំងនេះត្រូវបានផ្លាស់ប្តូរដោយសេចក្តីមេត្តា និងសេចក្តី ស្រឡាញ់របស់ព្រះ។ បន្ទាប់មក ព្រះយេស៊ូវបានចាត់ពួកគេអោយចេញទៅបម្រើទ្រង់ដោយសេចក្តីអំណរ នៅក្នុងចិត្តរបស់ពួកគេ។ ពួកគេបានប្រកាសប្រាប់អំពីរឿងគ្រប់យ៉ាងដែលព្រះយេស៊ូវបានធ្វើនៅក្នុងជីវិត របស់ពួកគេ។ ពួកគេពុំដែលនឿយហត់ក្នុងការប្រកាសប្រាប់អំពីរឿងទាំងនោះឡើយ។ អ្វីដែលព្រះយេស៊ូវ បានធ្វើសម្រាប់ពួកគេគឺជាការអស្ចារ្យបំផុតដែលពួកគេត្រូវតែចែកចាយអំពីរឿងទាំងនោះ។ ពួកគេពុំអាច នៅស្ងៀមស្ងាត់បានឡើយ។

`សូមប្រៀបធៀបខគម្ពីរកិច្ចការ 28៖28-31 និងធីម៉ូថេទី2 4៖5-8។ តើយើងមើលឃើញ អ្វីខ្លះ នៅក្នុងខទាំងនេះដែលបង្ហាញយើងថា លោកប៉ុលបានថ្វាយជីវិតទាំងស្រុងរបស់គាត់ ដើម្បីបម្រើ ព្រះយេស៊ូវ?`

លោកប៉ុលបានមានប្រសាសន៍នៅគ្រាចុងក្រោយនៃជីវិតរបស់គាត់ថា «ព្រះទ្រង់ផ្សាយសេចក្តី សង្គ្រោះនេះ ទៅដល់សាសន៍ដទៃវិញ ហើយគេនឹងស្តាប់ជាពិត» (កិច្ចការ 28៖28)។ កណ្ឌគម្ពីរកិច្ចការ ចែងថា លោកប៉ុលបានជួបជាមួយនឹងអ្នកដែលចុះមកសួរសុខទុក្ខគាត់។ លោកប៉ុលបានចែកចាយដំណឹង ល្អទៅកាន់ពួកគេ (កិច្ចការ 28៖30, 31)។ នៅគ្រាចុងក្រោយនៃជីវិតរបស់គាត់ លោកប៉ុលបានប្រាប់ លោកធីម៉ូថេអោយធ្វើកិច្ចការរបស់គ្រូអធិប្បាយ។ លោកប៉ុលបានមានប្រសាសន៍អំពីខ្លួនគាត់ផ្ទាល់ថា «ខ្ញុំបានតយុទ្ធយ៉ាងល្អ ខ្ញុំបានរត់ប្រណាំងជាស្រេច ខ្ញុំបានរក្សាសេចក្តីជំនឿទៅហើយ» (ធីម៉ូថេទី2 4៖7)។

បទពិសោធន៍របស់យើងប្រហែលជាមិនរំភើបដូចជាបទពិសោធន៍របស់លោកប៉ុលនោះទេ។ ទោះជាយ៉ាងនេះក្តី ព្រះនៅតែត្រាស់ហៅអោយយើងធ្វើកិច្ចការជាមួយនឹងទ្រង់។ លោកប៉ុលបានជួបគ្រា លំបាកជាច្រើននៅក្នុងជីវិតរបស់គាត់ (កូរិនថូសទី2 11៖ 25-30)។ ប៉ុន្តែ លោកប៉ុលនៅតែស្មោះត្រង់ ចំពោះព្រះ។ រឿងរបស់លោកប៉ុលមានឥទ្ធិពលយ៉ាងខ្លាំង។ រឿងរបស់គាត់បានបង្ហាញថា ព្រះអាចធ្វើ កិច្ចការជាមួយនឹងអ្នកណាម្នាក់ដែលថ្វាយជីវិតទាំងស្រុងរបស់គេទៅឯព្រះ។

តើព្រះបានសូមអោយលោកអ្នកធ្វើអ្វីខ្លះ? តើលោកអ្នកកំពុងតែធ្វើកិច្ចការនោះហើយមែនទេ?