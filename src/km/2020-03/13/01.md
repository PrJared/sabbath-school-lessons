---
title:  ឆ្ពោះទៅមុខដោយសេចក្តីជំនឿ
date:  19/09/2020
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ភីលីព 2៖5-11; ម៉ាថាយ 4៖18-20; កិច្ចការ 9៖3-6; 10-20; យ៉ូហាន 21៖15-19។

> <p>ខចងចាំ</p>
> « ត្រូវតែមានគំនិតគិតដូចជាព្រះគ្រីស្ទយេស៊ូវវិញ ដែលទោះបើទ្រង់មានរូបអង្គជាព្រះក៏ដោយ គង់តែមិនបានរាប់សេចក្តីស្មើនឹងព្រះនោះ ទុកជាសេចក្តីដែលគួរកាន់ខ្ជាប់ឡើយ គឺទ្រង់បានលះបង់ព្រះអង្គ ទ្រង់ មកយករូបភាពជាបាវបំរើវិញ ព្រមទាំងប្រសូតមកមានរូបជាមនុស្សផង» (ភីលីព 2៖5-7)។

ព្រះយេស៊ូវបានលះបង់គ្រប់យ៉ាង ដើម្បីយាងចុះមកផែនដីនេះ។ ទ្រង់បានលះបង់នគរស្ថានសួគ៌ ពួកទេវតា និងចំណងមេត្រីភាពមុខទល់នឹងមុខជាមួយនឹងព្រះវរបិតា។ ព្រះយេស៊ូវបានយាងមកភពផែនដី ដែលពោរពេញដោយសេចក្តីអាក្រក់នេះ ដើម្បីបង្ហាញយើងអំពីសេចក្តីស្រឡាញ់របស់ព្រះ។ ទ្រង់បានយាង មក ដើម្បីនាំយកចិត្តរបស់មនុស្សត្រឡប់ទៅឯទ្រង់វិញ និងដើម្បីរំដោះមនុស្សមានបាបអោយរួចពីសេចក្តី ស្លាប់។ «យើងពុំអាចយល់អំពីការលះបង់ដ៏ធំធេងដែលធ្វើអោយព្រះសង្គ្រោះយើងរហូតដល់ពេលដែល យើងឈរជាមួយនឹងព្រះអង្គសង្គ្រោះរបស់យើងនៅមុខបល្ល័ង្ករបស់ព្រះបានឡើយ។ ពេលនោះ យើងនឹង មើលឃើញសិរីល្អនៃស្ថានសួគ៌។ យើងនឹងនឹកចាំថា ព្រះបានលះបង់អ្វីៗទាំងអស់នេះសម្រាប់យើង»។ ព្រះយេស៊ូវបានលះបង់ស្ថានសួគ៌។ ប៉ុន្តែ ទ្រង់បានធ្វើអ្វីលើសជាងការលះបង់ស្ថានសួគ៌សម្រាប់យើងទៅ ទៀត។ យើងនឹងដកមកុដរបស់យើងដាក់នៅនឹងព្រះបាទារបស់ទ្រង់។ យើងនឹងច្រៀងបទចម្រៀងថា «កូនចៀមដែលគេបានសម្លាប់ នោះគួរនឹងបានព្រះចេស្តា ទ្រព្យសម្បត្តិ ប្រាជ្ញា ឥទ្ធិឫទ្ធិ កិត្តិនាម សិរីល្អ និងព្រះ ពរ» (វិវរណៈ 5៖12)។ ដកស្រង់ពី Ellen G. White, The Desire of Ages, page 131, adapted។

ខណៈពេលដែលយើងបំពេញកិច្ចការជាមួយនឹងព្រះយេស៊ូវក្នុងការសង្គ្រោះបាបជន យើងត្រូវ តែលះចោលអ្វីៗគ្រប់យ៉ាងផងដែរ។ យើងត្រូវតែដើរឆ្ពោះទៅមុខដោយសេចក្តីជំនឿ និងការស្តាប់បង្គាប់។