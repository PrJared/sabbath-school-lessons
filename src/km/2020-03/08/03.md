---
title:  ព្រះយេស៊ូវមានព្រះទ័យសប្បុរសចំពោះមនុស្ស
date:  17/08/2020
---

ព្រះយេស៊ូវតែងតែចង់លើកយកអ្វីដែលល្អបំផុតរបស់មនុស្សដូចដែលយើងបានរៀនកាលពីម្សិលមិញ។ ព្រះបានធ្វើដោយសេចក្តីមេត្តាករុណា និងសេចក្តីស្រឡាញ់ សូម្បីតែនៅពេលដែលលំបាក។ លោកលូកាបានបង្ហាញប្រាប់យើងថា ហ្វូងមនុស្ស «គ្រប់គ្នាជាសាក្សីពីទ្រង់ ក៏អស្ចារ្យក្នុងចិត្តពីព្រះបន្ទូល ដ៏ផ្អែមពីរោះ» (លូកា 4៖22)។ លោកយ៉ូហានបានបង្ហាញប្រាប់យើងថា «ព្រះគុណ និងសេចក្តីពិតនោះ បានមក ដោយសារព្រះយេស៊ូវគ្រីស្ទវិញ» (យ៉ូហាន 1៖17)។ ព្រះយេស៊ូវបានឈ្នះចិត្តរបស់មនុស្ស។ បន្ទូលដ៏ទន់ភ្លន់របស់ទ្រង់បានញុាំងអោយពួកគេបើកចំហចិត្តរបស់ពួកគេ ដើម្បីទ្រង់។

`សូមអានខគម្ពីរម៉ាថាយ 8៖5-10 និងម៉ាកុស 12៖34។ តើបន្ទូលដ៏ពោរពេញដោយសេចក្តី សង្ឃឹមអ្វី ដែលព្រះយេស៊ូវបានមានបន្ទូលទៅកាន់មេដឹកនាំកងទ័ពរ៉ូមុាំង និងមេដឹកនាំសាសនាយូដា?`

បន្ទូលរបស់ព្រះយេស៊ូវ និងមេដឹកនាំកងទ័ពរ៉ូមុាំងគឺជាការផ្លាស់ប្តូរយ៉ាងធំពីអ្វីដែលមេដឹកនាំ សាសនាយូដាបានគិត។ សូមគិតអំពីអារម្មណ៍ដែលមេទ័ពមាន នៅពេលដែលព្រះយេស៊ូវបានបង្ហាញ ប្រាប់គាត់ថា សេចក្តីជំនឿរបស់ទ្រង់ធំជាងអ្វីទាំងអស់ដែលព្រះយេស៊ូវពុំធ្លាប់បានឃើញនៅក្នុងបុគ្គលណា ម្នាក់នៃសាសន៍អ៊ីស្រាអែល។ នេះជាការអស្ចារ្យណាស់។ សូមគិតផងដែរ អំពីអារម្មណ៍ដែលមេដឹកនាំសាសនាយូដាមាន នៅពេលព្រះយេស៊ូវបានបង្ហាញប្រាប់គេថា «អ្នកមិនឆ្ងាយពីនគរព្រះទេ» (ម៉ាថាយ 12៖ 34)។ នេះជាបន្ទូលដ៏ស្រទន់មួយ។ ព្រះយេស៊ូវមានជំនាញក្នុងការលើកយកអ្វីដែលល្អបំផុតរបស់មនុស្ស យកមកនិយាយ។ ពាក្យសម្តីដ៏ស្រទន់របស់យើង ការថ្លែងអំណរគុណ និងការលើកសរសើរអាចជួយ អោយមនុស្សបើកចំហចិត្តរបស់ពួកគេសម្រាប់ដំណឹងល្អ។ សូមសម្លឹងមើលសេចក្តីល្អរបស់មនុស្សដែល នៅជុំវិញយើង។ ចូរអោយគេដឹងថា អ្នកបានអរគុណដល់ពួកគេជាអនេកសម្រាប់អ្វីដែលពួកគេធ្វើ។

`សូមប្រៀបធៀបខគម្ពីរអេសាយ 42៖3; កូឡូស 4៖5, 6 និងអេភេសូរ 4៖15។ តើក្បួន ច្បាប់សំខាន់អ្វីខ្លះ ដែលខទាំងនេះបានបង្រៀនយើងអំពីការចែកចាយសេចក្តីជំនឿរបស់យើងជាមួយនឹងអ្នកដទៃ និងរាក់ទាក់ជាមួយនឹងពួកគេ?`

យើងនឹងមានអំណាចក្នុងការផ្លាស់ប្តូរជីវិតរបស់មនុស្សអោយកាន់តែប្រសើរឡើង នៅពេលដែលពាក្យសម្តីរបស់យើងជាពាក្យសម្តីលើកទឹកចិត្ត និងពេញដោយសេចក្តីស្រឡាញ់ និងសេចក្តីមេត្តា ករុណារបស់ព្រះ។ លោកអេសាយបានបង្ហាញប្រាប់យើងថា ព្រះយេស៊ូវ «នឹងមិនផ្តាច់ដើមត្រែងដែលបាក់ទេ ក៏មិនលត់ប្រឆេះដែលនៅហុយដែរ» (អេសាយ 42៖3)។ រូបស័ព្ទទាំងនេះបានបង្ហាញយើងថា ព្រះយេស៊ូវប្រកបដោយសេចក្តីស្រឡាញ់ដែលព្រះអង្គមានការប្រុងប្រយ័ត្នមិនធ្វើអោយអ្នកណាម្នាក់ដែល ទើបតែជឿដល់ទ្រង់មានការឈឺចាប់នោះទេ។ ព្រះយេស៊ូវនឹងមិនពន្លត់ «ផ្កាភ្លើង» ដ៏តូចបំផុតនៃសេចក្តីជំនឿដែលមាននៅក្នុងចិត្តរបស់ពួកគេឡើយ។

`«របៀប» ដែលយើងនិយាយក៏មានសារៈសំខាន់ដូចគ្នាទៅនឹង «អ្វី» ដែលនិយាយផងដែរ។ ប្រហែលជាគំរូមួយនេះសំខាន់លើសជាងនេះទៅទៀត។ តើហេតុអ្វីបានជាគំរូមួយនេះជាការពិត?`