---
title:  ការបំពេញតម្រូវការដ៏គួរអោយភ្ញាក់ផ្អើលនៅឯប្រទេសសូដង់
date:  21/08/2020
---

ការរស់នៅឯប្រទេសសូដង់គឺជាបញ្ហាប្រឈមសម្រាប់ប្តីប្រពន្ធអាត់វេនទីស្ទមួយគូដែលធ្វើការសម្រាប់អង្គការអាដ្រា (ADRA)។ ចាប់ពីខែឧសភារហូតដល់ខែកញ្ញា សីតុណ្ហភាពឡើងពី39ទៅដល់42អង្សាសេជារៀងរាល់ថ្ងៃ។ ភេសជ្ជៈគឺជាជំនួយ បន្ទាប់ពីការធ្វើការអស់រយៈពេលមួយថ្ងៃសម្រាប់ខ្ញុំ និងស៊ូសានណេ (Suzanne) ដែលជាប្រពន្ធរបស់ខ្ញុំ។

ពេលដែលត្រឡប់មកផ្ទះវិញនៅថ្ងៃមួយ ខ្ញុំបានដើរតាមស៊ូសានណេទៅក្នុងផ្ទះបាយ រួចឡើង អង្គុយនៅនឹងតុ ដើម្បីជជែកនៅពេលដែលនាងកំពុងចំអិនអាហារ។ ខណៈពេលដែលខ្ញុំអង្គុយនៅនឹងតុ យោលជើងរបស់ខ្ញុំចុះឡើងដូចជាក្មេងប្រុស ពេលនោះស៊ូសានណេបានសួរខ្ញុំថា តើខ្ញុំចង់ញុាំភេសជ្ជៈអ្វីដែរ។ ខ្ញុំបានសួរទៅវិញថា «តើអូនឯងមានភេសជ្ជៈអ្វីខ្លះដែរ?»។ នាងបានដាក់ដៃរបស់នាងនៅលើភ្លៅរបស់នាង រួចឆ្លើយប្រាប់ខ្ញុំដោយសំឡេងលះៗថា «យើងមានទឹកក្រូចហ្វាន់តា រូបបៀរ ឬស្ព្រាយ»។ «អូ...បងចង់បាន ស្្ឃ្វីត (Squirt)» ខ្ញុំបានតបទៅវិញ ដោយសំដៅទៅលើភេសជ្ជៈដែលខ្ញុំចូលចិត្តបំផុត តែខ្ញុំពុំដែលធ្លាប់ឃើញ វាទាល់តែសោះតាំងតែខ្ញុំបានចាកចេញពីសហរដ្ឋអាមេរិកមក។

«ខ្ញុំអត់មានភេសជ្ជៈស្ឃ្វីតទេ» ស៊ូសានណេបានឆ្លើយដោយសំឡេងលះៗដូចមុន។ ខ្ញុំបានហក់ ចុះពីតុផ្ទះបាយ រួចផ្តួលខ្លួនទៅលើឥដ្ឋ ហើយបានចាប់ផ្តើមស្រែកននៀលដូចជាកូនក្មេង។ ខ្ញុំទាមទារចង់ បានភេសជ្ជៈនោះ ដោយយំននៀលដី។ ខ្ញុំបានស្រែកយំថា «ខ្ញុំចង់បានស្ឃ្វីត! ខ្ញុំចង់បានស្ឃ្វីត»។

វាគ្មានប្រយោជន៍ទេ។ យើងអត់មានស្ឃ្វីតទេ។ ខ្ញុំ និងស៊ូសានណេបានសើចយ៉ាងក្អាកក្អាយអំពី ភាពឡប់ៗរបស់យើង។ ពេលវេលាបែបនេះធ្វើអោយយើងអាចទ្រាំបាននៅក្នុងថ្ងៃដ៏សែនក្តៅ។

ពីរម៉ោងក្រោយមក មិត្តរបស់ខ្ញុំម្នាក់បើកឡានចូលមកក្នុងផ្លូវផ្ទះរបស់យើង។ នាងបានធ្វើការជាមួយនឹងទីភ្នាក់ងារសហរដ្ឋអាមេរិកសម្រាប់ការអភិវឌ្ឍន៍អន្តរជាតិនៅក្នុងទីក្រុងខាទុំ (Khartoum) ដែល ជារដ្ឋធានីនៃប្រទេសសូដង់ និងមានតួនាទីជាមន្រ្តីទំនាក់ទំនងរបស់យើងសម្រាប់គម្រោងអាដ្រាជាច្រើន ដែលផ្តល់មូលនិធិដោយទីភ្នាក់ងារយូអេសអេអាយឌី (USAID) ។ នាងបានអនុញ្ញាតអោយពួកយើងទៅ ទទួលសំបុត្រនៅឯទីតាំងការិយាល័យរបស់នាង តែនៅថ្ងៃនេះនាងបាននាំយកប្រអប់មួយមក ដែលមានគ្រឿងសម្អាងសក់ជាច្រើនពីសហរដ្ឋអាមេរិក។ ខ្ញុំបានហែកបើកប្រអប់នោះ ដោយដឹងថា មិត្តជនជាតិ អាមេរិកាំងរបស់យើងបានផ្ញើកាបូបយួរដៃសម្រាប់ស៊ូសានណេ។ ជាការពិតណាស់ កាបូបយួរដៃបាន ដាក់នៅខាងលើក្នុងប្រអប់នោះ។ នៅពីខាងក្រោមកាបូបយួរដៃទាំងនោះមានសាប៊ូអប់សក់ពីរកំប៉ុង។ ប៉ុន្តែ ចាំមួយភ្លែតសិន។ វាហាក់ដូចជាមានអ្វីបន្ថែមទៀតនៅខាងក្នុងប្រអប់នោះ។ កកាយចុះទៅខាងក្រោម កញ្ចប់ក្រដាស ខ្ញុំបានឃើញភេសជ្ជៈស្ឃ្វីតមួយដបដ៏ធំដែលកំពុងតែរង់ចាំខ្ញុំដោយសំបកបៃតងពីខាងក្រៅ យ៉ាងភ្លឺ។

ខ្ញុំពុំបានស្នើសុំភេសជ្ជៈពីអ្នកណាម្នាក់នៅឯសហរដ្ឋអាមេរិកនោះទេ។ ប៉ុន្តែ ព្រះបានប្រទានតម្រូវ ការដ៏ពិសេសមួយនៅក្នុងថ្ងៃដ៏សែនក្តៅក្នុងប្រទេសសូដង់។ សប្តាហ៍មុនៗ ខ្ញុំបានសួររកភេសជ្ជៈពីស៊ូសានណេ ស្រាប់តែភេសជ្ជៈមួយដបនោះកំពុងតែនៅតាមផ្លូវមកឯទីក្រុងខាទុំ។ ព្រះបានយកព្រះទ័យទុកដាក់សូម្បីតែ រឿងដ៏តូចតាចបំផុតនៅក្នុងជីវិតរបស់យើង ហើយទ្រង់មានព្រះទ័យសោ- មនស្សក្នុងការប្រទានអោយនូវរបស់ទាំងនោះ។ «ការរស់នៅគឺជាការផ្តល់ អោយ» (The Desire of Ages, p.623)។ ព្រះបានសន្យាថា «តែអស់អ្នក ណាដែលស្វែងរកព្រះយេហូវ៉ា នោះនឹងមិនខ្វះអ្វីដែលល្អឡើយ» (ទំនុក ដំកើង 34៖10)។ នៅពេលដែលព្រះបានឃើញភាពឡប់ និងការយំ ននៀលដីរបស់ទូលបង្គំ ទ្រង់ប្រហែលជាបានញញឹម និងគិតថា «ចូររង់ ចាំមើលនូវអ្វីដែលខ្ញុំមាននៅក្នុងជង្រុកសម្រាប់អ្នកសិន»។