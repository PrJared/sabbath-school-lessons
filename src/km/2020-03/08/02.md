---
title:  ទស្សនៈរបស់ព្រះយេស៊ូវចំពោះមនុស្ស
date:  16/08/2020
---

ព្រះយេស៊ូវតែងតែទតឃើញសេចក្តីល្អរបស់អ្នកដទៃ។ ទ្រង់បានលើកយកអ្វីដែលល្អបំផុតរបស់ពួកគេ។ មេដឹកនាំសាសនានៅក្នុងសម័យរបស់ព្រះយេស៊ូវបានបន្ទោសព្រះអង្គដោយសារតែទ្រង់ «រាក់ទាក់នឹងមនុស្សបាប ព្រមទាំងបរិភោគជាមួយគេផង» (លូកា 15៖2)។ មេដឹកនាំទាំងនេះមានការ ព្រួយបារម្ភ ពីព្រោះព្រះយេស៊ូវរាក់ទាក់ជាមួយនឹងមនុស្សដែលពុំបានគោរពកោតខ្លាចដល់ព្រះ។ គោល គំនិតអំពីសាសនារបស់មេដឹកនាំទាំងនេះគឺខុសពីគោលគំនិតរបស់ព្រះយេស៊ូវ។ មេដឹកនាំទាំងនេះបាន គិតថា សាសនាគឺជាការញែករាស្ត្ររបស់ព្រះចេញពីបាបជន។ យើងពុំគួរយកខ្លួនយើងទៅពាក់ព័ន្ធជា មួយនឹងបាបជនតាមរបៀបណាមួយនោះឡើយ។ ម្ល៉ោះហើយ មេដឹកនាំសាសនាមានការភ្ញាក់ផ្អើលជាខ្លាំង នៅពេលដែលព្រះយេស៊ូវមានបន្ទូលថា «ខ្ញុំមិនបានមក ដើម្បីនឹងហៅមនុស្សសុចរិតទេ គឺមកហៅ មនុស្សមានបាប ឲ្យប្រែចិត្តវិញ» (ម៉ាថាយ 9៖13)។

សាសនារបស់មេដឹកនាំសាសន៍យូដាគឺជាការចៀសពីអំពើបាប។ ពួកគេគិតថា «យើងត្រូវតែ ធ្វើអ្វីដែលអាចធ្វើទៅបាន ដើម្បីអោយយើងអាចរក្សាខ្លួនយើងចេញពីភាពសៅហ្មងនៃអំពើបាប» (បក ប្រែថ្មី)។ ដូច្នេះ ពួកគេបាននៅឆ្ងាយពីមនុស្សដែលពួកគេគិតថា អាក្រក់ ឬពេញដោយអំពើបាប។ យុទ្ធ សាស្ត្ររបស់ព្រះយេស៊ូវគឺខុសពីពួកគេ។ ទ្រង់បានយាងមកផែនដីនេះ។ ផែនដីនេះប្រៀបបាននឹងអន្លង់មួយដែលពោរពេញដោយសត្វពស់។ ប៉ុន្តែ ព្រះយេស៊ូវពុំបានចៀសពីពួកយើងឡើយ។ ទ្រង់បានលោត ចូលមកក្នុងអន្លង់នេះ ដើម្បីសង្គ្រោះយើង។ ទ្រង់គឺជា «ពន្លឺនៃលោកីយ៍» (យ៉ូហាន 8៖12)។

`សូមអានខគម្ពីរម៉ាថាយ 5៖13, 14។ តើរូបស័ព្ទពីរយ៉ាងអ្វីខ្លះ ដែលព្រះយេស៊ូវប្រើ ដើម្បី បង្ហាញយើងថា សិស្សរបស់ទ្រង់ជាអ្នកណា? តើហេតុអ្វីបានជាលោកអ្នកគិតថា ព្រះយេស៊ូវប្រើរូបស័ព្ទ ទាំងនេះ? សូមអានខគម្ពីរយ៉ូហាន 1៖9; យ៉ូហាន 12៖46 និងភីលីព 2៖15ផងដែរ សម្រាប់ចំឡើយ។`

អំបិលគឺជារបស់សំខាន់បំផុតនៅក្នុងសម័យនៃព្រះគម្ពីរសញ្ញាថ្មី។ អំបិលមានតម្លៃជាទីបំផុត។ ពួកកងទ័ពរ៉ូមបានប្រើអំបិលដូចជាប្រាក់កាស។ ដូច្នេះ អំបិលគឺជារូបស័ព្ទតំណាងអោយទ្រព្យសម្បត្តិ។ អំបិលក៏ផ្តល់រសជាតិអោយអាហារ និងរក្សាអាហារកុំអោយខូចផងដែរ។ តើព្រះយេស៊ូវកំពុងតែមាន បន្ទូលអំពីអ្វី នៅពេលដែលទ្រង់មានបន្ទូលថា សិស្សរបស់ទ្រង់ប្រៀបដូចជាអំបិល? ទ្រង់កំពុងតែនិយាយ ថា ទ្រព្យសម្បត្តិដ៏ពិតនៅលើផែនដីនេះពុំមែនជាមនុស្សដែលមានអំណាច និងប្រាក់លើសជាងគេបំផុត នោះទេ។ ទ្រព្យសម្បត្តិដ៏ពិតនៅលើផែនដីនេះគឺជាពួកគ្រីស្ទានដែលស្អាងនគររបស់ព្រះ។ ភាពសប្បុរស និងកិច្ចការដែលមិនអាត្មានិយមរបស់ពួកគេជួយរក្សាសេចក្តីស្រឡាញ់អោយរស់រាននៅលើផែនដីនេះ។

ព្រះយេស៊ូវបានប្រើរូបស័ព្ទទី2នៅក្នុងខគម្ពីរម៉ាថាយ5៖14ថាជាពន្លឺ។ ពន្លឺពុំដែលចៀសពី សេចក្តីងងឹតឡើយ។ ពន្លឺបំភ្លឺនៅក្នុងទីងងឹត។ ពន្លឺពុំដែលញែកចេញពីសេចក្តីងងឹតឡើយ។ ពន្លឺធ្វើអោយ សេចក្តីងងឹតបានភ្លឺ។ សិស្សរបស់ព្រះយេស៊ូវត្រូវតែនាំយកពន្លឺនៃសេចក្តីពិតរបស់ព្រះទៅដល់មនុស្សដែលរស់នៅក្នុងសេចក្តីងងឹតនៃអំពើបាប។