---
title:  អ្វីដែលព្រះយេស៊ូវយកព្រះទ័យទុកដាក់បំផុត
date:  20/08/2020
---

ព្រះយេស៊ូវបានបង្ហាញប្រាប់សិស្សរបស់ទ្រង់អំពីរឿងប្រៀបធៀប3 នៅក្នុងខគម្ពីរម៉ាថាយ 25។ រឿងប្រៀបធៀបទាំង3នេះបង្ហាញយើងអំពីអ្វីដែលព្រះយេស៊ូវបានរំពឹងទុកអំពីមនុស្សនាសម័យចុងក្រោយ ដែលរង់ចាំការយាងមកជាលើកទី2របស់ទ្រង់។ រឿងប្រៀបធៀបអំពីស្ត្រីព្រហ្មចារីទាំង10បានបង្ហាញយើង ថា ការដែលមានពេញដោយព្រះវិញ្ញាណបរិសុទ្ធគឺជារឿងដ៏សំខាន់។ រឿងប្រៀបធៀបអំពីប្រាក់ទាំង10បានបង្ហាញយើងអំពីមូលហេតុដែលយើងត្រូវប្រើអំណោយទានដែលព្រះប្រទានដល់យើងគ្រប់គ្នា។ រឿង ប្រៀបធៀបអំពីចៀម និងពពែបានបង្ហាញយើងថា គ្រីស្ទានដ៏ពិតតែងតែយកចិត្តទុកដាក់ ចំពោះតម្រូវការ របស់អ្នកដទៃដែលព្រះបាននាំមកក្នុងជីវិតរបស់យើងជារៀងរាល់ថ្ងៃ។

`សូមអានខគម្ពីរម៉ាថាយ25៖31-46។ តើព្រះយេស៊ូវបានមានបន្ទូលថា គ្រីស្ទានដ៏ពិតប្រាកដ មានលក្ខណៈយ៉ាងដូចម្តេច? សូមរៀបរាប់អំពីប្រភេទនៃព័ន្ធកិច្ចដែលបានធ្វើសម្រាប់ព្រះនៅក្នុងខទាំងនេះ។`

រឿងប្រៀបធៀបនៅក្នុងខគម្ពីរម៉ាថាយ 25៖31-46 បានចែងអំពីការយកចិត្តទុកដាក់ចំពោះ តម្រូវការខាងផ្នែកសុខភាពរបស់មនុស្ស។ ទន្ទឹមគ្នានេះ តើមានអ្វីដែលសំខាន់បន្ថែមនៅក្នុងរឿងប្រៀបធៀបនេះដែរឬទេ? មែនហើយ ចំណុចសំខាន់បន្ថែមពិតជាមាន។ មនុស្សលោកមានការស្រេកឃ្លានចំពោះព្រះ-

យេស៊ូវនៅក្នុងវិញ្ញាណរបស់ពួកគេ។ មានតែព្រះយេស៊ូវតែមួយគត់ដែលពួកគេត្រូវការ ដើម្បីចំអែតនូវសេចក្តី ស្រេកឃ្លានរបស់ពួកគេ (យ៉ូហាន 6៖35; យ៉ូហាន 4៖13, 14)។ យើងទាំងអស់គ្នានឹងពុំមានអ្វីទាំងអស់ លុះត្រាតែព្រះយេស៊ូវចាក់បំពេញយើងដោយព្រះវិញ្ញាណបរិសុទ្ធរបស់ទ្រង់។ ព្រះយេស៊ូវនឹងហ៊ុំព័ទ្ធយើងដោយសេចក្តីស្រឡាញ់ និងសេចក្តីលើកលែងទោសរបស់ទ្រង់ដូចជាបុគ្គលម្នាក់ដែលត្រូវបានបិទបាំងដោយ សំលៀកបំពាក់ផងដែរ (វិវរណៈ 3៖18; វិវរណៈ 19៖7, 8)។

ពួកហោរានៃព្រះគម្ពីរសញ្ញាថ្មីតែងតែនិយាយថា មនុស្សលោកជាអ្នកមានជម្ងឺ ហើយពុំអាចព្យា-បាលជម្ងឺនោះដោយខ្លួនឯងបានឡើយ (អេសាយ 1៖5; យេរេមា 30៖12-15)។ មនុស្សកំពុងតែឈឺ ហើយពួកគេនឹងស្លាប់ជាពុំខាន។ ប៉ុន្តែ ហោរាយេរេមាបានបង្ហាញអំពីវិធីមួយដែលអាចជួយព្យាបាលដល់យើងបាន៖ «ដ្បិតព្រះយេហូវ៉ាទ្រង់មានព្រះបន្ទូលថា `អញនឹងមើលឯងឲ្យជា ហើយនឹងធ្វើឲ្យរបួសឯងបានសះទៅ’» (យេរេមា 30៖17)។ ព្រះយេស៊ូវបានព្យាបាលយើងអោយជាពីអំពើបាបដែលធ្វើអោយយើងឈឺ និងធ្វើអោយយើងស្លាប់ផងដែរ។

រឿងប្រៀបធៀបអំពីចៀម និងពពែបានព្រមានយើងអោយយកចិត្តទុកដាក់ចំពោះតម្រូវការរបស់មនុស្សដែលនៅជុំវិញយើង។ រឿងនេះក៏បានបង្ហាញយើងអំពីរបៀបដែលព្រះយេស៊ូវយកព្រះទ័យទុកដាក់ជា ខ្លាំងចំពោះតម្រូវការនៃចិត្តរបស់យើងផងដែរ។ រឿងនេះក៏បានអញ្ជើញយើងអោយធ្វើកិច្ចការរួមគ្នាជាមួយ នឹងព្រះយេស៊ូវ ដើម្បីផ្គត់ផ្គង់តម្រូវការរបស់មនុស្សដែលនៅជុំវិញយើងផងដែរ។ ដូច្នេះ យើងពុំចង់រស់នៅ ក្នុងជីវិតដែលគិតតែប្រយោជន៍ផ្ទាល់ខ្លួន និងពុំបានធ្វើអ្វីសោះសម្រាប់អ្នកដទៃនោះឡើយ។ ពេលនោះ យើង នឹងស្ថិតនៅក្នុងគ្រោះថ្នាក់នៃការបាត់បង់ជីវិតដ៏អស់កល្ប។ ព្រះយេស៊ូវបានលើកតម្កើងដល់មនុស្សដែលរស់ ដើម្បីជួយដល់អ្នកដទៃតាមរយៈរឿងប្រៀបធៀបមួយនេះ។ បន្ទាប់មក ព្រះជាម្ចាស់នឹងស្វាគមន៍ពួកគេអោយ ចូលទៅក្នុងនគរស្ថានសួគ៌ជាមួយនឹងទ្រង់ជារៀងដរាបតទៅ។ ប៉ុន្តែ អ្នកដែលចូលទៅក្នុងនគរស្ថានសួគ៌បាន ពុំមែនជាអ្នកដែលរស់នៅដោយភាពអាត្មានិយមនោះឡើយ។ ពួកគេពុំបានខ្វល់ខ្វាយអំពីការជួយដល់អ្នក ដទៃនៅលើផែនដីនេះឡើយ។ ម៉្លោះហើយ ព្រះយេស៊ូវមិនស្វាគមន៍ពួកគេអោយចូលទៅក្នុងនគរស្ថានសួគ៌នោះឡើយ។