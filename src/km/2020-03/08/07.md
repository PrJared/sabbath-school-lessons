---
title:  ការសិក្សាបន្ថែម
date:  21/08/2020
---

មានមនុស្សជាច្រើនដែលពុំបានជឿព្រះ។ ពួកគេក៏លែងមានជំនឿលើមនុស្សទៀតដែរ។ ប៉ុន្តែ ចិត្តរបស់ពួកគេត្រូវបានជំរុញដោយសកម្មភាពនៃការអាណិតអាសូរ និងការជួយដល់អ្នក ដទៃ។ បុគ្គលដែលមានចិត្តបែបនេះពុំបានធ្វើសម្រាប់ការសរសើរ ឬសម្រាប់ប្រាក់កាសនោះឡើយ។ គាត់ បានចូលទៅផ្ទះរបស់ពួកគេ។ គាត់បានជួយដល់អ្នកមានជម្ងឺ។ គាត់បានចំអែតអ្នកដែលស្រេកឃ្លាន។ គាត់បានចែកសំលៀកបំពាក់ដល់អស់អ្នកដែលគ្មាន។ គាត់បានកំសាន្តចិត្តមនុស្សដែលមានចិត្តសោកសង្រេង។ គាត់បាននាំអ្នកដែលគាត់បានជួយទៅឯព្រះយេស៊ូវ។ អ្នកបម្រើមនុស្សជាតិម្នាក់នេះបានបង្ហាញថា គាត់ គឺជាអ្នកនាំសាររបស់ព្រះ។ សេចក្តីស្រឡាញ់ និងសេចក្តីអាណិតអាសូរនៅក្នុងចិត្តជាមនុស្សជាតិរបស់ គាត់មានប្រភពចេញមកពីព្រះយេស៊ូវ។ ខណៈពេលដែលអ្នកដទៃឃើញសកម្មភាពនៃសេចក្តីសប្បុរសរបស់គាត់បានធ្វើអោយចិត្តរបស់ពួកគេឆេះឆួលឡើងដែរ។ ពួកគេមានអំណរគុណជាអនេក។ សេចក្តីជំនឿបានលូតលាស់នៅក្នុងចិត្តរបស់ពួកគេ។ ពួកគេបានមើលឃើញថា ព្រះយកព្រះទ័យទុកដាក់ចំពោះពួកគេ។ ពួកគេក៏បានត្រៀមខ្លួនជាស្រេចក្នុងការផ្ទៀងត្រចៀកស្តាប់ ខណៈពេលដែលព្រះគម្ពីរត្រូវបានបើកឡើង បង្រៀនដល់ពួកគេផងដែរ»។ ដកស្រង់ពី Ellen G. White, The Ministry of Healing, page 145, adapted។

ព្រះរាជកិច្ចរបស់ព្រះយេស៊ូវបានជួយអោយមនុស្សជឿទុកចិត្តលើទ្រង់ និងជួយអោយពួកគេ ទទួលយកដំណឹងល្អ។ ពួកជំនុំគឺជារូបកាយរបស់ព្រះយេស៊ូវនៅលើផែនដី។ សមាជិកនៃពួកជំនុំបានបំពេញតម្រូវការរបស់មនុស្សនៅគ្រប់ទីកន្លែងដោយសេចក្តីស្រឡាញ់។ ព្រះយេស៊ូវបានចាត់អោយយើង ចេញទៅដោយនូវព្រះនាមរបស់ទ្រង់។ ទ្រង់បានចាត់អោយយើងចូលក្នុងទីក្រុង និងចូលទៅឯអ្នកជិត ខាងរបស់យើង ដើម្បីធ្វើអោយជីវិតរបស់ពួកគេបានកាន់តែប្រសើរឡើង។ មែនហើយ យើងត្រូវតែប្រុង ប្រយ័ត្នកុំអោយខ្លួនយើងប្រឡាក់ដោយអំពើបាប និងសេចក្តីអាក្រក់នៅលើផែនដីនេះ។ ទន្ទឹមនឹងនេះ យើងក៏មិនត្រូវនៅឆ្ងាយពីពួកគេផងដែរ។ យើងត្រូវតែចូលទៅឯពួកគេ ហើយពាល់ជីវិតរបស់ពួកគេនៅ ទីកន្លែងដែលពួកគេរស់នៅ។ យើងត្រូវតែអនុញ្ញាតអោយព្រះប្រើយើងអោយបំពេញព្រះរាជកិច្ចរបស់ ទ្រង់។ ព្រះចង់យកមនុស្សទាំងនេះពីកន្លែងដែលពួកគេរស់នៅ ហើយនាំពួកគេទៅឯកន្លែងមួយដែលពួកគេគួរតែទៅ។

**សំណួរពិភាក្សា**

`1. តើហេតុអ្វីបានជាកិច្ចនៃសេចក្តីស្រឡាញ់ដែលព្រះយេស៊ូវបានបំពេញមានអំណាចខ្លាំងម៉្លេះ ក្នុងការ រំលាយចិត្តដ៏រឹងរូស និងការជួយដល់អ្នកដទៃអោយទទួលយកសេចក្តីពិតខាងឯវិញ្ញាណ? ចុះប្រសិនបើយើងជាមនុស្សដែលបានបង្ហាញការព្រួយបារម្ភចំពោះអ្នកដទៃដូចជាព្រះយេស៊ូវបានធ្វើនោះ តើទី បន្ទាល់របស់យើងនឹងមានប្រសិទ្ធភាពយ៉ាងណាទៅ?`

`2. សូមគិតអំពីគ្រាមួយ នៅពេលដែលលោកអ្នកបាននិយាយអ្វីមួយដែលជាសេចក្តីពិត។ ប៉ុន្តែ លោកអ្នកបាននិយាយអំពីសេចក្តីពិតនោះតាមរបៀបដែលមិនត្រឹមត្រូវទៅវិញ។ តើលោកអ្នកបានរៀនអ្វីខ្លះ ចេញពីបទពិសោធន៍នោះ ដើម្បីកុំអោយលោកអ្នកបន្តនិយាយខុសតទៅទៀត? តើហេតុអ្វីបានជាការចែកចាយសេចក្តីពិត នៅពេលដែលយើងមានអារម្មណ៍ស្ងប់ជារឿងដ៏សំខាន់បំផុត?`

`3. តើពួកជំនុំរបស់លោកអ្នកអាចធ្វើកិច្ចការអ្វីបានខ្លះ សម្រាប់ព្រះនៅក្នុងសហគមន៍របស់លោកអ្នកដែលលោកអ្នកពុំទាន់បានធ្វើវានៅឡើយ?`