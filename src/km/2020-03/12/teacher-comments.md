---
title:  ចង់កើតជាសេវេនដេយអាត់វេនទីស្ទម្តងទៀត
date:  18/09/2020
---

ស្ត្រីវ័យចំណាស់ម្នាក់បានស្តាប់យ៉ាងយកចិត្តទុកដាក់នៅក្នុងថ្នាក់សប្បាតហ៍ស្គូលនៅឯប្រទេស មួយនៅអាស៊ីអាគ្នេយ៍។

សៀវភៅមេរៀនសប្បាតហ៍ស្គូលរបស់គាត់ត្រូវបានឆ្លើយយ៉ាងល្អិតល្អន់។ គាត់បានបើកមើល ខនីមួយៗនៅក្នុងព្រះគម្ពីររបស់នាង។ ខជាច្រើនត្រូវបានគូសបន្ទាត់នៅពីក្រោម។ នាងបានដាក់លុយ ទៅក្នុងដង្វាយនៃបេសកកម្មសប្បាតហ៍ស្គូល។ ស្ត្រីនេះប្រៀបដូចជាសេវេនដេយអាត់វេនទីស្ទគំរូម្នាក់ ដែលត្រូវបានហៅដោយសមាជិកព្រះវិហារថា «លោកយាយ»។

លោកគ្រីកូរី វីតសេដ (Gregory Whitsett) ដែលជាអ្នកដឹកនាំព្រះវិហារបានទៅលេងសហរដ្ឋ អាមេរិក ហើយបានជួបសំណេះសំណាលជាមួយលោកយាយ បន្ទាប់ពីថ្វាយបង្គំរួច ដើម្បីសួរនាំពីមូលហេតុដែលគាត់ចាកចេញពីសាសនានៃលោកីយ៍ដែលមិនមែនជាគ្រីស្ទានរបស់នាង ដើម្បីក្លាយមកជា អាត់វេនទីស្ទ។ លោកយាយបានរៀបរាប់ពីរឿងសោកនាដកម្មមួយអំពីការបាត់បង់ឪពុកម្តាយរបស់គាត់ នៅក្នុងឧបទ្ទវហេតុមួយ នៅពេលដែលគាត់អាយុប្រាំឆ្នាំ និងការឈឺចាប់ដែលធ្វើទុក្ខទោម្នេញដោយវិញ្ញាណ អាក្រក់អស់ជាច្រើនឆ្នាំ។ គាត់បានទៅរកជំនួយពីគ្រូពេទ្យ និងគ្រូចាប់ខ្មោច ប៉ុន្តែ ឱសថគ្រាន់តែធ្វើអោយ គាត់បានធូរស្រាលជាបណ្តោះអាសន្នប៉ុណ្ណោះ។ ថ្ងៃមួយ គ្រូគង្វាលអាត់វេនទីស្ទម្នាក់បានផ្លាស់ទៅរស់នៅ ជិតផ្ទះរបស់គាត់ ហើយលោកយាយបានសម្លឹងមើលមនុស្សជួបជុំគ្នានៅឯផ្ទះរបស់គ្រូគង្វាលជារៀងរាល់ ល្ងាចថ្ងៃសុក្រទាំងចំឡែកនៅក្នុងចិត្ត។ លោកយាយបានឈរនៅខាងមុខរបងផ្ទះរបស់គ្រូគង្វាលនោះ ដើម្បី អោយដឹងថា មានអ្វីកំពុងតែកើតឡើង រួចបានឮសំឡេងភ្លេង។ លោកយាយមានពេញដោយសេចក្តីសុខសាន្ត ខណៈពេលដែលគាត់បានស្តាប់ភ្លេងនោះពីសប្តាហ៍មួយទៅសប្តាហ៍មួយទៀត។ គ្រូគង្វាលពុំអាចបញ្ចុះបញ្ចូលគាត់អោយចូលមកក្នុងផ្ទះបានឡើយ ប៉ុន្តែ គ្រូគង្វាលបានដឹងអំពីបញ្ហាឯវិញ្ញាណរបស់លោកយាយ និងបានអធិស្ឋានជូនគាត់។ លោកយាយបានយល់ព្រមអធិស្ឋានជាមួយគ្រូគង្វាលម្នាក់នោះ ពេលនោះ វិញ្ញាណអាក្រក់បានចាកចេញពីគាត់ជារៀងរហូតទៅ។ ជាការតបស្នងគុណ លោកយាយបានទទួលជឿ ព្រះយេស៊ូវ និងបានចូលជាសមាជិកអាត់វេនទីស្ទ។

លោកគ្រូវីតសេដដែលជានាយកមជ្ឈមណ្ឌលសាសនាអាស៊ីបូព៌ាក្នុងផ្នែកមួយនៃកម្មវិធីបេសក-

កម្មអាត់វេនទីស្ទពិភពលោកបានស្នើសុំអោយលោកយាយពន្យល់ពីព្រះយេស៊ូវមានសារៈសំខាន់យ៉ាងណាចំពោះគាត់។ លោកយាយបាននិយាយតាមរយៈបេសកជនបកប្រែភាសាថា «ព្រះយេស៊ូវគឺជាអ្វីៗគ្រប់យ៉ាងសម្រាប់ខ្ញុំ ទ្រង់បានព្យាបាលខ្ញុំ និងប្រទានសេចក្តីសុខសាន្តដល់ខ្ញុំ»។ ខ្ញុំពុំអាចជួយអ្វីដល់ទ្រង់ បានឡើយ ក្រៅពីការនិយាយប្រាប់អំពីព្រះយេស៊ូវទៅកាន់មនុស្សគ្រប់គ្នាដែលខ្ញុំបានជួបតែប៉ុណ្ណោះ។ ខ្ញុំគឺជាស្ត្រីវ័យចំណាស់ម្នាក់ ហើយក៏រស់មិនយូរប៉ុន្មានទៀតដែរ។ ប៉ុន្តែ ខ្ញុំស្រឡាញ់ព្រះយេស៊ូវខ្លាំងណាស់ ទើបខ្ញុំសម្រេចចិត្តថា នឹងធ្វើជាគ្រីស្ទាននៅក្នុងជីវិតបន្ទាប់ទៀតរបស់ខ្ញុំផងដែរ»។ បេសកជនបកប្រែភាសា ស្រឡាំងកាំងជាខ្លាំង។ នាងបានសិក្សាព្រះគម្ពីរជាមួយនឹងលោកយាយ ហើយស្មានថា លោកយាយបានលះចោលទស្សនៈពីមុនទាំងស្រុងអស់ទៅហើយ។

អ្នកដឹកនាំពួកជំនុំនិយាយថា ស្ថានភាពរបស់លោកយាយមិនមែនជា រឿងចម្លែកនោះទេក្នុងចំណោមមនុស្សដែលបានក្លាយជាគ្រីស្ទានបន្ទាប់ ពីការកាន់តាមសាសនាដទៃនៃលោកីយ៍ និងការកាន់មន្តអាគមបែប ប្រពៃណី។ នេះគឺជាបញ្ហាប្រឈមដ៏ធំមួយនៅក្នុងការផ្សព្វផ្សាយដំណឹងល្អ និងជាហេតុផលសម្រាប់ការ បង្កើតមជ្ឈមណ្ឌលសាសនាអាស៊ីបូព៌ា និង មជ្ឈមណ្ឌលបេសកកម្មពិភពលោកដទៃទៀតនៅក្នុងគេហទំព័រ global-

missioncenters.org។ សូមអធិស្ឋានសម្រាប់កិច្ចការនៃមជ្ឈមណ្ឌល បេសកកម្មពិភពលោក និងអធិស្ឋានសម្រាប់អ្នកដទៃដែលដូចជាលោក យាយផងដែរ។