---
title:  ការយល់អំពីសារនៃគ្រាចុងក្រោយអោយកាន់តែច្បាស់
date:  16/09/2020
---

សារនៃគ្រាចុងក្រោយនៃកណ្ឌគម្ពីរវិវរណៈបានបង្ហាញអំពីព្រះយេស៊ូវ និងព្រះគុណនៃសេចក្តី សង្គ្រោះរបស់ទ្រង់។ ព្រះគុណនេះគឺសម្រាប់មនុស្សទាំងអស់នៅគ្រប់ទីកន្លែង (វិវរណៈ 14៖6)។ សារ នៃគ្រាចុងក្រោយនេះបានសូមអោយគោរពប្រតិបត្តិដល់ព្រះនៅក្នុងអ្វីៗទាំងអស់ដែលយើងធ្វើ។ ឥឡូវនេះព្រះកំពុងតែបំពេញព័ន្ធកិច្ចជាចៅក្រមរបស់យើង។ ម៉្លោះហើយ យើងត្រូវតែគោរពកោតខ្លាចចំពោះសេចក្តីបង្គាប់ និងកាន់តាមក្បួនច្បាប់របស់ទ្រង់ (វិវរណៈ 14៖7)។ ការដែល «កោតខ្លាចដល់ព្រះ» (វិវរណៈ 14៖7) គឺជាការស្តាប់បង្គាប់ និងគោរពដល់ទ្រង់។ ការកោតខ្លាចដល់ព្រះទាក់ទងជាមួយនឹង របៀបដែលយើងគិតផងដែរ។ ការកោតខ្លាចដល់ព្រះមានន័យថា យើងរស់នៅ ដើម្បីផ្គាប់ព្រះហឫទ័យ ព្រះ។ យើងត្រូវតែទុកទ្រង់ជាទីមួយលើអស់ទាំងគោលគំនិតរបស់យើង។ ពេលនោះ យើងនឹងចង់ធ្វើតាមព្រះដោយអស់ពីចិត្ត និងគំនិតរបស់យើង។ គោលគំនិត និងអារម្មណ៍បែបនេះនឹងនាំអោយយើង រស់នៅក្នុងជីវិតដ៏បរិសុទ្ធ (សុភាសិត 3៖7; កិច្ចការ 9៖31; ពេត្រុសទី1 2៖17)។ សាររបស់ទេវតា ទី1ក៏អញ្ជើញយើងអោយ «ថ្វាយសិរីល្អ» ដល់ព្រះផងដែរ (វិវរណៈ 14៖7)។ យើងអាចធ្វើដូច្នោះបាន ដោយការគោរពកោតខ្លាចដល់ព្រះក្នុងគ្រប់ទាំងផ្នែកនៃជីវិតរបស់យើង។

`សូមអានខគម្ពីរសាស្តា 12៖13, 14 និងកូរិនថូសទី1 6៖19, 20។ តើខទាំងនេះជួយអោយយើងយល់អំពីអត្ថន័យនៃការ «កោតខ្លាច» និងថ្វាយសិរីល្អដល់ទ្រង់ដោយរបៀបណា?`

យើងកំពុងតែរស់នៅក្នុងសម័យមួយ នៅពេលមនុស្សជាច្រើនពុំចង់ទទួលខុសត្រូវចំពោះអ្វីដែលពួកគេបានធ្វើខុស។ មនុស្សរាប់លាននាក់មានអារម្មណ៍ថា ពួកគេពុំចាំបាច់សារភាពទៅកាន់អ្នកណាម្នាក់នោះទេ។ សាររបស់ទេវតាទី1ជួយអោយយើងនឹកចាំថា ឥឡូវនេះគឺជាពេលវេលាដែលព្រះនឹង ជំនុំជំរះមនុស្សនៅលើផែនដី។ ដូច្នេះ យើងត្រូវតែទទួលខុសត្រូវចំពោះទង្វើរបស់យើង។ ការគោរពកោត ខ្លាចដល់ព្រះ ការស្តាប់បង្គាប់ទ្រង់ និងព័ន្ធកិច្ចរបស់ទ្រង់ជាចៅក្រមរបស់យើងមានទំនាក់ទំនងជាមួយគ្នា។ ការគោរពប្រតិបត្តិកើតចេញពីការរក្សាមិត្តភាពជាមួយព្រះយេស៊ូវ។ មានតែជីវិតដ៏បរិសុទ្ធរបស់ទ្រង់ ប៉ុណ្ណោះដែលល្អគ្រប់គ្រាន់ ដើម្បីសង្គ្រោះយើងនៅក្នុងសម័យនេះ។ យើងមានសុវត្ថិភាពដោយសារតែសេចក្តីសុចរិតរបស់ទ្រង់។ តាមរយៈសេចក្តីសុចរិតរបស់ទ្រង់ យើងរស់នៅ ដើម្បីថ្វាយសិរីល្អដល់ព្រះនាម របស់ព្រះអង្គក្នុងគ្រប់ទាំងកិច្ចការដែលយើងធ្វើ។

សូមអានខគម្ពីរវិវរណៈ 14៖7; វិវរណៈ 4៖11; លោកុប្បត្តិ 2៖1-3 និងនិក្ខមនំ 20៖8-

`11។ តើអ្វីដែលជាមូលហេតុសំខាន់សម្រាប់ការថ្វាយបង្គំដ៏ពិត? តើថ្ងៃសប្បាតហ៍បានបង្ហាញអំពីក្បួនច្បាប់ដ៏សំខាន់នេះយ៉ាងដូចម្តេច?`

សាតាំងបានវាយប្រហារថ្ងៃសប្បាតហ៍។ វាដឹងថា ថ្ងៃបរិសុទ្ធគឺជាចំណុចសំខាន់នៃការថ្វាយបង្គំ។ ថ្ងៃសប្បាតហ៍លើកតម្កើងព្រះយេស៊ូវជាព្រះអង្គដែលបានបង្កើតផែនដី។ ថ្ងៃសប្បាតហ៍គឺជាការអញ្ជើញមនុស្សគ្រប់គ្នានៅគ្រប់ទីកន្លែងអោយ «ក្រាបថ្វាយបង្គំដល់ព្រះដ៏បង្កើតផ្ទៃមេឃ ផែនដី សមុទ្រ និងរន្ធទឹកទាំងប៉ុន្មាន» (វិវរណៈ 14៖7)។ នេះគឺជាការប្រកាសដ៏សំខាន់មួយសម្រាប់សម័យនេះ។ មនុស្សជាច្រើនបានជឿលើគោលគំនិតខុសឆ្គងអំពីការដែលផែនដីនេះត្រូវបានបង្កើតឡើង។