---
title:  ការសិក្សាបន្ថែម
date:  18/09/2020
---

«ព្រះបានបង្គាប់រាស្ត្រអ៊ីស្រាអែលនៅក្នុងសម័យព្រះគម្ពីរអោយក្រោកឡើងធ្វើជាស្មរបន្ទាល់នៅលើផែនដីនេះ។ ព្រះបានបង្គាប់ពួកជំនុំរបស់ទ្រង់នៅសព្វថ្ងៃនេះអោយបំពេញកិច្ចការដូចគ្នានេះដែរ។ ព្រះក៏បានញែកពួកជំនុំសេវេនដេយអាត់វេនទីស្ទចេញពីពួកជំនុំផ្សេងៗទៀត និងចេញពីមនុស្ស នៅលើលោកីយ៍នេះផងដែរ។ ព្រះបានប្រើសេចក្តីពិតដូចជាកាំបិតដ៏មុតស្រួចយកមកកាត់ផ្តាច់រាស្ត្ររបស់ ទ្រង់ចេញពីពួកជំនុំផ្សេងៗទៀត។ សេចក្តីពិតដែលព្រះបានប្រើ ដើម្បីញែករាស្ត្ររបស់ទ្រង់ចេញនោះគឺជាសាររបស់ទេវតាទី1 ទី2 និងទី3។ ព្រះបានញែករាស្ត្ររបស់ទ្រង់ ដើម្បីអោយពួកគេបាននៅជិតនឹង ទ្រង់ផ្ទាល់។ ព្រះបានប្រទានក្បួនច្បាប់ដល់រាស្ត្ររបស់ទ្រង់ ព្រមទាំងបទទំនាយសម្រាប់សម័យនេះផងដែរ។ ព្រះបានរំពឹងអោយរាស្ត្ររបស់ទ្រង់ចែកចាយសេចក្តីពិតទាំងនេះជាមួយនឹងមនុស្សគ្រប់គ្នានៅលើ ផែនដីនេះ។ ព្រះបានសូមអោយសាសន៍អ៊ីស្រាអែលបំពេញកិច្ចការដូចគ្នានេះដែរនៅក្នុងសម័យព្រះគម្ពីរ នៅពេលទ្រង់ប្រទានក្រឹត្យវិន័យដល់ពួកគេ»។

«ទេវតាទាំង3នៅក្នុងកណ្ឌគម្ពីរវិវរណៈគឺជារូបស័ព្ទ។ រូបស័ព្ទទាំងនេះបានបង្ហាញយើងអំពី មនុស្សដែលទទួលយកសាររបស់ទេវតាទាំង3 និងព្រមានមនុស្សគ្រប់គ្នានៅលើផែនដី។ ព្រះយេស៊ូវបាន មានបន្ទូលទៅកាន់សិស្សរបស់ទ្រង់ថា៖ ‘អ្នករាល់គ្នាជាពន្លឺនៃលោកីយ៍’ (ម៉ាថាយ 5៖14)។ ឈើឆ្កាងនៅ ភ្នំកាល់វ៉ារីបានបង្ហាញដល់មនុស្សគ្រប់គ្នាដែលទទួលជឿព្រះយេស៊ូវអំពីតម្លៃដ៏វិសេសវិសាលរបស់ព្រលឹង មនុស្ស។ ‘ទ្រង់ផ្តាំគេថា «ចូរអ្នករាល់គ្នាទៅពេញសព្វក្នុងលោកីយ៍ទាំងមូល ហើយផ្សាយដំណឹងល្អទួទៅ ដល់គ្រប់មនុស្សទាំងអស់ចុះ»’ (ម៉ាកុស 16៖15)។ យើងពុំត្រូវអនុញ្ញាតអោយអ្វីមួយមកបពា្ឈប់យើងមិនអោយបំពេញកិច្ចការនេះបានឡើយ។ ដ្បិតកិច្ចការនេះមានសារៈសំខាន់បំផុតសម្រាប់សម័យរបស់យើង . . . . ព្រះយេស៊ូវបានបង្ហាញអំពីទំហំនៃសេចក្តីស្រឡាញ់របស់ទ្រង់ចំពោះមនុស្សលោក នៅពេលដែល ទ្រង់សុគតនៅលើឈើឆ្កាង ដើម្បីសង្គ្រោះពួកគេ។ សេចក្តីស្រឡាញ់ដូចគ្នានេះនឹងញុាំងអោយអ្្នកដើរ តាម ព្រះយេស៊ូវបំពេញកិច្ចការថ្វាយទ្រង់»។

«ព្រះយេស៊ូវមានសេចក្តីសោមនស្សក្នុងការទទួលយកមនុស្សទាំងអស់ដែលថ្វាយជីវិតរបស់គេទាំងស្រុងទៅឯព្រះយេស៊ូវ។ ព្រះយេស៊ូវបានផ្សារភ្ជាប់មនុស្សលោកទៅឯព្រះ។ សេចក្តីស្រឡាញ់នេះ គឺជាអាថ៌កំបាំងមួយ។ សេចក្តីស្រឡាញ់នេះបានធ្វើអោយព្រះក្លាយទៅជាមនុស្ស និងយាងចុះមកផែនដី។ សូមប្រកាសប្រាប់ អធិស្ឋាន និងច្រៀងសរសើរអំពីសេចក្តីស្រឡាញ់មួយនេះចុះ។ សូមអោយផែនដី ទាំងមូលបានពេញដោយសារនៃសេចក្តីពិតរបស់ព្រះយេស៊ូវផងដែរ»។ ដកស្រង់ពី Ellen G. White, Counsels for the Church, pages 58, 59។

**សំណួរពិភាក្សា**

`1. តើសាររបស់ទេវតាទាំង3នៅក្នុងកណ្ឌគម្ពីរវិវរណៈ 14បានបង្ហាញយើងអំពីខ្លឹមសារសម្រាប់ពួកជំនុំ សេវេនដេយអាត់វេនទីស្ទ និងមូលហេតុដែលយើងរស់នៅលើផែនដីនេះយ៉ាងដូចម្តេចខ្លះ?`

`2. សូមគិតអំពីថ្ងៃសប្បាតហ៍។ ជារៀងរាល់សប្តាហ៍ ព្រះបានបង្គាប់យើងអោយនឹកចាំថា ទ្រង់ជាព្រះអង្គ ដែលបានបង្កើតយើង និងសង្គ្រោះយើង។ តើសេចក្តីពិតនៃព្រះគម្ពីរនេះជួយអោយយើងយល់អំពីសារៈ សំខាន់នៃថ្ងៃសប្បាតហ៍យ៉ាងដូចម្តេច? តើថ្ងៃសប្បាតហ៍បង្ហាញយើងអំពីអ្វីខ្លះ?`

`3. យើងត្រូវតែមានឥរិយាបថសុភាពរាបសា និងសប្បុរស នៅពេលដែលយើងដាស់តឿនអ្នកដទៃអំពីបាប៊ីឡូន និងសញ្ញាសម្គាល់របស់សត្វសាហាវដែលឡើងមកពីសមុទ្រ។ តើយើងអាចចែកចាយសេចក្តី ពិតទាំងនេះតាមវិធីសាស្ត្រដ៏ល្អបំផុតដែលអាចធ្វើទៅបានដោយរបៀបណា?`