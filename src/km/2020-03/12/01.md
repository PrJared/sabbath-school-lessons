---
title:  ការចែកចាយសារដ៏មានតម្លៃ
date:  12/09/2020
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
វិវរណៈ 14៖6-8, 14-20។

> <p>ខចងចាំ</p>
> «ខ្ញុំក៏ឃើញទេវតា1ទៀត កំពុងហោះកាត់កណ្តាលមេឃ ទាំងមានដំណឹងល្អដ៏នៅអស់កល្បជានិច្ច សំរាប់នឹងថ្លែងប្រាប់ដល់មនុស្សនៅផែនដី គឺដល់គ្រប់អស់ទាំងសាសន៍ គ្រប់ពូជអំបូរ គ្រប់ភាសា ហើយគ្រប់ទាំងគ្រួសារដែរ ទេវតានោះបន្លឺសំឡេងយ៉ាងខ្លាំងថា ចូរកោតខ្លាចដល់ព្រះ ហើយសរសើរសិរី ល្អរបស់ទ្រង់ចុះ ដ្បិតពេលដែលទ្រង់ត្រូវជំនុំជំរះ នោះបានមកដល់ហើយ ចូរក្រាបថ្វាយបង្គំដល់ព្រះដ៏បង្កើត ផ្ទៃមេឃ ផែនដី សមុទ្រ និងរន្ធទឹកទាំងប៉ុន្មានចុះ» (វិវរណៈ 14៖6)។

ព្រះយេស៊ូវបានសុគតជំនួសមនុស្សគ្រប់គ្នាដែលមានជីវិតនៅលើផែនដីនេះ។ ដូច្នេះ ដំណឹងល្អគឺសម្រាប់មនុស្សគ្រប់គ្នា។ ដំណឹងល្អគឺផ្តោតទៅលើព្រះយេស៊ូវ ដោយស្តីអំពីរបៀបដែលព្រះយេស៊ូវយកឈ្នះ លើសង្គ្រាមប្រឆាំងទាស់នឹងអារក្ស និងសេចក្តីស្លាប់។ ព្រះយេស៊ូវបានសុគតជំនួសយើង និងមានព្រះជន្មរស់ ឡើងវិញនៅថ្ងៃនេះ ដើម្បីយើង។ ទាំងបានយាងមករំដោះយើងអោយរួចចេញពីទណ្ឌកម្ម និងអំណាចនៃអំពើ បាប។ ព្រះយេស៊ូវនឹងយាងមកម្តងទៀត ដើម្បីរំដោះយើងចេញពីអំពើបាបជារៀងរហូត។ ទ្រង់បានសុគតនៅ ក្នុងសេចក្ដីស្លាប់ដែលយើងសមនឹងទទួល ដើម្បីអោយយើងអាចរស់នៅជាមួយនឹងទ្រង់វិញ។ ព្រះយេស៊ូវបាន ភ្ជាប់យើងជាមួយនឹងព្រះម្តងទៀត។ ទ្រង់បានធ្វើអោយយើងស្អាត និងបរិសុទ្ធ។ មិនយូរប៉ុន្មាន ទ្រង់នឹងហ៊ំុព័ទ្ធ យើងដោយសិរីល្អ និងប្រទានរូបកាយដែលនឹងមិនចេះស្លាប់។

ព្រះគម្ពីរបានបង្ហាញប្រាប់យើងអំពីការយាងមកជាលើកទីពីររបស់ព្រះយេស៊ូវ។ ទ្រង់បានយាងមក ជាលើកទីមួយ ដើម្បីសង្គ្រោះយើង។ ហើយទ្រង់នឹងយាងត្រឡប់មកវិញម្តងទៀត ដើម្បីយកយើងទៅឯលំនៅ ដើមរបស់យើងវិញ។ កណ្ឌគម្ពីរវិវរណៈត្រូវបានសរសេរឡើង ដើម្បីជួយយើងអោយត្រៀមខ្លួនជាស្រេច សម្រាប់ការយាងមកជាលើកទីពីរនោះ។ សប្តាហ៍នេះ យើងនឹងក្រឡេកមើលថា តើមូលហេតុអ្វីបានជាកណ្ឌ គម្ពីរវិវរណៈមានសារៈសំខាន់សម្រាប់មនុស្សសព្វថ្ងៃនេះ។ យើងនឹងក្រឡេកមើលអំពីការអញ្ជើញរបស់ ព្រះយេស៊ូវទៅកាន់ពួកជំនុំចុងក្រោយរបស់ទ្រង់អោយជួយព្រះអង្គក្នុងការចែកចាយសារចុងក្រោយមួយនេះ ដោយសេចក្តីមេត្តាជាមួយនឹងមនុស្សលោកនៅលើផែនដីនេះ។