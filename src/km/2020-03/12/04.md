---
title:  បទទំនាយអំពីគ្រាចុងក្រោយនៃកណ្ឌគម្ពីរវិវរណៈ
date:  15/09/2020
---

ចំណុចសំខាន់នៃកណ្ឌគម្ពីរវិវរណៈគឺជាជំពូក14។ ជំពូកនេះមានសារៈសំខាន់ជាទីបំផុតចំពោះរាស្ត្ររបស់ព្រះនៅសម័យចុងក្រោយ។ ជំពូកនេះបានបង្ហាញអំពីសារនៃគ្រាចុងក្រោយរបស់ព្រះដល់មនុស្ស លោក។ សារនេះសំខាន់ណាស់ចំពោះរាស្ត្ររបស់ព្រះ និងមនុស្សលោកទាំងអស់នៅលើផែនដី។

`សូមអានខគម្ពីរវិវរណៈ 14៖14-20។ តើរូបស័ព្ទអ្វីខ្លះ ដែលបានប្រើនៅក្នុងខទាំងនេះ ដើម្បី បង្ហាញអំពីការយាងមកជាលើកទី2របស់ព្រះយេស៊ូវ?`

រូបស័ព្ទនៃការប្រមូលគ្រាប់ពូជត្រូវបានប្រើនៅក្នុងព្រះគម្ពីរ ដើម្បីបង្ហាញអំពីការយាងមកជាលើក ទី2របស់ព្រះយេស៊ូវ (សូមអានខគម្ពីរម៉ាថាយ 13៖37-43; ម៉ាកុស 4៖29)។ នៅក្នុងបទគម្ពីរវិវរណៈ 14 ផ្លែស្រូវដែលទុំបង្ហាញយើងអំពីមនុស្សដែលស្តាប់បង្គាប់ដល់ព្រះ ដែលព្រះបានសង្គ្រោះ។ ផ្លែទំពាំង-

បាយជូរ ដែលខូចរលួយបង្ហាញយើងថា ព្រះនឹងបំផ្លាញមនុស្សអាក្រក់អោយវិនាស។ ខគម្ពីរវិវរណៈ 14៖ 6-12 បានចែងអំពីសារនៃគ្រាចុងក្រោយដ៏សំខាន់មួយ។ សារនេះនឹងជួយអោយមនុស្សប្រុសស្រីទាំងឡាយ ត្រៀមខ្លួនជាស្រេច នៅក្នុងការប្រមូលផលជាលើកចុងក្រោយនៅលើផែនដី។

`សូមអានខគម្ពីរវិវរណៈ 14៖6, 7។ តើខទាំងនេះបានចែងយ៉ាងដូចម្តេច? តើខទាំងនេះជួយ អោយយើងយល់យ៉ាងដូចម្តេចថា យើងគឺជាអ្នកណាក្នុងនាមជាសេវេនដេយអាត់វេនទីស្ទ?`

សាររបស់ទេវតាទី1បានផ្តល់គោលបំណងដល់ជីវិតរបស់យើង។ ជីវិតបែបនោះគឺជាអ្វីដែល មនុស្សនៅក្នុងសម័យរបស់យើងត្រូវការជាទីបំផុត។ សាររបស់ទេវតាទី1បានបង្ហាញថា ព្រះនឹងលើកលែង ទោសដល់អ្នកណាដែលទទួលយកសេចក្តីមេត្តាករុណាដែលជាអំណោយរបស់ទ្រង់។ ព្រះគុណរបស់ព្រះបាន សម្អាតយើងពីកំហុសនៃអំពើបាប។ ព្រះគុណរបស់ព្រះបានជួយអោយយើងយកឈ្នះលើសង្គ្រាមប្រឆាំងទាស់ នឹងអំពើបាប។ សាររបស់ទេវតាទី1បានផ្តល់គោលបំណងសម្រាប់តម្លៃរបស់យើងថា៖ ព្រះយេស៊ូវបាន បង្កើតយើង និងសង្គ្រោះយើង។ សាររបស់ទេវតាទី1ក៏បានបង្ហាញយើងថា ព្រះនឹងជំនុំជំរះ ហើយដាក់ទោសដល់មនុស្សអាក្រក់ផងដែរ។ នេះគឺជាដំណឹងដ៏អស្ចារ្យ។ ដំណឹងនេះបានបង្ហាញយើងថា សេចក្តីអាក្រក់នឹងមិនស្ថិតស្ថេរជារៀងរហូតឡើយ។

`«ព្រះបានដាក់ពួកជំនុំសេវេនដេយអាត់វេនទីស្ទអោយធ្វើដូចជាអ្នកយាមល្បាត និងពន្លឺបំភ្លឺនៅ លើលោកីយ៍នេះ។ ព្រះបានប្រទានការព្រមានចុងក្រោយចំពោះភពផែនដីដែលជិតនឹងស្លាប់នេះដល់ពួកជំនុំសេវេនដេយអាត់វេនទីស្ទ។ ព្រះបានប្រទានសេចក្តីពិតនៃព្រះគម្ពីរដ៏អស្ចារ្យដល់ពួកជំនុំសេវេនដេយអាត់វេនទីស្ទ។ ព្រះក៏បានប្រទានភារកិច្ចដ៏សំខាន់បំផុតដល់ពួកជំនុំសេវេនដេយអាត់វេនទីស្ទផងដែរ។ ភារកិច្ចរបស់ពួកគេគឺជាការប្រកាសអំពីសារទី1 សារទី2 និងសារទី3របស់ពួកទេវតាទៅកាន់មនុស្សនៅ លើផែនដី។ ដ្បិតគ្មានកិច្ចការណាដែលសំខាន់ជាងនេះនោះទេ។ ពួកជំនុំអាត់វេនទីស្ទមិនត្រូវអនុញ្ញាតអោយរបស់អ្វីមួយបង្វែរស្មារតីរបស់ពួកគេចេញពីភារកិច្ចនេះឡើយ»។ ដកស្រង់ពី Ellen G. White, Evangelism, pages 119, 120។ តើយើងអាចធ្វើយ៉ាងដូចម្តេច ដើម្បីអោយប្រាកដថា យើងយកចិត្តទុក ដាក់ទាំងស្រុងទៅលើភារកិច្ចមួយនេះ?`