---
title:  ការអញ្ជើញជាលើកចុងក្រោយរបស់ព្រះ
date:  17/09/2020
---

`សូមអានខគម្ពីរវិវរណៈ 14៖8; វិវរណៈ 17៖3-6 និងវិវរណៈ 18៖1-4។ តើលោកអ្នក បានរៀនអ្វីខ្លះ អំពីនគរបាប៊ីឡូនខាងឯវិញ្ញាណចេញពីខទាំងនេះ?`

ក្នុងកណ្ឌគម្ពីរវិវរណៈ «បាប៊ីឡូន» គឺជារូបស័ព្ទតំណាងអោយអំណាចនៃសាសនាក្លែងក្លាយ។ អំណាចនៃសាសនាក្លែងក្លាយនេះបានបង្រៀនមនុស្សថា អំពើល្អរបស់ពួកគេផ្ទាល់អាចសង្គ្រោះពួកគេបាន។ ការកុហកនេះគ្រាន់តែជាការកុហកមួយនៅក្នុងចំណោមនៃការបង្រៀនក្លែងក្លាយជាច្រើនរបស់ បាប៊ីឡូន។ អំណាចនៃសាសនាក្លែងក្លាយនេះក៏បានបង្រៀនមនុស្សអោយគោរពកោតខ្លាចប្រពៃណីរបស់ មនុស្ស និងរស់នៅក្នុងជីវិតដែលប្រឆាំងទាស់នឹងសេចក្តីពិតនៃព្រះគម្ពីរ។ បាប៊ីឡូនបានលើកតម្កើងមនុស្ស លោក និងទង្វើល្អៗរបស់ពួកគេជាងព្រះយេស៊ូវ និងជីវិតដ៏បរិសុទ្ធរបស់ទ្រង់។ បាប៊ីឡូនបានចាត់ទុកសេចក្តី បង្គាប់របស់ពួកគ្រូសាសនារបស់មនុស្សខ្ពស់ជាងសេចក្តីបង្គាប់របស់ព្រះ។ ក្នុងព្រះគម្ពីរសញ្ញាចាស់ បាប៊ីឡូន គឺជាស្នូលនៃការថ្វាយបង្គំព្រះក្លែងក្លាយ ការថ្វាយបង្គំព្រះអាទិត្យ និងគោលជំនឿដែលថា ព្រលឹងនៅរស់ បន្ទាប់ពីរូបកាយស្លាប់បាត់ទៅ។ រីឯបាប៊ីឡូនសម័យថ្មីគឺជាការរួមបញ្ចូលគោលជំនឿសាសនា និងរបៀប នៃការរស់នៅរបស់បាប៊ីឡូននៅក្នុងជំនាន់គម្ពីរសញ្ញាចាស់ទៅក្នុងការថ្វាយបង្គំរបស់វាសព្វថ្ងៃនេះ។ សារ នៃគ្រាចុងក្រោយរបស់ព្រះមកកាន់ភពផែនដីរបស់យើងដែលកំពុងតែស្លាប់នេះ គឺជាសារដែលមានតែ ព្រះយេស៊ូវ និងជីវិតដ៏បរិសុទ្ធរបស់ទ្រង់បុ៉ណ្ណោះដែលអាចសង្គ្រោះយើងបាន។ នោះគឺជាមូលហេតុដែល ព្រះបានព្រមានយើងថា «ក្រុងបាប៊ីឡូនដ៏ជាធំបានរលំហើយ បានរលំហើយ . . . . ចូរចេញពីទីក្រុងនោះ មក ដើម្បីកុំឲ្យត្រូវមានចំណែកក្នុងអំពើបាបវាឡើយ ក្រែងត្រូវវេទនាដូចជាវាដែរ» (វិវរណៈ 18៖2, 4)។ ព្រះបាន បង្កើតពួកជំនុំសេវេនដេយអាត់វេនទីស្ទឡើង ដើម្បីអោយប្រកាសសារទាំងមូលរបស់ព្រះយេស៊ូវ។ នោះមានន័យថា យើងត្រូវបានបង្គាប់អោយទាញយកចំណាប់អារម្មណ៍របស់មនុស្សទៅឯអ្វីដែលព្រះ-

យេស៊ូវបានបង្រៀនវិញ។ យើងត្រូវតែប្រកាសអំពីបុគ្គលម្នាក់ដែលជា «ផ្លូវ ជាសេចក្តីពិត និងជាជីវិត» (យ៉ូហាន 14៖6)។ យើងត្រូវតែបង្ហាញអំពីកំហុស និងភាពខុសឆ្គងរបស់បាប៊ីឡូនទៅនឹងសេចក្តីពិតនៃ ព្រះគម្ពីររបស់ព្រះយេស៊ូវ។

`សូមអានខគម្ពីរវិវរណៈ 14៖7, 9-11។ តើមនុស្សលោកថ្វាយបង្គំតួអង្គណាខ្លះ នៅក្នុងខ ទាំងនេះ?`

កណ្ឌគម្ពីរវិវរណៈ 14បានបង្ហាញអំពីសកម្មភាពនៃការថ្វាយបង្គំផ្សេងគ្នាពីរយ៉ាង។ (1) មាន ការថ្វាយបង្គំចំពោះព្រះអង្គដែលបានបង្កើតផ្នៃមេឃ និងផែនដី។ (2) មានការថ្វាយបង្គំចំពោះអំណាច នៃសត្វសមុទ្រដ៏សាហាវ។ សកម្មភាពនៃការថ្វាយបង្គំទាំងនេះបានបង្ហាញយើងអំពីសង្គ្រាមចុងក្រោយរវាងសេចក្តីល្អ និងសេចក្តីអាក្រក់ទាំងមូលគឺផ្តោតទៅលើ៖ ថ្ងៃសប្បាតហ៍។ ថ្ងៃសប្បាតហ៍ដ៏ពិតគឺជាសញ្ញា នៃការឈប់សម្រាក សេចក្តីសង្ឃឹម និងការជឿទុកចិត្តដែលយើងមានលើព្រះយេស៊ូវ ដើម្បីសង្គ្រោះយើង និងយាងត្រឡប់មកធ្វើជាស្តេចរបស់យើងវិញ។ រីឯថ្ងៃសប្បាតហ៍ក្លែងក្លាយគឺជាសញ្ញាមួយនៃគោលគំនិត របស់មនុស្ស និងក្បួនច្បាប់ដែលមនុស្សបង្កើតដោយខ្លួនឯងវិញ។