---
title:  របៀបដែលក្រុមតូចៗបំពេញកិច្ចការ
date:  03/09/2020
---

ព្រះបានប្រើក្រុមតូចៗអោយពង្រីកពួកជំនុំរបស់ទ្រង់។ ក្រុមតូចៗគឺជាកន្លែងដ៏មានសុវត្ថិភាព សម្រាប់អោយមនុស្សចែករំលែកអំពីបញ្ហា និងចំណាប់អារម្មណ៍ ឬកង្វល់អំពីអ្វីមួយរបស់ពួកគេ។ ក្រុម តូចៗផ្តល់ឱកាសអោយមនុស្សបានរឹងមាំឡើងខាងឯវិញ្ញាណ។ ចំណងមិត្តភាពក៏ជាបទពិសោធន៍មួយ ផ្នែកនៃក្រុមតូចៗផងដែរ។ អ្នកដែលពុំមែនជាគ្រីស្ទានជាច្រើនមានអារម្មណ៍កក់ក្តៅក្នុងការជួបជំុំនៃក្រុម តូចៗនៅឯផ្ទះជាជាងទៅឯព្រះវិហារជាលើកដំបូង។

`សូមអានខគម្ពីរកិច្ចការ 4៖31; កិច្ចការ 12៖12 និងកិច្ចការ 20៖17-19, 27-32។ សូមរៀបរាប់អំពីកិច្ចការផ្សេងៗគ្នាទាំងអស់ដែលក្រុមនៃព្រះគម្ពីរសញ្ញាថ្មីទាំងនេះបានធ្វើ។ តើពួកគេ បានធ្វើអ្វីខ្លះ?`គ្រីស្ទាននៃព្រះគម្ពីរសញ្ញាថ្មីបានជួបជុំគ្នា ដើម្បីអធិស្ឋានសម្រាប់អ្នកដទៃ។ ពួកគេក៏បានអធិ- ស្ឋានអំពីរឿងទាំងឡាយដែលពួកគេព្រួយបារម្ភផងដែរ។ ពួកគេបានចែករំលែកមិត្តភាពដ៏កក់ក្តៅ សិក្សា ព្រះគម្ពីរ រៀនអំពីរបៀបបម្រើព្រះអោយកាន់តែប្រសើរឡើង ការពារគ្នាទៅវិញទៅមក និងធ្វើបន្ទាល់រួម គ្នា។

ក្រុមតូចៗបានធ្វើអោយជីវិតកាន់តែប្រសើរឡើង។ សមាជិកនៅក្នុងក្រុមតូចៗបានបញ្ចូល អំណោយទានរបស់ពួកគេរួមគ្នា ដើម្បីបម្រើដល់ព្រះ។ ពួកគេបានអនុញ្ញាតអោយព្រះវិញ្ញាណប្រើពួកគេអោយចែកចាយដំណឹងល្អជាមួយនឹងអ្នកដទៃ។ ក្រុមតូចៗគឺជា «ឧបករណ៍» ដ៏មានអំណាចជាទីបំផុតនៅក្នុងព្រះហស្តរបស់ព្រះ។

`សូមអានខគម្ពីរម៉ាថាយ 9៖37, 38។ តើព្រះយេស៊ូវមានបន្ទូលយ៉ាងដូចម្តេច អំពី «ចម្រូត» ដ៏ធំរបស់មនុស្សដែលត្រូវការនាំចូលទៅក្នុងនគររបស់ព្រះ ដូចដែលយើងបានឃើញនៅក្នុងខទាំងនេះ? តើព្រះយេស៊ូវមានបន្ទូលថា បញ្ហាអាចនឹងដោះស្រាយបានដោយរបៀបណា?`សិស្សរបស់ព្រះយេស៊ូវមើលឃើញសេចក្តីសង្ឃឹមតិចតួចជាទីបំផុតសម្រាប់អោយដំណឹងល្អអាចចែកចាយទៅកាន់មនុស្សគ្រប់គ្នាបាន។ ប៉ុន្តែ ព្រះយេស៊ូវបានទតឃើញឱកាសក្នុងការទទួលបានជោគជ័យដ៏ធំ។ ព្រះយេស៊ូវបានមានបន្ទូលប្រាប់សិស្សរបស់ទ្រង់អំពីដំណឹងដ៏អស្ចារ្យថា «ចំរូតធំណាស់» (ម៉ាថាយ9៖37)។ បន្ទាប់មក ព្រះយេស៊ូវបានមានបន្ទូលប្រាប់សិស្សរបស់ទ្រង់អំពីបញ្ហាមួយ។ «តែមាន អ្នកច្រូតតិចទេ» (ម៉ាថាយ 9៖37)។ ចំឡើយរបស់ព្រះយេស៊ូវចំពោះបញ្ហាមួយនោះគឺជាការអធិស្ឋាន។ «ដូច្នេះ ចូរសូមអង្វរដល់ព្រះអម្ចាស់នៃចំរូត ឲ្យទ្រង់ចាត់អ្នកច្រូតមកក្នុងចំរូតទ្រង់» (ម៉ាថាយ 9៖38)។ ក្រុមតូចៗគឺជាចំឡើយឆ្លើយតបទៅនឹងសេចក្តីអធិស្ឋានរបស់ព្រះយេស៊ូវ។ ក្រុមតូចៗបានជួយអោយចំនួននៃអ្នកធ្វើការបានកើនឡើង។

កិច្ចការដ៏សំខាន់បំផុតដែលក្រុមតូចៗមាននោះ គឺជាការធ្វើបន្ទាល់ និងការបម្រើព្រះ។ ក្រុមតូចៗ ត្រូវតែនាំមនុស្សទៅឯព្រះយេស៊ូវ ពង្រឹងជំនឿរបស់ពួកគេ និងជួយពួកគេអោយធ្វើជាស្មរបន្ទាល់។