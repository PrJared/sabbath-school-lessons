---
title:  ការអភ័យទោសនៅឯទីម័រខាងកើត
date:  04/09/2020
---

ឃាតករដែលពុំបានទទួលជោគជ័យក្នុងការសម្លាប់ស្មៀននៃហាងសេវេនដេយអាត់វេនទីស្ទនឹងមិនត្រូវប្រឈមមុខនឹងការកាត់ទោសនោះឡើយ បន្ទាប់ពីអាជ្ញាធរទីម័រខាងកើតទទួលយកការសម្រេច ចិត្តរបស់ស្មៀនថា នឹងអភ័យទោសជាជាងស្វែងរកយុត្តិធម៌ទៅលើការវាយប្រហារនោះ។ ករណីនេះបាន ធ្វើអោយប្រជាជននៃទីក្រុងឡូស៉្បាឡូស (Lospalos) នៃប្រទេសទីម័រមានការភ្ញាក់ផ្អើលជាខ្លាំង ដែល ការផ្តន្ទាទោសគឺជារឿងធម្មតា សូម្បីតែអាជ្ញាធរក៏បានបង្ហាញអារម្មណ៍ពុំគួរអោយជឿដែលថា អេឌូ វ៉ាឈូមូរា (Edu Wachumura) ដែលជាស្មៀនហាងបានជ្រើសរើសអភ័យទោសអោយឃាតករនោះទៅវិញ។

ជូវីនីល អានានាស (Juvinil Ananias) បានយកលំពែងចាក់ចូលទៅតាមទ្វារហាងដោយមាន បំណងចង់សម្លាប់អេឌូនៅក្នុងឆ្នាំ2017ទាំងស្រវឹង។ អេឌូបានជួយជូវីនីលនៅឯប៉ុស្តិ៍ប៉ូលីសឡូសស៉្បាឡូស នៅក្នុងឆ្នាំ2019 និងបានចុះហត្ថលេខាលើសេចក្តីប្រកាសលើកលែងទោសដល់ជូវីនីល។ ជូវីនីលបាន សម្ដែងវិប្បដិសារីដោយស្ងៀមស្ងាត់។ គាត់បាននិយាយថា «អោយខ្ញុំសូមទោសទៅលើទង្វើដែលខ្ញុំបាន ធ្វើទៅលើអ្នក។ សូមអរគុណ»។

ជូវីនីលបានសម្លាប់ជ្រូក និងបានអញ្ជើញអេឌូអោយចូលរួមជាកិត្តិយសនៅក្នុងកម្មវិធីជប់លៀង របស់គាត់ ប៉ុន្តែ អេឌូបានបដិសេធការអញ្ជើញនោះដោយពន្យល់ថា គាត់តមសាច់ជ្រូក។ មន្ត្រីអាជ្ញាធរបានសម្លឹងមើលទាំងពុំគួរអោយជឿ ខណៈដែលអេឌូបានចុះហត្ថលេខាលើក្រដាសនៅក្នុងទីឃុំឃាំងរបស់ ពួកគេ។ មន្ត្រីម្នាក់បាននិយាយទៅកាន់ជូវីនីលថា «យ៉ាងហោចណាស់ ឯងគួរតែជូនសគុណ ឬគោមួយ ក្បាលដល់អេឌូ»។

ការវាយប្រហារមួយនេះត្រូវបានបង្ហាញជារឿងនៃបេសកកម្មសប្បាតហ៍ស្គូលនៅក្នុងត្រីមាស ទី4 ឆ្នាំ2018 ដែលបានកើតឡើងបន្ទាប់ពីជូវីនីលស្រវឹងបានទំលុះចូលទៅក្នុងហាង និងបានជេរប្រទេច ផ្តាសាលើអេឌូ អាយុ28ឆ្នាំ ដែលកំពុងតែធ្វើការនៅខាងក្រោយតុគិតលុយ។ អេឌូដែលបានចូលជាពួក ជំនុំអាត់វេនទីស្ទ បន្ទាប់ពីការសិក្សាព្រះគម្ពីរពីលោកសេលីនដូ ជោអូ ឡេយ (Zelindo Joao Lay) ដែលជា ម្ចាស់ហាងគាត់បន្ទោសជូវីនីលដោយស្រទន់។ ជូវីនីលបានគំរាមកំហែងថា នឹងសម្លាប់អេឌូ ប៉ុន្តែ បានដកខ្លួន ទៅវិញ នៅពេលដែលគាត់ឃើញអតិថិជនដទៃទៀតនៅក្នុងហាងនោះដែរ។ គាត់បាននិយាយទាំងសង្គ្រឺត ធ្មេញ ខណៈដែលគាត់បើកទ្វារហាងបំរុងនឹងចេញថា «អញនឹងសម្លាប់ឯងយប់នេះ»។

យប់នោះ អេឌូបានឮសំឡេងគោះទ្វារពីខាងក្រៅទ្វារដែកទី2ដែលនៅខាងក្រោយហាង។ គាត់ បានដើរទៅដល់ទ្វារដែលចាក់សោនឹងច្រវាក់ជាប់គ្នា រួចលួចមើលនៅតាមចន្លោះច្រវាក់សោនោះ ដើម្បី អោយដឹងថា តើអ្នកណានៅខាងក្រៅ។ នៅពេលនោះ លំពែងមួយបានចាក់ចូលមកតាមទ្វារ។ អេឌូបានលើកដៃរបស់គាត់បញ្ជៀសទិសដៅនៃលំពែងនោះចេញភ្លាមមួយរំពេច។ ចុងលំពែងបានវាសចំច្រមុះរបស់ គាត់។

ពីរថ្ងៃក្រោយមក អាជ្ញាធរបានចូលមកក្នុងហាង ដើម្បីសើុបសួរអេឌូថា តើគាត់ចង់អោយអ្នកលួចប្រហារគាត់ចូលទៅក្នុងគុកដែរឬទេ។ អេឌូបានគ្រវីក្បាលគាត់។ គាត់បាននិយាយថា «ខ្ញុំបានអភ័យ ទោសអោយបុរសម្នាក់នោះហើយ»។ ទោះបីជាដូច្នោះក្តី អាជ្ញាធរបានចាប់ឃុំជូវីនីលអស់រយៈពេលមួយ អាទិត្យ តែក្រោយមកក៏ដោះលែងគាត់វិញ។ នីតិវិធីច្បាប់ដ៏វែងអន្លាយត្រូវ បានអនុវត្តរហូតដល់ឆ្នាំ2019 នៅពេលដែលជូវីនីលត្រូវបានប្រកាស ជាផ្លូវការពីការលើកលែងទោសដោយសំណាក់អាជ្ញាធរ។

ហ្សេលីនដូ (Zelindo) សង្ឃឹមថា សហគមន៍ក្នុងតំបន់ដែលស្រឡាំងកាំង នឹងយល់បានថា ព្រះ ចង់លើកលែងទោសអោយពួកគេ ដូចដែលអេឌូបាន អភ័យទោសដល់ជូវីនីលយ៉ាងដូច្នោះដែរ។ បន្ទាប់ពីការវាយប្រហារនោះ មក បងប្អូនប្រុសស្រីរបស់អេឌូបានទទួលបុណ្យជ្រមុជទឹក។ ហ្សេលីនដូ សង្ឃឹមថា មនុស្សជាច្រើននឹងធ្វើតាមគំរូរបស់ពួកគេផងដែរ។