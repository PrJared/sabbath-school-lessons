---
title:  វិធីដ៏រំភើបនៃការចូលរួមក្នុងកិច្ចការរបស់ព្រះ
date:  29/08/2020
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 1៖1, 2, 26; និក្ខមនំ 18៖21-25; កូរិនថូសទី1 12៖12-25; កិច្ចការ 18៖1-5; កិច្ចការ 4៖31។

> <p>ខចងចាំ</p>
> «បានជាទ្រង់មានព្រះបន្ទូលទៅពួកសិស្សថា ចំរូតធំណាស់ តែមានអ្នកច្រូតតិចទេ ដូច្នេះ ចូរសូមអង្វរដល់ព្រះអម្ចាស់នៃចំរូត ឲ្យទ្រង់ចាត់អ្នកច្រូតមកក្នុងចំរូតទ្រង់» (ម៉ាថាយ 9៖37, 38)។

ពាក្យស្លោកបានពោលថា «គ្នាច្រើនខ្លាំងជាងគ្នាតិច»។ តើពាក្យស្លោកនេះមានន័យយ៉ាងដូច ម្តេច? ពាក្យនេះមានន័យថា យើងនឹងទទួលបានភាពជោគជ័យបន្ថែមទៀត នៅពេលដែលយើងធ្វើកិច្ចការ រួមគ្នាជាធ្លុងមួយ។ ប្រសិនបើលោកអ្នកធ្វើការជាក្រុម លោកអ្នកនឹងទទួលបានការហ្វឹកហាត់បន្ថែមទៀតជាងការដែលលោកអ្នកហ្វឹកហាត់តែម្នាក់ឯងជារៀងរាល់។ នោះគឺជាមូលហេតុដែលមនុស្សជាច្រើនបាន ចូលរួមក្នុងក្លឹបសុខភាព និងក្លឹបហាត់ប្រាណ។ ពួកគេជឿថា ពួកគេនឹងអាចទទួលបានការហ្វឹកហាត់បន្ថែម ទៀត និងទទួលបានសេចក្តីរីករាយជាមួយការហ្វឹតហាត់នោះកាន់តែប្រសើរឡើង ប្រសិនបើពួកគេហាត់ប្រាណជាមួយនឹងអ្នកដទៃ។ ទន្ទឹមគ្នានេះ ព្រះបានបង្កើតយើងឡើងសម្រាប់មិត្តភាព។ យើងនឹងបានល្អ ប្រសើរ ប្រសិនបើយើងមានមិត្តភក្តិមួយក្រុមដែលគាំទ្រយើង។ រឿងនេះក៏ត្រូវជាមួយនឹងជីវិតខាងឯវិញ្ញាណ របស់យើងផងដែរ។

ក្រុមតូចៗគឺជាផ្នែកមួយនៃផែនការរបស់ព្រះសម្រាប់ធ្វើអោយជំនឿរបស់យើងកាន់តែរឹងមាំឡើង ផងដែរ។ ក្រុមតូចៗជួយអោយយើងរៀនអំពីព្រះគម្ពីរបន្ថែមទៀត។ ក្រុមតូចៗពង្រឹងជីវិតនៃសេចក្តីអធិស្ឋាន របស់យើង និងជួយអោយយើងធ្វើបន្ទាល់។ ព្រះវរបិតា ព្រះរាជបុត្រា និងព្រះវិញ្ញាណបរិសុទ្ធគឺជាក្រុមតូច មួយ នៅពេលដែលព្រះអង្គបង្កើតផែនដី។ លោកម៉ូសេគឺជាមេដឹកនាំនៃក្រុមតូចៗ។ ព្រះយេស៊ូវបានចាប់ផ្តើមឡើងដោយសិស្សមួយក្រុមតូច។ លោកប៉ុលបានធ្វើដំណើរពេញនគររ៉ូមជាមួយនឹងក្រុមតូចៗរបស់ គាត់។ ពួកគេបានចែកចាយដំណឹងល្អអំពីព្រះយេស៊ូវទៅគ្រប់ទីកន្លែង។

ក្នុងការសិក្សានៅសប្តាហ៍នេះ យើងនឹងក្រឡេកមើលទៅលើអ្វីដែលព្រះគម្ពីរបានចែងអំពីក្រុមតូចៗ។ យើងនឹងស្វែងយល់អំពីវិធីដ៏គួរអោយរំភើបក្នុងការធ្វើជាផ្នែកមួយនៃក្រុមតូចៗទាំងនេះ។