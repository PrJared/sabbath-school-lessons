---
title:  ក្រុមតូចៗនៅក្នុងព្រះគម្ពីរ
date:  31/08/2020
---

ព្រះគម្ពីរបានបង្ហាញឧទាហរណ៍នៃក្រុមតូចៗជាច្រើនដល់យើង។ មនុស្សនៅក្នុងក្រុមតូចៗទាំងនេះបានចំណាយពេលជាមួយគ្នាអធិស្ឋាន លើកទឹកចិត្តគ្នាទៅវិញទៅមក និងធ្វើកិច្ចការរួមគ្នាសម្រាប់ ព្រះយេស៊ូវ។ ក្រុមតូចៗផ្តល់ឱកាសអោយយើងចែកចាយអំពីព័ន្ធកិច្ចរបស់ព្រះ និងអាចប្រើអំណោយទាន ខាងឯវិញ្ញាណផ្សេងៗគ្នារបស់យើងបានយ៉ាងពេញលេញ។

`សូមអានខគម្ពីរនិក្ខមនំ 18៖21-25។ តើលោកយេត្រូដែលជាឪពុកក្មេករបស់លោកម៉ូសេ បានផ្តល់យោបល់អ្វីខ្លះ ដែលអាចជួយដល់លោកម៉ូសេបានយ៉ាងច្រើន។ តើហេតុអ្វីបានជាផែនការនេះ សំខាន់ម៉្លេះ?`

មនុស្សគ្រប់គ្នានៅក្នុងជំរំអ៊ីស្រាអែលបានក្លាយជាសមាជិកនៃក្រុមមនុស្សដប់នាក់។ មេដឹកនាំ នៃក្រុមតូចៗទាំងនេះបានជួយដោះស្រាយបញ្ហាទាំងឡាយ។ ក្រុមតូចៗបានផ្តល់ជូនមិត្តភាពដល់សមាជិក នៅក្នុងក្រុម។ ក្រុមតូចៗបានជួយអោយជីវិតខាងឯវិញ្ញាណរឹងមាំឡើង។ សមាជិកនៅក្នុងក្រុមបានពិភាក្សា អំពីផែនការរបស់ព្រះសម្រាប់សាសន៍អ៊ីស្រាអែល។ ក្រុមតូចៗបានស្អាងចំណងមិត្តភាពអោយរឹងមាំឡើង។ ឥឡូវនេះ សមាជិកក្រុមដទៃទៀតអាចជួយដោះស្រាយបញ្ហារបស់សមាជិកណាមួយបាន។ ក្រុមតូចៗអាច ផ្តល់អោយយើងនូវឱកាសក្នុងការទទួលបានភាពកក់ក្តៅ ចំណងមិត្តភាព ការលូតលាស់ខាងឯវិញ្ញាណ និងដំណោះស្រាយលើបញ្ហា។

តើលោកអ្នកចង់ដឹងអំពីអ្វីមួយដែលគួរអោយចាប់អារម្មណ៍ដែរឬទេ? អ្នកជំនាញក្រុមតូចៗប្រាប់ យើងថា ទំហំល្អបំផុតសម្រាប់ក្រុមតូចៗគឺចន្លោះពី6ទៅ12នាក់។ នេះគឺជាទំហំដ៏ជាក់លាក់មួយដែលទាំង លោកម៉ូសេ និងព្រះយេស៊ូវបានបង្កើតក្រុមតូចៗនេះឡើង។

`សូមអានខគម្ពីរលូកា 6៖12, 13; ម៉ាថាយ 10៖1 និងម៉ាកុស 3៖13-15។ ព្រះយេស៊ូវ មានហេតុផលពីរយ៉ាងក្នុងការជ្រើសរើសយកសិស្សរបស់ទ្រង់អោយធ្វើជាផ្នែកមួយនៃក្រុមតូចៗរបស់ព្រះ អង្គ។ តើហេតុផលទាំងពីរយ៉ាងនេះគឺជាអ្វី?`

ព្រះយេស៊ូវបានប្រើក្រុមតូចៗនេះក្នុងការបង្រៀនដល់សិស្សរបស់ទ្រង់អោយបំពេញព្រះរាជកិច្ច របស់ព្រះនៅលើផែនដី។ មិត្តភាពរបស់ពួកគេជាមួយនឹងព្រះយេស៊ូវបានជួយអោយជីវិតខាងឯវិញ្ញាណ របស់ពួកគេបានរឹងមាំឡើង។ សិស្សរបស់ព្រះយេស៊ូវបានរៀនអំពីរបៀបបំពេញព័ន្ធកិច្ច និងរបៀបបម្រើ តាមវិធីដែលល្អប្រសើរនៅក្នុងការប្រជុំក្រុមតូចៗរបស់ពួកគេ។ ពីមួយថ្ងៃទៅមួយថ្ងៃ ពួកគេបានឃើញ ព្រះយេស៊ូវយកព្រះទ័យទុកដាក់ចំពោះតម្រូវការរបស់មនុស្សដែលនៅជុំវិញទ្រង់។ រឿងនេះបានបង្រៀន ពួកគេអំពីរបៀបប្រើអំណោយទានផ្ទាល់ខ្លួនរបស់ពួកគេ ដើម្បីបម្រើព្រះ។ ព្រះយេស៊ូវក៏បានប្រើក្រុមតូចៗ នេះ ដើម្បីបង្រៀនសិស្សរបស់ទ្រង់អំពីរបៀបចែកចាយសេចក្តីពិតជាមួយនឹងមនុស្សដទៃផងដែរ។

`សូមគិតអំពីគ្រាមួយ នៅពេលដែលលោកអ្នកជាសមាជិកនៃក្រុមតូចមួយដែលបានយកចិត្ត ទុកដាក់ចំពោះគ្នាទៅវិញទៅមក។ តើលោកអ្នកបានរៀនអ្វីខ្លះចេញពីបទពិសោធន៍នេោះ ដែលអាចជួយ លោកអ្នកអោយយល់អំពីមូលហេតុដែលក្រុមតូចៗគួរតែជាផ្នែកដ៏សំខាន់មួយនៃជំនឿរបស់យើង?`