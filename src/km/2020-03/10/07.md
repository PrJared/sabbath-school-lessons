---
title:  ការសិក្សាបន្ថែម
date:  04/09/2020
---

ជាច្រើនឆ្នាំមុន ក្រុមថ្វាយបង្គំមួយនៅអឺរ៉ុបបានសម្រេចថា នឹងធ្វើកិច្ចការដ៏ធំ និងសំខាន់ មួយសម្រាប់ព្រះ។ ពួកជំនុំពុំបានកើនឡើងទាល់តែសោះ។ គ្មានអ្នកថ្មីណាម្នាក់បានទទួលបុណ្យជ្រមុជទឹក នៅក្នុងក្រុមថ្វាយបង្គំមួយនេះជាយូរណាស់មកហើយ។ ក្រុមថ្វាយបង្គំមួយនេះពុំមានអនាគតភ្លឺស្វាងនោះទេ។ គ្រូគង្វាល និងមេដឹកនាំក្រុមថ្វាយបង្គំបានរួមគ្នាអធិស្ឋាន។ ពួកគេបានគិតអំពីផែនការ ដើម្បីជួយដល់ ក្រុមថ្វាយបង្គំមួយនេះ។

ពួកគេបានចាប់ផ្តើមសិក្សាព្រះគម្ពីរសញ្ញាថ្មី។ ខណៈពេលដែលពួកគេសិក្សាព្រះគម្ពីរ ពួកគេបាន សម្រេចថា នឹងបង្កើតក្រុមតូចៗមួយ ដើម្បីបម្រើអោយកាន់តែពេញលេញ។ សមាជិក9នាក់នៃពួកជំនុំមាន សេចក្តីរំភើបចំពោះផែនការមួយនេះជាខ្លាំង។ ពួកគេបានសម្រេចចិត្តអធិស្ឋានរួមគ្នា និងសិក្សាអំពីរបៀបអនុវត្តក្រុមតូចៗរបស់ពួកគេ ដើម្បីបម្រើព្រះអោយបានល្អបំផុត។ មិនយូរប៉ុន្មាន ពួកគេបានសម្រេចយក ផ្ទះរបស់ពួកគេម្នាក់ៗធ្វើជាទីតាំងសម្រាប់ការចែកចាយសេចក្តីពិតនៃព្រះគម្ពីរជាមួយនឹងអ្នកដទៃ។ សមាជិកនៅកុ្នុងក្រុមបានរៀនអំពីរបៀបប្រើអំណោយទានរបស់ពួកគេតាមវិធីផ្សេងៗគ្នា។ ពួកគេបានបង្កើត ក្រុមថ្មីៗសម្រាប់ការអធិស្ឋាន និងការជួយដល់អ្នកក្រីក្រ និងអ្នកខ្វះខាត។ ពួកគេបង្កើតមិត្តភាពជាមួយនឹង អ្នកដទៃនៅក្នុងសហគមន៍របស់ពួកគេ។ ពួកគេបានបង្ហាញសេចក្តីស្រឡាញ់បន្ថែមទៀតទៅកាន់សមាជិក ក្រុមគ្រួសារ មិត្តភក្តិ និងសមាជិកអាត់វេនទីស្ទដទៃទៀតដែលបានចូលមកក្នុងក្រុមថ្វាយបង្គំ។ មេដឹកនាំ ក្រុមតូចៗទាំង9នាក់បានបង្កើតថ្នាក់ព្រះគម្ពីរនៅក្នុងផ្ទះរបស់ពួកគេ និងមានភ្ញៀវ40នាក់បានចូលរួមថ្វាយ បង្គំជាមួយនឹងពួកគេ។ សមាជិកនៃក្រុមតូចៗមានសេចក្តីរំភើបជាខ្លាំងទៅលើការអស្ចារ្យដែលព្រះវិញ្ញាណ បរិសុទ្ធបានបណ្តាល។ មិនយូរប៉ុន្មាន មនុស្ស17នាក់នៅក្នុងចំណោមភ្ញៀវទាំង40នាក់នោះបានទទួលបុណ្យជ្រមុជទឹក។ តើរឿងនេះបានបង្ហាញយើងអ្វីខ្លះ? រឿងនេះបានបង្ហាញថា ក្រុមតូចៗអាចធ្វើអោយការផ្លាស់ប្តូរធំៗកើតឡើងបាន។ ក្រុមតូចៗគឺជាវិធីសាស្ត្រមួយរបស់ព្រះក្នុងការរួមបញ្ចូលសមាជិកព្រះវិហារ ផ្សេងៗគ្នាជាច្រើនទៅក្នុងព័ន្ធកិច្ចរបស់ពួកជំនុំ។

**សំណួរពិភាក្សា**

`1. សូមពិភាក្សាគ្នាបន្ថែមអំពីមេរៀននៃថ្ងៃព្រហស្បតិ៍ និងកិច្ចការសំខាន់ៗដែលក្រុមតូចៗបានធ្វើនៅ ក្នុងថ្នាក់។ តើមានកិច្ចការអ្វីផ្សេងដែលក្រុមតូចៗអាចធ្វើបានទៀតដែរឬទេ? តើមានវិធីអ្វីខ្លះ ដែលក្រុមតូចៗអាចជួយសមាជិកដែលមានអំណោយទានអោយមានលទ្ធភាពប្រើអំណោយទានទាំងនោះ ខណៈ ដែលពួកគេពុំធ្លាប់ដែលប្រើអំណោយទានទាំងនោះពីមុនមក?`

`2. តើហេតុអ្វីបានជាការដែលក្រុមតូចៗត្រូវចាំជានិច្ចថាភារកិច្ចដ៏សំខាន់បំផុតរបស់ពួកគេគឺជាការចែក ចាយដំណឹងល្អជាមួយនឹងអ្នកដទៃដែលពុំទាន់បានដឹង ជារឿងដ៏សំខាន់សម្រាប់ក្រុមតូចៗ? ទន្ទឹមនឹង នេះ តើហេតុអ្វីបានជាការផ្សារភ្ជាប់ជាមួយនឹងពួកជំនុំដទៃៗទៀតមានសារៈសំខាន់សម្រាប់ក្រុមតូចៗ?`

`3. តើលោកអ្នកធ្លាប់ជាផ្នែកមួយនៃក្រុមតូចដែលបានស្លាប់ទៅហើយដែរឬទេ? តើលោកអ្នកគិតថា ហេតុអ្វីបានជារឿងនោះកើតឡើង?`

`4. សូមគិតរឿងដែលលោកអ្នកបានអាននៅក្នុងការសិក្សានៅថ្ងៃនេះអំពីក្រុមថ្វាយបង្គំតូចមួយនៅអឺរ៉ុប។ តើអ្វីដែលធ្វើអោយក្រុមតូចរបស់ពួកគេបានទទួលជោគជ័យ? តើផ្នែកអ្វីខ្លះ ដែលពួកគេបានធ្វើការនៅឯ ផ្ទះដែលនាំទៅរកភាពជោគជ័យរបស់ពួកគេ? នៅពេលដែលលោកអ្នកចាប់ផ្តើមព័ន្ធកិច្ចរបស់លោកអ្នកសម្រាប់ព្រះ នៅក្នុងសហគមន៍របស់លោកអ្នកជាលើកដំបូង? តើហេតុអ្វីបានជាការជួបជុំនៅឯផ្ទះ ឬនៅ ទីកន្លែងដទៃទៀត មានសុវត្ថិភាពជាងនៅឯព្រះវិហារ?`