---
title:  រួមគ្នាដើម្បីបម្រើព្រះ
date:  01/09/2020
---

`សូមអានកូរិនថូសទី1 12៖12-25។ តើរាងកាយរបស់មនុស្សគឺជារូបស័ព្ទដ៏ល្អឥតខ្ចោះមួយសម្រាប់របៀបដែលមនុស្សធ្វើការរួមគ្នានៅក្នុងក្រុមតូចៗដោយរបៀបណា?`

លោកប៉ុលបានបង្ហាញយើងអំពីមូលហេតុសំខាន់នៃអំណោយទានខាងឯវិញ្ញាណនៅក្នុងជីវិត នៃពួកជំនុំ។ គាត់ក៏បានរៀបរាប់អំពីអំណោយទានសំខាន់អោយយើងបានដឹងផងដែរ។

នៅពេលដែលយើងសិក្សាអំពីរូបវិទ្យា យើងឃើញថា សរីរាង្គកាយត្រូវបានចែកចេញជាផ្នែក ផ្សេងៗគ្នា។ រីឯអំណោយទានខាងឯវិញ្ញាណទៅនឹងផ្នែកផ្សេងៗគ្នានៃរាងកាយផងដែរ។ អំណោយ ទានទាំងនេះអាចបំពេញតួនាទីបានយ៉ាងល្អ នៅពេលដែលអំណោយទានទាំងនេះត្រូវបានបញ្ចូលជាក្រុម មួយ។ សឹងតែផ្នែកទាំងអស់នៃរាងកាយពុំអាចធ្វើការដោយឯកឯងបាននោះទេ។ កិច្ចការនីមួយៗដែល រាងកាយកំពុងដំណើរការគឺជាផ្នែកនៃកិច្ចការដ៏ធំមួយ។ ផ្នែកផ្សេងៗគ្នានៃរាងកាយទាំងអស់បានធ្វើការ រួមគ្នា ដើម្បីបន្តអោយយើងមានជីវិត និងមានសុខភាពល្អ។

ផ្នែកផ្សេងៗគ្នានៃរូបកាយបានបង្រៀនយើងអំពីអ្វីដែលយើងត្រូវការ ដើម្បីអោយយើងអាចប្រើ អំណោយទានខាងឯវិញ្ញាណរបស់យើងបានយ៉ាងល្អបំផុត។ យើងងាយនឹងបាត់បង់សេចក្តីសង្ឃឹមជាទីបំផុត នៅពេលដែលយើងធ្វើកិច្ចការតែម្នាក់ឯង។ ផ្ទុយទៅវិញ យើងនឹងធ្វើកិច្ចការកាន់តែប្រសើរឡើង នៅពេលដែលយើងជាផ្នែកមួយនៃក្រុមតូចៗ។ យើងគឺជាផ្នែកនៃក្រុមមនុស្សដែលមានចំណាប់អារម្មណ៍ ដូចគ្នា។ មនុស្សទាំងនេះចង់បានអ្វីដូចជាយើង។ មនុស្សទាំងនេះនឹងជួយយើងអោយធ្វើកិច្ចការកាន់ តែប្រសើរឡើង និងធ្វើបានច្រើនយ៉ាងផងដែរ។

ក្រុមតូចៗផ្តល់អោយយើងនូវទីកន្លែងដ៏ល្អបំផុត ដើម្បីប្រើអំណោយទានខាងឯវិញ្ញាណរបស់ យើង។ ក្រុមតូចៗអាចក្លាយជាចំណុចស្នូលនៃកិច្ចខិតខំប្រឹងប្រែងរបស់ពួកជំនុំក្នុងការចែកចាយដំណឹងល្អជាមួយនឹងអ្នកដទៃ។

អ្នកស្រីអែល្លិន ជីវ៉ៃត៍បានមានប្រសាសន៍អំពីអត្ថប្រយោជន៍នៃក្រុមតូចៗថា «ព្រះជាម្ចាស់ពុំបាន ខុសក្នុងការដែលទ្រង់បានបង្កើតក្រុមតូចៗនោះទេ។ ទ្រង់បានបង្ហាញខ្ញុំថា ការបំពេញព័ន្ធកិច្ចជាក្រុមតូចៗ មានសារៈសំខាន់ចំពោះគ្រីស្ទានជាទីបំផុត។ សមាជិកទាំងអស់គួរតែជួបជុំគ្នាជាក្រុមតូចៗ ប្រសិនបើ មានមនុស្សជាច្រើននាក់នៅក្នុងពួកជំនុំ។ ពួកគេគួរតែធ្វើកិច្ចការសម្រាប់សមាជិកនៃពួកជំនុំ និងសម្រាប់ អ្នកដទៃដែលពុំទាន់បានជឿ។ ឧទាហរណ៍ថា មានទីកន្លែងមួយដែលមានមនុស្សត្រឹមតែពីរ ឬបីនាក់ ប៉ុណ្ណោះដែលដឹងអំពីសេចក្តីពិតនៃព្រះគម្ពីរ។ នោះពួកគេគួរតែចូលរួមជាមួយគ្នា និងកំុអោយបែកចេញ ពីគ្នានោះឡើយ។ ពួកគេគួរតែរួមគ្នាដោយសេចក្តីស្រឡាញ់ និងសេចក្តីព្រមព្រៀងគ្នា។ ពួកគេអាចលើក ទឹកចិត្តគ្នាទៅវិញទៅមក ដើម្បីបន្តព័ន្ធកិច្ចរបស់ព្រះទៅមុខទៀត។ បន្ទាប់មក ពួកគេនឹងទទួលបានភាព ក្លាហាន និងកម្លាំងពីគ្នាទៅវិញទៅមក»។ ដកស្រង់ពី Testimonies for the Church, volume 7, pages 21, 22, adapted។

ព្រះនឹងទទួលយកកិច្ចការដែលបានបំពេញដោយក្រុមតូចៗ។ ក្រុមទាំងនេះជួយអោយជីវិតខាង ឯវិញ្ញាណរបស់ពួកជំនុំកាន់តែរឹងមាំឡើង។ ក្រុមតូចៗក៏អាចជួយសមាជិកអោយមានចំណងមិត្តភាពជិត ស្និទ្ធនឹងគ្នាផងដែរ។ នៅក្នុងក្រុមតូចៗ សមាជិកក៏អាចប្រើអំណោយទានរបស់ពួកគេដែលព្រះបានប្រទាន អោយដើម្បីបម្រើទ្រង់ផងដែរ។