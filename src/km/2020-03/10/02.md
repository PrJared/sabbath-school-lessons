---
title:  ក្រុមតូចៗគឺជាគោលគំនិតដំបូងរបស់ព្រះ
date:  30/08/2020
---

`សូមអានខគម្ពីរលោកុប្បត្តិ 1៖1, 2, 26; ហេព្រើរ 1៖1, 2 និងអេភេសូរ 3៖8, 9។ តើខ ទាំងនេះបង្ហាញយើងថា ព្រះវរបិតា ព្រះយេស៊ូវ និងព្រះវិញ្ញាណបរិសុទ្ធចុះសម្រុងជាមួយនឹងគ្នាទៅវិញ ទៅមកយ៉ាងដូចម្តេចដែរ?`

ព្រះវរបិតា ព្រះយេស៊ូវដែលជាព្រះរាជបុត្រា និងព្រះវិញ្ញាណបរិសុទ្ធបានបំពេញកិច្ចការរួមគ្នា ដើម្បីបង្កើតផែនដីនេះឡើង។ អង្គទាំងបីមានភារកិច្ចផ្សេងៗពីគ្នា។ ប៉ុន្តែ អង្គទាំងបីបានបំពេញកិច្ចការរួម គ្នាតែមួយ។ ព្រះវរបិតាគឺជាស្ថាបត្យករ។ ទ្រង់បានបង្កើតផែនការសម្រាប់ផែនដី។ ព្រះយេស៊ូវបានអនុវត្ត ផែនការរបស់ព្រះវរបិតាដោយមានជំនួយពីព្រះវិញ្ញាណបរិសុទ្ធ។ នេះគឺជារឿងដែលធ្វើអោយយើងពិបាកយល់អំពីរបៀបដែលអង្គទាំងបីបានធ្វើកិច្ចការរួមគ្នាក្នុងការបង្កើតផែនដីនេះ។ តើយើងអាចយល់ច្បាស់អំពី អ្វីខ្លះដែលថា ព្រះបានបង្កើតផែនដីនេះ ផ្ទៃមេឃ និងលំហអាកាសជាមួយរបស់សព្វសារពើនៅក្នុងនោះ? (សូមអានខគម្ពីររ៉ូម 1៖18-20)។

ព្រះបានបង្កើតក្រុមតូចៗ។ យើងត្រូវតែប្រុងប្រយ័ត្ន នៅពេលដែលយើងនិយាយអំពីអាថ៌កំបាំង របស់ព្រះ។ ទន្ទឹមនឹងនេះ យើងអាចនិយាយបានថា ព្រះវរបិតា ព្រះយេស៊ូវដែលជាព្រះរាជបុត្រា និងព្រះ វិញ្ញាណបរិសុទ្ធគឺជាក្រុមតូចដំបូងគេបង្អស់នៅក្នុងប្រវត្តិសាស្ត្រ។ ក្រុមតូចមួយនេះបានបំពេញកិច្ចការរួម គ្នា ដើម្បីបង្កើតមនុស្សលោក។ បន្ទាប់មក ក្រុមតូចមួយនេះបានបំពេញកិច្ចការរួមគ្នា ដើម្បីបង្កើតផែនការ ក្នុងការសង្គ្រោះមនុស្សលោក បន្ទាប់ពីពួកគេបានប្រព្រឹត្តអំពើបាប។

`សូមប្រៀបធៀបខគម្ពីរយ៉ូហាន 10៖17, 18 ជាមួយនឹងខគម្ពីររ៉ូម 8៖11 និងកូរិនថូសទី1 15៖15។ តើការដែលព្រះយេស៊ូវបានមានព្រះជន្មរស់ពីស្លាប់ឡើងវិញបង្ហាញអំពីភាពចុះសម្រុងរបស់ ព្រះវរបិតា ព្រះយេស៊ូវដែលជាព្រះរាជបុត្រា និងព្រះវិញ្ញាណបរិសុទ្ធនៅក្នុងផែនការរបស់ទ្រង់ ដើម្បីសង្គ្រោះ មនុស្សលោកដោយរបៀបណា?`

ព្រះវរបិតា ព្រះរាជបុត្រា និងព្រះវិញ្ញាណបរិសុទ្ធបានបំពេញកិច្ចការរួមគ្នាជា «ក្រុមតូចមួយ» ដើម្បីសង្គ្រោះមនុស្សលោក។ ផែនការរបស់ «ព្រះ» ក្នុងការសង្គ្រោះមនុស្សលោកគឺមានមុនពេលវេលា បានចាប់ផ្តើមទៅទៀត»។ ដកស្រង់ពី Ellen G. White, Fundamentals of Chrsitian Educaiton, page 186, adapted។ សម្រាប់ព្រះ គ្មានអ្វីដែលសំខាន់ជាងការសង្គ្រោះមនុស្សលោកអោយបានច្រើន នាក់តាមដែលអាចទៅរួចនោះទេ (ធីម៉ូថេទី1 2៖4; ពេត្រុសទី2 3៖9)។ ក្រុមតូចៗអាចមានភារកិច្ច ជាច្រើន។ យើងនឹងក្រឡេកមើលភារកិច្ចផ្សេងៗគ្នាទាំងនោះនៅក្នុងសប្តាហ៍នេះ។ ប៉ុន្តែ កិច្ចការដ៏សំខាន់ បំផុតដែលក្រុមតូចៗអាចធ្វើបាននោះគឺជាការនាំព្រលឹងមនុស្សទៅឯព្រះយេស៊ូវ។ យើងនឹងអាចជួយខ្លួន យើង និងអ្នកដទៃទៀតផងដែរ នៅពេលដែលយើងធ្វើកិច្ចការរួមគ្នានៅក្នុងក្រុមតូចៗ។

`សូមគិតបន្ថែមទៀតអំពីភាពចុះសម្រុងរវាងព្រះវរបិតា ព្រះរាជបុត្រា និងព្រះវិញ្ញាណបរិសុទ្ធ។ នេះគឺជារឿងដែលយើងយល់ពុំដល់។ ប៉ុន្តែ ទោះជាយ៉ាងណា យើងអាចជឿ និងទុកចិត្តបានទៅលើអ្វីដែលយើងយល់ពុំដល់នោះមែនទេ? តើហេតុអ្វីបានជាក្បួនច្បាប់នេះមានសារៈសំខាន់សម្រាប់យើង នៅ ពេលដែលនិយាយអំពីសេចក្តីជំនឿវិញនោះ?`

មានមនុស្សជាច្រើននិយាយថា សេ្តចដាវីឌ និងស្តេចសាឡូម៉ូនមិនមែនជារឿងពិតនោះទេ។ ពួកគេនិយាយថា នគររបស់ព្រះអង្គមិនធំធេងដូចជាព្រះគម្ពីរបានចែងនោះទេ។ ប៉ុន្តែ ប្រសិនបើគ្មានស្តេច ដាវីឌទេ តើទីក្រុងយេរូសាឡិមអាចមានដោយរបៀបណាទៅ? (សាំយូអែលទី2 5៖6-10)។ បើគ្មាន ស្តេចដាវីឌទេ តើធ្វើដូចម្តេចទើបអាចសាងសង់ព្រះវិហារដោយស្តេចសាឡូម៉ូនដែលជាបុត្រារបស់ទ្រង់បាន? (ពង្សាវតារក្សត្រទី1 8៖17-20)។ បើគ្មានស្តេចដាវីឌទេ តើអាចមានព្រះអង្គសង្គ្រោះនាពេលអនាគតយ៉ាងដូចម្តេចទៅបាន? ព្រះសន្យាថា ព្រះអង្គសង្គ្រោះនឹងប្រសូតចេញពីពូជពង្សនាពេលអនាគត របស់ហ្លួងដាវីឌ។ (យេរេមា 23៖5, 6; វិវរណៈ 22៖16)។ ប្រសិនបើស្តេចដាវីឌមិនមែនជារឿងពិត ទេ នោះយើងនឹងត្រូវការសរសេរប្រវត្តិសាស្ត្រថ្មីមួយទៀតសម្រាប់សាសន៍អ៊ីស្រាអែលផ្សេងមួយទៀតខុសពីរឿងនៅក្នុងព្រះគម្ពីរ។ ដូច្នេះ យើងអាចមើលឃើញសារៈសំខាន់ពីមូលហេតុនៃប្រវត្តិសាស្ត្ររបស់ សាសន៍អ៊ីស្រាអែលនៅក្នុងព្រះគម្ពីរ។ ប្រវត្ដិសាស្ដ្រនេះផ្ដល់មូលហេតុដែលព្រះគម្ពីរត្រូវបានប្រទានមក នៅលើផែនដីសម្រាប់សាសន៍អ៊ីស្រាអែល និងក្រុមជំនុំ។

`សូមអានបទគម្ពីរសាំយូអែលទី1 17។ តើព្រះធ្វើយ៉ាងណាដើម្បីអោយអ៊ីស្រាអែលបានទទួល ជោគជ័យយ៉ាងធំនៅក្នុងសង្គ្រាមប្រឆាំងនឹងសត្រូវរបស់ពួកគេ? តើអ្នកណាដែលព្រះប្រើ ដើម្បីជួយ អ៊ីស្រាអែលអោយទទូលបានជ័យជំនះ? តើជ័យជំនះដ៏ធំរបស់ពួកគេកើតឡើងនៅឯណា?`

តើលោកអ្នកបានឃើញថា ខគម្ពីរសាំយូអែលទី1 17៖1-3ប្រាប់យើងពីឈ្មោះពិតប្រាកដនៃទីកន្លែងដែលសង្គ្រាមបានកើតឡើងដែរឬទេ? សព្វថ្ងៃនេះ ទីកន្លែងនេះត្រូវបានហៅថា ឃីបឺត គ្វីយ៉ាហ្វា (Khirbet Qieyafa)។ បុរាណវិទូបានទៅទីនោះ និងជីករកមើលទីក្រុងដែលត្រូវបានសាងសង់នៅក្នុងសម័យរបស់ស្តេចសូល និងស្តេចដាវីឌ។ បុរាណវិទូគឺអ្នកវិទ្យាសាស្ត្រដែលជីករុករកនៅក្នុងដីដើម្បីសិក្សា បន្ថែមអំពីអតីតកាល។ ខ្លោងទ្វារពីរត្រូវបានជីករកឃើញផងដែរ។ មានទីក្រុងជាច្រើនដែលមានត្រឹមតែ ខ្លោងទ្វារមួយប៉ុណ្ណោះនៅក្នុងប្រទេសអ៊ីស្រាអែលនាសម័យព្រះគម្ពីរ។ ដូច្នេះ ខ្លោងទ្វារទាំងពីរនេះជួយយើងអោយបានដឹងថាទីក្រុងនោះមានឈ្មោះថា ស៊ីរ៉ាអ៊ីម (Shaaraim)។ ព្រះគម្ពីរបានចែងអំពីទីក្រុងនេះនៅក្នុងខគម្ពីរសាំយូអែលទី1 17៖52។ ក្នុងភាសាហេព្រើរ «ស៊ីរ៉ាអ៊ីម» មានន័យថា «ខ្លោងទ្វារទាំង ពីរ»។

ប្រសិនបើព័ត៌មាននេះជារឿងពិត នោះបានសេចក្តីថា យើងបានរកឃើញទីក្រុងនៃសម័យ ព្រះគម្ពីរសញ្ញាចាស់ជាលើកទីមួយហើយ។ ក្នុងឆ្នាំ2018 និង2013 វត្ថុពីរយ៉ាងដែលមានចារឹកភាសា ហេព្រើរត្រូវបានគេរកឃើញ។ មានមនុស្សជាច្រើនជឿថា វត្ថុទាំងពីរនេះគឺជាអក្សរហេព្រីរចាស់បុរាណដែលពុំដែលធ្លាប់រកឃើញពីមុនមក។ វត្ថុទី2មានឆ្លាក់ឈ្មោះអេសបាល (Eshbaal) នៅលើវា។ អេស-

បាលគឺជាឈ្មោះដូចគ្នាទៅនឹងបុត្រាមួយអង្គរបស់ស្តេចសូល (របាក្សត្រទី1 9៖39)។

ក្នុងឆ្នាំ1993 បុរាណវិទូបានជីកដីនៅឯភាគខាងជើងនៃទីក្រុង ថេលដាន (Tel Dan)។ ពួក គេបានរកឃើញវត្ថុមួយដែលសរសេរដោយស្តេចហាសេលនៃទីក្រុងដាម៉ាស។ ស្តេចហាសេលបាន កត់ត្រាពីជោគជ័យរបស់ទ្រង់លើ «ស្តេចនៃសាសន៍អ៊ីស្រាអែល» និងជាស្តេចដែលចេញពី «ជំនួរវង្ស របស់ស្តេចដាវីឌ»។ «ជំនួរវង្ស» គឺជារូបស័ព្ទតំណាងអោយសមាជិកគ្រួសារណាមួយនៅក្នុងសម័យ ព្រះគម្ពីរសញ្ញាចាស់។ ព្រះគម្ពីរក៏បានចែងអំពីគ្រួសាររបស់ស្តេចដាវីឌតាមវិធីនេះផងដែរ។ ដូច្នេះ ការកត់ ត្រានេះគឺជាភស្តុតាងដ៏មានអំណាចមួយដែលបញ្ជាក់ថា ស្តេចដាវីឌគឺជាស្តេចយ៉ាងពិតប្រាកដ ដូចដែល ព្រះគម្ពីរបានចែង។