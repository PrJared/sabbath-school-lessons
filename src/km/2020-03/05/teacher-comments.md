---
title:  សុបិន4យប់ជាប់គ្នា
date:  31/07/2020
---

ក្តីសុបិនដំបូងបានកើតឡើង បន្ទាប់ពីលោកអ័ប្រាហាំ ខេតា (Abraham Keita) បានក្រោកឡើងនៅម៉ោង3ព្រឹកសម្រាប់ការអធិស្ឋានដូចសព្វដងនៅលើកន្ទេលអធិស្ឋានរបស់គាត់នៅឯភូមិ ប៊ូហ្វា (Bufa) ដែលជាភូមិមួយនៅក្នុងប្រទេសហ្គីនា (Guinea) នៃទ្វីបអាហ្វ្រិកខាងលិច។

លោកអ័ប្រាហាំបានអធិស្ឋានថា «ឱព្រះអង្គអើយ ទូលបង្គំអាយុជាង40ឆ្នាំហើយ។ ទូលបង្គំ គ្មានប្រពន្ធ ឬកូន ឬការងារ ឬប្រាក់ណាឡើយ។ សូមទ្រង់ជួយដល់ទូលបង្គំ។ ទូលបង្គំចង់អោយព្រះអង្គធ្វើអោយទូលបង្គំក្លាយទៅជាហោរាម្នាក់ដែលអាចនិយាយទៅកាន់អ្នកដទៃបានតាមរយៈទ្រង់»។

ខ្យល់បានចាប់ផ្តើមបក់ នៅពេលគាត់អធិស្ឋាន។ គាត់មានអារម្មណ៍ល្វើយ ហើយលង់លក់ នៅលើកន្ទេលនោះទៅ។ រំពេចនោះ មនុស្សម្នាក់បានកេះគាត់ ហើយនិយាយថា «កូនអើយ ចូរទៅខាងក្នុង ហើយគេងនៅលើគ្រែរបស់ឯងទៅ»។

ប៉ុន្មាននាទីក្រោយមក គាត់កំពុងតែគេងនៅលើគ្រែរបស់គាត់ ហើយគាត់បានសុបិន។ នៅ ក្នុងសុបិន មនុស្សម្នាក់ដែលមានព្រះនេត្រមើលទៅដូចជាភ្លើងបានចូលមកជិតគាត់។ លោកអ័ប្រាហាំ បានគិតថា គាត់នឹងត្រូវបុគ្គលម្នាក់នោះធ្វើបាបជាមិនខាន។ លោកអ័ប្រាហាំបានសួរទៅបុគ្គលនោះដោយភ័យខ្លាចថា «តើអ្នកជាអ្នកណា?»។ បុគ្គលម្នាក់នោះបានតបថា «យើងគឺជាព្រះយេស៊ូវ»។

លុះព្រឹកឡើង លោកអ័ប្រាហាំបានឆ្ងល់ថា តើនឹងមានរឿងអ្វីកើតឡើងបន្ទាប់។ គាត់បានមាន សុបិនមួយទៀត នៅយប់បន្ទាប់ទៀត។ គាត់បានសុបិនឃើញបុគ្គលម្នាក់នោះម្តងទៀត។ លើកនេះ ទាំង ពីរនាក់បានដើរតាមច្រកភ្នំដ៏ខ្ពស់មួយ។

នៅយប់ទីបី គាត់បានសុបិនថា គាត់កំពុងតែស្វែងរកការងារ ហើយព្រះយេស៊ូវគឺជាអ្នកជួល កម្មករធ្វើការ។ លោកអ័ប្រាហាំបានសុបិនឃើញព្រះយេស៊ូវគង់នៅនឹងតុ ទ្រង់កំពុងតែស្រង់ឈ្មោះរបស់ កម្មករ និងចុះឈ្មោះពួកគេ។

នៅយប់ទីបួន លោកអ័ប្រាហាំបានឃើញព្រះយេស៊ូវគង់នៅពេញក្នុងទឹកនៃមហាសមុទ្រ អាត្លង់ទិច។ ព្រះយេស៊ូវបានទតមើលគាត់ ហើយគាត់បានសម្លឹងមើលទៅឯព្រះយេស៊ូវវិញ។

3ឆ្នាំបានកន្លងផុតទៅ។ លោកអ័ប្រាហាំបានប្តូរទៅនៅឯកូនាគ្រី (Conakry) ដែលជារាជ ធានីនៃប្រទេសហ្គីនា ហើយគាត់ត្រូវបានគេជួលអោយធ្វើជាកម្មករសំណង់។ គាត់បានជួបលោកត្រេន- ខ្វេល ហ្វាសីណាឌូណូ (Tranqulle Fassinadouno) ដែលជាអ្នកត្រួសត្រាយនៃបេសកកម្មពិភពលោក នៅតាមផ្លូវទៅផ្ទះ បន្ទាប់ពីចេញពីធ្វើការមក។

លោកត្រេនខ្វេលបានសួរគាត់ថា «តើអ្នកសុខសប្បាយឬទេ? ខ្ញុំគឺជាគ្រីស្ទាន។ តើអ្នកចង់ទៅ លេងព្រះវិហាររបស់ខ្ញុំទេ?»។ ខ្ញុំបានតបទៅវិញថា «តើខ្ញុំអាចទៅបានយ៉ាងដូចម្តេច? ខ្ញុំជាអ្នកជឿសាសនា ដទៃ។ ខ្ញុំអត់យល់ថា អ្នកកំពុងតែនិយាយអំពីអ្វីនោះទេ»។

ទោះយ៉ាងណា ពេលទៅដល់ផ្ទះ គាត់បាននឹកឃើញសុបិនរបស់គាត់អំពីព្រះយេស៊ូវ។ បន្ទាប់ មក គាត់បានសំរេចចិត្តទៅព្រះវិហាររបស់អ្នកត្រួសត្រាយនៃបេសកកម្ម ពិភពលោក ដើម្បីអោយបានដឹងថា តើព្រះវិហារបង្រៀនអំពីអ្វី។ គាត់ ត្រូវបានគេស្វាគមន៍យ៉ាងកក់ក្តៅ ហើយគាត់បានចូលចិត្តព្រះបន្ទូល ដែលគាត់បានឮនៅឯព្រះវិហារ។ គាត់បានត្រឡប់មកវិញជារៀងរាល់ ថ្ងៃសប្បាតហ៍បន្ទាប់ពីពេលនោះមក គាត់បានថ្វាយចិត្តរបស់គាត់ដល់ ព្រះយេស៊ូវ។

ខ្ញុំធំឡើងនៅក្នុងទីក្រុងស៊ីប ដែលជាប្រទេសដែលកាន់សាសនាគ្រីស្ទ។ ប៉ុន្តែ គ្រួសារខ្ញុំ គ្រាន់តែជាគ្រីស្ទសាសនិកប៉ុណ្ណោះ។

ពេលដែលខ្ញុំអាយុបាន 12ឆ្នាំ ខ្ញុំបានធ្លាក់ខ្លួនឈឺ ហើយគ្មានវេជ្ជបណ្ឌិតណាដែលអាចជួយ ខ្ញុំអោយធូរស្រាលបានឡើយ។ ដូច្នេះ ខ្ញុំបានចាប់ផ្តើមស្វែងរកព្រះ។ ខ្ញុំបានចូលទៅឯព្រះវិហារផ្សេងៗ គ្នា ដោយមានសេចក្តីសង្ឃឹមថានឹងបានជា។ ខ្ញុំបានក្រាបចុះនៅចំពោះរូបសំណាក ហើយអុជធូប ដោយ គិតថាការធ្វើបែបនេះ អាចបញ្ចុះបញ្ចូលព្រះអោយជួយដល់ខ្ញុំបាន។ ប៉ុន្តែ វាមិនបានការទាល់តែសោះ។

ជាច្រើនឆ្នាំក្រោយមក នៅពេលដែលខ្ញុំមានអាយុ 30ឆ្នាំ ខ្ញុំបានរកឃើញខិត្តប័ណ្ណមួយនៅក្រោមទ្វាររបស់ខ្ញុំដែលផ្សព្វផ្សាយពីការបង្រៀន អំពីបូរាណវិទ្យា និងរឿងរ៉ាវជាច្រើននៅតាមសាលសា-ធារណៈ។ ប្រធានបទប្រចាំយប់ត្រូវបានសរសេរនៅក្នុងនោះ។ ទោះបីខ្ញុំមិនបានដឹងអំពីវានៅពេលនោះ ក៏ដោយ ដែលការផ្សាយដំណឹងល្អត្រូវបានរៀបចំឡើងដោយព្រះវិហារសេវេនដេយអាត់វេនទីស្ទ។

ខ្ញុំមិនចាប់អារម្មណ៍ទេ។ ប៉ុន្តែ មានប្រធានបទមួយ ដែលនៅចំកណ្តាលនៃបញ្ជីប្រធានបទនានាបានទាក់ទាញចំណាប់អារម្មណ៍ខ្ញុំនោះគឺ៖ «អ្នកដែលប្រឆាំងនឹងព្រះគ្រីស្ទ ហើយនិងលេខ 666»។ ខ្ញុំបាន សម្រេចចិត្តចូលរួមស្តាប់ពីប្រធានបទមួយនោះ។

បទបង្ហាញដ៏រស់រវើកបានធ្វើអោយខ្ញុំចាប់អារម្មណ៍ ហើយខ្ញុំបានសម្រេចថានឹងចូលរួមនៅក្នុង កម្មវិធីផ្សាយដំណឹងល្អដែលនៅសល់។ នៅថ្ងៃបញ្ចប់ អ្នករៀបចំកម្មវិធីបានអញ្ជើញអ្នកចូលរួមទាំងអស់ អោយមកថ្វាយបង្គំនៅឯព្រះវិហារសេវេនដេយអាត់វេនទីស្ទ។

ខ្ញុំបានចាប់ផ្តើមចូលរួមថ្វាយបង្គំជាប្រចាំ ហើយនៅទីបំផុតក៏បានយល់ច្បាស់លើគោលជំនឿ អាត់វេនទីស្ទ។ ប៉ុន្តែ ខ្ញុំមានការស្ទាក់ស្ទើរអំពីការធ្វើពិធីជ្រមុជទឹក។ នីកូស៊ី (Nicosia) គឺជាទីក្រុងតូច មួយគួរសម ហើយសង្គមក៏មានភាពស្និទ្ធស្នាលគ្នាផងដែរ ម្ល៉ោះហើយ ខ្ញុំឆ្ងល់ថា តើមិត្តភក្តិ និងក្រុមគ្រួសារ របស់ខ្ញុំនឹងមានប្រតិកម្មយ៉ាងណា ប្រសិនបើពួកគេបានរកឃើញថាខ្ញុំបានបោះបង់ចោលកុមារភាពរបស់ ខ្ញុំ ដើម្បីក្លាយជាអ្នកសេវេនដេយអាត់វេនទីស្ទ។

អស់រយៈពេល 10 ឆ្នាំហើយ ដែលខ្ញុំបានពិចារណាថា តើវាជាការចាំបាច់ឬ ដែលត្រូវធ្វើបុណ្យ ជ្រមុជទឹក។ តើវាអាចធ្វើអោយខ្ញុំក្លាយមកជាមនុស្សដែលកាន់តែប្រសើរឬ? តើខ្ញុំត្រៀមខ្លួនក្នុងការកាន់ និងរស់នៅតាមរបៀបព្រះវិហារនេះហើយឬនៅ?

លោកគ្រូគង្វាលបានព្យាយាមអត់ធ្មត់។ យូរៗ ទៅយើងបានក្លាយមកជាមិត្តល្អ។ បន្ទាប់ពីការ លើកទឹកចិត្តមួយចំនួនដ៏សុភាពរាបសា ខ្ញុំក៏បានធ្វើបុណ្យជ្រមុជទឹក។ ខ្ញុំមិនដែលសោកស្តាយដែលបាន សម្រេចចិត្តធ្វើយ៉ាងដូច្នោះទេ។

ជាច្រើនឆ្នាំបានកន្លងមក ចាប់តាំងពីថ្ងៃដ៏ស្រស់បំព្រងមួយនោះ។ សព្វថ្ងៃ ខ្ញុំអាយុ 55ឆ្នាំ ហើយនៅតែសកម្មនៅក្នុងគ្រួសារនៃព្រះវិហារដ៏តូចរបស់ យើង។ ខ្ញុំបង្រៀនថ្នាក់សប្បាតហ៍ស្គូល និងធ្វើការជាមួយលោកគ្រូគង្វាល ដែលទើបតែផ្លាស់មកថ្មីក្នុងការបង្កើតគេហទំព័រមួយ ដើម្បីផ្សាយដំណឹង ល្អដល់ប្រជាជនស៊ីប។