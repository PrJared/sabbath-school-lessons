---
title:  ព្រះវិញ្ញាណបរិសុទ្ធ ព្រះគម្ពីរ និងការធ្វើបន្ទាល់
date:  29/07/2020
---

ពួកជំនុំនៃព្រះគម្ពីរសញ្ញាថ្មីបានធ្វើបន្ទាល់សម្រាប់ព្រះយេស៊ូវ។ ព្រះគម្ពីរដែលជាព្រះបន្ទូលរបស់ព្រះគឺជាអ្នកគាំទ្រសម្រាប់ការធ្វើបន្ទាល់របស់ពួកគេ។ លោកពេត្រុសបានធ្វើបន្ទាល់ទៅកាន់សាសន៍ យូដាដោយការអធិប្បាយនៅក្នុងបទគម្ពីរកិច្ចការ 4។ ខទាំងនេះបានបង្ហាញថា ព្រះយេស៊ូវគឺជាព្រះអង្គ សង្គ្រោះ។ ក្រោយមក លោកពេត្រុសបានមានប្រសាសន៍ថា «ព្រះអង្គបានប្រទានព្រះបន្ទូលមកឲ្យជន ជាតិអ៊ីស្រាអែល» (កិច្ចការ 10៖36, គខប)។ បន្ទាប់មក លោកពេត្រុសបានចែកចាយរឿងជាមួយនឹងលោកកូនេលាសអំពីព្រះយេស៊ូវមានព្រះជន្មរស់ឡើងវិញ។ លោកស្ទេផានក៏បានធ្វើដូចជាលោក ពេត្រុសផងដែរ។ គាត់បានអធិប្បាយអំពីប្រវត្តិសាស្ត្ររបស់សាសន៍អ៊ីស្រាអែលនៅក្នុងសម័យព្រះគម្ពីរ សញ្ញាចាស់ មុនពេលដែលគាត់ត្រូវបានគេចោលសម្លាប់ផងដែរ។ លោកប៉ុលបានមានប្រសាសន៍អំពីសេចក្តីសន្យានៃព្រះគម្ពីរសញ្ញាចាស់អំពីព្រះអង្គសង្គ្រោះផងដែរ។ លោកភីលីពក៏បានប្រើព្រះគម្ពីរសញ្ញា ចាស់ ដើម្បីជួយអោយសាសន៍អេធីយ៉ូពីម្នាក់យល់សេចក្តីសន្យាអំពីព្រះអង្គសង្គ្រោះនៅក្នុងបទគម្ពីរអេសាយ 53ផងដែរ។ សិស្សរបស់ព្រះយេស៊ូវបានប្រកាសអំពីសេចក្តីពិតរបស់ព្រះ តែមិនមែនជាសេចក្តី ពិតរបស់ពួកគេឡើយនៅក្នុងរឿងនីមួយៗ។ ព្រះគម្ពីរគឺជាអ្នកគាំទ្រសម្រាប់ការអធិប្បាយរបស់ពួកគេ។

`សូមអានខគម្ពីរកិច្ចការ 4៖4, 31; កិច្ចការ 8៖4; កិច្ចការ 13៖48, 49; កិច្ចការ 17៖2; កិច្ចការ 18៖24, 25។ តើខទាំងនេះបង្រៀនយើងអ្វីខ្លះ អំពីទំនាក់ទំនងរវាងព្រះវិញ្ញាណបរិសុទ្ធ ព្រះគម្ពីរ និងការធ្វើបន្ទាល់ដោយពួកជំនុំនៃព្រះគម្ពីរសញ្ញាថ្មី?`

ព្រះវិញ្ញាណបរិសុទ្ធដដែលនេះជាអង្គដែលបាននាំមនុស្សអោយសរសេរព្រះគម្ពីរ ហើយក៏បានធ្វើអោយព្រះគម្ពីរផ្លាស់ប្តូរជីវិតរបស់មនុស្សផងដែរ។ ដ្បិតនៅក្នុងព្រះគម្ពីរមានអំណាចដែលផ្តល់អោយ មានជីវិត។ តើេហតុអ្វីបានជាព្រះគម្ពីរមានអំណាចនេះ? ពីព្រោះព្រះវិញ្ញាណបានប្រទានអំណាចដល់ព្រះគម្ពីរ។ ព្រះគម្ពីរគឺជាព្រះបន្ទូលដ៏រស់របស់ព្រះយេស៊ូវ។

`សូមអានខគម្ពីរពេត្រុសទី2 1៖21 និងហេព្រើរ 4៖12។ តើហេតុអ្វីបានជាព្រះគម្ពីរមានពេញដោយអំណាចគ្រប់គ្រាន់ ដើម្បីផ្លាស់ប្តូរជីវិតរបស់មនុស្ស?`

«អំណាចដដែលនេះដែលបានបង្កើតផែននេះគឺមាននៅក្នុងព្រះគម្ពីរ។ ព្រះបន្ទូលនេះបាន ប្រទានអំណាចដល់យើង។ ព្រះបន្ទូលបានចាប់ផ្តើមអោយមានជីវិតឡើង។ រាល់សេចក្តីបង្គាប់នៃគម្ពីរ គឺជាសេចក្តីសន្យា។ យើងត្រូវតែយកព្រះបន្ទូលដាក់នៅក្នុងព្រលឹងរបស់យើង នៅពេលដែលយើងទទួល សេចក្តីសន្យារបស់ព្រះ។ រាល់សេចក្តីសន្យានឹងនាំជីវិតរបស់ព្រះចូលទៅក្នុងព្រលឹងរបស់យើង។ សេចក្តី សន្យានឹងផ្លាស់ប្តូរយើង។ សេចក្តីសន្យានឹងធ្វើអោយយើងបានកើតជាថ្មី។ បន្ទាប់មក យើងនឹងបានដូច ជាព្រះនៅក្នុងចិត្តរបស់យើង»។ ដកស្រង់ពី Ellen G. White, Education, page 126, adapted។

ព្រះគម្ពីរមានអំណាចក្នុងការផ្លាស់ប្តូរជីវិត ដោយសារតែព្រះវិញ្ញាណបានផ្លាស់ប្តូរយើង នៅ ពេលដែលយើងអានព្រះគម្ពីរ។ នេះគឺជាព្រះវិញ្ញាណដដែលដែលបានជួយមនុស្សអោយសរសេរព្រះគម្ពីរ។ ព្រះវិញ្ញាណនឹងធ្វើការនៅក្នុងជីវិតរបស់មនុស្ស នៅពេលដែលយើងចែកចាយអំពីសេចក្តីពិតជា មួយនឹងពួកគេផងដែរ។ ព្រះបានសន្យាថា នឹងប្រទានពរដល់ព្រះបន្ទូលរបស់ទ្រង់ តែមិនមែនជាពាក្យ របស់យើងនោះទេ។ អំណាចមាននៅក្នុងព្រះគម្ពីរ តែមិនមាននៅក្នុងគំនិតរបស់មនុស្សនោះទេ។