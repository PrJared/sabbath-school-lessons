---
title:  អំណាចក្នុងការផ្លាស់ប្តូរជីវិតរបស់ព្រះវិញ្ញាណបរិសុទ្ធ
date:  30/07/2020
---

កណ្ឌគម្ពីរកិច្ចការបានបង្ហាញថា ព្រះធ្វើការអស្ចារ្យតាមរយៈព្រះវិញ្ញាណរបស់ទ្រង់នៅក្នុងជីវិត របស់មនុស្ស។ កណ្ឌគម្ពីរកិច្ចការបានបង្ហាញយើងអំពីរបៀបដែលដំណឹងល្អបានយកឈ្នះលើគោលគំនិតខុសឆ្គងទាំងឡាយ។ ដំណឹងល្អក៏បានផ្លាស់ប្តូរទម្លាប់ដែលមានមួយជីវិតផងដែរ។ ដំណឹងល្អបានបង្រៀនមនុស្សគ្រប់គ្នាអំពីសេចក្តីមេត្តាករុណា សេចក្តីអត់ឱនទោស និងសេចក្តីពិតរបស់ព្រះ។ ព្រះវិញ្ញាណបរិសុទ្ធ បានជួយមនុស្សតាមទីកន្លែងពួកគេរស់នៅ។ ប៉ុន្តែ ទ្រង់ពុំបានចាកចេញពីពួកគេនៅទីនោះឡើយ។ យើង ត្រូវផ្លាស់ប្តូរដោយអំណាចនៃព្រះវិញ្ញាណបរិសុទ្ធ។

`សូមអានខគម្ពីរកិច្ចការ 16៖11-15; 23-24; កិច្ចការ 17៖33, 34 និងកិច្ចការ 18៖8។ ខទាំងនេះគ្រាន់តែជារឿងនៃព្រះគម្ពីរមួយចំនួនតូចស្តីអំពីការផ្លាស់ប្តូរជីវិត។ តើរឿងទាំងនេះបង្រៀនយើង អ្វីខ្លះ អំពីអំណាចរបស់ព្រះក្នុងការផ្លាស់ប្តូរជីវិតរបស់មនុស្សផ្សេងៗគ្នា?`

ខទាំងនេះបានបង្ហាញយើងអំពីមនុស្សដែលមានភាពខុសគ្នាដាច់ដោយឡែក។ នាងលីឌាគឺជា អ្នកជំនួញដែលជោគជ័យម្នាក់។ អ្នកយាមគុកក្រុងភីលីពគឺជាពលរដ្ឋរ៉ូមុាំងវណ្ណៈកណ្តាល។ ព្រះវិញ្ញាណ បរិសុទ្ធអាចពាល់ចិត្តរបស់មនុស្សពីគ្រប់ទាំងវណ្ណៈនៃសង្គម។ អំណាចរបស់ព្រះវិញ្ញាណបានផ្លាស់ប្តូរទាំង ពួកបុរស និងស្ត្រី ទាំងអ្នកមាន និងអ្នកក្រ ព្រមទាំងអ្នកមានវិជ្ជា ឬអ្នកអវិជ្ជាផងដែរ។

មនុស្សពីរនាក់ចុងក្រោយនៅក្នុងបញ្ជីរបស់យើងគួរអោយភ្ញាក់ផ្អើល និងអស្ចារ្យ។ ខគម្ពីរកិច្ចការ 17៖34 បានបង្ហាញប្រាប់យើងអំពីលោកឌេវនីសនៃសាសន៍អើរីយ៉ូស។ ពួកអើរីយ៉ូសនៃក្រុងអាថែនគឺជា ក្រុមចៅក្រមស្របច្បាប់ដែលវិនិច្ឆ័យរឿងក្តីនៅក្នុងតុលាការ។ ចៅក្រមទាំងនេះជាសមាជិកដ៏សំខាន់នៃក្រុង របស់ពួកគេ។

ព្រះវិញ្ញាណបរិសុទ្ធបានធ្វើការតាមរយៈលោកប៉ុល ដើម្បីពាល់ចិត្តរបស់មនុស្សដ៏សំខាន់ទាំងនេះ។ គ្រីសប៉ុសគឺជាបុគ្គលម្នាក់នៅក្នុងចំណោមនោះ (កិច្ចការ 18៖8)។ លោកគ្រីសប៉ុសគឺជាមេសាលាប្រជំុំរបស់ពួកជំនុំសាសន៍យូដា។ លោកគ្រីសប៉ុសបានកាន់តាមប្រពៃណីចាស់របស់សាសន៍យូដា។ ប៉ុន្តៃ ព្រះវិញ្ញាណបរិសុទ្ធបានផ្លាស់ប្តូរជីវិត និងគោលគំនិតរបស់គាត់។ រឿងទាំងនេះបានបង្ហាញយើងថា ព្រះ វិញ្ញាណបរិសុទ្ធនឹងធ្វើរឿងដ៏ល្អអស្ចារ្យជាច្រើននៅក្នុងជីវិតរបស់អ្នកដទៃ នៅពេលដែលយើងចែកចាយអំពី ព្រះយេសូវ និងសេចក្តីពិតនៃព្រះគម្ពីរជាមួយនឹងពួកគេ។ យើងពុំអាច និងមិនគួរធ្វើការស្មានអំពីអ្នកណាម្នាក់ដែលយើងគិតថាអាច ឬមិនអាចទទួលបានសេចក្តីសង្គ្រោះនោះទេ។ ភារកិច្្ចរបស់យើងគឺជាការធ្វើ បន្ទាល់ដល់អ្នកណាម្នាក់ និងមនុស្សគ្រប់គ្នាដែលព្រះបាននាំពួកគេចូលមកក្នុងជីវិតរបស់យើង។ ព្រះជាម្ចាស់នឹងបំពេញកិច្ចការដែលនៅសេសសល់។

`ការសុគតរបស់ព្រះយេស៊ូវគឺសម្រាប់មនុស្សគ្រប់គ្នា។ តើសេចក្តីពិតមួយនេះបង្រៀនយើងអ្វីខ្លះ អំពីមូលហេតុដែលយើងពុំគួរវិនិច្ឆ័យថា អ្នកណាម្នាក់ពុំអាចបានសង្គ្រោះ?`