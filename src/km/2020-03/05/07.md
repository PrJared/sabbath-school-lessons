---
title:  ការសិក្សាបន្ថែម
date:  31/07/2020
---

សូមអាន Ellen G. White, “The Gift of the Spirit,” pages 47-56, in The Acts of the Apostles; “ ‘Let Not Your Heart Be Troubled,’ “ pages 667-672, in The Desire of Ages។

ព្រះវិញ្ញាណបរិសុទ្ធបំពេញព្រះរាជកិច្ចជាមួយនឹងព្រះវរបិតា និងព្រះយេស៊ូវដែលជាព្រះរាជបុត្រា ដើម្បីសង្គ្រោះយើង។ យើងបានសហការជាមួយនឹងព្រះវិញ្ញាណបរិសុទ្ធនៅក្នុងព្រះរាជកិច្ចរបស់ទ្រង់ក្នុងការសង្គ្រោះមនុស្សលោក នៅពេលដែលយើងធ្វើបន្ទាល់។ ទ្រង់នឹងពាល់ចិត្តរបស់មនុស្សលោក។ ទ្រង់ នឹងប្រទានឱកាសអោយយើង ដើម្បីធ្វើបន្ទាល់ទៅកាន់មនុស្សលោក។ ព្រះគម្ពីរដែលជាបន្ទូលរបស់ទ្រង់នឹងបង្ហាញសេចក្តីពិតអំពីព្រះយេស៊ូវដល់មនុស្សលោក។ ព្រះវិញ្ញាណបរិសុទ្ធនឹងកាត់ផ្តាច់យើងចេញពីភាព ជាទាសករទៅនឹងគោលគំនិតអាក្រក់ទាំងឡាយ។ ទ្រង់នឹងជួយអោយយើងយកឈ្នះសង្គ្រាមប្រឆាំងទាស់ នឹងគោលគំនិតខុសឆ្គងទាំងឡាយ។ ទ្រង់នឹងប្រោសអោយយើងមានសេរីភាពចេញពីទម្លាប់អាក្រក់ទាំងឡាយដែលធ្វើអោយយើងជាប់ចំណង។

យើងកំពុងតែធ្វើកិច្ចការជាមួយនឹងព្រះវិញ្ញាណបរិសុទ្ធ នៅពេលដែលយើងធ្វើបន្ទាល់សម្រាប់ព្រះយេស៊ូវ។ ទ្រង់បានគង់នៅទីនោះមុនយើង។ ទ្រង់បានធ្វើអោយចិត្តរបស់យើងត្រៀមខ្លួនជាស្រេច សម្រាប់ដំណឹងល្អ។ ព្រះវិញ្ញាណបានគង់ជាមួយនឹងយើងនៅទីនោះ ដើម្បីជួយយើងអោយជ្រើសរើសគោល គំនិត និងពាក្យសម្តីទាំងឡាយដែលត្រឹមត្រូវ។ ទ្រង់បានជួយអោយយើងធ្វើសកម្មភាពដោយសប្បុរស ដើម្បីជួយមនុស្សលោក។ ទ្រង់បានជួយយើង នៅពេលដែលយើងចែកចាយរឿងរបស់យើងអំពីរបៀបដែល ព្រះយេស៊ូវបានផ្លាស់ប្តូរជីវិតរបស់យើងផងដែរ។ ព្រះវិញ្ញាណបរិសុទ្ធបានគង់ជាមួយនឹងយើង នៅពេលដែលយើងបង្រៀនព្រះគម្ពីរផងដែរ។ ទ្រង់បានគង់ជាមួយនឹងយើង នៅពេលដែលយើងអោយកូនសៀវភៅ តូចមួយអំពីសេចក្ដីពិតក្នុងព្រះគម្ពីរទៅកាន់អ្នកណាម្នាក់។ ទ្រង់បានគង់ជាមួយនឹងយើង នៅពេលដែលយើងចែកចាយសេចក្តីពិតនៃព្រះគម្ពីរជាមួយនឹងមនុស្សនៅគ្រប់ទីកន្លែងនៅលើផែនដី។ ព្រះវិញ្ញាណនឹង បន្តធ្វើការនៅក្នុងចិត្តរបស់មនុស្សជាយូរមកហើយ មុនពេលដែលយើងបានចាកចេញពីពួកគាត់ទៅ។ ទ្រង់ នឹងធ្វើអ្វីៗគ្រប់យ៉ាងដែលអាចទៅរួច ដើម្បីសង្គ្រោះបុគ្គលម្នាក់នោះ។

**សំណួរពិភាក្សា**

`1. សូមលោកអ្នកនិយាយអំពីគ្រាមួយ នៅពេលដែលលោកអ្នកមានអារម្មណ៍ថា ព្រះវិញ្ញាណបរិសុទ្ធបាន ធ្វើការតាមរយៈវិធីដ៏មានអំណាចមួយនៅក្នុងជីវិតរបស់លោកអ្នក នៅពេលដែលលោកអ្នកធ្វើបន្ទាល់ទៅ កាន់អ្នកណាម្នាក់។`

`2. តើលោកអ្នកធ្លាប់មានអារម្មណ៍ភ័យខ្លាចក្នុងការចែកចាយសេចក្តីជំនឿរបស់លោកអ្នកដែរឬទេ? តើការដឹងអំពីព្រះរាជកិច្ចរបស់ព្រះវិញ្ញាណបរិសុទ្ធបានបពា្ឈប់សេចក្តីភ័យខ្លាចនោះយ៉ាងដូចម្តេច? តើព្រះរាជកិច្ចរបស់ព្រះវិញ្ញាណបរិសុទ្ធបានលើកទឹកចិត្តដល់លោកអ្នកនៅក្នុងការធ្វើបន្ទាល់របស់លោកអ្នកយ៉ាង ដូចម្តេច?`

`3. សប្តាហ៍នេះ យើងបានពិពណ៌នាអំពី «ព្រះរាជកិច្ច» របស់ព្រះវិញ្ញាណបរិសុទ្ធតាមរយៈកាធ្វើបន្ទាល់ របស់យើង។ តើមានវិធីផ្សេងគ្នាណាខ្លះ ដែលព្រះវិញ្ញាណធ្វើការជាមួយនឹងយើងតាមរយៈកិច្ចការនៃការ ធ្វើបន្ទាល់របស់យើងសម្រាប់ព្រះយេស៊ូវ?`

`4. តើហេតុអ្វីបានជាព្រះគម្ពីរមានសារៈសំខាន់សម្រាប់សេចក្តីជំនឿ និងសេចក្តីបន្ទាល់របស់យើង?`