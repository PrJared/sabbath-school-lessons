---
title:  សេចក្តីសន្យារបស់ព្រះយេស៊ូវ៖ ព្រះវិញ្ញាណបរិសុទ្ធ
date:  26/07/2020
---

សិស្សរបស់ព្រះយេស៊ូវមានការព្រួយបារម្ភ។ តើនឹងមានអ្វីកើតឡើងចំពោះពួកគេ បន្ទាប់ពី ព្រះយេស៊ូវបានចាកចេញពីពួកគេទៅ? តើពួកគេនឹងធ្វើកិច្ចការដែលទ្រង់បានបង្គាប់ដល់ពួកគេយ៉ាងដូច ម្តេចទៅ? ម្ល៉ោះហើយ ព្រះយេស៊ូវប្រទានសេចក្តីសន្យាមួយដល់ពួកគេ។ ទ្រង់នឹងប្រទានព្រះវិញ្ញាណ បរិសុទ្ធដល់ពួកគេ បន្ទាប់ពីព្រះអង្គយាងត្រឡប់ទៅស្ថានសួគ៌វិញ។ សេចក្តីសន្យានេះបានជួយអោយ សិស្សរបស់ព្រះយេស៊ូវបពា្ឈប់ការព្រួយបារម្ភរបស់ពួកគេ។ ព្រះយេស៊ូវបានមានបន្ទូលទៅកាន់ពួកគេថា «ខ្ញុំប្រាប់តាមត្រង់ថា ដែលខ្ញុំទៅ នោះមានប្រយោជន៍ដល់អ្នករាល់គ្នាវិញ ដ្បិតបើខ្ញុំមិនទៅទេ នោះព្រះដ៏ជាជំនួយក៏មិនមកឯអ្នករាល់គ្នាដែរ» (យ៉ូហាន 16៖7)។ «ផារ៉ាក្លេតូស (parakletos)» គឺជាពាក្យ ភាសាក្រេកសម្រាប់ពាក្យថា «ព្រះដ៏ជាជំនួយ»។ «ផារ៉ាក្លេតូស» មានន័យថា «អ្នកដែលចូលមកជិត លោកអ្នក» ដើម្បីជួយដល់លោកអ្នក។ អត្ថន័យមួយនេះត្រូវនឹងអ្វីដែលព្រះវិញ្ញាណបរិសុទ្ធបានធ្វើយ៉ាង ពិតប្រាកដ។ ព្រះរាជកិច្ចមួយដ៏សំខាន់បំផុតរបស់ទ្រង់គឺយាងចូលមកឯខាងយើង។ ទ្រង់នឹងប្រទាន អំណាចដល់យើង។ ទ្រង់នឹងនាំយើងតាមរយៈកិច្ចការជាស្មរបន្ទាល់របស់យើងសម្រាប់ព្រះយេស៊ូវ។ យើង នឹងមិននៅតែម្នាក់ឯងនោះទេ នៅពេលដែលយើងធ្វើបន្ទាល់សម្រាប់ព្រះយេស៊ូវ។ ព្រះវិញ្ញាណបរិសុទ្ធ នឹងសណ្ឋិតនៅខាងយើង។ ទ្រង់នឹងនាំយើងទៅកាន់មនុស្សដែលមានភាពស្មោះត្រង់នៅក្នុងចិត្ត។ ពួកគេ កំពុងតែស្វែងរកសេចក្តីពិត។ ព្រះវិញ្ញាណបរិសុទ្ធនឹងធ្វើអោយចិត្តរបស់ពួកគេត្រៀមខ្លួនជាស្រេចមុនពេល ដែលយើងបានជួបពួកគេទៅទៀត។ ព្រះវិញ្ញាណបរិសុទ្ធនឹងជួយអោយយើងនិយាយពាក្យដែលត្រឹមត្រូវ។ ទ្រង់នឹងនាំសេចក្តីពិតទៅក្នុងគំនិតរបស់មនុស្ស និងបញ្ចុះបញ្ចូលពួកគេអោយយល់ឃើញថា សេចក្តីពិត នេះគឺពិតជាត្រឹមត្រូវ។ ព្រះវិញ្ញាណបរិសុទ្ធនឹងប្រទានកម្លាំងដល់មនុស្ស ដើម្បីអោយពួកគេអាចទទួលយកនូវអ្វីដែលទ្រង់បានបង្ហាញប្រាប់ដល់ពួកគេផងដែរ។

`សូមអានខគម្ពីរយ៉ូហាន 15៖26, 27 និងយ៉ូហាន 16៖8។ តើខទាំងនេះបង្ហាញប្រាប់យើងអ្វីខ្លះ អំពីកិច្ចការដែលព្រះវិញ្ញាណបរិសុទ្ធបានធ្វើ ដើម្បីជួយយើងអោយធ្វើបន្ទាល់?`

ព្រះវិញ្ញាណបរិសុទ្ធធ្វើបន្ទាល់អំពីព្រះយេស៊ូវ។ ផែនការរបស់ទ្រង់គឺដើម្បីនាំមនុស្សជាច្រើនទៅឯព្រះយេស៊ូវតាមដែលអាចទៅរួច។ ព្រះរាជកិច្ចរបស់ព្រះវិញ្ញាណបរិសុទ្ធគឺថ្វាយសិរីល្អដល់ព្រះយេស៊ូវ។ ព្រះវិញ្ញាណបរិសុទ្ធបានបង្ហាញប្រាប់ដល់អ្នកជឿទាំងអស់ថា ព្រះរាជកិច្ចនេះគឺជាភារកិច្ចរបស់ពួកគេក្នុង ការធ្វើបន្ទាល់អំពីព្រះយេស៊ូវទៅកាន់មនុស្ស។ ព្រះវិញ្ញាណបរិសុទ្ធនឹងបើកភ្នែករបស់យើង។ ទ្រង់នឹងជួយអោយយើងមើលឃើញអំពីសេចក្តីល្អទាំងអស់ដែលមាននៅក្នុងមនុស្សដែលនៅជំុវិញយើង។ ព្រះរាជកិច្ចរបស់ព្រះវិញ្ញាណបរិសុទ្ធពុំអាចមើលឃើញបាននោះទេ។ ទ្រង់នឹងធ្វើកិច្ចការនៅក្នុងចិត្តរបស់មនុស្ស តាមរបៀបដែលយើងពុំអាចមើលឃើញ។ ទ្រង់នឹងជួយមនុស្សអោយទទួលយកដំណឹងល្អអំពីព្រះយេស៊ូវ។

កណ្ឌគម្ពីរយ៉ូហានបង្ហាញយ៉ាងច្បាស់អំពីព្រះរាជកិច្ចរបស់ព្រះវិញ្ញាណបរិសុទ្ធ៖ ព្រះវិញ្ញាណ បរិសុទ្ធនឹងសំដែងអោយមនុស្សនៅលើផែនដី «ដឹងច្បាស់ពីអំពើបាប» (យ៉ូហាន 16៖8)។ ព្រះវិញ្ញាណ បរិសុទ្ធនឹងបណ្តាលចិត្តរបស់មនុស្ស។ ទ្រង់នឹងបង្ហាញពួកគេអំពីគម្លាតដ៏ឆ្ងាយដាច់ចេញពីព្រះដែលពួក គេមាន។ ទ្រង់នឹងបង្ហាញប្រាប់ពួកគេអោយងាកចេញពីអំពើបាប។ ប៉ុន្តែ ព្រះរាជកិច្ចរបស់ព្រះវិញ្ញាណបរិសុទ្ធមិនគ្រាន់តែបង្ហាញប្រាប់ពួកយើងថា ពួកយើងអាក្រក់ប៉ុនណានោះទេ ។ ទ្រង់នឹងបង្ហាញអំពីទំហំ នៃសេចក្តីល្អ សេចក្តីសប្បុរស និងសេចក្តីស្រឡាញ់របស់ព្រះយេស៊ូវដល់យើងផងដែរ។ បន្ទាប់មក ព្រះ វិញ្ញាណបរិសុទ្ធនឹងធ្វើកិច្ចការយ៉ាងមមាញឹក ដើម្បីធ្វើអោយយើងមើលទៅដូចជាព្រះយេស៊ូវ។