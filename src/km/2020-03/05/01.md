---
title:  ការធ្វើបន្ទាល់ដោយអំណាចមកពីព្រះវិញ្ញាណ
date:  25/07/2020
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
យ៉ូហាន 15៖26, 27; កិច្ចការ 2៖41, 42; កិច្ចការ 7៖55; កិច្ចការ 4៖4, 31; ពេត្រុសទី2 1៖21; កិច្ចការ 16៖11-15, 23-34។

> <p>ខចងចាំ</p>
> «កាលបានអធិស្ឋានរួចហើយ នោះកន្លែងដែលគេប្រជុំគ្នាក៏រញ្ជួយ ហើយគេបានពេញជាព្រះ វិញ្ញាណបរិសុទ្ធទាំងអស់គ្នា រួចក៏ផ្សាយព្រះបន្ទូលដោយចិត្តក្លាហាន» (កិច្ចការ 4៖31)។

ព្រះយេស៊ូវបានមានបន្ទូលប្រាប់សិស្សរបស់ទ្រង់អោយ «ទៅពេញសព្វក្នុងលោកីយ៍ទាំងមូល ហើយផ្សាយដំណឹងល្អទូទៅដល់គ្រប់មនុស្សទាំងអស់» (ម៉ាកុស 16៖15)។ សិស្សរបស់ព្រះយេស៊ូវបាន គិតថា ភារកិច្ចនេះមិនអាចសម្រេចបាននោះទេ។ តើហេតុអ្វីបានជាពួកគេមិនអាចសម្រេចភារកិច្ចនោះបាន? នោះគឺដោយសារតែពួកគេមានគ្នាត្រឹមតែមួយក្រុមតូចប៉ុណ្ណោះ។ ពួកគេមានថវិកាស្តួចស្តើង។ ពួក គេភាគច្រើនពុំបានទទួលការអប់រំនោះទេ។ ពួកគេគ្រាន់តែជាមនុស្សធម្មតាប៉ុណ្ណោះ។ ប៉ុន្តែ ពួកគេមាន ព្រះមួយអង្គដែលមានអំណាចលើសជាងមនុស្សធម្មតា។ ទ្រង់អាចប្រទានអំណាចដល់ពួកគេក្នុងការបំពេញ ភារកិច្ចដែលពុំអាចទៅរួច។

ព្រះយេស៊ូវបានមានបន្ទូលថា «ប៉ុន្តែ កាលណាព្រះវិញ្ញាណបរិសុទ្ធបានមកសណ្ឋិតលើអ្នករាល់ គ្នា នោះអ្នករាល់គ្នានឹងបានព្រះចេស្តា ហើយនិងធ្វើជាទីបន្ទាល់ពីខ្ញុំ នៅក្រុងយេរូសាឡិម ព្រមទាំងស្រុក យូដា និងស្រុកសាម៉ារីទាំងមូល ហើយរហូតដល់ចុងផែនដីបំផុតផង» (កិច្ចការ 1៖8)។ ព្រះវិញ្ញាណ បរិសុទ្ធនឹងជួយដល់ពួកគេក្នុងការចែកចាយសារអំពីឈើឆ្កាង។ បន្ទាប់មក សិស្សរបស់ព្រះយេស៊ូវនឹងអាច អធិប្បាយដោយអំណាច។ សាររបស់ពួកគេនឹងផ្លាស់ប្តូរជីវិតមនុស្សជាច្រើន។ លោកប៉ុលបានបង្ហាញប្រាប់ យើងថា ដំណឹងល្អគឺត្រូវ «ទៅដល់គ្រប់ទាំងមនុស្ស ដែលកើតក្រោមមេឃផង» (កូឡូស 1៖23)។ យើង នឹងក្រឡេកមើលកិច្ចការដែលព្រះវិញ្ញាណបរិសុទ្ធបានធ្វើ ដើម្បីអោយយើងក្លាយជាស្មរបន្ទាល់ដ៏មានអំណាច សម្រាប់ព្រះយេស៊ូវនៅក្នុងមេរៀននៃសប្តាហ៍នេះ។