---
title:  ពួកជំនុំបានពេញដោយអំណាចនៃព្រះវិញ្ញាណបរិសុទ្ធ
date:  27/07/2020
---

កណ្ឌគម្ពីរកិច្ចការតែងតែត្រូវបានគេហៅថាជា «កិច្ចការរបស់ព្រះវិញ្ញាណបរិសុទ្ធ»។ នោះគឺដោយ សារតែកណ្ឌគម្ពីរកិច្ចការបង្ហាញយើងអំពីរឿងរបស់អ្នកជឿដែលពេញដោយព្រះវិញ្ញាណបរិសុទ្ធ។ មនុស្សទាំងនេះបានលះបង់ជីវិតរបស់ពួកគេដើម្បីព្រះ។ ព្រះវិញ្ញាណបានជួយអោយពួកគេផ្លាស់ប្តូរជីវិតរបស់មនុស្ស ដទៃបានកាន់តែប្រសើរ។ កណ្ឌគម្ពីរកិច្ចការគឺជាសៀវភៅដ៏គួរអោយចង់អាន។ កណ្ឌគម្ពីរនេះបង្ហាញយើង អំពីការធ្វើបន្ទាល់ និងការចែកចាយដំណឹងល្អរបស់ពួកជំនុំ។ យើងក៏បានឃើញអំពីសន្ទុះនៃការកើនឡើងរបស់ពួកជំនុំផងដែរ។ ព្រះគម្ពីរសញ្ញាថ្មីពឹងផ្អែកទាំងស្រុងទៅលើព្រះវិញ្ញាណបរិសុទ្ធ។ ព្រះវិញ្ញាណបានធ្វើ ការអស្ចារ្យ និងអ្វីដែលល្អៗជាច្រើននៅក្នុងពួកជំនុំ។ ពួកជំនុំគឺជាឧទាហរណ៍អំពីអ្វីដែលព្រះវិញ្ញាណបរិសុទ្ធ អាចធ្វើបាននៅក្នុងជីវិតរបស់ពួកបុរស និងស្ត្រីដែលបានបម្រើព្រះយ៉ាងពេលលេញ។

`សូមអានខគម្ពីរកិច្ចការ 2៖41, 42; កិច្ចការ 4៖4, 31; កិច្ចការ 5៖14, 42; កិច្ចការ 6៖7 និងកិច្ចការ 16៖5។ តើផ្នែកដ៏សំខាន់នៃខគម្ពីរទាំងនេះមានអ្វីខ្លះ? ឬអ្វីដែលប៉ះពាល់ចិត្តរបស់លោកអ្នកជាទីបំផុត? លោកលូកាបានសរសេរកណ្ឌគម្ពីរកិច្ចការនេះឡើង។ លោកលូកាបានមានប្រសាសន៍អំពីសន្ទុះ នៃការកើនឡើងរបស់ពួកជំនុំតាមការរៀបរាប់នៃខទាំងនេះ។ តើហេតុអ្វីបានជាលោកលូកាចាំបាច់បង្ហាញប្រាប់ពួកយើងអំពីរឿងនោះ? តើលោកលូកាកំពុងតែព្យាយាមចែកចាយសារអ្វីដល់យើង?`

តើហេតុអ្វីលោកលូកាសរសេរកណ្ឌគម្ពីរកិច្ចការ? ពីព្រោះគាត់ចង់អោយអ្នកអានគ្រប់គ្នាបានដឹងអំពីព្រះរាជកិច្ចដែលព្រះវិញ្ញាណបរិសុទ្ធបានធ្វើតាមរយៈពួកជំនុំនៃព្រះគម្ពីរសញ្ញាថ្មី។

តើលោកអ្នកឃើញដែរឬទេថា លោកលូកាបានបង្ហាញប្រាប់អំពីចំនួនមនុស្សជាច្រើនដែលបាន ធ្វើពិធីបុណ្យជ្រមុជទឹក? លោកលូកាបានបង្ហាញប្រាប់តួលេខទាំងនេះ ពីព្រោះគាត់ចង់ប៉ាន់ប្រមាណអំពី ព្រះរាជកិច្ចរបស់ព្រះវិញ្ញាណបរិសុទ្ធនៅក្នុងសតវត្សទី1។ លោកលូកាបានបង្ហាញប្រាប់យើងថា មានមនុស្ស ចំនួន3000នាក់ដែលបានធ្វើពិធីបុណ្យជ្រមុជទឹកក្នុងរយៈពេលមួយថ្ងៃ និងនៅទីកន្លែងតែមួយនៅក្នុងខគម្ពីរកិច្ចការ 2៖41។ លោកលូកាបានបង្ហាញប្រាប់យើងថា មានមនុស្សចំនួន5000នាក់ដែលបានធ្វើពិធី បុណ្យជ្រមុជទឹកនៅក្នុងខគម្ពីរកិច្ចការ 4៖4។ ហ្វូងមនុស្សដ៏ធំបានទទួលជឿដល់ព្រះ និងបានធ្វើពិធីបុណ្យ ជ្រមុជទឹក។

លោកលូកាបានបង្ហាញប្រាប់យើងអំពីពួកបុរស និងស្ត្រីដែលបានធ្វើពិធីបុណ្យជ្រមុជទឹកផងដែរ។ អ្នកទាំងនោះមាន លីឌាមួយ អ្នកយាមគុកនៃក្រុងភីលីពមួយ ក្មេងស្រីដែលមានអារក្សចូលមួយ និងបុរស នៃសាសន៍អេធីយ៉ូពីមួយ។ លោកលូកាបានបង្ហាញយើងអំពីរបៀបដែលព្រះវិញ្ញាណបរិសុទ្ធបានពាល់ចិត្តរបស់មនុស្សទាំងនេះនៅក្នុងរឿងនីមួយៗ។ យើងក៏បានឃើញផងដែរថា ហ្វូងមនុស្សដ៏ធំនោះមានទាំងពួក បុរស និងស្ត្រីផងដែរ។ បុរស និងស្ត្រីគឺជាកូនរបស់ព្រះ។ ព្រះយេស៊ូវបានសុគតជំនួសពួកគេរាល់គ្នា។ មែន ហើយ យើងទាំងអស់គ្នាចូលចិត្តតួលេខធំៗ។ តួលេខធំៗធ្វើអោយយើងមានអារម្មណ៍ថា យើងទទួលបាន ជោគជ័យ។ ប៉ុន្តែ នៅទីបំផុត ការធ្វើបន្ទាល់ជាញឹកញាប់គឺសំដៅទៅលើការនាំមនុស្សម្នាក់របស់យើងទៅ ឯព្រះយេស៊ូវនៅពេលតែមួយវិញ។

អ្នកជឿព្រះគម្ពីរសញ្ញាថ្មីក៏បានចាប់ផ្តើមបង្កើតពួកជំនុំក្រុមថ្មីៗជាច្រើនផងដែរ។ ក្រុមទាំងនេះបាន ជួយអោយពួកជំនុំលូតលាស់យ៉ាងឆាប់រហ័ស។ ពួកជំនុំក្រុមថ្មីៗបានជួយពួកជំនុំនៃព្រះគម្ពីរសញ្ញាថ្មីអោយ លូតលាស់រឹងមាំឡើងខាងឯផ្នែកព្រលឹងវិញ្ញាណផងដែរ។ នេះគឺជាមេរៀនដ៏សំខាន់មួយសម្រាប់យើង។