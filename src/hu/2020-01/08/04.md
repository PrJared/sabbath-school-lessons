---
title:  Az Ítélet Kezdete
date:  18/02/2020
---

A négy állatról és a kis szarv tevékenykedéséről szóló látomás után a próféta egy mennyei ítélet jelenetét látja (Dán 7:9-10, 13-14). Amint megkezdődik az ítélkezés, a mennyei jelenet szerint trónokat helyeznek el, ezer meg ezer mennyei lény szolgál az Öregkorú előtt, aki helyet foglal. Az ítélethozatal résztvevői is leülnek, majd megnyitják a könyveket.

Fontos megjegyezni erről az ítélkezésről, hogy a kis szarv ezerkétszázhatvan évig tartó tevékenysége után kerül rá sor (Kr. u. 538-1798; lásd a pénteki részt), de még Isten örök országának megalapítása előtt. A látomás valójában háromszor említi az alábbi eseménysort:

<center>A kis szarv ideje (538-1798)</center>

<center>A mennyei ítélet</center>

<center>Isten örök országa</center>

`Olvassuk el Dán 7:13-14, 21-22, 26-27 verseit! Miért válik Isten népe javára az ítélet?`

Az Ószövetség több ítéleti tevékenységet ír le a szent sátorral és a templommal kapcsolatban, de itt másfajta ítéletről van szó. Ez egy egyetemes ítélet, ami nem csupán a kis szarvat érinti, hanem a Magasságos szentjeit is, akik végül elnyerik az országot.

Dániel próféta könyve 7. fejezete nem írja le az ítéletet, nem részletezi annak kezdetét és végét. Viszont azt sejteti, hogy a kis szarvnak az Isten és a népe elleni támadása után kerül rá sor. Itt az a lényeg, hogy hangsúlyozza a kozmikus méretű ítélet kezdetét. Dániel próféta könyve 8-9. fejezetéből (amint azt a következő hetekben látni fogjuk) megtudjuk az ítélet idejének a kezdetét és azt, hogy ez a mennyei szentély megtisztításával kapcsolatos és a mennyei engesztelési napon történik. Ennek az a tanulsága, hogy a mennyben nyilván lesz egy advent előtti ítélet, Isten népe érdekében (Dán 7:22).

`Miért olyan fontos megérteni, hogy csak azért bízhatunk az ítélet napjában, amit Jézus tett a kereszten? Milyen reménységünk lenne vagy lehetne egyáltalán a kereszt nélkül? (Lásd még Róm 8:1!)`