---
title:  Hit És Történelem
date:  04/06/2020
---

Nem légüres térben élünk. Döntéseink hatnak másokra is, nemcsak miránk. Isten ókori népének sok képviselője nagy hatással volt mások jövőjére is. Zsidók 11. fejezete a „hitről” szól, és összefoglalót találunk benne az ókori hithősök befolyásáról.

**Olvassuk el Zsid 11:1-40 verseit! Mit tanulhatunk az ókori hősöktől, az életükből?**

`Énok`

`Noé`

`Ábrahám`

`Sára`

`József`

`Mózes`

`Ráháb`

`Sámson`

A hit nemcsak valamibe vagy valakibe vetett hit, hanem cselekvés is a hit alapján – a cselekvő hitet tulajdonítja Isten igazságnak. Az ebből fakadó tettek változtatják meg a történelmet, és azon múlnak, hogy az ember Isten Igéjére hagyatkozik-e.

Noé hitből cselekedett, amikor a bárkát építette, addigi tapasztalatai és az értelme ellenére bízott Isten Szavában. Mivel addig még soha nem esett eső, a tapasztalat és a józan ész azt sugallta, hogy teljesen elképzelhetetlen az özönvíz. Noé mégis engedelmeskedett Istennek, így az emberiség túlélte az özönvizet. Ábrahám, akit akkor még Ábrámnak hívtak, elindult a Mezopotámia déli részén lévő Úr városából, pedig nem tudta, hova vezeti majd Isten. Úgy döntött, hogy Isten Szavára cselekszik. Mózes azt választotta, hogy inkább pásztorként vezeti be Isten népét az ígéret földjére, mint hogy kora legnagyobb birodalmának, Egyiptomnak az uralkodója legyen. Bízott a Mindenhatóban, aki az égő csipkebokornál szólította meg. Ráháb úgy döntött, hogy elhiszi az Isten szabadításáról szóló beszámolókat, védelmet nyújtott két kémnek, így része lett Jézus származási vonalának. Csak keveset tudunk arról, hogy döntéseinknek milyen hatása van számtalan emberre ebben a nemzedékben és majd az utánunk következőkben!

`Milyen nagy horderejű döntések előtt állunk? Hogyan hozzuk meg döntéseinket? Miért?`

---

#### Ellen G. White idézetek

Hinni azt jelenti, hogy bízunk Istenben, hisszük, hogy Ő szeret, és tudja, mi válik a javunkra. Nem a saját utunkat járjuk, hanem az Ő útját választjuk. Hozzá nem értésünk helyett a hit az Ő bölcsességét, gyengeségünk helyett az Ő erejét, bűnös voltunk helyett pedig az Ő feddhetetlenségét kapja. Életünk és mi magunk is az Övé. A hit elismeri Őt, mint jogos Urát, és ebből áldás származik. Nagyobb hangsúlyt fektet az igazságra, a helyes magatartásra és a tisztaságra, és ezeket tartja a sikeres élet kulcsainak. Minden jó szándék és minden magasztos vágy isteni ajándék. A hit Istentől kapja azt az életet, amely igazi és hatékony növekedést eredményezhet. Amikor hitről beszélünk, az elménkben határozott választóvonalat kell húznunk. Lehet hinni igazi hit nélkül is... Csak abban van cselekedetek által munkálkodó és lelket megtisztító hit, akiben nem csak Isten Igéje iránti hit él, hanem engedelmesség is az Ő akarata iránt, és ahol az ember teljesen átadja szívét Őnéki, és szeretettel viszonyul Urához. Az ilyen hit által újul meg a szív az Ő képmására. - The Faith I Live By, 90. o.

Az Istennel szoros kapcsolatban állók talán nem sikeresek a földi élet dolgaiban; gyakran súlyos próba éri, szenvedés, szerencsétlenség,

nyomorúság sújthatja őket. Józsefet megrágalmazták, üldözték, mert megőrizte erényét és becsületességét. Dávidot, Isten e választott hírnökét, ragadozó vadként üldözték gonosz ellenségei. Dánielt az oroszlánok vermébe lökték, mert igaz és tántoríthatatlan volt Isten iránti hűségében. Jóbot megfosztotta világi javaitól, s úgy sújtotta le testében, hogy rokonai és barátai irtóztak tőle. Mégis megtartotta feddhetetlenségét és Isten iránti hűségét... Pált bebörtönözték, megbotozták, megkövezték, s végül kivégezték, mert hűséges hírnök volt, hogy elvigye az örömüzentet a pogányokhoz. A szeretett Jánost Pátmosz szigetére száműzték, „az Isten szaváért és a Jézus Krisztus bizonyságtételéért”.

Az isteni hatalom ereje általi emberi állhatatosság példái tanúságok a világnak Isten ígéretei hűségéről - az Úr maradandó jelenlétéről és fenntartó kegyelméről. Amint a világ ezen alázatos embereket nézi, nem tudják, milyen az erkölcsi értékük az Isten szemében. A hit cselekedete nyugodt lélekkel megbízni Istenben a legsötétebb órában, bármilyen súlyosan próbálva, s viharverten azt érezni, azt tudni, hogy mennyei Atyánk áll a kormánynál. Egyedül a hit szeme tud túltekinteni az idő és érzékek világán, egyedül a hit szeme képes nagyra tartani az örök gazdagság értékét. - Bizonyságtételek, 4. köt., 525. o.

Népünknek meg kellene bizonyosodnia afelől, hogy Isten Lelke munkálkodik fölöttünk minden nap. Szeretet által munkálkodó hittel kell rendelkeznünk. Az ilyen hit Istentől származik. Szolgálatunkba az önzés egyetlen szálát sem szabad beleszőni. Ha hitünk olyan szeretet által munkálkodik, amely megnyilatkozott Jézus életében, akkor maradandó lesz, és az engedelmes akarat erős kötelékével fog rendelkezni. Ámde Krisztus nem lakozhat bennünk, ha énünk nem halt meg, mivel így nem rendelkezhetünk szeretet által munkálkodó és lelket megújító hittel. - That IMay Know Him, 226. o.

