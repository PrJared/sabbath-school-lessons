---
title:  További Tanulmányozásra
date:  12/06/2020
---

|Dániel 7|Dániel 8|
|---|---|
|Babilon (oroszlán)|–--|
|Médó-Perzsia (medve)|Médó-Perzsia (kos)|
|Görögország (párduc)|Görögország (kecskebak)|
|Pogány Róma (negyedik vadállat)|Pogány Róma (vízszintes mozgású szarv)|
|Pápai Róma (kis szarv)|Pápai Róma (függőleges mozgású szarv)|
|Ítélet a mennyben|A mennyei szentély megtisztítása|

Életbevágóan fontos azt látnunk itt, hogy a Dániel 7. fejezetében szereplő ítéletjelenet, ami az ezerkétszázhatvan éven át tartó üldözés (Dán 7:25) után zajlik, ugyanaz az esemény, mint a szentély megtisztítása Dán 8:14 versében. A mennyei ítéletjelenet vezet el végül Isten örök országához, a bűnbe süllyedt föld szomorú történelmének a végén. Ennélfogva erős bibliai bizonyíték áll a rendelkezésünkre azzal kapcsolatban, hogy a Szentírás nagy jelentőséget tulajdonít Dán 8:14 versének és az általa jelölt eseménynek.

**Beszéljük meg!**

`1) Menjünk vissza és nézzük át újra Dániel 2. fejezetét! Figyeljük meg, hogy milyen világosan felfedezhető itt a történeti értelmezési módszer: a világbirodalmak töretlen sorrendje, amely az ókortól kezdve tart egészen Isten örök országáig. Isten megadja számunkra ezeknek a próféciáknak az értelmezési kulcsát. Mit mond el mégis a keresztény világ állapotáról az, hogy kevés keresztény alkalmazza a történeti magyarázati módszert? Miért segít ez a tény hangsúlyozni, mennyire fontos ma az egész világon hirdetni az adventi üzenetet?`

`2) Mennyire jól értjük a kétezer-háromszáz éves próféciát Dán 8:14 alapján? Amennyiben nem értjük igazán, miért ne fordítanánk időt rá, hogy megismerjük, majd a tanultakat elmondjuk a csoportunkban? Meg fogunk lepődni, hogy mennyire szilárdan megalapozott a próféciaértelmezésünk.`

`3) Olvassuk el Dán 7:18, 21-22, 25, 27 verseit, amelyek arra irányítják a figyelmet, hogy mi történik a szentekkel. Mit tesz velük a kis szarv által jelképezett hatalom? Ezzel szemben mit tesz értük az Úr? Mi a jó hír a szentek számára az ítélet vonatkozásában? Végül mit kapnak az ítélettől?   `

---

#### Ellen G. White idézetek

A Te Igéd igazság, 2. köt, 1003. o.; A megváltás története: „Salamon templomában” című fejezet.

