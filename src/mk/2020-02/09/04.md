---
title: 'Прва Мојсеева Наспроти Паганизмот'
date: 26/05/2020
---

Далеку од тоа дека зависела од древните пагански митови за создавањето, 1. Мојсеева како да е напишана на начин кој ги побива тие митови и Бога како Создател го одвојува од нив.

`Прочитајте го текстот 1. Мојсеева 1,14-19. Како се опишани небесните тела кои се јавуваат во четвртиот ден и каква била нивната улога?`

Изразите „сонце“ и „месечина“ најверојатно се намерно избегнати, бидејќи нивните називи на еврејски претставувале имиња (или биле тесно поврзани за имињата) на боговите на сонцето и месечината на древниот Египет и Блискиот Исток. Употребата на изразот „поголемо светило“ и „помало светило“ покажува дека тие се создадени за посебна цел – „за да го делат денот од ноќта и да бидат знаци, и за времињата, и за деновите, и за годините“ и за да „ја осветлуваат земјата!“ (1. Мојсеева 1,14.15). Односно, текстот многу јасно покажува дека сонцето и месечината не биле богови туку создадени објекти со посебна улога во природата, како што главно и денес ги сфаќаме.

`Прочитајте 1. Мојсеева 2,7.18-24. Како Бог бил тесно вклучен во создавањето на Адам и Ева?`

Древните блискоисточни митови едногласно го опишуваат создавањето на човекот како „дополнителна мисла“, која произлегла од обидите боговите да се ослободат од напорната работа. На таа митска претстава ў противречи библиската идеја дека човекот требало да владее со светот како Божји намесник. Ништо во создавањето на луѓето не било дополнителна мисла. Ако текстот нешто порачува, тоа е дека тие биле врв во создавањето, што уште појасно покажува колку паганските и библиските извештаи всушност остро се разликуваат.

Првата Мојсeeва книга, според тоа, претставува коректив на митовите од античкиот свет. Мојсеј користел извесни поими и идеи кои не можат да се спојат со паганските сфаќања. А тоа го правел едноставно изнесувајќи го библиското сфаќање на реалноста, Божјата улога и целта на Создавањето.

`Пред повеќе илјади години библискиот извештај за создавањето бил во спротивност со преовладувачката култура. Во денешно време библискиот извештај за создавањето е во спротивност со културата што превладува. Зошто не би требало тоа да нё чуди?`
