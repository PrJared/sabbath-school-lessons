---
title: 'За Натамошно Проучување'
date: 29/05/2020
---

Ако сте во можност, прочитајте Гералд А. Клингбеил, издавач, The Genesis Creation Account and Its Reverberations in the Old Testament (Berrien Springs, MI: Andrews University Press, 2015).

„Библијата е најсеопфатната и најпоучна историја со која човекот располага. Таа потекнува директно од изворот на вечната вистина, а божествената рака ја сочувала нејзината чистота низ вековите... Само во неа можеме да ја најдеме историјата на нашиот род, неизвалкана од човечката гордост и предрасуди“ (Ellen G. White, Testimonies for the Church, vol. 5, p. 25).

„Ми беше покажано дека без библиска историја, геологијата не може да докаже ништо. Остатоците пронајдени во земјата навистина даваат докази за околностите кои во голема мера се поинакви од денешните. Но, периодот на нивното постоење и должината на неговото траење на земјата може да се разбере само врз основа на библиската историја. Нема ништо лошо во тоа да се прават претпоставки што излегуваат од рамките на библиската историја, освен ако тие не се во спротивност со фактите што се наоѓаат во Светото писмо. Но, кога луѓето ја отфрлаат Божјата реч во врска со историјата на создавањето и се обидуваат Божјите дела да ги припишат на делувањето на природните закони, тие се наоѓаат пред океанот на бескрајна неизвесност. На кој начин точно го создал овој свет за шест буквални денови, Бог никогаш не им го открил тоа на смртниците. Неговото дело на создавање е исто толку недоловливо како и неговото постоење“ (Ellen G. White, Spiritual Gifts, book 3, p. 93).

**Прашања за разговор**

`1. Кога научните објаснувања во поглед на сегашната реалност – она што може да се допре, да се слушне, види, испита и преиспита – предизвикуваат толку многу расправи и полемики, зошто толкав број луѓе некритички ја прифаќа секоја научна објава за настаните кои наводно се одиграле милиони, па дури и милијарди години во минатото?`

`2. Модерната наука се заснова на фактот (површно гледано, логично) дека природните појави не можат да се објаснат со натприродно делување. Не можете, на пример, да го објасните гладот со тврдењето некоја вештерка ја проколнала земјата. Меѓутоа, кои се ограничувањата на тој пристап кога станува збор за создавањето како што е прикажано во 1. Мојсеева? Со други зборови, извештајот од 1. Мојсеева опишува еден потполно натприроден настан. Ако автоматски го отфрлите создавањето по натприроден пат, зошто тогаш и секој друг модел што ќе го смислите, неизбежно ќе биде погрешен?`
