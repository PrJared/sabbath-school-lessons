---
title: 'Создавањето Во Писмото'
date: 28/05/2020
---

**Прочитајте ги следните библиски текстови и запишете на кој начин секој од овие автори се повикува на првите 11 глави од 1. Мојсеева:**

`Матеј 19,4.5`

`Марко 10,6-9`

`Лука 11,50.51`

`Јован 1,1-3`

`Дела 14,15`

`Римјаните 1,20`

`2. Коринќаните 4,6`

`Ефешаните 3,9`

`1. Тимотеј 2,12-15`

`Јаков 3,9`

`1. Петрово 3,20`

`Јуда 1,11.14`

`Откровение 2,7; 3,14; 22,2.3`

Исус и сите новозаветните писатели упатувале на првите единаесет глави од 1. Мојсеева како на веродостојна историја. Исус се повикува на Мојсеевите списи и на создавањето на мажите и жените (Матеј 19,4). Павле во повеќе наврати го користи извештајот за создавањето за да ги поткрепи теолошките тврдења кои ги изнесува во своите посланија. Пред учените луѓе од Атина тој изјавил: „Бог, Кој го создаде светот и сё што е во него, како Господар на небото и на земјата, не живее во ракотворни храмови“ (Дела 17,24). На тој начин, новозаветните писатели ги ѕидаат темелите на 1. Мојсеева, за да му го покажат на современиот читател значењето на тие буквални настани.

На пример, прочитајте ја 5. глава од посланието до Римјаните. Павле повеќе пати повлекува директна врска меѓу Адама и Исуса (види Римјаните 5,12.14-19). Односно, тој тргнува од претпоставката дека Адам, како историска личност буквално постоел, што е став кој станува сериозно доведен во прашање доколку еволуционистичкиот модел за потеклото се замени со буквално сфаќање на библискиот текст.

`Ако новозаветните писатели, водени од Светиот Дух, па и самиот Исус, гледале на извештајот за создавањето како на веродостоен историски извор, зошто би било неразумно од нас кога – врз основа на тврдењето на паднатите човечки битија кои прават грешки – би одбиле да ги прифатиме на ист начин?`
