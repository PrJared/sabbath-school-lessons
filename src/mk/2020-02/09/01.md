---
title: 'Создавањето 1 Мојсеева Како Основа 2 Дел'
date: 23/05/2020
---

### Прочитајте ги библиските текстови
Јов 26,7-10; 1. Мојсеева 1 – 2; 1. Мојсеева 5; 1. Мојсеева 11; 1. Дневникот 1,18-27; Матеј 19,4.5; Јован 1,1-3.

> <p>Запомнете го стихот</p>
> „Небесата ја раскажуваат Божјата слава, небесниот свод го навестува делото на Неговите раце.“ (Псалм 19,1).

Многу големи мислители биле вдахновени од Светото писмо да го истражуваат Божјиот создаден свет. Како резултат на тоа, родена е модерната наука. Јохан Кеплер, Исак Њутн, Џон Реј, Роберт Бојл и други големи научници од минатото верувале дека нивната работа открива уште повеќе за делата создадени од Божјата рака.

Меѓутоа, по Француската револуција, науката на деветнаесеттиот век почнала да се врти од теистичкиот поглед на свет кон натурализмот и материјализмот, често не оставајќи ни малку простор за што било натприродно. Тие филозофски идеи станале особено популарни по излегувањето на делото на Чарлс Дарвин *За потеклото на видовите* (1859). Од тој момент, науката сё повеќе се дистанцира од своите библиски темели, што довело до радикални промени во толкувањето на извештајот од 1. Книга Мојсеева.

Дали Библијата навистина застапува некое застарено, ненаучно сфаќање на космологијата? Дали библискиот извештај едноставно е позајмен од околните пагански народи? Дали Библијата била културно условена од местото и времето во кое настанала, или сепак нејзината вдахновена природа нё издигнува до едно сеопфатно сфаќање за потеклото – внатре во неговата божествена рамка?

Тоа се само некои од прашањата околу кои ќе размислуваме во поуката за оваа седмица.
