---
title: 'Само Писмото Sola Scriptura'
date: 25/04/2020
---

### Прочитајте ги библиските текстови
1. Коринќаните 4,1-6; Тит 1,9; 2. Тимотеј 1,13; Марко 12,10.26; Лука 24,27.44.45; Исаија 8,20.

> <p>Запомнете го стихот</p>
> „Зашто Божјото Слово е живо, и делотворно, и поостро од секој меч остар од двете страни, и навлегува до разделувањето на душата и духот, на зглобовите и на мозокот; и ги суди мислите и намерите на срцето“ (Евреите 4,12).

Протестантскиот лозунг „Sola Skriptura“ (Sola Scriptura) ја издигнал Библијата како единствено мерило и решавачки извор во теологијата. За разлика од римокатоличката теологија која ги истакнувала Писмото и традицијата, протестантската вера ја нагласувала клучната реч „само“ – т.е. само Писмото како краен авторитет по прашањата на верата и доктрината.

Библијата е таа која ў дала решавачка сила и авторитет на протестантската Реформација во нејзиниот бунт против Рим и заблудите кои тој со векови ги застапувал. Наспроти алегориското толкување на Светото писмо, според кое на библискиот текст му се припишувани повеќе различни значења, протестантските реформатори ја нагласувале важноста на граматичко-историското толкување на Библијата, кое сериозно ја сфаќало граматиката и буквалното значење на библискиот текст.

Оваа седмица подетално ќе го разгледаме лозунгот „Sola Skriptura“. Ќе дознаеме дека „Sola Skriptura“ подразбира некои основни начела на библиското толкување кои се неопходни за правилно разбирање на Божјата Реч. Како протестанти, мораме да ја сочуваме Библијата како врховен авторитет во поглед на доктрините.
