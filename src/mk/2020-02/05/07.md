---
title: 'За Натамошно Проучување'
date: 01/05/2020
---

Во книгата *Воспитување* од Елена Вајт прочитајте ја 20 глава „Библиска настава и проучување на Библијата“, стр. 185-192 оригинал.

„Оние што ја проучуваат Библијата треба да бидат поучени да ја земаат в раце со дух да бидат поучувани. Ние мораме да ги истражуваме нејзините страници, не за да го докажеме своето мислење, туку за да дознаеме што кажува Бог. Вистинско познавање на Библијата може да се добие само со помош на Светиот Дух преку кого Речта и била дадена. За да го стекнеме тоа знаење, мораме да живееме според него. Ние треба да послушаме сё што Божјата Реч заповеда... Проучувањето на Библијата од нас бара најсесрден напор и постојано размислување. Како што копачот бара златни жили во земјата, така и ние мораме со истата сериозност и истрајност да трагаме по богатството на Божјата Реч“ (Eлена Вајт, Воспитување, стр. 189 oригинал).

„Кога Библијата ќе стане ваша храна и пијалак, кога нејзините принципи ќе станат составен дел од вашиот карактер, тогаш подобро ќе знаете како да го примите Божјиот совет. Јас ја издигнувам пред вас денес драгоцената Реч. Не повторувајте го тоа што го изјавив, велејќи: ’Сестра Вајт го кажа ова’ или ’Сестра Вајт го кажа она’. Дознајте што вели Господ Израеловиот Бог и потоа правете го тоа што тој заповеда“ (Ellen G. White, Selected Messages, кн. 3, стр. 33).

**Прашања за разговор**

`1. До кои погрешни учења луѓето се држат затоа што земаат предвид само неколку одбрани текстови, наместо да согледаат сё што кажува Библијата на дадената тема?`

`2. Во текстот Матеј 11,11, во врска со Јован Крстител, Исус рекол: „Вистина ви велам, меѓу родените од жени не се подигнал поголем од Јована Крстител; но, најмалиот во царството небесно е поголем од него.“. Иако станува збор за пророк чиишто списи не се наоѓаат во Библијата, Исус сепак на таков начин зборува за него. Што можеме да заклучиме, врз основа на ова, зошто пророкот не мора да има своја книга во Библијата за да биде вистински пророк? Каква порака ние, христијаните адвентисти, можеме да извлечеме од тој факт?`

`3. Како адвентистисти на седмиот ден, ние не сме осамени во тврдењето дека Библијата е нашиот конечен авторитет. И други цркви го тврдат тоа. Како тогаш ги објаснуваме противречните учења, кои другите христијани, наводно, исто така наводно ги наоѓаат во Библијата?`
