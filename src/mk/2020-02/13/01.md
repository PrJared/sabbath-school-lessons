---
title: 'Да Живееме Според Божјата Реч'
date: 20/06/2020
---

### Прочитајте ги библиските текстови
Филипјаните 2,12-16; Лука 4,4.8.10-12; Псалм 37,7; 46,10; 62,1.2.5; Колошаните 3,16.

> <p>Запомнете го стихот</p>
> „Но бидете извршители на Словото, а не само слушатели, кои се измамуваат себеси“ (Јаков 1,22).

Нема да имаме никаква полза ниту од најдобриот метод на проучување на Библијата ако не сме решени да живееме во согласност со она што го учиме од Писмото. Она што важи за образованието во општа смисла, важи и за проучувањето на Библијата – најдобро учиме не само со тоа што читаме или слушаме, туку и со примена на наученото. Ваквата послушност отвора цела ризница на божествени благослови, кои инаку би биле затворени за нас, што претставува возбудлив начин да го зголемуваме своето разбирање и знаење, а тоа може да го преобрази нашиот живот. Но, ако не сме подготвени да се покориме на Божјата реч или да го примениме она што сме го научиле, тогаш нема да растеме. И нашето сведоштво ќе биде ослабено бидејќи нема да живееме во согласност со своите зборови.

Ние растеме во благодатта и мудроста благодарение на охрабрувачките модели, кои ни илустрираат што значи да се живее според Божјата реч. А нема подобар пример или поголема мотивирачка сила од Исуса Христа. Тој ни дал образец кој треба да го следиме. Тој водел живот целосно усогласен со Божјата волја.

Оваа седмица ќе проучуваме што значи да се живее според Божјата реч и под нејзиниот божествен авторитет.
