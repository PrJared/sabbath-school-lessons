---
title: 'За Натамошно Проучување'
date: 26/06/2020
---

Во книгата *Патот кон Христа* од Елена Вајт прочитајте ја главата под наслов „Предимство да се молиме“, стр. 93-104 оригинал).

„Смртното око не е во состојба да ја согледа Христовата убавина и привлечност. Единствено нешто што може човекот да го оспособи да ја препознае Неговата бесконечна милост, неизмерна љубов, благонаклоност и слава е внатрешното просветлување од Светиот Дух, кој на душата ў открива во каква безнадежна и беспомошна состојба би се нашла без милоста и проштавањето на Носителот на гревот – без Христовата достаточност“ (Елена Вајт, Да го подигнеме погледот, стр. 155 оригинал).

„Делови на Светото Писмо, па дури и цели глави, можат да се научат напамет и да се повторуваат кога непријателот ќе наиде со своите искушенија... Кога сатаната го наведува умот да се занимава со она што е сензуално и земно, најлесно можеме да му се спротивставиме со зборовите: ’Пишано е’“ (Елена Вајт, The Advent Review and Sabbath Herald, 8 април 1884 година).

**Прашања за разговор**

`1. Како фактот за постоењето на слободната волја и слободата на избор се одразува врз сите наши одлуки во врска со верата и послушноста? Иако многу области во нашиот живот се надвор од нашата контрола, кога станува збор за она што има пресудна важност, за она што се однесува на вечниот живот, ние навистина имаме слобода на избор. Како ја користите слободната волја што Бог ви ја дал? Какви духовни избори правите?`

`2. Сетете се каква улога можела и треба да има саботата кога станува збор за тивките моменти коишто можеме да ги поминеме со Бога. Како празнувањето на саботата ве чува од опасноста да бидете толку преокупирани со работата и со извршувањето на различните задачи што не поминувате толку време со Бога колку што би требало? Како можете да научите да ја претворите саботата во поголем духовен благослов, каков што таа би требало да биде?`

`3. Какво е вашето искуство во врска со времето што го поминувате насамо со Бога во молитва и проучување? Како оваа духовна практика влијае на вашата вера? Како би требало таа да влијае на вашата вера? Ако не ви е непријатно, разговарајте во класата за личното време што го поминувате во читање и молитва, како и за тоа каква придобивка сте имале од нив. Како би можело на другите да им користи тоа што вие сте го научиле?`

`Кој од вашите омилени стихови сте ги научиле напамет? Што ви се допаѓа најмногу во врска со нив? Во која смисла сте ги научиле напамет претставува благослов за вас?`
