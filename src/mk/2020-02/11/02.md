---
title: 'Историцизмот И Пророштвото'
date: 07/06/2020
---

Основен метод што го применуваат адвентистите на седмиот ден во проучувањето на пророштвата се нарекува историцизам. Тоа ја подразбира идејата дека многу од главните пророштва во Библијата следат непрекинат, праволиниски ток на историјата, од минатото кон сегашноста и иднината. Тоа е слично на начинот на кој се проучува историјата на школо. Ние го користиме тој метод токму затоа што и самата Библија на таков начин ги толкува пророштвата.

`Прочитајте го текстот Даниел 2,27-45. Кои аспекти на царевиот сон укажуваат на постојано и непрекинато сменување на владејачките сили во текот на целокупната историја? На кои начини Библијата сама ни покажува како да го толкуваме апокалиптичкото пророштво (кое се однесува на последното време)?`

Забележете дека царството на Навуходоносор е обележано како глава од злато. Според тоа, Даниел го препознава Вавилон како прво царство (Даниел 2,38). Потоа вели: „По тебе ќе настане друго царство... па трето“ (Даниел 2,39), а потоа и четврто (Даниел 2,40). На фактот дека тие царства се надоврзуваат едно на друго без никаков прекин меѓу нив, укажува и самиот лик, бидејќи секое царство е претставено како дел од едно поголемо тело, гледано од главата кон ножните прсти. Тие се поврзани, токму како што се поврзани времето и историјата.

Во 7. и 8. глава од Книгата на пророк Даниел, наместо огромен кип, како симбол се користат различни ѕверови, но порката е иста. Гледаме непрекината низа од четири овоземни царства (односно, три во 8. глава од Даниеловата книга). Таа низа почнува во дамнешно минато и се протега низ историјата, до сегашноста и иднината, кога Христос ќе се врати а Бог ќе го воспостави своето вечно царство.

Според тоа, ликот од 2. глава и визиите што се јавуваат веднаш една по друга во 7. и 8. глава од Книгата на пророк Даниел, претставуваат основа за протестантското историцистичко толкување на пророштвата, до кое христијаните адвентисти до денеска се држат.

`Прочитајте го текстот Јован 14,29. Што ни кажува Исус а ни помага да разбереме каква улога можат да имаат пророштвата?`

`Кое големо предимство го имаме ние денес, со оглед на тоа дека живееме во време кога поголемиот дел од историјата веќе се одиграл, а кое некој што живеел во времето на Вавилон го немал?`
