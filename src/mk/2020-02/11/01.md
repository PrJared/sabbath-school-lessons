---
title: 'Библијата И Пророштвото'
date: 06/06/2020
---

### Прочитајте ги библиските текстови
Даниел 2,27-45; Јован 14,29; 4. Мојсеева 14,34; Даниел 7,1-25; Даниел 8,14; 1. Коринќаните 10,1-13.

> <p>Запомнете го стихот</p>
> „Другиот му рече: ’Две илјади и триста вечери и утрини; и тогаш светилиштето ќе се очисти’“ (Даниел 8,14).

Библиското пророштво е од пресудна важности за нашиот идентитет и мисија. Пророштвото обезбедува внатрешен и надворешен механизам за потврда на точноста на Божја Реч. Тако и Исус говорел: „И сега ви кажав, уште пред да се изврши, та кога ќе се изврши, да поверувате“ (Јован 14,29; види и Јован 13,19). Меѓутоа, клучното прашање гласи: Како правилно да ги толкуваме пророштвата за да знаеме кога тие навистина се исполниле?

Во текот на Реформацијата, нејзините застапници го следеле историцистичкиот метод на толкување. Тоа е истиот метод што го користеле Даниел и Јован како клуч за своето толкување. Историцистичкиот метод го согледува прогресивното и непрекинатото исполнување на пророштвата во текот на историјата, почнувајќи во минатото а завршувајќи со воспоставување на Божјето вечно царство.

Оваа седмица ќе ги проучуваме столбовите на историцистичкото толкување на пророштвата. „Исполнувањето на пророштвата можеме да го видиме во историјата, да го проучиме дејствувањето на Провидението во големите реформаторски движења и да го сфатиме развојот на настаните кои водат кон постројување на народите за конечниот судир во големата борба“ (Елена Вајт, Testimonies for the Church, кн. 8, стр. 307).
