---
title: 'Типологијата И Пророштвото'
date: 11/06/2020
---

Симболите во апокалиптичните пророштва, како оние во Книгата на Даниел и Откровението, имаат само едно исполнување. На пример, „јарецот“ го нашол своето исполнување во царството на Александар Македонски како поединечно царство (Даниел 8,21). На крајот на краиштата, текстот тука е јасен и го наведува царството по име! Може ли да биде појасно од тоа?

Меѓутоа, типологијата се сосредоточува на вистински лица, настани или институции од Стариот завет кои се втемелени во историската реалност, но упатуваат на една поширока реалност во иднина. Употребата на типологијата како метод на толкување се навраќа до Исус и новозаветните писатели, а се наоѓа дури и во Стариот завет. Единствено што може да нё води кон препознавање на типот и антитипот е тоа што вдахновениот писател на Библијата го посочува тоа.

`Прочитајте 1. Коринќаните 10,1-13. На кој настан во историјата Павле се повикува кога се советува со Коринтската црква? Каква врска име тоа со нас денес?`

Павле се навраќа на историската реалност на Излегувањето од Египет и развива типологија заснована на искуството на старите Евреи во пустината. На тој начин, Павле покажува дека Бог, кој го вдахнал Мојсеја да ги забележи тие настани, имал намера, како духоен Израел, трпеливо да ги поднесуваме искушенијата додека живееме во последните денови.

**Прочитајте ги долунаведените текстови и запишете како секој тип нашол свое исполнување во антитипот, како што го опишувале тоа Исус и новозаветните писатели.**

`Матеј 12,40`

`Јован 19,36`

`Јован 3,14.15`

`Римјаните 5,14`

`Јован 1,29`

Во секој од тие случаи, Исус и новозаветните писатели применуваат типолошко толкување, за да може пророчкото значење на одредени настани да дојде до полн израз. На тој начин, тие упатуваат на едно пошироко исполнување на историската реалност.

`Размислувајте за службата во овоземното Светилиште, која послужила као тип на целокупниот план на спасение. Што ни говори ова за важноста што ја има за нас учењето за Светињата?`
