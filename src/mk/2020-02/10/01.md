---
title: 'Библијата Како Историја'
date: 30/05/2020
---

### Прочитајте ги библиските текстови
1. Самoилова 17; Исаија 36,1-3; Исаија 37,14-38; Даниел 1; 5; Матеј 26,57-67; Евреите 11,1-40.

> <p>Запомнете го стихот</p>
> „Јас Сум Господ, твој Бог, Кој те изведе од Египетската Земја“ (2. Мојсеева 20,2; види и 5. Мојсеева 5,6).

Библијата е втемелена на историјата. Библиската историја се движи праволиниски од апсолутниот почеток, кога Бог создал сё што постои, до конечната цел, кога Тој ќе ја обнови земјата при Неговото второ доаѓање

Историската веродостојност е една од карактеристиките на Светото писмо кое го издвојуваат од светите книги на другите религии. Библијата го подразбира постоењето на Бог кој лично делува во историјата – таа не се обидува да го докаже Неговото постоење. Во почетокот, Бог проговара и животот на земјата се создал (1. Мојсеева 1,1-31). Тој го повикува Аврама да излезе од Халдејската земја. Тој го избравува својот народ од египетското ропство. Тој со својот прст ги пишува Десетте заповеди на камени плочи (1. Мојсеева 31,18). Тој праќа пророци. Тој праќа казни. Тој го повикува народот да живеат според Неговиот закон и на другите народи да им зборува за тој божествен закон и за планот на спасението. На крајот, Тој го праќа својот Син, Исус Христос, на овој свет, со што засекогаш ја дели историјата.

Оваа седмица ќе разгледаме некои од клучните прашања во историјата, така како што ги опишува Библијата, како и некои археолошки докази што ги поддржуваат библиските историски извештаи.
