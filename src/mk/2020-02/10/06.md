---
title: 'Верата И Историјата'
date: 04/05/2020
---

Ние не живееме во вакуум. Нашите одлуки не влијаат на нас туку на другите. На ист начин, некои Божји луѓе во дамнешно минато силно влијаеле со својот живот не само на сопствената ами и на иднината на многу други луѓе. Во 11. глава во посланието до Евреите посланице – таа позната глава за верата – гледаме во главни црти какво влијание имале тие древни херои на верата.

**Прочитајте Евреите 11,1-40. Што можеме да научиме од тие древни херои додека го проучуваме нивниот живот?**

`Енох`

`Ное`

`Аврам`

`Сара`

`Јосиф`

`Мојсеј`

`Рава`

`Самсон`

Верата не е само верување во некој или во нешто, тоа е воедно и постапување во согласност со тоа верување. Тоа е делотворна вера која се засметува во праведност. Токму тие дела на верата ја менувале историјата. И секое од овие дела зависеле многу од довербата во Божјата реч.

Ное постапувал со вера кога го градел бродот, потпирајќи се повеќе на Божјата реч отколку на искуството и разумот. Бидејќи никогаш претходно не врнело дожд, искуството и разумот му говореле дека приказната за потопот нема никаква смисла. Сепак, Ное го послушал Бога и човечкиот род преживеал. Авраам, додека сё уште се нарекувал Аврам, го напуштил Ур во јужна Месопотамија, во тоа време најразвиениот град на светот – и тргнал без да знае каде ќе го одведе Бог. Но тој одлучил да постапи во согласност со Божјата реч. Мојсеј избрал да биде пастир кој ќе го поведе Божјиот народ во Ветената земја, наместо да стане фараон на Египет, најголемото царство на тоа време. Тој се надевал во гласот на Севишниот, кој го повикувал од грмушката што горела. Рава одлучила да поверува во извештаите за Божјето избавување, ги заштитила двајцата согледувачи и станала дел од Исусовиот родослов. Колку малку знаеме за тоа во колкава мера нашите одлуки влијаат на животот на безброј луѓе во оваа генерација и во оние што ќе дојдат!

`Кои клучни одлуки се наоѓаат пред вама? Како ги правите изборите што ги правите и зошто?`
