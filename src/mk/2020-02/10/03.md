---
title: 'Исаија Езекија И Сенахирим'
date: 01/06/2020
---

`Прочитајте ги текстовите Исаија 36,1-3 и Исаија 37,14-38. Според овие извештаи за големиот асирски поход против Јудеја, како Бог го избавил свој народ?`

Во 701. година пред Христа, Сенахирим тргнал во поход на Јудеја. Тој настан бил забележен во Светото писмо. И царот Сенахирим лично го забележил, и тоа на повеќе начини. Во своите историски анали, откриени во Ниневија (или Нинива; заб. прев.), главниот град на Асирија, тој се фали: „Четириесет и шесте негови (на Езекија) градови, опкружени со силни ѕидишта и со бројни помали села во нивна близини, ги опколив и ги освоив.“ Победата над јудејскиот град Лахис, Сенахирим ја прославил тако што ѕидовите на главната сала од својата палата во Ниневија ја покрил со релјефни сцени од опсадата и битката против тој град.

Неодамнешните ископувања во околината на Лахиса откриле траги на тешко разорување до кое дошло откако Сенахирим го запалил тој град. Но, Ерусалим е чудесно поштеден. Сенахирим можел да се пофали само со ова: „А што се однесува до Езекија Јудеецот, го затворив во неговиот град како птица во кафез.“ Сепак, не е опишано разорувањето на Ерусалим, нити постои каков било извештај за заробениците што биле одведени во ропство.

Ерусалим бил опколен, тоа е точно, но Библијата бележи дека та опсада траела само еден ден, бидејќи Господов ангел го избавил градот. Како што прорекол Исаија: „Поради тоа, вака вели Господ за асирскиот цар: ’Нема да влезе тој во овој град, ниту ќе фрли таму стрела, и нема да се доближи до него со штит, ниту ќе ископа опкоп околу него; по кој пат дошол, по истиот и ќе се врати, но во тој град нема да влезе, вели Господ. Јас ќе го бранам овој град, за да го спасам поради Себе и поради Мојот слуга Давид’“ (Исаија 37,33-35).

Интересно е што само Лахис бил прикажан на таков начин во Ниневија, главниот град на престолнината Асирија. Ерусалим не е насликан на ѕидовите на палатата. Сенахирим можел да се пофали само со освојувањето на Лахис. Пресметката меѓу небесниот Бог и асирските божества е претставен со избавувањето на Неговиот народ. Тој ги видел нападите на Асирија. Тој ги слушнал зборовите на молитвите на царот Езекија. Бог делува во рамките на историјата.

`Како можете да потсетите дека Бог на кого се молите, на кога се потпирате и на кого му верувате е истиот оној Бог кој на чудесен начин го избавил Израел во тоа време и на тоа место?`
