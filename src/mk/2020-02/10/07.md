---
title: 'За Натамошно Проучување'
date: 05/06/2020
---

Во книгата *Патријарси и пророци* од Елена Вајт, прочитајте ја главата „Давид и Голијат“, стр. 643-648 оригинал, а во книгата Пророци и цареви главите со наслов „Царот Езекија“, стр. 331-339 оригинал и „Избавување од Асирија“, стр. 349-366 оригинал.

„Библијата е најстарата и најпотполна историја со која луѓето располагаат. Таа е чиста зашто потекнува од изворите на вечната вистина, а божествената рака низ вековите ја чувала нејзината неизвалканост. Таа го расветлува далечното минато, во кое луѓето залудно се обидувале да навлезат со истражување. Единствено во Божјата Реч ја гледаме силата која ги поставила темелите на Земјата и ги раширила небесата. Единствено тука наоѓаме веродостоен извештај за потеклото на народите. Единствено тука историјата на нашиот род е дадена неосквернета со човечка суета или предрасуди“ (Воспитување, стр. 173 ориг.).

„Оној што ќе го запознае Бога и Неговата реч има цврста вера во божествената природа на Светото Писмо. Вистинитоста на Библијата тој не ја проверува со човечки идеи и поими за науката. Таквите идеи тој ги проверува врз основа на непогрешивото мерило. Тој знае дека Божјата реч е вистина, а вистината никогаш не си противречи на самата себе. Сё она што во учењето на таканаречената наука противречи на вистината на божественото откровение, тоа се само човечки претпоставки.

Но пред оние што се навистина мудри, научното истражување им отвора широко поле на мисли и сознанија“ (Ellen G. White, Testimonies for the Church, кн. 8, стр. 325).

**Прашања за разговор**

`1. Дополнете го својот одговор на прашањето поставено во отсекот за среда. Да, добро е кога ќе најдеме археолошки докази кои ја потврдуваат библиската историја. Но, што се случува кога пронајдените археолошки докази се толкуваат на начини што се во спротивност со библискиот извештај? Што ни кажува ова за фактот дека мораме да се потпреме на Божјата реч и да веруваме во неа како таква, без оглед на тврдењата на археологијата или која било друга наука?`

`2. Размислите за сите библиски пророштва од минатото за кои ние, од денешна гледна точка, знаеме дека се исполниле. Сетите се, на пример, на повеќето царства од 2. и 7. глава на Книгата на пророк Даниел. Како врз основа на овие пророштва, коишто веќе се исполниле, да научиме да му веруваме на Господа и во врска со оние кои допрва треба да се остварат во иднина?`
