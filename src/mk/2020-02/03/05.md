---
title: 'Исусовото Видување На Потеклото И Историјата На Библијата'
date: 15/04/2020
---

Исус учел дека Библијата е Божја Реч во смисла дека сё она што Библијата го кажува е сообразно на она што Бог го зборува. Нејзиното потекло е во Бога, и со самото тоа таа претставува конечен авторитет во секој аспект на животот. Бог дејствувал во текот на историјата, за да може преку Библијата да ја открие својата волја на човештвото.

На пример, во текстот Матеј 19,4.5 Исус се повикува на зборовите кои ги запишал Мојсеј. Но, во таа прилика, Тој вели: „Оној, кој ги создаде во почеток, ги создаде машко и женско, и рече: ‘Затоа мажот ќе ги остави таткото и мајката“. Наместо „Писмото вели“, Исус изјавува: „Оној, кој ги создаде во почеток, ги создаде машко и женско“, припишувајќи му ги на Создателот зборовите кои писателот на 1. Мојсеева ги запишал. Всушност, Бог тука се смета за автор на таа изјава, иако неа ја запишал Мојсеј.

**Прочитајте ги следните текстови. Како Исус гледал на историските личности и настани од Библијата?**

`Матеј 12,3.4`

`Марко 10,6-8`

`Лука 4,25-27`

`Лука 11,51`

`Матеј 24,38`

Исус доследно зборува за старозаветните личности, места и настани како историски веродостојни. Тој ги спомнува настаните од 1. и 2. глава од 1. Мојсеева, Авел од 4. глава на 1. Мојсеева, Давидовото јадење на поставените лебови и пророкот Елисеј меѓу останатите историски личности. Во повеќе наврати Тој зборува за страдањето на пророците во минатото (Матеј 5,12; 13,57; 23; 34-36; Марко 6,4). Во една порака на предупредување, Исус го опишува времето на Ное: „Зашто, како во деновите пред потопот јадеа и пиеја, се женеа и мажеа, до денот кога Ное влезе во ковчегот, и не знаеја додека не дојде потопот и однесе сё, така ќе биде и доаѓањето на Човечкиот Син“ (Матеј 24,38.39). Сё укажува на тоа дека Исус зборува за тој моќен чин на Божјиот суд како за историски настан.

`Со оглед на тоа дека Исус сам ги споменува тие историски личности како вистински, што ни кажува тоа за силата на сатанските измами, бидејќи многу луѓе денес, дури и оние кои се сметаат за христијани, често го негираат нивното постоење? Зошто не смееме никогаш да паднеме во таа стапица?`
