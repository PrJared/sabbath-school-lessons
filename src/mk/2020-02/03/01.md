---
title: 'Како Исус И Апостолите Гледале На Библијата'
date: 11/04/2020
---

### Прочитајте ги библиските текстови
Матеј 4,1-11; Матеј 22,37-40; Лука 24,13-35.44.45; Лука 4,25-27; Дела 4,24-26.

> <p>Запомнете го стихот</p>
> „А Тој одговори и рече: ’Напишано е – Човек не живее само од леб, туку и од секој збор што излегува од устата на Бога’“ (Матеј 4,4).

За жал, во ова постмодерно време, Библијата наголемо се реинтерпертира, и тоа низ призмата на некој вид филозофија која ги доведува во прашање и нејзината вдахновеност и нејзиниот авторитет. Всушност, на Библијата се гледа само како на нешто што го измислиле човечките битија во една доста примитивна култура, кои немале можност да го разберат светот на начин на кој ние денес го разбираме. Во исто време, натприродните елементи или се омаловажуваат, па дури и се отстрануваат од сликите, претворајќи ја Библијата во еден документ кој, наместо да претставува Божје видување на човекот, станал човечко видување на Бога. Како последица на тоа, Библијата за многумина станала главно небитна во ова доба во кое доминираат Дарвиновиот начин на размислување и модерната филозофија.

Меѓутоа, ние во потполност го отфрламе таквиот став. Наместо тоа, во Новиот завет гледаме дека можеме, на еден вдахновен начин, да го согледаме целото Писмо – проучувајќи како Исус и апостолите го разбрале Новиот завет, единствената Библија што ја имале во тоа време. Како тие се однесувале кон луѓето, местата и настаните кои се тука опишани? Од кои претпоставки тргнувале и кој метод на толкување и понатаму го користеле? Попрво треба да ги следеле нив и нивните сфаќања, наместо заблудите на невдахновените луѓе чиишто претпоставки водат само кон скептицизам и сомнеж во поглед на Божјата Реч.
