---
title: 'За Натамошно Проучување'
date: 17/04/2020
---

Во книгата *Копнежот на вековите* од Елена Вајт прочитајте ги поглавјата „Како дете“, стр. 68-74 оригинал и „Искушението“, стр. 114-123 оригинал.

„Луѓето себеси се сметаат за помудри од Божјата реч, па дури помудри и од самиот Бог. Наместо да ги утврдат своите чекори на тој непоместлив темел и сите свои мислења да ги потчинат на Божјата Реч, тие ја вреднуваат таа реч според нивните сопствени замисли за науката и природата, па дури и ако им се чини дека тие не се согласуваат со нивните научни сфаќања, ја отфрлаат како недостојна за доверба“ (Ellen G. White, Signs of the Times, March 27, 1884, стр. 1).

„Оние кои на најдобар начин ќе се запознаат со Божјата мудрост и намери откриени во Неговата Реч, стануваат мажи и жени со голема ментална сила и можат да бидат успешни соработници на големиот Учител, Исус Христос... Христос ги дал на својот народ зборовите на вистината и сите се повикани на учествуваат во нивното откривање на светот... Нема посветување освен преку вистината, преку Речта. Тогаш, од колку пресудна важност е секој ова да го разбере!“ (Ellen G. White, Fundamentals of Christian Education, стр. 432).

**Прашања за разговор**

`1. Ако Исус, евангелистите и Павле се однесувале кон Стариот завет како кон Божја реч, како тоа ни открива зошто многу денешни сфаќања на Писмото се погрешни и зошто не би требало да потпаѓаме под влијание на таквите аргументи, без разлика кој ги изнесува?`

`2. Само за да создадеме кај луѓето претстава за тоа до каде современите проучувачи на Библијата ги одвел нивниот скептицизам, наведуваме нешто од она што многу денешни научници го негираат. Тие ја отфрлаат идејата за буквални шест дена на создавањето и наместо тоа ја прифаќаат теоријата за милијарди години еволуција. Ја отфрлаат идејата за безгрешниот Адам во еден нерасипан свет. Го отфрлаат извештајот за сеопштиот потоп. Не веруваат дека Аврам постоел. Некои ја отфрлаат сторијата за излегувањето од Египет. Многумина ги отфрлаат Исусовите чуда, вклучувајќи го и Неговото воскресение во тело. Некои, пак, ги отфрлаат пророштвата во кои пророците ја претскажуваат иднината, понекогаш со векови, па дури и со милениуми однапред. Каков заклучок можеме да извлечеме од сево ова во врска со тоа што се случува кога луѓето ќе почнат да се сомневаат во авторитетот и автентичноста на Писмото? И како можеме да се обидеме да им помогнеме на таквите луѓе јасно да ја согледаат вистината?`

`3. Во одговорот на прашањето поставено во рамките на проучувањето предвидено за вторник, како го разбираме тврдењето дека целото Писмо е вдахновено, дури и оние делови кои не се секогаш применливи на нас денес?`
