---
title: 'За Натамошно Проучување'
date: 24/04/2020
---

Во книгата *Големата борба* прочитајте го поглавјето „Библијата – наша заштита“, стр. 593 – 602 оригинал.

Традицијата, искуството, културата, разумот и Библијата – сето тоа е присутно во нашето промислување за Божјата Реч. Но, одлучувачкото прашање гласи: Кој од тие извори го има последниот збор и претставува краен авторитет во нашата теологија? Едно е да се истакнува Библијата, а сосема нешто друго е да и се дозволи, со посредство на Светиот Дух, да влијае на нашиот живот и да го менува.

„Во својата Реч (Библијата) Бог ни дал сознание потребно за спасение. Ние Светото писмо треба да го примиме како сигурно и непогрешно откровение на неговата волја. Тоа е мерило на карактерот, правило на верата и животот“ (Eлена Вајт, Големата борба, стр. 9 oриг.).

**Прашања за разговор**

`1. Зошто е полесно да се држиме до деталите на некој човечки обичај отколку да се живее во духот на Божјиот закон – да се сака Господ со сето срце, душа и ум, а својот ближен како себеси (види Матеј 22,37-40)?`

`2. Разговарајте во класата за вашиот одговор на последното прашање од отсекот за недела. Каква улога би требало да игра традицијата во нашата црква? Во што гледате благослови и предизвици кога станува збор за верските обичаи?`

`3. Како можеме да бидеме сигурни дека традицијата, колку и да е добра, не го зазема местото на пишаната Божја реч како наше конечно мерило и највисок авторитет?`

`4. Да претпоставиме дека некој тврди оти имал сон во кој Господ му се обратил и му рекол дека недела е вистинскиот ден за одмор и богослужение во новозаветното време. Како ќе ў одговорите на таа личност, и што една таква изјава зборува за потребата дека искуството секогаш треба да се проверува врз основа на Божјата Реч?`

`5. Разговарајте во класата за културата која ја опкружува и проникнува вашата црква. Како таа култура влијае на вашата вера? Кои примери од историјата можеме да ги наведеме, во кои културата во голема мера влијаела на постапките на верниците на таков начин што ние од денешен агол го согледуваме како нешто негативно? Кои поуки можеме да ги извлечеме за нас денес за да не правиме слични грешки?`
