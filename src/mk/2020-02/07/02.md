---
title: 'Да Се Разбере Писмото'
date: 10/05/2020
---

`Прочитајте 2. Тимотеј 3,16.17. Со која цел ни е дадена Библијата?`

Библијата е пишувана како сведоштво за Божјето делување во текот на историјата, за Неговиот план за да го откупи паднатиот човечки род, и на секој начин да нё поучи за праведноста. Господ одлучил тоа да го оствари со човечки јазик, своите мисли и планови да ги обелодени со помош на човечките зборови. Спасувајќи го Израел од Египет, Бог го избрал како посебен народ кој требало да им ја пренесе Неговата порака на сите останати народи. Му дозволил на тој народ, Неговата Реч да ја изнесува на сопствениот јазик – еврејскиот (освен мал дел на арамејски, јазик кој е сроден на еврејскиот).

Подемот на грчката култура донел нови можности, така што Новиот завет се пренесувал на универзалниот грчки јазик, кој тогаш наголемо се зборувал во тој дел од светот. (Исто така, постоел и грчки превод на Стариот завет). Тој „универзален“ јазик им овозможил на апостолите и раната црква во својата нова мисионерска ревност, по Христовата смрт, да ја прошират Неговата порака нашироко и надалеку. Подоцна, апостол Јован „го посведочи Божјото Слово и сведоштвото на Исуса Христа, сё што виде“ (Oткровение 1,2). На тој начин Библијата укажува на континуитетот на тоа вдахновено „сведоштво“ меѓу сите нејзини писатели, од првиот до последниот.

`Прочитајте 5. Мојсеева 32,46.47. Зошто било толку важно Израелците да ги држат „сите зборови на овој Закон“ (5. Мојсеева 32,46) – Тората (што значи „наука“ или „учење“)? Како Божјата Реч ги „продолжува“ нашите денови? Што би можело тоа да значи во нашите денешни околности?`

Некои народи на својот мајчин јазик имаат не само еден, туку повеќе различни преводи на Библијата. Други имаат само еден превод, ако воопшто имаат и толку. Но, без оглед на тоа што имаме, важно е Библијата да ја цениме како Божја Реч, а уште поважно е да се покоруваме на нејзините учења.

`Зошто е важно секогаш (5. Мојсеева 32,47) да ја послушаме Божјата Реч, па и своите деца да ги учиме на тоа?`
