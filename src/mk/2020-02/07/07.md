---
title: 'За Натамошно Проучување'
date: 15/05/2020
---

Од книгата *Големата борба* од Елена Вајт прочитајте ја главата „Џон Виклиф“, стр. 79-96 оригинал, и „Лутер пред државeн собор“, стр. 145-170 оригинал.

„Во својата Реч (Библијата) Бог ни дал сознание потребно за спасение. Ние Светото писмо треба да го примиме како сигурно и непогрешно откровение на неговата волја. Тоа е мерило на карактерот, правило на верата и животот... Иако Бог му ја открил својата волја на човекот во својата Реч, тоа не ја исклучува потребата од постојано присуство и водство на Светиот Дух. Напротив, Спасителот им го ветил Светиот Дух на своите ученици за да можат да ја разберат неговата Реч, да ги расветли и да ја запечати неговата наука во нивните срца. А бидејќи Библијата ја вдахнал Божјиот Дух, не може да има противречност меѓу учењето на Духот и пишаната Реч“ (Eлена Вајт, Големата борба, стр. 9 oригинал).

**Прашања за разговор**

`1. Без оглед на тоа колку преводи на Библијата постојат на вашиот јазик, што можете да преземете за тоа што го имате да го искористите на најдобар можен начин? Како можете да научите да ја цените Библијата како Божја Реч и врз основа на верата да бидете послушни на нејзините учења?`

`2. Размислувајте за разликите кои постојат меѓу она што нё учи Божјата Реч во врска со човечкото потекло (дека нас Бог нё создал во шестиот ден од Создавањето) и она што го учи самото човештво во име на „науката“ – а тоа е дека сме еволуирале во текот на милијарди години. Како тој остар контраст ни покажува колку е важно цврсто да се држиме за она што го учи Библијата, и колку далеку луѓето можат да отидат кога ќе се одвратат од Божјата Реч и нејзините јасни учења?`

`3. Кои други алатки за проучување ви стојат на располагање (ако воопшто ги имате), и како можат да ви помогнат за подобро да ја разберете Библијата? Па дури и ако немате никакви дополнителни алатки, како можете да примените некои од поуките во врска со толкувањето на Библијата што ги проучивме во текот на оваа седмица?`

`4. На Израелците им било кажано своите деца да ги поучуваат на големите вистини кои им се поверени, и секогаш одново да им зборуваат за тоа како Бог ги водел во животот (5. Мојсеева 4,9). Ставајќи ги на страна очигледните придобивки од натамошното пренесување на верата, што е тоа во врска со учењето и изнесувањето на сториите за Божјето водство во нашиот живот што ја зголемува и нашата лична вера? Односно, зошто споделувањето на библиската вистина со другите е толку благотворно и за нас самите?`
