---
title: 'Јазикot Текстot И Контекстot'
date: 09/05/2020
---

### Прочитајте ги библиските текстови
5. Мојсеева 32,46.47; 1. Царевите 3,6; 4. Мојсеева 6,24-26; 1. Мојсеева 1,26.27; 1. Мојсеева 2,15-23; 15,1-5.

> <p>Запомнете го стихот</p>
> „Земете го книжниот свиток на овој Закон и положете го во Ковчегот на Господовиот Завет. Таму нека биде сведок против тебе“ (5. Мојсеева 31,26).

Меѓу милијардите луѓе, кои денес живеат на светот, се зборуваат повеќе од 6.000 јазици. Комплетната Библија е преведена на повеќе од 600 јазици, а Новиот завет или некои делови на Писмото на повеќе од 2.500 други јазици. Тоа се несомнено многу јазици, но сё уште помалку од половина од оние кои денес се зборуваат во светот.

Според проценките, една и пол милијарда луѓе не поседуваат ниту дел од Светото писмо на својот мајчин јазик. И иако останува уште многу работа, напорите на библиските друштва до сега обезбедиле 6 милијарди луѓе да добијат можност да го читаат Писмото.

Каков само благослов е да се биде меѓу оние кои ја имаат Библијата на својот јазик! Честопати го земаме тоа како нешто што само по себе се подразбира, заборавајќи дека не само што многумина ја немаат таа предност туку и дека Библијата во Европа со векови намерно била држана подалеку од широките народни маси. Благодарение на Реформацијата и печатарската преса, тоа повеќе не е случај. Таквите меѓу нас, кои ја имаат Библијата, секогаш можат одново да се уверат дека ние, со помош на Светиот Дух, можеме да научиме да ја истражуваме Божјата Реч и да го запознаваме Господа кој се открива на нејзините страници.
