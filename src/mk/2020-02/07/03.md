---
title: 'Зборовите И Нивното Значење'
date: 11/05/2020
---

Во секој јазик постојат зборови кои се толку богати и длабоки во своето значење што е многу тешко со еден збор адекватно да се преведат на друг јазик. Неопходно е пообемно проучување на нивната употреба во Библијата за да се разбере целокупниот опсег на нивното значење.

`Прочитајте 1. Царевите 3,6, Псалм 57,3, Псалм 66,20, Псалм 143,8 и Михеј 7,20. На кои сё начини Божјата милост и добрина ги опфаќаат Неговите созданија?`

Еврејскиот збор *chesed* (милост) е една од најбогатите и најдлабоки зборови во Стариот завет. Таа ја опишува Божјата љубов, добрина, милост и заветен став кон Неговиот народ. Во овие неколку стихови, гледаме како Тој „Ти му направи голема милост (*chesed*) на Твојот слуга, татко ми Давид...Ти му ја зачува таа голема милост (*chesed*)“ (1. Царевите 3,6). Тој ја испраќа „Својата милост (*chesed*) и вистина“ (Псалм 57,3). Што се однесува до Израел, тој ќе покаже „верност кон домот на Јаков, милост (*chesed*) кон Авраам“ (Mихеј 7,20). Цели книги се напишани за тој збор *chesed*, во обид да се спознае длабочината на Божјата милост и љубов кон нас.

`Прочитајте 4. Мојсеева 6,24-26, За Јов 3,26, Псалм 29,11, Исаија 9,6 и Исаија 32,17. Што претставува зборот „мир“ или shalom за кој се зборува во овие текстови?`

Еврејскиот збор *shalom* често се преведува како „мир“, но неговото значење е многу подлабоко и пошироко од тоа. Тој може да се преведе како „целокупност, потполност и благосостојба“. Божјиот благослов и Неговата милост нё чуваат нас во состојба на мир (*shalom*), што е дар од Бог (4. Мојсеева 6,24-26). Наспроти тоа, искуството на Јов во неволјите довело до тоа тој да нема ни „мир“ ни „олеснување“ бидејќи му недостасувал *shalom* (За Јов 3,26). Во овој трескавичен свет, огромен благослов е да се дочека саботниот ден со зборовите *Shabbat shalom*, бидејќи заедницата со Бога ни дава и конечен мир и комплетност за коишто копнееме во животот.

`На кој јазик и да зборуваме и читаме – дури и ако не го знаеме оригиналното значење на сите тие изрази – како можеме на најдобар начин да ја доживееме реалноста на она што тие зборови го подразбираат?`
