---
title: 'За Натамошно Проучување'
date: 08/05/2020
---

Во книгата *Патот кон Христа* од Елена Вајт прочитајте ја главата „Што да правиме со сомневањето?“, стр. 105-113 оригинал, а од документите „Методи на проучување на Библијата“ 1. дел: ’Проучување на Библијата: Претпоставки, начела и методи’“, 2. дел: „Претпоставки кои произлегуваат од тврдењето на Светото писмо“, и 3. дел: „Начела за пристап на толкувањето на Светото писмо“ (документот може да се најде на веб-адресата: https://www.adventisti.net/metode-proucavanja-biblije/).

„Кoга ќе почнете да ја проучувате Божјата реч, отстранете ги сите предрасуди и туѓи идеи. Никогаш нема да ја откриете вистината ако го проучувате Светото писмо само за да ги одбраните своите лични идеи. Оставете ги на страна личните идеи и пристапете со понизно срце за да слушнете што ќе ви каже Господ. Божјата реч му дава разум на понизниот истражувач, кој седи крај Христовите нозе за да ја прими вистината од Него. На оние кои се сметаат за премногу мудри за да ја проучуваат Библијата, Христос им вели: Копнеете ли да станете мудри за спасение, тогаш станете благи и со понизни срца.

Не ја читајте Божјата реч во светлината на своите претходни сознанија, туку проучувајте ја грижливо, со молитва, слободни од личните предрасуди. Ако во текот на читањето стекнете уверување дека вашето омилено мислење не се согласува со Речта, не обидувајте се Речта да ја усогласите со вашето мислење, туку напротив, настојувајте своето мислење да го доведете во хармонија со Божјата реч. Не дозволувајте на вас да влијаат вашите навики и вашето старо верување. Отворете ги очите на својот ум за да ги гледате чудесата на Божјиот закон. Откријте што е напишано, и своите нозе утврдете ги на вечната Карпа“ (Eлена Вајт, Порака до младите христијани, стр. 260 oригинал).

**Прашања за разговор**

`1. На кој начин нашиот поглед на светот, нашето образование и култура влијаат на нашето толкување на Светото писмо? Зошто е толку важно да бидеме свесни за надворешните влијанија кои неминовно ги внесуваме во своето толкување на Библијата?`

`2. Сите се согласуваме со тоа дека сме грешни и дека се наоѓаме под негативното влијание на гревот. На кои сё начини гревот влијае на нашето разбирање на Библијата? Односно, што е тоа што ни го прави гревот а може да нё наведе погрешно да ја толкуваме Божјата Реч? На пример, како желбата да направиме нешто што Библијата го осудува може да нё наведе да го искривуваме нејзиното значење? На кои други начини гревот го „филтрира“ нашето толкување на Библијата?`

`3. Како разбирањето на библиското време и култура може да ни помогне подобро да сфатиме одредени делови на Писмото? Наведете некои примери.`
