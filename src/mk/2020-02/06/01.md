---
title: 'Зошто Е Потребно Толкување'
date: 02/05/2020
---

### Прочитајте ги библиските текстови
Лука 24,36-45; 1. Коринќаните 12,10, 1. Коринќаните 14,26; Дела 17,16-32; Јован 12,42.43.

> <p>Запомнете го стихот</p>
> „А без вера не е можно да Му се угоди, зашто кој Му пристапува на Бога треба да верува дека има Бог и дека ги наградува оние кои Го бараат“ (Евреите 11,6).

Да се чита Библијата значи едновремено и да се толкува. Но, како се прави тоа? Кои принципи се користат? Како треба да се справиме со различните видови четива кои ги наоѓаме таму? На пример, дали пасусот што го читаме е парабола, пророчко-симболичен сон, или е историски наратив? Самата одлука за таквото важно прашање во врска со контекстот на Светото писмо го опфаќа и чинот на толкување.

Луѓето понекогаш ја користат Библијата како некој вид божествено пророштво – само така ја отвораат за да побараат некој стих за кој се надеваат дека ќе ги упати во добра насока. Меѓутоа, таквото поврзување на библиските текстови онака како наидуваме на нив по случаен избор, може да нё доведе до многу чудни и погрешни заклучоци.

На пример, една жена којашто мажот ја напуштил поради друга, се почувствувала многу обесхрабрено кога го пронашла следниот стих: „Јас ќе поставам непријателство помеѓу тебе и жената“ (1. Мојсеева 3,15). Била убедена, врз основа на тој стих, дека аферата на нејзиниот сопруг нема да потрае!

Кој било стих извлечен од контекстот лесно станува изговор за спроведување на сопствените планови и идеи. Затоа постои голема потреба не само да ја читаме Библијата, туку и правилно да ја толкуваме.
