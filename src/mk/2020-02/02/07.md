---
title: 'За Натамошно Проучување'
date: 10/04/2020
---

Прочитајте ги следните теми од документот: „Методи на проучување на Библијата“; „2. Претпоставки кои произлегуваат од тврдењето на Светото писмо“, под а) Потеклото, и под б) Авторитетот. (Текстот „Методи на проучување на Библијата“ може да се најде на веб-страницата: https://www.adventisti.net/metode-proucavanja-biblije/ /на српски јазик/).

Иако е од пресудна важност за нашата вера, Библијата сама по себе не би имала вистинска духовна вредност за нас, кога Светиот Дух не би влијаел на нашето срце и на нашиот ум додека ја читаме и проучуваме.

„Во својата Реч (Библијата) Бог ни дал сознание потребно за спасение. Ние Светото писмо треба да го примиме како сигурно и непогрешно откровение на неговата волја. Тоа е мерило на карактерот, правило на верата и животот... Иако Бог му ја открил својата волја на човекот во својата Реч, тоа не ја исклучува потребата од постојано присуство и водство на Светиот Дух. Напротив, Спасителот им го ветил Светиот Дух на своите ученици за да можат да ја разберат неговата Реч, да ги расветли и да ја запечати неговата наука во нивните срца. А бидејќи Библијата ја вдахнал Божјиот Дух, не може да има противречност меѓу учењето на Духот и пишаната Реч“ (Eлена Вајт, Големата борба, стр. 9 oригинал).

**Прашања за разговор**

`1. Зошто Бог ни се открива себеси и својата волја? Зошто ни е потребно откровение?`

`2. Како Бог се открива себеси? Бог користи различни средства за да ни открие нешто за самиот себе. Тој тоа го прави на еден општ начин преку природата, но и конкретно преку соништа (Даниел 7,1), визии (1. Мојсеева 15,1), знаци (1. Царевите 18,24.38), како и преку својот Син Исус Христос (Евреите 1,1.2). Дали Бог лично ви се открил? Споделете го своето искуство.`

`3. Некои библиски научници отфрлат многу од нејзините учења, сметајќи ги за обични митови. Учењата како што се извештајот за создавањето, за Адам и Ева, излегувањето од Египет и настаните од Книгата за пророкот Даниел, се само некои од примерите на учења (од Стариот завет) кои се отфрлаат како измислени приказни со намера да се доловат духовните вистини. Токму тоа се случува кога луѓето судат за Божјата реч. Што ни кажува тоа за опасноста во која нё доведува еден таков став?`

`4. Бог во Библијата ни ја открива својата волја на впечатлив начин. Сепак, Тој ја сака само вашата помош за да го шири познавањето на својата добра волја и добрата вест за спасението, која може да се најде само во Исуса Христа. Кога луѓето ве набљудуваат вас и вашето однесување, што им зборува тоа за Бога?`
