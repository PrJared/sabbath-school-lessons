---
title: 'Пишаната Божја Реч'
date: 07/04/2020
---

`„Запиши ги овие зборови - му рече Господ на Мојсеја - зашто тие се основи врз кои склучив Завет со тебе и со Израел“ (2. Мојсеева 34, 27). Зошто Господ барал од Мојсеја да ги запише тие зборови наместо само да ги изговори пред народот? Која е очигледната предност на пишаната Реч?`

Бог, кој зборува и кој го создал човечкиот јазик, оспособува одбрани луѓе да ја пренесуваат божествено откриената вистина и божествено вдахновените мисли на веродостоен и сигурен начин. Оттука, не нё чуди што наоѓаме дека Бог навистина рано им заповедал на библиските писатели Неговите упатства и откровенија да ги изнесат во пишан облик.

**Што можеме да научиме од следните текстови за пишаното откровение?**

`2. Мојсеева 17,14; 24,4`

`Исус Навин 24,26`

`Еремија 30,2`

`Откровение 1,11.19; 21,5; 22,18.19`

Зошто Бог заповедал Неговите откровенија и вдахновени пораки да бидат запишани. Одговорот е очигледен – за да не ги заборавиме толку лесно. Пишаните зборови на Библијата се постојана референтна точка која нё упатува на Бога и Неговата волја. Пишаниот документ обично може да биде подобро сочуван и многу поверодостоен од устените пораки, кои постојано мораат да се повторуваат. Пишаната Реч, која секогаш одново може да се препишува, подостапна е за поголем број луѓе отколку само да биде изговорена. Во крајна линија, ние можеме да зборуваме на ограничен број луѓе во исто време и на исто место, но она што е запишано може да дојде до безброј читатели на многу различни локации и континенти, па дури може да биде и благослов за многу подоцнежни генерации. Дури и луѓето, кога не се во состојба сами да читаат, други можат гласно да им прочитаат некој пишан документ.
