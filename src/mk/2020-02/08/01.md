---
title: 'Создавањето 1 Мојсеева Како Основа 1 Дел'
date: 16/05/2020
---

### Прочитајте ги библиските текстови
Јован 1,1-3, 1. Мојсеева 1,3-5, 2. Мојсеева 20,8-11, Откровение 14,7; Матеј 19,3-6; Римјаните 5,12.

> <p>Запомнете го стихот</p>
> „Во почеток беше Словото, и Словото беше во Бога, и Словото беше Бог. Тоа беше во почетокот во Бога. Сё стана преку Него, и ништо, што стана, не стана без Него. Во Него беше живот и животот им беше светлина на луѓето.“ (Јован 1,1-4).

Првите глави на 1. Мојсеева книга претставуваат основа за остатокот на Светото писмо. Главните учења или доктрини на Библијата имаат свој извор во тие глави. Тука ја наоѓаме природата на Божеството кое хармонично работи во својство на Отецот, Синот (Јован 1,1-3, Евреи 1,1.2) и Духот (1. Мојсеева 1,2) при создавањето на светот и сё што е во него (1. Мојсеева 1,26-28). Првата Мојсеева книга нё запознава и со саботата (1. Мојсеева 2,1-3), со потеклото на злото (1. Мојсеева 3), со Месија и планот на спасение (1. Мојсеева 3,15), сеопштиот потоп (1. Мојсеева 6-9), заветот (1. Мојсеева 1,28; 2,2.3.15-17; 9,9-17; 1. Мојсеева 15), збрката на јазиците, раселувањето на народите (1. Мојсеева 10, 11) и со генеалогиите кои даваат рамка за библиската хронологија од Создавањето до Аврам (1. Мојсеева 5 и 11). На крајот, силата на Божјата изговорена Реч (1. Мојсеева 1,3; 2. Тимотеј 3,16; Јован 17,17), природата на човекот (1. Мојсеева 1,26-28), Божјиот карактер (Матеј 10,29.30), бракот меѓу маж и жена (1. Мојсеева 1,27.28; 1. Мојсеева 2,18.21-25), управувањето со земјата и нејзините ресурси (1. Мојсеева 1,26; 2,15.19), надежта во ветувањето за новото создавање (Исаија 65,17; 66,22; Откровение 21,1) – сето тоа се занова на тие први глави што ќе ги проучуваме оваа и следната седмица.
