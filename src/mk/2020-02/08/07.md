---
title: 'За Натамошно Проучување'
date: 22/05/2020
---

Во книгата *Патријарси и пророци* од Елена Вајт прочитајте ги главите „Создавањето“, стр. 44-51 оригинал, и „Седмицата има буквално значење“, стр. 111-116 оригинал.

„Сё побројните докази, засновани на компаративни, литерарни, лингвистички и други разгледувања, се спојуваат на секое ниво, водејќи кон заеднички заклучок дека одредницата *yôm*, ‘ден’ од 1. глава 1. Мојсеева, доследно означува еден буквален дваесет и четири часовен ден.

Авторот на 1. глава од 1. Мојсеева не можел да најде поцелосни и посеопфатни начини да ја изрази идејата за буквален ‘ден’ од оние кои ги избрал“ (Gerhard F. Hasel, “The ‘Days’ of Creation in Genesis 1: Literal ‘Days’ or Figurative “Periods/Epochs’ of Time?“ Origins 21/1 [1994], стр. 30, 31).

„Дури и најголемите умови ќе се збунат во обидот да го истражат односот меѓу науката и откровението, ако не се потпираат на Божјата реч. Творецот и Неговите дела се над нивната моќ на разбирање, а поради тоа што тие не можат да се објаснат со природните закони, библиската историја се прогласува за неверодостојна“ (Ellen G. White, Testimonies for the Church, кн. 8, стр. 258).

**Прашања за разговор**

`1. Обрнете внимание на претходниот цитат од Елена Вајт. Колку често, дури и денес, го гледаме токму тоа за што таа пишувала – дури и меѓу оние христијани, кои се соочени до тврдењата на науката, автоматски на тие тврдења им даваат предност во однос на библискиот извештај, иако тоа, како што таа предупредувала, подразбирало дека библиската историја е „неверодостојна“?`

`2. Зошто е невозможно сериозно да се сфати Библијата, а едновремено да се прифати теистичката еволуција? Ако познавате некој што ја застапува теистичката еволуција, а тврди дека е христијанин, зошто не го замолите да ви го објасни крстот во светлината на она што Павле го пишува (види Римјаните 5) за директната поврзаност меѓу Адамовиот пад, смртта и Исусовиот крст? Какво објаснување би можел да ви даде тој?`

`3. Ако Библијата е Божје откровение, зар тогаш очите на верникот и уверувањата не се отворени за една поширока реалност изложена во Писмото? Како тогаш христијаните можат да бидат прогласени за луѓе со „затворен ум“, кога тие својот ум го отвораат за библиските вистини, што ги открил бесконечниот Бог? Атеистичкиот, материјалистичкиот поглед на светот всушност е многу потесен од христијанскиот поглед.`

`4. Како верници кои се предани на Божјата Реч, како можеме да им помогнеме на оние кои се борат со прашањето на сексуалната ориентација? Зошто ние не смееме да бидеме тие кои фрлаат камења, дури и на таквите луѓе кои, како жената фатена во прељуба, навистина се виновни за гревот?`
