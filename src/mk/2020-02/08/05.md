---
title: 'Создавањето И Бракот'
date: 20/05/2020
---

Во последната деценија сведоци сме на огромни промени во начинот на кој општеството и властите го дефинираат бракот. Многу народи во светот одобриле истополови бракови, менувајќи ги претходните закони кои ја штитеа структурата на семејството со еден маж и една жена во центарот. Тоа е до сега невиден развој на настаните во многу аспекти, и тој покренува нови прашања во врска со институцијата брак, со односот на црквата и државата, а исто така и со светоста на бракот и семејството како што ги дефинира Писмото.

`Прочитајте ги текстовите 1. Мојсеева 1,26-28 и 1. Мојсеева 2,18.21-24. Што можеме да научиме од овие текстови во врска со Божјиот идеал кога е во прашање бракот?`

Шестиот ден, Бог доаѓа до круната на создавањето – до создавањето на човекот. Извонредно е тоа што во текстот 1. Мојсеева 1,26 прв пат се користи множина за Бог: „Да направиме човек во Нашиот лик.“ Сите личности на тројното Божество, во заемна љубов, сега создаваат божествен воспоставен брачен однос меѓу луѓето овде на земјата.

„Го создаде во Божјиот лик; ги создаде машко и женско“ (1. Мојсеева 1,27). Адам изјавува: „Сега најпосле, тоа е коска од моите коски, и месо од моето месо! Нека биде наречена Жена, зашто е земена од Мажот“ (1. Мојсеева 2,23), и ў го дава името „жена“. Бракот подразбира дека „човекот ќе ги остави татка си и мајка си, и ќе се прилепи кон својата жена; и тие ќе станат едно тело“ (1. Мојсеева 2,24).

Светото писмо е недвосмислено во тоа дека тој однос треба да постои меѓу мажот и жената, кои и самите потекнуваат од свој татко и своја мајка, исто така маж и жен. Тој концепт и понатаму се разјаснува преку упатството дадено на првите родители на земјата: „И Бог ги благослови и им рече Бог: ’Плодете се и множете се и наполнете ја земјата, и потчинете ја!’“ (1. Мојсеева 1,28). Според петтата заповед, децата (потомството) треба да ги почитуваат своите родители, таткото и мајката (2. Мојсеева 20,12). Таквиот меѓусебен однос не може да се оствари во рамките на што и да е друго освен во хетеросексуално партнерство.

`Прочитајте ги Исусовите зборови во текстот Матеј 19,3-6. Што учиме овде поглед на природата и светоста на бракот? Во светлината на Исусовите зборови, а повторно – не губејќи ја од вид Божјата љубов кон сето човештво, како ни фактот дека сите сме грешници – како да заземеме цврст и верен став кога станува збор за библиските начела во врска со бракот?`
