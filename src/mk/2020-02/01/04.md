---
title: 'Библијата Како Пророштво'
date: 31/03/2020
---

Библијата е единствена меѓу другите познати религиски дела по тоа што дури 30 проценти од нејзината содржина се состои од пророштва и пророчка литература. Спојот на пророштва и нивното исполнување во времето е главна одлика на библискиот поглед на светот, бидејќи Бог кој дејствува во историјата ја познава иднината и им ја открива на своите пророци (Амос 3,7). Библијата не е само жива Реч и историска Реч – таа е и пророчка Реч.

**На кој начин следните текстови откриваат детали за доаѓањето на Месија?**

`1. Мојсеева 49,8-12`

`Псалм 22,12-18`

`Исаија 53,3-7`

`Даниел 9,2-27`

`Михеј 5,2`

`Малахија 3,1`

`Захарија 9,9`

Постојат барем шеесетина директни пророштва за Месија во Стариот завет, а уште многу повеќе ако ја додадеме и типологијата (учењето дека одредени ритуали, како што е принесување на жртви, претставуваат мини пророштва за Исус). Тие пророштва навлегуваат во најситните детали и откриваат дека „нема да се одземе жезолот од Јуда“ (1. Мојсеева 49,10), дека Тој ќе се роди во Витлеем во Јудеја (Михеј 5,2), дека ќе биде „презрен и отфрлен меѓу луѓето“, дека ќе биде тепан, лажно обвинет, а сепак нема да отвори уста во своја одбрана (Исаија 53,3-7), дека рацете и нозете ќе Му бидат прободени и дека Неговата облека ќе ја делат меѓу себе (Псалм 22,12-18).

Фактот дека тие старозаветни пророштва се исполниле со таква прецизност во Исусовиот живот, како и при Неговата смрт и при воскресението, сведочи за нивната божествена вдахновеност и откровение. Тоа исто така укажува дека Исус бил Оној за кого се претставувал, како што и другите тврделе за Него. Исус се држел до старите пророци, наведувајќи пророштва поврзани за Неговата смрт и воскресение (Лука 9,21.22; Матеј 17,22.23), падот на Ерусалим (Матеј 24,1.2) и Неговото второ доаѓање (Јован 14,1-3). Според тоа, Библијата го предвидела Неговото отелотворување, смрт и воскресение, а остварувањето на тие настани за возврат ја потврдува нејзината веродостојност.

`На кои сё причини можете да се сетите а ја поткрепуваат вашата вера во Исуса и Неговата смрт за нас? Зборувајте за тоа во сабота во својата класа и поставете го прашањето: Зошто тие докази се толку убедливи?`
