---
title: 'За Натамошно Проучување'
date: 03/04/2020
---

Во книгата *Големата борба* од Елена Вајт прочитајте го поглавјето „Библијата – наша заштита“, стр. 593 – 602 ориг., а во книгата *Копнежот на вековите* прочитајте го поглавјето под наслов „Да не се плаши вашето срце“, стр. 662 – 680 ориг.

„Во својата Реч (Библијата) Бог ни дал сознание потребно за спасение. Ние Светото писмо треба да го примиме како сигурно и непогрешно откровение на неговата волја. Тоа е мерило на карактерот, правило на верата и животот“ (Eлена Вајт, Големата борба, стр. 9 oриг).

Многумина умреле затоа што ја издигнувале Божјата реч и ў останувале верни. Еден од нив бил и д-р Роланд Тејлор, англиски парох, кој за време на владеењето на „крвавата“ Мери се спротивставил на наметнувањето на католичката миса во неговата парохија Хедли во Англија. Бидејќи бил исфрлен од црквата и исмеан поради својата приврзаност кон Писмото, тој се обратил лично до бискупот од Винчестер, лордот канцелар на Англија, но тој го фрлил во затвор и на крај го испратил на клада. Непосредно пред својата смрт, во 1555 година, ги изговорил следните зборови: „Добри луѓе! Не ве учев на ништо друго, освен на Божјата света Реч, и тоа на оние поуки коишто и самиот ги извлеков од Божјата благословена книга – светата Библија. Денес дојдов овде тоа да го запечатам со мојата крв“ (John Foxe, The New Foxe’s Book of Martyrs, rewritten and updated by Harold J. Chadwick /North Brunswick, NJ: Bridge-Logos Publishers, 1997/, стр. 193). Пред да се разгори огнот и да му го одземе животот, се слушнало како Тејлор го рецитира 51. псалм.

**Прашања за разговор**

`1. На кој начин пророштвата го потврдуваат божественото потекло на Библијата? Како неговото исполнување се утврдува во нашата вера?`

`2. Во врска со прашањето на крајот од отсекот за вторник, зошто доказите во прилог на тоа дека Исус е Месија се толку силни?`

`3. Исус и апостолите покажале непоколеблива вера во верноста и божествениот авторитет на Светото писмо. На пример, колку пати и сам Исус се повикувал на Писмото и на фактот (често во врска со Него самиот) дека Писмата мораат да се „исполнат“? (Види, на пример, Матеј 26,54.56; Марко 14,49; Лука 4,21; Јован 13,18; Јован 17,12). Затоа, ако сам Исус толку сериозно ја сфаќал Библијата (во Неговиот случај тоа бил Стариот завет), инсистирајќи посебно на тоа дека пророштвата мораат да се исполнат, каков тогаш би требало да биде нашиот став кон оваа вдахновена книга?`
