---
title: 'Единственоста На Библијата'
date: 28/03/2020
---

### Прочитајте ги библиските текстови
5. Мојсеева 32,45-47; 1. Мојсеева 49,8-12; Исаија 53,3-7; 1. Коринќаните 15,3-5.51-55; Римјаните 12,2.

> <p>Запомнете го стихот</p>
> „Твоето слово е светилка на мојата нога и светлина на мојата патека“ (Псалм 119,105).

Составена од 66 книги, пишувана во период од над 1500 години, на три континенти (Азија, Африка и Европа), од страна на четириесет и повеќе автори – Библијата е единствена. Нема ниту една друга книга, света или религиозна, која е како неа. А не е ни чудо. На крајот на краиштата, таа е Божја Реч.

Сочувани се повеќе од 24.600 новозаветни ракописи од првите четири века по Христа. Од друга страна, од оригиналните ракописи на Платон, постојат седум, од Херодот осум, а од Хомеровата Илијада нешто повеќе од 263 преостанати преписи. Според тоа, имаме моќни докази во прилог на веродостојноста на новозаветниот текст.

Колку што се знае, Библијата е првата книга која е преведувана, прва книга на Западот која излегла од печатарската преса, и прва книга која е распространета на толку многу јазици што речиси 95 проценти од светската популација може да ја чита.

Библијата исто така е единствена и по својата содржина и порака, сосредоточена на Божјите откупителски дела во историјата. Таа историја е испреплетена со пророштвото, откривајќи ги Божјите планови во врска со иднината и Неговото вечно царство. Тоа е жива Божја Реч, бидејќи истиот Божји Дух, со кој Писмото е вдахнато (2. Тимотеј 3,16.17), ни е ветен и нам, на денешните верници, да нё упати во сета вистина додека ја проучуваме (Јован 14,16.17; 15,26; 16,13).
