---
title: 'За Натамошно Проучување'
date: 19/06/2020
---

Во книгата *Патот кон Христа* од Елена Вајт прочитајте ја главата „Што да правиме со сомневањето?“, стр. 105-113 оригинал. Прочитајте го и делот од текстот под наслов „Начела за пристап кон толкување на Светото писмо“ во документот „Методи на проучување на Библијата“, кој можете да го најдете на интернет страницата https://www.adventisti.net/metode-proucavanja-biblije/.

Постојат многу тајни во Библијата кои ограничените човечки битија тешко можат да ги разберат и кои се премногу длабоки за целосно да се објаснат. Затоа е потребно да имаме понизен ум и да бидеме подготвени да се поучуваме од Писмото со молитва. Ако сме верни на Писмото, ќе му дозволиме на библискиот текст да ни го каже она што навистина има намера да го каже – дури и ако неговото значење е спротивно на нашите очекувања. Ако сме верни на Писмото, ќе го почитуваме текстот наместо да го модифицираме (да, некои навистина сами го менуваат текстот) или го избегнуваат неговото вистинско значење.

„Кога Божјата реч се отвора без почитување и молитва, кога мислите и чувствата не му се посветени на Бога, или не се во согласност со неговата волја, умот е затемнет со сомневање и во текот на самото проучување на Библијата неверувањето се засилува. Непријателот ја презема управата над мислите и предлага толкувања што не се правилни. Секогаш кога луѓето не се трудат со збор и со дело да бидат во хармонија со Бога, тогаш, без оглед на степенот на нивното образование, се склони погрешно да ги разбираат Писмата, и затоа не можеме да имаме доверба во нивните толкувања. Оние што ги претражуваат Писмата за да најдат противречности, немаат духовна проникливост. Таквото искривоколчено гледање ќе ги наведе да најдат причина за сомневање и неверство и во она што е наполно јасно и едноставно“ (Патот кон Христа, стр. 110, 111 ориг.).

**Прашања за разговор**

`1. Зошто ставовите што луѓето ги имаат во поглед на Библијата, а за кои зборувавме оваа седмица, претставуваат темел за правилно разбирање на Светото писмо? Според вас, кои други ставови кон Библијата имаат пресудна важност кои можат да ви помогнат подобро да ја разберете?`

`2. Зошто не треба да бидеме изненадени кога откриваме детали во Библијата кои тешко можат да се објаснат и разберат? Всушност, колку појави во светот на природата понекогаш е тешко да се разберат? До ден-денес, на пример, водата (водата!) е сё уште полна со тајни.`

`3. Како можеме, како адвентисти, да одговориме на прашањата во врска со текстот Лука 23,43, каде (според повеќето преводи) Исус му кажува на разбојникот на крстот дека ќе биде со Него на небото истиот ден? Како можеме на чесен начин да одговориме на ова? Како, на пример, можат текстовите како Јован 20,17, Проповедник 9,5 и 1. Коринќаните 15,16-20 да ни помогнат да разбереме за што всушност станува збор?`
