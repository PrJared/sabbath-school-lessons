---
title: 'Справување Со Тешките Текстови'
date: 13/06/2020
---

### Прочитајте ги библиските текстови
2. Тимотеј 2,10-15, 1. Дневникот 29,17; Јаков 4,6-10; Галатјаните 6,9; Дела 17,11.

> <p>Запомнете го стихот</p>
> „И долготрпеливоста на вашиот Господ сметајте ја како спасение - како што ви напиша и возљубениот наш брат Павле, според дадената му мудрост; како што зборува за тоа и во сите свои посланија, во кои има некои работи тешки за разбирање, што неучените и неутврдените ги изопачуваат, како и другите Писма, за своја погибел“ (2. Петрово 3,15.16).

Расправајќи за посланијата на апостол Павла, Петар пишува дека во нив постојат „некои работи тешки за разбирање“ (2. Петрово 3,16). Овие работи „неучените и неутврдените ги изопачуваат... за своја погибел“ (2. Петрово 3,16). Петар не кажува дека во нив сё е тешко да се разбере, туку само по нешто.

Меѓутоа, ние тоа веќе го знаеме, зар не? Кој искрен читател на Библијата не наишол на текстови кои му делуваат необично и кои тешко може да ги разбере? Извесно е дека, порано или подоцна, сите сме имале такво искуство.

Затоа оваа седмица ќе обратиме посебно внимание, не толку на тешките текстови сами по себе, туку на причините од кои тие можат да ни создадат тешкотии, и како верни трагачи по вистината од Божјата Реч, како да ги разрешиме. Во крајна линија, некои од тие тешко сфатливи тврдења можеби никогаш нема да бидат разјаснети од оваа страна на небото. Во исто време, поголемиот дел од текстовите во Библијата не претставуваат никаков проблем за разбирање, и затоа не треба да се дозволи мал број од тие нејаснотии да ја разнишаат нашата доверба во доверливоста и авторитетот на Божјата реч како целина.
