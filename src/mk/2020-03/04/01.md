---
title: 'Силата На Молитвата - Посредување За Другите'
date: 18/07/2020
---

### Прочитајте ги библиските текстови
Откровение 12,7-9; Ефешаните 6,12; Евреите 7,25; Ефешаните 1,15-21, Даниел 10,10-14, 1. Јованово 5,14-16.

> <p>Запомнете го стихот</p>
> „И така, исповедајте си ги гревовите еден на друг и молете се еден за друг, за да оздравите! Делотворната молитва на праведникот има голема сила“ (Јаков 5,16).

Членовите на новозаветната црква чувствувале потреба за молитва.

„А кога се помолија, се стресе местото каде што беа собрани. И сите се исполнија со Светиот Дух и смело го проповедаа Божјото Слово“ (Дела 4,31). Забележете, учениците најпрво се молеле. Потоа биле исполнети со Светиот Дух, а потоа ја изнесувале Божјата Реч решително и со доверба.

Постоела директна врска меѓу нивните молитви, исполнетоста со Светиот Дух и моќното објавување на Божјата Реч. „Учениците ... не барале благослов само за себе. Ги притискал товарот за спасување на душите. Знаеле дека евангелието треба да му се однесе на светот и се молеле за силата што им ја ветил Христос“ (Еленa Г. Вајт, *Делата на апостолите*, стр. 37 оригинал).

Кога го бараме Бога и посредуваме за другите, Бог дејствува на нашето срце за да нѐ привлече поблиску до себе, и ни дава божествена мудрост за да допреме до другите за Неговото царство (Јаков 1,5). Тој моќно дејствува и во животот на другите луѓе за да ги привлече кон себе, и тоа на начини кои ние не можеме да ги видиме, ниту пак во потполност да ги разбереме (1. Јованово 5,14-17).