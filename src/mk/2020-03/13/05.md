---
title: 'Барање На Љубовта'
date: 23/09/2020
---

Љубовта секогаш се покажува на дело. Нашата љубов кон Христа нѐ принудува да направиме нешто за изгубеното човештво. Павле тоа јасно го потврдува обраќајќи се на црквата во Коринт: „Бидејќи љубовта Христова нè гони“ (2. Коринќаните 5,14). Христијанството првенствено не е отфрлање на нешто што е лошо за да можеме да бидеме спасени. Исус не се „откажал“ од нешто лошо на небото за да може Тој самиот да биде спасен. Тој се откажал од добрите работи за можат другите да бидат спасени. Исус нѐ повикува само да го посветиме своето време, таленти и пари на Неговото дело. Тој нѐ повикува да Му го предадеме својот живот.

На еден утрински состанок со учениците на брегот на Галилејското езеро, Исус јасно ги изложил барањата на божествената љубов.

`Прочитајте го текстот Јован 21,15-19. Кое прашање Исус трипати му го поставил на Петар, и каков бил неговиот одговор? Зошто Исус трипати го повторил ова прашање?`

Петар трипати се откажал од својот Господ, а Исус трипати извлекол од усните на Петар признание на љубов. Во присуство на останатите ученици, Тој одново го градел убедувањето на Петар дека му е простено со божествена љубов, и дека Исус за него сѐ уште има работа во Божјето дело.

`Повторно Прочитајте го текстот Јован 21,15-19, обраќајќи посебно внимание на тоа како Исус одговара на Петровите изрази на љубов кон Него. Што бара Исус од него во таа прилика?`

Божествената љубов е активна, а не пасивна. Вистинската љубов е нешто повеќе од топло чувство или од некоја пријатна замисла. Таа подразбира посветување. Љубовта не тера на акција. Таа нѐ наведува да посегнеме кон изгубениот свет, полн со Божји деца во очајна потреба. Кога Исус му рекол на Петар: „Паси ги јагненцата Мои“, тоа истовремено било и заповед, но и утешно охрабрување. Учителот барал одговор на љубовта, уверувајќи го Петар дека сѐ уште има работа за него, и покрај неговото навистина срамно однесување по Исусовото апсење. Петар не само што негирал дека го познава Исуса туку и се заколнал токму онака како што Господ предвидел дека ќе стори.

Затоа, во што е поентата? Можеби и вие срамно сте го изневериле својот Господ. Можеби со своите постапки повеќе пати сте се откажале од Него. Сепак, добрата вест гласи дека благодатта сѐ уште ви е на располагање и дека Бог сѐ уште не завршил со вас. Сѐ уште има место за вас во Неговото дело доколку сте подготвени да го прифатите тоа.

`Дали некогаш, како и Петар, сте се „откажале“ од Господа? Ако сте го сториле тоа, што ви порачува, не само сторијата за откажувањето на Петар, туку и она што Христос му го кажал после тоа?`