---
title: 'Неограничени Можности'
date: 01/08/2020
---

### Прочитајте ги библиските текстови
1. Коринќаните 12,12; Матеј 3,16.17; 1. Коринќаните 12,7; 1. Коринќаните 1,4-9, Матеј 25,14-30.

> <p>Запомнете го стихот</p>
> „А сè тоа го прави еден и ист Дух, кој разделува секому, како што сака“ (1. Коринќаните 12,11).

Бог нѐ повикува да бидеме Негови сведоци (Дела 1,8; Исаија 43,10).

Сведочењето не е некој посебен духовен дар што го поседуваат само неколкумина одбрани. Сведочењето е нешто на што Бог го повикува секој христијанин.

Библијата користи различни изрази за да го опише нашето звање пред Бога. Ние треба да бидеме „светлина на светот“, „Христови пратеници“ и „царско свештенство“ (Матеј 5,14; 2. Коринќаните 5,20; 1. Петрово 2,9). Истиот Бог кој нѐ повикува да сведочиме и да служиме, исто така нѐ оспособува за таа задача. Тој на секој поединец му дава духовни дарови. Бог не ги повикува оспособените. Тој ги оспособува повиканите. Токму како што бесплатно им дава спасение на сите што веруваат, исто така бесплатно им ги дава и своите дарови.

Кога потполно ќе му се предадеме на Бога и ќе му го посветиме својот живот во Неговата служба, нашите можности за служба стануваат бесконечни. „Не постојат граници за корисноста на оној кој, оставајќи го на страна своето ‘јас’, прави простор за делувањето на Светиот Дух на неговото срце и води живот на целосна посветеност на Бога“ (Елена Вајт, *Во потрага по подобар живот*, стр. 159 оригинал).

Во поуката за оваа седмица, ќе ги проучуваме неограничените можности за служба преку дарот на Светиот Дух.