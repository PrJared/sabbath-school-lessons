---
title: 'Исус Темел На Нашето Сведочење'
date: 06/09/2020
---

Како христијани, сите ние имаме лична приказна за тоа како Исус го променил нашиот живот и што сѐ направил за нас.

**Прочитајте Ефешаните 2,1-10. Какви сме биле пред да го запознаеме Христа? А што имаме откако сме Го прифатиле?**

`А. Пред да го запознаеме Христа (Ефешаните 2,1-3).`

`Б. Отако сме го запознале Христа (Ефешаните 2,4-10).`

Каква неверојатна промена! Пред да го запознаеме Христа, ние „бевме мртви поради гревовите наши“, владеејќи се „според животот на овој свет“. „Некогаш живеевме според телесните желби“ и „по природа бевме како и другите, чеда на гневот“. Едноставно кажано, пред да го запознаеме Христа, сме оделе бесцелно низ животот, целосно изгубени.

Можеби сме искусиле нешто што личело на среќа, но и понатаму сме чувствувале жед на душата и недостиг на цел во животот. Но, кога сме дошле кај Христа и сме ја доживеале Неговата љубов, сѐ се променило. Сега во Христа сме навистина „живи“. Од Бога, „кој е богат со милост“, преку „големата Негова љубов “ која Тој ја има кон нас, го примаме дарот на спасението. Тој „нè воскресна со Него и нè постави на небесата во Христос Исус, за да им го покаже на идните векови преизобилното богатство на Својата благодат во добрина кон нас преку Христос Исус“. Во Христa животот поприма ново значење и има потполно нова цел. Како што вели Јован: „Во Него беше живот и животот им беше светлина на луѓето“ (Јован 1,4).

`Прочитајте Ефешаните 2,10. Што ни кажува тоа за пресудната важност на добрите дела за верата на еден христијанин? Како ја разбираме таа идеја во контекст на спасението со вера „без делата на Законот“ (Римјаните 3,28)?`

`Како вашиот живот се променил благодарение на Христа, и како таа промена би можела да му помогне на некој друг да дојде со сознание за Него?`