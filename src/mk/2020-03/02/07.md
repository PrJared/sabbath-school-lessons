---
title: 'За Натамошно Проучување'
date: 10/07/2020
---

Во книгата *Делата на апостолите* од Елена Вајт прочитајте ја главата со наслов „Уште малку, па ќе ме наговориш“, стр. 433 – 438 ориг.

Суштината на христијанскиот живот е меѓусебниот однос со Исуса, кој е толку богат и потполн што не можеме а да не зборуваме за него. Колку и да е важна доктрината, таа не може да го замени животот преобразен од благодатта и обновен од љубовта. Елена Вајт на едноставен начин зборува за тоа: „Спасителот знаел дека никаков доказ, колку и да е логичен, нема да ги смекне тврдите срца ниту да ја пробие кората на себичноста и световноста. Знаел дека неговите ученици мора да добијат небесно завештание и дека евангелието ќе има влијание само тогаш ако го проповедаат со сето срце и со усни загреани со живо познавање на Оној кој е ‘пат, вистина и живот’“ (*Делата на апостолите*, стр. 31 оригинал). Во Книгата *Копнежот на вековите*, таа ја изнесува оваа силна мисла: „Христовата прекрасна љубов ќе ги смекне и ќе ги потчини срцата, додека само со повторување на учењето не може ништо да се постигне“ (стр. 826 оригинал).

Има и такви кои сметаат дека изнесувањето на личното искуство подразбира убедување на другите да ги прифатат вистините кои тие ги пронашле во Божјата Реч. Иако е важно правовремено да се изнесуваат вистините на Божјата Реч, нашето лично сведочење многу повеќе се однесува на слободата од вината, на мирот, милоста, проштавањето, силата, надежта и радоста кои ги пронаоѓаме во дарот на вечниот живот што Исус толку обилно ни го нуди.

**Прашања за разговор**

`1. Што мислите, зошто нашето лично сведочење толку силно влијае на другите? Како искуствата на другите влијаеле на вас и на вашето лично искуство?`

`2. Разговарајте во класата за својот одговор на последното прашање од отсекот за среда. Зошто секојдневното искуство со Господа е толку важно не само за нашето сведочење, туку и за нашата лична вера?`

`3. Секако, моќното искуство може да биде многу убедливо. Зошто побожниот живот едновремено претставува и важен дел од нашето сведочење?`

`4. Изнесете го своето лично искуство во класата. Зборувајте за тоа што направил Исус за вас и што Тој ви значи денес. Што се променило во вашиот живот благодарение на Исуса?`