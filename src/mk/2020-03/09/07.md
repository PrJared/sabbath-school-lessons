---
title: 'За Натамошно Проучување'
date: 28/08/2020
---

„Во Христа се наоѓа нежност на пастир, љубов на родител и неспоредлива милост на Спасител полн со сочувство. Своите благослови ги дава под најприфатливи услови. Не е задоволен само да ги објави овие благослови; Тој ги изнесува на најпривлечен начин за да разбуди желба да ги поседуваме. Така неговите слуги треба да го изнесуваат богатството на славата на тој неискажлив Дар. Христовата прекрасна љубов ќе ги смекне и ќе ги потчини срцата, додека само со повторување на учењето не може ништо да се постигне. ‘Тешете го, тешете го мојот народ, вели вашиот Бог’. ‘Качи се на висока гора, Сионе, весниче на радосната вест! Подигни го силно својот глас, Ерусалиме, весниче на радосната вест! Подигни се, не бој се, кажи им на градовите јудејски: ‘Еве го вашиот Бог... Како пастир го пасе своето стадо, на раце ги зема јагнињата, ги носи во прегратки’ (Исаија 40,1.9‑11)“ (Елена Г. Вајт, *Копнежот на вековите*, стр. 826, 827 оригинал).

**Прашања за разговор**

`1. Тоа е тажно, но некои луѓе се чувствуваат подобро кога укажуваат на маните на другите. Како можеме да бидеме сигурни дека и ние не сме западнале во иста таква состојба на умот?`

`2. Разгледајте го следното сценарио: Некој ваш пријател тукушто се вратил од погреб и вели: „Толку ми е мило што мојата тетка сега е на небото и ме гледа одозгора. Се чувствувам многу добро поради тоа“. Врз основа на принципот на кој проучувавме оваа седмица, како вие би реагирале? Колку и да е вистината за состојбата на мртвите важна, зошто тогаш не е вистинскиот момент на својот пријател да му одржите библиски час на таа тема?`

`3. Разговарајте за следната изјава во светлината на нашето сведочење на другите: „Самиот чин на барање зло во другите, развива зло кај оние што го бараат тоа. Занимавајќи се со грешките на другите, ние се менуваме во истиот тој лик. Сепак, гледајќи на Исуса, зборувајќи за Неговата љубов и за совршенството на Не-говиот карактер, ние се преобразуваме во Неговиот лик. Размислувајќи за високите идеали што Тој ги става пред нас, ќе се издигнеме до непорочната и света атмосфера, до Божјето присуство. Кога остануваме во неа, од нас се шири светлина што ги осветлува сите што се наоѓаат во наша близина“ (Елена Вајт, Евангелски работници, стр. 479, оригинал).`