---
title: 'Изградување Став Кој Освојува'
date: 22/08/2020
---

### Прочитајте ги библиските текстови
Јован 4,27-30.39-42; Матеј 15,21-28; 2. Солуњаните 1,1-4; Римјаните 15,7; Ефешаните 4,32; 1. Петрово 3,15.

> <p>Запомнете го стихот</p>
> „Туку осветувајте Го во своите срца Христа како Господа, секогаш подготвени за одговор на секого, кој ја бара причината на надежта, која е во вас, но со кротост и со страв“ (1. Петрово 3,15).

Колку повеќе го проучуваме Исусовиот живот, сѐ повеќе се восхитуваме на Неговата способност да ги прифати и поддржи луѓето. Иако им упатил остри прекори на религиозните водачи на своето време, тој со радост ги примал оние кои се борат со гревот, кои се оптоварени со вина или изложени на осуда. Неговата благодат била наменета токму за нив. Неговата милост ги опфаќала дури и најлошите грешници. Длабочината на неговото проштавање била бескрајно поголема од длабочината на гревот. Неговата љубов не знаела за граници.

Исус никогаш не покажувал ни трошка гордост, ниту надмоќ. Тој во секого гледал човечко сушство које е создадено според Божјиот лик, иако ослабено од гревот – и кое Тој дошол да го спаси. Никој не бил надвор од досегот на Неговата љубов. Никој не паднал толку ниско за да не може Неговата благодат да го досегне. Покажувал почит кон сите со кои доаѓал во допир и се однесувал кон нив со достоинство какво што заслужувале. Вршел влијание со кое ги освојувал луѓето за царството, бидејќи верувал во луѓето. Нивниот живот се менувал во Негово присуство, бидејќи Тој толку длабоко се грижел за нив. Луѓето се издигнувале за да станат она што Тој верувал дека би можеле да бидат.

Во поуката за оваа седмица малку подлабоко ќе го проучиме Исусовиот став кон луѓето и ќе откриеме како да ги примениме тие принципи во сопствениот живот.