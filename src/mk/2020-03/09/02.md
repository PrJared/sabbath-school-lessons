---
title: 'Приемчиви За Евангелието'
date: 23/08/2020
---

`Прочитајте го текстот Јован 4,27-30.39-42. На кој начин Исусовиот разговор со жената Самарјанка ни ја открива вистината дека сите типови луѓе се отворени за евангелието, дури и кога се наоѓаат таму каде што не ги очекуваме?`

Последното место на кое учениците очекувале да пронајдат срца приемчиви за евангелието била Самарија. Самарјаните биле во постојан судир со Евреите во врска со учењата и богослужението. Тоа непријателство било со векови старо. Самарјаните сакале да учествуваат во изградбата на храмот во Ерусалим, но таа можност им била скратена поради нивните мешовити бракови со припадниците на паганските култури од опкружувањето, но и поради нивните неправоверни сфаќања. Како последица на тоа, Самарјаните изградиле сопствен храм на гората Геризим. Поради сето тоа, учениците радо ја заобиколиле Самарија сметајќи ја како неплодно тло за ширење на евангелието.

Меѓутоа, Исус го видел она што учениците не го виделе – приемчиво срце. Извештајот на Јован за таа средба со жената кај бунарот започнува со следните зборови: „Ја напушти Јудеја и се врати пак во Галилеја. А требаше да помине преку Самарија“ (Јован 4,3.4). Исус „требаше“ да помине низ Самарија, бидејќи Светиот Дух го уверил дека на тоа неочекувано место ќе наиде на приемчиви срца. Кога нашите очи се божествено помазани со Светиот Дух, ние гледаме можности таму каде што останатите гледаат само потешкотии. Ние гледаме богата жетва на души за Божјето царство таму каде што другите гледаат само неплоден терен.

`Прочитајте Дела 8,4.5.14. Кој бил крајниот резултат на Исусовата служба во Самарија?`

Учениците би ја заобиколиле Самарија не пружајќи им можност на Самарјаните да ја слушнат вистината од Божјата Реч. Меѓутоа, Исус видел нешто што тие не го виделе. Тој забележал дека срцето на една жена, со делувањето на Светиот Дух, станало приемчиво, а нејзинито драматично обратување влијаело на многу луѓе во градот. Иако секогаш нема да ги видиме непосредните резултати на своето сведочење, ако го сееме семето во приемчиво срце, тоа еден ден ќе донесе жетва на слава на Бога.

`Никогаш не можеме со сигурност да знаеме какво влијание извршиле нашите дела и зборови на другите, било на добро или на лошо. Имајќи го тоа предвид, зошто можеме секогаш да внимаваме што зборуваме и што правиме во присуство на другите?`