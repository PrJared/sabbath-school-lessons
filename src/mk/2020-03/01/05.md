---
title: 'Верност Кон Христовата Заповед'
date: 01/07/2020
---

Преданоста кон Христа бара посветеност во извршувањето на Неговата волја. Тоа нужно подразбира послушност на Неговите заповеди. Како резултат на тоа, срцето почнува, напоредно со Неговото срце, да чука за спасение на изгубените. Приоритет ни станува она на што Тој му дава приоритет.

`Прочитајте ги текстовите 1. Тимотеј 2,3.4 и 2. Петрово 3,9. Што ни говорат тие текстови за Божјето срце? На што Тој дава приоритет?`

Бог со длабок стремеж се зазема за спасението на луѓето. Нему ништо не му е поважно од тоа. Негов длабок копнеж е „сите“ да се спасат и „да дојдат во познавањето на вистината“ (1. Тимотеј 2,4). Тој, „Господ... не сака некој да пропадне, туку сите да дојдат до покајание“ (2. Петрово 3,9). Во врска со овој стих, адвентистичкиот библиски коментар истакнува дека тука е употребен грчкиот збор *boulomai*, кој изразува „наклонетост на умот, како што се ‘може’ или ‘сака’“. Понатаму во коментарот се изнесува дека проникливото забележување се однесува на зборот „него“. Грчкиот збор за „него“ е alla. Овој збор овде е употребен „за да се нагласи спротивноста помеѓу погрешното сфаќање на Божјата природа – како Тој да сака некои да загинат, и вистината дека Тој всушност сака сите да се спасат“ (Тhe SDА Bible Commentary, vol. 7, p. 615). Христовата заповед е упатена до секој од нас, да земеме учество во Неговата мисија како сведоци на Неговата љубов, благодат и вистина, всушност произлегува од Неговата желба да се спаси целото човештво.

`Прочитајте Дела 13,47 и споредете го со стихот Исаија 49,6. На кого првично се однесувал овој стих? А како го користи апостол Павле?`

Понекогаш старозаветните пророштва имаат повеќе од една примена. Овде апостол Павле зема едно пророштво кое се однесувало најпрво на Израел, а во посебна смисла на Месија (види Исаија 41,8; Исаија 49,6 и Лука 2,32), и го применува на новозаветната црква. Ако црквата ја занемарила Христовата заповед или го намалила нејзиното значење, би ја промашила целта на своето постоење, и не би успеала да одговори на својот пророчки позив во светот.

`Во каква опасност може да се најде црквата, дури и локалната црква, ако стане толку насочена кон себеси и да заборави која е нејзината цел на прво место?`