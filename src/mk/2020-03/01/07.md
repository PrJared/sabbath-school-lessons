---
title: 'За Натамошно Проучување'
date: 03/07/2020
---

Прочитајте ја главатa под наслов „Бог има цел за својата црква“, од книгата *Делата на апостолите* од Елена Г. Вајт, стр. 9-16 оригинал, и извадокот од нејзината книга *Копнежот на вековите*, од 822 до 828 стр. од оригиналот.

На новозаветната црква ѝ се заканувала опасност погрешно да ја сфати целта на своето постоење. Елена Вајт ја опишува таа опасност: „Прогонствата, на кои била изложена црквата во Ерусалим, во голема мера го засилиле делото на евангелието. Успесите што го придружувале проповедањето на евангелието во тој град биле толку големи, што постоела опасност учениците тука премногу да се задржат, заборавајќ и го налогот на Спасителот да одат по цел свет. Губејќи го од вид фактот дека силата на отпорот против злото најдобро се стекнува токму во напад, тие мислеле дека нивна најважна задача е црквата во Ерусалим да ја штитат од нападите на нејзините непријатели. Наместо да ги поучуваат новообратените како да им го проповедаат евангелието на оние кои уште не го чуле, тие се наоѓале во опасност да тргнат по пат на кој сите би биле задоволни со она што е постигнато“ (*Делата на апостолите*, стр. 105 ориг.).

**Прашања за разговор**

`1. Обрнете внимание на претходниот цитат од книгата на Елена Вајт, а посебно на последната реченица. Зошто мораме, дури и денес да водиме сметка за истата потенцијална опасност? Со оглед на мисионските предизвици кои се пред нас, зошто таквиот став бил страшно, па дури и трагично погрешен?`

`2. Зошто, според ваше мислење, сите Евангелија завршуваат со сличен налог? Прочитајте Матеј 28,18-20, Марко 16,15.16, Лука 24,46-49 и Јован 20,21. Што значело тоа за верниците во првиот век, и што би требало да значи тоа за нас денес?`

`3. Може ли сведочењето и службата понекогаш да се сфатат како замена за вистинската духовност? Ако можат, на кој начин доаѓа до тоа и како ние да не паднеме во таа стапица?`

`4. Разговарајте во класата за својот одговор на прашањето од крајот на проучувањето за вторник – како влијаат сведочењето и службата на нашиот духовен раст. Што од она што сте го научиле може да им користи на другите? Кои грешки сами сте ги направиле, а кои би можеле да им помогнат на другите да ги избегнат?`

`5. Размислувајте за восхитувачкиот факт дека Бог го сака секој од нас поединечно. Како да разбереме што значи тоа? Како таа, веројатно најважна вистина во вселената, би требало да влијае на нашиот начин на живот?`