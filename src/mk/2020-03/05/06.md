---
title: 'Силата На Светиот Дух Кој Го Преобразува Животот'
date: 30/07/2020
---

Внимателното проучување на книгата Дела на апостолите ни открива како Бог, со посредство на својот Дух, прави чуда во животот на луѓето. Книгата Дела на апостолите претставуваат детален извештај за случаите кои можат да ни помогнат да согледаме како евангелието триумфира над културните предрасуди, како можат да се победат долгогодишните длабоко вкоренети навики и како целото човештво може да се поучи на Христовата благодат и вистина. Светиот Дух ги пресретнува луѓето таму каде што се наоѓаат, но не ги остава тука, туку го преобразува нивниот живот.

`Прочитајте Дела 16,11-15.23-34; 17,33.34; 18,8. Тоа се само некои од искуствата на обратување опишани во Библијата. Што можеме да научиме од тие различни извештаи во врска со Божјата способност да го менува животот на луѓето со различен општествен статус и потекло?`

Колку неверојатна разновидност на луѓе! Лидија била богата деловна жена Еврејка, а стражарот од Филипи бил припадник на средната класа и римски државен службеник. Светиот Дух може да допре до сите слоеви на општеството. Неговата преобразувачка моќ допира до мажите и жените, богатите и сиромашните, образованите и необразованите.

Последните две личности од нашата листа подеднакво се вредни за внимание. Текстот Дела 17,34 го спомнува обратувањето на Дионисиј Аеропагит. Атињанските Ареопагити биле припадници на судскиот совет кој ги преиспитувал судските случаи. Тоа биле истакнати и многу ценети припадници на грчкото оштество.

Со силата на Светиот Дух, апотолот Павле преку својата служба допрел дури и до повисоките слоеви на општеството. Крисп (Дела 18,8) бил старешина на еврејската синагога. Тој бил религиозен водич задоен со еврејската старозаветна мисла, но Светиот Дух допрел до него и му го променил животот. Сите тие досиеја откриваат дека Светиот Дух, кога ние сведочиме за Христа и ја споделуваме Неговата Реч со другите, прави извонредни работи во животот на сите типови луѓе со различно потекло, култура, образование и верско определување. Ние не можеме и не смееме да даваме претпоставки за тоа кој може или кој не може да биде допрен. Нашата работа е да му сведочиме на секој оној што ќе влезе во нашиот живот. Господ ќе го направи останатото.

`Христовата смрт била сеопфатна – Тој умрел за секое човечко суштество што некогаш живеело. Како треба оваа клучна вистина да нè научи никогаш да не правиме претпоставки за тоа дали некој е надвор од досегот на надежта за спасение?`