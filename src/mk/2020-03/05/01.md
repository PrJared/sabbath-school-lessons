---
title: 'Сведочење Во Силата На Духот'
date: 25/07/2020
---

### Прочитајте ги библиските текстови
Јован 15,26.27; Дела 2,41.42; Дела 8,4; Евреите 4,12; Дела 17,33.34; Дела 18,8.

> <p>Запомнете го стихот</p>
> „А кога се помолија, се стресе местото каде што беа собрани. И сите се исполнија со Светиот Дух и смело го проповедаа Божјото Слово“ (Дела 4,31).

Кога Исус им наложил на раните верници: „И им рече: „Одете по целиот свет и проповедајте го евангелието на секое создание“ – тоа сигурно им се чинело како невозможна мисија (Марко 16,15). Како воопшто можеле да одговарат на толку огромен предизвик? Ги имало толку малку на број. Нивните можности биле ограничени. Тие сами биле група главно необразовани, обични верници. Но, имале необичен Бог, кој ги оспособил за нивната несекојдневна мисија.

Исус рекол: „Туку ќе примите сила кога Светиот Дух ќе слезе на вас и ќе Ми бидете сведоци како во Ерусалим, така и во цела Јудеја, и во Самарија, и сè до крајот на земјата“ (Дела 1,8). Спуштањето на Светиот Дух ги оспособил учениците да ја објавуваат пораката за крстот со сила која го менувала животот, па и целиот свет. Светиот Дух го направил нивното сведочење делотворно. За само неколку децении, евангелието извршило влијание на целиот свет. Во Дела на апостолите се вели дека тие рани верници „го превртеа наопаку целиот свет“ (Дела 17,6). Апостол Павле додава дека евангелието било проповедано „на целото создание под небото“ (Колошаните 1,23).

Во поуката за оваа седмица, во центарот на нашето внимание ќе биде улогата на Светиот Дух, кој му дава сила на нашето сведочење за Христа.