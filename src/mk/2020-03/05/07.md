---
title: 'За Натамошно Проучување'
date: 31/07/2020
---

Во книгата *Делата на апостолите* од Елена Вајт прочитајте ја глава под наслов „Дарот на Светиот Дух“, стр. 47-59 оригинал, а во книгата *Копнежот на вековите* извадокот од главата „Да не се плаши срцето ваше“, стр. 667-672 оригинал.

Светиот Дух соработува со Отецот и Синот во процесот на откупување. Секој пат кога сведочиме, ние Му се придружуваме во Неговото дело за спасување на луѓето. Тој ги осведочува срцата. Тој ја отвора вратата на можностите. Преку својата Реч, Тој го просветлува умот и ја открива вистината. Тој ги раскинува оковите на предрасудите кои нѐ заробуваат, триумфира над културните предрасуди кои го замрачуваат нашето видување на вистината и нѐ ослободува од синџирите на злите навики кои нѐ врзуваат.

Кога сведочиме за Исуса, од пресудна важност е да не заборавиме дека соработуваме со Светиот Дух. Тој бил тука пред нас, подготвувајќи ги срцата да ја примат пораката на евангелието. Тој е тука со нас и дејствува врз умот на другите додека ние правиме некое љубезно дело, го изнесуваме своето искуство, држиме библиски час, делиме литература или учествуваме на кој евангелски состанок. Тој ќе продолжи да дејствува на срцата на некои личности уште долго откако ние ќе одиме, и ќе прави сѐ што е можно за да ги доведе до спознание за спасението.

**Прашања за разговор**

`1. Со членовите на вашата класа споделете сеќавање на некој момент кога сте почувствувале дека Светиот Дух дејствувал во текот на вашето сведочење.`

`2. Дали некогаш сте се почувствувале непријатно или исплашено кога требало да зборувате за својата вера? На кој начин вашето сознание за службата на Светиот Дух го намалува тој страв и ви влева сигурност додека сведочите?`

`3. Во поуката за оваа седмица зборувавме за активната улога на Светиот Дух во нашето сведочење. Разговарајте за различните начини на кои Светиот Дух соработува со нас во нашите настојувања да им сведочиме на другите. Како Светиот Дух нѐ оспособува да сведочиме и како дејствува на животот на другите додека ние тоа го правиме?`

`4. Исто така, зборувавме и за централната улога на Библијата во нашето сведочење. Зошто Библијата има толку клучна улога и важност за нашата вера и сведочење? Како можеме да ја избегнеме стапицата во која паѓаат оние кои, иако тврдат дека веруваат во Библијата, на суптилен начин го намалуваат нејзиниот авторитет и сведоштво?`