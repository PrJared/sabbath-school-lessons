---
title: 'За Натамошно Проучување'
date: 21/08/2020
---

„Многумина немаат вера во Богa, a изгубиле доверба и во човекот. Сепак, тие ги ценат делата на сочувство и помош. Кога ќе видат дека некој доаѓа во нивниот дом и, без да очекува никаква овоземна благодарност и надомест, им помага на болните, ги храни гладните, ги облекува голите, ги теши жалосните и ненаметливо укажува на Оној поради чија љубов и сочувство човекот што работи е само гласник – кога ќе го видат, нивните срца се трогнати. Се раѓа благодарност. Се разгорува верата. Луѓето тогаш сфаќаат дека Бог се грижи за нив и подготвени се да слушаат кога се отвора Неговата Реч“ (Е. Вајт, *Во потрага по подобар живот*, стр. 145 ориг.).

Исусовата несебична служба ги отвора срцата, ги руши предрасудите и создава приемчивост за евангелието. Црквата е Христово тело кое со љубов ги задоволува потребите насекаде околу себе. Христос нѐ испраќа во нашите општествени заедници за да внесуваме промена во Негово име. Иако, извесно, мораме да водиме сметка да не бидеме заразени од светот (а тоа е многу реална и опасна закана за нашата црква), сепак мораме да научиме како да допреме до луѓето таму каде што се наоѓаат и да му дозволиме на Бога да нѐ употреби, бидејќи Тој сака да ги одведе од таму каде што се наоѓаат и да ги доведе таму каде би требало да бидат.

**Прашања за разговор**

`1. Зошто Христовата сочувствителна служба е толку моќна во кршењето на предрасудите и отворањето на луѓето за слушање на духовните вистини? Обидете се да замислите колку нашето сведочење како народ би било поуспешно кога би ја покажувале истата несебична грижа за другите како што го правел тоа Исус.`

`2. Сетете се на моментите кога сте кажале нешто што можеби било вистинито, правилно, дури и потребно, но тоа сте го направиле на погрешен начин, т.е. со погрешен тон и со погрешно држење. Што сте научиле од тоа искуство што би можело да ви помогне тоа да не го повторите, и на пример, да почекате да се смирите пред да проговорите, или нешто слично?`

`3. Позанимавајте се повеќе со таа мисла дури и кога сите луѓе би биле исцелени, па дури и подигнати од мртвите, и повторно на крај би умреле. Што ни кажува тоа за начинот на кој би требало да ги водиме своите програми и служби за луѓето околу нас?`

`4. Каков вид служба во заедницата би можела вашата црква да почне, а со која во моментот не се занимавате?`

`5. Како можеме да создадеме духовни прилики за оние кои трагаат по вистината преку нашите служби за задоволување на различните потреби?`