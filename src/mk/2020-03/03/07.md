---
title: 'За Натамошно Проучување'
date: 17/07/2020
---

Во книгата *Делата на апостолите* од Елен Вајт, прочитајте ја главата под наслов „Евангелието во Самарија“, стр. 103 – 111 оригинал.

Насекаде околу нас луѓето трагаат по она што е вечно. Како што некогаш забележал Исус: „Тогаш им рече на Своите ученици: ‘Жетвата навистина е голема, а работници малку’“ (Матеј 9,37). Проблемот не бил во жетвата. Со своите божествени помазани очи, Исус видел богата жетва таму каде што учениците гледале само спротивставување. Какво било Исусовото решение за тој проблем? „Молете Го тогаш Господарот на жетвата да испрати работници во Својата жетва“ (Матеј 9,38). Решението е да се молиме и нас Бог да нѐ испрати во жетва.

Зошто не би се молеле вака: „Господе, подготвен/подготвена сум да ме употребиш за ширење на Твоето царство. Отвори ги моите очи, за да можам да ги согледам приликите кои провидението ми ги пружа секој ден. Научи ме да бидам осетлив/осетлива за потребите на луѓето во моето опкружување. Помогни ми да изговарам зборови на надеж и охрабрување, да ја делам Твојата љубов и вистина со оние со кои доаѓам во допир секој ден?“ Ако се молите така, Бог ќе направи нешто извонредно во вашиот живот.

**Прашања за разговор**

`1. Ако сте работеле на тоа да доведете души кај Исуса, тогаш едно знаете – тоа не е секогаш лесно, зар не? Да, секако, Бог е тој што го преобратува срцето, но Тој во својата мудрост одлучил да нѐ употреби нас како дел од тој процес. Дури и работата за само една душа, бара време, напор, трпение и љубов родена одозгора. Кои одлуки треба да ги донесете кои ќе ви помогнат да се откажете од себеси за да бидете успешен сведок за Христа?`

`2. Кои се луѓето со кои доаѓате во допир, а кои не го познаваат Господа? Што сте направиле или правите, или би требало да правите, за да им сведочите?`

`3. Сетете се на Савле од Тарс. Тој бил некој од кого најмалку се очекувало да стане преобратен! А сепак, знаеме што му се случило. Што би требало тоа да ни каже за опасноста во која можеме да се најдеме, имено, дека премногу брзо им судиме на другите врз основа на тоа како ни изгледаат?`

`4. Имајќи ја на ум приказната за Савле, како да се однесуваме кон текстовите како што е Матеј 7,6; „Не давајте им го она што е свето на кучињата; ниту фрлајте ги своите бисери пред свињите, за да не ги изгазат со своите нозе, и да се завртат и да ве раскинат?“`