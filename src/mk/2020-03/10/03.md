---
title: 'Малите Групи Во Светото Писмо'
date: 31/08/2020
---

Библијата наведува бројни примери на мали групи во кои луѓето заедно се молеле, се дружеле, заемно се храбреле и работеле за Христа. Тие групи им овозможувале на припадниците на Божјиот народ прилика да ги делат одговорностите и во потполност да ги искористат своите различни дарови. Малите групи, всушност, му овозможуваат на Господа сите нас во потполност да нѐ употреби.

`Прочитајте 2. Мојсеева 18, 21-25. Кој мудар совет му упатил Мојсеј на својот дедо Јотор, со што значајно му помогнал? Зошто тој план бил од толку пресудна важност?`

Секој поединец во израелскиот логор станал дел од група од десет души што ја предводел побожен судија. Тие мали групи биле место на кое се решавале проблемите, но и многу повеќе од тоа. Тие биле место на заедништво, каде што постоела можност за спречување на проблемите и каде се негувал духовниот живот. Тоа било место каде настанувале визии, каде се зборувало за Божјите планови за Израел. Во таквите групи луѓето воспоставувале цврсти и срдечни врски, и заедно го решавале секој проблем со кој се соочувале. Нема сомнение дека и тогаш, како и сега, луѓето се бореле со нешто во што и другите можеле да им помогнат. Малите групи пружаат прилика за топло, блиско дружење, духовен раст и решавање на проблемите.

Интересно е тоа што стручњаците за малите групи тврдат дека за воспоставување соодветни меѓусебни односи внатре во самата група, идеално е групата да брои помеѓу шест и дванаесет членови. А токму до тој број се држеле и Мојсеј и Исус при основањето на своите групи.

`Прочитајте ги текстовите: Лука 6,12.13; Матеј 10,1 и Марко 3,13-15. Кои две цели сакал Исус да ги постигне повикувајќи ги учениците и бирајќи ги да бидат дел од Неговата служба во мали групи?`

Исусовата цел при повикувањето на учениците била духовно и практично да ги подготви за нивната мисија во светот. Преку дружењето со Него, тие растеле во благодатта. На собирањата на своите мали групи, научиле како поуспешно да служат. Од ден на ден, гледајќи како Исус да им служи на потребите на луѓето во своето опкружување, имале пример од кој учеле како да ги користат своите дарови. Целта на Исусовите мали групи била и духовна нега и допирање до срцата на другите луѓе.

`Сетете се на некој период кога и самите сте биле дел од група која, во одредени околности, сите се грижеле едни за други и работеле со заедничка цел. Што сте научиле од тоа а би можело да ви помогне да ја разберете вредноста на малите групи во контекст на нашата вера?`