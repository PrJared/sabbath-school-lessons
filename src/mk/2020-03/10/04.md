---
title: 'Организирани За Служба'
date: 01/09/2020
---

`Прочитајте 1. Коринќаните 12,12-25. Во која смисла човечкото тело претставува одлична илустрација на сложна заедничка работа во мали групи?`

Павле не само што ја открива важноста на духовните дарови во животот на црквата, туку предлага и модел по кој тие можат да се организираат. Тој зборува за духовните дарови во контекст на Христовото тело и начинот на кој телото функционира.

Проучувањата на анатомијата и физиологијата покажуваат дека телесните органи се дел од различни меѓусебно поврзани системи. На пример, дигестивниот, кардиоваскуларниот, респираторниот и скелетниот систем се само некои од сложените органски системи внатре во телото. А духовните дарови се исто како и различните делови на телото. Тие најдобро функционират кога се организирани во системи и групи. Во повеќето случаи, тие всушност и не можат да функционираат сами. Нашето тело не е само збир на одвоени органи кои независно дејствуваат. Секоја телесна функција се остварува преку цврсто поврзан систем од органи кои работат со заедничка цел.

Сето тоа нам ни зборува во какво опкружување можеме на најдобар начин да ги употребиме нашите духовни дарови. Лесно можеме да се обесхрабриме кога работиме сами, но кога ќе се најдеме во група со луѓе кои имаат слични интереси и цели, откриваме дека нашите напори можат да бидат многу подобро насочени и многу зголемени.

Малите групи пружаат најдобро опкружување за примена на нашите духовни дарови, и можат да станат витален пулс на мисионската служба на локалната црква.

Важноста на малите групи Елена Вајт ја нагласува со следните зборови: „Оној што не може да направи грешка, ми укажа на основањето мали групи како основа на христијанските напори. Ако црквата има голем број верници, нека се организираат во мали групи кои ќе се залагаат не само за членовите на црквата, туку и за неверниците. Ако во некое место има само двајца или тројца што ја познаваат вистината, тие нека се здружат во една работна група. Нека го зачуваат нераскинливото единство дејствувајќи заедно во љубов и слога, поттикнувајќи се едни со други кон напредок, црпејќи храброст и сила од поддршката на другите“ (*Теstimonies for the Church*, vol. 7, pp. 21, 22).

Службата на малите групи ја воспоставил Бог за да му овозможи на секој член на црквата духовно да расне, да доживее топло заедништво со другите и своите од Бога дадени дарови да ги употреби за служба.

`Размислувајте за наведената изјава на Елена Вајт. Анализирајте ја збор по збор. Како би можел тој божествен совет да се примени во вашата црква?`