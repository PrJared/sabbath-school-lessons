---
title: 'За Натамошно Проучување'
date: 04/09/2020
---

Пред неколку години, мала црква во близина на еден од главните градови во Европа одлучила да направи нешто значајно за Господа. Црквата била во стагнација. Со години никој не бил крстен. Ако ваквиот тренд продолжел, црквата би имала малку шанси за иднината. Но, пасторот и одборот на црква со сета душа се молеле и внимателно разгледувале што би можело да се направи.

Бидејќи го проучувале Новиот завет, одлучиле да ја воспостават службата на малите групи. Деветмина верници лаици во црквата имале визија. Се посветиле на заедничка молитва и проучување за да можат да ја воспостават службата на мали групи. Наскоро се одлучиле во домовите на секој од нив да направат евангелски центри. Групите учеле како да ги користат своите дарови на различни начини. Воспоставиле и служба на молитви и гостопримство. Се спријателиле со луѓето од својата околина. Правеле љубезни дела на членовите на своите семејства, пријателите и бившите адвентисти. Водачите на тие мали групи започнале проучување на Библијата во девет домови каде што присуствувале околу четириесет гости. Биле одушевени од тоа што го правел Светиот Дух. На крајот седумнаесет од тие четириесет се крстиле. Така, таа мала црква која стагнирала сега сведочи дека малите групи се во состојба да направат огромна промена. Тие се едно од Божјите одбрани средства за да можат што повеќе верници да се вклучат во мисијата на црквата.

**Прашања за разговор**

`1. Разговарајте во класата за клучните елементи за работата на секоја мала група, како што е назначено во отсекот за четврток. Во кои други активности би можела да се вклучи малата група? Како таа мала група може да помогне за посебно талентираните поединци тие свои дарови да ги употребат поуспешно од кога било?`

`2. Зошто е важно малите групи да го насочат фокусот кон надвор, на мисијата? Колку и да е важно групата да пружа нега и поддршка на своите членови, зошто нејзината главна цел секогаш мора да биде ширењето на евангелието? Зошто тие мали групи сепак би требало да останат поврзани со локалното црковно тело? Зошто тоа е толку важно?`

`3. Дали некогаш сте биле член на таква мала група или сте слушале за такви групи кои не работеле успешно и на крајот престанале да постојат? Разговарајте за причините кои, според вашето мислење, довеле до тоа.`

`4. Размислувајте за приказната од воведот за денешното проучување – за тоа што се случило во една европска црква благодарение на службата на малите групи. Што мислите, зошто тоа толку добро функционирало? Што правеле тие што било на многу начини, толку едноставно а сепак толку успешно? Зошто работата од „сигурното“ опкружување на домот, наместо од црковната зграда би можело да биде поуспешен начин да се започне служба во блиската општествена заедница?`