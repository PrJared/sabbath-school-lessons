---
title: 'Возбудлив Начин Да Се Вклучиме'
date: 29/08/2020
---

### Прочитајте ги библиските текстови
1. Мојсеева 1,1.2.26; 2. Мојсеева 18,21-25; 1. Коринќаните 12,12-25; Дела 16,11-15.40; Дела 4,31; Дела 12,12.

> <p>Запомнете го стихот</p>
> „Тогаш им рече на Своите ученици: ‘Жетвата навистина е голема, а работници малку, молете Го тогаш Господарот на жетвата да испрати работници во Својата жетва’“ (Матеј 9,37.38).

Некој еднаш рекол: „Има сила во броевите“. Во извесна смисла, тоа е точно. Дали некогаш сте забележале дека сте далеку помотивирани завежбање ако тоа го правите во група со други луѓе, отколку секој ден сами? Многу луѓе се придружуваат на здравствени клубови, одат во спортски сали и рекреациони центри затоа што веруваат дека подобро ќе вежбаат, и дека во тоа повеќе ќе уживаат, ако тоа го прават заедно со други. Бог нѐ создал за дружење. Ние сме социјални суштества и она што важи за вежбањето, важи и за многу други области од животот – подобро се чувствуваме кога имаме систем на социјална поддршка. Тоа е голема вистина и на духовен план.

Во целата Библија, малите групи се истакнуват како еден од Божјите методи за јакнење на нашата вера, подобро запознавање на Неговата реч, продлабочување на молитвениот живот и оспособување на поединецот за сведочење. Отецот, Синот и Светиот Дух земале учество во службата на малите групи. Мојсеј бил водач на една мала група. Исус ја основал својата мала група на ученици, а апостолот Павле го пропатувал римскиот свет ширејќи го евангелието со мала група свои сопатници.

Во текот на оваа седмица, ќе посветиме внимание на библиската основа за организирање на малите групи, а вие ќе откриете како на возбудлив начин ќе можете да се вклучите во Божјето дело.