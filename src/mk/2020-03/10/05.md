---
title: 'Новозаветниte Мали Групи'
date: 02/09/2020
---

Новозаветната црква имала експлозивен раст. За само неколку години пораснала од мала група верници со заедница од повеќе десетици илјади луѓе. Мноштво фактори придонеле за таквиот прилив на верници и за феноменот на забрзан раст. Исусовата служба го посеала семето на евангелието и го подготвила мноштвото да го прифати проповедањето на учениците. По Христовото вознесение, на денот Педесетница, Светиот Дух со голема сила се спуштил над група ученици што се молела. Уште еден од елементите кои придонеле за брзиот раст на новозаветната црква е нејзината организациона структура во вид на мали групи. Малите групи ја донеле таа промена.

`Прочитајте Дела 18,1-5 и Дела 20,1-4. Што мислите, зошто Лука спомнува имиња на некои од Павловите блиски соработници?`

Интересно е да се забележи дека Лука спомнува некои од луѓето со кои Павле соработувал. За него секој од нив бил важен. Секого го знаел по име. Тие се поддржувале еден со друг во службата на проповедање на другите. Иако тука се спомнуваат мал број имиња, сепак гледаме колку е важно да имаме блиска меѓусебна соработка, дури и кога сме малку на број.

Секој од тие луѓе сигурно имал дарови поинакви од оние кои другите ги поседувале. Потекнувале од различни култури и општествени слоеви. Не гледале секогаш исто на работите, но секој давал вреден придонес во Христовото дело. Различноста на нивните дарови, околности и искуства само го подобрувала растот на црквата. Секој придонесувал за мисијата во согласност со сопствените можности и личното искуство со Христа.

`Споредете Дела 16,11-15.40 со Дела 12,11.12. Кој повик Лидија му го упатила на Павле веднаш по своето обратување? Каде отишле Павле и Петар отако биле ослободени од затвор?`

Новозаветните верници редовно се состанувале во своите домови. Така христијанските домови станале центри на влијание и средиште на службата на малите групи.

`Дали сте размислувале за тоа да основате мала група во својот дом или да се здружите со некој пријател и заедно да започнете таков вид служба во неговиот дом? Ако веќе сте дел од некоја мала група, размислете за тоа што би можеле оваа седмица да споделите со својата класа во врска со предностите што таа мала група ги донесува?`