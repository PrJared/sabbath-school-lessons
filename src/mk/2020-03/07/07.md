---
title: 'За Натамошно Проучување'
date: 14/08/2020
---

Во книгите на Елена Вајт прочитајте ги следните глави: *Патот кон Христа*, „Познавање на Бога“, стр. 87-91 оригинал; *Евангелски работници*, „Читање на Библијата во семејствата“, стр. 192 – 193 оригинал; *Евангелизам*, „Вештината на библиската работа“, стр. 481 – 486 оригинал.

Бог дејствува на човечките срца насекаде околу нас. Ако имаме изострен духовен вид за да воочиме каде Бог веќе работи, редовно ќе забележуваме прилики во кои можеме да им ја изнесуваме Божјата Реч на другите. Кога Бог ќе го подготви теренот на срцето, ние имаме прилика да го сееме семето на евангелието. Светиот Дух го подготвил срцето на Никодима, на жената крај изворот, римскиот капетан, жената што боледувала од течење крв, разбојникот на крстот и многу други, за да можат да ја примат Неговата реч, пред Исус и воопшто да се сретне со тие луѓе. Благодарение на околностите во нивниот живот и дејствувањето на Светиот Дух, тие биле подготвени да ја примат Христовата порака.

Можеби по природа сме такви што се срамиме на луѓето да им предложиме да се молиме со нив, да им зборуваме за библиските ветувања, или да им понудиме некоја литература. Меѓутоа, кога ќе се почувствуваме посебно повикани некому да му зборуваме за нашата вера, тоа е главно затоа што Светиот Дух, кој нѐ поттикнува, веќе делувал на таа личност да го прифати нашето сведочење.

**Прашања за разговор**

`1. Ако ви пристапи некој што го мачи длабоко чувство на вина поради нешто, кому му е потребно Божјото проштавање, каков совет би му дале и кои библиски текстови би му ги пренеле? Какво е вашето лично искуство во врска со вината и силата на Божјето проштавање во вашиот живот?`

`2. Понекогаш Бог воведува луѓе во нашиот живот затоа што копнее тие да ја дознаат вистината. Како да станеме претприемачи за Божјето водство?`

`3. Размислете подетално за Божјата сила и за Божјата Реч откриена во извештајот за Создавањето, како и при самото Создавање. Ние едвај успеваме да го сфатиме самиот универзум како поим поради неговото огромно пространство. А Бог, кој го создал, е далеку поголем од својата творба. Како можеме да пронајдеме утеха во сознанието дека Бог, кому му служиме, е толку моќен? И не само што е моќен, туку и нѐ сака! Колкава надеж ни пружаат сите тие сознанија за Бога? И како тоа знаење ни помага подобро да им сведочиме на другите за Него?`