---
title: 'За Натамошно Проучување'
date: 18/09/2020
---

„Бог ја повикал својата црква во ова време, како што го повикал стариот Израел, да биде светлина за светот. Со моќното сечило на вистината – пораките на првиот, вториот и третиот ангел – Тој одвоил народот од црквите и од светот, со цел да го доведе во неговата света близина. Тој го направил чувар на својот закон и му ги доверил големите вистини од пророштвата за ова време. Како и пророчките списи што му биле доверени на стариот Израел, тие се свето наследство кое мора да им се пренесе на луѓето.

Трите ангели од Откровение 14 глава, го претставуваат народот кој ја прифаќа светлината на Божјите пораки и излегува како Негов претставник да ја објави опомената по целата планета. Христос им рекол на своите следбеници: ‘Вие сте светлината на светот’ (Матеј 5,14). На секоја душа што го прифаќа Исуса, крстот од Голгота порачува: ‘Погледнете колкава е вредноста на душите.’ ‘Одете по сиот свет и проповедајте го Евангелието на секое создание’ (Марко 16,15). Со ништо не смееме да дозволиме да се спречи извршувањето на таа задача. Тоа е дело од пресудна значење за ова време и мора да биде далекусежно како вечноста. Љубовта што Исус ја покажал кон човечките души, преку жртвата што ја направил за нивно откупување, ќе ги придвижи сите негови следбеници.

Христос го прифаќа – и тоа со каква радост! – секое човечко суштество што му се предава Нему. Тој го здружува човекот со божественото, со цел да му ги открие на светот тајните на отелотворената љубов. Разговарајте за тоа, молете се за тоа, пејте за тоа, преплавете го светот со пораките од Неговата реч и продолжете да освојувате нови подрачја“ (Еllеn G. Whitе, *Counsels for the Church*, pp. 58, 59).

**Прашања за разговор**

`1. Во која смисла пораките на тројцата ангели од Откровение 14 ја одредуваат суштината на Адвентистичката црква на седмиот ден?`

`2. Размислувајте за саботата и за важноста што таа ја има. Како што видовме оваа седмица, пораката која е содржана во неа, е толку важна што Бог ни заповеда да одвоиме една седмина од својот живот за да се сеќаваме на Него како на свој Творец и Спасител. Ние не сме обврзани на одиме на некоја света гора, ниту пак во некој свет град за да го славиме Бога. Секоја седмица саботата доаѓа до нас со брзина од илјада и шестотини километри на час (барем околу екваторот). Како овој факт дополнително ни помага да ја разбереме важноста на тој ден, како и она на што тој нѐ упатува?`

`3. Како идејата за падот на Вавилон и поимот за жигот на ѕверот да ги објасниме на најприфатлив начин? Односно, како тие вистини да ги изнесеме на најмалку навредлив начин, иако мораме да се помириме со тоа дека, и покрај сиот наш труд, некои луѓе сепак ќе се најдат навредени?`