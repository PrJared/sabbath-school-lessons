---
title:  V. Jėzus mūsų pavyzdys
date:   15/10/2020
---

Jėzus Kristus, Dievo Sūnus, vienintelis gyveno visiškai paklusdamas Tėvui, nepriekaištingai paklusdamas Dievo Įstatymui. Jis tai padarė ne tik todėl, kad galėtų būti mūsų pavaduotojas, bet ir mūsų pavyzdys, kuriuo Jis taip pat buvo.

`8. Perskaitykite šias eilutes: Lk 2, 51–52; Fil 2, 8; Hbr 5, 8; Jn 8, 28–29. Kaip jos mums primena apie Kristaus paklusnumą visą Jo gyvenimą?`
														
Galbūt Jonas tai pasakė geriausiai: „Kas tvirtina esąs Jame, tas turi pats taip vaikščioti, kaip ir Jis vaikščiojo.“ (1 Jn 2, 6) Mums žvelgiant į Kristaus gyvenimą ir Jo tarnystę žemėje, nesunku pastebėti, kaip Jis džiugino Tėvą savo klusnumu. Kristus išpildė pranašystes ir visą gyvenimą laikėsi Dievo Įstatymo.

Kaip Dievas liepė Mozei užrašyti Jo Įstatymą, kad jis galėtų būti liudytoju Izraeliui, Kristus buvo gyvas liudijimas Jo apaštalams, mokiniams, nusidėjėliams ir šventiesiems. Dabar, užuot tik turėję tam tikrų taisyklių, kurių privalome laikytis, turime Jėzaus, žmogaus kūnu ir krauju pavyzdį, kuriuo taip pat galime sekti. 	

Kaip mokytojai, kokį geresnį pavyzdį galime pateikti mokiniams už Jėzaus pavyzdį ir tai, kaip Jis pakluso Tėvui?

> <p></p>
> „Jei vadinamasis tikėjimas Kristumi atleidžia žmones nuo pareigos paklusti Dievui, tai jis nėra tikėjimas, o tik jo prielaida. ‘Jūs juk esate išgelbėti malone per tikėjimą’ [...]. Bet ‘[...] tikėjimas: jei neturi darbų, jis savyje miręs’ (Ef 2, 8; Jok 2, 17). Prieš ateidamas į žemę, Jėzus apie save pasakė: ‘Mano džiaugsmas – vykdyti Tavo valią, Mano Dieve, Tavo Įstatymą turiu širdyje’ (Ps 40, 9). O prieš pat įžengdamas į dangų, Jis paskelbė: ‘Aš [...] vykdau savo Tėvo įsakymus ir pasilieku Jo meilėje’ (Jn 15, 10). Raštas sako: ‘Iš to patiriame, jog esame Jį pažinę, kad laikomės Jo įsakymų.ʼ [...] ‘Kas tvirtina esąs Jame, tas turi pats taip vaikščioti, kaip ir Jis vaikščiojo.’“ (1 Jn 2, 3–6) (E. Vait, Kelias pas Kristų, p. 63)

`Ką galite daryti, kad geriau sektumėte Kristaus pavyzdžiu visose savo gyvenimo srityse ir tokiu būdu būtumėte geresniu mokytoju kitiems? Nors tai sena, nuvalkiota idėja, kodėl tai, ką mes darome – mūsų elgesys – kalba daug garsiau už tai, ką sakome?`