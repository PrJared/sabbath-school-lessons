---
title:  III. Idant tau sektųsi
date:   13/10/2020
---

Visame Rašte girdime apie kitus su Dievo Įstatymo pažinimu ir laikymusi susijusius rezultatus.

`4. Perskaitykite Joz 1, 7–8. Ką Viešpats sakė Jozuei, ir kaip šie principai taikytini mums šiandien?`
														
Viešpats sakė Jozuei, jam įžengiant į Kanaaną: „Tik būk stiprus ir labai ryžtingas, ištikimai elgdamasis pagal visą Įstatymą, kurį Mano tarnas Mozė tau davė. Nenutolk nuo jo nei į dešinę, nei į kairę, idant tau sektųsi, kad ir kur eitumei!“ (Joz 1, 7)

Sekimosi, kaip paklusnumo rezultato samprata gali atrodyti priešinga tam, kaip šiandien mūsų pasaulyje matuojama sėkmė. Šiandien daugelis mano, kad sėkmės ženklai yra naujovės, kūrybiškumas ir savarankiškumas. Sėkmė tam tikroje veikloje dažnai reikalauja nepaprasto talento ir rizikos.

Tačiau Dievo akimis, sėkmei reikia kitokių išteklių. 

`5. Perskaitykite Apr 12, 17; Apr 14, 12; Rom 1, 5; Rom 16, 26; Jok 2, 10–12. Ką šios eilutės mums šiandien sako apie paklusnumą Dievo Įstatymui? Tai yra, net jei mes nesame išgelbėti dėl to, kad laikomės Dievo Įstatymo, kodėl vis dar itin svarbu jo laikytis?`														

Senasis Testamentas, Naujasis Testamentas, Senoji Sandora, Naujoji Sandora – nesvarbu, kaip Raštą tikintys krikščionys esame pašaukti paklusti Dievo Įstatymui. Pastarojo laužymas, dar vadinamas nuodėme, gali sukelti tik skausmą, kančią ir amžiną mirtį. Kas asmeniškai nesuprato ar nematė nuodėmės padarinių, Dievo Įstatymo laužymo rezultato? Kaip senovės Izraeliui turėjo sektis dėl to, kad jis laikysis Dievo Įstatymo (nors ir izraelitams reikėjo malonės), taip yra ir mums šiandien. Todėl Dievo Įstatymo laikymasis turi būti esminė krikščioniškojo ugdymo dalis, mokanti, ką reiškia gyventi tikint ir pasikliaujant Dievo malone.

`Koks buvo jūsų pačių patyrimas, susijęs su nuodėmės padariniais? Ką jūs supratote, kuo galėtumėte pasidalyti su kitais, kad galbūt kiti nedarytų tų pačių klaidų?`