---
title:  IV. Įstatymo laikymosi sunkumai
date:   14/10/2020
---

Labai naudinga laikytis Dievo Įstatymo, kaip įrodo Dievo palaimintų žmonių sėkmė. Jozuė atidžiai sekė Dievo nurodymus ir gerai vadovavo Izraeliui. Viešpats ne kartą sakė Izraeliui, kad jis klestės, jei laikysis Įstatymo.

`6. Perskaitykite 2 Met 31, 20–21. Kodėl Ezekijui sekėsi, pasak pagrindinių priežasčių šiose eilutėse?`
														
Kad ir kokioje ugdymo įstaigoje būtume, turime pabrėžti paklusnumo svarbą. Vis dėlto mūsų studentai nėra kvaili. Anksčiau ar vėliau jie pastebės tai, kad kai kurie žmonės yra ištikimi, mylintys ir paklusnūs. Ir vis dėlto, ką? Nelaimė ištiko ir juos. Kaip mums tai paaiškinti?

Tiesą sakant, negalime to paaiškinti. Mes gyvename nuodėmės, blogio pasaulyje, kuriame siaučia didžioji kova, ir nė vienas iš mūsų nėra nuo to apsaugotas.

`7. Ko šios eilutės mus moko apie šį sunkų klausimą? Mk 6, 25–27; Job 1, 2; 2 Kor 11, 23–29.`
														
Neabejotina, geriems ir ištikimiems žmonėms, kurie laikėsi Įstatymo, ne visada sekėsi, bent jau taip, kaip sėkmę supranta pasaulis. Čia taip pat gali būti dalinis atsakymas į šį sunkų klausimą, kuris be abejo iškils, mums siekiant mokyti Įstatymo svarbos. Ką tiksliai laikome sėkme? Ką sakė psalmininkas? „Verčiau gulėčiau prie Dievo Namų slenksčio, negu gyvenčiau nedorėlių palapinėse.“ (Ps 84, 11) 	Neabejotina, kad pagal pasaulio matą net tiems, kurie yra ištikimi Dievui ir klusnūs Jo Įstatymui, ne visada „sekasi“, bent jau kol kas. Meluotume savo mokiniams, jei teigtume priešingai.

`Perskaitykite Hbr 11, 13–16. Kaip šios eilutės padeda mums suprasti, kodėl ištikimieji vis dar kenčia šiame gyvenime?`