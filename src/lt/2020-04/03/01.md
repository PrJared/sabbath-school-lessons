---
title:  Įstatymas – mokytojas
date:   10/10/2020
---

### Šios savaitės tyrinėjimui skaitykite:
Įst 6, 5; Įst 31, 9–27; Rom 3, 19–23; Apr 12, 17; Apr 14, 12; Mk 6, 25–27; Hbr 5, 8.

> <p>Įsimintina eilutė:</p>
> „Mylėsi Viešpatį, savo Dievą, visa širdimi, visa siela ir visomis jėgomis.“ (Įst 6, 5)

Įspėdamas galatus dėl Įstatymo raidės prisilaikymo, Paulius rašė: „Jei būtų duotas įstatymas, galintis teikti gyvybę, tai iš tikrųjų teisumas eitų iš įstatymo.“ (Gal 3, 21) Žinoma, jei apskritai koks nors įstatymas galėtų „teikti gyvybę“, tai būtų Dievo Įstatymas. Ir vis dėlto Pauliaus mintis yra ta, kad mums, kaip nusidėjėliams, net Dievo Įstatymas negali teikti gyvybės. Kodėl? „Bet Raštas viską apjuosė nuodėme, kad pažadas dėl tikėjimo į Jėzų Kristų tektų tiems, kurie tiki.“ (Gal 3, 22)

Tačiau, jei Įstatymas negali teikti nusidėjėliams gyvybės, koks jo tikslas, išskyrus parodyti mums malonės poreikį? Ar tada Įstatymas veikia tik neigiamai, tik parodydamas mums mūsų nuodėmes?

Ne. Įstatymas taip pat yra skirtas mums rodyti gyvenimo kelią, randamą tik Jėzuje. Tai taip pat turėtų būti tikro ugdymo esmė, kreipti mus į malonės, tikėjimo ir paklusnumo Kristui gyvenimą. Štai kodėl šią savaitę tyrinėsime Dievo Įstatymo vaidmenį visam krikščioniško ugdymo klausimui. Tai darydami pasižiūrėsime, ko Įstatymas, nors ir negalintis mūsų išgelbėti, vis tiek gali mus išmokyti apie tikėjimą, apie malonę ir apie mūsų Dievo meilę puolusiai žmonijai.