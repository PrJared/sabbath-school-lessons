---
title:  Tolesniam tyrinėjimui
date:   16/10/2020
---

> <p></p>
> „Meilė – sukūrimo ir atpirkimo pagrindas – yra ir tikrojo ugdymo pamatas. Tai akivaizdžiai atspindi Įstatymas, kurį Dievas davė kaip gyvenimo vedlį. Pirmasis iš didžiųjų įsakymų yra šis: ‘Mylėk Viešpatį, savo Dievą, visa širdimi, visa siela, visomis jėgomis ir visu protu’ (Lk 10, 27). Mylėti Jį, begalinį visažinį, visomis jėgomis, visu protu ir širdimi reiškia didžiausią kiekvienos galios ištobulinimą. Tai reiškia, kad visoje esybėje – kūne, prote ir sieloje – turi būti atnaujintas Dievo atvaizdas. Panašiai į pirmąjį skamba antrasis įsakymas: ‘Mylėk savo artimą kaip save patį.’ (Mt 22, 39) Meilės įstatymas kviečia atsiduoti kūnu, protu ir siela tarnaujant Dievui bei savo artimui. Ir ši tarnystė, kuria palaiminame kitus, teikia didžiausią palaiminimą ir mums patiems. Nesavanaudiškumas yra kiekvieno tikro tobulėjimo pagrindas. Nesavanaudiškai tarnaudami mes maksimaliai ištobuliname kiekvieną savo sugebėjimą. Vis labiau ir labiau tampame dieviškosios prigimties dalininkais. Mes esame tinkami Dangui, nes priimame Dangų į savo širdis.“ (E. Vait, Ugdymas, p.16 )

**Klausimai aptarimui:**

`1. Kaip ir senovės Izraelis, mes turime mylėti Dievą ir kartu bijoti Dievo (Mt 22, 37; Apr 14, 7). Klasėje daugiau pasikalbėkite apie tai, kaip galime daryti ir viena, ir kita. Taip pat atsakykite į klausimą: Kodėl šie du įsakymai neprieštarauja vienas kitam?`

`2. Kuo skiriasi mato nustatymas ir taisyklės sudarymas? Jūsų patyrimu, ar adventizmas labiau susijęs su aukšto mato nustatymu tikinčiųjų bendruomenėje, ar taisyklių, kurios suvienytų tikinčiųjų bendruomenę, nustatymu? Ką Raštas sako apie aukšto mato nustatymą sau, šeimai, bažnyčiai?`

`3. Kaip rasti tinkamą pusiausvyrą, parodant paklusnumo Dievo Įstatymui svarbą ir kartu parodant, kodėl šis paklusnumas nėra mūsų išganymo šaltinis?`

`4. Perskaitykite Psalmę 119 ir atkreipkite dėmesį, kiek kartų užsiminta apie paklusnumą, laisvę, Įstatymą, taisykles ir įsakymus. Ką šios psalmės autorius nori perteikti šiomis temomis?`