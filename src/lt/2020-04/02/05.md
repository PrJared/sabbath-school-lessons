---
title:  IV. Tėvų vaidmuo
date:   07/10/2020
---

„Ir jūs, tėvai, neerzinkite savo vaikų, bet auklėkite juos, drausmindami ir mokydami Viešpaties vardu.“ (Ef 6, 4)

„Koks retas radinys – sumani žmona! Brangesnė už perlus jos vertė!“ (Pat 31, 10)

Tėvams tenka nuostabi atsakomybė. Tėvas yra šeimos galva, o šeima yra bažnyčios, mokyklos ir visuomenės lopšys. Jei tėvas yra silpnas, neatsakingas ir nekompetentingas, padarinius patirs šeima, bažnyčia, mokykla ir visuomenė. Tėvai turėtų stengtis parodyti Dvasios vaisių – meilę, džiaugsmą, ramybę, kantrybę, malonumą, gerumą, ištikimybę, romumą, susivaldymą (Gal 5, 22–23).

Mamos taip pat atlieka svarbiausią vaidmenį visoje visuomenėje. Jos daro didelę įtaką formuojant savo vaikų charakterį ir nustatant namų nuotaiką bei temperamentą. Tėvai turėtų daryti viską, ką gali, kad kartu su mamomis ugdytų savo vaikus.

`4. Ko tėvai ir mamos gali išmokti iš šių eilučių? Ef 5, 22–23. 25–26; 1 Kor 11, 3; 2 Kor 6, 14; Rom 13, 13–14; 2 Pt 1, 5–7; Fil 4, 8.`
														
Krikščionims tėvams tenka moralinė pareiga savo elgesiu parodyti biblinį Kristaus ir bažnyčios modelį. Santuokiniai santykiai yra Kristaus santykių su bažnyčia analogija. Tėvams atsisakant vadovauti arba vadovaujant tironiškai, jie piešia melagingą Kristaus paveikslą savo vaikams ir pasauliui. Dievas įsako visiems tėvams krikščionims uoliai mokyti savo vaikus (žr. Įst 6, 7). Tėvai privalo mokyti savo vaikus mylėti Viešpatį visa širdimi. Jie turi išmokyti Viešpaties baimės, visiško pasišventimo Jam iš meilės.

Įst 6, 7 izraelitams buvo duoti konkretūs nurodymai, kaip auklėti savo vaikus, mokant to, ką Viešpats padarė dėl savo tautos. Kad ir kokią puikią istoriją vyresnieji galėjo papasakoti savo vaikams, mes, gyvenantys po Kristaus, turime daug geresnį pasakojimą, ar ne?

Taigi, gydymas ar mokymas, kurį turime suteikti, yra nuolatinis aktyvus procesas, kurio pagalba diegiame savo vaikams Dievo tiesą ir paruošiame juos asmeniniams santykiams su Kristumi.

Visgi mums visiems buvo suteikta šventa dovana – laisva valia. Galiausiai, kai jie bus suaugę, mūsų vaikai patys bus atskaitingi Dievui.