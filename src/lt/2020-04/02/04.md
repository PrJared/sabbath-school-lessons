---
title:  III. Bendravimas
date:   06/10/2020
---

Tikrąja prasme, ugdymas yra bendravimas. Mokytojas yra tas, kuris turi žinių, išminties, informacijos, faktų ir pan., kuriuos turi perduoti mokiniui. Kažkas, turintis daug žinių, privalo mokėti jas perduoti kitiems; priešingu atveju, kokia nauda iš visko, ką jis / ji žino, bent jau kalbant apie mokymą?

Tačiau kitu lygmeniu, geri mokymo įgūdžiai nėra tik sugebėjimas bendrauti. Visam procesui taip pat labai svarbus santykių užmezgimas. 

> <p></p>
> „Tikras mokytojas nedaug gali suteikti savo mokiniams tokių vertingų dovanų, kaip savo paties draugystę. Tik pamilę kitą žmogų, mes galime jį suprasti, o suprasti reikia, kad galėtume kuo veiksmingiau pasitarnauti. Tai tinka ir vyrams, ir moterims, o dar labiau – vaikams ir jaunimui.“ (E. Vait, Ugdymas, p. 246)

Kitaip tariant, geras mokymas veikia emociniame ir asmeniniame lygmenyje. Šeimos, kaip mokyklos, atveju tai yra labai svarbu. Tarp mokinio ir mokytojo turi būti užmegzti geri santykiai.

Santykiai užmezgami ir plėtojami bendravimo priemonėmis. Krikščionims nebendraujant su Dievu, pavyzdžiui, neskaitant Rašto ar nesimeldžiant, jų santykiai su Dievu stagnuoja. Šeimoms reikia dangaus vedimo, jei jos nori augti Kristaus malone ir pažinimu.

`3. Perskaitykite šiuos tekstus. Ko iš jų galime pasimokyti, kaip užmegzti tvirtus šeimyniškus santykius (ar bet kokius kitokius santykius)? Ps 37, 7–9; Pat 10, 31–32; Pat 27, 17; Ef 4, 15; 1 Jn 3, 18; Tit 3, 1–2; Jok 4, 11.`
														
Laiko skyrimas deramoms bendravimo sėkloms sėti ne tik paruoš šeimos narius asmeniniams santykiams su Kristumi, bet ir padės plėtoti tarpasmeninius santykius šeimoje. Tai atrakins bendravimo kanalus, kuriais džiaugsitės, kai jūsų vaikai pradės bręsti ir suaugs. Ir net jei jūs neturite vaikų, šiuose tekstuose užrašyti principai gali būti naudojami bet kokiems santykiams.

`Pagalvokite ir apie tai, kodėl svarbu ne tik tai, ką sakome, bet ir tai, kaip sakome. Ko pasimokėte iš aplinkybių, kai tai, ką pasakėte, stipriai sugadino jūsų pasakymo poveikį, net jei pasakėte teisybę?`