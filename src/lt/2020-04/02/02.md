---
title:   I. Pirmoji šeima
date:   04/10/2020
---

Pirmuosiuose Šventojo Rašto puslapiuose nėra pateikta daug detalių apie šeimos auklėjimą, kuris vyko ankstyviausiomis žmonijos istorijos dienomis, nors galime būti tikri, kad ugdymas anuomet vyko būtent šeimoje.

> <p></p>
> „Edene sukurta ugdymo sistema įsitvirtino šeimoje. Adomas buvo Dievo sūnus (Lk 3, 38), ir būtent Tėvas mokė savo vaikus. Tai buvo tikrų tikriausia šeimos mokykla.“ (E. Vait, Ugdymas, p. 37)

Ir nors mes tiksliai nežinome, ko buvo mokoma, galime būti tikri, kad ugdymas buvo susijęs su kūrinijos stebuklais, o po nusidėjimo – atpirkimo planu.

`1. Ko šios eilutės moko ir kodėl jos tikrai buvo ugdymo, kurį Adomas ir Ieva suteikė savo vaikams, dalis? Pr 1–2; Pr 3, 1–15; 2 Kor 4, 6; Lk 10, 27; Gal 3, 11; Apr 22, 12.`
													
> <p></p>
> „Dar pasaulio pradžioje sukurta ugdymo sistema turėjo tapti žmogui modeliu per visus tolimesnius laikus. Kaip jos principų pavyzdys, Edene, mūsų pirmųjų tėvų namuose, buvo įkurta mokykla.“ (E. Vait, Ugdymas, p. 21)

Krikščioniškas ugdymas yra skirtas mokyti šeimas ir narius doktrinų, garbinimo, bendrystės, evangelizacijos ir tarnavimo. Namuose jūs tarnaujate šeimos nariams Dievo meile ir pažadais. Čia vaikai supažindinami su Jėzumi kaip su jų Viešpačiu, Gelbėtoju ir Draugu, o Raštas yra laikomas Dievo Žodžiu. Šeimoje jūs parodote, kokie yra sveiki santykiai su mūsų dangiškuoju Tėvu.

Pr 4, 1–4 parašyta apie Kainą ir Abelį, atnašaujančius Viešpačiui. Galime numanyti, kad jie apie aukų reikšmę ir svarbą sužinojo iš savo šeimos, mokydamiesi išganymo plano. Žinoma, istorija rodo, kad geras ugdymas ne visada nulemia tokį rezultatą, kokio tikimasi.

`Kad ir kokios būtų aplinkybės jūsų namuose, kokius sprendimus galite priimti, kad aplinka juose būtų tokia, kurioje mokoma tiesos ir kurioje tiesa yra įgyvendinama?`