---
title:  Tolesniam tyrinėjimui
date:   09/10/2020
---

E. Vait, „Ugdymas“, p. 321–329; p. 330–333; p. 334–346. 

> <p></p>
> „Ir tėvai, ir motinos atsakingi ir už ankstyvąjį, ir už vėlesnį vaiko ugdymą, todėl abu tėvai turi būti tam rūpestingai bei kruopščiai pasirengę. Prieš tapdami tėvais ir motinomis, vyrai ir moterys turi susipažinti su fizinio vystymosi dėsniais – su fiziologija ir higiena, su tuo, kas itin svarbu nėštumo metu, su paveldimumo dėsniais, sanitarinių sąlygų priežiūra, apranga, mankšta bei ligų gydymu; be to, jie turėtų suprasti protinio vystymosi ir dorovinio lavinimo principus.“ (E. Vait, Ugdymas, p. 322)

> <p></p>
> „Bendradarbiavimas turėtų prasidėti nuo paties tėvo ir motinos, šeimos gyvenime. Vaikų ugdymas – jų bendra pareiga, ir jie turėtų nuolatos stengtis dirbti kartu... Šitaip savo vaikus auklėjantys tėvai niekada nekritikuos mokytojo. Jie supras, kad ir jų vaikų interesai, ir teisingumas prieš mokyklą reikalauja, jog jie kiek įmanoma palaikytų bei gerbtų tuos, su kuriais dalijasi vaikų auklėjimo pareiga.“ (E. Vait, Ugdymas, p. 330)
 
**Klausimai aptarimui:**

`1. Nesvarbu, ar turime vaikų, ar ne, visi gyvename tam tikroje gyvenamojoje vietoje ir visi bendraujame su kitais. Ko jūs išmokote iš šios savaitės temos, kas gali padėti jums bendraujant su kitais ar net jiems liudijant, tiek jūsų gyvenamoje vietoje, tiek kitur?`

`2. Mes linkę į ugdymą žiūrėti palankiai. (Galų gale, kas galėtų prieštarauti ugdymui?) Bet ar taip yra visada? Kokių gali būti ugdymo iškrypimo ir virtimo kažkuo blogu pavyzdžių? Ko mus moko šie neigiami pavyzdžiai, kas galėtų mums padėti paversti ugdymą geru dalyku?`

`3. Kaip teigiama IV dalyje, mums visiems buvo suteikta šventa laisvos valios dovana. Anksčiau ar vėliau, kai vaikai taps jaunuoliais ir suaugusiais, jie turės patys priimti su Dievu, apie kurį jie buvo mokomi visą savo vaikystę, susijusius sprendimus. Kodėl visi tėvai ir visi, norintys liudyti kitiems ir mokyti kitus Evangelijos, visada turi atsiminti šią esminę su laisva valia susijusią tiesą?`