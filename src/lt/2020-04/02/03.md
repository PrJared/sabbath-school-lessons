---
title:  II. Jėzaus vaikystė
date:   05/10/2020
---

Raštas mums pateikia labai mažai informacijos apie Jėzaus vaikystę. Didžioji dalis tų metų tebėra slėpinys. Tačiau mums leista pažvelgti į Jo žemiškųjų tėvų Marijos ir Juozapo charakterį, ir tai, ką mes apie juos sužinome, gali mums padėti paaiškinti kai kuriuos Jo vaikystės ir ankstyvojo ugdymo laikotarpius.

**2. Ko šios eilutės moko apie Mariją ir Juozapą ir kaip jos gali mums padėti suprasti, kaip Jėzų auklėjo tėvai?**

`Lk 1, 26–38` 													

`Lk 1, 46–55` 													

`Mt 1, 18–24` 													

Šie tekstai moko, kad ir Marija, ir Juozapas buvo ištikimi žydai, stengęsi paklusti Dievo įsakams ir įstatams. Ir iš tikrųjų, kai Viešpats priėjo prie jų ir papasakojo jiems, kas su jais nutiks, jie ištikimai padarė viską, kas jiems buvo liepta.

`„Vaikelis Jėzus nebuvo mokomas sinagogos mokyklose. Jo pirmoji mokytoja buvo mama. Apie dangiškus dalykus Jis sužinojo iš jos lūpų ir pranašų raštų. Tuos pačius žodžius, kuriuos Jis ištarė Mozei apie Izraelį, dabar Jis girdėjo sėdėdamas motinai ant kelių. Tapęs jaunuoliu Jis taip pat nepanoro mokytis rabinų mokyklose. Toks išsilavinimas Jam nebuvo reikalingas, mat Jo mokytojas buvo Dievas.“ (E. Vait, Su meile iš Dangaus, 2011, p. 54)`

Neabejotina, jie buvo geri ir ištikimi vaiko mokytojai, tačiau, kaip paaiškina pasakojimas Lk 2, 41–50, jie daug ko nesuprato apie jų Sūnų, nes Jėzus turėjo žinių ir išminties, kurios buvo Jam suteiktos tik Viešpaties.

`Dar kartą perskaitykite pateiktą E. Vait citatą. Kaip mes suprantame šiuos jos žodžius apie tai, kaip Jis ant savo motinos kelių mokėsi žodžių, kuriuos Jis pats ištarė? Ką tai mums pasako apie nuostabią Dievo meilę? Kaip mes, puolę ir nuodėmingi kūriniai, turėtume reaguoti?`