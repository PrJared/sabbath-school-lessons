---
title:  V. Neužmiršti
date:   08/10/2020
---

Prieš izraelitų vaikams įžengiant į Pažadėtąjį kraštą, Mozė vėl kalbėjo su jais ir priminė, kaip nuostabiai juos vedė Viešpats, ir vėl jiems patarė nepamiršti to, ką Viešpats dėl jų padarė. Pakartoto Įstatymo knyga įvairiom prasmėm buvo paskutinė Mozės valia ir testamentas. Ir nors rašyta prieš tūkstančius metų, kultūroje ir gyvenimo aplinkybėmis, kurios iš esmės skiriasi nuo to, su kuo šiandien susiduriame mes, jos principai pritaikytini ir mums.

`5. Perskaitykite Pakartoto Įstatymo 6. Ko galime išmokti iš šio skyriaus apie krikščioniškojo ugdymo principus? Kas turėtų būti centru visko, ko mokome ne tik mūsų vaikus, bet ir tuos, kurie nežino, ką mes žinome apie Dievą ir Jo didžius išganymo darbus? Kokių įspėjimų yra šiose eilutėse?`
														
Visko, ko jie turėjo mokyti savo vaikus, centru buvo nuostabūs Dievo darbai dėl jų. Be to, jie aiškiai buvo įspėti neužmiršti ir to, ką Dievas dėl jų padarė.

Žinoma, jei tėvai atlieka svarbiausią vaidmenį įdiegiant biblinį mokymą vaikų gyvenimui, tada jiems tenka atsakomybė už savo gyvenimo organizavimą ir paruošimą, kad turėtų pakankamai žinių ir laiko praleisti su vaikais.

> <p></p>
> „Pirmoji vaiko mokytoja yra motina. Didžiausio imlumo ir greičiausio vystymosi laikotarpiu vaikelio auklėjimas didžiąja dalimi yra jos rankose.“ (E. Vait, Ugdymas, p. 321)

Tai yra esminis laikas, kai tėvai moko vaikus apie Dievo meilę ir pažadus. Reguliarus suplanuoto laiko skyrimas asmeniškai mokyti savo vaikus Dievo išminties ir pažadų turės teigiamos įtakos jūsų šeimai ateinančioms kartoms.

`Perskaitykite šią eilutę: „Įdiek juos savo vaikams. Kartok juos, kai esi namie ir kai keliauji, kai guliesi ir kai keliesi.“ (Įst 6, 7) Kokia čia mintis ir ką ji turėtų mums pasakyti apie tai, kaip svarbu visada išlaikyti Viešpaties tikrovę ne tik savo vaikų, bet ir mūsų pačių akivaizdoje?`