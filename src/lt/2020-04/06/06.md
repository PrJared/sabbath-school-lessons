---
title:  V. Suglumęs mokinys 
date:   05/11/2020
---

Jėzus ir Jo sekėjai pasuko Jeruzalės link. Kaip Erodui kėlė rūpestį Jonas Krikštytojas, valdžiai, įskaitant Erodą, dabar rūpestį kėlė Jėzus. Jo sekėjai buvo skurdžiai gyvenantys ir kiti pažeidžiami žmonės, kurie beviltiškai tikėjosi permainų.

Jėzus visų pirma norėjo suteikti pasauliui vilties. Bet Jis buvo užtikrintas, kad tie, kurie turi didžiausią galią ir privilegijas, ketina padaryti viską, ką tik įstengs, kad sunaikintų šią misiją. Jie nenorėjo, kad Jam pasisektų.

Kalbant apie vidinį Jėzaus mokinių ratą – Dvylika, jie norėjo būti Jėzaus pusėje. Bet tuo pat metu jie atrodė suglumę arba akli. Pvz., Mk 8, 31–33 Vyriausiasis Mokytojas ragina savo mokinius įžvelgti sunkiai jiems matomus dalykus. T. y., daugeliu atžvilgių jie vis dar buvo dvasiškai akli tam, kas iš tikrųjų buvo svarbu (žr. Mk 8, 37).

Tokios yra Jėzaus susitikimo su suglumusiu žmogumi aplinkybės.

`6. Perskaitykite pasakojimą apie Jėzų ir aklo elgetos Bartimiejaus išgydymą (žr. Mk 10, 46–52). Atminkite, kokį didelį gailestingumą Jėzus parodė. Dabar pagalvokite, kaip aklojo noras praregėti nulemia jo sprendimą sekti Jėzų pakeliui į Jeruzalę. Kaip manote, ar Morkus čia lygina Bartimiejų su kitais mokiniais? Kaip šis pasakojimas nušviečia tai, ką jums reiškia reaguoti į Vyriausiąjį Mokytoją?`
														
Bartimiejus norėjo pamatyti banguotus kūdikio plaukus ir kviečių spalvą pjūties metu. Bet matymas apima ne tik tai, kas yra fiziška. Kitaip tariant, šis pasakojimas yra apie matymą dvasiškai. Svarbu suvokti, kuo iš tikrųjų yra svarbus Vyriausiasis Mokytojas. Fizinis regėjimas yra viena. Tai yra svarbu, ir Jėzus tai žino. Tačiau Jėzus taip pat žino, kad kiekvieno žmogaus giliausias noras yra naujas ir geresnis gyvenimas.

`Perskaitykite Hbr 5, 12–14. Ko tai mus moko apie tikrąjį ugdymą?`