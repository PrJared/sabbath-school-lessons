---
title:  Ugdymas mene ir moksle
date:   28/11/2020
---

### Šios savaitės tyrinėjimui skaitykite:
Rom 1, 18–21; Ps 19, 2–7; 96, 9; Pr 3, 6; 1 Tim 6; Pat 1; Job 38.

> <p>Įsimintina eilutė:</p>
> „Dangūs skelbia Dievo šlovę, dangaus skliautas garsina Jo rankų darbą.“ (Ps 19, 2)

Ugdymas apima tai, kas vadinama „menais ir mokslais“. Tačiau ką tai reiškia mokantis ar mokant menų ir mokslų bibliniu požiūriu? Ar tuomet tiesiog pateikiame tam tikras Rašto eilutes, susijusias, pavyzdžiui, su tam tikra šiuolaikinės medicinos ar meno istorijos puse? Tai darydami, mes galime susieti praktines pamokas su nuostabia Dievo galia kuriant sudėtingą pasaulį. Bet paprastas Šventojo Rašto įtraukimas į vadovėlį yra tik nedidelė tikrojo ugdymo dalis – išganingo ir atperkamo ugdymo.

Kad toks ugdymas iš tikrųjų veiktų, mums reikia Dievo Žodžio, kuris padėtų mokyti visų disciplinų, pradedant humanitariniais mokslais ir baigiant molekuline biologija. Be jo mes galime pamiršti Dievo didybę, Jo kaip mūsų pasaulio kūrėjo ir išlaikytojo aukščiausią galią. Mokydamiesi pamatyti, kaip Dievas brangina savo kūriniją kaip organišką ir tikslinę, mes geriau suprantame, kaip galima ir reikia mokyti tam tikrų disciplinų.

Šią savaitę tyrinėsime kai kuriuos principus, kaip mokyti menų ir mokslų atsižvelgiant į krikščionišką pasaulėžiūrą.