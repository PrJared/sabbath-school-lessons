---
title:  V. Viešpats kreipėsi į Jobą
date:   03/12/2020
---

`8. Perskaitykite Jobo 38. Ko šis skyrius mus moko apie Dievą, ne tik kaip Kūrėją, bet ir kaip apie visos gyvybės Išlaikytoją? Kaip ši svarbi tiesa turėtų paveikti tai, kaip mes suprantame menus ir mokslus?`
														
> <p></p>
> „Daugelis moko, kad materija turi gyvybės jėgą – kad medžiagai suteikus tam tikrų savybių, ji gali veikti per savąją energiją pagal egzistuojančius dėsnius, į kuriuos net pats Dievas negali kištis. Tai yra klaidingas, Dievo Žodžiu nepagrįstas mokslas. Gamta klusni savo Kūrėjui. [...] Gamta liudija protą, Dievo buvimą ir energiją, kuri reiškiasi pagal jos dėsnius ir per juos. Gamtoje išryškėja nuolatinis Tėvo ir Sūnaus darbas. Kristus sako: ‘Mano Tėvas darbuojasi ligi šiolei, todėl ir Aš darbuojuosi.’“ (Jn 5, 17) (E. Vait, Patriarchai ir Pranašai, p. 84)

Deja, kaip minėta anksčiau, daug mokslo teiginių remiasi ateistinėmis, materialistinėmis prielaidomis. Vadinasi, mokslininkas gali žiūrėti į nepaprasto grožio, nepaprastai sudėtingą reiškinį ir vis dėlto tvirtinti, kad jis yra atsitiktinis, nesusijęs su jokiomis mintimis ar ketinimais.

Tiesą sakant, būtent tai mokslas tvirtino visą laiką. Gyvybė žemėje visu savo grožiu ir sudėtingumu – pradedant drugeliais ir baigiant žmonėmis – yra aiškinama kaip ne kas kita, o rezultatas cheminių medžiagų, prieš milijardus metų atsitiktinai sudariusių paprastą gyvybės formą, kuri atsitiktinai mutavo ir natūralios atrankos dėka išsivystė į visa, kas šiandien yra gyva, juda ir kvėpuoja.

Dabartinis mokslas teigia, kad pati antgamtinio Kūrėjo idėja nėra „mokslinė“, nes ji negali būti patikrinta moksliniu būdu, todėl mokslas jos negali tyrinėti. Ne pats mokslas leidžia daryti tokią prielaidą (iš tikrųjų, atrodo, kad mokslas moko priešingai – visas pasaulio grožis ir sudėtingumas iš tikrųjų nurodo į Kūrėją), bet tai yra filosofinė pozicija, suformuota pačių mokslininkų.

Tačiau bėda yra ta, kad Šventasis Raštas moko, jog Dievas ne tik visa sukūrė, bet ir visa palaiko. Tai reiškia, kad bet koks tikras krikščioniškas ugdymas turėtų būti grindžiamas radikaliai kitokiomis prielaidomis, užuot atsižvelgęs į tai, ką mokslas teigia apskritai. Kalbant apie gyvybės atsiradimą neišvengiamai bus skirtingų nuomonių.