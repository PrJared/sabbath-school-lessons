---
title:  IV. Kvailumas ir išmintis
date:   02/12/2020
---

`6. Perskaitykite Pat 1. Ko ši eilutė moko mus apie tai, kas iš tikrųjų turi būti krikščioniško ugdymo esmė?`
														
Rašte nuolat priešpriešinami kvailumas ir išmintis. Patarlių knyga puikiai primena mums apie kvailo elgesio ir kvailos draugijos pavojus. Skirtumas aiškus – Dievas nori, kad Jo tauta ieškotų išminties, ją brangintų ir jos nestokotų.

Studijuojantieji menus ir mokslą pasitelkia savo talentus, kad įgytų žinių ir siektų tobulumo. Šių disciplinų mokytojai daro panašiai. Dėl žinių ir sugebėjimų meninis genialumas ir mokslo proveržis mums pasiekiamas.

Tačiau krikščionišku požiūriu, ką iš tikrųjų reiškia meno ir mokslo žinios, jei jos nepadeda atskirti, kas teisinga ir neteisinga, gėrį nuo blogio, tiesą nuo paklydimo? Pvz., užtenka paskaityti apie tuos, kurie laikomi didžiausiais pasaulio menininkais, gyvenimą, kad pamatytume, jog nuostabūs įgūdžiai ir talentai neprilygsta doram ar teisingam gyvenimui. Taip pat galima teigti, kad didieji mokslininkai, dalyvaujantys kuriant biologinius ar cheminius masinio naikinimo ginklus, gali būti labai išsilavinę, gabūs, tačiau kokie jų darbo vaisiai? Kaip minėta anksčiau, žinios savaime nebūtinai yra geras dalykas.

`7. Perskaitykite Pat 1, 7. Kaip ši eilutė atskleidžia, kas yra tikrojo krikščioniško ugdymo esmė?`
														
`Vienas Nobelio premijos laureatas, ateistas, žmogus, tyrinėjantis visatą ir fizikines jėgas, rašė: „Kuo visata atrodo suprantamesnė, tuo labiau ji atrodo beprasmė.“ Ką tai turėtų pasakyti apie pačias žinias, kad jos gali būti ne tik beprasmės, bet, blogiau, privesti prie didelio paklydimo?`