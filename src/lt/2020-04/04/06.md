---
title:  V. Dievo įstatymas
date:   22/10/2020
---

Prieš daug metų prancūzai svarstė mirties bausmės klausimą: ar ji turėtų būti panaikinta? Jos panaikinimo šalininkai susisiekė su garsiu prancūzų rašytoju ir filosofu Mišeliu Fuko (Michel Foucault) ir paprašė jų poziciją palaikančio straipsnio. Tačiau jis pasisakė ne tik už tai, kad būtų panaikinta mirties bausmė, o už tai, kad būtų visiškai panaikinta visa kalėjimų sistema ir visi kaliniai būtų paleisti laisvėn.

Kodėl? Kadangi visos Mišelio Fuko moralės sistemos buvo tik žmogiško sumanymo, valdžioje esančių žmonių idėjos, skirtos masėms valdyti. Taigi šie moraliniai nuostatai neturėjo tikro pagrįstumo.

Kad ir kokia kraštutinė būtų jo pozicija, tai, ką mes matome čia, yra logiškas klausimo, kuris iš tikrųjų nėra itin naujas, padarinys. Mozė su tuo susidūrė senovės Izraelyje prieš tūkstančius metų. „Nesielgsite, kaip mes elgiamės čia šiandien, kiekvienas mūsų darydamas, kas jam atrodo gera.“ (Įst 12, 8; taip pat žr. Ts 17, 6; Pr 12, 15)

Jei neturėtume elgtis taip, kaip kiekvienam iš mūsų atrodo tinkama, t.y., mes patys nesame teisūs, šventi ir pakankamai objektyvūs, kad suprastume, kas yra moraliai teisinga, tada kaip mums žinoti, ką daryti? Atsakymas, žinoma, yra tas, kad mus sukūręs Viešpats davė mums ir moralinį kodeksą, kaip gyventi. Gal mūsų akys ir negali visko suprasti deramai, bet Viešpats tai gali.

`5. Ko šie tekstai mus moko apie moralinį elgesį? Įst 6, 5; Mk 12, 29–31; Apr 14, 12.`														

Jei atpirkimą padarysime esminiu krikščioniškai pasaulėžiūrai, tada (kaip tyrinėjome praėjusią savaitę) Dievo Įstatymas, Dešimt Dievo įsakymų, taip pat turi būti esminis. Galų gale, iš ko mes esame atpirkti, jei ne iš nuodėmės, Įstatymo laužymo (Rom 3, 20)? Be Dievo Įstatymo Evangelija iš tikrųjų būtų beprasmė ir tai yra viena iš priežasčių, kodėl mes žinome, kad mes vis dar privalome laikytis Įstatymo, nepaisant to, kad jis negali išgelbėti (tam mums reikia Evangelijos.).

Taigi visas septintosios dienos adventistų mokymas turi pabrėžti tai, ką E. Vait vadino Įstatymo amžinumu („Didžioji kova“, 2017, p. 53), įskaitant sabatą. Jei ugdymas yra skirtas padėti kiek įmanoma labiau atkurti Dievo paveikslą mumyse šiame gyvenime, tada net ir elementariausiu lygiu reikia laikytis Dievo Įstatymo, atsižvelgiant į Kristaus pavyzdį, kaip moralės kodekso, kuris parodo, kas iš tikrųjų yra teisinga Dievo akyse.