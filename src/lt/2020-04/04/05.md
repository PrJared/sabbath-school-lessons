---
title:  IV. Garbinti Atpirkėją
date:   21/10/2020
---

Kad ir kokia svarbi mūsų tikėjimui yra pasaulio sukūrimo doktrina, ji nėra viena, ypač Naujajame Testamente. Ji dažnai gretinama su atpirkimo doktrina, netgi yra neatsiejama nuo jos. Ir taip yra todėl, kad, atvirai sakant, puolusiame nuodėmės ir mirties pasaulyje vien pasaulio sukūrimo nepakanka. Mes gyvename, grumiamės, kenčiame (visi tai patiriame), o tada – ką? Mes mirštame, galiausiai ne itin išsiskirdami nuo nugaišusių gyvūnų, paliktų pakelėje.

Ar tai gerai?

Taigi lemiamai reikšminga mūsų pasaulėžiūrai yra ir atpirkimo doktrina, o tai reiškia, kad viso mūsų tikėjimo centre turime Jėzų Kristų, nukryžiuotą ir prisikėlusį.

`4. Perskaitykite Jn 1, 1–14. Ką šios eilutės pasako apie tai, kas buvo Jėzus ir ką Jis atliko dėl mūsų?`														

Taip pat perskaitykite pirmojo angelo žinią: „Ir aš pamačiau kitą angelą, lekiantį dangaus viduriu, turintį paskelbti žemės gyventojams, visoms tautoms, gentims, kalboms ir žmonėms amžinąją Evangeliją. Jis šaukė galingu balsu: ‘Bijokite Dievo ir atiduokite Jam pagarbą, nes atėjo Jo teismo valanda; nuolankiai pašlovinkite dangaus ir žemės, jūros ir vandens šaltinių Sutvėrėją!ʼ“ (Apr 14, 6–7) Atkreipkite dėmesį, kad amžinoji Evangelija yra tiesiogiai susieta su Dievu Kūrėju. Supratus, kad mus sukūręs Dievas yra tas pats Dievas, kuris žmogaus kūne prisiėmė mūsų nuodėmes ir bausmę už jas, nestebina tai, kad esame raginami Jį garbinti. Kaip kitaip galėtume reaguoti, supratę, koks iš tikrųjų yra mūsų Dievas?

Dėl šios priežasties nukryžiuotasis Kristus turi likti viso mokymo priešakyje ir dėmesio centre – mokymo, kuris, tiesą sakant, taip pat turi apimti ir Antrąjį atėjimą, nes Kristaus pirmas atėjimas iš tikrųjų nėra mums pakankamai naudingas, jei nebūtų antrojo, ar ne? Šventojo Rašto dėka galima teigti, kad Kristaus pirmasis ir antrasis atėjimas yra dvi vieno įvykio dalys – išganymo plano.

`Įsigilinkite į mintį Jono 1, kad tas, per kurį visa atsirado (Jn 1, 3), mirė už mus ant kryžiaus. Kodėl garbinimas turėtų būti stulbinanti ir natūrali reakcija?`