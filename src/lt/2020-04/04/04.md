---
title:  III. Biblinė pasaulėžiūra
date:   20/10/2020
---

Kaip pasakyta įžangoje, nė vienas iš mūsų nežiūrime į pasaulį neutraliai. Pavyzdžiui, žiūrėdamas į vaivorykštę danguje ateistas mato tik gamtos reiškinį. Jam ji neturi kitos prasmės, išskyrus tą, kurią jai suteikia žmonės. Priešingai, kažkas, žiūrintis į ją per biblinę pasaulėžiūrą, mato ne tik gamtos reiškinį, vandens ir šviesos sąveiką, bet ir Dievo pažadą nesunaikinti pasaulio dar kartą tvanu (Pr 9, 13–16). 

> <p></p>
> „Kokią užuojautą savo klystantiems kūriniams Dievas išreiškė sukurdamas debesyse nuostabią vaivorykštę kaip Jo Sandoros su žmonėmis ženklą! ... Dievas yra taip sumanęs, kad kai būsimų kartų vaikai klausinės apie šlovingojo, dangų juosiančio lanko prasmę, jų tėvai papasakotų tvano istoriją ir pasakytų jiems, kad Aukščiausiasis išlenkė lanką debesyse kaip patikinimą, kad vanduo niekada nebeužtvindys žemės.“ (E. Vait, Patriarchai ir pranašai, p. 77)

Septintosios dienos adventistams Raštas išlieka pagrindiniu tikėjimo tekstu. Jis moko pasaulėžiūros, suteikia „filtrą“, per kurį turime matyti ir suprasti pasaulį, kuris gali būti labai bauginanti ir sudėtinga vieta. Šventasis Raštas sukuria šabloną, padedantį mums geriau suvokti tikrovę, kurioje atsidūrėme, kurios dalis esame ir kuri dažnai mus glumina.

`3. Kokios tiesos užrašytos šiose eilutėse, kurios gali padėti mums geriau suprasti mus supančią tikrovę? Ef 6, 12; Mk 13, 7; Rom 5, 8; Rom 8, 28; Mok 9, 5; Apr 20, 5–6.`
														
Septintosios dienos adventistai privalo tvirtai laikytis Rašto mokymo, nes tai yra Dievo tautai atskleista tiesa, paaiškinanti mums daugybę dalykų, susijusių su pasauliu, kurie priešingu atveju mums būtų nežinomi ar nesuvokiami. Taigi visas krikščioniškasis ugdymas turi būti grindžiamas Dievo Žodžiu, o visi klaidamoksliai turi būti atmesti.

`Kurios Rašto tiesos prieštarauja žmonių įsitikinimams? Ko šis skirtumas turėtų išmokyti mus apie tai, kaip svarbu ištikimai laikytis Dievo Žodžio?`