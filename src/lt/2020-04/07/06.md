---
title:  V. Stabmeldystė ugdyme
date:   12/11/2020
---

Senovės Izraelį supo labai religingi žmonės, tiek pasišventę savo dievams, kad galėjo jiems paaukoti net savo vaikus. Tai pasišventimas, ar ne?

Todėl tikras gyvojo Dievo garbinimas buvo svarbi dalis siekiant apsaugoti hebrajus nuo stabmeldystės ir juos supančio klaidinančio garbinimo. Nepaisant visų įspėjimų, jie vis tiek pasidavė stabmeldiškiems papročiams, dėl kurių jie buvo konkrečiai įspėti.

`O šiandien? Kodėl gyvojo Dievo garbinimas, primenantis visa, ką Jis dėl mūsų padarė, taip pat yra itin svarbus – ypač atsižvelgiant į šiuolaikinės stabmeldystės pavojus?`

`7. Perskaitykite Mk 7, 1–13. Koks principas randamas 7–9 eilutėse, kuris šiandien galėtų būti pritaikytas krikščioniškojo ugdymo kontekstui ir klaidamokslių iš pasaulio pavojui, kuris galėtų neigiamai paveikti mūsų tikėjimo įpročius?`
														
Daugybė puikių intelektualių idėjų šiandieniniame pasaulyje yra pagrįstos gamtiniu tikrovės pasaulėvaizdžiu. Daugelis šiandien mokykloje mokomų dalykų yra pristatomi atsižvelgiant į šią poziciją, o tai dažnai reiškia, kad mokomi dalykai prieštarauja Raštui. Mums gali kilti pagunda garbinti be įrodymų priimtas, teorizuotas ir papročiais virtusias idėjas. Taip pat galime dievinti puikius filosofus, mokslininkus ir matematikus, kurie šias idėjas padarė prekiniu ženklu. Problema ta, kad dažnai šios idėjos gali prieštarauti Šventajam Raštui, tačiau dėl to, jog jų dabar yra mokoma ir jomis tikima, žmonės gali mėginti jas įtraukti į krikščioniškąjį ugdymą. Tačiau tai gali būti padaryta tik kompromituojant tikėjimą, o tai dažnai reiškia Rašto iškraipymą, siekiant pabandyti Raštą suderinti su dabartinėmis idėjomis.

`Kokie dabartiniai populiarūs įsitikinimai prieštarauja Šventajam Raštui, ir kaip mes, bažnyčia, galime apsisaugoti nuo jų įtraukimo į mūsų ugdymo sistemą?`