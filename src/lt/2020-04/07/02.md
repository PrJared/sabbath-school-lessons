---
title:  I. Mes visi ką nors garbiname
date:   08/11/2020
---

Mumyse yra kažkas, be jokios abejonės tai, ką Dievas iš pradžių mums įdiegė, bet, kaip ir visa kita, buvo iškreipta nuodėmės, tai troškimas garbinti. Akivaizdu, kad pradžioje mes turėjome garbinti Vienintelį, kuris vertas garbinimo, mūsų Viešpatį ir Kūrėją. Bet po nuopuolio visa tai pasikeitė, net labai.

Taigi mes visi ką nors, kažką garbiname. Tai padeda paaiškinti, kodėl per visą žmonijos istoriją ir net šiais laikais žmonės praktikuoja garbinimą. Senovės Egipte kai kurie žmonės garbino faraoną; kitais laikais, kituose kraštuose žmonės garbindavo žuvų statulas, daugiagalvius dievus ir kitas tariamas dievybes. Kai kurie žmonės garbino saulę, mėnulį, žvaigždes.

Šiandien dauguma žmonių yra pernelyg išprusę, kad lenktųsi prieš varlės statulą (bet, matyt, ne prieš Marijos statulą), tačiau tai vargu ar reiškia, kad žmonės, net pasauliečiai, ko nors negarbina – pinigų, galios, sekso, savęs, roko žvaigždės, aktorių, politikų. Tai, ką mes labiausiai mėgstame, kam daugiausia skiriame dėmesio, nesvarbu, tai, dėl ko gyvename, tą ir garbiname. Kaip perspėjo pasaulietis autorius Deividas Volisas (David Foster Wallace), jei garbinsite nederamą dalyką, jis „suvalgys jus gyvus“.

`1. Ko pasakojimas Danieliaus 3 skyriuje mus moko apie tikrojo garbinimo svarbą?`
														
Trys žydai akivaizdžiai laikė antrąjį įsakymą (Iš 20, 4–6) itin svarbiu, kaip Dievas ir buvo sumanęs. Galų gale, jis yra dešimties įsakymų dalis, kartu su draudimu žudyti, vogti ir pan. Deramas garbinimas yra toks svarbus, kad iš tikrųjų jis tampa svarbiausiu klausimu paskutinėmis dienomis, prieš Kristaus antrąjį atėjimą. Taigi krikščioniškasis ugdymas turi apimti visą garbinimo klausimą – kas tai yra, kaip mes tai darome, kodėl tai yra svarbu ir kam mes garbiname?

`Perskaitykite Apr 14, 6–12. Ko šios eilutės moko mus apie tai, koks esminis bus garbinimo klausimas paskutinės krizės metu prieš Kristui sugrįžtant?` 