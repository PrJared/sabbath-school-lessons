---
title:  III. Dvasia ir tiesa
date:   10/11/2020
---

Vienas iš nuostabiausių Naujojo Testamento pasakojimų, susijusių su Jėzus tarnavimu palaužtoms sieloms, yra pasakojimas apie Jėzų ir samarietę prie šulinio.

`4. Perskaitykite Jn 4, 7–26. Ką Jėzus jai sakė apie garbinimą? Tiesą sakant, kaip jie pradėjo garbinimo temą?`
														
Nors ji (samarietė) mėgino pakeisti temą kalbėdama apie garbinimą, Jėzus panaudojo jos taktiką, kad pateiktų mums gilias tiesas, susijusias su garbinimu ir tuo, ką garbinimas apima. Turbūt svarbiausia mūsų tikslui yra tai, kas parašyta Jn 4, 24: „Dievas yra dvasia, ir Jo garbintojai turi šlovinti Jį dvasia ir tiesa.“

Tikras Viešpaties garbinimas turi būti „dvasia“, tai yra, jis turi kilti iš meilės Dievui, iš asmeninio Jo pažinimo patyrimo. 

> <p></p>
> „Prie Dievo nuves tik ta religija, kuri kyla iš Jo. Kad teisingai Jam tarnautume, turime būti atgimę iš dieviškos Dvasios. Tai nuskaistins širdį ir atnaujins protą bei suteiks mums naują galimybę pažinti ir mylėti Dievą. Tai padės mums noriai paklusti visiems Jo reikalavimams. Toks ir yra tikrasis garbinimas – Šventosios Dvasios veikimo vaisius.“ (E. Vait, Su meile iš Dangaus, 2011, p.163) 

Tuo pačiu metu garbinimas turi būti „tiesa“. Privalome turėti tam tikrų teisingų žinių apie Dievą, kas Jis yra ir ko Jis reikalauja iš mūsų. Kitaip tariant, taip pat yra ir doktrina. (Kiek prasminga, pavyzdžiui, žinoti, kad mes garbiname tokį Dievą, kuris amžinai nedegina žmonių pragare?)

Taigi čia matome dvi dalis – patyrimą, kylantį iš pažinimo ir paklusimo Dievui, ir objektyvias mums apreikštas su Dievu susijusias tiesas. Dvasia be tiesos gali sukelti lėkštą sentimentalizmą, kuris labiau paremtas permainingomis emocijomis nei bet kuo kitu. O tiesa be dvasios, priešingai, gali nulemti negyvybingą formalizmą. Vadinasi mums reikia abiejų.

`Kaip jūs mokytumėte ką nors garbinti „dvasia ir tiesa“? Kokiais atvejais gali tekti labiau pabrėžti vieną, o ne kitą?`