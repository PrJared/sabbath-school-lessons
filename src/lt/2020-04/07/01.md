---
title:  Garbinimas ugdyme
date:   07/11/2020
---

### Šios savaitės tyrinėjimui skaitykite:
Dan 3; Apr 14, 6–12; Ps 78, 1–17; Jn 4, 7–26; 1 Met 16, 1–36; Mk 7, 1–13.

> <p>Įsimintina eilutė:</p>
> „Teikite Viešpačiui Jo vardo garbę, imkite atnašą ir eikite pas Jį, garbinkite Viešpatį šventą ir didį!“ (1 Met 16, 29)

Garbinimas yra žmonijos dalis, žmogaus prigimties dalis, net puolusios žmogaus prigimties. Neabejojama, kad mes buvome sukurti kaip būtybės, kurios iš Dievo mums suteiktos laisvės garbins Viešpatį, nes mes Jį mylime ir žinome, kad Jis vertas garbinimo. Taip garbinti turėjo būti gana lengva prieš nuopuolį, kada žmonės tiesiogiai bendravo su Dievu, o kūrinijoje nebuvo nuodėmės, mirties ir sunaikinimo. Tokią kūriniją mums, žinantiems tik puolusį pasaulį, sunku įsivaizduoti.

Žinoma, nors šiandien mumyse vis dar yra įgimtas poreikis garbinti, jis, kaip ir visa kita šiame pasaulyje, buvo iškreiptas nuodėmės, o tai reiškia, kad, be kita ko, mes, būdami garbinantys kūriniai, galime pradėti garbinti nederamus dalykus ar net garbinti Viešpatį ne taip, kaip Jis turėtų būti garbinamas. (žr. Mk 7, 1–13; Jer 7, 4)

Kadangi garbinimas yra itin svarbus krikščioniškam patyrimui, krikščioniškasis ugdymas turi apimti garbinimą, šios savaitės temą.