---
title:  III. Tuomet pažinsime
date:   22/12/2020
---

> <p></p>
> „Dangus yra mokykla; Visata – jos studijų objektas; Amžinasis – jos mokytojas. Šios mokyklos padalinys buvo įkurtas Edene, ir, kai atpirkimo planas bus įvykdytas, Edeno mokykloje vėl vyks ugdymo darbas.“ (E. Vait, Ugdymas, p. 349)

Jei esate kaip dauguma žmonių, turite daug klausimų, susijusių su nuodėme, kančia, ligomis, mirtimi, kodėl nutiko viena, kita arba trečia.

Mes taip pat turime klausimų, susijusių su gamtos pasauliu ir visomis jo paslaptimis. Nors dėl visos neįtikėtinos savo pažangos mokslas padėjo mums geriau suprasti pasaulį ir visatą apskritai, dar daug ko nesuvokiame.

Nuo paprasčiausių gyvybės formų iki dangaus virš mūsų galvų, nuo subatominių dalelių judėjimo iki besisukančių galaktikų, išsibarsčiusių kosmose, mes susiduriame su daug didesne ir gilesne tikrove, kurios mūsų protas dabar negali suvokti, ypač dėl čia ir dabar riboto laiko, kad galėtume patys tyrinėti šiuos reiškinius.

Kita vertus, kai galėsime mokytis amžinai, be abejo, jog daug paslapčių išaiškės.

**4. Ką šios eilutės mums sako apie tai, ką sužinosime, kai pasibaigs šis apgailėtinas nuodėmės, kančios ir mirties laikotarpis?**

`1 Kor 13, 12`

`1 Kor 4, 5`													

Mums pažadėta, kad mums bus suteiktas supratimas apie tuos dalykus, kurie kol kas mums lieka paslėpti. Kokia nuostabi viltis, kad pamatę ir supratę dalykus, kurie dabar atrodo tokie sudėtingi, galėsime tik šlovinti Dievą! Dabar mums svarbiausia išlaikyti tikėjimą, pasikliauti Dievo pažadais, gyventi laikantis turimos šviesos ir ištverti iki galo. Gera žinia yra tai, kad mes visa galime Kristuje, kuris mus stiprina (Fil 4, 13).

`Kokie sudėtingi klausimai slegia jūsų širdį? Kokie dalykai dabar atrodo nesuvokiami? Kaip mokėjimas pasikliauti Dievu dėl tų dalykų, kuriuos suprantate, gali padėti tais atvejais, kurie dabar lieka nesuvokiami?`