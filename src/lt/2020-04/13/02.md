---
title:  I. Mirusiųjų dalia
date:   20/12/2020
---

1600-aisiais prancūzų rašytojas Blezas Paskalis apibūdino žmonijos būklę. Viena jam buvo visiškai aišku – nesvarbu, kiek žmogus gyveno (anuomet žmonės gyveno neilgai) ir nesvarbu, kaip gerai žmogus gyveno (anuomet žmonės gyveno ne itin gerai), anksčiau ar vėliau žmogus mirs.

O tai, kas bus po mirties, truks ženkliai ilgiau nei trumpas gyvenimo laikotarpis prieš mirtį. Taigi Paskaliui logiškiausias dalykas, kurį žmogui derėtų sužinoti, yra mirusiųjų dalia, ir jį stebino, kaip žmonės sureikšmino tokius dalykus kaip „pareigų praradimą ar įsivaizduojamą garbės įžeidimą“, tačiau nekreipė dėmesio į klausimą, kas nutiks jiems mirus.

Paskalio mintis yra svarbi. Todėl Raštas daug kalba apie pažadą, laukiantiems išgelbėjimo Jėzuje, pažadą, kas jų laukia ateityje.

`1. Perskaitykite pateiktas eilutes. Kokią viltį jos mums teikia? Jn 6, 54; Jn 3, 16; 1 Jn 5, 13; 1 Tim 1, 16; Jn 4, 14; Jn 6, 40; Jud 21; Tit 3, 7.`
														
Kryžiaus šviesoje amžinasis gyvenimas yra suprantamas; be amžinojo gyvenimo visa kita neturi prasmės. Kad Visatos Kūrėjas, kuris „sutvėrė pasaulius“ (Hbr 1, 2), tas, kuriame „gyvename, judame ir esame“ (Apd 17, 28), kad Dievas įsikūnytų ir mirtų kūne, kam? Kad mes galų gale suirtume, kaip kelyje sužavinėtas gyvūnas?

Štai kodėl Naujasis Testamentas yra kupinas amžinojo gyvenimo pažadų, nes tik amžinybė garantuoja atlygį. Per milijoną ar milijardą metų pasitaikiusių pakankamai gerų akimirkų gali nepakakti, kad jos atsvertų blogąsias. Vien tik amžinybė gali subalansuoti visus dalykus, ir ne tik, nes begalinis yra daugiau nei baigtinis, ir taip amžinai.

Paskalis buvo teisus, mūsų laikas čia yra toks ribotas, priešingai tam, kas mūsų laukia. Būtų kvaila nepasiruošti mūsų laukiančiai amžinybei.

`Ką jūs sakote asmeniui, kuris visiškai abejingas tam, kas nutinka po mirties? Kaip galite padėti tokiam žmogui pamatyti, kokia iš tikrųjų nelogiška yra jo pozicija?`