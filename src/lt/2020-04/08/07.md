---
title:  Tolesniam tyrinėjimui
date:   20/11/2020
---

Didžioji Evangelijos užduotis (Mt 28, 18–20) pradėjo reikšmingą religinį judėjimą visame pasaulyje. Keli apaštalai ar misionieriai (abu žodžiai reiškia tą patį – „pasiuntinius“) ėjo į visą pasaulį ir subūrė sekėjus, padarė juos mokiniais, paragino juos tikėti Jėzų, pakrikštijo juos ir mokė juos visko, ką Jėzus jiems įsakė. Paveikslas toks, kad atsivertę krikščionys iš viso pasaulio, atstovaujantys skirtingoms kultūroms ir kalbantys skirtingomis kalbomis, išeina iš krikšto vandens tam, kad patektų į mokyklą ir pradėtų mokytis. Tai nestebina, nes jie dar turėjo daug išmokti.

Krikščionys visada mokosi ne tik dėl intelektualinio smalsumo ar noro įgyti žinių, bet ir dėl to, kad krikščioniškasis gyvenimas ir tikėjimas persmelkia kiekvieną kasdienio gyvenimo sritį. Reikia daug išmokti. Dėl to Naujojo Testamento laiškuose Jėzaus skelbimas (kartais vadinamas Naujojo Testamento žodžiu kerygma) ir visų dalykų, kurių krikščionys turi išmokti, mokymas (kartais vadinamas Naujojo Testamentu žodžiu didache). Geras skelbimo pavyzdys yra 1 Kor 2, 2, o ugdymas prasideda 1 Kor 4 ir tęsiamas, su trumpais tarpais, likusioje laiško dalyje. Ko krikščionys turi mokytis?

Apie darbą, poilsį, socialinius santykius, santykius su bendruomenėmis, bažnyčią ir garbinimą, ekonomiką, filantropiją, santykius su valdžia, konsultacijas, šeimos sistemas, santuokinius santykius ir vaikų auginimą, mitybą ir maisto ruošimą, apranga, net senėjimą ir pasiruošimą asmeninio gyvenimo ir gyvenimo šiame pasaulyje pabaigai. Būti krikščioniu reiškia sužinoti kažką apie šiuos minėtus dalykus ir dar daugiau. Jų supratimas nėra natūralus. Jų reikia mokytis.

**Klausimai aptarimui:**

`1. Ar ugdymo darbas svarbus bažnyčios misijai?`

`2. Ką E. Vait norėjo pasakyti rašydama, kad „dangus yra mokykla“ (Ugdymas, p. 349)?`

`3. Dar kartą perskaitykite 1 Kor 2, 1–16. Pažvelkite, ką Paulius sako mums apie tai, ką Dievas mums apreiškia per įkvėpimą. Pagalvokite apie jo teiginį, kad šio pasaulio valdovai ir išmintis praeis. Jei jis tai galėjo pasakyti anuomet, kaip dėl mūsų amžiaus „išminties“?`