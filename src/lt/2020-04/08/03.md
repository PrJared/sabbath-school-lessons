---
title:  II. Jėzus – Mokytojas
date:   16/11/2020
---

Jėzui apibūdinti Rašte vartojami daugybė terminų. Jis yra Dievo Sūnus, Mesijas, Žmogaus Sūnus, Gelbėtojas, Atpirkėjas, Viešpats, Dievo Avinėlis ir tai tik keli. Bet tiems, kurie Jį geriausiai pažinojo per tuos trejus su puse viešosios tarnystės Judėjoje ir Galilėjoje metų, Jis buvo Mokytojas. Jie vadino jį „Viešpačiu“ arba „Rabi“. Abu reiškia tą patį, būtent – „mokytoją“.

Todėl mokytojo profesija ir mokymo darbas Jėzui turėjo būti ypač tinkamas būdas vykdyti savo viešąją tarnystę. Kažkuo Jo atpirkimo darbas panašus į mokymo darbą. Be to, jis buvo išpranašautas Evangelijos pranašo.

`3. Perskaitykite Iz 11, 1–9. Ką šios eilutės atskleidžia apie Jėzaus mokymą?`
														
Viena labiausiai stulbinančių su Mesiju susijusių pranašysčių Šventajame Rašte užrašyta Izaijo 11. Nuo 1 iki 3 eilutės ateisiantis Mesijas nusakomas kaip teikiantis pažinimą, patarimus, išmintį ir supratimą. Viskas užbaigiama šiuo nuostabiu pažadu: „Žemė bus kupina Viešpaties pažinimo, kaip jūra kupina vandenų“ (Iz 11, 9). Galbūt būtent toks Rašto mokymas paskatino E. Vait savo knygoje apie ugdymą pažymėti, kad ugdymo darbas ir atpirkimo darbas yra vienas ir tas pats (žr. Ugdymas, p. 32).

Perskaitykite Jn 3, 1–3. Nikodemas kreipėsi į Jėzų – Rabi, o toliau nusakė Jėzaus mokymo dovaną, kaip atėjusią iš Dievo dėl Jėzaus padarytų ženklų, būtent dėl Jo stebuklų ir įžvalgos apie gyvenimo prasmę. Jėzus tai pripažino, ir jei ne Jam suteiktą titulą, tai, be abejo, Jo mokymo dovanos kilmę, kai Jis atsakė Nikodemui, jog šiam reikia atgimti iš aukštybės, kad pamatytų (suprastų ir įeitų) Dievo karalystę. Tai reiškia, kad autoritetas mokyti kitus, net ir Jėzaus atveju, kyla iš Dievo.

Aišku, mokymas yra Dievo dovana. Ji pavesta Dievo, pritaikyta Jėzaus, ir ji pripažinta tų, kurie yra mokomi, kaip dangiškos kilmės.

`Koks vaidmuo tenka mums, turintiems pamatyti, kaip išsipildė ši pranašystė apie Viešpaties pažinimą, išplisiantį visame pasaulyje?`