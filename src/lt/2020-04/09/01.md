---
title:  Bažnyčia ir ugdymas
date:   21/11/2020
---

### Šios savaitės tyrinėjimui skaitykite:
Lk 10, 30–37; Mt 5, 14–16; Lk 4, 18–23; Jer 29, 13; Mt 7, 7; 1 Tes 2, 6–8.

> <p>Įsimintina eilutė:</p>
> „Niekada nesivaikėme žmonių garbės nei tarp jūsų, nei kitur. Būdami Kristaus apaštalai, mes galėjome būti jums našta, vis dėlto tarp jūsų buvome švelnūs tarsi motina, globojanti savo kūdikius. Taip jūsų ilgėdamiesi, troškome pasidalyti su jumis ne tik Dievo Evangelija, bet ir savo gyvybe, nes tapote mums be galo brangūs.“ (1 Tes 2, 6–8)

Nuo seniausių laikų, kai tikintieji susirinkdavo garbinti Dievą – sinagogose, namuose ir bažnyčiose – Raštas atskleidžia žmones, kurie, tyrinėdami Šventąjį Raštą ir garbindami, trokšta pažinti Dievą ir suprasti Jo valią savo gyvenimui. Raštas taip pat ne kartą atskleidžia, kad bažnyčia yra ta vieta, kurioje turėtų vykti rimtos ir aktualios diskusijos ir kur pažinimas, susijęs su Dievu ir Jo valia žmonių gyvenimui, gali augti.

Kartais bijome klausti. Tačiau Rašte matome, jog klausimai yra dažnai naudojami, kad žmonės aiškiau suprastų Dievą. Panašiai visame Rašte naudojami pasakojimai, siekiant sudaryti žmonėms galimybę apmąstyti savo įsipareigojimus. Jėzus ypatingą dėmesį skyrė tokiam savo mokinių ir sekėjų mokymui.

Jei bažnyčia turi būti ugdymo vieta, ji turi parūpinti vietą nuoširdžiam dialogui. Kaip mums, kaip mokiniams mokykloje, ne kartą buvo pasakyta, kad nėra kvailų klausimų, mes turime bažnyčioje parūpinti saugią aplinką kiekvienam asmeniui, kad jis augtų malone ir suprastų Dievą bei Jo planą jų gyvenimui.