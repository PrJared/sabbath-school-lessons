---
title:  III. Gyventi kaip mokiniams
date:   24/11/2020
---

Jei bažnyčia iš tiesų nori būti krikščioniškojo ugdymo jėga, ji būtinai turi pradėti Jėzumi. Jėzus pašaukė mokinius. Jis mokė juos vykdyti misiją vaikščiodamas su jais. Jėzus suteikė jiems galimybę tapti žmonių, kuriais jie turėjo rūpintis ir kuriuos turėjo mylėti, gyvenimo dalimi. Ir kasdien Jėzus mesdavo jiems iššūkį savo vizija, koks gali būti šis pasaulis, kai žmonės pradeda vienas su kitu elgtis kaip su broliu ir seserimi.

`3. Perskaitykite Lk 4, 18–23. Kokia yra Kristaus žinia mums visiems, kaip Jo sekėjams?`
														
Trejus metus mokiniai stebėjo, kaip jų mokytojas Jėzus įgyvendindavo Karalystės idealus, paskelbtus Jo pirmame pamoksle sinagogoje Nazarete. Atleidimas, malonė ir meilė žengė koja kojon su vienatve, pasišventimu ir kančia. Jei ir reikėjo kažką suprasti, tuomet tai, kad į mokinystę negalime žvelgti pro pirštus. Mokiniai esame visą gyvenimą, o ne vieną dieną.

> <p></p>
> „Išgelbėtojo užduotis mokiniams apima visus tikinčiuosius. Ji skirta visiems tikintiems Kristų iki laikų pabaigos. [...] Visi, gavusieji Kristaus gyvybę, yra įšventinti savo artimųjų gelbėjimo darbui. Šiam darbui buvo įkurta Bažnyčia, todėl visi, prisiimantys jos šventuosius įžadus, yra įpareigoti būti Kristaus bendradarbiai.“ (E. Vait, Su meile iš Dangaus, 2011, p. 761)

Kaip Jėzaus mokiniai, mes šiandien turime užtikrinti, kad Jėzus visada yra tiek mūsų bendrystės, tiek garbinimo centras. Pravartu atsiminti, kad būtent Jėzus sumanė mokinystę. Nors rabinai Jo dienomis pritraukdavo sekėjų, būtent Jėzus kvietė vyrus ir moteris sekti Jį. Rabinai negalėjo net įsivaizduoti tokio radikalaus kvietimo, kad buvimas su Jėzumi yra svarbesnis už visus jų paliepimus.

Kaip Jėzaus mokiniai, mes turime ne tik gerbti visus žmones, bet ir stengtis parūpinti tokią vietą, kurioje visi žmonės galėtų augti ir tobulėti.

Taigi visas krikščioniškasis ugdymas turi apimti šią misiją ir tikslą, ne tik uždarbį pragyvenimui, bet ir asmeninėje srityje vykdymą to, ką Jėzus ragina mus atlikti – sekti Jo pėdomis tarnaujant tiems, kurie turi poreikių, ir dalintis su jais gerąja Evangelijos žinia.