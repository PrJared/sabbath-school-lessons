---
title:  Tolesniam tyrinėjimui
date:   27/11/2020
---

> <p></p>
> „Kristus nuvylė šias išaukštinimo pasaulyje viltis. Kalno pamoksle Jis stengėsi sugriauti neteisingo švietimo atliktą darbą ir suformuoti savo klausytojams teisingą supratimą apie Jo karalystę ir Jo paties charakterį. Vis dėlto Jis tiesiogiai nepuolė žmonių klaidų. Jis matė, kaip pasaulis kenčią dėl nuodėmių, bet teismukai jiems neatskleidė jų nuopuolio. Jėzus kalbėjo jiems apie kažką nepalyginamai geresnio, nei jie žinojo. Nekovodamas su jų supratimais apie Dievo karalystę, Jis išdėstė įėjimo į ją sąlygas, palikdamas jiems patiems darytis išvadas apie jos prigimtį. Tiesos, kurias Jis aiškino, mums ne mažiau svarbios nei tai miniai, kuri sekė paskui Jėzų. Mes kaip ir jie turime žinoti pagrindinius Dievo karalystės principus.“ (E. Vait, Su meile iš Dangaus, 2011, p. 269)

**Klausimai aptarimui:**

`1. Robertas Stivensonas (Robert Louis Stevenson) gimė 1850 m. Edinburge, Škotijoje. Jis pasakojo, kaip vieną naktį, kai auklė ruošė jį miegui, jis priėjo prie lango ir pamatė nuostabų vaizdą. Žibintų uždegėjas ėjo nuo vienos dujų lempos prie kitos. Vaikiškai džiaugdamasis jis pakvietė auklę ir pasakė: „Pažiūrėkite į tą vyrą! Jis praduria skyles tamsoje!“ Kokį vaidmenį jums pavedė Dievas atnešdamas šviesą ir meilę į jūsų bendruomenę? Jei nesate dėl to tikri, paprašykite kelių bažnyčios narių prisėsti su jumis ir aptarti, ką galėtumėte nuveikti kartu.`

`2. Jei bažnyčia turi bendradarbiauti su Dievu, siekdama laimėti pasaulį, turime priimti Jėzaus žodžius ir tarnystę. Pati įsikūnijimo tikrovė – Dievo atėjimas pas mus, gyvenimas mūsų pasaulyje, kova ir džiaugimasis bei verkimas kartu su mumis – primena, kad esame pašaukti rūpintis aplinkiniais. Kaip tai padaryti? Kaip galite paskatinti jaunimą jūsų bendruomenėje padėti atlikti šį darbą?`

`3. Pagalvokite apie mums, septintosios dienos adventistams, tenkančią atsakomybę išmokyti kitus nuostabių tiesų, kurios mums buvo suteiktos. Kaip vietinė bendruomenė gali ir turėtų atlikti pagrindinį vaidmenį mokydama šių tiesų kitus? Tuo pačiu metu, kaip bendruomenė gali būti saugi vieta aptarti šias tiesas su tais, kurie pateikia sunkių klausimų? Ką galite padaryti, kad sukurtumėte aplinką, kurioje būtų galima spręsti rimtus klausimus?`

`4. Klasėje aptarkite visuomenės, kurioje gyvenate, kultūrinius šališkumus. Kokiais būdais jūsų bažnyčia gali mokyti kitus pakilti virš šių išankstinių nusistatymų ir vietoj jų laikytis Šventojo Rašto mokymo?`