---
title:  IV. Laikas pusiausvyrai
date:   16/12/2020
---

Jėzus gerbė ir laikėsi Dievo Įstatymo (Mt 5, 17–18). Tačiau Jėzus taip pat ginčijo tai, kaip religiniai vadovai aiškino Įstatymą. Jie didžiausia grėsme sau laikė Jo mokymą dėl sabatos. Sabatą sinagogos užtikrino galimybę mokymuisi – Tora buvo skaitoma ir aiškinama. Rašto aiškintojai ir fariziejai išmanė Įstatymo raidę. Tačiau Jėzus žengė žymiai toliau, mokydamas savo sekėjus sabatos.

`4. Perskaitykite Mt 12, 1–13 ir Lk 13, 10–17. Ko Jėzaus mokė žmones savo laikmečiu, ir mus šiandien, šiais įvykiais.`
														
Ginčai dėl išgydymo sabatą veda prie svarbių dvasinių klausimų, susijusių su nuodėmės prigimtimi, sabatos tikslu, Jėzaus ir Tėvo ryšiu ir Jėzaus valdžios prigimtimi.

Jėzaus nusistatymą sabatos atžvilgiu puikiai apibendrina šios savaitės įsimintina eilutė: „Ir pridūrė: Šabas padarytas žmogui, ne žmogus šabui; taigi Žmogaus Sūnus yra ir šabo Viešpats.“ (Mk 2, 27–28) Jis norėjo pabrėžti, kad sabata neturėtų būti našta. Sabata buvo padaryta (sukurta) kaip išskirtinė galimybė žmonėms pažinti sabatą padariusio Dievo charakterį ir patyrimu išmokti branginti Jo kūriniją.

Savo elgesiu keldamas klausimus, Jėzus verčia savo mokinius, žydų vadovus ir minias giliau mąstyti apie Šventąjį Raštą ir apie tai, ką vis dėlto reiškė jų tikėjimas ir jų Dievas. Itin lengva bet kuriam iš mūsų taip įsitraukti į taisykles ir nurodymus, kurie galbūt nėra savaime blogi, tačiau tampa savitiksliai, užuot buvę priemone Dievo, kuriam tarnaujame, charakterio pažinimui. O tai veda prie mūsų pasišventimo ir paklusnumo Jam, pagrįsto pasitikėjimu Kristaus teisumo nuopelnais dėl mūsų.

`O kaip jūs laikotės sabatos? Ar ją pavertėte tiesiog nedarymu to ir ano diena, o ne tikru poilsio Viešpatyje laiku, kad geriau Jį pažintumėte? Jei taip, kaip galite tai pakeisti, kad galėtumėte gauti daugiau naudos iš to, ką Dievas jums sumanė?`