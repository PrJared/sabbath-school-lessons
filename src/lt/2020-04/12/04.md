---
title:  III. Laikas mokytis prioritetų
date:   15/12/2020
---

Izraelio patyrimo su Dievu pakilimai ir nuosmukiai buvo glaudžiai susiję su jų nusistatymu sabatos atžvilgiu. Jų nepagarbą sabatai Dievas laikė šios dienos nereikšmingumo ženklu jų gyvenime (Jer 17, 19–27). Atnaujintas pasišventimas laikytis sabatos taip pat buvo atkūrimo dalis – ženklas, kad prioritetai buvo tinkami. Izaijo 58 pateiktas įdomus kontrastas.

`3. Perskaitykite Iz 58, 1–14. Ką Dievas sako čia savo tautai, kas yra aktualu mums šiandien?`
														
Izraelitai elgiasi tarsi Dievo sekėjai garbindami, pasninkaudami, tačiau tai, kaip jie gyvena baigę garbinti, rodo, kad jie tik imituoja tinkamą elgesį; nėra nuoširdaus pasišventimo Dievo Įstatymui. Izaijo 58 skyriuje įvardyta, ko Dievas tikisi iš savo tautos.

Tai dar ne viskas. Perskaitykite Iz 58, 13–14. Kodėl šio skyriaus pabaigoje Dievas dėmesį kreipia į sabatą? Pranašas čia vartoja į visame skyriuje pateiktas panašias frazes ir perspėja: „neužsiimsi savo reikalais“; neisi „savo keliais“; neieškosi, „kas tau naudinga“; neleisi „laiko tuščioms šnekoms“. Kitaip tariant, sabata nėra skirta formalios garbinimo rutinos atlikimui, kad po to būtų galima mąstyti tai, apie ką užsigeidėte, ir gyventumėte tokį gyvenimą, kuris nesusijęs su garbinimu. Sabata turi būti „žavesio diena“ ir „šlovinga“. Toliau skyriaus kontekste sabata yra susijusi su malonumu mokytis Dievo charakterio ir tikslų, o tada šio charakterio ir šių tikslų įgyvendinimu santykiuose su kitais. Neužtenka žinoti sabatos laikymosi ir garbinimo formalumų. Mokymasis turi paveikti gyvenimą. Sabata yra skirta prioritetų mokymuisi ir įgyvendinimui.

`Ar jūs džiaugiatės sabata? Jei ne, ką galite padaryti, kad tai pakeistumėte? Ar išmokote laikyti sabatos dieną šlovinga? Klasėje aptarkite, ką tai gali reikšti. Būkite kiek įmanoma praktiškesni.`