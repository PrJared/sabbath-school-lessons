---
title:  IV. Darbas ir dvasingumas
date:   09/12/2020
---

„Jei gyvename Dvasia, tai ir elkimės pagal Dvasią.“ (Gal 5, 25) Darbas ir dvasingumas neatsiejami. Krikščionybė nėra drabužis, kurį galima apsivilkti ar nusivilkti pasikeitus nuotaikai ar praėjus skirtingiems gyvenimo etapams. Vietoj to krikščionybė sukuria naują asmenį, kuris pasireiškia kiekvienoje gyvenimo srityje, įskaitant darbą.

`4. Perskaitykite Gal 5, 22–26. Kokios Pauliaus apibūdintos dovanos pritaikytinos jums ir jūsų darbui?`
														
Naujojo Testamento sąvokų žodynas nusako „dvasinį“ asmenį kaip „tokį, kuris savaip parodo Dvasios vaisius“. Iš to galima daryti išvadą, kad dėl ryšio su Kristumi palaikymo žmonės tampa tikinčiaisiais visose savo gyvenimo pusėse.

Floridos ligoninėje mirties patale gulėjo pacientas, o artimiausias draugas šalia budėjo. Ateinančios ir išeinančios slaugytojos rūpinosi paciento poreikiais. Palaikydamas pokalbį draugas paklausė slaugytojų, kur jos mokėsi. Daugelis jų teigė, kad išsilavinimą įgijo Floridos ligoninės kolegijoje.

Tai draugui padarė didelį įspūdį. Vėliau jis keletą kartų lankėsi Floridos ligoninės kolegijoje. – Kodėl? Nes jis žmonėms sakė, kad, jo nuomone, slaugytojos, kurios mokėsi šioje kolegijoje, parodė didesnę meilę jo mirštančiam draugui nei kitos slaugytojos, kurios mokėsi kažkur kitur. Tai yra, jis įžvelgė didelį skirtumą tarp jų ir kitų, skirtingą jų požiūrį jo mirštančio draugo atžvilgiu.

Taigi jis daug klausinėjo apie kolegiją ir jos misiją, o galiausiai paaukojo 100 000 dolerių, kad čia galėtų mokytis daugiau tokių slaugytojų. Taip, dvasingumas yra gyvensena.

`Kaip jūs išreiškiate savo dvasingumą kasdienėse savo gyvenimo užduotyse? Jūsų manymu, kokį įspūdį padarote (nes galų gale jūs darote įspūdį)?`