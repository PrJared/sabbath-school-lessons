---
title:  Tolesniam tyrinėjimui
date:   11/12/2020
---

Pradžios 3; Mok 2, 18–23; Ef 6, 5–8; E. Vait, Patriarchai ir pranašai, p. 32–41. 

Darbas – prakeikimas ar palaiminimas? Atrodo, kad darbas yra susijęs su nuodėmės prakeiksmu (Pr 3, 17). Atidžiau perskaičius paaiškėja, kad prakeikta buvo žemė, o ne darbas. E. Vait teigia, kad Dievas darbą numatė kaip palaiminimą: „Triūso bei rūpesčių kupinas gyvenimas, kuris nuo tada turėjo būti žmogaus dalia, buvo suteiktas iš meilės. Jis yra drausminimo priemonė, kuri dėl nuodėmės tapo žmogui būtina, kad taptų stabdžiu jo užgaidoms ir aistroms, ugdytų savitvardą. Jis buvo dalis Dievo sumanymo išgelbėti žmogų nuo su nuodėme prasidėjusio griovimo ir pažeminimo.“ (Patriarchai ir pranašai, p. 39) Galbūt mes darbą padarėme prakeikimu dėl monotonijos, persidirbimo ar pervertindami jo vaidmenį mūsų gyvenimui? Kad ir kokios būtų mūsų aplinkybės, turime išmokti tinkamai įvertinti darbą. Krikščioniškasis ugdymas turi padėti žmonėms suprasti darbo vertę, tuo pačiu nedarant iš jo stabo.

**Klausimai aptarimui:**

`1. Perskaitykite Mok 2, 18–24. Kaip Saliamonas darbą gali aptarinėti kaip palaiminimą ir prakeikimą tame pačiame Rašto skyriuje? Kokios yra užuominos tekste dėl to, kas gali pakeisti požiūrį į savo darbą?`

`2. Dirbdami rūpinamės savo šeima. Kaip galime savo šeimai perteikti teigiamą požiūrį į darbą?`

`3. Riba tarp puikiai atlikto darbo ir buvimo darboholiku kartais būna labai nežymi. Kaip mums neperžengti šios ribos? žr. Mok 2, 23.`

`4. Paulius labai aiškiai pasakė: „Dar būdami pas jus, skelbėme: ‘Kas nenori dirbti, tenevalgo!’“ (2 Tes 3, 10) Šis principas, be abejo, yra labai aiškus. Kokių gali būti pavyzdžių, kada jis netaikytinas? T. y., kodėl mes turime užtikrinti, kad nepadarysime jo griežta taisykle, kurios nevalia sulaužyti?`