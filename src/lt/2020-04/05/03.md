---
title:  II. Tėvo apreiškimas (tęsinys)
date:   26/10/2020
---

Jaudinančiame savo Evangelijos prologe (Jn 1, 1–18) Jonas pristato Jėzų kaip amžinąjį „Žodį“. Jono teiginiai apie Jėzų nėra nedrąsūs ar riboti; jie yra drąsūs ir visuotiniai. Jėzus buvo dar prieš pradedant kurti pasaulį – amžinai. Tiesą sakant, Jėzus yra kūrinijos Sutvėrėjas (Jn 1, 2–3). Jis yra visų „žmonių šviesa“ (Jn 1, 4), ir kaip į pasaulį atėjęs Žodis, Jis „apšviečia kiekvieną“ (Jn 1, 9).

`3. Pasak Jono, koks yra Kristaus tapimo žmogumi rezultatas? Kaip Žodis, kokią šviesą Jis atnešė? Kodėl Jis galėjo tai padaryti? Jn 1, 14. 18.`
														
> <p></p>
> „Šviesa pasirodė tada, kai pasaulio tamsa buvo juodžiausia... Žmonijai liko vienintelė viltis,.. kad pasauliui bus sugrąžintas Dievo pažinimas. Atnaujinti šio pažinimo atėjo Kristus. Jis atėjo, kad paneigtų neteisingus mokymus, kuriais tvirtinusieji pažįstantys Dievą klaidingai pristatė Jį. Jis atėjo apreikšti Jo Įstatymo prigimtį ir savo charakteriu atskleisti šventumo grožį.“ (E. Vait, Ugdymas, p. 84–87)

> <p></p>
> „Viskas, ką Jėzus darė savo gyvenime žemėje, „buvo priemonė vienam tikslui – Dievo apreiškimui, kad žmonija būtų pakelta.“ (E. Vait, Ugdymas, p. 94)

`4. Pats Jėzus sako: „Kas yra matęs Mane, yra matęs Tėvą!“ (Jn 14, 9) Kokios buvo šio Jėzaus teiginio aplinkybės? Kodėl Jis taip pasakė? Jn 14, 1–14.`														

Norisi kritikuoti neišmintingus Pilypo žodžius (Jn 14, 8). Po ilgų artimo bendravimo su Jėzumi metų jis vis dar nesuvokė įsikūnijimo esmės – kad Jėzus atėjo parodyti Tėvo charakterį. Tikriausiai šiandien mokytojai gali šiek tiek pasiguosti tuo, kad vieno iš Vyriausiojo Mokytojo mokinių rezultatai buvo tokie blogi! Tikriausiai Pilypo žodžiai užrašyti ne tam, kad mes turėtume pagrindą jį kritikuoti, bet suteiktų mums galimybę ištirti save. Kiek laiko mes vaikščiojame su Jėzumi? Ar mes supratome Jėzų geriau nei Pilypas? „Kas yra matęs Mane, yra matęs Tėvą!“