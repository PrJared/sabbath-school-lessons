---
title:  I. Pirmoji mokykla
date:   27/09/2020
---

Nors mes negalvojame apie sodą kaip apie klasę, tai daryti būtų logiška, ypač apie tokį, koks yra Edenas, pilnas nesugadintų Dievo kūrinijos turtų. Mums šiandien sunku įsivaizduoti, kiek tie nepuolę kūriniai tobulame pasaulyje, kuriuos tiesiogiai mokė jų Kūrėjas, turėjo išmokti toje „klasėje“.

`1. Perskaitykite Pr 2, 7–23. Ką pastebite, kas susiję su Dievo tikslingumu sukuriant, įkurdinant ir įdarbinant Adomą?`
														
Dievas sukūrė vyrą ir moterį pagal savo paveikslą, suteikė jiems namus ir prasmingą darbą. Atsižvelgiant į mokytojo ir mokinio dinamiką, tai yra idealus santykis. Dievas žinojo Adomo sugebėjimus, nes Jis sukūrė Adomą. Jis galėjo mokyti Adomą žinodamas, kad Adomas gali pasiekti visą savo potencialą.

Dievas suteikė žmogui atsakomybę, bet Jis taip pat norėjo jam ir laimės. Ir galbūt laimės suteikimas prilygo atsakomybės suteikimui. Galų gale, kas nepatiria pasitenkinimo – net laimės – gavęs pareigas ir ištikimai jas vykdydamas? Dievas žinojo Adomo širdį ir tai, ko jam reikės klestėjimui, todėl Jis pavedė Adomui rūpintis sodu. „Viešpats Dievas paėmė žmogų ir apgyvendino jį Edeno sode, kad jį dirbtų ir juo rūpintųsi.“ (Pr 2, 15) Mums sunku įsivaizduoti, žinant tik tokį nuodėmės ir mirties pasaulį, koks jis yra šiandien, ką turėjo reikšti šis darbas ir pamokos, kurių, be abejo, Adomas išmoko dirbdamas ir rūpindamasis jų sodu.

Pr 2, 19–23 Dievas sukūrė Adomui gyvūnus ir Jis taip pat sukūrė jam Ievą kaip žmoną. Dievas žinojo, kad Adomui reikės bendrininko, todėl Jis sukūrė moterį.

Dievas taip pat žinojo, kad žmogus turi būti artimas su Juo, todėl Edene Jis sukūrė intymią vietą sodo ribose. Visa tai nurodo į Dievo tikslingumą kuriant ir Jo meilę žmonijai. Vėlgi, dėl didelio atstumo tarp mūsų ir Edeno sunku įsivaizduoti, koks jis turėjo būti – nors ir smagu bandyti jį įsivaizduoti, ar ne?

`Nors esame toli nuo Edeno, vis tiek galime mokytis iš gamtos. Kokios tos pamokos ir kaip mes galime jomis pasinaudoti, viską aiškindami per Rašto prizmę?`