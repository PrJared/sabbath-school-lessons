---
title:  III. Žinios nesupratimas
date:   29/09/2020
---

Ankstesnėje dalyje tyrinėjome, jog nepaisant aiškaus Dievo įsakymo, Ieva net savo kalba „praskiedė“ tai, ko ji buvo išmokyta.

Nors ji neaiškino klaidingai to, ką jai pasakė Viešpats, akivaizdu, kad ji nepakankamai to paisė. Vargu ar galima perdėti jos elgesio padarinius.

Taigi Ievai sutikus žaltį, ji jam pakartojo (bet ne tiksliai) tai, ką Dievas pasakė apie sode esančius medžius (žr. Pr 3, 2–3). Žinoma, ši žinia nebuvo žalčiui naujiena. Jis buvo gerai susipažinęs su įsakymu, todėl buvo puikiai pasirengęs jį iškreipti, taip pasinaudodamas Ievos nekaltumu.

`3. Ištyrinėkite Pr 3, 4–6. Be to, kad tiesiogiai neigė tai, ką Dievas liepė, ką dar žaltys pasakė, kas, akivaizdu, patraukė Ievos dėmesį? Kokiais principais jis pasinaudojo?`
														
Kai žaltys jai pasakė, kad dalis žinios buvo neteisinga, Ieva galėjo pasikalbėti su Dievu. Tai yra Edeno ugdymo grožis – galimybė mokiniams ateiti pas savo didį Mokytoją tikrai pranoksta viską, ką dabar galime išmąstyti žemėje. Tačiau, užuot bėgusi, užuot ieškojusi dangaus pagalbos, Ieva priima žalčio žinią. Tai, kad ji pritarė žalčio svarstymams, reiškia, jog ji suabejojo Dievu ir tuo, ką Jis jiems pasakė.

Tuo tarpu Adomas pats patenka į sudėtingas aplinkybes. 

> <p></p>
> „Adomas suprato, kad jo draugė nusižengė Dievo įsakymui, nepaisė vienintelio draudimo, kurį Jis jiems paskyrė norėdamas išbandyti jų ištikimybę ir meilę. Prieštaringos mintys nedavė ramybės. Jis graužėsi, kad leidęs Ievai nuklysti nuo jo. Tačiau tai jau įvyko; jis turės būti atskirtas nuo tos, kurios bendrija jį džiugino. Kaip jis galėjo leisti taip atsitikti?“ (E. Vait, Patriarchai ir pranašai, p. 36) 

Deja, nors žinojo, kas yra teisinga ir neteisinga, jis taip pat priėmė nederamą sprendimą.

`Pagalvokite apie apgaulingą ironiją – žaltys sakė, kad jei jie valgys uždrausto medžio vaisiaus, jie bus „kaip Dievas“ (Pr 3, 5). Argi Pr 1, 27 neparašyta, kad jie jau buvo panašūs į Dievą? Ko tai mus moko apie galimybę lengvai mus apgauti ir kodėl tikėjimas bei paklusnumas yra vienintelė mūsų apsauga, net jei mums buvo suteiktas geriausias ugdymas, kaip Adomui ir Ievai?`