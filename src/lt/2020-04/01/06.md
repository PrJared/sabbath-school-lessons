---
title:  V. Viešpatystės niekintojai
date:   01/10/2020
---

Kai kurie žmonės laikomi „apsigimusiais mokiniais“. Jiems nereikia labai stengtis, kad gautų gerus pažymius. Jie lengvai įsisavina medžiagą. Atrodo, kad žinios prie jų „limpa“. 2 Petro 1 – 2 rodo, kad mūsų ugdymo Kristuje galimybės yra vienodos pasišventusiems.

Padrąsinantys žodžiai 2 Petro 1 priešpastatomi blaivinančiam įspėjimui 2 Petro 2.

`5. Perskaitykite 2 Pt 2, 1–17. Kokius stiprius ir smerkiančius žodžius apaštalas čia vartoja? Tuo pat metu, kokia didi viltis žadama kartu su šiuo aštriu įspėjimu ir pasmerkimu?`
														
Atkreipkite dėmesį, ką Petras rašo 10 eilutėje apie tuos, kurie paniekina Viešpatystę. Koks aštrus priekaištas šių dienų realybei! Mes, kaip bažnyčia, turime darbuotis laikydamiesi tam tikro vadovavimo (žr. Hbr 13, 7. 17. 24), ir mes esame pašaukti jam paklusti, bent jau tiek, kiek patys vadovai yra ištikimi Viešpačiui.

Tačiau, kartu su šiuo griežtu pasmerkimu, Petras siūlo (9 eilutėje) papildymą. Jis sako, kad nors Dievas gali atmesti tuos, kurie pasirinko apgaulę, Jis žino „ir kaip apsaugoti maldingus žmones nuo išmėginimo“. Ar gali būti, kad dalis mūsų su krikščionybe susijusių ugdymo dalykų yra skirti ne tik pagundos išvengimui, bet ir mokymuisi, kaip Dievas įvairiai gali ir išvaduoja bei padeda apsaugoti nuo tų, kurie, apaštalas įspėja: „slapta įves pražūtingų klaidamokslių“? (2 Pt 2, 1) Kadangi Viešpatystės paniekinimas yra itin smerktinas, ar neturėtų mūsų krikščioniškas ugdymas taip pat padėti tinkamai mokytis supratimo ir paklusnumo mūsų vadovams? (Hbr 13, 7)

Nors negalima sakyti, kad Adomas ir Ieva paniekino Viešpatystę, galų gale jie apsisprendė jai nepaklusti. Jų nusižengimą blogesniu padarė tai, kad jie taip pasielgė akivaizdžiai prieštaraudami pačiam Dievui, kuris viską darė poros labui.

`Įsigilinkite į šį vadovavimo klausimą ne tik bažnyčioje ar šeimoje, bet apskritai gyvenime. Kodėl vadovavimas, tiek deramas valdžios įgyvendinimas, tiek deramas paklusnumas jai, yra itin svarbus? Pateikite savo atsakymus klasei sabatoje.`