---
title:  Tolesniam tyrinėjimui
date:   02/10/2020
---

> <p></p>
> „Šventoji pora buvo ne tik vaikai, Dievo tėviškai globojami, bet ir mokiniai, tiesiogiai Kūrėjo mokomi. Jie buvo kupini energijos, kurią jiems teikė gyvybės medis, ir turėjo ne ką mažesnę už angelų proto galią. Galėjo perprasti Visatos paslaptis – nuostabius darbus To, kuris turi tobulą pažinimą (Job 37, 16), tai buvo jiems neišsemiamas žinių ir džiaugsmo šaltinis. Gamtos dėsniai ir reiškiniai, kuriuos žmogus tyrinėja jau šešis tūkstančius metų, buvo aiškūs jų protams. Jie kalbėdavosi su lapu, gėle ir medžiu, sužinodami iš kiekvieno jų gyvasties paslaptis. Kiekviena gyva būtybė, nuo galingo milžino, žaidžiančio vandenyse, iki smulkučio vabzdelio, skraidančio saulės spinduliuose, buvo Adomui pažįstama. Kiekvienam jis buvo davęs vardą ir žinojo jų visų prigimtį bei įpročius. Dievo šlovė danguose, nesuskaičiuojama daugybė tvarkingai besisukančių pasaulių, debesų judėjimas, šviesos ir garso, dienos ir nakties paslaptys – viskas buvo atvira tyrinėti mūsų pirmiesiems tėvams. Ant kiekvieno miško lapelio ar kalnų akmenėlio, kiekvienoje spindinčioje žvaigždėje, žemėje ir ore buvo įrašytas Dievo vardas. Kūrinijos tvarka ir darna kalbėjo jiems apie beribę išmintį ir galią. Jie nuolatos atrasdavo kokį nors patrauklų užsiėmimą, kuris stiprindavo meilę jų širdyse ir skatindavo dėkingumą.“ (E. Vait, Patriarchai ir pranašai, p. 31)

**Klausimai aptarimui:**

`1. Jei Dievas iš pradžių sumanė, kad mokymasis / darbas suteiks galimybę žmonėms pažinti Jį ir Jo kūriniją, ar mes vis dar atsižvelgiame į Dievo ketinimus darbe? Kaip galime geriau pažinti Dievą per darbą (apmokamą, ugdymą, savanorystę, tarnystę ir pan.)?`

`2. Pagalvojus apie šėtono suktumą Edene, lengva nusivilti dėl mūsų žmogiško silpnumo. Adomas ir Ieva žinojo, kad Dievas yra šalia, ir vis dėlto jie priėmė žalčio pusiau tiesą. Kaip mes, fiziškai būdami toli nuo Dievo, vis dar galime rasti jėgų iš Jo, kurios padėtų mums įveikti gundymą?`

`3. Aptarkite vadovavimo klausimą ir kodėl itin svarbu jam paklusti. Kas nutinka, kai vadovavimo ribos išblėsta? Kaip galima piktnaudžiauti vadovavimu ir kaip mes reaguojame, kai juo piktnaudžiaujama?`