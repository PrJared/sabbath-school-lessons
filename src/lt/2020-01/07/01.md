---
title:  Iš liūtų duobės pas angelą
date:   08/02/2020
---

### Šios savaitės tyrinėjimui skaitykite:
6; 1 Sam 18, 6–9; Mt 6, 6; Apd 5, 27–32; Mk 6, 14–29; Hbr 11, 35–38.

> <p>Įsimintina eilutė:</p>
> „O ministrai ir satrapai pradėjo ieškoti progos ką nors prikišti Danieliui dėl karalystės reikalų. Tačiau jie negalėjo rasti jokios priežasties skundui ar priekaištui, nes jis buvo ištikimas, ir nebuvo įmanoma jam prikišti jokio apsileidimo, jokio nusikaltimo“ (Dan 6, 5).

Medų-persams užėmus Babiloną, Darijus Medas pripažįsta Danieliaus išmintį ir pakviečia jį tapti naujosios vyriausybės dalimi. Senstantis pranašas taip sparčiai tobulėjo eidamas savo viešąsias pareigas, kad naujasis karalius jį paskyrė vyriausiu visos Medų-Persijos vyriausybės administratoriumi.

Tačiau, skyriui rutuliojantis, Danielius susiduria su padariniais to, ką derėtų vadinti „tikra pirmąja nuodėme“ – pavydu. Tačiau, prieš pasakojimui pasibaigiant, matome, kad Danielius yra ištikimas ne tik pasaulietinėms pareigoms valdant Medų-Persams, bet, svarbiausia, savo Dievui. Ir mes galime būti užtikrinti, kad jo ištikimybė Dievui tiesiogiai paveikia jo ištikimybę ir kitose srityse.

Danieliaus persekiojimas yra pavyzdys Dievo tautos persekiojimui paskutiniaisiais laikais. Pasakojimas nereiškia, kad Dievo tauta bus išgelbėta nuo išmėginimų ir kančių. Pasakojimas garantuoja tai, kad kovoje su blogiu gėris galiausiai laimės, ir Dievas išvaduos savo tautą.
