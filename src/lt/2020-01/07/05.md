---
title:  IV. Liūtų duobėje
date:   12/02/2020
---

`4. Perskaitykite Dan 6, 12–22. Ką karalius sako Danieliui, kas parodo, koks ištikimas Dievo liudytojas yra Danielius?`
														
Sąmokslininkai netrukus pastebėjo, kad Danielius meldžiasi, t.y. daro būtent tai, ką įsakas draudė. Jiems pateikus kaltinimą karaliui, jie apie Danielių atsiliepia žeminančiu būdu: „Danielius, vienas iš Judo tremtinių“ (Dan 6, 14). Jų akyse vienas iš vyresnių karaliaus mėgstamiausių imperijos ministrų yra tik tremtinys. Be to, jie priešina Danielių su karaliumi, sakydami, kad Danielius „nepaiso nei tavęs, nei draudimo, kurį tu pasirašei“. Dabar karalius supranta, kad pasirašydamas įsaką jis buvo įvarytas į kampą. Tekstas sako, kad „iki pat saulės nusileidimo darė visa, kad jį išgelbėtų“ (Dan 6, 15). Tačiau jis nieko negalėjo padaryti, kad išgelbėtų pranašą nuo nustatytos bausmės. Būtina laikytis kiekvienos neatšaukiamo medų ir persų įstatymo raidės. Taigi karalius, nors ir nenoriai, liepia įmesti Danielių į liūtų duobę. Bet tai darydamas Darijus išreiškia tam tikrą viltį, primenančią maldą: „Dievas, kuriam tu taip ištikimai tarnauji, teišgelbsti tave!“ (Dan 6, 17)

Raštas nesako, ką Danielius darė liūtų duobėje, bet galima manyti, kad jis meldėsi. Ir Dievas atsiliepia į Danieliaus tikėjimą, nusiųsdamas savo angelą, kad jį apsaugotų. Ryte Danielius buvo nesužalotas ir pasirengęs atnaujinti savo darbą vyriausybėje. Komentuodama tai, E. Vait rašė: „Dievas neužkirto kelio Danieliaus priešams įmesti jį į liūtų duobę; Jis leido piktiems angelams ir nedorėliams įgyvendinti jų tikslą; bet tik todėl, kad Jo tarno išgelbėjimas taptų dar ryškesnis, o tiesos ir teisumo priešų pralaimėjimas būtų išsamesnis“ (Prophets and Kings, 543 p.).

`Nors šis pasakojimas baigiasi laimingai (bent jau Danieliui), kaip dėl tų pasakojimų, net ir tų, kurie yra Rašte (žr., pvz., Mk 6, 14–29), kurie čia nesibaigia išgelbėjimu? Kaip mes juos suprantame?`
