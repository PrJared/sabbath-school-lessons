---
title:  Tolesniam tyrinėjimui
date:   14/02/2020
---

**Tolesniam tyrinėjimui:**

Danieliaus išgelbėjimas paminėtas Hebrajams 11, kurį galima pavadinti „Tikėjimo šlovės muziejumi“ ir kuriame pasakyta, kad pranašai, be kitų pasiekimų, „užčiaupė liūtams nasrus“ (Hbr 11, 33). Tai nuostabu, bet turėtume nepamiršti, kad tikėjimo didvyriai yra ne tik išvengusieji mirties, kaip Danielius, bet ir tie, kurie drąsiai kentėjo ir mirė, kaip taip pat pažymėta Hebrajams 11. Dievas vienus pašaukia liudyti gyvenant, o kitus mirštant. Taigi pasakojimas apie Danieliaus išgelbėjimą nereiškia, kad jis suteikiamas visiems, kaip moko daugybė vyrų ir moterų atvejų                                                          , kurie buvo kankiniai dėl tikėjimo Jėzumi. Tačiau stebuklingas Danieliaus išgelbėjimas rodo, kad Dievas viešpatauja, ir galiausiai Jis išgelbės visus savo vaikus iš nuodėmės ir mirties galios. Tai paaiškės kituose Danieliaus knygos skyriuose.

**Klausimai aptarimui:**

`1. Prancūzas Žanas Polis Sartras kartą rašė, kad „geriausias būdas suvokti pagrindinį žmogiškos realybės projektą – tai pasakyti, kad žmogus yra būtybė, kurios projektas būti Dievu“ (Jean Paul Sartre, Being and Nothingness: A Phenomenological Essay on Ontology, Washington Square Press, 1956, 724 p.). Kaip tai padeda mums suprasti, bent jau vienu lygmeniu, kodėl karalius įpuolė į spąstus? Kodėl mes visi turime, nepaisant mūsų vietos gyvenime, būti atsargūs dėl to paties pavojingo polinkio, kad ir kaip subtiliai jis galėtų pasireikšti? Kokiais kitais būdais galėtume būti „kaip Dievas“?`

`2. Kokį liudijimą mes parodome kitiems dėl mūsų ištikimybės Dievui ir Jo Įstatymui? Ar jūsų pažįstami žmonės mano, jog jūs pastovėtumėte už savo tikėjimą, net jei tai jums kainuotų darbą ar net gyvybę?`

`3. Ką jūs matote Danieliuje, kas daro jį tokiu asmeniu, kurį Dievas gali veiksmingai naudoti savo tikslams? Dievui padedant, kaip jūs galite išsiugdyti daugiau tokių pačių savybių?`

`4. Atsižvelgiant į įsaką, kaip Danielius galėjo būti pateisintas, jei jis būtų pakeitęs tai, kaip jis meldėsi? Galbūt tai būtų buvęs pavojingas kompromisas? Jei taip, kodėl?`
