---
title:  I. Pavydžios sielos
date:   09/02/2020
---

Net tobuloje aplinkoje danguje Liuciferis jautė Kristui pavydą. „Liuciferis pavydėjo Jėzui Kristui. Tačiau visiems angelams nus03ilenkus Jėzui ir pripažinus Jo viršenybę, valdžią bei teisėtą valdymą, jis nusilenkė kartu su jais; bet jo širdis buvo kupina pavydo ir neapykantos“ (E. Vait, The „Story of Redemption“, 14 p.). Pavydas yra toks pavojingas jausmas, kad net dešimtyje Dievo įsakymų, kartu su draudimu žudyti ir vogti, yra įsakymas – negeisi (žr. Iš 20, 17).

`1. Perskaitykite Dan 6, 1–5, kartu su Pr 37, 11 ir 1 Sam 18, 6–9. Kokį vaidmenį pavydas atlieka visuose šiuose pasakojimuose?`
														
Administraciniai Danieliaus sugebėjimai nustebino karalių, bet išprovokavo kitų ministrų pavydą. Taigi jie susimokė juo atsikratyti, apkaltinus korupcija. Visgi, kad ir kiek ieškojo, Danieliaus tarnystėje jie nerado kaltės. „Tačiau jie negalėjo rasti jokios priežasties skundui ar priekaištui, nes jis buvo ištikimas, ir nebuvo įmanoma jam prikišti jokio apsileidimo, jokio nusikaltimo“ (Dan 6, 5). Aramėjų žodis, išverstas – „ištikimas“, taip pat gali būti išverstas – „patikimas“.

Danielius buvo be kaltės; ministrai niekaip negalėjo jo apkaltinti. Tačiau jie taip pat suvokė, koks jis yra ištikimas savo Dievui ir paklusnus Dievo Įstatymui. Taigi jie netrukus suprato, kad norint melagingai apkaltinti Danielių, jiems teks sukurti tokias aplinkybes, kuriomis pranašui reikės apsispręsti dėl paklusnumo Dievo Įstatymui arba imperijos įstatymui. Iš to, ką ministrai sužinojo apie Danielių, jie buvo visiškai įsitikinę, kad tam tikromis aplinkybėmis jis labiau laikysis Dievo Įstatymo, užuot laikęsis imperijos įstatymo. Koks Danieliaus ištikimybės paliudijimas!

`Su kokiomis bėdomis dėl pavydo jums teko susidurti ir kaip jūs jas įveikėte? Kodėl pavydas yra tokia mirtina ir luošinanti dvasinė yda?`
