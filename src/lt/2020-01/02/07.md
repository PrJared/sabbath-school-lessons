---
title:  Tolesniam tyrinėjimui
date:   10/01/2020
---

**Tolesniam tyrinėjimui:**

> <p></p>
> „Atrodo, jog Danieliui ir jo bendražygiams Babilone labiau pasisekė negu Juozapui pirmaisiais metais Egipte. Vis dėlto ir jų charakteriui teko ne mažiau sunkūs išbandymai. Iš palyginti paprastų judėjiškų namų šie karališkos kilmės jaunuoliai buvo nuvežti į didžiausią miestą, į garsiausio monarcho rūmus ir atskirti, kad būtų rengiami ypatingai karaliaus tarnystei. Galingos pagundos supo juos tuose ištvirkusiuose ir prabangoje skendinčiuose rūmuose. Nugalėtojai su pasididžiavimu kalbėjo, kad šie Jehovos garbintojai dabar yra Babilono belaisviai, kad Dievo Namų indai atsidūrė Babilono dievų šventykloje, kad į babiloniečių rankas pakliuvo pats Izraelio karalius, tarsi norėdami parodyti, jog jų religija ir papročiai pranašesni už hebrajų religiją ir papročius. Tokiomis aplinkybėmis, per pažeminimus, kuriuos užtraukė Izraelio nuklydimas nuo Dievo įsakymų, Dievas paliudijo Babilonui savo pranašumą, savo reikalavimų šventumą bei saugų gyvenimą, paklūstant Jam. Ir šį liudijimą Jis pateikė taip, kaip tik ir galėjo pateikti, – per tuos, kurie vis dar buvo ištikimi“ (E. Vait, Ugdymas, 61 p.).

**Klausimai aptarimui:**

`1. Klasėje pakalbėkite apie įvairius kultūrinius ir socialinius iššūkius, su kuriais susiduriate kaip krikščionys jūsų visuomenėje. Kokie jie yra ir kaip visa bažnyčia gali išmokti reaguoti į juos?`

`2. Pagalvokite, kaip lengva būtų buvę Danieliui ir kitiems pasiduoti kompromisui dėl jų tikėjimo. Galų gale, babiloniečiai buvo užkariautojai. Žydų tauta buvo nugalėta. Kokių daugiau reikėjo „įrodymų“, kad Babilono „dievai“ pranoko Izraelio Dievą, kad Danielius ir jo draugai tai pripažintų? Šiuo atveju, kokios svarbios Rašto tiesos, kurių jie laikėsi, galėjo jiems padėti nepalūžti šiuo laikotarpiu? (žr. Jer 5, 19; 7, 22–34.) Ką tai turėtų mums pasakyti apie Rašto išmanymo ir „turimos tiesos“ supratimo svarbą?`

`3. Kodėl ištikimybė yra itin svarbi ne tik mums, bet ir tiems, kuriems mūsų ištikimybė liudija apie Viešpaties, kuriam siekiame tarnauti, charakterį?`

