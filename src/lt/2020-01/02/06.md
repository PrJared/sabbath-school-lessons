---
title:  V. Paskutinis patikrinimas
date:   09/01/2020
---

`5. Perskaitykite Dan 1, 17–21. Kas lemia šių keturių vyrų sėkmę? (Taip pat žr. Job 38, 36; Pat 2, 6; Jok 1, 5)`
														
Po trejų metų „Babilono universitete“, keturi žydai atvedami karaliui paskutiniam patikrinimui. Jie yra ne tik sveikesni, nei kiti studentai, jie pranoksta juos išmintimi ir pažinimu. Keturi iš karto pasamdomi tarnauti karaliui. Nereikėtų pamiršti, kad ši išmintis ir pažinimas neabejotinai yra susijusi su pagonybe. Vis dėlto jie su ja susipažino ir, aišku, jie gerai ją perprato, net jei ja netikėjo.

Nebukadnecaras galėjo manyti, kad toks pasiekimas yra susijęs su rūmų mityba ir mokymo programa, kurią išėjo šie keturi studentai. Tačiau Danielius ir jo draugai žinojo, ir pasakojimas aiškiai parodo, kad jų pranašumas nėra niekaip susijęs su Babilono sistema. Viskas atėjo iš Dievo. Koks galingas pavyzdys, ką Dievas gali padaryti dėl tų, kurie Juo pasitiki. Mes neturėtume bijoti didžiulės žiniasklaidos, vyriausybių ir kitų institucijų galios, kurios gali grasinti sunaikinti mūsų kaip Dievo vaikų tapatybę. Pasitikėdami Dievu galime būti tikri, kad Jis gali mus išlaikyti sunkiausiomis akimirkomis ir apsaugoti mus nuo pranašesnių jėgų. Svarbiausia, kad priimtume teisingus sprendimus, kai susiduriame su iššūkiais mūsų tikėjimui.

Skaitant Danieliaus 1 paaiškėja labai svarbios su Dievu susijusios pamokos: (1) Dievui pavaldi istorija. (2) Dievas suteikia išmintį, kad galėtume atsilaikyti priešiškoje mūsų kultūros ir visuomenės aplinkoje. (3) Dievas pagerbia tuos, kurie pasikliauja Juo per vidinį įsitikinimą ir gyvenseną.

Skyriuje daroma išvada, kad „Danielius ten išbuvo iki pirmųjų karaliaus Kyro valdymo metų“ (Dan 1, 21). Kyro paminėjimas čia yra reikšmingas: jis suteikia vilties tremties patyrime. Kyrą Dievas pasirinko išlaisvinti Jo tautą ir leisti jai sugrįžti į Jeruzalę. Nors skyrius prasideda pralaimėjimu ir tremtimi, jis pasibaigia viltimi ir sugrįžimu namo. Toks yra mūsų Dievas – netgi sunkiausiomis mūsų gyvenimo akimirkomis Jis visada atveria vilties langus, kad galėtume pamatyti šlovę ir džiaugsmą, kurie yra už kančios ir skausmo.
