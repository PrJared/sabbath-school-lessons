---
title:  IV. Sveiki ir išmintingi
date:   08/01/2020
---

Danielius ir jo draugai buvo tinkami tarnybai rūmuose, nes jie atitiko Nebukadnecaro nustatytą matą. Pasak karaliaus, rūmų pareigūnai turėjo būti „sveiki“ ir „gražios išvaizdos“ (Dan 1, 4). Įdomu tai, kad atnašos ir žmonės, tarnaujantys šventykloje, turėjo būti sveiki (Kun 22, 17–25; Kun 21, 16–24). Babilono karalius, atrodo, lygina save su Izraelio Dievu tiek, kiek jis reikalauja panašių savybių iš tų, kurie tarnaus jo rūmuose. Kita vertus, tokios savybės gali nurodyti, kad Danielius ir jo tėvynainiai buvo gyva auka Dievui, jiems susidūrus su iššūkiais Babilono imperijoje.

`4. Perskaitykite Gal 2, 19–20; Mt 16, 24–26; ir 2 Kor 4, 17. Ką šios eilutės mums sako apie mūsų galėjimą likti ištikimais, su kokiomis besusidurtume pagundomis?`
														
Dievas gerbė keturių žydų belaisvių ištikimybę, o pasibaigus dešimties dienų išmėginimo laikotarpiui jie atrodė sveikesni nei kiti studentai, valgę nuo karaliaus stalo. Taigi Dievas suteikė savo keturiems tarnams „visų raštų ir išminties pažinimą bei įgūdžius“, ir tik Danieliui Dievas suteikė „ir visokių regėjimų bei sapnų aiškinimo dovaną“ (Dan 1, 17). Ši dovana atliks svarbų vaidmenį Danieliaus pranašiškoje tarnystėje.

Kaip Dievas pagerbė savo tarnų tikėjimą Babilono rūmuose, Jis mums suteikia išminties, kai susiduriame su pasaulio iššūkiais. Iš Danieliaus ir jo draugų patyrimo mes sužinome, kad iš tikrųjų įmanoma nesusiteršti mūsų sugedusios visuomenės elementais. Mes taip pat sužinosime, kad neprivalome izoliuotis nuo visuomenės ir jos kultūrinio gyvenimo, kad galėtume tarnauti Dievui. Danielius ir jo draugai ne tik gyveno ant melo, klaidamokslių ir mitų pastatytos kultūros, bet buvo mokomi šio melo, klaidamokslių ir mitų. Ir vis dėlto jie liko ištikimi.

`Kad ir kur begyventume, mums tenka iššūkis likti ištikimiems mūsų tikėjimui, net kai esame supami tokio kultūrinio ir socialinio poveikio, kuris prieštarauja mūsų tikėjimui. Įvardinkite neigiamą jūsų kultūros įtaką ir paklauskite savęs, kaip man sekasi ją nugalėti?`
