---
title:  Nuo Jeruzalės iki Babilono
date:   04/01/2020
---

### Šios savaitės tyrinėjimui skaitykite:
2 Kar 21, 10–16; Dan 1; Gal 2, 19–20; Mt 16, 24–26; 2 Kor 4, 17; Jok 1, 5.

> <p>Įsimintina eilutė:</p>
> „Šiems keturiems vaikinams Viešpats suteikė visų raštų ir išminties pažinimą bei įgūdžius, o Danielius turėjo ir visokių regėjimų bei sapnų aiškinimo dovaną“ (Dan 1, 17).

Raštas nevengia parodyti puolusios žmonijos silpnybių. Nuo Pradžios 3 žmogaus nuodėmingumas ir pastarojo liūdni rezultatai yra aiškiai matomi. Tuo pačiu metu taip pat matome tuos, kurie yra labai ištikimi Dievui, net ir susidūrę su galingomis paskatomis būti viskuo, išskyrus ištikimais. Ir kai kurie iš didžiausių tokios ištikimybės pavyzdžių yra Danieliaus knygoje.

Tačiau tyrinėdami Danieliaus knygą nepamirškime, kad tikrasis knygos didvyris yra Dievas. Mes esame tiek pripratę prie pasakojimų, pabrėžiančių Danieliaus ir jo draugų ištikimybę, kad galime pamiršti išaukštinti Tėvo ištikimybę, kuris vedė ir palaikė šiuos keturis jaunus vyrus, kai jie susidūrė su Babilono imperijos galia ir vilionėmis. Būti ištikimu yra nemažas iššūkis savo krašte ir vietoje, nekalbant apie svetimo krašto, kultūros ir religijos spaudimą. Tačiau žmonės priima iššūkius, nes, kaip ir apaštalas Paulius, jie žino, kuo įtikėjo (2 Tim 1, 12), ir Juo pasikliauja.  