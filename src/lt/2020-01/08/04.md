---
title:  III. Teismas sėdo posėdžiauti
date:   18/02/2020
---

Po keturių žvėrių regėjimo ir mažojo rago veiklos, pranašas regi danguje teismą (Dan 7, 9–10. 13–14). Susirinkus teismui, pastatomi sostai ir „Ilgaamžis atsisėdo savo soste“. Atsiskleidžiant dangaus vaizdiniams, tūkstančių tūkstančiai dangiškųjų būtybių tarnauja Ilgaamžio akivaizdoje, teismas sėda posėdžiauti ir atskleidžiamos knygos.

Svarbu pažymėti, kad šis teismas vyksta po 1260 metų mažojo rago veiklos laikotarpio (538–1798 m. po Kristaus; žr. – Tolesniam tyrinėjimui), bet prieš įsikuriant paskutiniajai, t.y. Dievo karalystei. Tiesą sakant, tris kartus regėjime kartojasi tokia seka:

- Mažojo rago etapas (538–1798 m. po Kristaus)
- Teismas danguje
- Amžina Dievo karalystė

`3. Perskaitykite Dan 7, 13–14. 21–22. 26–27. Kuo teismas naudingas Dievo tautai?`														

Senasis Testamentas nusako kelis teismus padangtės ir šventyklos kontekste, tačiau teismas čia yra kitoks. Tai teismas visatos mastu, kuris paveikia ne tik mažąjį ragą, bet ir Aukščiausiojo šventuosius, kurie galiausiai gaus karalystę.

Danieliaus 7 nenusako teismo ir nepateikia informacijos apie jo pradžią ir pabaigą. Tačiau skyrius leidžia suprasti, kad teismas įvyksta po mažojo rago puolimo prieš Dievą ir Jo tautą. Tuomet čia mintis – pabrėžti kosminių proporcijų teismo pradžią. Danieliaus 8 ir 9 (žr. kitas temas) mokys apie teismo pradžią ir tai, kad šis teismas yra susijęs su dangiškosios šventyklos apvalymu dangaus Permaldavimo dieną. Čia mokoma, kad, akivaizdžiai, danguje vyks teismas iki Kristaus atėjimo, kuris bus naudingas Dievo tautai (Dan 7, 22).

`Kodėl supratimas apie tai, ką Jėzus atliko dėl mūsų ant kryžiaus, yra itin svarbus tam, kodėl galime būti užtikrinti teismo dieną? Kokią viltį turėtume ar galėtume turėti be Kryžiaus? (žr. Rom 8, 1)`
