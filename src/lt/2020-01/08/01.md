---
title:  Nuo audringos jūros iki dangaus debesų
date:   15/02/2020
---

### Šios savaitės tyrinėjimui skaitykite:
Dan 7; 2 Tes 2, 1–12; Rom 8, 1; Mk 13, 26; Lk 9, 26; Lk 12, 8; 1 Tim 2, 5.

> <p>Įsimintina eilutė:</p>
> „Karalystė, valdžia ir didybė visų karalysčių po dangumi bus atiduota Aukščiausiojo šventiesiems. Jų karalystė bus amžina karalystė, ir visos valdžios jiems tarnaus ir paklus“ (Dan 7, 27).

Danieliaus 7 skyriaus regėjimas, mūsų šios savaitės tema, yra lygiagretus Danieliaus 2 skyriaus regėjimui. Tačiau Danieliaus 7 praplečia tai, kas buvo apreikšta Danieliaus 2. Pirma, regėjimas vyksta naktį ir vaizduoja keturių vėjų sujudintą jūrą. Tamsa ir vanduo pradeda kūrimo procesą, bet čia kūrimas atrodo kažkaip iškreiptas ar užpuolamas. Antra, žvėrys regėjime yra nešvarūs ir hibridiniai, o tai simbolizuoja sukurtos tvarkos pažeidimą. Trečia, žvėrys pavaizduoti kaip turintys galią; todėl atrodo, kad Dievo Adomui sode suteikta valdžia buvo pasiglemžta šių galių. Ketvirta, atėjus Žmogaus Sūnui Dievo valdžia atkuriama tiems, kuriems ji priklauso. Tai, ką Adomas prarado sode, Žmogaus Sūnus atgauna dangaus teisme.

Toks aprašymas yra panoraminis biblinių simbolių vaizdas, kuris rutuliojasi šio labai simbolinio regėjimo fone. Laimei, angelas paaiškina kai kurias svarbiausias regėjimo detales, todėl galime suprasti esminius šios nuostabios pranašystės kontūrus.
