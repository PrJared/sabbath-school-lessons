---
title:  Tolesniam tyrinėjimui
date:   21/02/2020
---

**Tolesniam tyrinėjimui:**

Pažvelgus į istoriją aišku, kad po Romos imperijos žlugimo dėl barbarų iš šiaurės antpuolių, Romos vyskupas pasinaudojo trijų barbarų genčių pralaimėjimu ir įsitvirtino kaip vienintelė galia Romoje nuo 538 m. po Kristaus. Šiame procese jis ėmėsi kelių Romos imperatoriaus institucinių ir politinių funkcijų. Iš to atsirado popiežius, turintis pasaulietinę valdžią ir religinę galią, kol Napoleonas 1798 m. jį nuvertė. Tai nulėmė ne Romos, bet tik tam tikro persekiojimo etapo pabaigą. Popiežius ne tik tvirtina, kad yra Kristaus vietininkas, bet taip pat pristato keletą doktrinų ir papročių, prieštaraujančių Raštui. Skaistykla, bausmės už nuodėmes, ausinė išpažintis ir sabatos įsakymo pakeitimas sekmadieniu bei daugybė švenčių dienų ir Įstatymo pakeitimų, įvestų popiežiaus.

> <p></p>
> „Savo jėgomis žmogus negali atremti priešo kaltinimų. Nuodėmės suteptais drabužiais, patvirtinančiais jo kaltę, jis stovi prieš Dievą. Bet Jėzus, mūsų Užtarėjas, pateikia veiksmingą maldavimą už visus, kurie atgaila ir tikėjimu pavedė savo sielą Jam. Jis už juos permaldauja ir galingais Golgotos argumentais nugalėjo jų kaltintoją. Jo nepriekaištingas paklusnumas Dievo Įstatymui suteikė Jam visą galią danguje ir žemėje, ir Jis įgyja iš savo Tėvo gailestingumą ir sutaikymą kaltam žmogui. Savo tautos kaltintojui Jis skelbia: Tesudraudžia tave Viešpats, šėtone. Jie įsigyti Mano krauju, iš ugnies ištraukti nuodėguliai. Ir tuos, kurie pasikliauja Juo tikėjimu, Jis užtikrina: ‘Žiūrėk, nuėmiau tavo kaltę nuo tavęs ir apvilksiu tave iškilmių apdaru‘“ (Zch 3, 4) (E. Vait, „Prophets and Kings“, 586 p.).

**Klausimai aptarimui:** 

`1. Dar kartą ištirkite visas mažojo rago galios, kylančios iš ketvirto žvėries – Romos, savybes. Kokia vienintelė galia prieš daugelį šimtmečių išdygo iš pagoniškos Romos ir be to, kad persekiojo Dievo tautą, išlieka šiandien? Kodėl šis aiškus atpažinimas turėtų padėti mums apsisaugoti nuo spėlionių dėl šios galios tapatybės, įskaitant mintį, kad mažasis ragas simbolizuoja pagonį graikų karalių, kuris iš istorijos išnyko daugiau nei prieš pusantro amžiaus prieš Jėzaus pirmąjį atėjimą? Kaip šie aiškūs atpažinimo ženklai taip pat apsaugo mus nuo įsitikinimo, kad mažasis ragas yra tam tikra galia ateityje?`
