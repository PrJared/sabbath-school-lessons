---
title:  V. Aukščiausiojo šventieji
date:   20/02/2020
---

`5. Pasak šių eilučių, kas nutinka Dievo tautai? Dan 7, 18. 21–22. 25. 27.`
														
Aukščiausiojo šventieji yra Dievo tautos pavadinimas. Juos puola mažojo rago simbolizuojama galia. Kadangi jie siekia likti ištikimi Dievo Žodžiui, jie persekiojami popiežiaus valdžios laikotarpiu. Krikščionys buvo persekiojami pagoniškos Romos imperijos laikotarpiu (paties ketvirto žvėries), tačiau šventųjų persekiojimas, paminėtas Dan 7, 25, yra atliekamas mažojo rago, kuris iškyla tik pasibaigus pagoniškos Romos etapui.

Vis dėlto Dievo tauta nebus amžinai persekiojama pasaulietinės jėgos. Dievo karalystė pakeis pasaulio karalystes. Įdomu tai, kad regėjime Žmogaus Sūnui „buvo duota valdžia, garbė ir karalystė“ (Dan 7, 14). Tačiau angelo paaiškinime karalystę paveldi „šventieji“ (Dan 7, 18). Čia nėra jokių nesuderinamumų. Kadangi Žmogaus Sūnus yra susijęs su Dievu ir žmonija, Jo pergalė yra ir tų, kuriems Jis atstovauja.

Kai vyriausiasis kunigas klausė, ar Jėzus yra Mesijas, Dievo Sūnus, Jėzus nurodė į Ps 110, 1; Dan 7, 13–14 ir sakė: „Taip, Aš esu. Ir jūs dar pamatysite Žmogaus Sūnų, sėdintį Visagalio dešinėje ir ateinantį dangaus debesyse“ (Mk 14, 62). Todėl Jėzus mums atstovauja dangaus teisme. Jis jau nugalėjo tamsos galias ir dalijasi savo pergale su tais, kurie prie Jo artinasi. Todėl nėra priežasties bijoti. Kaip apaštalas Paulius tiksliai teigia: „Tačiau visa mes lengvai nugalime per Tą, kuris mus pamilo. Aš juk esu tikras, kad nei mirtis, nei gyvenimas, nei angelai, nei kunigaikštystės, nei dabartis, nei ateitis, nei galybės, nei aukštumos, nei gelmės, nei jokie kiti kūriniai negalės mūsų atskirti nuo Dievo meilės, kuri yra mūsų Viešpatyje Kristuje Jėzuje“ (Rom 8, 37–39).

`Pažvelkite, kaip tiksliai Danieliaus regėjimas vaizduoja istoriją prieš tūkstančius metų. Kaip tai turėtų mums padėti išmokti pasitikėti visais Dievo pažadais dėl ateities?`
