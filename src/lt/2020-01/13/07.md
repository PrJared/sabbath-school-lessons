---
title:  Tolesniam tyrinėjimui
date:   27/03/2020
---

**Tolesniam tyrinėjimui:**

> <p></p>
> „Pranašystės pateikia įvykių seką, jie vyks iki Teismo pradžios. Tai labiausiai galima pasakyti apie pranašo Danieliaus knygą. Tačiau pranašystę, kuri siejosi su paskutinėmis dienomis, Danieliui buvo liepta paslėpti ir užantspauduoti iki pabaigos meto. Taigi žinia apie Teismą, kuri rėmėsi šių pranašysčių išsipildymu, negalėjo būti paskelbta anksčiau negu ateis laikas. Tačiau, pasak pranašo, tuo metu ‘daugelis bus pasimetę, ir pažinimas vis labiau plis‘ (nedorumas) (Dan 12, 4). Apaštalas Paulius įspėjo bažnyčią nelaukti Kristaus atėjimo jo laikais. ‘Pirmiau – sako jis, – turi ateiti atkritimas ir apsireikšti nedorybės žmogus‘ (2 Tes 2, 3). Mes galime laukti savo Viešpaties atėjimo ne anksčiau negu įvyks didysis atsimetimas ir baigsis ilgas nedorybės žmogaus valdymo laikotarpis. Nedorybės žmogus, kuris taip pat pavadintas ‘nedorybės slėpiniu, pražūties sūnumi ir Nedorėliu‘ simbolizuoja popiežiaus valdžią, kuris, pasak pranašystės, turėjo viešpatauti 1260 metų. Šis laikotarpis baigėsi 1798 m., todėl Kristus negalėjo ateiti iki to laiko. Apaštalo Pauliaus įspėjimas apima visą krikščionybės erą iki 1798 m. Tik po to turėjo būti skelbiama žinia apie Kristaus antrąjį atėjimą“ (E. Vait, Didžioji kova, 2017, 308 p.).

**Klausimai aptarimui:** 

`1. Su kokiais pavojais susiduriame nustatinėdami datas būsimiems paskutiniųjų laikų įvykiams? Kas nutinka su daugelio tikėjimu, kai šie numatyti įvykiai nepasitvirtina? Koks esminis pranašysčių principas randamas Kristaus žodžiuose Jn 14, 29, turintis padėti mums suprasti, kaip naudoti pranašystes mūsų dvasinei naudai ir išvengti klaidingų prognozių darymo ar tikėjimo jomis spąstų?`

`2. O kaip dėl dabartinio mūsų laikmečio su tiesioginiu bendravimu, taip pat nuostabiais mokslo pasiekimais, kurie ne visada pasitarnauja mūsų pačių labui ir leidžia nesunkiai įsivaizduoti metą „tokių vargų, kokių dar niekada nėra buvę nuo to laiko, kai atsirado tautos“?`

`3. Aptarkite atsakymą į II dalies paskutinius klausimus apie tai, kodėl Evangelija, didžioji Kristaus teisumo tiesa, yra vienintelė mūsų viltis būti įrašytiems knygoje. Kokia be to būtų viltis?`
