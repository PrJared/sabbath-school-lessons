---
title:  I. Argi ne šaunus tas babilonas?
date:   26/01/2020
---

`1. Perskaitykite Dan 4, 1–33. Kas nutinka karaliui ir kodėl?`
														
Dievas duoda Nebukadnecarui antrą sapną. Šį kartą karalius sapno nepamiršta. Bet, kadangi Babilono išminčiai vėl nuvilia, karalius kviečia Danielių paaiškinti sapną. Sapne karalius matė didelį medį, siekiantį dangų, ir dangiškąją būtybę, liepiančią medį nukirsti. Palikti tik kelmą ir šaknis žemėje, kad būtų drėkinamos dangaus rasa. Bet Nebukadnecarui kėlė nerimą ta sapno dalis, kurioje dangiškoji būtybė pasakė: „Tebūna pakeista jo žmogaus širdis, tebūna jam duota žvėries širdis ir tepraslenka pro jį septyni laikotarpiai“ (Dan 4, 13). Pripažindamas sapno rimtumą Danielius mandagiai išreiškė norą, kad sapnas būtų skirtas karaliaus priešams. Vis dėlto ištikimas sapno žiniai Danielius pačiam karaliui pasako, ką iš tiesų sapnas reiškia.

Medžiai Rašte dažniausiai simbolizuoja karalius, tautas ir imperijas (Ez 17; 31; Oz 14; Zch 11, 1–2; Lk 23, 31). Taigi didelis medis yra deramas arogantiško karaliaus simbolis. Dievas davė Nebukadnecarui valdžią ir galią; vis dėlto jis nuolat nepripažino, kad viskas, ką jis turi, ateina iš Dievo.

`2. Atkreipkite dėmesį į Dan 4, 27. Kaip karaliaus žodžiai parodo, kad jis vis dar nesupranta Viešpaties jam duoto įspėjimo?`
														
Galbūt puikybė itin pavojinga tuo, kad dėl jos galime pamiršti, kokie esame priklausomi nuo Dievo dėl visko. Ir tai pamiršę atsiduriame dvasiniame pavojuje.

`Ko jūs pasiekėte savo gyvenime? Ar galite tuo didžiuotis neišpuikdami? Jei taip, kaip?`
