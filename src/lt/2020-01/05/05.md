---
title:  IV. Akių pakėlimas į dangų
date:   29/01/2020
---

`5. Perskaitykite Dan 4, 31–34. Kaip ir kodėl aplinkybės pasikeitė karaliui?`														

Dievas leidžia Nebukadnecarui susirgti keista liga, bet galų gale Jis lengvai atkuria jam gerą psichinę būklę. Įdomu tai, kad viskas pasikeitė, kai, pasibaigus septyneriems metams, kuriuos pranašas išpranašavo, ligotas karalius pakėlė akis į dangų (Dan 4, 31).

> <p></p>
> „Septynerius metus Nebukadnecaras kėlė nuostabą visiems savo pavaldiniams; septynerius metus jis buvo pažemintas prieš visą pasaulį. Tada jam grįžo protas ir, nuolankiai pažvelgęs į dangaus Dievą, jis pripažino dangiškąją ranką jo bausmėje. Jis viešai pripažino savo kaltę ir Dievo gailestingumą jo atkūrimo metu“ (E. Vait, „Prophets and Kings“, 520 p.).

Neabejotina, dideli pokyčiai gali įvykti, kai pakeliame akis į dangų. Kai tik jam grįžo protas, karalius pateikė įrodymų, kad suprato šią pamoką.

Tačiau šis pasakojimas yra ne tiek apie Nebukadnecarą, kiek apie Dievo gailestingumą. Karalius nepasinaudojo trimis ankstesnėmis galimybėmis priimti Izraelio Dievą kaip savo gyvenimo Viešpatį. Tokios galimybės jam pasitaikė, kai jis pripažino išskirtinę keturių jaunų hebrajų belaisvių išmintį (Danieliaus 1), kai Danielius paaiškino jam sapną (Danieliaus 2) ir kai trys hebrajai buvo išgelbėti iš ugnimi plieskiančios krosnies (Danieliaus 3). Galų gale, jei šis išgelbėjimas nepadarė jo nuolankiu, tuomet kas padarytų? Nepaisant valdovo užsispyrimo, Dievas jam suteikė ketvirtą galimybę, pagaliau laimėdamas karaliaus širdį ir grąžindamas jam karališkąjį sostą (Danieliaus 4). Nebukadnecaro atvejis rodo, kad Dievas suteikia vieną galimybę po kitos, kad atkurtų mums deramus santykius su Juo. Po daug šimtmečių Paulius rašė: Dievas „trokšta, kad visi žmonės būtų išganyti ir pasiektų tiesos pažinimą“ (1 Tim 2, 4). Šiame pasakojime matome galingą šios tiesos pavyzdį.

`Kaip jus Dievas pažemino? Ko išmokote iš šio patyrimo? Kokių pokyčių jums gali prireikti, kad išvengtumėte dar vienos tokios pamokos?`
