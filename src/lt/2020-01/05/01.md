---
title:  Nuo puikybės iki nuolankumo
date:   25/01/2020
---

### Šios savaitės tyrinėjimui skaitykite:
Dan 4, 1–33; Pat 14, 31; 2 Kar 20, 2–5; Jon 3, 10; Dan 4, 34; Fil 2, 1–11.

> <p>Įsimintina eilutė:</p>
> „Kokie didingi Jo ženklai, kokie galingi Jo nuostabūs darbai! Jo karalystė yra amžina karalystė, ir Jo viešpatavimas tveria per kartų kartas!“ (Dan 3, 33)

Puikybė vadinama tikrąja pirmąja nuodėme. Ji pirmoji pasireiškė Luciferyje, dangaus angele. Dievas pasakė per Ezechielį: „Nuo tavo grožio išpuiko tavo širdis, dėl savo spindesio piktnaudžiavai savo išmintimi. Nubloškiau tave žemėn, padariau iš tavęs reginį, kad karaliai įsidėmėtų“ (Ez 28, 17).

Puikybė privedė prie Liuciferio nuopuolio, todėl dabar jis naudojasi savo puikybe ir veda nesuskaičiuojamą daugybę kitų į susinaikinimą. Mes visi esame puolę žmonės, priklausomi nuo Dievo net dėl mūsų buvimo. Kad ir kokias turėtume dovanas, kad ir kokių dalykų pasiekiame dėka šių dovanų, jos ateina tik iš Dievo. Tad kaip mes drįstame puikuotis, girtis ar didžiuotis, kai iš tikrųjų visuose mūsų darbuose turėtų vyrauti nuolankumas?

Nebukadnecarui prireikė daug laiko, kad suprastų nuolankumo svarbą. Net ketvirto asmens pasirodymas ugnimi plieskiančioje krosnyje (žr. ankstesnę temą) nepakeitė jo gyvenimo. Tik kai Dievas atėmė iš jo karalystę ir išvarė jį gyventi su laukiniais žvėrimis, karalius suvokė savo tikrąją padėtį.
