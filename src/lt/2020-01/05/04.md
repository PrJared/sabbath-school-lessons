---
title:  III. Aukščiausiasis valdo...
date:   28/01/2020
---

Nepaisant to, kad jam buvo liepta atgailauti ir ieškoti Dievo atleidimo, Nebukadnecaro nesiliaujanti puikybė lėmė dangaus įsaką (Dan 4, 28–33). Karaliui vaikštant ant savo rūmų stogo ir giriant save už tai, ką jis pasiekė, jis ištinkamas psichine būkle, dėl kurios jį teko išvaryti iš karališkų rūmų. Jis galėjo patirti patologinę psichinę būklę, vadinamą klinikine likantropija ar zoantropija. Dėl šios aplinkybės pacientas elgiasi kaip žvėris. Šiais laikais ši liga vadinama „rūšių disforija“, jausmas, kad kūnas yra netinkamos rūšies, noras būti žvėrimi.

`4. Perskaitykite 2 Kar 20, 2–5; Jonos 3, 10; Jer 18, 7–8. Ką šie tekstai pasako apie galimybę karaliui išvengti bausmės?`
														
Deja, Nebukadnecaras turėjo pasimokyti sunkiuoju būdu. Gavęs karališkąją galią, Nebukadnecaras neturi galimybių apmąstyti savo santykių su Dievu. Tad atimdamas iš karaliaus valdžią ir išsiųsdamas jį gyventi tarp laukų žvėrių, Dievas suteikė karaliui galimybę pripažinti savo visišką priklausomybę nuo Jo. Iš tiesų svarbiausia pamoka, kurią Dievas norėjo suteikti išpuikusiam karaliui – kad „Aukščiausiasis valdo“ (Dan 4, 29). Iš tikrųjų teismas karaliui turėjo dar didesnį Dievo tikslą, aiškiai išreikštą Budėtojų įsaku: „kad visi gyvieji žinotų, jog Aukščiausiasis valdo žmonių karalystę, duoda ją, kam nori, ir jai valdyti skiria net žemos kilmės žmones“ (Dan 4, 14).

Kitaip tariant, Nebukadnecarui taikyta drausmė turėtų būti pamoka mums visiems. Kadangi mes priklausome gyviesiems, turėtume skirti daugiau dėmesio pagrindinei pamokai – „jog Aukščiausiasis valdo žmonių karalystę“.

`Kodėl mums itin svarbu suprasti, kad Aukščiausiasis valdo? Kaip, pavyzdžiui, šis supratimas turėtų paveikti tai, kaip elgiamės su mums pavaldžiais asmenimis?`
