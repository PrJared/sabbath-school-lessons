---
title:  Tolesniam tyrinėjimui
date:   31/01/2020
---

**Tolesniam tyrinėjimui:**

> <p></p>
> „Kadaise išdidus monarchas tapo nuolankiu Dievo vaiku; tironiškas, arogantiškas valdovas, išmintingu ir gailestingu karaliumi. Tas, kuris niekino ir piktžodžiavo dangaus Dievui, dabar pripažino Aukščiausiojo galią ir nuoširdžiai skatino Jehovos baimę bei rūpinosi savo pavaldinių laime. Sudrausmintas karalių Karaliaus ir viešpačių Viešpaties, Nebukadnecaras pagaliau suprato pamoką, kurią turi išmokti visi valdovai – tikra didybė susideda iš tikro gerumo. Jis pripažino Viešpatį kaip gyvąjį Dievą, sakydamas: ‘Aš, Nebukadnecaras, šlovinu, aukštinu ir garbinu Dangaus Karalių, nes visi Jo darbai teisingi ir Jo keliai teisūs; Jis gali pažeminti išdidžiai besielgiančius‘. Dievo tikslas, kad didingiausia pasaulio karalystė parodytų Jo šlovę, dabar buvo įvykdytas. Šis viešas išpažinimas, kuriuo Nebukadnecaras pripažino Dievo gailestingumą, gerumą ir galią, buvo paskutinis jo gyvenimo poelgis, įrašytas į šventą istoriją“ (E. Vait, Prophets and Kings, 521 p.).

**Klausimai aptarimui:**

`1. „Puikybė veda prie visų kitų ydų – tai visiška priešybė Dievui. Ar jums tai atrodo perdėta? Jei taip, pagalvokite... Juo labiau išpuikęs yra asmuo, tuo labiau jam nepatinka puikybė kituose. Tiesą sakant, jei norite sužinoti, kiek esate išpuikęs, paprasčiausiai paklauskite savęs, kiek man nepatinka, kai kiti žmonės mane niekina arba nekreipia į mane dėmesio, arba kišasi į mano reikalus, arba žvelgia į mane iš aukšto, arba stengiasi gerai pasirodyti? Esmė ta, kad vieno žmogaus puikybė lenktyniauja su visų kitų puikybe. Mane erzina kitas triukšmadarys vakarėlyje, nes juo norėjau būti aš. Du vienodi niekada nesutaria“ (C. S. Lewis, Mere Christianity [New York: Touchstone, 1996], 110 p.). Ką čia autorius sako, kas galbūt galėtų jums padėti pamatyti savo puikybę jūsų gyvenime?`

`2. Šio ir ankstesnio skyriaus temoje matoma aukščiausia Dievo valdžia. Kodėl šią temą labai svarbu suprasti? Kokį vaidmenį sabata atlieka padedant mums suprasti šią esminę tiesą?`
