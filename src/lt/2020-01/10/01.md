---
title:  Nuo išpažinties iki paguodos
date:   29/02/2020
---

### Šios savaitės tyrinėjimui skaitykite:
Dan 9; Jer 25, 11–12; 29, 10; 2 Kar 19, 15–19; Mt 5, 16; Jok 5, 16.

> <p>Įsimintina eilutė:</p>
> „Viešpatie, išgirsk! Viešpatie, atleisk! Viešpatie, išklausyk ir veik! Dėl savęs paties nedelsk, mano Dieve, nes Tavo miestas ir Tavo tauta vadinasi Tavo vardu“ (Dan 9, 19).

Danielius 9 yra viena iš didžiųjų maldų Rašte. Sunkiomis savo gyvenimo akimirkomis Danielius melsdavosi dėl iškylančių iššūkių. Kai Danieliaus ir jo draugų gyvybei kilo grėsmė dėl paslaptingo pagonio karaliaus sapno, pranašas kreipėsi į Dievą maldoje (Dan 2). Ir kai karališkasis įsakas draudė melstis bet kokiam dievui, išskyrus karalių, Danielius ir toliau kasdien melsdavosi Jeruzalėje (Dan 6). Taigi tyrinėdami maldą Danieliaus 9, prisiminkime, kad Danieliaus 8 sk. 2300 vakarų ir rytmečių regėjimas labai paveikė pranašą. Nors bendras šios pranašystės kontūras buvo paaiškintas, Danielius negalėjo suprasti laiko dviejų dangiškųjų būtybių pokalbyje: „Du tūkstančius tris šimtus vakarų ir rytmečių, o po to šventykla bus apvalyta“ (Dan 8, 14). Tik dabar 9 skyriuje pranašui suteikiama daugiau šviesos, ir šį kartą tai taip pat yra atsakas į uolią maldą.
