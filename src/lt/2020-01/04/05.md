---
title:  IV. Ketvirtas asmuo
date:   22/01/2020
---

`4. Perskaitykite Dan 3, 19–27. Kas čia vyksta? Kas yra tas kitas asmuo ugnyje?`
														
Įmetęs ištikimus hebrajus į ugnį, Nebukadnecaras nesupranta, iš kur krosnyje atsirado ketvirtas asmuo. Karalius ketvirtąjį asmenį įvardija – „dangiškoji būtybė“ (Dan 3, 25).

Karalius negalėjo pasakyti daugiau, bet mes žinome, kas tas ketvirtas asmuo. Jis pasirodė Abraomui prieš Sodomos ir Gomoros sunaikinimą, ėmėsi su Jokūbu šalia Jaboko ir apsireiškė Mozei degančiame krūme. Tai Jėzus Kristus prieš įsikūnijimą, atėjęs parodyti, kad Dievas yra su savo žmonėmis sunkmečiu.

E. Vait rašė:

> <p></p>
>  „Tačiau Viešpats nepamiršo savųjų. Kai Jo liudytojai buvo įmesti į krosnį, Gelbėtojas jiems apsireiškė asmeniškai ir kartu vaikščiojo ugnyje. Karščio ir šalčio Viešpaties akivaizdoje liepsnos prarado savo galią naikinti“ (Prophets and Kings, 508 p.).

Kaip Dievas sako Izaijo knygoje: „Kai brisi per gilius vandenis, Aš būsiu su tavimi, ir upėse tu nepaskęsi. Kai eisi per ugnį, nesudegsi, ir liepsnos tavęs neprarys“ (Iz 43, 2).

Nors mums patinka tokie pasakojimai, jie iškelia klausimą dėl kitų, kurie nebuvo stebuklingai išgelbėti nuo persekiojimo dėl savo tikėjimo. Tokiais asmenimis gerai žinomi Izaijas ir Zacharijas, kuriuos pražudė bedieviai karaliai. Per visą šventą istoriją, net mūsų dienomis, ištikimi krikščionys išgyveno baisias kančias, kurios jiems baigėsi, bent jau čia, ne stebuklingu išgelbėjimu, bet skausminga mirtimi. Čia yra vienas atvejis, kai tikintieji yra stebuklingai išgelbėjami, bet, kaip žinome, tokie dalykai dažnai neįvyksta.

`Kita vertus, kokį stebuklingą išgelbėjimą patirs visi ištikimi Dievo žmonės, nepaisant jų likimo čia? (žr. 1 Kor 15, 12–26.)`
