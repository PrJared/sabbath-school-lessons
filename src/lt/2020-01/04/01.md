---
title:  Nuo krosnies iki rūmų
date:   18/01/2020
---

### Šios savaitės tyrinėjimui skaitykite:
Dan 3; Apr 13, 11–18; Iš 20, 3–6; Įst 6, 4; 1 Kor 15, 12–26; Hbr 11.

> <p>Įsimintina eilutė:</p>
> „Jei mūsų Dievas, kuriam tarnaujame, gali mus išgelbėti iš ugnimi plieskiančios krosnies ir tavo rankos, karaliau, teišgelbsti“ (Dan 3, 17).

> <p></p>
> „Taigi šitie jaunuoliai, kupini Šventosios Dvasios, paskelbė visai tautai savo tikėjimą, kad Tas, kurį jie garbino, yra vienintelis tikras ir gyvas Dievas. Toks jų tikėjimo parodymas buvo iškalbingiausias jų principų pristatymas. Norėdami padaryti stabmeldžiams su gyvojo Dievo galia ir didybe susijusį įspūdį, Jo tarnai turi parodyti savo pagarbą Dievui. Jie turi parodyti, kad garbina tik Jį, ir kad jokie sumetimai, net ir pačios gyvybės išsaugojimas negali jų paskatinti nuolaidžiauti stabmeldystei. Šios pamokos yra tiesioginės ir gyvybiškai svarbios mūsų patyrimui šiomis paskutinėmis dienomis“ (E. Vait, In Heavenly Places, 149 p.).
 
 Nors susidūrimas su mirties grėsme dėl garbinimo klausimo gali pasirodyti priešistorinio ir prietaringo laikmečio dalykas, Šventasis Raštas atskleidžia, kad paskutiniaisiais laikais, kai pasaulis labai „pažengs“, įvyks kažkas panašaus, bet visame pasaulyje. Taigi tyrinėdami šį pasakojimą galime įžvelgti klausimus, su kuriais, pasak Šventojo Rašto, susidurs Dievo ištikimieji.