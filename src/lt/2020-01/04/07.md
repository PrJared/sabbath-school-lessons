---
title:  Tolesniam tyrinėjimui
date:   24/01/2020
---

**Tolesniam tyrinėjimui:**

> <p></p>
> „Svarbios yra pamokos, kurias reikia suprasti iš hebrajų jaunuolių patyrimo Duros lygumoje. Mūsų dienomis daugelis Dievo tarnų, nors ir nenusikaltę nusižengimu, bus atiduoti į rankas tiems, kurie, šėtono įkvėpti, yra kupini pavydo ir religinio fanatiškumo, kad patirtų pažeminimą ir engimą. Ypatinga žmonių rūstybė kils tų atžvilgiu, kurie šventu laiko ketvirtąjį įsakymą; ir galiausiai visuotinis įsakas juos paskelbs nusipelnančiais mirties. Vargo laikotarpis iš Dievo tautos pareikalaus nesvyruojančio tikėjimo. Jo vaikai turi parodyti, kad Jis yra vienintelis jų garbinimo objektas ir kad jokios aplinkybės, net dėl gyvybės, negali paskatinti nuolaidžiauti netikram garbinimui. Ištikimai širdžiai nuodėmingų, ribotų žmonių įsakai taps nereikšmingi šalia amžinojo Dievo Žodžio. Tiesai bus paklūstama, net jei rezultatas būtų įkalinimas, tremtis ar mirtis“ (E. Vait, Prophets and Kings, 512 p.).

**Klausimai aptarimui:** 

`1. Perskaitykite 1 Pt 1, 3–9. Kodėl Dievas kai kuriuos gelbsti nuo kančių, o kitus – ne? Ar atsakymo į tokius klausimus dabar mes tiesiog nesulauksime? Tais atvejais, kai neįvyksta stebuklingi išgelbėjimai, kodėl mums reikia pasikliauti Dievo gerumu, nepaisant nusivylimų?`

`2. Jei šis įvykis būtų pasibaigęs hebrajų mirtimi ugnimi plieskiančioje krosnyje, kokias pamokas galėtume jame įžvelgti?`

`3. Mūsų paskutinių dienų įvykių supratimu, kokia bus išorinio ženklo, klausimo, susijusio su tuo, ką mes garbiname, esmė? Ką tai turėtų mums dabar pasakyti apie sabatos svarbą?`

`4. Perskaitykite Lk 16, 10. Kaip šie Kristaus žodžiai padeda mums suprasti, ką reiškia iš tikrųjų gyventi tikėjimu?`

`5. Dar kartą perskaitykite Dan 3, 15, kai Nebukadnecaras sakė: „Koks dievas gali išgelbėti jus iš mano rankų?“ Ką atsakytumėte į šį klausimą?`
