---
title:  Tolesniam tyrinėjimui
date:   03/01/2020
---

**Tolesniam tyrinėjimui:**

> <p></p>
> „Biblija skirta tam, kad ja vadovautųsi visi, kurie trokšta pažinti Kūrėjo valią. Dievas davė žmonėms tvirčiausią pranašų žodį. Angelai ir pats Kristus supažindino pranašą Danielių ir apaštalą Joną su tuo, kas turi greitai įvykti. Šie svarbūs dalykai, susiję su mūsų išgelbėjimu, neliko apgaubti paslapties. Jie nebuvo atskleisti taip, kad suglumintų ir suklaidintų nuoširdų tiesos ieškotoją. Viešpats per pranašą Habakuką sako: ‘Užrašyk regėjimą [...] kad ir bėgikas jį perskaitytų.‘ (Hab 2, 2) Dievo Žodis suprantamas visiems, kurie tyrinėja jį su malda širdyje. Kiekviena tikrai nuoširdi siela atranda tiesą. „Šviesa teka teisiajam“ (Ps 97, 11). Ir nė viena bendruomenė negalės siekti šventumo, jeigu jos nariai neieškos tiesos taip atkakliai kaip paslėpto lobio“ (E. Vait. Didžioji kova, 2017, 452 p.).

> <p></p>
> „Tyrinėkite Danieliaus ir jo bičiulių pasakojimą. Nors jie gyveno ten, kur kiekvienoje pusėje jų laukė pagunda pataikauti sau, jie kasdien garbino ir šlovino Dievą. Jie nusprendė vengti pikta. Jie atsisakė žengti ant priešo kelio. Ir Dievas apdovanojo jų tvirtą ištikimybę gausiais palaiminimais“ (Manuscript Releases [No. 224], vol. 4 (Ellen G. White Estate, 1990), 169 p.).

**Klausimai aptarimui:**

`1. Mums tyrinėjant Danieliaus knygą išryškės viena galinga mintis. Dievas turi aukščiausią valdžią ne tik visoms tautoms, Jis glaudžiai susipažinęs su kiekvienu iš mūsų, netgi giliausiu lygiu. Pavyzdžiui, kaip matysime Danieliaus 2, Jis galėjo suteikti pagonių karaliui sapną. Sugebėjimas įsiskverbti į miegančio žmogus protą ir suteikti jam sapną atskleidžia artumą, kurio mes net negalime pradėti suvokti. Taip pat pamatysime, kad sapno pobūdis atskleidžia, jog Dievui galiausiai pavaldžios net didžios pasaulio imperijos ir Jis žino, kaip viskas baigsis. Kokią paguodą ir viltį galime įžvelgti tokiame tikrovės vaizdavime? Tuo pat metu, kaip jūs jaučiatės žinodami, kad Viešpats yra taip arti, jog žino jūsų mintis? Šiame kontekste, kodėl Kryžiaus pažadas tampa toks svarbus?`

`2. Klasėje aptarkite skirtumą tarp klasikinės ir apokaliptinės pranašystės. Kokių kitų šių pranašysčių pavyzdžių galite rasti Rašte?`
