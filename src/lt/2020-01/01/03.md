---
title:  II. Danieliaus knygos struktūra
date:   30/12/2019
---

Danieliaus knygos aramėjiškos dalies išdėstymas, 2–7 skyriai (vienos Danieliaus knygos dalys buvo parašytos hebrajų, o kitos dalys aramėjų kalba) atskleidžia tokią struktūrą, kuri padeda sustiprinti pagrindinę šio skyriaus ir knygos žinią:

* A. Nebukadnecaro keturių karalysčių regėjimas (Danieliaus 2)
    * B. Dievas išgelbėja Danieliaus bendražygius iš ugnimi plieskiančios krosnies (Danieliaus 3)
        * C. Nebukadnecaro teismas (Danieliaus 4)
        * C′. Belšacaro teismas (Danieliaus 5)
    * B′. Dievas išgelbėja Danielių iš liūtų duobės (Danieliaus 6) 
* A′. Danieliaus keturių karalysčių regėjimas (Danieliaus 7)
 
Tokia literatūrinė struktūra padeda pabrėžti pagrindinę mintį, kai ji yra struktūros centre, kuri šiuo atveju susideda iš C ir C′ (Danieliaus 4 ir 5): Dievas atima (laikinai) karalystę iš Nebukadnecaro ir iš Belšacaro (visam laikui). Todėl 2–7 skyriuose pabrėžiama aukščiausia Dievo valdžia virš žemės karalių, kai Jis juos pastato ir nuverčia.

Vienas iš veiksmingiausių būdų perteikti žinią ir padaryti klausimą aiškų yra kartojimas. Pavyzdžiui, Dievas duoda faraonui du sapnus, susijusius su artima Egipto ateitimi (Pr 41, 1–7). Pirmame sapne septynios liesos karvės suėda septynias riebias karves. Antrame sapne septynios sveikos javų varpos praryjamos septynių tuščių ir nualintų varpų. Abiejuose šiuose sapnuose pabrėžiama ta pati mintis – po septynerių gerovės metų ateis septyneri bado metai.

Danieliaus knygoje Dievas taip pat naudoja kartojimą. Yra keturi pranašiški ciklai, bendrai pakartojantys pagrindinę struktūrą. Galų gale ši struktūra parodo mums aukščiausią Dievo valdžią. Nors kiekviena pranašiško plano dalis perteikia skirtingą požiūrį, kartu jos apima tą patį istorinį laikotarpį, besitęsiantį nuo pranašo laikų iki galo, kaip nurodyta šioje lentelėje:

<table>
<tr>
    <th>Danieliaus 2</th>
    <th>Danieliaus 7</th>
    <th>Danieliaus 8,9</th>
    <th>Danieliaus 10–12</th>
</tr>
<tr>
    <td>Babilonas</td>
    <td>Babilonas</td>
    <td></td>
    <td></td>
</tr>
<tr>
    <td>Medų Persija</td>
    <td>Medų Persija</td>
    <td>Medų Persija</td>
    <td>Medų Persija</td>
</tr>
<tr>
    <td>Graikija</td>
    <td>Graikija</td>
    <td>Graikija</td>
    <td>Graikija</td>
</tr>
<tr>
    <td>Roma</td>
    <td>Roma</td>
    <td>Roma</td>
    <td>Roma</td>
</tr>	
<tr>
    <td>Įsteigta Dievo karalystė</td>
    <td>Dangaus teismas, vedantis prie Naujosios žemės</td>
    <td>Šventyklos apvalymas</td>
    <td>Pasirodo Mykolas</td>
</tr>	
</table>

`Kokią didelę viltį, susijusią su mūsų ilgalaikėmis perspektyvomis, nusako šios eilutės? Dan 2, 44; Ps 9, 8–13; 2 Pt 3, 11–13.`
