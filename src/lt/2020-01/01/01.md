---
title:  Nuo skaitymo iki supratimo
date:   28/12/2019
---

### Šios savaitės tyrinėjimui skaitykite: 
Lk 24, 25–27; 2 Pt 3, 11–13; Jon 3, 3–10; Sk 14, 34; Dan 9, 23; 10, 11–12.

> <p>Įsimintina eilutė:</p>
> „Pribėgęs Pilypas išgirdo eunuchą skaitant pranašą Izaiją ir paklausė: ‘Ar ir supranti, ką skaitąs?‘“ (Apd 8, 30)

Mūsų bažnyčia gimė iš Danieliaus knygos puslapių, kuriuos tyrinėjame šį ketvirtį. Pradėdami turėtume prisiminti šiuos dalykus, padedančius mums tyrinėjant.

Pirmiausia, mes visada turime prisiminti, kad Danieliaus knygos centras yra Kristus, kaip ir viso Rašto.

Antra, Danieliaus knyga sudaryta taip, kad parodytų literatūrinį grožį ir padėtų suprasti pagrindinį jos dėmesio centrą.

Trečia, turime suprasti skirtumą tarp klasikinės ir apokaliptinės pranašystės. Tai padės mums atskirti Danieliaus ir kitų, pavyzdžiui, Izaijo, Amoso ir Jeremijo pranašystes.

Ketvirta, tyrinėdami Danieliaus knygos pranašystes turėtume suprasti, kad Danieliaus knygos pranašiškas kontūras apima ilgą laiką ir yra matuojamas atsižvelgiant į metų ir dienos principą.

Penkta, pabrėšime, kad Danieliaus knyga ne tik perduoda pranašišką informaciją, bet yra svarbi ir mūsų asmeniniam gyvenimui šiandien.
