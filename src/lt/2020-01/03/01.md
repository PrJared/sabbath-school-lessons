---
title:  Nuo slėpinio iki apreiškimo
date:   11/01/2020
---

### Šios savaitės tyrinėjimui skaitykite:
Dan 2, 1–16; Apd 17, 28; Dan 2, 17–49; Ps 138; Jn 15, 5; Įst 32, 4; 1 Pt 2, 4.

> <p>Įsimintina eilutė:</p>
> „Danielius tarė: ‘Tebūna pašlovintas Dievo vardas nuo amžių per amžius, nes Jo yra išmintis ir galybė‘“ (Dan 2, 20).

Grenlandijos vandenyse yra įvairaus dydžio ledkalnių. Kartais nedideli ledkalniai juda viena kryptimi, o didesni kita. Taip atsitinka dėl to, kad mažuosius gena paviršiniai vėjai, o didžiuosius – gilios vandenyno srovės. Apmąstant tautų atsiradimą ir išnykimą per visą istoriją, jis panašus į paviršinius vėjus ir vandenyno sroves. Vėjai simbolizuoja viską, kas kintama ir nenuspėjama, kaip ir žmogaus valia. Tačiau tuo pačiu metu kartu su šiais gūsiais ir audromis yra dar viena jėga, dar galingesnė ir labai panaši į vandenyno sroves. Tai išmintingi ir aukščiausi Dievo tikslai. Elena Vait rašė: „Tačiau kaip žvaigždės sukasi milžiniška joms skirtąja orbita, taip ir Dievo tikslų išsipildymas nei skuba, nei vėluoja“ (Su meile iš Dangaus, 2011, 26 p.). Nors atrodo, kad tautų, ideologijų ir politinių partijų atsiradimą ir išnykimą nulemia tik žmogiška valia, Danieliaus 2 rodo, kad būtent dangaus Dievas nulemia žmonijos istoriją link jos pabaigos.
