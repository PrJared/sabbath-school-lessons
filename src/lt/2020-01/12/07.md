---
title:  Tolesniam tyrinėjimui
date:   20/03/2020
---

**Tolesniam tyrinėjimui:**

Įdomu tai, kad, kalbant apie Dan 11, 29–39, Martynas Liuteris įvardijo, jog siaubinga pabaisa Dan 11, 31 yra popiežius ir jo doktrinos bei papročiai. Taigi Danieliaus 11, Danieliaus 7 ir Danieliaus 8 sąsajos sustiprina Liuterio ir daugelio kitų protestantų požiūrį, kad popiežius ir jo mokymas yra šių pranašysčių istorijoje įvykdymas. Šiuo atžvilgiu E. Vait rašė: 
> <p></p>
> „Nė viena bažnyčia, esanti Romai pavaldžioje teritorijoje, ilgai nesidžiaugė sąžinės laisve. Kai popiežija įsigalėjo, ji ėmė triuškinti visus, kurie atsisakė pripažinti jos valdžią, ir bažnyčios viena po kitos jai pasidavė“ (Didžioji kova, 2017, 52 p.).

**Klausimai aptarimui:** 

`1. Kaip galime atsižvelgti į kitų žmonių jausmus, bet neiti į kompromisą dėl to, ko Raštas moko apie Romos vaidmenį paskutinėmis dienomis?`

`2. Dan 11, 33 parašyta: „Išmintingieji tarp žmonių padės daugeliui žmonių suprasti, tačiau jie kurį laiką bus tapę kalavijo ir liepsnos aukomis, kęs nelaisvę ir plėšikavimą.“ Ką ši eilutė sako apie kai kurių ištikimų Dievui žmonių likimą? Ką ši eilutė taip pat sako apie tai, ką kai kurie iš šių ištikimų žmonių daro prieš kančias? Kokia čia yra žinia mums šiandien?`

`3. Dan 11, 36 parašyta: „Karalius elgsis, kaip jam patiks. Aukštindamas save ir laikydamas didesniu už bet kokį dievą, jis kalbės baisius dalykus prieš dievų Dievą. Jam seksis tik tol, kol nesibaigs pykčio metas ir nebus įvykdyta, kas nuspręsta“. Ką jums tai primena? (žr. Iz 14, 12–17; taip pat žr. 2 Tes 2, 1–4)`

`4. Dan 11, 27. 29 ir 35 vartojama frazė – „nustatytas metas“. Ką tai mums dar kartą pasako apie Dievui pavaldžią istoriją?`
