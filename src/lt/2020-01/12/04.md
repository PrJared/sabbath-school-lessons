---
title:  III. Roma ir sandoros vadas
date:   17/03/2020
---

`4. Perskaitykite Dan 11, 16–28. Nors tekstas sudėtingas, kokius čia pastebite simbolius, kurie naudojami ir kitur Danieliaus knygoje?`
														
Panašu, kad helenistinių karalių laikotarpio perėjimas į pagonišką Romą nusakytas Dan 11, 16: „Jo užpuolikas darys, kas jam patiks, ir niekas neįstengs prieš jį atsilaikyti. Jis apsistos gražiajame krašte, kuris visas bus jo rankose.“ Gražusis kraštas yra Jeruzalė, vieta, kurioje gyveno senovės Izraelis, o nauja galia, kuri perims šį kraštą, yra pagoniškoji Roma. Tas pats įvykis nusakytas horizontaliu mažojo rago, kuris pasiekia gražųjį kraštą, išplitimu (Dan 8, 9). Todėl aišku, kad šiuo laikotarpiu pasauliui vadovaujanti galia yra pagoniškoji Roma.

Papildomos įžvalgos Rašte paremia šį aiškinimą. Pavyzdžiui, reikalaujantysis duoklės greičiausia reiškia Cezarį Augustą. Jam valdant gimė Jėzus, kai Marija ir Juozapas keliavo į Betliejų surašymui (Dan 11, 20). Be to, pasak pranašystės, šį valdovą pakeis „niekšas“ (Dan 11, 21). Kaip rodo istorija, Augustą pakeitė jo įvaikintas Tiberijus. Žinoma, kad Tiberijus buvo ekscentriškas ir niekšas.

Svarbiausia, pasak Rašto, Tiberijaus karaliavimo metu sandoros vadas bus sutriuškintas (Dan 11, 22). Tai aiškiai nurodo į Kristaus, taip pat vadinamo pateptuoju vadu (Dan 9, 25; taip pat žr. Mt 27, 33–50), nukryžiavimą, Jam mirus Tiberijaus karaliavimo laikotarpiu. Čia nuoroda į Jėzų kaip į „sandoros vadą“ yra galingas žymuo, padedantis mums parodyti istorinių įvykių seką, vėl leisdamas skaitytojams pastebėti galingus įrodymus dėl nuostabių Dievo žinių. Dievas buvo teisus dėl visko, kas čia išpranašauta, todėl mes galime Juo pasitikėti, ką Jis sako įvyksiant ateityje.

`Net visuose politiniuose ir istoriniuose įvykiuose apreiškiamas Jėzus iš Nazareto, Sandoros Vadas. Kaip tai padeda mums parodyti, kad, nepaisant visų suiručių ir politinės intrigos, Jėzus Rašte lieka esminis?`
