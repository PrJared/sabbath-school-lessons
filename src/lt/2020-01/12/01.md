---
title:  Nuo šiaurės ir pietų iki Gražiojo krašto
date:   14/03/2020
---

### Šios savaitės tyrinėjimui skaitykite:
Dan 11; Dan 8, 3–8. 20–22; Iz 46, 9–10; Dan 8, 9. 23; Mt 27, 33–50.

> <p>Įsimintina eilutė:</p>
> „Kai kurie išmintingųjų kris, kad būtų išmėginti ugnyje, išgryninti ir padaryti švarūs iki laikų pabaigos, nes ji turi įvykti nustatytu metu“ (Dan 11, 35).

Mums pradedant šį sudėtingą skyrių, pradžioje būtina paminėti kelis dalykus. Pirma, Danieliaus 11 dera su ankstesnėmis Danieliaus pranašystėmis. Kaip 2, 7, 8 ir 9 skyriuose, pranašiška žinia tęsiasi nuo pranašo dienų iki laikų pabaigos. Antra, atsiranda seka pasaulinių galių, kurios dažnai engia Dievo tautą. Trečia, kiekvienos pranašystės kulminacija – laiminga pabaiga. Danieliaus 2 akmuo sugriauna statulą; Danieliaus 7 Žmogaus Sūnui duodama karalystė; o Danielius 8 ir 9 dangiškoji šventykla apvaloma per Mesijo darbą.

11 skyriuje pateikiami trys pagrindiniai punktai. Pirma, skyrius prasideda persų karaliais ir aptaria jų likimą ir baigmės metą, kai šiaurės karalius puola šventą Dievo kalną. Antra, aprašyta mūšių seka tarp šiaurės karaliaus ir pietų karaliaus, ir kaip jie paveikia Dievo tautą. Trečia, viskas baigiasi laimingai, nes šiaurės karalius gauna galą prie „garbingojo šventojo kalno“ (Dan 11, 45). Tokia teigiama išvada nurodo į pikto pabaigą ir Dievo amžinosios karalystės įkūrimą.
