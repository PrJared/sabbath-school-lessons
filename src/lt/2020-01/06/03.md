---
title:  II. Nekviestas svečias
date:   03/02/2020
---

`2. Perskaitykite Dan 5, 5–8. Kas nutinka ir kodėl karalius reaguoja būtent taip? Kuo šis pasakojimas primena Danieliaus 2 ir kodėl tai svarbu? (žr. Ps 96, 5; Kol 1, 15–17)`
														
Kaip Nebukadnecaras per ankstesnę krizę (Dan 2, 2; 4, 3), Belšacaras sušaukė magus, chaldėjus ir kerėtojus paaiškinti paslaptingą užrašą. Norėdamas įsitikinti, kad jie stengsis iš visų jėgų, karalius jiems pažadėjo ekstravagantiškų dovanų: (1) purpuro apdarus, kuriuos senovėje vilkėjo tik karališkos kilmės asmenys (Est 8, 15); (2) aukso grandinę, kuri buvo aukštos socialinės padėties ženklas (Pr 41, 42); ir 3) bus valdžioje trečias po karaliaus. Šis paskutinis atlygis tiksliai atspindi tuometines Babilono istorines aplinkybes. Kadangi Belšacaras buvo antras valdžioje, kartu su savo tėvu Nabonidu, jis siūlo trečią vietą valdžioje. Bet nepaisant viliojančio atlygio, išminčiai dar kartą nuvilia nepateikdami paaiškinimo.

Tarsi būtų maža visų karaliaus nuodėmių, jis bando rasti išmintį nederamoje vietoje. Babilono išminčiai negali paaiškinti žinios. Ji parašyta jų kalba, aramėjų kalba, tai tyrinėsime kitoje dalyje, bet jie nesupranta žodžių reikšmės. Tai gali mums priminti, ką Viešpats sako per Izaiją: „Jos išminčių išmintis nueis niekais, ir protingųjų įžvalgumas pradings“ (Iz 29, 14). Pacitavęs šią eilutę, apaštalas Paulius teigia: „Kur išminčius? Kur Rašto aiškintojas? Kur šio amžiaus tyrinėtojas? Argi Dievas nepavertė pasaulio išminties kvailyste? O kadangi pasaulis išmintimi Dievo nepažino iš Dievo išminties veikalų, Dievas panorėjo skelbimo kvailumu išgelbėti tuos, kurie tiki“ (1 Kor 1, 20–21).

Tam tikros tiesos yra pernelyg svarbios, kad būtų paliktos žmonėms patiems išsiaiškinti. Todėl Dievas mums apreiškia šias tiesas.

`Pagalvokite apie tai, koks turėjo būti atlygis, ir, atsižvelgiant į tai, kas netrukus turėjo įvykti, koks jis buvo bevertis. Ką tai turėtų mums pasakyti apie pasaulio trumpalaikiškumą, ir kodėl mes visada turime atminti amžinybę visuose mūsų reikaluose?`
