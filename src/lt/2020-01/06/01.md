---
title:  Nuo arogancijos iki sunaikinimo
date:   01/02/2020
---

### Šios savaitės tyrinėjimui skaitykite:
Dan 5; Apr 17, 4–6; Ps 96, 5; Kol 1, 15–17; Rom 1, 16–32; Mok 8, 11; Apr 14, 8.

> <p>Įsimintina eilutė:</p>
> „Jis keičia laikotarpius ir metų laikus, pašalina ir į sostą pasodina karalius, suteikia išminčiams išmintį ir išmanantiems pažinimą“ (Dan 2, 21).

Danieliaus 5 skyriuje Dievo Žodis pateikia mums galingą žmogiškosios puikybės pavyzdį, pasibaigusį pribloškiančiai ir dramatiškai. Nors galima sakyti, kad Nebukadnecaras užtruko, kol suprato jam skirtą pamoką, bet jis ją bent suprato. Jo anūkas, Belšacaras, ne. Naudodamas šventyklos indus rūmų orgijai, Belšacaras juos išniekino. Tai prilygsta ne tik iššūkiui, bet paties Dievo užsipuolimui. Taigi Belšacaras pripildė savo nedorybės taurę, elgdamasis panašiai, kaip mažasis ragas (žr. Danieliaus 8), puolęs Dievo šventyklos pamatus. Atimdamas iš Belšacaro valdžią, Dievas numato tai, kas nutiks Jo tautos priešams paskutinėmis dienomis. Danieliaus 5 sk. nupasakoti įvykiai rutuliojosi 539 m. prieš Kristų, naktį, kai Babiloną nugalėjo Medų-Persų kariuomenė. Čia yra perėjimas nuo aukso prie sidabro, išpranašautas Danieliaus 2 sk. Dar kartą paaiškėja, kad Dievas viešpatauja pasaulio įvykiams.
