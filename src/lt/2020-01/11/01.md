---
title:  Nuo kovos iki pergalės
date:   07/03/2020
---

### Šios savaitės tyrinėjimui skaitykite:
Ef 6, 12; Dan 10; Ezr 4, 1–5; Jz 5, 13–15; Apr 1, 12–18; Kol 2, 15; Rom 8, 37–39.

> <p>Įsimintina eilutė:</p>
> „Nebijok, brangusis žmogau, ramybė tau! Būk tvirtas ir drąsus!“ Jam bekalbant, sustiprėjau ir tariau: „Kalbėk, mano viešpatie, nes davei man jėgų“ (Dan 10, 19).

Danieliaus 10 supažindina su paskutiniu Danieliaus regėjimu, tęsiamu 11 ir 12 skyriuose. Iš pradžių mums pasakoma, kad šis regėjimas yra susijęs su „dideliu mūšiu“ (Dan 10, 1). Danieliaus 11 sukonkretina kai kurias šio mūšio puses, o Danieliaus 10 parodo jo dvasinę svarbą ir atskleidžia, kad už žemiškų mūšių vyksta kosminių proporcijų dvasinė kova. Ištyrinėję šį skyrių pamatysime, kad melsdamiesi mes įsitraukiame į šią kosminę kovą tokiu būdu, kuris turi didelių padarinių. Bet kovoje mes ne vieni; Jėzus vardan mūsų kovoja su šėtonu. Mes sužinosime, kad galutinė kova, į kurią esame įtraukti, nėra prieš žemiškąsias žmogaus galias, bet prieš tamsos galias.

Kaip apaštalas Paulius rašė praėjus šimtmečiams po Danieliaus: „Mes grumiamės ne su krauju ir kūnu, bet su kunigaikštystėmis, valdžiomis, šių tamsybių pasaulio valdovais ir dvasinėmis blogio jėgomis dangaus aukštumose“ (Ef 6, 12). Galų gale mūsų sėkmė konflikte priklauso nuo Jėzaus Kristaus, kuris vienintelis nugalėjo šėtoną ant kryžiaus.
