---
title:  II. Didžiūno regėjimas
date:   09/03/2020
---

`3. Perskaitykite Dan 10, 4–9. Kas čia nutiko Danieliui?`
														
Mes vargiai galime įsivaizduoti Danieliaus apibūdinto patyrimo spindesį. Vyro išvaizda (Dan 10, 5–6) primena „Žmogaus Sūnų“, nusakytą dangiškojo teismo regėjime (Dan 7, 13). Jo drobiniai primena kunigo drabužius (Kun 16, 4), ir panašu, kad taip šis asmuo siejamas su „Galybių vadu“, susietu su dangiška šventykla (Danieliaus 8). Auksas taip pat siejamas su kunigiška regalija kaip karališkuoju titulu. Galiausiai šios asmenybės panašumas į žaibą, liepsnas, žalvarį ir jos galingas balsas vaizduoja ją kaip antgamtinę būtybę. Jai suteiktos kunigiškos, karališkos ir karinės savybės. Šiai asmenybei taip pat būdingi įdomūs panašumai į dangiškąją būtybę, pasirodžiusią Jozuei prieš pat Jericho mūšį (Joz 5, 13–14). Jozuė regėjo Viešpaties kariuomenės galvą. Įdomu tai, kad hebrajų kalbos žodis, išverstas – „galva“ (sar), Dan 10, 21 yra išverstas – „didžiūnas“, kalbant apie Mykolą. Tačiau artimesnė paralelė yra tarp Danieliaus ir Jono.

`4. Kokie panašumai pastebimi tarp Danieliaus Dievo regėjimo Danieliaus 10 ir Joz 5, 13–15 bei Apr 1, 12–18?`														

Pasak Danieliaus, buvusieji su juo yra apimti didžio siaubo, o pats Danielius neteko jėgų ir buvo bejėgis. Dievo artumo apsireiškimas paprasčiausiai pribloškė jį. Tačiau, nepaisant pranašo baimės, Danieliaus regėjimas rodo, kad Dievas valdo istoriją. Iš tiesų regėjimui rutuliojantis pamatysime, kad Dievas Danieliui pateikia žmonijos istoriją nuo pranašo laikų iki Dievo karalystės įkūrimo (Dan 11 ir 12).

Jei, kaip ne kartą tyrinėjome Danieliaus knygoje, Viešpats gali valdyti žmonijos istoriją, ką Jis gali padaryti jūsų asmeniniame gyvenime?
