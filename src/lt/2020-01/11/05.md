---
title:  IV. Didi kova
date:   11/03/2020
---

`6. Perskaitykite Dan 10, 20–21. Kas čia Danieliui apreikšta?`
														
Dangaus pasiuntinys atitraukia užsklandą ir apreiškia Danieliui kosminę kovą, kuri vyksta už žmogiškosios istorijos. Danieliui pradėjus melstis, tarp dangaus ir žemės prasideda dvasinė kova. Dangiškosios būtybės pradėjo kovoti su Persijos didžiūnu, kad žydai galėtų tęsti šventyklos atstatymą. Danieliaus 10 pradžia parodo, kad Persijos didžiūnas yra Kyras. Tačiau vienas pats žmogus negali parodyti didelio pasipriešinimo dangiškajai būtybei. Tai rodo, kad už žmogiškojo karaliaus stovi dvasinis pasiuntinys, kuris ragina Kyrą neleisti žydams atstatyti šventyklą.

Panašios aplinkybės yra Ezechielio 28, kur Tyro karalius simbolizuoja šėtoną, dvasinę jėgą už šio miesto žmogiškojo karaliaus. Taigi neturėtų stebinti tai, kad persų didžiūnai, prieš kuriuos Mykolas ateina kovoti, yra šėtonas ir jo angelai. Tai rodo, kad žmogiškoji priešprieša Jeruzalės šventyklos atstatymui turi dvasinį atitikmenį.

`7. Perskaitykite Dan 10, 13. Kokia kova čia aprašyta?`

> <p></p>
> „Kai šėtonas siekė daryti įtaką didžiausioms galioms Medų-Persijos karalystėje, kad parodytų nepalankumą Dievo tautai, angelai darbavosi vardan tremtinių. Kova domino visus danguje. Per pranašą Danielių mes žvelgiame į šią galingą kovą tarp gėrio ir blogio jėgų. Tris savaites Gabrielius ryžtingai kovojo su tamsos jėgomis, siekdamas nugalėti įtakų poveikį Kyro protui; ir, prieš kovai baigiantis, pats Kristus atėjo Gabrieliui į pagalbą. ‘Persijos karalystės didžiūnas dvidešimt vieną dieną buvo man priešingas. Tikėk manimi, man padėti atėjo Mykolas, vienas iš vyriausių didžiūnų. Aš palikau Jį ten su Persijos karalystės didžiūnu‘ (Dan 10, 13). Viskas, ką dangus galėjo padaryti Dievo tautos labui, buvo atlikta. Galiausiai buvo pasiekta pergalė; priešo jėgos buvo atremtos visam Kyro ir visam jo sūnaus valdymo laikotarpiui, karaliavusiam septynerius su puse metų“ (E. Vait, „Prophets and Kings“, 571 p.).
