---
title:  I. Vėl pasninkas ir malda
date:   08/03/2020
---

`1. Perskaitykite Dan 10, 1–3. Ką dar kartą matome Danielių darant?`

Danielius nepateikia priežasčių dėl besitęsiančio pasninko. Tačiau tokį uolų užtarimą greičiausiai paskatino žydų, kurie ką tik grįžo iš Babilono į Palestiną, padėtis.

`2. Perskaitykite Ezr 4, 1–5. Su kokiais iššūkiais susidūrė grįžę žydai?`
														
Mes žinome iš Ezr 4, 1–5, kad šiuo metu žydai susiduria su stipria priešprieša, bandydami atstatyti šventyklą. Samariečiai Persijos rūmams siunčia klaidinančius pranešimus, ragindami karalių sustabdyti atstatymo darbus. Tokios krizės akivaizdoje Danielius tris savaites meldžia Dievą padaryti įtaką Kyrui, kad darbas būtų tęsiamas.

Šiuo metu Danieliui tikriausiai buvo beveik 90 metų. Jis galvoja ne apie save, o apie tautą ir jai tenkančius iššūkius. Tris savaites jis meldžiasi, kol sulaukia atsakymo iš Dievo. Per šį laikotarpį pranašas labai kukliai maitinasi, susilaikydamas nuo rinktinio maisto ir net tepimosi aliejais. Jam visiškai nerūpi asmeninis patogumas ir išvaizda, tačiau jis yra labai susirūpinęs bendražygių žydų gerove Jeruzalėje už tūkstančių kilometrų.

Žvelgimas į Danieliaus įprotį melstis mus išmoko kelių vertingų dalykų. Pirma, turėtume uoliai melstis, net jei į mūsų prašymus neatsakoma nedelsiant. Antra, turėtume skirti laiko ir melstis už kitus. Užtarianti malda yra ypatinga. Atminkite, „Viešpats pakreipė Jobo dalią, kai jis pasimeldė už savo bičiulius“ (Job 42, 10). Trečia, malda skatina Dievą daryti kažką konkretaus ir realaus. Taigi melskimės visada, įvairiausiomis maldomis. Susidurdami su nepakeliamais išmėginimais, didelėmis bėdomis ir didžiuliais iššūkiais, atiduokime savo naštą Dievui maldoje (Ef 6, 18).

`Perskaitykite Dan 10, 12. Ką ši eilutė mums pasako apie maldą kaip objektyvų patyrimą, kuris paskatina Dievą kažką daryti, o ne tik subjektyvų patyrimą, kuris dėl Dievo leidžia mums jaustis gerai?`
