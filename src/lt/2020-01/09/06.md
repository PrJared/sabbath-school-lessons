---
title:  V. Pranašiškas laikas
date:   27/02/2020
---

`5. Perskaitykite Dan 8, 13. Ko čia klausiama ir kaip tai padeda mums suprasti atsakymą kitoje eilutėje?`														

Koks tai laikotarpis – 2300 vakarų ir rytmečių? Pirma, turime atkreipti dėmesį į tai, kad po to, kai Danielius regėjo aviną ir ožį, po mažojo rago veiklos ir žalos, regėjimas virsta klausimu Dan 8, 13. Šiam klausimui ypač svarbu tai, kas įvyks to pranašiško laikotarpio pabaigoje, o ne jo trukmė. Be to, toks laikotarpis negali apsiriboti tik mažojo rago veiklos trukme, nes terminas „regėjimas“ apima viską nuo avino iki mažojo rago veiklos. Taigi tai turi būti ilgas faktinis istorinis laikotarpis.

Į klausimą: „Kiek ilgai tęsis šio regėjimo įvykiai“, – (avinas [Medų-Persija], ožys [Graikija], mažasis ragas ir jo veikla [Roma, pagoniškoji ir popiežiškoji]), kitas šventasis atsakė: „Du tūkstančius tris šimtus vakarų ir rytmečių, o po to šventykla bus apvalyta“ (Dan 8, 14). Kaip jau buvo minėta, šis laikotarpis yra itin ilgas dėl to, kad jis prasideda Medų-Persijos imperijos metu, tęsiasi Graikijos imperijos ir pagoniškos bei popiežiškosios Romos laikotarpiu, tūkstančius metų. Laikantis istorinio aiškinimo metodo (žr. 1 temą), šis pranašiškas laikotarpis turėtų būti skaičiuojamas pagal metų / dienos principą, o tai reiškia, kad 2300 vakarų ir rytmečių atitinka 2300 metų. Priešingu atveju 2300 dienos būtų šiek tiek ilgiau nei vos šešeri metai, o tai yra per trumpas laikotarpis visiems regėjimo įvykiams. Todėl turi būti taikomas metų / dienos principas.

Danieliaus 8 nepateikia informacijos, leidžiančios mums apskaičiuoti šio laikotarpio pradžią, kuri, žinoma, leistų nustatyti jo pabaigą. Tačiau Danieliaus 9 pateikia svarbią informaciją (žr. kitą temą).

`2300 šios pranašystės metų apima ilgiausią pranašystę Rašte. Pagalvokite, 2300 metų! Tai ilgas laikotarpis, ypač lyginant su mūsų gyvenimo trukme. Kaip šis kontrastas gali padėti mums išmokti būti kantriems, laukiant galutinių įvykių?`
