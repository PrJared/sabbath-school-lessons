---
title:  III. Šventyklos užsipuolimas
date:   25/02/2020
---

`3. Perskaitykite Dan 8, 10–12. Kokia veikla užsiimantis mažasis ragas čia nusakytas?`

Dan 8, 10 mažasis ragas bando dvasiniu lygmeniu atkartoti Babelės bokšto statytojų pastangas (Pr 11, 4). Sąvokos – „Galybių“ ir „žvaigždžių“ gali nusakyti Dievo tautą Senajame Testamente. Izraelis yra vadinamas Viešpaties gretomis (kariuomene) (Iš 12, 41). Dievui ištikimus žmones Danielius taip pat nusako švytinčius kaip žvaigždės (Dan 12, 3). Akivaizdu, kad tai nėra tiesioginis dangaus kūnų užsipuolimas, bet Dievo tautos persekiojimas, kuri yra dangaus pilietė (Fil 3, 20). Nors tūkstančiai krikščionių buvo nužudyti pagonių imperatorių, dabar daugiausia dėmesio skiriama vertikaliai mažojo rago veiklai. Taigi galutinis šios pranašystės įvykdymas turi būti susietas su popiežiška Roma ir jos per amžius rengtais persekiojimais.

Dan 8, 11 taip pat minimas vadas, kuris kitur Danieliaus knygoje vadinamas pateptuoju vadu (Dan 9, 25), Mykolu, jūsų didžiūnu (Dan 10, 21) ir Mykolu, galingu didžiūnu (Dan 12, 1). Niekas kitas, išskyrus Jėzų Kristų, negali būti taip nusakomas. Jėzus Kristus yra pirmiau minėtų „galybių“ vadas ir mūsų vyriausiasis Kunigas danguje. Taigi popiežius ir religinė sistema, kuriai jis atstovauja, užgožia ir bando pakeisti Jėzaus kaip kunigo vaidmenį.

Dan 8, 11 kasdieninė auka yra susijusi su žemiškąja šventykla, nurodančia į įvairias ir nuolatines apeigų puses, įskaitant aukas ir užtarimą. Per šias apeigas nusidėjėliams atleidžiama ir nuodėmių klausimas sprendžiamas padangtėje. Ši žemiškoji sistema simbolizuoja Kristaus tarnystę dangiškojoje šventykloje. Taigi, kaip išpranašauta, popiežius keičia Kristaus tarpininkavimą kunigų tarnavimu. Tokiu suklastotu garbinimu mažasis ragas atima iš Kristaus tarnystę ir simboliškai nuverčia Kristaus šventyklą.

„Jis nudrėbė žemėn tiesą, ir ką tik darė, tas jam sekėsi“ (Dan 8, 12). Jėzus mokė, kad Jis yra tiesa (Jn 14, 6), Jis taip pat mokė, kad Dievo Žodis yra tiesa (Jn 17, 17). Popiežius, priešingai, draudžia Rašto vertimą į tautos kalbą, Rašto aiškinimą atiduoda į bažnyčios rankas, o tradiciją kartu su Raštu laiko aukščiausia tikėjimo taisykle.

`Ką ši tema turėtų pasakyti apie tai, kokios iš tikrųjų vertingos ir svarbios yra su Rašto tiesa susijusios žinios, prieštaraujančios žmonių papročiams?`
