---
title:  I. Avinas ir ožys
date:   23/02/2020
---

`1. Perskaitykite Danieliaus 8. Apie ką šis regėjimas ir kaip jis dera su tuo, ką tyrinėjome Danieliaus 2 ir Danieliaus 7?`
														
Kaip ir Danieliaus 2, ir Danieliaus 7, šiame regėjime mums pateiktas dar vienas pasaulio imperijų atsiradimas ir žlugimas, nors ir kitokia simbolika. Pastaroji yra tiesiogiai susijusi su Dievo šventykla. Šiuo atveju avino ir ožio simboliai naudojami dėl jų sąsajos su šventyklos Permaldavimo dienos apeiga, teismu senovės Izraeliui. Avinas ir ožys buvo naudojami atnašavimui šventykloje. Bet abu kartu jie minimi tiktai Permaldavimo dieną. Taigi čia šie du gyvūnai yra sąmoningai pasirinkti, kad nukreiptų dėmesį į Permaldavimo dieną, kuriai tenka didžiausias dėmesys. 

Regėjimui rutuliojantis, Danielius mato aviną, badantį į tris skirtingas kryptis – į vakarus, į šiaurę ir į pietus (Dan 8, 4). Šis badymas trimis kryptimis rodo šios galios išplitimą: „nebuvo nė vieno, kas būtų galėjęs išsigelbėti iš jo galybės. Jis darė, kas jam patiko, ir tapo galingas“ (Dan 8, 4). Kaip angelas paaiškina, avinas su dviem ragais simbolizuoja Medų-Persų imperiją (Dan 8, 20), o trys kryptys greičiausiai nurodė į tris pagrindinius šios pasaulinės valdžios užkariavimus.

Po to pasirodė ožys su dideliu ragu, simbolizuojantis Graikijos imperiją, kuriai vadovavo Aleksandras Didysis (Dan 8, 21). Tai, kad ožys skubėjo „neliesdamas žemės“ (Dan 8, 5) reiškia, jog jis juda greitai. Ši simbolika perteikia Aleksandro užkariavimų greitį, kuris Danielius 7 nusakytas kaip sparnuotas leopardas. Tačiau pranašystė moko, kad ožiui „esant pačioje galybėje, jo didysis ragas buvo nulaužtas“ (Dan 8, 8) ir vietoje jo iškilo keturi ragai, keturiomis kompaso kryptimis. Tai įvyko Aleksandrui mirus Babilone 323 m. trisdešimt trejų metų, kai jo karalystę pasidalijo keturi generolai.

`Dan 2, 38 ir Dan 8, 20–21 trys iš keturių regėjime apreikštų imperijų yra įvardintos. Kaip tai turėtų padėti užtvirtinti, jog mes teisingai aiškiname šias pranašystes?`
