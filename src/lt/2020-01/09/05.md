---
title:  IV. Šventyklos apvalymas
date:   26/02/2020
---

`4. Perskaitykite Dan 8, 14. Kas čia įvyko?`
														
Po naikinančio rago išpuolio paskelbiama, kad šventykla bus apvalyta. Norint suprasti šią žinią, turime nepamiršti, kad šventyklos apvalymas, paminėtas Dan 8, 14, atitinka teismą Dan 7, 9–14. Ir kadangi šis teismas vyksta danguje, šventykla taip pat turi būti danguje. Taigi, kai Danieliaus 7 nusako Dievo įsikišimą ir ryšį su žmogiškaisiais reikalais teisiniu požiūriu, Danieliaus 8 tą patį įvykį nusako šventyklos požiūriu.

Žemiškoji šventykla buvo padaryta pagal dangiškosios pavyzdį ir parodė platų išgelbėjimo plano kontūrą. Kiekvieną dieną nusidėjėliai atnašaudavo šventykloje, kurioje žmonėms buvo atleidžiamos išpažintos nuodėmės, o nuodėmės, tam tikra prasme, likdavo šventykloje. Dėl to šventykla būdavo suteršiama. Todėl reikėjo periodinio apvalymo proceso, kad šventyklą būtų galima apvalyti nuo čia įneštų nuodėmių. Šis procesas buvo vadinamas Permaldavimo diena, kuri būdavo kartą per metus (žr. Kun 16).

Kodėl dangaus šventyklą reikėtų apvalyti? Analogiškai galime pasakyti, kad priėmusiųjų Jėzų išpažintos nuodėmės buvo „perkeliamos“ į dangiškąją šventyklą, kaip atgailaujančių izraelitų nuodėmės buvo perkeliamos į žemišką šventyklą. Žemėje Permaldavimo dieną buvo paskerdžiama daug gyvulių, simbolizuojančių būsimą Jėzaus mirtį, taip nusidėjėliai galėjo ištverti Permaldavimo dieną.

Tam vykstant žemišką Permaldavimo dieną, kai šventykla buvo apvalyta, argi ne juo labiau dangiškoje, kai tik Kristaus kraujas gelbsti mus teisme? Šventyklos apvalymas, nusakytas Dan 8, 14, yra dangiškosios atvaizdas žemiškosios apeigose, kurių esminė žinia – mums nusidėjėliams reikia Mesijo kraujo, kad būtų atleistos mūsų nuodėmės ir galėtume stovėti teisme.

`Perskaitykite Hbr 9, 23–28. Kaip šios eilutės apreiškia išgelbėjimą, kurį mes turime Jėzuje per Jo auką už mus?`
