---
title:  Nuo suteršimo iki apvalymo
date:   22/02/2020
---

### Šios savaitės tyrinėjimui skaitykite:
Dan 8; Dan 2, 38; Pr 11, 4; Kun 16; Hbr 9, 23–28.

> <p>Įsimintina eilutė:</p>
> „Jis man atsakė: ‘Du tūkstančius tris šimtus vakarų ir rytmečių, o po to šventykla bus apvalyta‘“ (Dan 8, 14).

Danieliaus 8 užrašytą regėjimą pranašas matė 548/547 m. pr. Kristų ir jame pateikti keli svarbūs paaiškinimai dėl teismo Danieliaus 7. Skirtingai nei regėjimuose Danieliaus 2 ir Danieliaus 7, Danieliaus 8 regėjime Babilonas neminimas ir pradedama minėti Medų-Persija, nes šiuo laikotarpiu Babilono galia menko, o persai vietoje Babilono netrukus taps pasauline galia. Danieliaus 8 regėjimas sutampa su Danieliaus 7 regėjimu. Kalba ir simboliai Danieliaus 8 kitokie, nes didelis dėmesys skiriamas dangiškosios šventyklos apvalymui, susijusiam su dangaus Permaldavimo diena. Taigi skiriamasis Danieliaus 8 indėlis – dėmesys dangiškosios šventyklos pusei. Danieliaus 7 parodo dangaus teismą ir Žmogaus Sūnų, gaunantį karalystę, Danielius 8 parodo dangiškosios šventyklos apvalymą. Taigi, kaip rodo šių dviejų skyrių paralelės, dangiškosios šventyklos, pavaizduotos Danieliaus 8, apvalymas atitinka Danieliaus 7 teismą.
