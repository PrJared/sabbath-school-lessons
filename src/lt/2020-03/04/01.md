---
title:  "Maldos galia – užtarimas"
date:   18/07/2020
---

### Šios savaitės tyrinėjimui skaitykite:
Apr 12, 7–9; Ef 6, 12; Hbr 7, 25; Ef 1, 15–21; Dan 10, 10–14; 1 Jn 5, 14–16.

> <p>Įsimintina eilutė:</p>
> „Tad išpažinkite vieni kitiems nuodėmes ir melskitės vieni už kitus, kad atgautumėte sveikatą. Daug gali karšta teisiojo malda.“ (Jok 5, 16)

Naujojo Testamento Bažnyčios nariai jautė maldos poreikį.

„Jiems pasimeldus, sudrebėjo susirinkimo vieta, visi prisipildė Šventosios Dvasios ir ėmė drąsiai skelbti Dievo Žodį.“ (Apd 4, 31) Atkreipkite dėmesį, mokiniai meldėsi. Jie prisipildė Šventosios Dvasios, o tada drąsiai ir užtikrintai skelbė Dievo Žodį.

Jų maldos, prisipildymas Šventąja Dvasia ir galingas Dievo Žodžio skelbimas buvo tiesiogiai susiję. 

> <p></p>
> „Mokiniai... neprašė palaiminimų tik sau. Juos slėgė sielų gelbėjimo našta. Jie suprato, kad Evangelija turi būti nešama į pasaulį, ir reikalavo Kristaus pažadėtosios jėgos.“ (E. Vait, Apaštalų darbai, 29 p.)

Mums ieškant Dievo ir užtariant kitus, Dievas veikia mūsų pačių širdyje, kad trauktų mus prie savęs ir suteikia mums dangiškos išminties, kad laimėtume aplinkinius Jo karalystei. (Jok 1, 5) Jis taip pat galingai darbuojasi aplinkinių gyvenime taip, kaip mes nematome ar nesuprantame, traukdamas juos prie savęs. (1 Jn 5, 14–17)
