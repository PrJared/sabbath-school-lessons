---
title:  Tolesniam tyrinėjimui
date:   24/07/2020
---

E. Vait, Kelias pas Kristų, 86–97 p.; „Testimonies for the Church“, 7 t., 19–24 p.

Kai meldžiamės už kitus, Dievas apdovanoja mūsų pasišventimą Jam ir priklausomybę nuo Jo galios, pasitelkdamas visus dangaus išteklius, kad pakeistų žmonių gyvenimą. Mūsų maldoms kylant prie Jo sosto, angelai pradeda veikti Jo įsakymu. 

> <p></p>
> „Tarnaujantys angelai laukia prie sosto, kad galėtų akimirksniu paklusti Jėzaus Kristaus pavedimui atliepti į kiekvieną nuoširdžią gyvo tikėjimo maldą.“ (E. Vait, „Selected Messages“, 2 t, 377 p.) 

Mes esame patikinti, kad nė viena malda nėra neišklausyta, nei Dievo pamiršta. Jos laikomos danguje, kad į jas būtų galima atsakyti tuo metu ir toje vietoje, kuriuos Jis geriausiai žino. 

> <p></p>
> „Tikėjimo malda niekada nepražūva; tačiau teigti, kad į ją visada bus atsakyta tokiu būdu, kokiu mes tikimės, ir konkrečiai taip, kaip tikimės, yra spėlionė.“ (E. Vait, „Testimonies for the Church“, 1 t., 231 p.) 

Kokį tai mums teikia padrąsinimą, kai užtariame sutuoktinius, kurie nepažįsta Kristaus, ar mūsų sūnus ir dukteris, gimines, draugus ir bendradarbius. Nė viena nuoširdi malda niekada nepražūva. Mes ne visada pamatysime aiškius atsakymus tiems, už kuriuos meldžiamės, tačiau Dievas veikia jų širdį tokiais būdais, kuriuos sužinosime tik amžinybėje.

**Klausimai aptarimui:** 

`1. Perskaitykite Fil 1, 19; Kol 4, 2–3; 2 Tes 3, 1–2. Kokį patikinimą Paulius turėjo įkalinimo metu dėl filipiečių maldų? Ko jis prašė melsti kolosiečių ir tesalonikiečių? Kaip šie prašymai užtariančiai maldai susiję su sielų laimėjimu?`

`2. Pagalvokite apie didžiosios kovos tikrovę ir tai, kad ji sudaro didįjį pasakojimą pasaulio, kuriame gyvename, užkulisiams. Kaip tai, kad jūs žinote apie šią kovą, padeda suvokti maldos svarbą? Taip, Jėzus laimėjo karą ir mes žinome, kad Jo pusė galų gale laimės. Tuo tarpu, kodėl itin svarbu, kad melstumės ir siektume padaryti viską, ką galime, kad liktume ištikimi Jam ir darbuotumės dėl kitų išgelbėjimo?`

`3. Kokių yra kliūčių veiksnesnei užtarimo maldai? Kokiais pasiteisinimais naudojatės (jei naudojatės), kad nereikėtų labiau melstis už tuos, kuriems to reikia?`
