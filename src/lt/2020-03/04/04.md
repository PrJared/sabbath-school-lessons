---
title:  III. Užtariančios Pauliaus maldos
date:   21/07/2020
---

Užtarianti malda yra pagrįsta Raštu. Per savo tarnystę Paulius meldėsi už naujai atsivertusiuosius jo įkurtose bažnyčiose, vykdydamas savo evangelinę tarnystę. Paulius tikėjo, kad meldžiantis kažkas įvykdavo, ko nebūtų nesimeldžiant. Nors jis buvo atskirtas nuo tų, kuriuos mylėjo, jis pripažino, kad jie gali būti vieningi širdyje, melsdamiesi vieni už kitus.

`4. Perskaitykite Ef 1, 15–21. Išvardykite Dievui pateiktus įvairius su efeziečiais susijusius Pauliaus prašymus. Ko jis konkrečiai prašė, kad Dievas jiems suteiktų?`
														
Pauliaus malda už tikinčius efeziečius yra nepaprasta. Jis meldėsi, kad Dievas suteiktų jiems išminties ir dvasinio supratimo, kad Jis apšviestų jų protus dangaus tiesa ir suteiktų jiems amžinojo gyvenimo viltį. Jis taip pat meldė, kad jie patirtų galingą Dievo galios veikimą savo gyvenime. Šis Dievas yra toks galingas, toks didingas, kad prikėlė Jėzų iš mirusių. Tai įvykis, sudarantis amžinojo gyvenimo vilties Jame pagrindą. Jo malda užbaigiama primenant jiems Kristaus šlovės turtus ir Jo paveldą. Krikščionys Efeze turėjo jaustis padrąsinti, žinodami, kad Paulius meldžiasi už juos, ir žinodami, ko jis meldė.

`5. Perskaitykite Fil 1, 3–11 ir atkreipkite dėmesį į Pauliaus maldą. Jei būtumėte Filipų bažnyčios narys ir gautumėte tokį laišką iš Pauliaus, pasidalijusio ne tik tuo, kad jis už jus meldžiasi, bet ir pačia malda, kaip jūs jaustumėtės ir kodėl? Kokie pažadai randami jo žodžiuose? Taip pat, kokių čia yra įspėjimų?`
														
Tai vieni labiausiai pakylėjančių ir padrąsinančiųjų žodžių Rašte, kupini pažadų, taip pat kvietimų būti pilniems meilės, išminties ir supratimo, ateinančio iš Jėzaus pažinimo, kad galėtume būti viskuo, kuo Dievas nori, kad mes būtume.
