---
title:  I. Kosminė kova
date:   19/07/2020
---

`1. Palyginkite Apr 12, 7–9; Ef 6, 12 ir 2 Kor 10, 4. Kokią įtaką šie tekstai daro mūsų supratimui, susijusiam su užtarimo malda?`
														
Raštas pašalina uždangą tarp matomo ir nematomo pasaulio. Tarp gėrio ir blogio, tarp teisumo ir tamsos jėgų, tarp Kristaus ir šėtono vyksta kova. Šioje kosminėje kovoje Dievas gerbia žmogaus laisvę. Jis niekada nemanipuliuos valia ir nedarys spaudimo sąžinei. Jis siunčia savo Šventąją Dvasią, kad vyrai ir moterys būtų patikinti dėl dangaus tiesos. (Jn 16, 7–8) Dangaus angelai stoja į kovą norėdami paveikti žmones amžinybei. (Hbr 1, 14) Dievas taip pat nulemia apvaizdos įvykius žmonių gyvenime, kad kreiptų juos į save.

Ko Dievas nedarys, Jis neprievartaus sąžinės. Jėga prieštarauja Dievo karalystei. Prievarta yra svetima meilės principui, kuris yra Jo valdžios pagrindas. Štai kur malda yra itin reikšminga. Nors Dievas daro viską, ką gali, kad laimėtų žmones prieš mums pradedant melstis, mūsų maldos išlieja Dievo galią. Jis gerbia mūsų laisvę pasirinkti melstis už kitą asmenį ir Jis gali padaryti daugiau, kovos tarp gėrio ir blogio šviesoje, kai meldžiamės, priešingai, jei nesimelstume.

Atidžiai apsvarstykite šį teiginį: 

> <p></p>
> „Tai dieviškojo plano dalis – duoti mums atsakymą į tai, ko meldžiame tikėdami. Jei neprašytume – negautume.“ (E. Vait, Didžioji kova, 2017, 455 p.) 

Didžiojoje kovoje tarp gėrio ir blogio malda nulemia skirtumą. Meldžiantis už Kristaus nepažįstantį asmenį, malda atveria dangaus palaiminimų kanalus, pasiekiančius žmonių gyvenimą. Dievas gerbia mūsų pasirinkimą melstis už kitus ir vardan jų darbuojasi dar galingiau.

Kalbant apie užtarimo maldą, turėtume nuolankiai pripažinti, kad nesuprantame Dievo veikimo iki galo, tačiau tai neturėtų sutrukdyti mums nuolatos dalyvauti palaiminimuose, kuriuos malda teikia mums ir kitiems.

`Jūsų manymu, kodėl Dievas veikia galingiau, kai meldžiamės, nei tuomet, kai maldą apleidžiame? Net jei mes iki galo nesuprantame, kaip visa tai veikia, kodėl Rašto įspėjimas melstis už kitus turėtų mus paskatinti tai daryti?`
