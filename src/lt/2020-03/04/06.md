---
title:  V. Maldos dėmesio centras
date:   23/07/2020
---

Visame Rašte maldoje pabrėžiamas tikslumas. Malda nėra kažkoks neaiškus sielos ilgesys. Konkretūs prašymai Dievui pateikiami meldžiantis. Jėzus konkrečiai meldėsi už savo mokinius. Apaštalas Paulius konkrečiai meldėsi už krikščionis efeziečius, filipiečius ir kolosiečius. Jis meldėsi už savo jaunus bendradarbius: Timotiejų, Titą ir Joną Morkų.

`7. Perskaitykite 1 Sam 12, 22–24 ir Job 16, 21. Kas bendra šiems tekstams? Ką jie pasako apie užtarimo maldą?`
														
Tiek Samuelis, tiek Jobas pabrėžia nuoširdaus ir konkretaus užtarimo poreikį. Samuelio žodžiai yra gana stiprūs: „Be to, gink Dieve, nusidėti Viešpačiui ir liautis melstis už jus.“ (1 Sam 12, 23) Jobo žodžiuose beveik girdimas Samuelio maldos aidas: „Tebūna Jis žmogaus ir Dievo, kaip žmogaus ir Jo bičiulio, teisėju.“ (Job 16, 21) Melstis Dievui dėl vyrų ir moterų, kurie nepažįsta Kristaus, yra mūsų darbas.

`8. Perskaitykite 1 Jn 5, 14–16. Kas nutinka, kai mes užtariame kitus?`
														
Kai meldžiamės už kitus, mes tampame Dievo palaiminimų kanalu kitiems. Jis iš dangaus sosto išlieja gyvybės vandens srautą per mus. Visi puolę šėtono angelai dreba, kai kažkas nuoširdžiai užtariamas. E. Vait apibūdina maldos galią šiais reikšmingais žodžiais: 

> <p></p>
> „Šėtonas nepakenčia, kai kreipiamasi į jo galingą varžovą, nes jis bijo ir dreba prieš Jo galią ir didingumą. Uolios maldos metu visi šėtono puolę angelai dreba.“ („Testimonies for the Church“, 1 t., 346 p.) 

Malda mus susieja su dangaus galios šaltiniu kovoje už pražuvusias vyrų ir moterų sielas.

`Perskaitykite Mt 18, 18–19. Kaip šios eilutės susijusios su užtarimo malda ir kaip jos paskatina melstis su kitais dėl išgelbėjimo tų, kurie nepažįsta Viešpaties?`
