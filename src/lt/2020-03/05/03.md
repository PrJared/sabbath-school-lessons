---
title:  II. Įgalinta bažnyčia
date:   27/07/2020
---

Apaštalų darbų knyga deramai vadinama „Šventosios Dvasios darbais“. Tai jaudinantis liudijimo nuotykis, Evangelijos skelbimas ir Bažnyčios augimas. Apaštalų darbų knyga yra pasakojimas apie pasišventusius tikinčiuosius, kupinus Šventosios Dvasios, paveikiančius pasaulį dėl Kristaus. Jie buvo visiškai priklausomi nuo Šventosios Dvasios, kad pasiektų stebuklingų rezultatų. Jie yra pavyzdys, ką Šventoji Dvasia gali nuveikti per visiškai pasišventusius vyrus ir moteris.

`2. Perskaitykite Apd 2, 41–42; Apd 4, 4. 31; Apd 5, 14. 42; Apd 6, 7; Apd 16, 5. Kas šiuose tekstuose jums daro didžiausią įspūdį? Kokia yra žinia, kuria Lukas, parašęs Apaštalų darbų knygą, nori pasidalyti įamžindamas tokį greitą augimą?`
														
Rašydamas Apaštalų darbų knygą Lukas dalijosi su kiekvienu skaitytoju pasakojimu apie Šventosios Dvasios tarnystę ankstyvojoje Bažnyčioje.

Taip pat atkreipkite dėmesį, jog jis nedelsia naudoti skaičius, kad pamatuotų Dvasios veikimą pirmajame amžiuje. T. y., jis skaičiavo krikštus. Apd 2, 41 jis pabrėžia tai, kad 3000 per dieną buvo pakrikštyti vienoje vietoje. Apd 4, 4 jis kalba apie 5000 pakrikštytųjų. Apd 5, 14 būriai ateina pas Viešpatį ir yra pakrikštyti.

Ar tai būtų vienas asmuo, pavyzdžiui, Lidija, kalėjimo viršininkas Filipuose, spėjimo dvasią turinti tarnaitė ar Etiopijos eunuchas, Lukas pastebi ir užfiksuoja Šventosios Dvasios veikimą šių žmonių širdims. Svarbu yra tai, kad už kiekvieno iš daugybės žmonių yra atskiri asmenys, kiekvienas iš jų yra Dievo vaikas, už kurį mirė Jėzus Kristus. Taip, mums patinka dideli skaičiai, bet galų gale liudijimas dažnai yra individualus darbas su vienu asmeniu.

Siekiant palengvinti spartų Naujojo Testamento Bažnyčios augimą buvo steigiamos naujos bažnyčios. Viena iš priežasčių, kodėl ankstyvoji Bažnyčia augo itin greitai, kad Bažnyčia buvo nuolat atnaujinama steigiant naujas bendruomenes. Kokia svarbi žinia mums šiandien!

`Pagrindinis Naujojo Testamento Bažnyčios tikslas buvo misija. Kaip galime užtikrinti, kad visko, ką mes darome vietinėje bendruomenėje, pagrindas yra misija?`
