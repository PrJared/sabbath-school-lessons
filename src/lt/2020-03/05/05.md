---
title:  IV. Šventoji Dvasia, žodis ir liudijimas
date:   29/07/2020
---

Naujojo Testamento Bažnyčiai Dievo Žodis buvo pačiame liudijimo centre. Petro pamokslas Sekminių dieną daugiausia rėmėsi Senuoju Testamentu, kad įrodytų, jog Kristus yra Mesijas. Mirštančio Stepono liudijimas apžvelgė Izraelio istoriją Senajame Testamente. Petras paminėjo žodį, kurį Dievas siuntė Izraelio vaikams (Apd 10, 36), ir tada su Kornelijumi pasidalijo Prisikėlimo istorija. Apaštalas Paulius ne kartą minėjo didžias Senojo Testamento su Mesijo atėjimu susijusias pranašystes, o Pilypas skaitančiam etiopui kruopščiai paaiškino Mesijo išpranašavimo reikšmę Izaijo 53. Kiekvienu atveju mokiniai skelbė Dievo Žodį, o ne savo žodį. Dvasios įkvėptas Žodis buvo jų autoriteto pagrindas.

`4. Perskaitykite Apd 4, 4. 31; Apd 8, 4; Apd 13, 48–49; Apd 17, 2; Apd 18, 24–25. Ko šie tekstai mus moko apie ryšį tarp Šventosios Dvasios, Dievo Žodžio ir Naujojo Testamento Bažnyčios liudijimo?`
														
Ta pati Šventoji Dvasia, įkvėpusi Dievo Žodį, veikia per Žodį, kad pakeistų gyvenimą. Dievo Žodyje yra gyvybę teikianti galia, nes per Dvasią tai yra gyvasis Kristaus Žodis.

`5. Perskaitykite 2 Pt 1, 21 ir Hbr 4, 12. Kodėl Dievo Žodis yra toks galingas keičiant gyvenimą?`														

> <p></p>
> „Dievo Žodyje slypi kūrybinė energija, pašaukusi į būtį pasaulius. Šis Žodis suteikia jėgą, jis dovanoja gyvenimą. Kiekvienas įsakymas yra ir pažadas; priimtas valios, patekęs į sielą, jis atsineša su savimi Begalinio gyvybę. Jis keičia prigimtį ir atkuria sielą pagal Dievo atvaizdą.“ (E. Vait, Ugdymas, 145 p.)

Priežastis, kodėl Raštas turi tokią galią pakeisti gyvenimą, kadangi ta pati Šventoji Dvasia, kuri pirmiausia įkvėpė Bibliją, įkvepia ir keičia mus, kai ją skaitome. Kai dalijamės Dievo Žodžiu su kitais, Šventoji Dvasia stengiasi pakeisti jų gyvenimą per Žodį, kurį Ji įkvėpė. Dievas pažadėjo palaiminti savo Žodį, o ne mūsų žodžius. Galia yra Dievo Žodyje, o ne žmogiškose spėlionėse.
