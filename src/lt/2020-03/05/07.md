---
title:  Tolesniam tyrinėjimui
date:   31/07/2020
---

E. Vait, Apaštalų darbai, 37–44 p.; Su meile iš Dangaus, 2011, 619–625 p.

Atpirkimo procese Šventoji Dvasia bendradarbiauja su Tėvu ir Sūnumi. Visoje mūsų liudijimo veikloje mes prisijungiame prie Jos ir bendradarbiaujame gelbstint žmones. Ji patikina širdis. Ji atveria galimybių duris. Per savo Žodį Ji nušviečia protus ir atskleidžia tiesą. Ji sutrauko  pavergiančių prietarų pančius, nugali kultūrinius šališkumus, trukdančius pamatyti tiesą, ir išlaisvina mus iš gniuždančių blogų įpročių.

Jėzaus liudytojams labai svarbu atsiminti, kad jie bendradarbiauja su Šventąja Dvasia. Ji eina pirma mūsų, ruošdama širdis priimti Evangelijos žinią. Ji yra kartu su mumis ir paliečia protus, kai atliekame atsitiktinius gerumo darbus, dalijamės savo liudijimu, vedame Rašto tyrinėjimo grupę, platiname tiesos kupiną literatūrą ar dalyvaujame evangelizacijoje. Ji ir toliau veiks asmens širdį, kai mūsų nebebus, ir darys viską, kas reikalinga, vesdama žmogų į išganymo pažinimą.

**Klausimai aptarimui:**

`1. Pasidalykite su Sabatos mokyklos grupės nariais apie laiką, kai jums liudijant pajutote, kaip Šventoji Dvasia galingai veikia.`

`2. Ar kada jautėte nerimą ar bijojote dalytis savo tikėjimu? Kaip su Šventosios Dvasios tarnyste susijusios žinios sumažina šią baimę ir suteikia užtikrintumą liudijant?`

`3. Šią savaitę tyrinėjome Šventosios Dvasios „veiklą“, kai mes liudijame. Aptarkite, kaip Šventoji Dvasia veikia skirtingais būdais, kai mes liudijame. Kaip Šventoji Dvasia užtikrina mums priemones liudyti ir darbavimąsi kitų žmonių gyvenime, kai mes liudijame?`

`4. Temoje buvo akcentuojama Rašto svarba liudijant. Kodėl Biblija yra itin svarbus mūsų tikėjimo ir liudijimo komponentas? Kaip galime išvengti spąstų tų žmonių, kurie, net teigdami, kad jie tiki Biblija, subtiliai menkina jos autoritetą ir liudijimą?`
