---
title:  Dvasios įgalintas liudijimas
date:   25/07/2020
---

### Šios savaitės tyrinėjimui skaitykite: 
Jn 15, 26–27; Apd 2, 41–42; Apd 8, 4; Hbr 4, 12; Apd 17, 33–34; Apd 18, 8.

> <p>Įsimintina eilutė:</p>
> „Jiems pasimeldus, sudrebėjo susirinkimo vieta, visi prisipildė Šventosios Dvasios ir ėmė drąsiai skelbti Dievo Žodį. (Apd 4, 31)

Kai Jėzus liepė įtikėjusiems: „Eikite į visą pasaulį ir skelbkite Evangeliją visai kūrinijai“, – tai turėjo atrodyti neįmanoma misija. (Mk 16, 15) Kaip jie apskritai galėtų įvykdyti tokią milžinišką užduotį? Jų buvo labai mažai. Jų ištekliai buvo riboti. Didžia dalimi jie buvo neišsilavinę paprasti tikintieji. Bet jie turėjo nepaprastą Dievą, kuris įgalins juos atlikti nepaprastą misiją.

Bet Jėzus paskelbė: „Bet kai ant jūsų nužengs Šventoji Dvasia, jūs gausite Jos galybės ir tapsite Mano liudytojais Jeruzalėje ir visoje Judėjoje bei Samarijoje ir ligi pat žemės pakraščių.“ (Apd 1, 8) Įgalinimas Šventąja Dvasia padės jiems dalytis kryžiaus žinia su gyvenimą keičiančia, pasaulį keičiančia galia. Šventoji Dvasia padarė jų liudijimą veiksnų. Per kelis trumpus dešimtmečius Evangelija paveikė visą pasaulį. Apaštalų darbų knyga sako, kad šie ankstyvieji tikintieji apvertė pasaulį aukštyn kojomis. (Apd 17, 6) Apaštalas Paulius priduria, kad Evangelija buvo paskelbta „visai Kūrinijai po dangumi“. (Kol 1, 23) Šią savaitę ypatingas dėmesys bus skiriamas Šventosios Dvasios vaidmeniui įgalinant mūsų liudijimą dėl Kristaus.
