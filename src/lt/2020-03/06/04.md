---
title:  III. Dvasinių dovanų tikslas
date:   04/08/2020
---

`4. Perskaitykite 1 Kor 12, 7 ir Ef 4, 11–16. Kodėl Dievas kiekvienam tikinčiajam teikia dvasines dovanas? Koks yra šių dovanų tikslas?`
														
Dvasinės dovanos tarnauja keliems tikslams. Dievas jas suteikia savo bažnyčios augimui ir stiprinimui, kad būtų galima atlikti Jo tarnystę. Jos skirtos sukurti vieningą bažnyčią, pasirengusią įvykdyti Jo misiją pasaulyje. Rašiusieji Bibliją pateikia mums šias Dievo bažnyčiai duotas dvasines dovanas, pavyzdžiui: tarnavimas, skelbimas, mokymas, raginimas ir šalpa. Taip pat paminėtos svetingumo, gailestingumo darbai, paslaugumo ir guodimo dovanos, ir tai tik keletas jų. Išsamesnis sąrašas yra Romiečiams 12 ir 1 Korintiečiams 12.

Gali kilti klausimas dėl dvasinių dovanų ir įgimtų talentų santykio. Dvasinės dovanos yra dangaus suteikiamos savybės, kurias Šventoji Dvasia teikia kiekvienam tikinčiajam, kad įgalintų konkrečiai tarnystei bažnyčioje ir pasaulyje. Jos taip pat gali apimti įgimtus talentus, kurie yra pašventinti Dvasios ir naudojami tarnaujant Kristui. Visi įgimti talentai yra duoti Dievo, bet ne visi yra naudojami tarnaujant Kristui.

> <p></p>
> „Palyginime pateikti talentai nėra tik ypatingos Dvasios dovanos. Tai galima pasakyti apie visas dovanas ir gabumus, ar jie būtų įgimti ar įgyti, fiziniai ar dvasiniai. Visi gabumai turi būti panaudoti Kristaus tarnystei. Tapdami Jo mokiniais, mes atiduodame Jam save, t.y. atiduodame viską, ką mes turime ir kuo mes esame. Šias dovanas Jis sugrąžina mums išgrynintas ir sustiprintas, kad jos būtų naudojamos Jo šlovei ir mūsų artimųjų palaimai.“ (E. Vait, Paslėpti lobiai, 292 p.)

Taip pat Dievas teikia ypatingas dovanas, tokias kaip pranašavimas, ir konkrečias pareigas bažnyčioje, įskaitant ganytojus (pastorius) ir vyresniuosius, kurie yra Kristaus kūno mokytojai, kad palaikytų ir aprūpintų kiekvieną narį tarnystei (žr. Ef 4, 11–12). Visos bažnyčios vadovybės funkcija – tai padėti kiekvienam nariui atrasti jų dvasines dovanas ir išmokyti jas panaudoti Kristaus kūno ugdymui.

`Kokių jūs turite įgimtų talentų, kurie, nors ir naudingi pasaulietinėje aplinkoje, taip pat gali būti palaima bažnyčiai?`
