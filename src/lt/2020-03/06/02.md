---
title:  "I. Skirtingos dovanos: vieningi tarnystėje"
date:   02/08/2020
---

Ar kada pagalvojote, kokie skirtingi buvo mokiniai? Jų auklėjimas, asmenybės, temperamentas ir dovanos labai skyrėsi. Bet tai nebuvo kliuvinys bažnyčiai. Tai buvo stiprybė. Muitininkas Matas buvo atidus ir tikslus. Priešingai Petrui, dažnai kalbėjusiam skubotai, entuziastingam ir impulsyviam, tačiau jis taip pat turėjo įgimtas vadovo savybes. Jonas buvo švelnus, bet ir iškalbus. Andriejus patiko žmonėms, puikiai suvokdavo aplinką ir jautrus kitų atžvilgiu. Tomas turėjo natūralų polinkį klausinėti, ir jis dažnai abejojo. Kiekvienas iš šių mokinių, nors ir skirtingo būdo bei turintis skirtingas dovanas, buvo galingai naudojamas Dievo, kad liudytų apie Jį.

`1. Perskaitykite 1 Kor 12, 12–13. 18–22. Ką šios eilutės sako apie žmonių su skirtingomis dovanomis poreikį Kristaus kūne, bažnyčioje?`
														
Dievui patinka priimti skirtingus žmones su įvairiais talentais ir sugebėjimais ir suteikti jiems dovanas tarnystei. Kristaus kūnas nėra vienalytė vienodų žmonių grupė. Tai nėra vienodų žmonių grupė su vienodo išsilavinimo ir vienodai mąstančiais žmonėmis. Tai dinamiškas įvairių dovanų turinčių žmonių, suvienytų meilės Kristui ir Raštui, judėjimas, pasiryžęs pasidalyti Jo meile ir tiesa su pasauliu (Rom 12, 4; 1 Kor 12, 12). Kristaus kūno nariai turi skirtingas dovanas, tačiau kiekviena iš jų yra brangi; kiekviena iš jų yra labai svarbi sveikam Kristaus kūno funkcionavimui. Akys, ausys ir nosis atlieka skirtingas funkcijas, bet yra būtinos kūnui, taip pat reikalingos ir visos dovanos (1 Kor 12, 21–22).

Pagalvojus apie žmogaus kūną, lemiamą vaidmenį atlieka net mažiausios dalys. Pagalvokite apie mūsų blakstienas. O kas, jei mes neturėtume tokios akivaizdžiai nereikšmingos kūno dalies kaip blakstienos? Dulkės pablogintų mūsų regėjimą, o atsiradę padariniai galėtų nulemti nepataisomą žalą. Bažnyčios narys, kuris atrodo „nereikšmingiausias“, yra svarbi Kristaus kūno dalis ir yra apdovanotas Šventosios Dvasios. Šias dovanas pašventus Dievui, kiekvienas iš mūsų galime nulemti skirtumą amžinybei.

`Kad ir kokie talentingi būtumėte, kokie dalykai jums nelabai sekasi, bet jie pavyksta kitiems bažnyčioje? Kaip tai turėtų padėti išlaikyti jus deramoje vietoje?`
