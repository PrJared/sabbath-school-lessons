---
title:  II. Dievas – visų gerų dovanų davėjas
date:   03/08/2020
---

Pasak 1 Kor 12, 11. 18; Ef 4, 7–8; Jok 1, 17, Dievas yra visų dovanų davėjas, ir „kiekviena tobula dovana“ ateina iš Jo. Tad galime būti tikri, kad Jis mums suteiks tas Šventosios Dvasios dovanas, kurios labiausiai tinka mūsų asmenybei, ir Jis geriausiai panaudos mūsų sugebėjimus savo tikslui ir savo vardo šlovei.

`2. Perskaitykite Mk 13, 34 ir 1 Kor 12, 11. Kodėl Dievas suteikia dvasines dovanas?`
														
Raštas aiškiai moko. Dievas kiekvienam iš mūsų skyrė ypatingą užduotį dalytis Evangelija su kitais. Jėzaus palyginime apie žmogų, palikusį savo namus tarnams, namų šeimininkas kiekvienam iš jų paskyrė darbą (Mk 13, 34). Kiekvienam tenka užduotis ir Dievas visiems suteikia dvasinių dovanų, kad žmogus atliktų dangaus užduotį ar tarnystę, kuriai jis yra pašauktas. Pavedus savo gyvenimą Kristui ir per krikštą tapus Jo kūno, bažnyčios, nariais, Šventoji Dvasia suteikia dovanas, kad galėtume tarnauti kūnui ir liudyti pasauliui.

1903 m. E. Vait parašė laišką vienam žmogui, paragindama jį naudoti Dievo tarnystei duotas dovanas. 

> <p></p>
> „Mes visi esame Dievo šeimos nariai, mums visiems daugiau ar mažiau yra patikėti Dievo talentai, už kurių naudojimą esame atsakingi. Nesvarbu, ar mūsų talentas didelis, ar mažas, mes turime jį naudoti tarnaudami Dievui ir turime pripažinti visų kitų teisę naudoti jiems patikėtas dovanas. Nedera niekinti mažiausio fizinio, intelektualinio ar dvasinio kapitalo.“ (Letter 260, December 2, 1903)

`3. Perskaitykite Apd 10, 36–38; Mt 3, 16–18 ir Apd 2, 38–42. Ko šios eilutės mus moko apie Šventosios Dvasios pažadą krikšto metu?`
														
Kaip Jėzus per savo krikštą buvo pateptas Šventąja Dvasia, paruošiant ir pilnai aprūpinant Jį tarnystei pasauliui, kiekvienam iš mūsų krikšto metu pažadama Šventoji Dvasia. Dievas nori, kad mes būtume teigiamai užtikrinti, jog Jis įvykdė savo žodį ir suteikė mums dvasines dovanas, kad laimintume mūsų bažnyčią ir pasaulį.
