---
title:  IV. Sužinokite savo dovanas
date:   05/08/2020
---

`5. Palyginkite 1 Kor 1, 4–9 su 2 Kor 1, 20–22. Ką šios eilutės mums sako apie Dievo pažadus ir ypač dvasines dovanas prieš Kristaus antrąjį atėjimą?`
														
Dievas žada, kad Jo bažnyčia parodys visas Šventosios Dvasios dovanas prieš pat mūsų Viešpačiui sugrįžtant. Jo pažadai patikimi. Jis įdiegė į mūsų širdį Šventosios Dvasios liudijimą, kad kiekvienas iš mūsų suprastų, kokias dovanas Jis mums suteikė. Dievas suteikia mums dovanas ir Dievas per savo Dvasią jas mums atskleidžia.

`6. Perskaitykite Lk 11, 13; Jok 1, 5 ir Mt 7, 7. Jei mes norime sužinoti, kokias dovanas Dievas suteikė kiekvienam iš mūsų, ką Jis mus kviečia daryti?`
														
Mes gauname Dvasios dovanas, kai pasišvenčiame Dievui ir prašome, kad Jis atskleistų mums suteiktas dovanas. Kai mūsų širdyse nebebus tuščios asmeninės garbės ir mums svarbiausia bus tarnystė Jėzui, Jo Dvasia parodys mums dvasines dovanas, kurias Jis suteikė mums. 

> <p></p>
> „Šventoji Dvasia nebuvo išlieta, kol tikėjimu ir malda mokiniai visiškai neatsidavė Jo darbui. Tik tuomet ypatingu būdu dangaus turtai buvo patikėti Kristaus sekėjams... Dovanos jau yra mūsų Kristuje, tam, kad jas turėtume, privalome priimti Dievo Dvasią.“ (E. Vait, Paslėpti lobiai, 291 p.)

Dvasinės dovanos (žr. 1 Kor 12, 4–6) – tai Dievo duotos savybės, kad galėtume Jam efektyviai tarnauti. Tarnystės yra bendrosios sritys, kuriose galime atskleisti savo dovanas, o veikla yra konkretūs renginiai, leidžiantys mums naudoti dovanas. Dvasinės dovanos nesuteikiamos visiškai subrandintos. Kai Šventoji Dvasia padaro jums įspūdį tam tikroje tarnystės srityje, melskitės, kad Ji vestų jus į konkrečią tarnystę, kad panaudotumėte jūsų dovanas per evangelizaciją.

`Kokios yra jūsų konkrečios dovanos ir, svarbiau, kaip jūs galite patobulinti tas dovanas Viešpaties tarnystei?`
