---
title:  Tolesniam tyrinėjimui
date:   07/08/2020
---

E. Vait, Paslėpti lobiai, 289–331 p.

Teisingas Rašto mokymo, susijusio su dvasinėmis dovanomis, supratimas vienija bažnyčią. Pripažinimas, kad kiekvienas iš mūsų esame brangus ir reikalingas Kristaus kūno narys, yra vienijanti mintis. Kiekvienas bažnyčios narys yra būtinas Kristaus misijai įvykdyti. Kiekvienas narys yra apdovanotas tarnystei.

> <p></p>
> „Kiekvienam yra pavestas darbas, kurį reikia atlikti Mokytojui. Kiekvienam Jo tarnui skiriamos ypatingos dovanos ar talentai. Vienam Jis davė penkis talentus, kitam du, o trečiam vieną; kiekvienam pagal sugebėjimus. Kiekvienam tarnui tenka tam tikras pasitikėjimas, už kurį jis yra atsakingas; ir skirtingas pasitikėjimas yra proporcingas mūsų įvairiems sugebėjimams. Dalydamas dovanas Dievas nesiėmė šališkumo. Jis paskirstė talentus pagal žinomus Jo tarnų sugebėjimus ir tikisi atitinkamos grąžos.“ (E. Vait, „Testimonies for the Church“, 2 t., 282 p.)

Taip pat atminkite, kad Dvasios dovanos suteikiamos Dievo, o ne mūsų pačių šlovei. Dievas jas suteikė savo vardo išaukštinimui ir Jo tikslo pažangai.

**Klausimai aptarimui:**

`1. Apsvarstykite mintį, kad kiekvienas iš mūsų yra gavęs dovanų iš Dievo. Kokį tai turi praktinį poveikį jūsų vietinei bendruomenei? Kokį skirtumą ši mintis gali nulemti kiekvieno nario dalyvavimui tarnystėje?`

`2. Pasidalykite su Sabatos mokyklos nariais, kaip kito nario dovanos jus palaimino. Pasidalykite su klase, kaip sužinojote savo dvasines dovanas. Jūsų manymu, kokios yra jūsų dovanos, ir kaip jas naudojate palaimindami kitus?`

`3. Šioje temoje buvo atkreiptas dėmesys, kad mūsų dovanos auga, kai jas naudojame. Pažvelkite į savo gyvenimą. Pagalvokite apie dovanas, kurias Dievas jums suteikė, kurios augo, kai jas naudojote Jo vardo šlovei? Tuo pačiu metu, dar kartą paklauskite savęs, ko buvo klausiama V dalies pabaigoje, kiek esate ištikimas tam, ką jums davė Dievas.`
