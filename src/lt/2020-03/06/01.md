---
title:  Neribotos galimybės
date:   01/08/2020
---

### Šios savaitės tyrinėjimui skaitykite:
1 Kor 12, 12; Mt 3, 16–18; 1 Kor 12, 7; 1 Kor 1, 4–9; Mt 25, 14–30.

> <p>Įsimintina eilutė:</p>
> „Ir visa tai veikia ta pati Dvasia, kuri dalija kiekvienam atskirai, kaip Jai patinka.“ (1 Kor 12, 11)

Dievas kviečia mus liudyti (Apd 1, 8; Iz 43, 10). Liudijimas nėra ypatinga dvasinė dovana, kurią turi tik keli išrinktieji. Liudijimas – tai kiekvieno krikščionies dangaus pašaukimas.

Rašte vartojami skirtingi posakiai apibūdinant mūsų pašaukimą Dievo akivaizdoje. Mes turime būti „pasaulio šviesa“, Kristaus pasiuntiniai ir „karališkoji kunigystė“ (Mt 5, 14; 2 Kor 5, 20; 1 Pt 2, 9). Tas pats Dievas, kuris kviečia mus liudyti ir tarnauti, paruošia mus šiai užduočiai. Kiekvienam tikinčiajam Jis suteikia dvasines dovanas. Dievas nepašaukia jau sugebančio asmens. Jis parengia pašauktus. Visiems, kurie tiki, Jo suteikiamas išgelbėjimas yra dovanojamas, ir Jis taip pat suteikia savo dovanas.

Pasišventus Dievui ir pavedus savo gyvenimą Jo tarnystei, mūsų galimybės tarnauti tampa begalinės. 

> <p></p>
> „Tas, kuris, išsižadėjęs savęs, leidžia savo širdyje veikti Šventajai Dvasiai ir gyvena visiškai pasišventęs Dievui, tampa beribiai naudingas.“ (E. Vait, „The Ministry of Healing“, 159 p.)

Šią savaitę tyrinėsime mūsų neribotas galimybes tarnystei per Šventosios Dvasios dovaną.
