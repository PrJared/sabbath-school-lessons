---
title:  Laimėtojo nusistatymo formavimas
date:   22/08/2020
---

### Šios savaitės tyrinėjimui skaitykite:
Jn 4, 27–30. 39–42; Mt 15, 21–28; 2 Tes 1, 1–4; Rom 15, 7; Ef 4, 32; 1 Pt 3, 15.

> <p>Įsimintina eilutė:</p>
> „Verčiau šventai sergėkite savo širdyse Viešpatį Kristų, visuomet pasirengę įtikinamai atsakyti kiekvienam klausiančiam apie jumyse gyvenančią viltį.“ (1 Pt 3, 15)

Kuo daugiau tyrinėjame Jėzaus gyvenimą, tuo labiau stebimės Jo sugebėjimu priimti ir stiprinti žmones. Nors Jis savo dienų religiniams vadovams išsakė skaudžius priekaištus, Jis mielai priėmė tuos, kurie kovojo su nuodėme, kuriuos kamavo kaltė ir kurie buvo beviltiškai pasmerkti. Jo malonė buvo jiems. Jo gailestingumas teko net ir didžiausiems nusidėjėliams. Jo atleidimas buvo ženkliai gilesnis nei jų nuodėmė. Jo meilė buvo beribė.

Jėzus niekada neparodė net menkiausios puikybės ar pranašumo. Kiekviename Jis matė žmogų, sukurtą pagal Dievo paveikslą, tačiau puolusį dėl nuodėmės, kurį Jis atėjo išgelbėti. Nebuvo tokio, kurio nepasiektų Jo meilė. Nė vienas nebuvo puolęs taip žemai, kad Jo malonė negalėtų pasiekti. Jis rodė pagarbą visiems, su kuriais susidūrė, ir elgėsi su jais oriai. Jis darė įtaką žmonėms dėl karalystės, nes tikėjo žmonėmis. Jų gyvenimas buvo pakeistas Jo akivaizdoje, nes jie Jam itin rūpėjo. Jie pakilo, kad taptų tokiais, kokie, Jis tikėjo, jie galėjo būti.

Šią savaitę giliau tyrinėsime Jėzaus nusistatymą žmonių atžvilgiu ir sužinosime, kaip šiuos principus pritaikyti savo gyvenime.
