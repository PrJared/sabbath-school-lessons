---
title:  Tolesniam tyrinėjimui
date:   28/08/2020
---

> <p></p>
> „Kristuje slypi ganytojo švelnumas, tėvo meilė ir neprilygstama gailestingo Gelbėtojo malonė. Apie savo palaiminimus Jis kalba gražiausiais žodžiais. Ir nepasitenkina vien juos skelbdamas; Jis aiškina apie juos itin patraukliai, kad pažadintų troškimą juos turėti. Taip ir Jo tarnai turi pristatyti neapsakomos Dovanos šlovinguosius turtus. Vien doktrinų kartojimas nieko neduos – širdis ištirpdys ir palenks tik nuostabioji Kristaus meilė. ‘Paguoskite Mano tautą, – sako jūsų Dievas... Užlipk ant aukšto kalno, džiugiosios žinios skelbėjau Sione! Galingai pakelk savo balsą, gerosios žinios skelbėja Jeruzale! Skelbk, nebijok! Sakyk Judo miestams: Štai jūsų Dievas! ... Kaip piemuo ganys Jis savo kaimenę, savo rankomis surinks ėriukus, nešios juos prie krūtinės ir švelniai vedžios vedekles.ʼ“ (Iz 40, 1, 9–11) (E. Vait, Su meile iš Dangaus, 2011, 767 p.)

**Klausimai aptarimui:**

`1. Deja, kai kurie žmonės pasijaučia geriau nurodinėdami į kitų klaidas. Kaip galime nepasiduoti tokiam mastymui?`

`2. Apsvarstykite šį atvejį: Iš laidotuvių tik ką grįžęs draugas sako, kad džiaugiasi, jog jo teta yra danguje ir žiūri į jį iš aukštybių. Dėl to jis jaučiasi itin gerai. Kaip jūs į tai reaguotumėte, atsižvelgiant į principus, kuriuos tyrinėjome šią savaitę? Nepaisant to, kokia svarbi yra su mirusiaisiais susijusi doktrina, kodėl vesti Rašto tyrinėjimą šia tema iškart po laidotuvių nėra pats tinkamiausias metas?`

`3. Aptarkite šį teiginį, susijusį su mūsų liudijimu kitiems: „Pats blogio ieškojimas kituose ugdo blogį tuose, kurie jo ieško. Gilindamiesi į kitų kaltes mes panašėjame į juos. Bet, žiūrėdami į Jėzų, kalbėdami apie Jo meilę ir charakterio tobulumą, mes panašėjame į Jį. Mąstydami apie aukštą matą, kurį Jis mums parodė, mes būsime pakelti į tyrą ir šventą atmosferą, net į Dievo artumą. Pasiliekant Jame, iš mūsų sklis šviesa, apšviečianti visus, kurie yra su mumis.“ (E. Vait, „Gospel Workers“, 479 p.)`
