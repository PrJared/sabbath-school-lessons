---
title:  II. Nusistatymo keitimas
date:   24/08/2020
---

Mūsų nusistatymas dažnai lemia mūsų sugebėjimą daryti įtaką kitiems. Grubus, kritiškas ir nedraugiškas nusistatymas atstumia žmones ir net esant progai liudyti žodžiai, kad ir kokie teisingi jie būtų, bus priimti daug rečiau.

Priešingai, teigiamas nusistatymas ir tikėjimas kitais pritraukia aplinkinius. Jis sukuria draugystės ryšį. Jėzus gražiai išreiškė šį principą: „Jau nebevadinu jūsų tarnais, nes tarnas nežino, ką veikia jo šeimininkas. Jus Aš draugais vadinu, nes jums viską paskelbiau, ką esu iš savo Tėvo girdėjęs.“ (Jn 15, 15) Draugai, nepaisant jų silpnybių ir klaidų, priima vienas kitą ir laisvai dalijasi džiaugsmais bei vargais.

`3. Perskaitykite Mt 15, 21–28 ir Mk 14, 6–9. Šios eilutės apibūdina dvi labai skirtingų aplinkybių moteris. Atrodo, Jėzus nedraugiškas vienai, bet švelnus kitai. Kokios jūsų įžvalgos šioje vietoje, kad Jėzus abi moteris siekė laimėti gelbstinčia malone ir palaikančiu pasitikėjimu?`
														
Mato 15 moteris yra kanaanietė. Iš pradžių Jėzus sąmoningai atsisako patenkinti jos prašymą, kad jai stengiantis jos tikėjimas augtų. Galiausiai Jis patenkina jos troškimą ir tada pasako tai, ko tuo metu nė vienas religinis vadovas Judėjoje niekada nebūtų pasakęs vargšei kanaanietei. Jis viešai pasako: „O moterie, didis tavo tikėjimas!“ (Mt 15, 28) Jis jai pasako vieną didžiausių komplimentų, kokį tikėjimo mokytojas galėjo kada nors pasakyti. Ar galite įsivaizduoti, kaip džiaugėsi jos širdis ir pasikeitė jos gyvenimas?

Moteris, patepusi Jėzaus kojas brangiu tepalu, yra žydė – blogos reputacijos, nepateisinusi lūkesčių ir dažnai nusidėjusi moteris, bet jai buvo atleista, ji buvo pakeista ir vėl padaryta nauja. Kitiems ją kritikuojant, Jėzus jai pasakė komplimentą ir pritarė jos elgesiui. Jis skelbia: „Iš tiesų sakau jums: visame pasaulyje, kur tik bus skelbiama Evangelija, bus ir jos atminimui pasakojama, ką ji yra Man padariusi.“ (Mk 14, 9)

`Atsižvelgiant į šiuos du pasakojimus, kokie yra pozityvaus laimėjimo nusistatymo principai? Kokio nusistatymo pakeitimo jums reikia ne tik liudijimui, bet gyvenimui apskritai?`
