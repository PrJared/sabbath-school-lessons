---
title:  III. Tiesos pristatymas su meile
date:   25/08/2020
---

Tik draugystė nelaimi žmonių Kristui. Galime turėti daug draugų, žmonių, kurių draugija mėgaujamės ir kurie mėgaujasi mūsų draugija, tačiau jei niekada jiems nepasakysime, ką mums reiškia Jėzus ir kaip Jis pakeitė mūsų gyvenimą, mūsų draugystė nulems menką skirtumą amžinybei. Žinoma, mums gali būti smagu būti kartu, tačiau Dievas ragina mus būti ne tik tokiais, su kuriais smagu. Vien tik draugystė neatves žmonių pas Kristų, tačiau nedraugiškas nusistatymas gali atstumti žmones nuo Kristaus.

Apaštalas Paulius primena mums kalbėti „tiesą su meile“. (Ef 4, 15) Draugystė užmezgama, kai kaip įmanoma daugiau sutariame su žmonėmis, parodome pritarimą ir sakome deramus komplimentus. Itin svarbu įprasti žmonėse ieškoti gero, o ne blogo.

`4. Perskaitykite 2 Tes 1, 1–4. Išvardykite keletą konkrečių dalykų, kuriuos Paulius sakė tesalonikiečiams.`
														
Atrodo, kad yra tokių, kurie su malonumu ieško nederamų dalykų kituose. Atrodo, kad jie džiaugiasi atradę tai, ko kažkas nepadarė tinkamai, ir jei ne dėl kažkokios kitos priežasties išskyrus tą, kad tai jiems leidžia geriau jaustis.

Apaštalas Paulius buvo visiškai kitoks. Jis ieškojo teigiamų dalykų bažnyčiose, kurioms tarnavo. Be abejo, jis barė už klaidas ir nepateisino nuodėmės, tačiau daugiausia dėmesio jis skyrė įkurtų bažnyčių ugdymui. Vienas iš būdų tai padaryti buvo pabrėžti, ką jos padarė gerai.

Šis E. Vait teiginys, susijęs su teigiamų santykių svarba, yra nuostabus: 

> <p></p>
> „Jei mes nusižemintume Dievo akivaizdoje ir būtume malonūs, mandagūs, švelnūs ir gailestingi, kur dabar atsiverčia tik vienas, tiesai atsiverstų šimtai.“ („Testimonies for the Church“, 9 t., 189 p.)

`Trumpai apsvarstykite ankstesnį teiginį. Ką tai reikštų jūsų bažnyčiai, jei iš kiekvieno nario širdies lietųsi gerumas, mandagumas, švelnumas ir gailestingumas? Kaip atrodytų tokia bažnyčia? Pažvelkite į savo širdį ir paklauskite savęs, kaip galėtumėte tobulėti šioje srityje.`
