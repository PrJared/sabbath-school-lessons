---
title:  I. Pasiaukojanti Jėzaus meilė
date:   20/09/2020
---

Apaštalas Paulius ragina mus būti „tokio nusistatymo kaip Kristus Jėzus“. Tai priveda prie įdomių klausimų. Koks buvo Kristaus nusistatymas? Kas valdė Jo mintis? Kokia buvo Jo mąstymo esmė?

`1. Perskaitykite Fil 2, 5–11. Kaip šios eilutės atskleidžia Kristaus mąstymo šerdį ir modelį, valdžiusį visą Jo gyvenimą?`
														
Nuo amžinybės Jėzus buvo lygus su Dievu. Šią amžiną tiesą Paulius skelbia šiais žodžiais: „Jis, turėdamas Dievo pavidalą, nelaikė grobiu būti lygiam su Dievu.“ (Fil 2, 6) Žodis – „pavidalą“ yra graikų kalbos žodis morphē. Jis nusako pačią daikto esmę. Jis susieja du vienodos vertės dalykus. „The SDA Bible Commentary“ pateikiamas šis teiginys: „Tai suteikia Kristui lygybę su Tėvu ir iškelia Jį aukščiau visų kitų galių. Paulius pabrėžia tai norėdamas ryškiau pavaizduoti Kristaus savanoriško nusižeminimo gelmes“ (7 t., 154 p.). Kalbėdama apie Jo amžiną prigimtį, E. Vait priduria: 

> <p></p>
> „Kristuje yra gyvenimas – pirminis, neperimtas, neišvestinis.“ (Su meile iš Dangaus, 2011, 490 p.)

Jėzus, lygus su Dievu per visą amžinybę, „nesiekė būti reputacijos žmogumi“. Tai taip pat yra puikus graikų kalbos pasakymas. Pažodžiui jis gali būti verčiamas – „ištuštinti“. Jėzus savo noru „ištuštino“ savo privilegijas ir išimtines teises, kaip lygus Dievui, kad įgytų žmogaus pavidalą ir taptų nuolankiu žmonijos tarnu. Būdamas tarnu, Jis atskleidė dangaus meilės įstatymą visatai ir galiausiai atliko aukščiausią meilės aktą ant kryžiaus. Jis atidavė savo gyvybę, kad išgelbėtų mus amžiams.

Jėzaus nusistatymo esmė buvo pasiaukojanti meilė. Sekti Jėzų reiškia, kad mes mylime kaip Jis mylėjo, tarnaujame kaip Jis tarnavo. Leisti Jėzui per Šventąją Dvasią ištuštinti mūsų savanaudiškus užmojus kažką kainuos. Tačiau Šventasis Raštas sako apie Jėzų: „Todėl ir Dievas Jį išaukštino ir padovanojo Jam vardą, kilniausią iš visų vardų.“ (Fil 2, 9)

Dangus bus vertas bet kokios žemiškos aukos. Pakeliui aukų bus, tačiau tarnystės džiaugsmai juos nusvers šiandien, o amžinas džiaugsmas gyventi su Kristumi visą amžinybę padarys bet kokią žemišką auką nereikšmingą.

`Kada paskutinį kartą iš tikrųjų reikėjo numarinti savąjį „aš“ dėl Kristaus? Ką jūsų atsakymas sako apie jūsų krikščionišką gyvenimą?`
