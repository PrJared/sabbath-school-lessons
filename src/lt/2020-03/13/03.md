---
title:  II. Kvietimas pasišventimui
date:   21/09/2020
---

Įsivaizduokite, kad esate Petras ir Jonas. Gražų Galilėjos rytą patekėjo saulė, išvydama nakties vėsumą. Galvojate tik apie vieną – sugauti daug žuvų. Žvejoti pastaruoju metu sekėsi, ir jūs laukiate kitos puikios dienos. Tuomet ankstyvoje ryto šviesoje matote artėjantį Jėzų iš Nazareto. Dar nežinote, kad po kelių akimirkų pasikeis visas jūsų gyvenimas. Jūs nebebūsite toks, koks buvote anksčiau.

`2. Perskaitykite Mt 4, 18–20. Kaip manote, kodėl Petras ir Jonas norėjo priimti tokį radikalų sprendimą sekti Kristumi? Kas tekste rodo, kad Jėzus kvietė juos siekti aukštesnio tikslo nei žvejoti?`
														
Iš Jono evangelijos paaiškėja, kad šie vyrai daugiau nei metus kažką žinojo apie Jėzų, tačiau nebuvo visiškai Jam pasišventę. Vis dėlto Kristus turėjo būti kažkuo dieviškas, savo išvaizda, žodžiais ir elgesiu, kurie šiems Galilėjos žvejams rodė, kad Jis kviečia juos dangiškam pašaukimui. Priežastis, dėl kurios jie paliko savo valtis, veiklą ir pažįstamą aplinką, kad galėtų sekti Jį, buvo ta, kad jie jautė pašaukimą siekti aukštesnio tikslo. Šie paprasti žvejai suvokė, kad buvo pašaukti ypatingam tikslui. Galbūt Dievas šiandien nekviečia jūsų apleisti savo profesiją, bet Jis kviečia jus nepaprastam tikslui – dalytis Jo meile ir liudyti Jo tiesą Jo vardo šlovei.

`3. Apmąstykite muitininko Mato pašaukimą (Mt 9, 9). Ką jūs matote šioje eilutėje, kas yra nuostabu?`
														
Muitininkai Romos pasaulyje dažnai būdavo turto prievartautojai, naudodavęsi savo oficialia galia siekiant engti paprastus žmones. Jie buvo vieni labiausiai nekenčiamų ir niekinamų veikėjų visame Izraelyje. Kristaus kvietimas: „Sek paskui Mane“, – reiškia, kad Matas buvo girdėjęs apie Jėzų ir jo širdyje buvo ilgesys sekti Jį. Pasigirdus kvietimui, jis buvo pasirengęs. Jis buvo nustebęs, kad Kristus priima jį ir kviečia būti vienu iš Jo mokinių.

Giliai širdyje visi ilgisi kažko daugiau. Mes taip pat norime gyventi dėl to, kas prasminga, dėl didesnio, kilnesnio tikslo. Taigi Kristus kviečia mus, kaip Matą, sekti Juo.

`Pagalvokite apie tai, ko žmonės turėjo atsisakyti, kad sektų Jėzumi. Galiausiai, kodėl visada bus verta tą daryti?`
