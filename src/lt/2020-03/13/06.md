---
title:  V. Meilės pasišventimas
date:   24/09/2020
---

Petro ir Jėzaus pokalbio pabaigoje matome du vyrus, einančius paplūdimiu. Bangoms dūžtant krante, Jėzus pasakoja Petrui apie mokinystės kainą. Jis nori, kad Petras aiškiai suprastų, su kuo jis susidurs, jei priims Jėzaus kvietimą ganyti Jo avinėlius.

`8. Perskaitykite Jn 21, 18–19. Ką Jėzus pasakė Petrui apie mokinystės kainą? Kaip manote, kodėl Jėzus šiuo jo gyvenimo tarpsniu atskleidė Petrui šią stulbinančią kainą?`
														
Šiais žodžiais Kristus išpranašavo kankinystę, kurią vieną dieną patirs Petras. Jo rankos vieną dieną bus ištiestos ant kryžiaus. Šiuo apreiškimu Kristus leido Petrui pasirinkti. Jis jam pasiūlė didžiausią gyvenimo džiaugsmą – pamatyti sielas, laimėtas Dievo karalystei. Sekminių dieną jis pamatys tūkstančius ateinančiųjų pas Kristų. Jis darys stebuklus Jėzaus vardu ir šlovins Jį daugybės tūkstančių akivaizdoje. Jis patirs amžiną bendrystės su Kristumi džiaugsmą Jo misijoje.

Bet ši garbė turės kainą. Ji pareikalaus aukos, didžiausios aukos. Petro buvo paprašyta pasišvęsti plačiai atmerktomis akimis. Nes Petras dabar žinojo, kad jokia auka nebus per didelė dėl galimybės prisijungti prie Jėzaus Jo misijoje pasauliui.

`9. Perskaitykite 1 Jn 3, 16–18. Kokia yra Jono alternatyva tokiai meilei, kuri prilygsta tik miglotai abstrakcijai (modeliui)? Kaip Jonas apibūdina didžiausią meilės auką?`
														
Amžinybėje joks mūsų darbas neatrodys kaip auka. Atrodys, kad už mūsų laiką ir pastangas, mūsų gyvenimo aukojimą yra gausiai atlyginta. Koks džiaugsmas meilę paversti veiksmu, ketinimus – pasišventimu. Kai į dieviškąją meilę reaguojame nieko nešykštėdami, kai einame tarnauti kitiems, būdami Kristaus pasiuntiniais, įgyvendiname savo gyvenimo tikslą ir patiriame didžiausią gyvenimo džiaugsmą. Kaip Jėzus sakė: „Jeigu tai suprantate, būsite palaiminti, taip elgdamiesi.“ (Jn 13, 17) Didžiausias gyvenimo džiaugsmas ir ilgalaikė laimė yra tada, kai įprasminame savo būtį, šlovindami Dievą savo gyvenamu ir dalydamiesi Jo meile ir tiesa su pasauliu.

Sunku suvokti amžinybės idėją, kai mums suprantamas vos mažas laiko tarpsnis. Tačiau kaip galite geriau įsivaizduokite amžinąjį gyvenimą, amžiną gerą gyvenimą – geresnį už viską, ką galime turėti čia – ir kodėl dėl nieko, ką galime turėti čia šį trumpą laikotarpį, neverta prarasti amžinojo gyvenimo pažado, kurį turime Jėzuje.
