---
title:  Tikėjimo žingsnis
date:   19/09/2020
---

### Šios savaitės tyrinėjimui skaitykite:
Fil 2, 5–11; Mt 4, 18–20; Apd 9, 3–6. 10–20; Jn 21, 15–19; 1 Jn 3, 16–18.

> <p>Įsimintina eilutė:</p>
> „Būkite tokio nusistatymo kaip Kristus Jėzus. Jis, turėdamas Dievo pavidalą, nelaikė grobiu būti lygiam su Dievu, bet apiplėšė pats save, priimdamas tarno pavidalą ir tapdamas panašus į žmones. Jis ir išore tapo kaip visi žmonės.“ (Fil 2, 5–7)

Palikti dangaus šlovę, angelų garbinimą, bendrystę su Tėvu buvo neįsivaizduojama auka. Tačiau Jėzus atėjo į šį kančių ir mirties pasaulį norėdamas atskleisti mylintį Tėvo charakterį, susigrąžinti žmonijos meilę ir atpirkti visą žmoniją. 

> <p></p>
> „Mūsų atpirkimo kaina nebus suprasta tol, kol atpirktieji nestos kartu su Atpirkėju priešais Dievo sostą. Tik sužavėti amžinųjų namų šlovės, mes prisiminsime, kad Jėzus visa tai buvo palikęs dėl mūsų, kad Jis ne tik tapo tremtinys iš dangaus rūmų, bet dėl mūsų rizikavo pralaimėti ir žūti amžinai. Tuomet mes numesime savo vainikus Jam prie kojų ir užgiedosime: ‘Vertas Avinėlis, kuris buvo nužudytas, imti garbę ir lobį, ir išmintį, ir stiprybę, ir pagarbą, ir šlovę, ir gyrių.’“ (E. Vait, Su meile iš Dangaus, 2011, 110 p.)

Jėzaus auka mūsų išgelbėjimui yra neapsakoma. Kai mes priimame Jo vedimą, Jo įsakymą ir susivienijame su Juo, kad laimėtume pražuvusiuosius Jo karalystei, reikia aukotis. Nors mūsų aukos niekuomet negali būti lyginamos su Jo, sielas laiminti tarnystė mums taip pat yra tikėjimo žingsnis. Ji išveda mus iš mūsų patogios aplinkos į neištirtus vandenis. Kartais mūsų Viešpats ragina mus aukotis, tačiau Jo siūlomų džiaugsmų yra kur kas daugiau.
