---
title:  Tolesniam tyrinėjimui
date:   25/09/2020
---

> <p></p>
> „Tie, kuriems pavestas dvasinis vadovavimas bažnyčiai, turėtų surasti būdų ir priemonių, kuriais kiekvienam bažnyčios nariui galėtų būti suteikta galimybė atlikti tam tikrą Dievo darbo dalį. Anksčiau tai pernelyg dažnai nebuvo daroma. Nebuvo aiškiai išdėstyti ir visiškai įgyvendinti planai, pagal kuriuos visų talentai galėtų būti naudojami aktyvioje tarnystėje. Tik nedaugelis supranta, kiek dėl to prarasta. Vadovai Dievo tikslui, kaip išmintingi generolai, turi iš anksto planuoti. Planuodami jie turi išnagrinėti, ką nariai gali nuveikti savo draugų ir kaimynų labui. Dievo darbas šioje žemėje niekada nebus baigtas, kol vyrai ir moterys, sudarantys mūsų narystę bažnyčioje, nesusiburs darbui ir nesuvienys savo pastangų su bažnyčios tarnautojų pastangomis. Nusidėjėlių išgelbėjimas reikalauja uolaus, asmeninio darbo. Mes turime jiems nešti gyvenimo žodį, o nelaukti, kol jie ateis pas mus. O, kad galėčiau pasakyti vyrams ir moterims tokius žodžius, kurie paskatintų juos uoliai veikti! Dabar mums suteiktos vos kelios akimirkos. Mes stovime prie paties amžinojo pasaulio slenksčio. Negalime švaistyti laiko. Kiekviena akimirka yra aukso vertės ir yra pernelyg brangi, kad ją būtų galima skirti tik tarnavimui sau. Kas uoliai ieškos Dievo ir iš Jo semsis stiprybės bei malonės būti ištikimais Jo tarnautojais? Kiekvienoje bendruomenėje yra talentų, kurie, tinkamai darbuojantis, gali būti išugdyti ir tapti puikia pagalba šiame darbe. Dabar mūsų bažnyčių atstatymui reikia gero išmintingų darbininkų darbo įžvelgiant ir ugdant talentus bažnyčioje – talentus, kuriuos galima lavinti Mokytojo reikmėms.“ (E. Vait, „Testimonies for the Church“, 9 t., 116 p.)

**Klausimai aptarimui:**

`1. Kokia yra pagrindinė E. Vait mintis? Kokią įtaką ji gali turėti jūsų asmeniniam liudijimui ir jūsų bažnyčios evangelizacijai?`

`2. Kaip visada pasireiškia tikra meilė? Kokios yra netikros meilės formos, mažai bendro turinčios su tikrąja meile?`

`3. Klasėje aptarkite, ką žmonės paaukojo dėl Viešpaties, įskaitant gyvybę. Ko galite pasimokyti iš šių pasakojimų?`

`4. Pagalvokite apie savo atsakymą į klausimą I dalies pabaigoje apie tai, ką paaukojote dėl Kristaus. Ką iš tikrųjų jūs paaukojote? Kodėl tai padarėte? Ar buvo verta tai padaryti? Kaip galėtumėte paaiškinti nekrikščioniui, ką ir kodėl jūs padarėte?`
