---
title:  Tarnauti kaip Jėzus
date:   15/08/2020
---

### Šios savaitės tyrinėjimui skaitykite:
Mt 5, 13–14; Fil 2, 15; Mk 12, 34; Ef 4, 15; Mt 4, 23–25; Mt 25, 31–46.

> <p>Įsimintina eilutė:</p>
> „Matydamas minias, Jis gailėjosi žmonių, nes jie buvo suvargę ir apleisti lyg avys be piemens.“ (Mt 9, 36)

Jėzui nuoširdžiai rūpėjo žmonės. Jis labiau galvojo apie jų rūpesčius ir poreikius nei apie savo. Jo dėmesys buvo sutelktas į kitus žmones. Jo tarnystė buvo meilės užuojauta. Jis patenkindavo aplinkinių žmonių fizinius, protinius ir emocinius poreikius, todėl jų širdis buvo atvira Jo mokomoms dvasinėms tiesoms. Kai Jis išgydė raupsuotuosius, akluosius, kurčiuosius, išvarydavo demonus, pamaitindavo alkstančius ir rūpindavosi vargšais, širdys buvo paliestos ir gyvenimas pakeistas.

Todėl, žmonėms matant tikrą Jo rūpestingumą, jie buvo atviri dvasinėms tiesoms, kurių Jis mokė. „Laimint žmones Kristui sėkmę lems tik Kristaus metodas. Išgelbėtojas buvo tarp žmonių kaip Tas, kuris linkėjo jiems gero. Jis juos atjausdavo, patarnaudavo jų reikmėms ir laimėdavo jų pasitikėjimą. Tada Jis jiems sakydavo: Sek paskui Mane.“ (E. Vait, Gydymo tarnystė, 93 p.) Jėzus suprato, kad pasauliui Evangeliją reikia ir rodyti, ir skelbti. Kristaus gyvenimo, pašvęsto tarnavimui kitiems, liudijimas galingai paveikia tai, ką sakome, užtvirtina mūsų liudijimą.
