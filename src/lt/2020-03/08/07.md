---
title:  Tolesniam tyrinėjimui
date:   21/08/2020
---

> <p></p>
> „Daugumas netiki Dievu ir yra praradę pasitikėjimą žmonėmis. Tačiau jie vertina užuojautos ir pagalbos poelgius. Kai jie mato žmogų, ateinantį į jų namus, kuriam nerūpi žemiškoji garbė ir atlygis, tarnaujantį sergantiems, maitinantį alkanus, aprengiantį nuogus, paguodžiantį liūdinčius ir švelniai nurodantį į Tą, kurio meilės ir gailestingumo pasiuntiniu yra žmogus, – kai visa tai jie pamato, jų širdys suminkštėja. Atsiranda dėkingumas. Įsižiebia tikėjimas. Jie pamato, jog jais rūpinasi Dievas, ir tada būna pasirengę klausyti Jo Žodžio.“ (E. Vait, Gydymo tarnystė, 94 p.)

Nesavanaudiška Jėzaus tarnystė atveria širdį, sugriauna išankstinę nuomonę ir padeda priimti Evangeliją. Bažnyčia yra Kristaus kūnas, visur tenkinantis poreikius iš meilės. Kristus mus siunčia į visuomenę, kad pakeistume nuomonę apie Jį. Neabejotina, turime būti atsargūs, kad nesusiteptume pasauliu (ir tai yra tikras pavojus mūsų bažnyčiai), bet mes vis tiek turime išmokti laimėti žmones ten, kur jie yra, ir būti panaudoti Dievo, kuris nori paimti juos iš ten, kur jie yra, ir atvesti juos ten, kur jie turėtų būti.

**Klausimai aptarimui:**

`1. Kodėl atjaučianti Kristaus tarnystė yra itin galinga ir sugriauna išankstinę nuomonę bei atveria žmonėms galimybę išgirsti dvasines tiesas? Įsivaizduokite, kiek efektyvesnis būtų mūsų liudijimas, jei atspindėtume tą patį nesavanaudišką rūpestį kitais kaip Jėzus.`

`2. Pagalvokite apie metą, kai pasakėte tai, kas galėjo būti tiesa, tinkama, netgi būtina, bet jūs tai pasakėte nederamai, t.y. nederamu tonu ar nusistatymu. Ko išmokote iš šio patyrimo, kuris galėtų padėti jums to nebedaryti, pavyzdžiui, palaukti, kol nusiraminsite prieš kalbėdami ar pan.?`

`3. Įsigilinkite į mintį, kad visi žmonės, išgydyti ar net prikelti iš mirusių, galų gale mirs. Ką tai turėtų pasakyti apie būdą, kaip turėtume evangelizuoti ir tarnauti aplinkiniams?`

`4. Kokias tarnystes gali vykdyti jūsų bažnyčia bendruomenėje, kurių šiuo metu nėra?`

`5. Kaip mes galime sukurti dvasines galimybes ieškantiesiems per mūsų tarnystes?`
