---
title:  III. Jėzaus tarnystė gydant. 1 dalis
date:   18/08/2020
---

Mūsų Viešpaties evangelizacijos metodas peržengia įsimintų kalbų ir įrašytų pristatymų ribas; jis yra toks pat turtingas ir dinamiškas kaip gyvenimas. Mes kasdien bendraujame su žmonėmis, kurie turi visokiausių poreikių – fizinių, protinių, emocinių ir dvasinių. Kristus yra pasirengęs juos patenkinti per mus, kai mes parodome susirūpinimą dėl žmonių vienatvės, liūdesio ir širdies skausmo, taip pat domimės jų džiaugsmais, lūkesčiais ir svajonėmis.

Jėzus pasirūpindavo jaučiamais žmonių poreikiais, kad galų gale patenkintų giliausius jų poreikius. Jaučiamas poreikis yra tokia gyvenimo sritis, kuria žmonės supranta negalintys patys pasirūpinti. Galbūt reikia mesti rūkyti, numesti svorio, sveikiau maitintis ar sumažinti stresą. Tai gali būti maisto, būsto ar medicininės priežiūros poreikis. Tai gali būti konsultacijos poreikis santuokos ar šeimos klausimais.

Tačiau didžiausias poreikis, kurį žmonėms reikia patenkinti labiausiai – tai asmeninių santykių su Dievu poreikis ir supratimas, kad jų gyvenimas turi amžiną reikšmę. Susitaikymas su Dievu palaužtame pasaulyje yra pagrindinis mūsų poreikis.

`4. Perskaitykite pasakojimus apie paralitiką Mt 9, 1–7 ir kraujoplūdžiu sirgusią moterį Mk 5, 25–34. Kas abiejuose pasakojimuose rodo, kad Jėzus fizinį išgydymą siejo su galutinio susitaikymo su Dievu poreikio patenkinimu?`
														
Gydančioji Kristaus tarnystė apėmė daug daugiau nei fizinį ir emocinį išgydymą. Jėzus troško, kad žmonės patirtų pilnatvę, kurią sugriovė nuodėmė. Kristui fizinis išgydymas be dvasinio išgydymo buvo nepakankamas. Jei Dievo meilė skatina mus trokšti žmogaus fizinės ir emocinės gerovės, tai mus taip pat labiau skatins trokšti to žmogaus dvasinės gerovės, kad jis galėtų gyventi visavertį gyvenimą čia ir visą amžinybę. Galų gale kiekvienas žmogus, kurį Jėzus išgydė, mirė. Taigi tikrasis jų poreikis, visų pirma, buvo dvasinis, ar ne?

`Ko gali imtis mūsų bažnyčia mūsų bendruomenėje, kad patenkintų žmonių poreikius ir parodytų, kad mes tikrai jais rūpinamės? Pagalvokite apie savo apylinkės žmones. Ką jūsų bažnyčia daro, kad nulemtų skirtumą žmonių gyvenime?`
