---
title:  Tolesniam tyrinėjimui
date:   14/08/2020
---

E. Vait, Kelias pas Kristų, 77–83 p.; „Gospel Workers“, 192–193 p.; „Evangelism“, 481–486 p.

Dievas veikia visų aplinkinių širdyje. Jei turime dvasinį gebėjimą pamatyti, kur Dievas jau darbuojasi, mes nuolat ieškosime galimybių dalytis Jo Žodžiu su kitais. Kai Dievas paruošia širdies dirvą, mes turime galimybę pasėti Evangelijos sėklą. Šventoji Dvasia paruošė Nikodemo, samarietės, kraujoplūdžiu sirgusios moters, plėšiko ant kryžiaus, šimtininko ir daugelio kitų širdį priimti Jo Žodį, prieš Jėzui su jais susitinkant. Per jų gyvenimo aplinkybes ir Šventosios Dvasios poveikį, jie buvo pasirengę priimti Kristaus žinią.

Mums gali būti natūralu dvejoti prašyti pasimelsti su aplinkiniais, pasidalyti su jais Rašto pažadu ar duoti jiems literatūros. Dažniausia, kai jaučiame paraginimą pasidalyti tikėjimu su kitais, taip yra todėl, kad mus paveikusi Šventoji Dvasia jau padarė įspūdį asmeniui, kuris išklausytų mūsų liudijimą.

**Klausimai aptarimui:**

`1. Jei kas nors ateitų pas jus jausdamasis dėl kažko kaltas ir trokšdamas Dievo atleidimo, ką patartumėte ir kokiomis Rašto eilutėmis pasidalytumėte? Koks buvo jūsų pačių patyrimas, susijęs su kalte ir Dievo atleidimo galia jūsų pačių gyvenime?`

`2. Kartais Dievas atveda žmones į mūsų gyvenimą, nes Jis trokšta, kad jie žinotų Jo tiesą. Kaip mes galime jausti Dievo vedimą?`

`3. Pagalvokite apie Dievo ir Dievo Žodžio galią, atskleistą pasakojime apie pasaulio sukūrimą ir pačioje kūrinijoje. Mes vos suvokiame pačios Visatos sampratą, nes ji yra itin didelė. O pagalvojus, jog ją sukūręs Dievas turi būti dar didingesnis už tai, ką Jis sukūrė. Kaip galime guostis žinodami, kad Dievas, kuriam tarnaujame, yra toks galingas? Ir Jis ne tik galingas, Jis taip pat myli mus. Kokią didžią viltį galime įžvelgti šių dalykų apie Dievą supratime? Ir kaip šios žinios gali padėti mums būti geresniais liudytojais apie Jį kitiems?`
