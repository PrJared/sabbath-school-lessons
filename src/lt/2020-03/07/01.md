---
title:  Dalijimasis Žodžiu
date:   08/08/2020
---

### Šios savaitės tyrinėjimui skaitykite:
Ps 119, 105; Jer 23, 29; Hbr 1, 1–3; 2 Tim 3, 14–17; 1 Jn 1, 7–9; Mok 3, 1; 2 Tim 4, 2.

> <p>Įsimintina eilutė:</p>
>  „Taip ir žodis, išeinantis iš Mano burnos, nesugrįš pas Mane bergždžias, bet įvykdys tai, ko trokštu, ir atliks, kam buvo siųstas.“ (Iz 55, 11)

Kai liudijame, mes kalbame apie Jėzų. Bet ką mes žinotume apie Jėzų be Rašto? Kiek mes žinotume apie didžiąją kovą, Dievo meilę, mūsų Viešpaties gimimą, gyvenimą, tarnystę, mirtį, prisikėlimą ir sugrįžimą, jei neturėtume Šventojo Rašto?

Nors gamta atskleidžia Dievo didingumą ir galią, ji neapreiškia išganymo plano. Jėzus per Šventosios Dvasios Asmenį yra „tikroji šviesa, kuri apšviečia kiekvieną žmogų, ir ji atėjo į šį pasaulį.“ (Jn 1, 9) Be Dievo Žodžio negalima visiškai paaiškinti dangiškosios tiesos, Šventosios Dvasios apreiškimas mūsų širdžiai yra ribotas. Rašytinis Dievo Žodis yra aiškiausias ir išsamiausias Jėzaus, Gyvojo Žodžio apreiškimas.

Nors religiniai vadovai tyrinėjo Dievo Žodį, daugelis praleido jo pirminę žinią. Jėzus sakė: „Jūs tyrinėjate Raštus, nes manote juose rasią amžinąjį gyvenimą. Tie Raštai ir liudija apie Mane.“ (Jn 5, 39) Teisingai suprastas, kiekvienas Rašto mokymas atspindi Jėzaus charakterio grožį. Mums dalijantis Dievo Žodžiu, pagrindinis mūsų tikslas nėra įrodyti, kad esame teisūs ir kad kitas žmogus neteisus; tikslas – apreikšti Jėzų kiekvienoje tiesoje, kuria dalijamės.
