---
title:  V. Paskutinis paraginimas iš Dievo
date:   17/09/2020
---

`8. Perskaitykite Apr 14, 8; Apr 17, 3–6 ir Apr 18, 1–4. Ko šios eilutės moko apie dvasinį Babiloną?`
														
Apreiškimo knygoje terminas „Babilonas“ reiškia klaidinančią religijos sistemą, paremtą žmogaus darbais, žmogaus sugalvotais papročiais ir klaidamoksliais. Ji išaukština žmones ir jų asmeninį teisumą aukščiau Jėzaus ir Jo gyvenimo be nuodėmės. Ji iškelia žmonių religijos mokytojų įsakymus aukščiau Dievo įsakymų. Babilonas buvo stabmeldystės, saulės garbinimo ir sielos nemirtingumo mokymo centras. Ši melaginga religinė sistema subtiliai įnešė daugelį senovės Babilono religinių papročių į savo garbinimą. Dievo žinia paskutinėmis mūsų mirštančios planetos dienomis yra Jėzaus ir Jo teisumo žinia. Joje aidi dangaus paraginimas: „Krito, krito didžioji Babelė!“ „Išeik iš Babelės, Mano tauta.“ (Apr 18, 2. 4) Dievas subūrė Septintosios dienos adventistų bažnyčią, kad išaukštintų Kristaus žinią visa jos pilnatve. Aukštinti Jėzų reiškia iškelti viską, ko Jis mokė. Ji turi skelbti Tą, kuris yra „kelias, tiesa ir gyvenimas“ (Jn 14, 6). Ji turi atskleisti Babilono klaidamokslius, priešingus Jėzaus tiesoms.

`9. Perskaitykite Apr 14, 7. 9–11. Kokie prieštaringi garbinimo objektai yra išryškinti šiose eilutėse?`
														
Apreiškimo 14 aprašomi du skirtingi garbinimo veiksmai – Kūrėjo garbinimas ir žvėries garbinimas. Šie du garbinimo veiksmai yra susiję su Dievo garbinimo diena, tikrąja sabata ir jos pakeitimu ar klastojimu. Sabata simbolizuoja ramybę, užtikrintumą ir saugumą, kurį turime Kristuje, savo Kūrėjuje, Atpirkėjuje ir ateinančiame Karaliuje. Suklastota diena simbolizuoja žmogišką ir klaidinantį pakaitalą, pagrįstą žmogaus samprotavimais ir žmogaus sugalvotais įsakais.

`Perskaitykite Apr 14, 12. Ką ši eilutė sako, ypač ankstesniame kontekste? Kaip šioje eilutėje apreikšti Įstatymas ir malonė, ir ko ji turėtų mus išmokyti, kaip Įstatymas ir malonė yra dvi neatsiejamos Evangelijos pusės?`
