---
title:  III. Apreiškimo knygos žinia paskutiniesiems laikams
date:   15/09/2020
---

Apreiškimo knygos epicentras yra 14 skyrius. Pastarasis yra nepaprastai svarbus Dievo tautai, gyvenančiai paskutinėmis žmonijos istorijos dienomis. Šis skyrius atskleidžia paskutiniųjų dienų Dievo žinią žmonijai. Ši žinia yra nepaprastai svarbi Dievo tautai ir visai žmonijai.

`4. Perskaitykite Apr 14, 14–20. Kokia čia panaudota simbolika nusako mūsų Viešpaties sugrįžimą?`
														
Pjūties simbolika visame Rašte naudojama apibūdinti Kristaus sugrįžimą (Mt 13, 37–43; Mk 4, 29). Apreiškimo14 prinokęs derlius reiškia teisiųjų atpirkimą, o prisirpusios vynuogės simbolizuoja nedorėlių sunaikinimą. Apr 14, 6–12 užrašyta skubi žinia paskutinėms dienoms, kuri skirta paruošti vyrus ir moteris galutinei pjūčiai žemėje.

`5. Perskaitykite Apr 14, 6–7. Kokia yra šių dviejų eilučių žinios esmė? Kaip jos padeda mums suprasti, kas mes esame kaip septintosios dienos adventistai?`
														
Pirmojo angelo žinia Apreiškimo 14 yra aktuali XXI amžiaus kartai, kuri ilgisi tikslo savo gyvenimui. Žinia pristato Dievo malonės Evangeliją, parūpinančią atleidimą visiems. Jis apvalo mus nuo nuodėmės kaltės ir suteikia galią būti nugalėtojais. Ši žinia suteikia pagrindą savivertei tuo, kad Kristus mus sukūrė ir atpirko. Ji pabrėžia, kad vieną dieną visai neteisybei ateis galas paskutiniame Dievo teisme. Tai yra itin gera žinia, nes ji atskleidžia, kad neteisumas nesilaikys amžinai.

> <p></p>
> „Tam tikra prasme, septintosios dienos adventistai pasauliui yra budėtojai ir šviesos nešėjai. Jiems buvo patikėtas paskutinis įspėjimas, susijęs su žūstančiu pasauliu. Jiems teko nuostabi Dievo Žodžio šviesa. Jiems buvo pavestas pats kilniausias ir svarbiausias darbas – pirmojo, antrojo ir trečiojo angelų žinios skelbimas. Joks kitas darbas nėra toks svarbus. Jie negali leisti niekam kitam atitraukti jų dėmesį.“ (E. Vait, „Evangelism“, 119 p.) 

`Kaip bažnyčia, svarbiau, asmeniškai, kaip mes galime širdimi priimti šiuos žodžius?`
