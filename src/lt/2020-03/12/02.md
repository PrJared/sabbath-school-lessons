---
title:  I. Petro turimos tiesos žinia
date:   13/09/2020
---

Per visą išganymo istoriją Dievas reguliariai siuntė konkrečią žinią per pranašišką Žodį, kad paruoštų savo tautą ateinantiems įvykiams. Dievas niekada nėra užklumpamas nepasiruošęs (Iz 46, 9–10). Jis paruošia savo tautą ateičiai, siųsdamas pranašus, kad atskleistų Jo žinią prieš ištinkant teismui (Am 3, 7). Prieš tvaną Dievas per Nojų pasauliui siuntė žinią, kad artinasi tvanas. Egipte Dievas išugdė Juozapą, kad jis pasirengtų badui per septynerius gerovės metus. Žydų pranašai perspėjo izraelitų vadovus, kad Babilono kariuomenė sunaikins Jeruzalę. Jono Krikštytojo atgailos žinia paruošė tautą Jėzaus pirmajam atėjimui. 

`1. Perskaitykite 2 Pt 1, 12. Kokį posakį Petras vartoja Dievo žiniai, skirtai jo kartai, apibūdinti?`
												
`2. Perskaitykite 2 Pt 1, 16–21. Kokia buvo šios turimos tiesos žinia, kurią skelbė Petras ir kiti mokiniai?`
														
Amžinos reikšmės žinia pirmajam šimtmečiui buvo ta, kad Kristus atėjo. Tėvo meilė buvo apreikšta per Kristaus auką ant kryžiaus. Nors „atpildas už nuodėmę – mirtis“, per Kristų amžinasis gyvenimas buvo užtikrintas visiems. Mes patys apsisprendžiame, ar priimti jį tikėjimu (Rom 3, 23; Rom 6, 23; Ef 2, 8). Ši Jėzaus išganymo žinia niekada nepasens. Tai yra turima tiesa kiekvienai kartai.

Paskutinė knyga Rašte – „Apreiškimas“ pristato Jėzų ir Jo amžiną išgelbėjimą paskutiniųjų dienų kontekste, siekiant paruošti žmones veikiam Jo sugrįžimui. Tai demaskuoja žmogiškų papročių ir egocentriško religingumo klaidingumą. Nuo pradžios iki pabaigos Apreiškimo knyga atskleidžia Jėzų ir Jo darbus vardan žmonijos.

Jėzus yra tikrasis savo Tėvo charakterio liudytojas. Jis yra „žemės karalių“ valdovas. Jis yra tas, kuris „mus myli ir nuplovė savo krauju mūsų nuodėmes, ir padarė iš mūsų karaliją bei kunigus savo Dievui ir Tėvui.“ (žr. Apr 1, 1–6) Apreiškimo knygos esmė yra Jėzus ir Jo žinia paskutinėmis dienomis, kad Jo tauta būtų pasirengusi veikiam Jo sugrįžimui.

`Galvojant apie Apreiškimo knygą, kokios jums kyla mintys? Ar jos labiau susijusios su žvėrimis ir pranašiškais simboliais, o ne su Jėzumi? Kaip manote, kodėl Jėzus mums davė Apreiškimo knygos pranašystes? Kaip jos atskleidžia Jo meilės planus žmonijai?`
