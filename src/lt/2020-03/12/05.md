---
title:  IV. Geriau suprasti Dievo žinią
date:   16/09/2020
---

Paskutiniųjų dienų Apreiškimo knygos žinia pristato Jėzų išganingos Jo malonės visai žmonijai pilnatvėje (Apr 14, 6). Tai yra nuoširdus raginimas „bijoti“ arba atiduoti pagarbą Dievui visuose mūsų darbuose, paisant Jo įsakų ir paklūstant Jo Įstatymui Dievo teismo šviesoje (Apr 14, 7). Dievo bijojimas yra susijęs su tuo, kaip mes mąstome. Tai yra raginimas gyventi norint patikti Dievui ir skiriant mūsų mintyse pirmąją vietą Jam. Tai yra paklusnumo nusistatymas, vedantis mus į dievobaimingą gyvenimą (Pat 3, 7; Apd 9, 31; 1 Pt 2, 17). Ši žinia taip pat ragina mus atiduoti pagarbą Dievui. Pastarosios suteikimas Dievui yra susijęs su tuo, ką darome su kiekviena savo gyvenimo puse.

`6. Perskaitykite Mok 12, 13–14 ir 1 Kor 6, 19–20. Kaip šios eilutės padeda mums suprasti, ką reiškia bijoti Dievo ir atiduoti Jam pagarbą?`
														
Dorovinio neatsakingumo amžiuje, kai milijonai žmonių jaučiasi atskaitingi niekam, išskyrus save, ši teismo valandos žinia mums primena, kad esame atsakingi už savo elgesį. Egzistuoja ryšys tarp pagarbaus nusistatymo Dievo atžvilgiu, paklusnumo Dievui ir teismo. Paklusnumas yra gelbėjančių santykių su Jėzumi vaisius. Tik Jo teisumo pakanka, kad išsilaikytume teisme, ir Jo teisume esame saugūs. Per Jo teisumą mes gyvename, kad šlovintume Jo vardą visais darbais.

`7. Perskaitykite Apr 14, 7; Apr 4, 11; Pr 2, 1–3 ir Iš 20, 8–11. Koks yra tikrojo Dievo garbinimo pagrindas ir kaip sabata atspindi šį supratimą?`
														
Šėtonas užsipuolė sabatą, nes žino, kad tai yra pati garbinimo šerdis. Sabata išaukština Kristų kaip Kūrėją ir ragina visus vyrus ir moteris visur nuolankiai pašlovinti „dangaus ir žemės, jūros ir vandens šaltinių Sutvėrėją!“ (Apr 14, 7) Sabata yra aktuali evoliucijos amžiuje. Sabata kviečia mus garbinti Jėzų, kuris mus sukūrė ir kuris mums parodo tikrąją mūsų vertę Jėzuje.

`Pagalvokite apie tai, koks svarbus yra sabatos priminimas, kad Dievas yra mūsų Kūrėjas, todėl Jis vienintelis yra vertas garbinimo. Galų gale, koks kitas mokymas yra toks svarbus, kad Dievas įsako septintąją mūsų gyvenimo dalį kiekvieną savaitę prisiminti Jį kaip savo Kūrėją?`
