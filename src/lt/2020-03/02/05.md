---
title:  IV. Dalijimasis savo patyrimu
date:   08/07/2020
---

Apaštalų darbų 26 Paulius stovi kaip kalinys karaliaus Agripos akivaizdoje. Čia, kalbėdamas tiesiogiai su karaliumi, Paulius pateikė savo asmeninį liudijimą, papasakodamas apie save ne tik kaip apie Jėzaus sekėjų persekiotoją; bet, po atsivertimo, kaip apie Jėzaus ir mirusiųjų prisikėlimo pažado liudytoją. (Apd 26, 8)

Po Paulius atsivertimo pakeliui į Damaską, mūsų Viešpats kalbėjo su juo ir pasakė: „Aš tau apsireiškiau, kad paskirčiau tave tarnu bei liudytoju tų dalykų, kuriuos matei ir kuriuos tau dar apreikšiu.“ (Apd 26, 16) Dalijimasis savo tikėjimu visada yra dinamiškas patyrimas. Tai pasakojimas, ką Kristus padarė dėl mūsų praeityje, ką Jis atlieka mūsų gyvenime šiandien ir ką Jis padarys dėl mūsų ateityje.

Liudijant mes niekada nebūname svarbiausi. Liudijimo esmė – tai Jis. Jis yra Dievas, kuris atleidžia visas mūsų nuodėmes ir išgydo visas mūsų ligas, apgaubia meile ir gailestingumu, sotina mūsų gyvenimą gėrybėmis. (žr. Ps 103, 3–5) Liudijimas yra tiesiog dalijimasis nuostabiu malonės pasakojimu. Liudijimas – tai mūsų asmeninio susidūrimo su šiuo nuostabios malonės Dievu pasakojimas.

`4. Perskaitykite 1 Jn 1, 1–3 ir palyginkite su Gal 2, 20. Kokius panašumus matote? Kuo Jono patyrimas panašus į Pauliaus?`
														
Nors Jono ir Pauliaus gyvenimo patyrimai skirtingi, jie abu asmeniškai susitiko Jėzų. Jų patyrimas su Jėzumi nebuvo toks, kuris po tam tikros akimirkos praeityje tiesiog pasibaigė. Tai buvo nuolatinis, kasdienis džiaugsmingas Jo meilės ir vaikščiojimo Jo tiesoje patyrimas.

Ar atsivertimas apskritai būna praeities patyrimas? Perkaitykite E. Vait teiginį apie maniusius, kad svarbiausias yra jų atsivertimo patyrimas praeityje: 

> <p></p>
> „Tarsi, jei jie jau kažką sužinojo apie religiją, jiems nebereikėjo kasdien atsiversti; bet mes kiekvienas kiekvieną dieną turime atsiversti.“ (Manuscript Releases, 4 t., 46 p.)

`Nepaisant to, kokie buvo jūsų praeities išgyvenimai, net jei jie yra galingi ir dramatiški, kodėl svarbu palaikyti santykį su Viešpačiu kasdien, suvokiant Jo tikrovę, gerumą ir galią? Pateikite savo atsakymą klasėje sabatą.`
