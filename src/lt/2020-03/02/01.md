---
title:  "Malonus liudijimas – asmeninio liudijimo galia"
date:   04/07/2020
---

### Šios savaitės tyrinėjimui skaitykite:
Mk 5, 15–20; Mk 16, 1–11; Apd 4, 1–20; 1 Jn 1, 1–3; Gal 2, 20; Apd 26, 1–32.

> <p>Įsimintina eilutė:</p>
> „Juk mes negalime tylėti apie tai, ką esame matę ir girdėję.“ (Apd 4, 20)

Asmeniniame liudijime yra neįprasta galia. Kai mūsų širdį sušildo Kristaus meilė ir mus pakeičia Jo malonė, tuomet galime apie Jį pasakyti ką nors reikšmingo. Viena, dalytis tuo, ką Jėzus padarė dėl kažko kito. Visiškai kita, pasidalyti tuo, ką Jis padarė mūsų labui.

Sunku ginčytis dėl asmeninio patyrimo. Žmonės gali diskutuoti apie jūsų teologiją ar tai, kaip jūs aiškinate tekstą, ar net pasišaipyti iš religijos apskritai. Bet kai žmogus gali pasakyti: „Aš kažkada neturėjau vilties, bet dabar ją turiu; buvau kupinas kaltės, bet dabar turiu ramybę; neturėjau tikslo, bet dabar jį turiu“, – tuomet Evangelijos galia daro įtaką net skeptikams.

Nors kai kurie žmonės gali patirti staigų, dramatišką atsivertimą, pavyzdžiui, apaštalas Paulius pakeliui į Damaską, dažniau atsivertimas įvyksta asmeniui vis labiau suprantant Jėzaus brangumą, giliai branginant Jo nuostabiąją malonę ir patiriant aukščiausią dėkingumo jausmą už išgelbėjimą, kurį Jis laisvai siūlo. Kristus iš esmės perorientuoja mūsų gyvenimą. Būtent tokio liudijimo pasauliui žūtbūt reikia, būtent to pasaulis ilgisi.
