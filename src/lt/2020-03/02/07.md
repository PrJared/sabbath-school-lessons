---
title:  Tolesniam tyrinėjimui
date:   10/07/2020
---

E. Vait, Apaštalų darbai, 321–324 p.

Krikščioniškojo gyvenimo esmė yra tokie turtingi santykiai su Jėzumi, kad norime jais dalytis. Kad ir koks svarbus yra teisingas mokymas, jis negali būti pakaitalu malonės ir meilės pakeistam gyvenimui. E. Vait tai aiškiai sako: 

> <p></p>
> „Gelbėtojas žinojo, kad joks argumentas, nesvarbu, koks logiškas jis būtų, nesuminkštins kietų širdžių ir nepramuš pasaulietiškumo bei savanaudiškumo luobo. Jis žinojo, kad mokiniams reikalingi dangiški sugebėjimai; kad Evangelija bus veiksminga tik tuo atveju, jeigu ją skelbs šiltos širdys bei lūpos, tapusios iškalbingos per gyvą pažinimą To, kuris yra Kelias, Tiesa ir Gyvenimas.“ (Apaštalų darbai, 25 p.) 

Knygoje „Su meile iš Dangaus“ ji priduria šią galingą mintį: 

> <p></p>
> „Vien doktrinų kartojimas nieko neduos – širdis ištirpdys ir palenks tik nuostabioji Kristaus meilė.“ (Su meile iš Dangaus, 2011, 767 p.)

Yra manančių, kad asmeninis liudijimas tai bandymas įtikinti kitus tiesomis, kurias liudijantieji atrado Dievo Žodyje. Nors tinkamu metu svarbu dalytis Dievo Žodžio tiesomis, mūsų asmeninis liudijimas yra labiau susijęs su laisve nuo kaltės, ramybe, gailestingumu, atleidimu, stiprybe, viltimi ir džiaugsmu, kuriuos atradome Jėzaus laisvai pasiūlytoje amžinojo gyvenimo dovanoje.

**Klausimai aptarimui:** 

`1. Jūsų manymu, kodėl mūsų asmeninis liudijimas daro itin didelę įtaką kitiems? Kaip kitų liudijimas paveikė jus ir jūsų pačių patyrimą?`

`2. Klasėje aptarkite jūsų atsakymus į IV dalies paskutinį klausimą. Kodėl kasdienis patyrimas su Viešpačiu yra itin svarbus ne tik mūsų liudijimui, bet ir mūsų pačių asmeniniam tikėjimui?`

`3. Žinoma, galingas liudijimas gali būti efektyvus. Tuo pat metu, kodėl pamaldus gyvenimas yra itin svarbi mūsų liudijimo dalis?`

`4. Pasidalykite savo asmeniniu liudijimu su klase. Atminkite, kad jūs dalijatės tuo, ką Kristus padarė dėl jūsų ir ką Jis jums šiandien reiškia. Kokį skirtumą Jėzus nulemia jūsų gyvenime?`
