---
title:  V. Apvaizdos galimybių pastebėjimas
date:   16/07/2020
---

Apaštalų darbų knygoje apstu pasakojimų apie tai, kaip mokiniai pasinaudojo apvaizdos galimybėmis skelbiant Dievo karalystę. Nuo šios knygos pradžios iki pabaigos galima skaityti įdomius pasakojimus apie ankstyvąją Bažnyčią ir jos augimą, nepaisant iššūkių, su kuriais ji susidūrė tiek iš vidaus, tiek iš išorės.

Pavyzdžiui, 2 Kor 2, 12–13 apaštalas Paulius pasakoja apie savo patyrimą Troadėje: „Kai atvykau į Troadę skelbti Kristaus Evangelijos, Viešpats buvo man pravėręs duris, bet aš neturėjau dvasios ramybės, kadangi nesutikau ten savo brolio Tito; tad atsisveikinęs iškeliavau į Makedoniją.“ Dievas stebuklingai atvėrė Pauliui duris skelbti Evangeliją Europos žemyne ir apaštalas žinojo, kad durys, kurias Dievas atidaro šiandien, gali būti uždarytos rytoj. Pasinaudojęs proga ir pamatęs galimybes, jis nedelsdamas išplaukė į Makedoniją.

Naujojo Testamento Dievas yra atveriantis duris Dievas, kuris teikia mums apvaizdos galimybes dalytis savo tikėjimu. Dievas darbuojasi visoje Apaštalų darbų knygoje. Atvirų durų yra miestuose, provincijose, šalyse, o visų pirmiausia – širdyse.

`5. Perskaitykite Apd 8, 26–38. Ko šios eilutės moko apie Pilypo atvirumą Dievo vedimui ir jo reagavimą į dangaus galimybes?`
														
> <p></p>
> „Angelas nuvedė Pilypą pas žmogų, kuris ieškojo šviesos ir skaitė norėdamas suprasti Evangeliją. Šiandien angelai lydės žingsnius tų darbininkų, kurie leis Šventajai Dvasiai apvalyti jų lūpas, nuskaistinti ir sutaurinti jų širdis. Pas Pilypą atsiųstas angelas pats galėjo patarnauti etiopui, tačiau Dievas veikia kitaip. Pagal Jo planą, žmonės turi darbuotis dėl kitų žmonių.“ (E. Vait, Apaštalų darbai, 82 p.)

Jei girdėsime ausimis ir regėsime akimis, ir mes būsime vedami nematomų angelų laimėti ieškančiuosius tiesos su karalystės žinia.

`Atkreipkite dėmesį, kokį esminį vaidmenį šiame pasakojime atliko Raštas. Taip pat atkreipkite dėmesį, kaip tuo metu buvo svarbu tiems, kurie buvo susipažinę su Šventuoju Raštu, jį paaiškinti. Kokias čia galima įžvelgti pamokas?`
