---
title:  III. Pradėkite ten, kur esate
date:   14/07/2020
---

Kažkas taikliai pasakė: „Gyvenime vienintelė vieta pradėti yra ten, kur esate, nes nėra kitos vietos, kur būtų galima pradėti.“ Jėzus šį principą pabrėžė Apd 1, 8: „Bet kai ant jūsų nužengs Šventoji Dvasia, jūs gausite Jos galybės ir tapsite Mano liudytojais Jeruzalėje ir visoje Judėjoje bei Samarijoje ir ligi pat žemės pakraščių.“

Jėzaus žinia mokiniams buvo pernelyg nesuprantama – pradėkite ten, kur esate. Liudyti ten, kur Dievas jus atvedė. Užuot svajoję apie geresnes galimybes, pradėkite nuo aplinkinių. Dangaus akimis pamatykite jums artimiausias galimybes!

Nereikia būti labiausiai išsilavinusiu žmogumi pasaulyje, iškalbingiausiu, gabiausiu. Kad ir kokios būtų naudingos kai kurios iš šių dovanų, jei naudojamos tinkamai, galų gale viskas, ko reikia, tai jūsų pačių meilės Dievui ir sieloms. Norint liudyti, Dievas suteiks progą tai padaryti.

`3. Perskaitykite Jn 1, 40–41; Jn 6, 5–11 ir Jn 12, 20–26. Ką šie tekstai sako tiek apie Andriejaus dvasinį matymą, tiek apie jo nusistatymą liudijimo atžvilgiu?`
														 
Andriejaus patyrimas mums daug pasako. Jis pradėjo savo šeimoje. Pirmiausia jis pasidalijo Kristumi su savo broliu Petru. Jis užmezgė nuoširdų ryšį su mažu berniuku, kuris vėliau pateikė Jėzui medžiagos stebuklui, ir Andriejus žinojo, ką daryti su graikais. Užuot diskutavęs apie teologiją, jis pajuto jų poreikį ir supažindino juos su Jėzumi.

Veiksnus sielų laimėjimo menas yra teigiamų ir rūpestingų santykių kūrimo menas. Pagalvokite apie artimiausius žmones, kurie galbūt nepažįsta Jėzaus. Ar jie jūsų gyvenime jaučia žmogų, kuris yra užjaučiantis ir rūpestingas? Ar jie mato jumyse ramybę ir tikslą, kurio trokšta? Ar jūsų gyvenimas yra Evangelijos skelbimas? Mes bičiuliuojamės dėl Dievo, dalydamiesi Jėzumi. Žmonės tampa krikščionimis draugais ir, galų gale, kai mes iš Rašto dalijamės Dievo žinia, susijusia su paskutiniais laikais, jie taip pat gali tapti krikščionimis septintosios dienos adventistais.

`Kodėl kartais gali būti itin sunku vesti mūsų šeimos narius ir artimuosius pas Kristų? Ar jums pasisekė pasidalyti Jėzumi su šeimos nariais ar artimais draugais? Pasidalykite principais, kurie gali praversti klasei.`
