---
title:  IV. Sudėtingų žmonių klausimas
date:   15/07/2020
---

Jėzus meistriškai sprendė sudėtingų žmonių klausimą. Savo žodžiais ir veiksmais Jis parodydavo priėmimą. Jis jautriai išklausydavo jų rūpesčius, kėlė klausimus ir pamažu atskleisdavo dangaus tiesas. Jis atpažino vidinį ilgesį labiausiai užkietėjusioje širdyje ir matė potencialą didžiausiuose nusidėjėliuose. Jėzui visi buvo pasiekiami Evangelijos. Jėzus neabejotinai tikėjo, kad 

> <p></p>
> „niekas nėra nupuolęs taip žemai ar taip nusidėjęs, kad nerastų išlaisvinimo Kristuje.“ (E. Vait, Su meile iš Dangaus, 2011, 229 p.) 

Jėzus į žmones žiūrėjo kitaip, nei mes visi. Kiekviename žmoguje Jis pamatė pirminės Kūrybos šlovės atspindį. Jis iškeldavo jų mąstymą, kad jie suvoktų galimybę, kuo jie gali tapti, ir daugelis pakildavo patenkinti Jo lūkesčius jų gyvenime.

`4. Perskaitykite Mt 4, 18–19; Mk 12, 28–34; Lk 23, 39–43. Ką panašaus pastebite Kristaus raginime Petrui, Jonui, neįvardytam klausinėjančiam Rašto aiškintojui ir plėšikui ant kryžiaus? Atidžiai ištirkite Kristaus būdą kiekvienam iš jų. Kas jums išryškėja?`
														
Visur, kur Jėzus ėjo, Jis matė dvasines galimybes; neįtikėtiniausiomis aplinkybėmis Jis matė potencialius kandidatus Dievo karalystei. Šį sugebėjimą mes vadiname „bažnyčios augimo akimis“. Bažnyčios augimo akys yra ugdomas jautrumas matyti žmones, kaip juos matė Jėzus, kaip laimimus Dievo karalystei. Tai taip pat apima „bažnyčios augimo ausis“, susijusias su įsiklausymu į neišsakytus aplinkinių poreikius. Tai susiję su įsiklausymu į jų širdies ilgesį, į tai, ko jie neturi, net jei jie to atvirai neišreiškė.

Paprašykite Viešpaties, kad Jis padarytų jus jautrius Šventosios Dvasios tarnystei kitų gyvenime. Melskitės, kad Dievas suteiktų antrą prisilietimą ir atmerktų akis dvasinėms galimybėms, kurias Jis kiekvieną dieną teikia jums, kad galėtumėte pasidalyti savo tikėjimu su kitais. Prašykite Dievą matančios akies, klausančios jautrios širdies ir noro pasidalyti pažintu ir mylimu Kristumi su kitais ir pradėsite jaudinančią gyvenimo kelionę. Gyvenimas įgis visiškai naują prasmę. Jausite pasitenkinimą ir džiaugsitės taip, kaip dar niekada neteko. Tik tie, kurie darbuojasi dėl sielų, gali žinoti, kokį pasitenkinimą tai gali suteikti.
