---
title:  Žmonių matymas Jėzaus akimis
date:   11/07/2020
---

### Šios savaitės tyrinėjimui skaitykite:
Mk 8, 22–26; Jn 4, 3–34; Jn 1, 40–41; Mk 12, 28–34; Lk 23, 39–43; Apd 8, 26–38.

> <p>Įsimintina eilutė:</p>
> „Jis tarė: ‘Eikite paskui Mane! Aš padarysiu jus žmonių žvejais.ʼ“ (Mt 4, 19)

Jėzus yra geriausias sielų laimėtojų Mokytojas. Stebėdami, kaip Jėzus darbavosi su žmonėmis, mes išmokstame, kaip kitus nukreipti išganymo pažinimui per Jėzų Kristų. Keliaudami su Juo perpildytomis Jeruzalės gatvėmis, dulkėtais Judėjos keliais ir žolėtomis Galilėjos kalvomis, mes sužinome, kaip Jis atskleidė Karalystės principus ieškančioms sieloms.

Jėzus visus vyrus ir moteris laikė laimėtinais savo Karalystei. Jis kiekvieną matė dangiškos užuojautos akimis. Jis Petrą matė ne kaip grubų, rėksnį žvejį, bet kaip galingą Evangelijos skelbėją. Jokūbą ir Joną Jis matė ne kaip nesivaldančius, ūmius radikalus, bet kaip entuziastingus Jo malonės skelbėjus. Marijos Magdalenos, samarietės, ir kraujoplūdžiu sirgusios moters širdyje Jis matė tikros meilės ir priėmimo troškimą. Tomą Jis matė ne kaip cinišką skeptiką, bet kaip nuoširdų klausinėtoją. Nesvarbu, žydas ar pagonis, vyras ar moteris, ar plėšikas ant kryžiaus, ar šimtininkas, ar demonų apsėstasis, Jėzus įžvelgė juose Dievo jiems suteiktą pajėgumą ir žiūrėjo į juos išganymo akimis.
