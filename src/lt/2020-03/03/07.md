---
title:  Tolesniam tyrinėjimui
date:   17/07/2020
---

E. Vait, Apaštalų darbai, 78–84 p.

Visi žmonės ieško amžinybės dalykų. Jėzus itin taikliai pasakė: „Pjūtis didelė, o darbininkų maža.“ (Mt 9, 37) Problema nebuvo pjūtis. Dangaus pateptomis akimis Jėzus matė gausią pjūtį, o mokiniai matė tik priešpriešą. Koks buvo Kristaus problemos sprendimas? „Melskite pjūties šeimininką, kad atsiųstų darbininkų į savo pjūtį.“ (Mt 9, 38) Sprendimas yra melstis, kad Dievas siųstų jus į pjūtį.

Kodėl nesimeldus taip: „Viešpatie, aš noriu būti panaudotas Tavo karalystės pažangai. Atverk akis, kad pamatyčiau apvaizdos galimybes, kurias kiekvieną dieną man parūpini. Išmokyk mane būti jautriu aplinkinių žmonių atžvilgiu. Padėk man tarti vilties ir padrąsinimo žodžius bei pasidalyti Tavo meile ir tiesa su tais, su kuriais kasdien bendrauju!“ Taip meldžiantis Dievas jūsų gyvenime padarys nepaprastų dalykų.

**Klausimai aptarimui:** 

`1. Jei darbavotės traukdami sielas pas Jėzų, žinote vieną dalyką – tai ne visada lengva, ar ne? Taip, žinoma, tik Dievas gali atversti širdį, bet savo išmintimi Jis pasirinko naudoti mus tam, kad būtume šio proceso dalimi. Darbavimuisi net dėl vienos sielos reikia laiko, pastangų, kantrybės ir meilės iš aukštybės. Kokius sprendimus galite padaryti, kad mirtų savasis aš, ko jums reikia, kad būtumėte veiksmingi Kristaus liudytojai?`

`2. Su kokiais žmonėmis susiduriate, kurie nepažįsta Viešpaties? Ką padarėte, darote ar turėtumėte daryti, kad jiems liudytumėte?`

`3. Pagalvokite apie Paulių iš Tarso. Štai asmuo, kuriam, atrodė, beveik neįmanoma atsiversti! Ir vis dėlto mes žinome, kas jam nutiko. Ką tai turėtų mums pasakyti apie pavojų, kai aplinkiniai pernelyg greitai nuteisiami dėl to, kokie jie atrodo?`

`4. Atsižvelgiant į pasakojimą apie Saulių, ką mes darome su šia eilute (Mt 7, 6): „Neduokite šventenybių šunims ir nebarstykite savo perlų kiaulėms, kad kartais jų nesutryptų ir apsigręžusios jūsų pačių nesudraskytų“?`
