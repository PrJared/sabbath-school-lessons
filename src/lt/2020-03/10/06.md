---
title:  V. Mažų grupių dinamika
date:   03/09/2020
---

Mažos grupės yra priemonė, kuria Dievas naudojasi augindamas savo bažnyčią. Tai yra „saugus prieglobstis“ žmonėms, norintiems išreikšti savo problemas ir aptarti bendrus rūpesčius. Jos suteikia dvasinio augimo galimybių rūpestingų santykių kontekste. Daugelis nekrikščionių iš pradžių jausis patogiau dalyvaudami nedidelės grupės susitikime namuose nei įprastoje bažnyčioje.

`8. Perskaitykite Apd 4, 31; Apd 12, 12 ir Apd 20, 17–19. 27–32. Išvardykite visus skirtingus elementus šiose Naujojo Testamento grupėse. Į kokias veiklas buvo įsitraukusios šios grupės?`
														
Ankstyvieji krikščionys susitikdavo norėdami tarpininkauti kitiems, melstis dėl bendrų klausimų, šiltai bendrystei, tyrinėti Dievo Žodį, pasirengti tarnystei, drauge apsisaugoti nuo klaidamokslių ir kartu dalyvauti evangelizacijoje.

Mažos grupės nulemia skirtumą. Žmonės, suvienijantys dovanas tarnystei, sutelkiantys dėmesį į Šventosios Dvasios galią, yra galingas ginklas Viešpaties rankose.

`9. Perskaitykite Mt 9, 37–38. Ką Jėzus sako apie pjūtį ir koks yra Jo sprendimas problemai?`
														
Mokiniai matė menkas galimybes Evangelijos pažangai, tačiau Jėzus matė dideles galimybes. Jis su jais pasidalijo džiugia žinia, kad „pjūtis didelė“, bet tada Jis atkreipė dėmesį į problemą – „o darbininkų maža“ (Mt 9, 37). Kristaus sprendimas buvo šis: „Melskite pjūties šeimininką, kad atsiųstų darbininkų į savo pjūtį.“ (Mt 9, 38) Mažos grupės yra atsakymas į Kristaus maldą ir akivaizdžiai padidina darbininkų skaičių Kristaus pjūčiai.

Visų veiksmingų mažų grupių dėmesys skiriamas liudijimui ir tarnystei. Mažos grupės tarnystė greitai išnyks, jei jos dėmesys bus nukreiptas į vidų, o ne į išorę. Jei mažoji grupė tarnaus tik sau ir virs kažkuo šiek tiek daugiau nei diskusijų grupe, ji neteks savo tikslo ir praras gyvybiškai svarbią priežastį gyvuoti. Mažos grupės skirtos vesti žmones pas Jėzų, ugdyti jų tikėjimą Jėzumi ir paruošti juos liudyti Jėzų.

`Galbūt Dievas ragina jus suburti nedidelę grupę jūsų namuose? Kodėl nepasimeldus dėl to, ką Dievas gali raginti jus daryti? Gali būti, kad jums tai yra dvasiškai naudingiausias gyvenimo laikas.`
