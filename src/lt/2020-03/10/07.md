---
title:  Tolesniam tyrinėjimui
date:   04/09/2020
---

Prieš kelerius metus nedidelė bažnyčia Europoje, vieno iš didžiųjų šio žemyno miestų prieigose, nusprendė turinti padaryti ką nors reikšmingo Viešpačiui. Bažnyčia buvo neveikli. Metų metus niekas nesikrikštijo. Esant tokioms aplinkybėms, ši bažnyčia neturėjo jokios ateities. Pastorius ir bažnyčios taryba nuoširdžiai meldėsi ir kruopščiai svarstė, ką jie galėtų padaryti.

Tyrinėdami Naująjį Testamentą jie nusprendė įkurti mažų grupių tarnystę. Devyni nariai suvokė, ką daryti. Jie pasišventė kartu melstis ir tyrinėti, kaip efektyviai pradėti mažų grupių tarnystę. Netrukus jie nusprendė savo namus paversti evangelizacijos centru. Grupės išmoko įvairiais būdais naudotis savo dovanomis. Jos pradėjo maldos ir svetingumo tarnystę. Jos užmezgė draugystę bendruomenėje. Jos pradėjo tarnauti šeimoms, draugams ir atsimetusiems adventistams. Mažųjų grupių vadovai surengė Rašto tyrinėjimą devyniuose namuose, kuriuose dalyvavo keturiasdešimt svečių. Jos nustebo pamačiusios, ką daro Šventoji Dvasia. Galiausiai septyniolika iš keturiasdešimties buvo pakrikštyti. Tos mažos neveiklios bažnyčios liudijimas yra tas, kad mažos grupės nulemia didžiulį skirtumą. Jos yra vienas iš Dievo būdų, kaip į bažnyčios misiją įtraukti bažnyčios narius.

**Klausimai aptarimui:**

`1. Klasėje aptarkite svarbiausius kiekvienos mažos grupės elementus, kaip aprašyta V dalyje. Į kokias kitas veiklas galėtų įsitraukti nedidelės grupės? Kaip šios grupės galėtų padėti turintiesiems ypatingų dovanų iš tikrųjų panaudoti jas kaip niekad anksčiau?`

`2. Kodėl itin svarbu, kad mažos grupės visada sutelktų dėmesį į misiją? T.y., kad ir kiek grupė gali ugdyti ir palaikyti savo narius, kodėl ji visada turi išlaikyti Evangelijos skelbimą savo tikslu? Kodėl maža grupė taip pat turėtų nuolat palaikyti ryšį su vietine bendruomene? Kodėl tai itin svarbu?`

`3. Ar kada nors buvote dalimi ar girdėjote apie mažą grupę, kuri neveikė efektyviai ir galiausiai iširo? Aptarkite priežastis, kodėl, jūsų manymu, taip gali nutikti.`

`4. Pagalvokite apie anksčiau pateiktą pasakojimą apie tai, kas nutiko Europoje tos mažos grupės tarnystei. Kaip manote, kodėl ji buvo efektyvi? Ką ji padarė, kas daugeliu atžvilgių buvo itin paprasta ir vis dėlto itin efektyvu? Kodėl darbas „saugesnėje“ namų aplinkoje, priešingai nei bažnyčios pastate, gali būti efektyvus būdas pradėti evangelizaciją apylinkėje ar bendruomenėje?`
