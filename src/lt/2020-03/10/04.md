---
title:  III. Organizuoti tarnavimui
date:   01/09/2020
---

`5. Perskaitykite 1 Kor 12, 12–25. Kaip žmogaus kūnas puikiai iliustruoja darnų darbą mažose grupėse?`
														
Paulius ne tik atskleidžia dvasinių dovanų svarbą bažnyčios gyvenimui, bet ir siūlo jų organizavimo modelį. Jis aptaria dvasines dovanas Kristaus kūno kontekste ir kaip jos gali veikti.

Anatomija ir fiziologija parodo, kaip kūno organai yra suskirstyti į skirtingas tarpusavyje susijusias sistemas. Pavyzdžiui, virškinimas, širdis ir kraujagyslės, kvėpavimas ir skeletas yra tik keletas sudėtingų kūno organų sistemų. Dvasinės dovanos yra tarsi skirtingos kūno dalys. Jos geriausiai veikia, kai yra suskirstytos į sistemas ar grupes. Tiesą sakant, daugeliu atvejų jos negali veikti pavieniui. Mūsų kūnai nėra tiktai organų, funkcionuojančių savo nuožiūra, gniužulas. Kiekviena kūno funkcija yra suskirstyta į tampriai sujungtą sistemą, kuri veikia kartu siekiant bendro tikslo.

Visa tai mums nurodo į aplinką, kurioje galime geriausiai panaudoti savo dvasines dovanas. Veikiant vieniems lengva pasiduoti, tačiau būdami nedidelės grupės, turinčios panašių siekių ir tikslų dalimi, pastebime, kad mūsų pastangos gali būti daug geriau sutelktos ir padidintos.

Mažos grupės yra geriausia aplinka mūsų dvasinėms dovanoms panaudoti ir jos gali tapti bendruomenės evangelizacinės tarnystės šerdimi.

E. Vait pabrėžia mažų grupių svarbą šiais žodžiais: 

> <p></p>
> „Tas, kuris neklysta, man parodė, kad mažų grupių subūrimas yra krikščioniškų pastangų pagrindas. Jei bažnyčioje daug narių, tegul jie susiburia į mažas grupes, kad darbuotųsi ne tik dėl bažnyčios narių, bet ir netikinčiųjų. Jei kažkurioje vietoje tik du ar trys žino tiesą, tesusiburia į grupę. Tegul jie išlaiko sąjungos ryšį meilėje ir vienybėje, drąsindami vienas kitą žengti į priekį, kiekvienas įgydamas drąsos ir stiprybės dėka kitų pagalbos.“ („Testimonies for the Church“, 7t., 21 p.)

Mažų grupių tarnystė yra sumanyta Dievo, kad kiekvienas bažnyčios narys galėtų dvasiškai augti, patirti šiltą bendrystę ir panaudoti Dievo duotas dovanas tarnaujant.

`Apmąstykite E. Vait teiginį. Kruopščiai ištyrinėkite jį. Kaip šis dangaus patarimas gali būti įgyvendintas jūsų bažnyčioje?`
