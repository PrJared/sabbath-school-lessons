---
title:  Jaudinantis būdas įsitraukti
date:   29/08/2020
---

### Šios savaitės tyrinėjimui skaitykite:
Pr 1, 1–2. 26; Iš 18, 21–25; 1 Kor 12, 12–25; Apd 16, 11–15. 40; Apd 4, 31; Apd 12, 12.

> <p>Įsimintina eilutė:</p>
>  „Tuomet Jis tarė mokiniams: ‘Pjūtis didelė, o darbininkų maža. Melskite pjūties šeimininką, kad atsiųstų darbininkų į savo pjūtį.ʼ“ (Mt 9, 37–38)

Kažkas pasakė, kad kiekyje slypi jėga. Tam tikra prasme tai tiesa. Ar kada pastebėjote, kad esate kur kas labiau paskatinti mankštintis, jei tai darote su žmonių grupe, nei tuo atveju, jei kiekvieną dieną mankštinatės vienas? Daug žmonių pradeda lankyti sveikatingumo klubus, sporto sales ir mankštos centrus, nes tiki, kad daugiau sportuos ir labiau tuo džiaugsis, jei mankštinsis su kitais žmonėmis. Panašiai Dievas sukūrė mus bendravimui. Esame socialinės būtybės, kaip sporte, taip ir daugelyje dalykų tiesa ta, kad mums sekasi labiau, jei turime socialinės paramos sistemą. Tai ypač pasakytina apie dvasinius dalykus.

Rašte mažos grupės pabrėžiamos kaip vienas iš Dievo būdų stiprinti mūsų tikėjimą, geriau pažinti Jo Žodį, uoliau melstis ir pasiruošti liudyti. Tėvas, Sūnus ir Šventoji Dvasia dalyvavo mažų grupių tarnystėje. Mozė buvo mažos grupės vadovas. Jėzus subūrė savo nedidelę mokinių grupę, o apaštalas Paulius keliavo po Romos pasaulį su savo maža evangelistų bendražygių grupe.

Šią savaitę daug dėmesio bus skiriama Raštu pagrįstoms mažoms grupėms, ir jūs sužinosite įdomių būdų, kaip įsitraukti.
