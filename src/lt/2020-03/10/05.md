---
title:  IV. Mažos grupės Naujajame Testamente
date:   02/09/2020
---

Naujojo Testamento bažnyčia augo. Per keletą trumpų metų ji išaugo iš nedidelės tikinčiųjų grupės į dešimtis tūkstančių. Prie šio tikinčiųjų antplūdžio ir šio greito augimo reiškinio prisidėjo daugybė veiksnių. Jėzaus tarnystė pasėjo Evangelijos sėklą ir paruošė minias priimti mokinių skelbimą. Po Kristaus užžengimo Sekminių dieną, Šventoji Dvasia galingai nužengė ant besimeldžiančių, įtikėjusių mokinių. Vienas iš greito Naujojo Testamento bažnyčios augimo veiksnių buvo jų nedidelių grupių organizacinė struktūra. Mažos grupės padarė įtaką.

`6. Perskaitykite Apd 18, 1–5 ir Apd 20, 1–4. Kaip manote, kodėl Lukas paminėjo kai kuriuos tų asmenų vardus, su kuriais Paulius glaudžiai bendradarbiavo?`
														
Įdomu tai, kad Lukas mini kai kurių asmenų vardus, su kuriais Paulius darbavosi. Jam kiekvienas buvo svarbus. Jis juos žinojo vardais. Jie abipusiai palaikė vienas kitą evangelizacinėje tarnystėje. Nors jis paminėjo nedaug vardų, tai padeda įrodyti, kad svarbu artimai bendradarbiauti, net kai skaičiai maži.

Kiekvienas iš šių asmenų turėjo skirtingas dovanas. Jie augo skirtingomis aplinkybėmis ir buvo skirtingų kultūrų. Jų požiūris ne visada buvo toks pat, tačiau kiekvienas prisidėjo prie Kristaus. Jų dovanų įvairovė, kilmė ir patyrimas prisidėjo prie bažnyčios augimo. Kiekvienas jų prisidėjo prie Kristaus misijos savo turtingu asmeniniu patyrimu ir asmeniniu patyrimu su Jėzumi.

`7. Palyginkite Apd 16, 11–15. 40 ir Apd 12, 11–12. Kokį kvietimą Lidija pateikė Pauliui iškart po atsivertimo? Kur keliavo Paulius ir Petras, kai jie buvo išvaduoti iš kalėjimo?`
														
Naujojo Testamento tikintieji reguliariai susitikdavo namuose. Krikščioniški namai tapo įtakos centrais ir mažų grupių tarnystės šerdimi.

`Ar pagalvojote apie mažų grupių tarnystę savo namuose, gal galvojote prisijungti prie draugo ir pradėti mažos grupės tarnystę jo namuose? Jei jau esate mažos grupės tarnystės dalimi, pagalvokite, kuo šią savaitę galėtumėte pasidalyti Sabatos mokykloje apie jos naudą.`
