---
title:  Dalijimasis pasakojimu apie Jėzų
date:   05/09/2020
---

### Šios savaitės tyrinėjimui skaitykite:
Ef 2, 1–10; 1 Jn 4, 7–11; Mk 5, 1–20; Hbr 10, 19–22; Gal 2, 20; 1 Kor 1, 30.

> <p>Įsimintina eilutė:</p>
> „Aš tai parašiau jums, įtikėjusiems Dievo Sūnaus vardą, kad žinotumėte turį amžinąjį gyvenimą.“ (1 Jn 5, 13)

Ankstesnėje pamokoje tyrinėjome, jog iškalbingiausiai apie Evangelijos galią kalba pakeistas gyvenimas. Žmonės gali ginčytis dėl teologijos. Jie gali diskutuoti apie doktrinas. Jie gali abejoti jūsų su Šventuoju Raštu susijusiu supratimu, tačiau jie retai dvejos jūsų asmeniniu liudijimu apie tai, ką Jėzus jums reiškia ir ką Jis atliko jūsų gyvenime.

Liudijimas – tai dalijimasis tuo, ką žinome apie Jėzų. Liudijimas leidžia kitiems sužinoti, ką Jis mums reiškia ir ką Jis padarė dėl mūsų. Jei mūsų liudijimas susideda tik iš bandymo įrodyti, kad tai, kas, mūsų manymu, yra teisinga ir tai, kas, mūsų manymu, neteisinga, mes susidursime su stipria priešprieša. Jei mūsų liudijimas apie Jėzų eis iš širdies, kuri buvo pakeista Jo malonės, sužavėta Jo meile ir abstulbinta Jo tiesos, kiti patirs, kaip mūsų įtikėta tiesa paveikė mūsų gyvenimą. Tiesa, pristatyta pasikeitusio gyvenimo kontekste, nulemia visą skirtumą.

Kai Kristus yra kiekvienos doktrinos centras ir kai kiekvienas biblinis mokymas atspindi Jo charakterį, tie, su kuriais dalijamės Raštu, bus daug labiau linkę priimti Jo Žodį.
