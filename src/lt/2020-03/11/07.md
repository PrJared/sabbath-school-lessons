---
title:  Tolesniam tyrinėjimui
date:   11/09/2020
---

Mk 5, 25–34.

> <p></p>
> „Nustebusi minia, kuri spaudėsi prie Jėzaus, nejautė gyvybinės galios. Tačiau kai kenčianti moteris prisilietė prie Jo tikėdama, jog ji pasveiks, ji pajuto išgydančią jėgą. Taip yra ir su dvasiniais dalykais. Atsainūs pašnekesiai apie religiją, maldos be sielos alkio ir gyvo tikėjimo nieko neduoda. Formalus tikėjimas Kristumi, priimantis Jį tik kaip pasaulio Gelbėtoją, niekada neišgydys sielos. Į išgelbėjimą vedantis tikėjimas – tai ne tik intelektualinis tiesos priėmimas. ... Neužtenka tikėti tuo, kas parašyta apie Kristų; mes turime tikėti Juo pačiu. Tikėjimas mums gali padėti tik tuomet, kai priimame Jėzų kaip asmeninį Išgelbėtoją ir pasitikime Jo nuopelnais. ... Dievo ištikimybės išpažinimas – tai Dangaus pasirinktas būdas, kuriuo mes turėtume apreikšti Kristų pasauliui. Mes pripažįstame Jo malonę, kuri tapo žinoma per senovės šventuosius; tačiau veiksmingiausias yra mūsų pačių patirties liudijimas. Parodydami, kaip mumyse veikia dieviška jėga, mes tampame Dievo liudytojai. Kiekvieno asmens gyvenimas vis kitoks, ir jo patirtis skiriasi nuo kitų. Dievas trokšta, kad Jo akivaizdon kiltų mūsų gyrius, paženklintas mūsų individualybės. Ši brangi padėka, Jo malonės pašlovinimas, pagrįstas krikščionišku gyvenimu, pasižymi sielas gelbėjančia jėga, kuriai neįmanoma atsispirti.“ (E. Vait, Su meile iš Dangaus, 2011, 313 p.)

**Klausimai aptarimui:**

`1. Kas sudaro įtikinantį liudijimą? Perskaitykite Pauliaus liudijimą Agripos akivaizdoje Apd 26, 1–23. Koks buvo jo liudijimo pagrindas?`

`2. Jūsų manymu, kodėl mūsų asmeniškas liudijimas apie tai, ką Kristus padarė dėl mūsų, yra itin galingas? Tačiau ką jūs atsakote į šį klausimą: Gerai, jei taip nutiko jums, o jei aš neturiu tokio patyrimo? Kodėl jūsų patyrimas turėtų mane išmokyti kažko susijusio su tuo, kodėl aš turėčiau sekti Jėzų?`

`3. Kokių kelių dalykų derėtų išvengti, liudijant netikinčiajam?`

`4. Apmąstykite klausimą, susijusį su išganymo užtikrintumu. Kodėl tai itin svarbi krikščioniško patyrimo dalis? Kaip galime būti užtikrinti dėl savo išgelbėjimo, tuo pačiu nepasitikėdami nepagrįsta viltimi?`
