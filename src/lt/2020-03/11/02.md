---
title:  I. Jėzus – mūsų liudijimo pagrindas
date:   06/09/2020
---

Visi krikščionys gali papasakoti asmeninę istoriją apie tai, kaip Jėzus pakeitė jų gyvenimą ir ką Jis dėl jų padarė.

**1. Perskaitykite Ef 2, 1–10. Kokie mes buvome prieš pažindami Kristų? Kas yra mūsų, kai priėmėme Kristų?**

`A. Prieš Kristaus pažinimą (Ef 2, 1–3).`
															
`B. Po to, kai pažinome Kristų (Ef 2, 4–10).`

Koks nuostabus pokytis! Prieš Kristaus pažinimą mes buvome „mirę nusikaltimais ir nuodėmėmis“, laikėmės „šio pasaulio papročių“, vykdėme „kūno ir minčių troškimus“, ir „iš prigimties buvome rūstybės vaikai“. Paprasčiau tariant, prieš pažindami Kristų mes be tikslo ir pražuvę laikėmės šio pasaulio papročių.

Galbūt patyrėme tai, kas, atrodo, buvo laimė, tačiau mūsų gyvenime buvo sielos nerimas ir neįgyvendintas tikslas. Atėjimas pas Kristų ir Jo meilės patyrimas nulėmė visą skirtumą. Dabar Kristuje mes esame tikrai „gyvi“. Per Jo „beribį malonės lobį“ mums buvo suteikta išganymo dovana. Jis prikėlė mus ir „pasodino danguje Kristuje Jėzuje, kad ateinančiais amžiais beribį savo malonės lobį parodytų savo gerumu mums Kristuje Jėzuje.“ Kristuje gyvenimas įgavo naują prasmę ir turi naują tikslą. Kaip Jonas skelbia: „Jame buvo gyvybė, ir ta gyvybė buvo žmonių šviesa.“ (Jn 1, 4)

Perskaitykite Ef 2, 10. Ką ši eilutės mums pasako apie tai, kokie svarbūs krikščioniškam tikėjimui yra geri darbai? Kaip mes suprantame šią mintį išganymo tikėjimu kontekste „be Įstatymo darbų“ (Rom 3, 28)?
														
`Kaip jūsų gyvenimas pasikeitė dėl Kristaus, kas galbūt galėtų padėti kitam pažinti Jėzų?`
