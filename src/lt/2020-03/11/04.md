---
title:  III. Pasakojant Jėzaus istoriją
date:   08/09/2020
---

Kas buvo pirmieji Jėzaus siųsti misionieriai? Jie nebuvo iš mokinių. Jie nebuvo iš ilgamečių Jo sekėjų. Pirmieji Jėzaus išsiųsti misionieriai buvo išprotėję vyrai, apsėstieji, prieš kelias valandas terorizavę kaimą ir gąsdinę greta gyvenusių kaimiečių širdis.

Antgamtine demoniška galia vienas iš šių apsėstųjų sutraukė jį pančiojusias grandines, klykė siaubingu balsu ir daužėsi kūną aštriais akmenimis. Skausmas jų balse atspindėjo tik gilesnį jų sielos skausmą (Mt 8, 28–29; Mk 5, 1–5).

Bet jiems sutikus Jėzų, jų gyvenimas pasikeitė. Jie niekada nebebus tokie kaip anksčiau. Jėzus išvarė ir jų kūną kankinusius demonus į kiaules pulti nuo skardžio į ežerą (Mt 8, 32–34; Mk 5, 13–14).

`3. Perskaitykite Mk 5, 1–17. Kas nutiko šiems vyrams, ir ką pamatė miestiečiai, išėję pasižiūrėti, kas nutiko?`
														
Apsėstieji buvo nauji vyrai, kuriuos pakeitė Kristaus galia. Miestiečiai juos rado sėdinčius prie Jėzaus kojų, besiklausančius kiekvieno žodžio iš Mokytojo lūpų. Turėtume atkreipti dėmesį, kad Mato evangelijoje parašyta, jog buvo du apsėstieji, tuo tarpu Morkaus evangelijoje pasakojimo dėmesys skirtas tik vienam iš dviejų. Bet esmė ta, kad Jėzus juos atkūrė fiziškai, protiškai, emociškai ir dvasiškai.

`4. Perskaitykite Mk 5, 18–20. Akivaizdu, kad šie pasikeitę apsėstieji, šie nauji atsivertėliai norėjo likti su Jėzumi, bet ką Kristus juos siuntė atlikti?`
														
> <p></p>
> „Šie žmonės vos kelis akimirksnius girdėjo Kristaus mokymą. Nė vienas Jo lūpomis sakomas pamokslas niekuomet nepasiekė jų ausų. Jie negalėjo mokyti žmonių kaip mokiniai, kurie kasdien buvo su Kristumi. Tačiau jie asmeniškai liudijo, kad Jėzus yra Mesijas. Jie galėjo papasakoti tai, ką žinojo, ką patys matė, girdėjo, kaip patyrė Kristaus galybę. Tai gali daryti kiekvienas, kurio širdį palytėjo Dievo malonė.“ (E. Vait, Su meile iš Dangaus, 2011, 308 p.) 

Jų liudijimas paruošė Dekapolį – dešimt Galilėjos ežero pakrantės miestų – priimti Jėzaus mokymą. Tai yra asmeninio liudijimo galia.
