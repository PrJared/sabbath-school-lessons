---
title:  IV. Ištikimybė Kristaus įsakymui
date:   01/07/2020
---

Ištikimybė Kristui reikalauja pasišventimo vykdyti Jo valią. Tam reikia paklusti Jo įsakymams. Tuomet tikinčiojo širdis plaka vardan to, kad gelbėtų žūstančiuosius. Jis teikia pirmenybę tiems dalykams, kurie rūpi Jam.

`5. Perskaitykite 1 Tim 2, 3–4 ir 2 Pt 3, 9. Ką šie tekstai pasako apie Dievo širdį? Koks yra Jo prioritetas?`
							
Dievas karštai gelbsti žmones. Jam tai yra svarbiausia. Jis nuoširdžiai trokšta, kad „visi“ būtų išganyti ir „pasiektų tiesos pažinimą.“ (1 Tim 2, 4) Jis nenori, „kad kuris pražūtų, bet kad visi atsiverstų.“ (2 Pt 3, 9) „The SDA Bible Commentary“ nurodo, kad graikų kalba žodis – „nori“ (boulomai), reiškia „proto polinkį“ arba „troškimą“. Tada komentare pateikiamas šis įžvalgus pastebėjimas, susijęs su žodeliu – „bet“. Pastarasis graikų kalba – alla. Čia jis pavartotas „pabrėžiant kontrastą tarp klaidingo Dievo prigimties aiškinimo, būtent, kad Jis gali trokšti, jog kažkuris pražūtų, ir tiesos, kad Jis nori, jog visi būtų išganyti.“ (The SDA Bible Commentary, vol. 7, 615 p.) Kristaus įsakymas kiekvienam iš mūsų dalyvauti Jo misijoje kaip Jo meilės, malonės ir tiesos liudytojams kyla iš Jo troškimo išganyti visą žmoniją.

`6. Perskaitykite Apd 13, 47 ir palyginkite su Iz 49, 6. Kam pirmiausia taikytina ši eilutė? Kaip apaštalas Paulius tuo naudojasi?`
														
Kartais Senojo Testamento pranašystė gali turėti daugiau nei vieną pritaikymą. Apaštalas Paulius čia taiko pranašystę, pirmiausia nurodžiusią į Izraelį ir Mesiją (žr. Iz 41, 8; Iz 49, 6; Lk 2, 32), Naujojo Testamento Bažnyčiai. Bažnyčiai nepaisant Kristaus įsakymo ar jį sumenkinant iki minimumo, reiškia nesiekti savo buvimo tikslo ir neatsižvelgti į jos pranašišką pašaukimą.

`Kokie iškyla pavojai bažnyčiai, net vietinei bendruomenei, jei ji dėmesį tiek sutelkia į vidų, kad pamiršta savo tikslą?`
