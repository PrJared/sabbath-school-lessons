---
title:  "Kodėl derėtų liudyti?"
date:   27/06/2020
---

### Šios savaitės tyrinėjimui skaitykite:
Jok 5, 19–20; Lk 15, 6; Sof 3, 17; Jn 7, 37–38; 1 Tim 2, 3–4; 2 Kor 5, 14–15.

> <p>Įsimintina eilutė:</p>
> „Tai gera ir priimtina akyse mūsų Gelbėtojo Dievo, kuris trokšta, kad visi žmonės būtų išganyti ir pasiektų tiesos pažinimą.“ (1 Tim 2, 3–4)

Didžiausias Dievo troškimas, kad visi žmonės atsilieptų į Jo meilę, priimtų Jo malonę, būtų pakeisti Jo Dvasios ir būtų išgelbėti Jo karalystei. Jis neturi didesnio noro už mūsų išgelbėjimą. Jo meilė yra beribė. Jo gailestingumas yra neišmatuojamas. Jo užuojauta yra begalinė. Jo atleidimas yra neišsemiamas. Jo galia yra begalinė. Priešingai nei pagoniški dievai, reikalavę aukų, mūsų Dievas pasiūlė didžiausią auką. Kad ir kiek mes norėtume būti išgelbėti, Dievas labiau trokšta mus išgelbėti. „Tai gera ir priimtina akyse mūsų Gelbėtojo Dievo, kuris trokšta, kad visi žmonės būtų išganyti ir pasiektų tiesos pažinimą.“ (1 Tim 2, 3–4) Jo širdis trokšta jūsų ir mano išganymo.

Liudijimo esmė yra Jėzus, ką Jis atliko, kad išgelbėtų mus, kaip Jis pakeitė mūsų gyvenimą ir nuostabios Jo Žodžio tiesos, kalbančios apie tai, kas Jis yra, ir apie Jo charakterio grožį. Kodėl derėtų liudyti? Supratę, kas Jis yra, patyrę Jo malonės stebuklą ir Jo meilės galią, negalime tylėti. Kodėl derėtų liudyti? Dalyvaudami su Juo patiriame Jo džiaugsmą matydami Jo malone atpirktus ir Jo meile pakeistus žmones.
