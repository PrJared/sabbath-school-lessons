---
title:  III. Augimas dalijantis
date:   30/06/2020
---

Negyvoji jūra yra žemiausioje žemės vietoje. 423 metrai žemiau jūros lygio ją daro žemiausia jūra pasaulyje. Jordano upė išteka iš Galilėjos ežero ir vingiuoja per Jordano slėnį, kol įteka į Negyvąją jūrą.

Dėl karšto, sauso klimato, vyraujant intensyviai saulei ir dykumos sąlygoms, vanduo ganėtinai greitai išgaruoja. Dėl druskos ir mineralų kiekio, siekiančio 33,7 proc., Negyvosios jūros vandenyje mažai kas išgyvena. Čia nėra žuvies, nėra augalų; tik tam tikri mikrobai ir bakterijos dugne. 

Krikščioniškame gyvenime, jei į mūsų gyvenimą įtekanti Dievo malonė neištekės kitiems, mes tapsime užsistovėję ir negyvi, kaip Negyvoji jūra. Kaip krikščionys, neturėtume taip gyventi.

`4. Perskaitykite Jn 7, 37–38 ir Lk 6, 38. Lyginant su Negyvąja jūra, koks yra natūralus rezultatas, kai tikintieji iš Kristaus gauna gyvojo vandens srautą?`
														
> <p></p>
> „Dievas pasiektų savo tikslą išgelbėti nusidėjėlius ir be mūsų pagalbos; tačiau, kad išsiugdytume tokį charakterį kaip Jo, mes turime dalyvauti Jo darbe. Kad įeitume į Jo džiaugsmą – džiaugsmą, kurį patiriame matydami Jo aukos atpirktas sielas, – turime dalyvauti Jo darbuose dėl sielų atpirkimo.“ (E. Vait, Su meile iš Dangaus, 2011, 122 p.)

> <p></p>
> „Norintieji būti nugalėtojais turi būti išvaduoti iš savęs; ir vienintelis dalykas, kuris atliks šį nuostabų darbą, tai uolus rūpinimasis kitų išgelbėjimu.“ (E. G. White, Fundamentals of Christian Education, 207 p.)

Mes augame dalydamiesi su kitais tuo, ką Kristus padarė mūsų pačių gyvenime. Atsižvelgiant į visa tai, kas mums duota Kristuje, kas kitas, jei ne mūsų apgailėtinas savanaudiškumas galėtų sutrukdyti mums dalytis su kitais tuo, kas mums patiems suteikta? Tuo tarpu, jei mums nepavyks pasidalyti savo tikėjimu, mūsų dvasinis gyvenimas taps toks pat užsistovėjęs kaip Negyvoji jūra.
 
`Koks buvo jūsų pačių patyrimas liudijant kitiems, meldžiantis su kitais ir tarnaujant vardan aplinkinių poreikių? Kaip šis patyrimas paveikė jūsų pačių tikėjimą ir vaikščiojimą su Viešpačiu?`
