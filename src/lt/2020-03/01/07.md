---
title:  Tolesniam tyrinėjimui
date:   03/07/2020
---

E. Vait, Apaštalų darbai, 9–14 p.; Su meile iš Dangaus, 2011, 761–768 p.

Naujojo Testamento Bažnyčiai grėsė pavojus nesuprasti savo buvimo tikslo. E. Vait nusakė šį pavojų: 

> <p></p>
> „Jeruzalės Bažnyčią užgriuvęs persekiojimas labai paskatino Evangelijos darbą. Žodžio tarnystę toje vietovėje lydėjo sėkmė, ir iškilo pavojus, jog mokiniai pernelyg ilgai ten užsibus, nepaisydami Gelbėtojo įpareigojimo eiti į visą pasaulį. Užmiršę, kad jėgų priešintis blogiui lengviausia įgyti uoliai tarnaujant, jie pradėjo manyti, jog pats svarbiausias darbas – saugoti Jeruzalės Bažnyčią nuo priešo išpuolių. Užuot mokę naujai atsivertusiuosius nešti Evangeliją tiems, kurie dar jos negirdėjo, jie pasuko pavojingu keliu – ėmė tenkintis tuo, kas jau pasiekta.“ (Apaštalų darbai, 79 p.)

**Klausimai aptarimui:** 

`1. Atidžiai perskaitykite ištrauką iš E. Vait knygos Apaštalų darbai, ypač paskutinę eilutę. Kodėl net šiandien turime būti atsargūs dėl to paties galimo pavojaus? Kodėl, atsižvelgiant į mums tenkančius misionierių iššūkius, toks nusistatymas gali būti itin, net tragiškai, nederamas?`

`2. Jūsų manymu, kodėl kiekviena evangelija baigiasi panašiu paliepimu? Perskaitykite Mt 28, 18–20; Mk 16, 15–16; Lk 24, 46–49; Jn 20, 21. Ką tai reiškė šiems pirmojo amžiaus tikintiesiems, ir ką tai turėtų reikšti mums šiandien?`

`3. Ar liudijimas ir tarnystė gali apskritai pakeisti tikrą dvasingumą? Jei taip, kaip, ir kaip mes galime apsisaugoti nuo šių spąstų?`

`4. Klasėje aptarkite atsakymą į III dalies pabaigoje pateiktą klausimą, kaip liudijimas ir tarnavimas daro įtaką jūsų dvasiniam augimui. Ko išmokote, kas galėtų padėti kitiems? Kokių klaidų padarėte, kurių galėtumėte padėti išvengti kitiems?`

`5. Apmąstykite tai, kad Dievas myli kiekvieną iš mūsų asmeniškai. Kaip suprasti, ką tai reiškia? Kaip ši galbūt pati svarbiausia tiesa visatoje turėtų paveikti jūsų gyvenimą?`
