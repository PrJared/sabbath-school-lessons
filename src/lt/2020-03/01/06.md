---
title:  V. Skatinami meilės
date:   02/07/2020
---

Šią savaitę dėmesį skyrėme atsakymui į klausimą: „Kodėl derėtų liudyti?“ Sužinojome, kad dalijantis tikėjimu tenka džiaugsmas bendradarbiauti su Dievu vykdant Jo misiją pasaulyje. Jo meilės liudijimas suteikia žmonėms daugiau galimybių išsigelbėti, nes jie aiškiau mato Jo malonę ir tiesą.

Tuo pat metu liudijimas yra ir viena iš Dievo priemonių, padedančių mums augti dvasiškai. Nesugebėjimas pasidalyti tuo, ką Kristus padarė dėl mūsų, ir tarnauti kitiems, užgniaužia tikrą dvasinį gyvenimą.

Liudijimas leidžia mums prisiliesti prie širdies To, kuris trokšta, kad visa žmonija būtų išgelbėta. Tai yra paklusnumo reakcija į Jo įsakymą. Šiandien tyrinėsime didžiausią paskatą liudyti.

`7. Perskaitykite 2 Kor 5, 14–15. 18–20. Kas paskatino Paulių patirti išmėginimus, vargus ir sunkumus dėl Evangelijos? Kaip ta pati paskata gali paraginti tarnauti Kristui?`
														
Apaštalą Paulių skatino meilė. Yra dalykų, kuriuos padarysi ne dėl kažkokios kitos priežasties, bet tik dėl meilės. Apaštalui paskelbus, kad „Kristaus meilė valdo mus“, jis pasakė amžiną tiesą. Žodis „valdo“ reiškia „ragina, skatina ir labai motyvuoja“. Kristaus meilė valdė Pauliaus elgesį ir motyvavo jo liudijimą. Turėdamas bebaimį tikslą ir išskirtinį protą, jis pasidalijo išganymo planu visame Viduržemio jūros regione.

> <p></p>
> „Meilė turi gyventi širdyje. Uolus krikščionis paskatas savo elgesiui semia iš gilios meilės savo Mokytojui. Jo meilės Kristui šaknys rodo nesavanaudišką domėjimąsi savo broliais.“ (E. G. White, The Adventist Home, 425 p.)

Išties pripažinus didžiulę Kristaus auką vardan mūsų, mus abstulbina Jo meilė ir įtikina dalytis su kitais tuo, ką Jis dėl mūsų atliko.

`Tas, kuris padarė visą kūriniją (galaktikas, žvaigždes, angelus, visą kosmosą, kitus pasaulius), buvo Tas, kuris už mus mirė ant kryžiaus. Kaip ši nuostabi tiesa nepajėgtų sukurti mumyse meilės Dievui ir noro dalytis šia meile?`
