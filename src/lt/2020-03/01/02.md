---
title:  I. Suteikti galimybes išgelbėjimui
date:   28/06/2020
---

Dievas kasdien suteikia žmonėms galimybes pažinti Jį. Jis paveikia širdis per savo Šventąją Dvasią. Jis atsiskleidžia per gamtos grožį ir sudėtingumą. Visatos platybės, tvarka ir simetrija kalba apie begalinį Dievą, turintį beribę išmintį ir galią. Jis sutvarko aplinkybes mūsų gyvenime, kad trauktų mus prie savęs.

Nors Dievas atsiskleidžia per savo Dvasios daromus įspūdžius, gamtos šlovę ir apvaizdą, Jo meilė aiškiausiai apsireiškia Jėzaus Kristaus gyvenime ir tarnystėje. Dalydamiesi Jėzumi su aplinkiniais, mes suteikiame jiems geriausią galimybę būti išgelbėtiems.

`1. Perskaitykite Lk 19, 10 ir palyginkite su Jok 5, 19–20. Ko Luko Evangelija moko apie Kristaus atėjimo į žemę tikslą? Kaip mes bendradarbiaujame su Kristumi gelbstint žūstančius?`
														
Pasak Jokūbo: „težino, kad, sugrąžindamas nusidėjėlį iš klystkelio, išgelbės jo sielą nuo mirties.“ (Jok 5, 20) Laiškas romiečiams šią mintį sustiprina. Romiečiams 1 ir 2 tiek pagonys, matę Dievo apreiškimą gamtoje, tiek žydai, gavę Dievo pranašišką apreiškimą Šventajame Rašte, be Kristaus yra pražuvę. Romiečiams 3–5 apaštalas atskleidžia, kad išganymas suteikiamas malonės dėka tikėjimu. Romiečiams 6–8 jis aprašo, kaip malonė, nuteisinanti kiekvieną tikintįjį, taip pat kiekvieną pašventina. Romiečiams 10 jis sako: „Kiekvienas, kuris šaukiasi Viešpaties vardo, bus išgelbėtas.“ (Rom 10, 13) Tada jis pabrėžia, kad niekas negali Jo šauktis netikėdamas ir niekas negali įtikėti neišgirdęs, tačiau neišgirs, jei niekas apie tai nepasakys. Mes esame Dievo saitai išganymo plane, kad laimėtume žūstančiuosius Evangelijos šlove.

`Neliudijame tam, kad suteiktume žmonėms vienintelę galimybę būti išgelbėtiems. Liudijame tam, kad suteikėme jiems geriausią galimybę. Koks yra mūsų vaidmuo Dievo plane atpirkti žmoniją? Pagalvokite ir apie tai, kiek žmonių yra girdėję Evangeliją iš jūsų lūpų?`
