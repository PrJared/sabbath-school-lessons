---
title:  Adalen Pay
date:   13/03/2020
---

"Iti tallo a lawlawas ni Gabriel ket nakibalbalubal iti pwersa ti sipnget, a panggepna a supringen dagiti impluwensya nga agtigtignay iti isip ni Ciro... Amin a mabalin nga aramiden ti langit iti biang dagiti tattao ti Dios ket naaramid. Ti balligi ket nagun-od iti kamaudiananna; dagiti pwersa ti kabusor ket napasardeng iti amin nga al-aldaw ni Ciro, ken iti amin nga al-aldaw ti anakna a ni Cambyses."--Ellen G. White, PROPHETS AND KINGS, p. 572.

"Anian a nagdakkel a dayaw ti naipakita ken Daniel babaen ti Dayag ti langit! Isu ket liniwliwana ti agpigpigerger nga adipenna ket imptalgedna kenkuana a ti kararagna ket nangngeg idiay langit. Iti sungbat iti dayta napasnek nga ar-araraw ni angel Gabriel ket naibaon a mangbalbaliw iti puso ti ari ti Persia. Ti ari ket tinukkiadna ti immaldit ti Espiritu ti Dios iti tallo a lawlawas kabayatan a ni Daniel ket nagayunar ken nagkarkararag, ngem ti nailangitan a Principe, ti Arcangel, ni nakedngan nga aramid tapno mangsungbatan iti kararag ni Daniel."--Ellen G. White, THE SANCTIFIED LIFE, p. 51.

**Salsaludsod a Pagiinnadalan**

`1. Nupay no saan a datayo dagiti immuna a tattao iti pakasaritaan ti Cristiano a nakakita iti daytoy a kinapudno, kas Adventista Del Septimo Dia datayo ket napigsa iti panangsuportatayo iti tema a "dakkel a panagbinnusor" wenno ti kapanunotan a ti entiro a universo ket paset iti maysa dakkel a balubal iti nagbaetan ni Cristo ken Satanas. Ken patientayo nga iti tunggal maysa a tao, ket pudno unay, a karaman iti daytoy a panagbinnusor. Dagiti dadduma, uray pay dagiti nainlubongan (secular) a tattao, ket saritaenda ti maipapan ti kinapaypayso iti maysa a kita ti dangadang nga isu a nakairamanantayo amain. Ania iti nagbalin a kapadasamon iti dakkel a panagbinnusor? Kasano iti pannakakitam iti pannakaipaduyakyak daytoy iti bukodmo a biag? Ania ti naadalmo a mabalin a makatulong kadagiti dadduma met a makibalbalubal?`

`2. Basaen ti Efeso 6:10-18. Paliiwen ti nalawag a panangiladawan kas makidangadanga nga aramaten ni Pablo. Ania dagiti "alagaden iti dangadang" a naited ditoy agpaay kadatayo iti dakkel a panagbinnusor?`

`3. Iti Daniel 10:11, iti maikadua a daras (kitaen ti Dan. 9:23) ni Daniel ket naawagan hamudot, wenno "madongngo." Ania iti ibaga daytoy kadatayo maipapan ti nasinged a singgalot, uray pay iti singgalot ti rikrikna, iti nagbaetan ti langit ken daga? Utoben no kasano iti dakkel a pannakaidumana daytoy a kinapudno no maidilig iti kadawyan a panangkita ti maysa nga ateista iti kabaroanan a lubong. Ania a namnama ti ipaay kadatayo daytoy a panangkita ti Biblia a kas nakita iti daytoy panangawag kenni Daniel?`