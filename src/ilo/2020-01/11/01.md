---
title:  Manipud Dangadang Aginggat' Balligi
date:   07/03/2020
---

### Basaen Agpaay ti Adal iti a Lawas</p>
Efe. 6:12; Daniel 10; Esdras 4: 1-5; Josu. 5: 13-15; Apo. 1:12-18; Col. 2:15; Rom. 8:37-39.

> <p>Paset a Maiyulo</p>
> “ 'O tao a madongngo unay, dica abuteng: adda coma kenca ti talna, bumilegca, wen, bumilegca!' ” (Daniel 10:19)).

Ti Daniel 10 ket ipakitana ti ppakadagdagupan ti sirmata ni Daniel, nga isu nga agtultuloy iti kapitulo 11 ken 12. Napakaammoantayo iti rugrugina a daytoy a sirmata ket pakaseknan iti maysa a "dakkel a gubat" (Daniel 10:1). Bayat a ti Daniel 11 ket mangted iti sumagmamano a pannakaibinsabinsa daytoy a gubat, ti Daniel 10 ket ipakitana ti naespirituan a buyana ken iparangarangna nga iti likudan dagiti buya ti naidagaan a dangadang ket rumsua iti maysa a naespirituan a gubat a naindaklan iti saklawna. Kabayatan iti panangadaltayo iti daytoy a kapitulo, makitatayo a ano agkararagtayo, ket makiramantayo iti daytoy a naindaklan a gubat iti wagas a daytoy a gubat ket addaan naindaklan a pagbanagan. Ngem saantayo nga agmaymaysa kadagiti balubaltayo; ni Jesus ket makidangadang a maibusor ken Satanas iti biangtayo. Maammoantayo a ti dangadang a pakaipasetantayo ket saan a maibusor kadagiti naidagaan a pannakabalin ti tao no di ket dagiti pannakabalin ti dakes. 

Kas iti panangibaga ni apostol Pablo ginasgasut a tawtawen kalpasan ni Daniel: "Ta ti pannakidangadangtayo saan a maibusor iti lasag ken dara, no di ket cadagiti ar-ari, cadagiti mannacabalin, cadagiti agturay iti lubong daytoy a sipnget, cadagiti espiritu ti kinadakes idiay ngato' (Efe. 6:12). Kangrunaanna, ti balligitayo itidaytoy a gubat ket adda ken Jesu Cristo, nga isu laeng iti nangparmek ken Satanas idiay kruz.

_*Adalen ti adal ita a lawas tapno makapagsagana agpaay Sabado, Marzo 14._