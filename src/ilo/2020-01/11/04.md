---
title:  Sinagid ti Maysa nga Angel
date:   10/03/2020
---

Dagiti reforma nga inaramid ni Nehemias kadagiti servicio ti templo ket iramanna ti annuroten ti apagkapullo ken datdaton.

`Basaen ti Daniel 10:10-19. Ania ti mapasamak iti tunggal kanito a sagiden ti maysa nga angel ni Daniel?`

Nalapunos iti kinaraniag ti nadiosan a lawag, ti mammadto ket natumba kas awan pigsa na. Kalpasanna maysa nga angel ti nagparang ket nangsagid kenkuana ken nangliwliwa kenkuana. Iti panangbasatayo iti istoria, paliiwen a ti angel ket sagidenna ni Daniel iti mamintallo a daras.

Ti umuna a sagid ket pinapigsana ti mammadto a tumakder ken mangdengngeg kadagiti sasao a mangliwliwa manipud langit: " 'Dica agbuteng, Daniel, ta nanipud idi damo nga aldaw a panangipapusom nga umawat ken agpacumbaba iti sangoanan ti Diosmo, dagiti saom naipangagda: ket umayac gapu cadagiti saom' " (Dan. 10:12).  Ti kararag ni Daniel ket tinignayna dagiti langlangit. Kadatayo daytoy ket kas maysa a mangipatalged a ti Dios denggenna dagiti kararagtayo, nga isu a dakkel a liwliwa kadagiti tiempo ti riribuk.

Ti maikadua a sagid pinapigsana ni Daniel nga agsao. Ti mammadto ket insawangna dagiti sasao iti sangoanan ti Apo, inyebkasna ti panagbutengna ken rikriknana: " 'O apoc, gapu iti sirmata dagiti ladingitco nagsublida caniac, ket awan ti nabati caniac a pigsa. Ta casano ti pannakisao ti adipen daytoy apoc itoy apoc? Ta no maipapan caniac, nadagdagus nga awan caniac ti nabati a pigsa, ket awan met ti anges a natda caniac' " (Dan. 10: 16,17). Ngarud, ti Dios ket saan laeng nga agaso kadatayo; Kayatnatayo a lukatantayo dagiti bibigtayo tapno maibagatayo Kenkuana maipapan kadagiti rikriknatayo, kasapulantayo, ken tartarigagaytayo. 

Ti maikatlo a sagid ket nangiyeg iti pigsa kenkuana. Kabatayan a binigbig ni Daniel iti kinakapuyna, ti angel sinagidna ken liniwliwana isuna iti talna ti Dios: " 'O tao a madongngo unay, dica abuteng: adda coma kenca ti talna, bumilegca, wen, bumilegca!' " (Dan. 10:19). Laglagipen a ti angel ket naibaon ken Daniel kas sungbat kadagiti karkararagna, tapno mangted kenkuana iti pannakakita ken pannakaawat iti masakbayan. Iti sabali a sarita, ti sirmata a sumaruno a mabasa iti kapitulo 11 ket maysa a nairanta a mangpabileg ken Daniel a sungbat iti panagladingit ken panagkarkaragna iti agdama a kasasaad ti Jerusalem. No ti Dios ket adda iti abaytayo, ket maaddaantayo ngarud iti talna uray pay no sangoentayo ti rigat. Iti naayat a sagidna pabilgennatayo a kumita iti masakbayan a napnoan namnama.

`"Kadatayo nga addaan kadawyan a panagbiag, ti langit ket mabalin a nakaas-asideg."--Ellen G. White, THE DESIRE OF AGES, p. 48. Kasano kasansan a panunotem maipapan no kasano iti kinasinged ti panagsinggalot ti langit ken ti daga? Kasano nalabit ti pannakaiduma iti panagbiagmo no kankanayonmo a salimetmetan daytoy a kinapudno dita isip ken pusom?`