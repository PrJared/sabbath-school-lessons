---
title:  Manipud Panangbasa Agingga iti Pannakaawat
date:   28/12/2019
---

### Basaen Agpaay ti Adal iti a Lawas
Lucas 24:25-27; 2 Ped. 3:11-13; Jonas 3:3-10; Num. 14:34; Dan. 9:23; 10:11,12.

> <p>Paset a Maiyulo</p>
> “Ket timmaray ni Felipe kencuana, ket nangngegna nga agbasbasa iti libro ni mammadto nga Isaias ket kinunana: Maawatam ti basbasaem?” (Aramid 8:30).

Ti iglesiatayo ket naiyanak manipud kadagiti panid ti libro ti Daniel, ti adaltayo ita a tremestre. Iti panagrugitayo, masapul nga imutektekantayo dagiti sumaganad a puntos a kas pagibatayan a tumulong kadatayo kabayatan iti panagdaltayo.

Umuna, masapul a kankanayon a lagipentayo a ni Cristo ket isu iti sentro ti Daniel, a kas met iti entiro iti Biblia.

Maikadua, ti Daniel ket naiyurnos iti wagas a mangipakita iti kinapintas ti sursurat ken tumulong kadatayo iti pannakaawat tayo iti kangrunaan a nakaisentroanna.

Maikatlo, masapul a maawatantayo ti nagdumaan iti kadaanan ken ti pannakadadael ti lubong a padpadto. Daytoy ket makatulong kadatayo tapno mapagsupaditayo dagiti padpadto iti Daniel ken dagiti padpadto a nailanad iti dadduma a kas iti Isaias, Amos, ken Jeremias.

Maikapat, kabayatan iti panangadaltayo iti tiempo dagiti padto ni Daniel, masapul a maawatantayo a dagiti nailanad a padpadto ti Daniel ket saklawenna ti atiddog a panpanawen ken narukodda a maiyataday iti principio a ti maysa nga aldaw ket maysa a tawen.

Maikalima, ipaganetgettayo a ti libro ti Daniel ket saanna laeng nga iburay ti naimpadtoan a pannakaammo no di ket daytoy ket maiyataday unay iti napersonalan a panagbiagtayo ita a tiempo.

_*Adalen ti adal ita a lawas tapno makapagsagana agpaay Sabado, Enero 4._