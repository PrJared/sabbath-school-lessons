---
title:  Naintyempoan a Kinapateg ti Daniel
date:   02/01/2020
---

Nupay naisurat daytoy iti nasurok a 2,500 a tawtawenen ti napalabas, ti libro ti Daniel ket agtalinaed a mainaig kadagiti tattao ti Dios iti maika-21 a siglo. Imdengantayo dagiti tallo a banag a ti libro ti Daniel ket mainaig a napateg kadatayo.

Ti Dios ket mangituray kadagiti biagtayo. Uray pay no dagiti banbanag ket agbanag a di nasayaat, ti Dios ket agtakder a mangituray ken agtrabaho babaen kadagiti saan a maawatan nga aramid ti tao tapno ipaayna ti kaimbagan agpaay kadagiti annakna. Ti kapadasan ni Daniel idiay Babilonia ket maipada iti kapadasan ni Jose iddiay Egipto ken ni Ester Idiay Persia. Dagitoy tallo nga agtutubo ket nakayawanda iadiay gan-gannaet a pagilian ken iti babaen ti naturay a pannakabalin dagiti nasnacion a pagano. Iti panagkita ti kadawyan nga agpalpaliiw mabalin a kasda man la nakapuy ken binaybay-an-ti-Dios. Nupay kasta, ti Apo ket pinapigsana ida ken inaramatna Ida kadagiti napnoan-pannakabalin a wagas. No sumango kadagiti suot, rigrigat, ken suppiat, mabalintayo a lagipen ti inaramid ti Dios kada Daniel, Jose, ken Ester. Mapatalgedan tayoa ti Apo ket agtalinaed nga Apotayo, ken saannatayo pulos a pinanawan uray pay iti tengnga dagiti suottayo ken sulsulisog.

Ti Dios iturongna ti pagbanagan ti pakasaritaan [historya]. No dadduma a tiempo ket mariribukanatyo gapu iti narikot ken awan panggepna a lubong a napnoan basol ken didigra. Ngem ti mensahe ni Daniel ket ti Dios isu ti mangituron/mangkontrol. Iti tunggal kapitulo ti Daniel, ti mensahe ket nalawag unay a ti Dios ket Isu iti mangiturturong iti pagbanagan ti pakasaritaan. Kas kinuna ni Ellen G. White: "Iti panagsasaganad ti pakasaritaan ti tao ti Irarang-ay dagiti nasnacion, ti panagturay ken panangpatingga dagiti pagpagarian, ket agparang a nakadependarda iti aramid ken kinasirib ti tao. Ti pannakasukog dagiti paspasamak ket kas man la, iti dakkel a tukad, ket maikeddeng babaen iti pannakabalinna, arapaapna, wenno kinadarasudos. Ngem iti sao ti Dios ti kurtina ket naiwalin, ket makitatayo, iti likudan, iti ngato, ken iti amin nga aramid ken maikanniwas nga aramid iti tao, ken ti pannakabalinna ken tarigagayna, dagiti ahensya ti Manangngaasi-a Maysa ket siuulimek ken siaanus a mangar-aramid iti Bukodna a pagayatan." -- EDUCATION, p. 173.

Ti Dios ket mangipaay iti maysa a pagwadan agpaay kadagiti tattaona iti panawen-ti panungpalan. Ni Daniel ken dagiti gagayyemna ket agservida a kas pagwadan iti biag iti maysa a sociedad a mangik-Ikot iti nainlubongan a panangkita a masansan ket maisupadi iti adda a kunaen ti Biblia. Idi a maipapilit nga ikompromisoda ti pammatida ken umanamongda iti sistema dagiti taga Babilonia iti banag a panangilibakda iti pannakaitalagada iti Apo, nagtalinaedda a matalek iti Sao ti Dios. Ti kapadasanda iti kinamatalek ken napudpudno a pannakaitalaga iti Apo ket mangipaay iti pammabileg inton sangoentayo ti oposisyon ken uray pay ti pannakaidadanes a maigapu iti evangelio. Kasta met, ni Daniel ket ipakitana a posible iti tumulong iti estado ken sociedad ken agtalinaed a naitalaga iti Apo.

`Basaen ti Daniel 9:23; Daniel 10:11,12; ken Mateo 10:29-31. Ania iti ibaga dagitoy a bersikulo maipapan iti panagngayangay ti Dios kadagiti napersonalan a balubaltayo?`