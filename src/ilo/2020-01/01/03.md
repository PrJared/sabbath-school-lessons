---
title:  Ti Urnos ti Daniel
date:   30/12/2019
---

Ti pannakaurnos ti paset nga Aramaic iti Daniel, kapitulo 2-7 (dagiti paset ti Daniel ket naisuratda iti Hebreo ken dagiti dadduma a paset iti Aramaic), iparangarangna dagiti sumaganad a urnos, a mangipasimudaag iti kangrunaan a mensahe ti dayta a paset, ken ti libro:
- A. Ti sirmata ni Nabucodnosor kadagiti uppat a pagpagarian (Daniel 2)
    - B. Ti Dios ispalenna dagiti kakadua ni Daniel iti umap-apuy nga horno (Daniel 3)
        - C. Panangokon ken Nabucodnosor (Daniel 4)
        - C'. Panangokom ken Balsasar (Daniel 5)
    - B'. Ti Dios ispalenna ni Daniel manipud ti rukib dagiti leon (Daniel 6)
- A'. Ti sirmata ni Daniel kadagiti uppat a pagpagarian (Daniel 7)

Daytoy a klase iti pannakaurnos dagiti sursurat ket agservi tapno maipasimudaag ti kangrunaan a punto babaen iti panangikabil ti daytoy iti sentro, nga iti daytoy a saad ket isu ti saklawen ti C ken C' (Daniel 4 ken 5): Ti Dios ikkatenna ti pagarian manipud ken Nabucodnosor (temporaryo) ken manipud ken Balsasar (agnanayon). Iti kasta ngarud, ti paganetget dagiti kapitulo 2-7 ket ti panangituray ti Dios kadagiti ar-ari ti daga kas ipasdek ken ikkatenna ida.

Maysa kadagiti naballigi a wagas a panangidanon iti mensahe wenno damag ken panamagbalin a nalawag iti maysa a punto ket babaen iti panangulit. Kaspangarigan, ti Dios ket nangted iti dua a tagtagainep iti Faraon maipapan iti masakbayan ti Egipto (Gen. 41:1-7). Iti umuna a tagtagainep, pito a nalukmeg a vakvaka ket inalun-on ti pito a nakukuttong a vakvaka. Iti makadua a tagtagainep, pito a nabagas a dawdawa ket inalun-on ti pito a naeppes a dawdawa. Dagitoy dua a tagtagainep ket agpada iti ibunannagda: pito a tawtawen a kinawadwad ket sarunoen ti pito a tawtawen ti kinakurang.

Iti libro ti Daniel, ti Dios ket aramatenna met ti panangulit. Adda uppat a naimpadtoan a tiemtiempo, isu a pannakaulit-ulit ti maysa a kangrunaan a urnos. Iti kamaudianan, daytoy a urnos ket ipakitana kadatayo iti kamaudianan a panagturay ti Dios. Numanpay a ti tunggal naimpadtoan a tiempo ket mangisaad iti maysa a matudtudo a panangkita, dagitoy ket pada-pada a saklawenda iti isu met laeng a panawen iti pakasaritaan (history), a nangrugi manipud idi panawen ti mammadto agingga iti panungpalan, kas ipakita ti sumaganad a dayagram:

|Daniel 2|Daniel 7|Daniel 8,9|Daniel 10,12|
|---|---|---|---|
|Babilonia|Babilonia|||
|Medo-Persia|Medo-Persia|Medo-Persia|Medo-Persia|
|Grecia|Grecia|Grecia|Grecia|
|Roma|Roma|Roma|Roma|
|Pagarian ti Dios ket Naipasdek|Nailangitan a|Panangokom a Mangiturong i Baro a Daga|Pannakadalu s ti Santuario|Agtakder ni Miguel|

`Ania ti naindaklan a namnama ti iparang dagitoy a teksto maipapan iti napaut a pananginanamatayo? Dan. 2:44; Sal. 9:7-12; 2 Ped. 3:11-13.`