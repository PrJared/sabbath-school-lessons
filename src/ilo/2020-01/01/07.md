---
title:  Adalen Pay
date:   03/01/2020
---

"Ti Biblia ket naaramid nga agbalin a maysa a mangiturong kadagiti amin a mayat a mangammo iti pagayatan ti Namarsua. Ti Dios ket intedna kadagiti tattao ti sigurado a sao ti padto; dagiti angeles ken uray pay mismo ni Cristo immay a nangipakaammo ken Daniel ken Juan dagiti banbanag a masapul a matungpal iti mabiit. Dagiti napateg a banbanag a mainaig iti pannakaisalakantayo ket saan a naiwaglit a palimed. Saanda a naiparangarang iti wagas a tapno mangriribuk ken mangyaw-awan iti maysa a napudno nga agsuksukimat iti kinapudno. Kinuna ti Apo ken ni mammadto a Habacuc: 'Isuratmo ti sirmata, ket aramidem a nabatad, . . . tapno napardas coma a basaen.' Habacuc 2:2. Ti sao ti Dios ket nabatad kadagiti amin a mangadal a napakuyogan iti managkararag a puso. Tunggal maysa a napudno a kararrua ket makakita iti lawag ti kinapudno. 'Ti silaw naimula a maipaay cadagiti sililinteg.' Salmo 97:11. Ket awan iti iglesia a makapagdur-as iti kinapudno a kas nailemmeng a gameng." --Ellen G. White, THE GREAT CONTROVERSY, pp. 521, 522.

"Adalen ti pakasaritaan ti Daniel ken dagiti kakaduana. Nupay nagbibiagda iti ayanda idi a tiempo, naimdenganda iti tunggal bangir ti sulisog tapno panuynoyan ti bagi, dinaydayaw ken pinadayagda ti Dios iti inaldaw a panagbiagda. Inkeddengda a liklikan ti amin a dakes. Nagtukiadda a mangikabil kadagiti bagbagida iti dalan ti kabusor. Ken iti nabaknang a pamendicion ti Dios ginungunaanna iti matalek a kinapudnoda."--Manuscript Releases [No. 224], vol. 4 (Ellen G. White Estate, 1990), pp. 169, 170.

**Salsaludsod a Pagiinnadalan**

`1. Bayat iti panangadal tayo iti libro ti Daniel, maysa a napnoanpannakabalin a punto ti maimdengan. Ti Dios ket saan laeng a mangituray kadagiti amin a nasnacion no di pay ket nasinged iti pannakaammona iti tunggal maysa kadatayo, uray pay iti kauunggan a paset. Kaspangarigan, kas intay makita iti Daniel 2. Isu ket nabalinanna nga inikkan ti maysa a pagano nga ari iti tagtagainep. Ti pannakabalin a sumrek iti isip iti maysa a tao kabayatan a matmaturog ken mangimula iti maysa a tagtagainep ket iparangarangna ti maysa a kinasinged a ditay maawatan. Kasta met, kas makita tayto, ti kababalin iti dayta a tagtagainep ket iparangarangna a ti Dios ket Isu iti mangtengtengngel uray pay kadagiti kadakkelan a pagparian ti lubong ken ammona no kasano iti panagpatingga dagiti isuamin a banbanag. Ania a liwliwa ken namnama iti malaatayo manipud kadagitoy a pannakaipakita iti realidad? Kasta met, kasano iti riknam a makaammo a ti Apo ket naasideg unay ta ammona dagiti mismo a panpanunotmo? Iti daytoy a lawag, apay a ti kari ti Kruz ket agbalin a napateg unay?`

`2. Iti klase, pagiinnadalan ti nagdumaan ti kadaanan ken napaltiingan a padto. Ania pay dagiti dadduma nga ehempl dagitoy a dua ti masarakanyo iti Biblia?`