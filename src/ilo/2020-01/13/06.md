---
title:  Ti Panawen a Panagur-uray
date:   26/03/2020
---

`Basaen ti Daniel 12:5-13. Kasano iti pannakadagdagup ti libro?`

Makapangayangay unay, daytoy maudi a buya ket mapasamak idiay "karayan," wenno Tigris, ti lugar a nakapasamakan iti maudi a kangrunaan a sirmata ni Daniel (Dan. 10:4). Nupay kasta, ti sao a naaramat ditoy ket saan a ti kadawyan a sao ti Hebreo a kaipapananna "karayan," ngem ketdi ti terminona ket ye'or, nga isu a kadawyan a tudtudoenna ti "Karayan a Nile." Daytoy ket ipalagipna kadatayo iti maipapan ti Exodo ken ipakitana a kas iti panangsubbot ti Apo iti Israel manipud Egipto, Isu ket subbotennanto met dagiti tattaona iti panawen-ti-panungpalan.

Tallo a naimpadtoan a tiempo dagiti nailanand. Ti umuna--"maysa a pannawen ken dagiti pannawen ken guddua ti maysa a pannawen"--sungbatanna ti saludsod--" 'Casanonto ti cabayagna agingga iti panungpalan dagitoy a nacascasadaaw' " (Dan. 12:6). Dagiti "nacascasdaaw" ket tudtudoenna dagiti banbanag a naipakita iti sirmata iti Daniel 11, nga isu a pannakailawlawag ti Daniel 7 ken 8. Ad-adda a masinnunuo, daytoy a pannawen ket naibaga iti Daniel 7:25 ken kalpasann iti Apocalipsis 11:3, Apocalipsis 12:6, 14, ken Apocalipsis 13:5. Dayta ket umanamong pay iti 1,260 a tawtawen a panagturay ti kinapapa, a nangrugi manipud A.D. 538 agingga 1798 B.C. Ken ti Daniel 11:32-35 ket tudtudoenna ti isu met laeng a panangidadanes nga awan ti pannakaibaga no kasano iti kabayagna daytoy.

Ti sabali pay a dua a pannawen, ti 1,260 ken 1,335 nga al-aldaw, sungbatanna ti saludsod--"anianto ti tungpal dagitoy a banbanag?"--insaludsod a mismo ni Daniel iti Tao a nagkawes iti lienzo. Ket agpadpada dagitoy a pannawen ket mangrugi iti pannakaikkat ti "di agsarday a daton a mapuoran" ken ti pannakaikabil ti "nacarurrorod a mangwalangwalang." Manipud iti adal ti Daniel 8, maammoantayo a ti "di agsarday a daton a mapuoran" ken ti pannakaikabil ti "nacarurrorod a mangwalangwalang." Manipud iti adal ti Daniel 8, maammoantayo a ti "di agsarday a daton a mapuoran" ket tudtudoenna ti agtultuloy a panangibabaet ni Cristo, nga isu a nasukatan iti saan a pudno a sistema ti panagdaydayaw. Ngarud, daytoy a naimpadtoan a pannawen ket nangrugi idi A.D. 508, idi a ni Clovis, ti ari ti Francia, ket nakonvertir iti pammati a Catolico. Daytoy a napateg a pasamak ket nangiturong iti panagkaykaysa ti iglesia ken estado, nga isu a nagtultuloy iti tiempo a Middle Ages. Gapuna a ti 1,260 nga al-aldaw ket nagpatingga idi 1798, idi a ti papa ket natiliw iti babaen ti turay ti emperor ti Francia a ni Napoleon. Ket ti 1,335 nga aldaw, ti maudi a naimpadtoan a pannawen a nailanad iti Daniel, ket nagpatingga idi 1843. Daytoy idi ti tiempo ti Millerite movement ken ti panangadal manen kadagiti padpadto a naibatay ti Biblia. Maysa a panawen a panagur-uray ken namnama iti asidegen a yuumay ni Jesus.

`Iti entiro a libro ti Daniel makitatayo dagiti dua a banag: dagiti tattao ti Dios ket naidadanes, ken dagiti tattao ti Dios ket mapaneknekanda ken maisalakanda iti kamaudianan. Kasano a daytoy a kinapudno ket tulongannatayo nga agtalinaed a matalek, uray pay no ania dagiti agdama a suottayo?`