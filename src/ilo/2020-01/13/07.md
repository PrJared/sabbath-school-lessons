---
title:  Adalen Pay
date:   27/03/2020
---

"Dagiti padto iparangda dagiti panagsasaganad dagiti paspasamak nga agungpal iti pannakairaugi ti panangokom. Daytoy ket pudno a "naisangsangayan maipapan iti libro ti Daniel. Ngem dayta a paset iti padtona a mainaig kadagiti maud-udi nga aldaw, naibaga ken Daniel a ripkan ken timbreanna "agingga met laeng iti tiempo ti panungpalan." Agingga a di tayo madanon daytoy a tiempo nga isunto lang a mabalin a maiwarragawag ti damag maipapan iti panangokom, a maibatay iti pannakatungpal dagitoy a padto. Ngem iti tiempo ti panungpalan, kuna ti mammadto, "adu dagiti agtarayto a mapan ken agsubli ket ti pannakaammo umadunto." Daniel 12:4.

"Ni apostol Pablo binallaaganna ti iglesia a di mangnamnama iti yaay ni Cristo idi tiempona. Dayta nga aldaw "dinto umay," kinunana, "no di pay umuna ti panaglicud, ken maiparangarang ti tao ti basol, ti anac ti pannacapucaw." 2 Tesalonica 2:3. Aginggat' kalpasan ti dakkel a panaglikud, ken ti naunday a panawen a panagari ti "tao ti basol," ket satayto la mabalin a padaanan ti yaay ti Apotayo. Ti "tao ti basol" isu a naawagan pay iti "palimed ti kinadakes," ti "anac ti pannacapucaw," ken "ti nadangkes," ket itakderanna ti kinapapa, a kas naipakpakauna iti padto, nga agturayto iti 1260 a tawen. Daytoy a tiempo ket nagleppas idi 1798. Ti yaay ni Cristo ket saan a mabalin a mapasamak kasakbayan dayta a tiempo. Ni Pablo idanonna ti ballaagna iti dagup ti amin a Kristiano aginggana iti tawen 1798. Iti daytoy a tiempo a ti mensahe maipapan iti maikadua a yaay ni Cristo ket maiwaragawag." --Ellen G. White, THE GREAT CONTROVERSY, p. 356.

**Salsaludsod a Pagiinnadalan**

`1. Ania dagiti peggad ti sangoentayo iti panangikabil kadagiti petsa agpaay kadagiti dumteng a paspasamak ti panawen-ti-panungpalan? Ania iti mapasamak iti pammati dagiti adu no dagitoy a naipadto a paspasamak ket saanda a matungpal? Ania ti napateg unay a naimpadtoan a principio ti masarakan kadagiti sasao ni Cristo iti Juan 14:29 a makatulong kadatayo a makaawat no kasano iti panagaramat ti padto agpaay iti naespirituan a pagimbagantayo ken maliklikan ti palab-og a panangaramid wenno panamati kadagiti saan a pudno a padto?`

`2. Ania iti maipapan iti panawen a pagbibiagantayo itan, addaan iti napardas a komunikasyon, kasta met kadagiti nakaskasdaaw a panagdur-as ti sientifico a saan a kankanayon nga agpaay iti pagimbagantayo, ti mamagbalin iti kapanunotan nga "addanto pannawen ti riribuc, isu nga awan idi uray caanoman" ket saan a narigat a panunoten a mapaspasamaken?`

`3. Pagiinnadalan ti sungbatyo iti maudi a saludsod iti adal idi Lunes a no apay a ti evangelio, ti naindaklan a kinapudno iti kinalinteg ni Cristo, ket isu laeng ti namnamatayo a datayo ket "masaracan a naisurat iti libro." No awan dayta, ania a namnama iti adda kadatayo?`