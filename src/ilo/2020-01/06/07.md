---
title:  Adalen Pay
date:   07/02/2020
---

Dagiti dadakkel a panagrambak ket kadawyan kadagiti pagarian ti kadaanan a lubong. Dagiti ar-ari ket ayatenda ti mangaramid ti padaya a nagarbo ken nalabon tapno mangipakita iti kinatan-ok ken kinaturayda. Nupay saantayo nga ammo ti isuamin a detalye amin iti daytoy matudtudo a rambak, ammotayo a napasamak daytoy idi a ti buyot ti Medo-Persia ket nakasaganan a mangduprak iti Babilonia. Ngem iti nataoan a panagsasao, awan iti gapu a maseknanda. Ti Babilonia ket addaan iti nalagda a pader, addaan abasto iti taraon iti adu a tawtawen, ken nawadwad iti danum, agsipud ta ti karayan a Eufrates ket agayus iti puso ti ciudad. Isu a ni ari Balsasar ket awan ti makitana a parikut a maaddaan iti padaya kabayatan a ti kabusor ket likmutenda ti ciudad. Ket imbilinna ti maysa a dakkel a panagrambak, a saan a nagbayag ket nagbalin a nalablabes. Anian a nagpigsa daytoy a pammaneknek iti napalalo a kinapasindayag ti tao, nangnangruna a maisupadi iti pannakabalin ti Dios. Babaen ken Daniel, ti Dios ibagana iti ari nga iti laksid dagiti gundaway nga adda kenkuana a mangammo iti kinapudno, "ti Dios nga iti imana isu ti yan ti angesmo, ken yan dagiti amin a dalanmo, saanmo nga intan-oc" (Dan. 5:23).

"Ti pakasaritaan [historya] dagiti nasnacion ket agsao kadatayo ita nga aldaw. Iti amin a nacion ken amin a tattwo, tunggal maysa adda lugar a dinutokan ti Dios iti dakkel a planona. Ita nga aldaw dagiti tattao ken nasnacion ket masuotda babaen iti kinapardas nga adda iti ima ti Dios a saan nga agbiddut. Amin ket, maigapu ti bukodda a panagpili, ti mangikeddeng iti pagtungpalanda, ket ti Dios ket iturayanna ti isuamin agpaay iti pannakaimpatungpal dagiti panggepna."--Ellen G. White, PROPHETS AND KINGS, p. 536.

**Salsaludsod a Pagiinnadalan**

`1. Iti klase, pagiinnadalan ti sungbat iti saludsod idi Domingo maipapan kadagiti wagas a ti sociedad ken kultura ket barengbarenda ti kinapudno ti Dios. Ania dagitoy a wagas, ken no kasano koma iti isusungbat tayo, kas maysa nga iglesia ken kas bukbukod, kadagitoy a panangbarengbareng?`

`2. Ania ti isuro kadatayo daytoy nga istoria maipapan no kasano a ti pannakaisalakan ket saan unay a maipapan no ania ti ammotayo no di ket no kasano iti isusungbattayo iti adda nga ammotayo?`

`3. Basaen ti Daniel 5:23. Ania dagiti naespirituan a principio ti masarakan ditoy a bersikulo? Kaspangarigan, kasano a daytoy a teksto ket ballaagannatayo iti maikanniwas a saan a panagtulnog iti Dios? Wenno, ania iti isuro ti teksto kadatayo maipapan iti Dios kas Isuna ket saan laeng a Namarsua no di pay ket Isu ti Mangsustenar iti kaaddatayo?`

`4. Uray pay no saan nga ammo ti kaipapanan dagiti sasao, ni Balsasar ket nagbuteng (Dan. 5:6). Ania ti ibaga daytoy kadatayo maipapan iti kaipapanan ti agbiag nga addaan nakabasol a konsiensia?`