---
title:  Nakatikan iti Timbangan, ket Nasarakanka a Nagkurang
date:   05/02/2020
---

`Basaen ti Daniel 5:13-28. Ania iti rason nga ited ni Daniel iti asidegen a pannakatay ti ari?`

Napilit gapu kadagiti paspasamak, ti ari nakiyuman ken Daniel, ngaem kasla saaan isuna a situtulok iti daytoy a pannakiyuman. Mabalin a daytoy ket mangipakita maipapan iti galad ti ari maipapan iti Dios ni Daniel a saan a maipapan kenni Daniel.

Iti sabli a bangir, ti sungbat ni Daniel maipapan iti intanggaya ti ari a gungona ket mangiparangarang maipapan kadagiti ipangpangruna ken kababalin ni Daniel. Kasta met a mabalin a ni Daniel, idinto a pagaammona ti kaipapanan dagiti datdatlag a sasao, naamirisna no kasano iti kinaawan mamaayna ti gungonga.

Inakusahan ngarud ni Daniel ti ari dagitoy tallo a banbanang.

Umuna, ni Balsasar ket namimpinsan a dina-inkankano ti kapadasan ni Nabucodnosor. Ta no inkasona koma mabalin a nagbabawi ken impakumbabana koma ti bagbagina a kas iti sinarurona.

Maikadua, ni Balsasar ket inaramatna dagiti al-alikamen ti templo tapno uminom iti arak ken idaydayawna dagiti didiosenna. Ditoy imbaga ni Daniel dagiti innem a kita dagiti materiales a naaramat a mangaramid kadagiti ladladawan iti isu met laeng nga urnos a kas nailanad iti napalabas.

Maikatlo, ti ari ket naliwayanna iti nagdayaw iti Dios, ti Maysa "nga iti imana isu ti yan ti engesmo, ken yan dagiti amin a dalanmo" (Dan. 5:23).

Kalpasan iti panangibagana kadagiti saan nga inaramid ti ari, ni Daniel ket nagtuloy iti panagibaga iti katarusan ti naisurat. Itan maammoantayo a ti nadiosan a surat a buklen iti tallo a verbo iti Aramaic (a ti umuna ket naulit). Dagiti kangrunaan a kaipapananda ket pagaammon koma ti ari ken dagiti mamasiribna--MENE: "nabilang"; TEKEL: "natimbang," ken PERES: "nabingay."

Iti kaadda dagiti buyot ti Medo-Persia kadagiti ruruangan ti Babilonia, ti ari ken dagiti mamasiribna ket nasuspetsada ket ngata iti sumagmamano a ballaag a kaipapanan dayta a naisurat, ngem dagiti mamasirib ket dida pinadas ti mangibaga iti aniaman a banag a saan a makaay-ayo iti ari. Ni laeng Daniel ti mapaneknekan a makabael a makaibasa iti pudno a mensahe iti napnoan-kaipapanan a sarita tapno ipakaammona ti naan-anay a kaipapanan daytoy ken Balsasar: MENE: ti Dios binilangna ti pagariam, ket inyegna iti pagtungpalan. TEKEL: nacatican iti timbangan, ket nasaracanca a nagcurang. PERES:  ti pagariam maibingbingay, ket maited cadagiti Medos ken Persas" (Dan. 5:27,28).

Saan a sao a makaliwliwa ken mamaragsak.

`Ti panangokom dimteng a nadaras iti ari. Kasano iti pannakasursurotayo nga agtalek iti Dios kadagiti kasasaad, nga iti agdama, hustisya ken panangukom ket di pay dimteng? (Kitaen ti Ecles. 3:17; Ecles. 8:11; Mat. 12:36; Rom. 14:12.)`