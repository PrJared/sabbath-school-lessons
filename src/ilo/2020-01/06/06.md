---
title:  Ti Pannakarba ti Babilonia
date:   06/02/2020
---

`Basaen ti Daniel 5:29-31 ken ti Apocalipsis 14:8, 16:19; ken 18:2. Ania iti maadaltayo maipapan iti pannakarba ti Babilonia ni Balsasar a mangitudo iti pannakarba ti Babilonia iti panawen-ti-panungpalan?`

Aniaman dagiti biddutna, ni Balsasar ket maysa a tao a tungpalenna ti saona. Isu nga, laksid iti saan a naimbag a damag, isu ket napnek iti katarusan nga inted ni Daniel, isu ti rason no apay nga intedna iti mammadto dagiti naikari a sagsagut. Agparparang a gapu iti panagadmitarna iti kinapudno iti mensahe ni Daniel, nalawag a ti ari ket binigbigna ti kinapudno ti Dios ni Daniel. Makapangayangay unay, ni Daniel ket awatenna itan dagiti sagsagut a tinukkiadna idi, nalabit a gapu ta iti kakasta a sagsagut ket saannan nga impluwensyaan ti patarusna. Malaksid dayta, kadayta a kanito iti kakasta a sagsagut ket awanen iti mamaayda agsipud ta ti pagarian ket ngannganin marba. Gapuna, nalabit a kas panagraem, ti mammadto ket awatenna dagiti gungona, ta pagaammonan nga isuna ti maikatlo nga agturay iti pagarian iti sumagmamano laeng nga oras.

Apagisu a kas iti inwaragawag ti mammadto, ti Babilonia narba. Ket naaramid iti napardas unay; kabayatan a ti ari ken dagiti kakaduana ket agiinumda, ti Babilonia narba nga awan napasamak a gubat. Segun iti hisotriador a ni Herodotus, dagiti taga Persia ket nagkalida iti maysa a kanal a nangituronganda iti karayan ti Eufrates ket nagmarchada a simrek iti natyanan a karayan. Iti dayta met laeng a rabii ni Balsaar ket napapatay. Ti amana, ni Ari Nabonidus, ket pimmanawen iti ciudad, nga iti udina ket nsukona ti bagbagina kadagiti baro a mangituray. Gapuna, ti kadakkelan a pagarian a apagaammo ti sangkataoan agingga iti daytoy a tiempo ket dimtengen iti panagpatinggana. Ti babilonia, ti ulo a balitok, ket awanen.

"Ni Balsasar ket naikkan kadagiti adu gundaway a panangammo ken panangaramid iti pagayatan ti Dios. 	Isu ket nakitana ti lolo na a ni Nabucodnosor, a nagpukaw manipud iti sociedad dagiti tattao. Nakitana ti kinalaing, a ti napalangguad nga ari tti dayagna ket inikkat ti Maysa nga isu a nangited dayta. Nakitana ti ari a napapanaw manipud iti pagarianna, ken nagbalin a nakikaddua kadagiti animal ti talon.

Ngem ti panagayat ni Balsasar iti ragragsak ken pannakaidayaw-iti-bagi ket pinunas daytoy dagiti liksion a rumbeng a saanna koma pulos a nalipatan; ket inaramidna dagiti basbasol nga umas-asping kadagidiay a nangiyeg iti tanda ti pannakaokom ken Nabocodnosor. Sinayangna dagiti gundaway a sipaparabut a naited kenkuana, binay-anna nga aramaten dagiti gundaway nga adda kenkuana tapno maammoanna ti kinapudno."--Ellen G. White, BIBLE ECHO, April 25, 1898.

`Ania dagiti gundaway nga adda kadatayo tapno kabalinantayo a "maammoan ti kinapudno"? Ania ti kayat a saoen dayta? Iti ania a punto a mabalintayo a kunaen nga ammotayon amin a kinapudno a masapul a maammoantayo?`