---
title:  Manipud Kinapalangguad Agingga iti Pannakadadael
date:   01/02/2020
---

### Basaen Agpaay ti Adal iti a Lawas
Daniel 5; Apoc. 17:4-6; Sal. 96:5; Col. 1:15-17; Rom. 1:16-32; Ecles.8:11; Apoc. 14:8.

> <p>Paset a Maiyulo</p>
> “Ket isu pagbalbaliwenna dagiti pannawen ken dagiti natudingan a pannawen; mangiccat ken mangisaad cadagiti ar-ari; mangted ti sirib cadagiti mamasirib ken pannacaammo cadagiti macaawat” (Daniel 2:21).

Iti Daniel 5, ti Sao ti Dios ket mangted kadatayo iti maysa a napigsa a pagwadan iti kinapalangguad ti tao a nagtungpal iti naisalsalumina a wagas. Nupay ti maysa ket mabalinna a kunaen a naunday a tiempo ti napalabas sakbay a nasursuro ni Nabucodnosor ti liksionna, ket uray ket nasursurona daytoy. Ti apokona a ni Balsasar ket saan. Iti panangaramatna kadagiti al-alikamen ti templo iti maysa a panagrambak idiay palacio, ni Balsasar ket tinabbaawanna dagitoy. Iti kasta nga aramid a panagtabbaaw ket umdasen a saan laeng a panangkarit ken Apo Dios no di pay ket panangduprak ken Apo Dios a mismo. Gapuna, ni Balsasar ket pinunnona ti kopa kadagiti kinadangkesna, agtigtignay nga umas-asping iti bassit a sara (kitaen ti Daniel 8), nga isu a nangduprak kadagiti pamuon ti santuartio ti Dios. Babaen iti panangikkatna iti pagturayan ni Balsasar, ipakpakita ti Dios ti aramidenna a maibusor kadagiti kabusor dagiti tattaona kadagiti maudi nga al-aldaw. Dagiti paspasamak a naibaga iti Daniel 5 ket napasamak idi 539 B.C., iti rabii a natnag ti Babilonia kadagiti buybuyot ti Medo-Persia. Ditoy napasamak ti panagbaliw manipud balitok a sinukatan ti pirak, naipadto iti Daniel 2. Ket manen, maipaneknek a ti Dios agturay kadagiti paspasamak ti lubong.

_*Adalen ti adal ita a lawas tapno makapagsagana agpaay Sabado, Febrero 8._