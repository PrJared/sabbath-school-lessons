---
title:  Panangitangad Kadagiti Mata Sadi Langit
date:   29/01/2020
---

`Basaen ti Daniel 4:34-37, Kasano, ken apay, a dagiti banbanag ket nagbaliwda agpaay ti ari?`

Pinalubosan ti Dios ni Nabucodonosor a maetdan iti naidumduma a sakit, ngem iti ud-udina sisasagana ti Dios a nagisubli kenkuana iti maysa a nasalun-at a panagpanpanunot. Makapangayangay unay, isuamin a banbanag nagbaliw idi, nga iti panagpatingga dagiti pito a tawtawen nga impadto ti mammadto, ti masaksakit nga ari ket itangadna dagiti matana said langit (Dan. 4:34).

“Iti pito a tawen, ni Nabocodonosor ket nagsidsiddaawan dagiti isuamin nga iturayanna; iti pito a tawtawen isu ket nagbalin a nanumo iti sangoanan ti amin a lubong. Kalpasanna ket napagsubli ti nakemna, ket sitatangad a sipapakumbaba iti Dios ti langit, nabigbigna ti nadiosan nga ima iti pannakadusanna. Iti panangipakdaarna iti publiko binigbigna ti basolna ken ti dakkel nga asi ti Dios iti pannakaisublina.” - Ellen G. White, Prophets and Kings, p. 520.

Awan duadau, adda mapasamak a dakkel a panagbaliw no itangadtayo dagiti matatayo sadi langit. Iti kanito a nagsubli iti pannakaawatna, ti ari ket nangted pammaneknek a nasursurona ti liksion na.

Ngem daytoy nga istoria ket saan laeng a maipapan ken Nabucodonosor a kas daytoy ket nangnangruna a maipapan iti panangngaasi ti Dios. Ti ari ket nilibtawanna dagiti tallo a gundaway a panangawatna iti dios ti israel as kas Apo ti biagna. Dagita a paspasamak ket sidadaanda kenkuana idi a nabigbigna ti naisalsalumina a sirib dagiti uppat nga agtutubo a kayaw a taga Judea (Daniel 1), idi impatarus ni Daniel ti tagtagainepna (Daniel 2), ken idi a dagiti tallo a lallaki a Bebreo ket naalawda manipud iti sumsumged nga horno (Daniel 3). Ta kalpasan ti amin, no dayta a pannakaalaw ket saan a mangpakumbaba kenkuana, ania pay ngarud iti mangpakumbaba kenkuana? Iti ladsid ti kinasukir ti agturay, ti Dios ket Inetdanna isuna iti maikapat a gundaway, kamaudiananna ket naawisna ti pusi ti ari, ket insublina isuna iti naarian nga oficinana (Daniel 4). Kas iti iladawan ti kasasaad ni Nabucodonosor, ti Dios ket mangted iti adu a gundaway tapno maisublinatayo iti maysa nga umisu a pannakaikayamet tayo Kenkuana. Kas iti insurat ni Pablo kalpasan dagiti adu a siglos a napalabas, ti Apo “Isu a cayatna nga isu-amin dagiti tattao maisalacanda coma, ket dumtengda iti pannacaammo ti pudno” (1 Tim. 2:4). Makitatayo iti daytoy nga istoria ti napigsa nga ehemplo iti dayta a kiniapudno.

`Ania dagiti wagas a pinagbalin na ka a nauummoa iti Dios? Ania ti nasursurom manipud iti dayta a kapadasan? Ania dagiti panagbalbaliw ti nalabit a kasapulam nga aramiden tapno maliklikam iti maisuro manen ti sue met la nga adal?`