---
title:  Ti Kngatoan Agturay
date:   28/01/2020
---

Iti laksid iti pannakaibaga kenkuana nga agbabawi ken dawatenna iti pammakawan ti Dios, ti napalalo a kinapasindagay ni Nabocodonosor ti gapuanan iti pannakaipatungpal iti nailangitan a bilin (Dan. 4:28-33). Kabayatan a ti ari ket agpagpagna idiay palaciona ken idaydayawna ti bagbagina gapu kadagiti naaramidnanna, isu ket naetdan iti maysa a kasasaad a nakaapektar iti kondisyon ti panunotna a gapu iti daytoy isuna ket naikkat manipud iti naarian a palacio. Mabalin a napadasanna ti maysa a sakit ti panunot (pathological) nga awaganda kas clinical lycanthropy weno zoanthropy. Iti kasta a kasasaad ket iturongna ti masakit nga agtigna a kas la maysa ng animal. Iit moderno a panawen daytoy a sakit ket nananganan “species dysphoria,” ti rikna a ti bagi ti maysa ket adda kenduana iti saan nga umiso a saad, iti kasta, ti tarigagay nga agbalin nga animal.

`Basaen ti 2 Ar-ari 20:2-5; Jonas 3:10; ken Jeremias 18:7,8. Ania ti ibaga dagitoy a teksto kadatayo maipapan iti gundaway ti ari a naliklikanna koma ti pannusa?`

Daksanggasat laeng, iti narigat a wagas a nakasursuro ni Nabucodonosor. Idi naikkan iti naarian a pannakabalin, ni Nabucodonosor ket awan iti kabaelanna a maangimdeng it pannakaikayametna iti Dios. Gapuna, babaen iti panangipaidam iti ari ti naarian a turay ken panangibaon kenkuana a makipagbiag kadagiti animal ti talon, ti Dios ket inikkanna iti gundaway ti ari tapno mabigbigna iti panagdependarna laeng Kenkuana. Kinaagpaysoanna, ti kangrunaan a liksion a kayat ti Dios nga isuro iti napalangguad nga ari ket ti “Langit ti agturay” (Dan. 4:26). Pudno unay, ti pannakaokom a naited iti ari ket adda pay dakdakkel a panggep iti plano ti Dios, a kas iti nalawag unay a naibaga iti ibilin ti nailangitan a parsua: “ ‘Tapno maawatan dagiti sibibiag a ti Cangatoan agturay iti pagarian dagiti tattao, ket isu itedna iti siasinoman a cayatna, ket pagturayenna kencuana dagiti canonomoan a tatttao’ “ (Dan. 4:17).

Iti sabali a pannao, ti disiplina a naipakat ken Nabucodonosor ket maysa koma nga adal nga agpaay met kadatayo amin. Agsipud ta mairamantayo met it bunggoy ti “nabiag,” masaput koma nga imdengantayo a naimbag ti kangrunaan nga adal a masapul a masursurotayo a “ti Kangatoan agturay iti pagarian dagiti tattao.”

`Apay a ti pannakaammo a ti Kangatoan Isu agturay ket napateg unay nga adal a masursuro tayo? Kasano koma a daytoy a pannakaamo, kaspangarian, ket balbaliwanna no kasano iti panangtratotayo kadagidiay nga adda pannakabalintayo kadakuada?`