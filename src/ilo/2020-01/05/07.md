---
title:  Adalen Pay
date:   31/01/2020
---

Ti ari nga iti naminsan ket napasindayaw ket nagbalin a maysa a napakumbaba nga anak ti Dios; ti naturay, ti nalabes unay nga agturay, ket nagbalin a maysa a masirib ken manangngaasi nga ari. Isu pannakabalin ti kangatoan ken sigagaed a nangaramid iti wagas tapno mitandudona ti panagbuteng ken jehova ken ti pagragsakan dagiti iturayanna. Iti babaen ti panangbabalaw iti Ari dagiti ar-ari ken Apo dagiti Ap-apo, ni Nabucodonosor ket nasursurona met laeng ti masapula masursuro dagiti amin nga agtuturay -- a ti pudno a kinaindaklan ket makita iti pudno a kinaimbag. Bnigbigna ni Jehova a kas sibibiag a Dios, a kunana, ‘Ngarud, siak ni Nabocodonosor,, dawac ken itanduduc ken itan-occo ti ari ti langit, agsipud ta amin nga aramidna pudnoda, ket dagiti dalanna kinajusticia; ket isu mablinna a pagpakumbabaen dagiti magna iti kitangsit…”

“Ti panggep ti Dios a ti kadakkelan a pagarian iti lubong ket mangipakita iti Dayawna ket naipatunpal. Daytoy a panangipakdaar iti publiko, isu a binigbig ni Nabucodonosor ti panangngaasi ken kinaimbag ket panagturay ti Dios, ket isu ti maudi a tignay iti biagna a nailanad iti nasagradoan a pakasaritaan.”--Ellen G. White, PROPHETS AND KINGS, pp. 521.

**Salsaludsod a Pagiinnadalan**

`1. “Ti kinapasindayaw ket mangiturong iti dadduma a kinadakes: isu daytoy ti naan-anay a maibusor-iti-Dios a saad ti panunot. Daytoy kadi ket kasla nalabes iti panagkunam? No nalabes, utobem manen …. No nakaro ti kinapasindayaw ti maysa, ket nakarkaro met a kagurana ti kinapasindayaw a makitana iti sabali a tao. Kinapudnona, no kayatmo a maammoan no kasano iti kinapasindayawmo, ti kalakaan a wagas ket iti panangsaludsodmo iti bagim, “Kasano a kagurak unay no dagiti sabali a tattao ket saandak nga ikankano, wenno saandak nga ikaskaso, wenno pasaktandak, wenno ibabaindak/ipababadak, wenno sapawandak? Ti punto ket, ti tunggal kinapasindayaw iti maysa ket kakompetisyon ti kinapasindayaw iti sabali. Agsipud ta kayatko a siak ti agbalin a bida iti maysa nga okasyon ket napalaus ti panagsuronko iti maysa a nagbalin nga isu ti bida kadayta nga okasyon. Dagiti dua nga adda iti agpadpada a saad ket saan a pulos agtunos.” C.S. Lewis, Mere Christianity [New York: Touchstone, 1996], p. 110. Ania iti ibagbaga ni Lewis ditoy a mabalin a nalabit a makatulong kenka a makakita iti kinapasiindayaw ita bukodmo a biag?`

`2. Maysa a tema ti nakita ditoy a kapitulo, kas met kadagiti immun-una, isu ti panagturay ti Dios. Apay a daytoy a napateg a topiko ket maawatan koma? Ania ti paset ti Sabado iti panangtulong kadatayo a makaawat iti daytoy napateg a kinapudno?`