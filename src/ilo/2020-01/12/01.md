---
title:  Manipud Amianan ken Abagatan Agingga iti Napintas a Daga
date:   14/03/2020
---

### Basaen Agpaay ti Adal iti a Lawas
Daniel 11; Daniel 8:3-8, 20-22; Isa. 46:9, 10; Daniel 8:9, 23; Mat. 27:33-50.

> <p>Paset a Maiyulo</p>
> “Ket dadduma cadagidiay a mamasirib mapasagdanto tapno mangpalinis cadacuada, ken manggugor, ken mangpapudaw cadacuada agingga met laeng iti pannawen a pannacatungpal, ta maipaay pay laeng iti nakedngan a pannawen” (Daniel 11:35).

Iti panangirugitayo iti daytoy rumbeng a maadal a naimbag a kapitulo, adda sumagmamano a banbanag ti masapul nga itandudo.

Umuna, ti Daniel 11 ket agtakder kas kapada ti amin nga immun-una a naimpadtoan a paspasamak a naisurat iti libro ti Daniel. Kas kadagiti kapitulo 2, 7, 8, ken 9, ti naimpadtoan a damag ket agparunay manipud kadagiti al-aldaw ti mammadto agingga iti panungpalan ti pannawen. Maikadua, mapasamak ti panagsasaganad dagiti sangalubongan a panagturay, panagturay a masansansan a mangidadanes kadagiti tattao ti Dios. Maikatlo, tunggal naimpadtoan a pasamaken a naisurat ket agpatingga iti maysa a naragsak a patinggana. Iti Daniel 2, ti bato ket dadaelenna ti ladawan; iti Daniel 7, ti Anak ti Tao awatenna ti pagarian; ken iti Daniel 8 ken 9, ti nailangitan a santuario ket madalusan babaen ti panagtrabaho ti Misias.

Ti kapitulo 11 ket annurotenna dagiti tallo a kangrunaan a banbanag. Umuna, daytoy ket mangrugi kadagiti ar-ari ti Persia ken maadal dagiti gasatda ken ti panawen ti panungpalan, inton ti ari ti amianan duprakenna ti nasantoan a bantay ti Dios. Maikadua, dagiti agsasaganad a dangadang iti nagbaetan ti ari ti amianan ken ti abagatan ken no kasano iti panangiramanda kadagiti tattao ti Dios ket mailadawan. Maikatlo, agpatingga daytoy iti maysa a naragsak a pagpatinggan kabayatan a ti ari Amianan sangoenna ti pannakapukawna babaen iti "nadayag a nasantoan a bantay" (Dan. 11:45).  Iti kasta a positibo a paagpatinggan ket senyales iti panagpatingga ti dakes ken ti pannakaipasdek ti agnanayon a pagarian ti Dios.

_*Adalen ti adal ita a lawas tapno makapagsagana agpaay Sabado, Marzo 21._