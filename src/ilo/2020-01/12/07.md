---
title:  Adalen Pay
date:   20/03/2020
---

Makapangayangay nga iti nailanad iti Daniel 11:29-39, ni Martin Luther inagananna ti nacarurrorod a mangwalangwalang iti Daniel 11:31 iti kinapapa ken dagiti doktrina ken ar-aramidna. Gapuna, a ti pannakainaig ti Daniel 11 iti Daniel 7 ken 8 ket pasingkedanna ti panangkita ni Luther ken dagiti dadduma pay a komentarista a Protestante a ti kinapapa ken dagiti sursurona ket buklenna ti pannakatungpal dagitoy a padpadto iti pakasaritaan. Mainaig iti daytoy, ni Ellen G. White kunana: "Awan iglesia nga adda iti nasakupan ti Roma ti saan a di-nasinga iti panagragsakna gapu iti wayawaya ti konsencia. Iti kanito a ti kinapapa ket nagun-odanna ti pannakabalin ket dagus met a dinuprakna dagiti isuamin a saan a mangbigbig iti pagayatann, ket ti tunggal iglesia nagruknoy iti panagturayna." --THE GREAT CONTROVERSY, p. 62. 

**Salsaludsod a Pagiinnadalan**

`1. Kasano iti panagbalintayo a sensitibo kadagiti rikrikna dagiti sabsabali ngem saan nga ikompromiso dagiti isursuro ti Biblia maipapan iti paset ti Roma kadagiti maudi nga al-aldaw?`

`2. Ti Daniel 11:33 mabasa: "Ket dagiti mamasirib cadagiti tattao sursuroandanto ti adu; nupay casta mapasagdanto a gapu iti campilan ken iti darang, gapu iti pannacacayaw ken pannacacayaw iti adu nga al-aldaw." Ania iti ibaga daytoy a teksto, maipapan iti gasat dagiti dadduma a matalek a tattao ti Dios? Ania pay ti kuna ti teksto, maipapan no ania ti ar-aramiden dagiti dadduma kadagitoy a matalek a tattao sakbay a mapapatayda? Ania ti mensahe nga adda idiay nga agpaay kadatayo ita nga aldaw?`

`3. Ti Daniel 11:36 mabasa: "Ket ti ari agaramidto iti cas mainugot iti pagayatanna; ket itan-ocnanto ti bagina met laeng, ken padackelenna ti bagina met laeng iti ngato ti amin a didios, ket agsaonto cadagiti nacascasadaaw a banbanag a maibusor iti Dios dagiti didios; ket rumang-ayto agingga iti matungpal ti pungtot; ta daydiay nakedngan maaramidto." Iti asino ken ania ti ipalagip daytoy kenka? (Kitaen ti Isa. 14:12-17; kitaen pay ti 2 Tes.2:1-4).`

`4. Ti Daniel 11:27, 29, ken 35 ket aramatenda ti sasao a lammo'ed, wenno "ti nakedngan a pannawen." Ania ti ibaga dayta kadatayo, maipapan iti panangtengtengngel ti Dios iti pakasaritaan?`