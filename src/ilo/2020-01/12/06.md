---
title:  Maudi a Paspasamak
date:   19/03/2020
---

`Basaen ti Daniel 11:40-45. Ania ti mapaspasamak ditoy?`

Dagiti sumaganad a sasao ket tumulong kadatayo makaawat iti daytoy a teksto:

Pannawen ti Panungpalan: Ti sasao a "pannawen ti panungpalan" ket agparang laeng iti Daniel (Dan. 8:17; Dan. 11:35, 40; Dan. 12:4, 9). Iti panangsukimat kadagiti padpadto iti Daniel ket ipakpakitana a ti panawen ti panungpalan ket manipud iti pannakaabak ti kinapapa idi 1798 agingga iti panagungar dagiti natay (Dan. 12:2).

Ari ti Amianan: Daytoy a nagan ket immuna a naisaad kas iti lugar a pagarian ti Seleucos, ngem kalpasanna tudtuoenna iti pagano ket kamaudiananna ti kinapapa a Roma. Iti kasta, dayta ket saanna nga iladawan ti maysa a lugar/lokasyon no di ket ti naespirituan a kabusor dagiti tattao ti Dios. Mainayon pay, masapul nga imdengantayo a ti ari ti Amianan ket itakderanna ti kasupadi iti pudno a Dios, nga iti Biblia ket naisimboloan a naikadua iti Amianan (Isa. 14:13).

Ari ti Abagatan: Daytoy a nagan ket immuna a naisaad kas ti pagarian ni Ptolemy idiay Egipto, abagatan ti Holy Land. Ngem kabayatan iti pannakaipakita ti padto, saklawwen daytoy itinateolohiyaan a panangkita, ket daytoy inaig dagiti sumagmamano nga iskolar kas ateismo [ti saan a mamati iti Dios]. Kas kinuna ni Ellen G. White, iti panagsaona maipapan ti Egipto iti Apocalipsis 11:8, kunana, "Daytoy ket ateismo." --THE GREAT CONTROVERSY, p. 269.

Ti nadayag a nasantoan a bantay: Iti panawen ti Daan a Testamento daytoy a sasao ket tudtudoenna iti Zion, ti kabicera ken puso ti Israel ken masarakan idiay Naikari a daga. Kalpasan ti Kruz, dagiti tattao ti Dios ket saandan a naipakaammo maigapu kadagiti tribu wenno iti lokasyon. Iti kasta ngarud, ti nasantoan a bantay ket maysa a mangisimsimbolo kadagiti tattao ti Dios a nagwarasda iti amin a lubong.

Isu a, nalabit, a mabalintayo nga ipatarus dagiti paspasamak a kastoy:

(1) Ti ari ti Abagatan ket duprakenna ti ari ti Amianan: ti rebolosyon ti Francia ket ginandatna a pukawen ti religion ken abaken iti kinapapa ngem saan a nagballigi. (2) Ti ari ti Amianan dupraken ken abakenna ti ari ti Abagatan: dagiti pwersa ti relihion nga idauloan ti kinapapa ken dagiti kakadduana ket iti ud-udina abakenda dagiti pwersa ti ateismo ket mangbukelda iti maysa a panagkakaddua a kaddua dagiti naabak a kabusor. (3) ti Edom, Moab, ken dagiti pagaammo a tattao ni Ammon ket makalpsut: dadduma kadagidiay a saan a naibilang kadagiti pudno a tattao ti Dios ket makitiponda iti pangen iti kamaudianan nga oras. (4) Ti ari ti Amianan agsagana a mangduprak iti nasantoan a bantay ngem dumteng iti panungpalanna: dagiti pwersa ti dakes ket madadael ken ti pagarian ti Dios ket maipasdek.

`Kasano iti pananglak-amtayo iti liwliwa manipud iti pannakaammo nga, iti kamaudianan, ti Dios ken dagiti tattaona ket agballigidanto?`