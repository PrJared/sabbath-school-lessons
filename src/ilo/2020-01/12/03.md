---
title:  Padpadto iti Siria ken Egipto
date:   16/03/2020
---

`Basaen ti Daniel 11:5-14. Ania iti maanninagan ditoy a pasamaken?`

Iti pannakatay ni Alexander the Great, ti dakkel a pagarian ti Grecia ket nabingay-bingay iti uppat a heneralna. Dua kadakuada--Seleucus idiay Siria (Amianan) ken Ptolemy idiay Egipto (Abagatan)--ket nabalinanda iti mangipaadu iti buyotda--a dagitoy a dua a makuna a dynasties ket kabalubalda ti maysa ken maysa agpaay iti no sino ti mangituray iti daga ti Grecia.

Kaadduanna nga estudyante ti Biblia ket maawatanda a dagiti gubgubat iti nagbaetan ti ari iti Amianan ken ti ari iti Abagatan a naipadto iti Daniel 11:5-14 ket mangitudtudo kadagiti naruay a dangadang a pakairamanan dagitoy dua a pagpagarian. Segun iti padto, adda gandat a mamagkaykaysa kadagitoy a pagpagarian babaen iti panagaassawa, ngem dayta a panagkadua ket apagbiit laeng (Dan. 11:6). Ti pakasaritaan ket ipakaammona kadatayo a ni Antiochus II Theos (261-246 B.C.) apoko a lalaki ni Seleucus I, inasawana ni Berenice, anak a babai ti ari ti Egipto, ni Ptolemy II Philadelphus. Nupay kasta, dayta a tulag ket saan a nagbayag, ket ti riribuk a nakairamanan dagiti tattao ti Dios ket nairugi manen. Gapuna, ti Daniel 11 ket tratarenna dagiti sumagmamano a napateg a paspasamak a mangsagid kadagiti biag dagiti tattao ti Dios kadagiti ginasgasut a tawtawen kalpasan a ti mammadto a Daniel ket saanen paset kadagiti pasamaken.

Manen, mabalin a damagentayo ti saludsod a no apay ti Apo ket ipakaammona a nasaksakbay dagitoyy amin a detalye maipapan kadagiti gubgubat a pakairamanan dagiti pagpagarian nga agdadangadang iti maysa ken maysa nga agpaay iti panagturay iti dayta a paset ti lubong. Ti rason ket simple laeng: dagitoy a gubgubat ket iramanna dagiti tattao ti Dios. Isu a ti Apo ket iwaragawagna sakbay pay a mapasamak dagiti adu a karit a sangoen dagiti tattaona kadagiti umay a tawtawen. Kasta met, ti Dios ket isu iti Apo ti pakasaritaan, ket kabayatan nga intay idilig ti naimpadtoan a pannawen kadagiti paspasamak ti pakasaritaan, makitatayo manen a ti naimpadtoan a sao ket natungpal a kas pannakaipadtoda. Ti Dios a mangipadto a mangipadto kadagiti naduma-duma a pasamaken dagitoy a makuna a pagpagarian a Helenista nga agdidinnangadang iti maysa ken maysa ket isu ti Dios a makaammo iti masakbayan. isu ket maikari iti panagtalek ken pammatitayo. Daytoy ket maysa a dakkel a Dios, saan a didiosen nga inaramid ti nataoan a panpanunot. Isu ket saanna laeng nga iturong dagiti turongen dagiti paspasamak ti pakasaritaan, no di pay ket iturongna dagiti biagtayo no palubosantayo Isuna a mangidalan kadatayo.

`Basaen ti Isaias 46:9,10. Kasano kasimple a Nacristianoan a teolohiya iti masarakan kadagitoy dua a bersikulo, ken ania a dakkel nga inanama ti mabalin a maalatayo kadakuada? Utoben no kasano a nakabutbuteng ti bersikulo 10 no ti Dios ket saan koma a naayat ken naasi ngem ketdi ket naunget ken managibales.`