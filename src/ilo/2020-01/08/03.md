---
title:  Ti Bassit a Sara
date:   17/02/2020
---

`Basaen ti Daniel 7:7, 8, 19-25. Asino ti bassit a sara a mannakabalin a tumaud a manipud, ken agtalinaed a paset iti, maikapat nga animal?`

Idi kalman ket naadaltayo a ti narungsot nga animal nga addaan iti sangapulo a sarsara a mangiturturay iti lubong nga addaan kinadangkes ket itakderanna ti pagano a Roma. Ita masapul nga imdengantayo ti bassit a sara ken ti pannakabalin nga itakderanna. Kas naipakita iti sirmata, ti maikapat nga animal ket addaan iti sangapulo a sarsara, nga isu a tallo kadagiti sarana ket naparut tapno mangted iti dalan agpaay iti bassit a sara. Daytoy a sara ket addaan kadagiti matmata ti tao ken agsasao a kadagiti "dadackel a banbanag" (Dan. 7:8). Nalawag a ti bassit a sara ket rummuar manipud iti dayta nga itakderan ti nakabutbuteng nga animal, nga isu ti pagano a Roma. Iti maysa a panangkita, ti sara ket ipalawana wenno itultuloyna dagiti sumagmamano a kababalin iti pagano a Roma. Kas man mapasamak iti maud-udi a tiempo ngem isu met laeng a pannakabalin.

Ni Daniel ket makitana a daytoy a sara ket mangaramid iti gubat a maibusor kadagiti sasanto. Ti angel ket ilawlawagna kenkuana a daytoy a sara ket maysa nga ari nga isu a mangaramid kadagiti tallo nga ar-aramid a saan a nainkalintegan" (1) agsao kadagiti dadakkel a sasao a maibusor iti Cangatoan, (2) idadanesna dagiti sasanto ti Cangatoan, (3) igagarana a baliwan dagiti panpannawen ken linteg. Ket kas banagna, dagiti sasanto ket maitedda iti imana. Kalpasanna, ti angel ket intedna ti naikeddeng a tiempo nga agpaay kadagiti aramiden ti bassit a sara: aginnggana iti maysa a pannawen ken dagiti pannawen ken guddua ti maysa a pannawen. Iti daytoy a pasamak ti naimpadtoan a pagsasao, ti sao a pannawen ket kaipapananna "tawen," isu a ti pagsasao a panpannawen ket tudtudoenna dagiti tawtawen, kas doble: "dua a tawtawen." Gapuna, daytoy ket tiempo ti tallo ken kaguddua naimpadtoan a tawtawen, nga isu a, segun iti principio a maysa nga aldaw ket maysa a tawen, ipakpakitana ti tiempo a 1,260 a tawtawen. Iti daytoy a tiempo ti bassit a sara ket ipakatna iti napalaus a panangduprak a maibusor iti Dios, panagidadanes kadagiti sasanto, ken gandat a mangbalbaliw iti linteg ti Dios.

`Basaen ti 2 Tesalonica 2:1-12. Ania dagiti adda a pagpadaan ti tao nga awan lintegna ken ti bassit a sara? Ania a pannakabalin ti patientayo a sarsaritaen daytoy, ken apay? Ania ti kakaisuna a pannakabalin a rumsua a rummuar iti pagano a Roma, ngem agtalinaed a paset ti Roma, maysa a pannakabalin a nangrugi manipud ti tiempo ti pagano a Roma agingga iti panungpalan ti lubong, kayatna a saoen dayta ket adda pay laeng ita a tiempo?`