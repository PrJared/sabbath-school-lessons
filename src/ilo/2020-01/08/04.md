---
title:  Ti Panangokom Naikeddeng
date:   18/02/2020
---

Kalpasan ti sirmata kadagiti uppat nga an-animal ken dagiti ar-aramid ti bassit a sara, ti mammadto makitana ti maysa a buya ti panangokom idiay langit (Dan. 7: 9, 10, 13, 14). Kabayatan a maaramid ti panangukom, "dagiti trono ket naisaadda ket ti Daan a Lakay ket nagtugaw. Kabayatan a maipakita ti nailangitan a buya, rinibu a ribu dagiti nailangitan a nabiag ti nagministro iti sangoanan di Daan a Lakay, ti panangukom naikeddeng, ket dagiti liblibro naluktanda."

Ti napateg nga imdengan maipapan iti daytoy a panangokom ket daytoy mapasamak kalpasan ti 1,260-a tawtawen a tiempo ti ar-aramid ti bassit a sara (A.D. 538-1798; kitaen ti adal ti Viernes) ngem sakbay iti pannakaipasdek ti maudi a pagarian ti Dios. Kinaagpaysoanna, namintallo a daras iti sirmata a naiparang dagiti sumaganad:

<center>Tiempo ti bassit a sara (538-1798)</center>

<center>Nailangitan a panangokom</center>

<center>Ti agnanayon a pagarian ti Dios</center>

`Basaen ti Daniel 7: 13, 14, 21, 22, 26, 27. Iti ania dagiti wagas a ti panangokom ket pagimbagan dagiti tattao ti Dios?`

Ti Daan a Testamento iladawanna dagiti sumagmamano nga aramid ti panangokom manipud ti tabernakulo ken templo, ngem ti panangokom a tudtudoenna ditoy ket naiduma. Daytoy ket maysa a nailangitan a panangokom a saan laeng a ti bassit a sara ti iramanna no di pay ket dagiti sasanto ti Cangatoan, nga iti ud-udina ket awatenda ti pagarian.

Ti Daniel 7 ket saanna nga iladawan ti panangokom wenno manged iti pannakaibinsabinsa maipapan iti panangrugi daytoy ken panagpatinggana. Ngem ipakitana a ti panangokom ket maaramid iti tiempo a panangduprak ti bassit a sara iti Dios ken dagiti tattaona. Ti punto ngarud ditoy, ket tapno maipagenetget ti pangruggianan iti panangokom a naindaklan. Manipud iti Daniel 8 ken 9 (kitaen dagiti sumaruno a lawlawas), maadaltayo maipapan ti tiempo ti panangrugi ti panangokom ken ti kinapudno a daytoy a panangokom ket mainaig iti pannakagugor ti nailangitan a santuario iti nailangitan nga Aldaw ti Pannakaaboong. Ti liksiyon ditoy ket nalawag a maaddaantayo iti maysa a makuna a pre-Advent judgement idiay langit a maipaay iti pagimbagan dagiti tattao ti Dios (Dan. 7:22).

`Apay a ti pannakaawat iti naaramidan ni Jesus idiay kruz agpaay kadatayo ket nangruna unay no apay a rumbeng a maaddaantayo iti kinatalged iti aldaw ti panangokom? Ania a namnama ti adda kadatayo, wenno adda kadi mabalin a namnama kadatayo, no awan iti Kruz? (Kitaen ti Rom. 8:1).`