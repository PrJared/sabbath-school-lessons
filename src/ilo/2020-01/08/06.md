---
title:  Dagiti Sasanto ti Kangatoan
date:   20/02/2020
---

`Ania ti mapasamak kadagiti tattao ti Dios segun kadagiti sumaganad a teksto? Dan. 7:18, 21, 22, 25, 27.`

Dagiti "sasanto ti Cangatoan" ket maysa a saad dagiti tattao ti Dios. Isuda ket dupraken ti pannakabalin nga itakderan ti bassit a sara. Agsipud ta iagtakderda a sititibker iti panagtalinaed a matalek iti Sao ti Dios, maidadanesda iti panawen ti panagturay ti kinapapa. Dagiti Cristiano ket naidadanesda idi panawen ti pagano a pagarian ti Roma, (ti maikapat nga animal a mismo), ngem ti pannakaidadanes a nailanad iti Daniel 7:25 ket maysa a pannakaidadanes dagiti sasanto babaen ti bassit a sara, nga isu a rummuar laeng kalpasan ti panagpatingga ti paset ti pagano a Roma. 

Nupay kasta, dagiti tattao ti Dios ket saan nga agnanayon a maidadanes babaen iti nainlubongan a pannakabalin. Ti pagarian ti Dios ket sukatanna dagiti pagarian ti lubong. Makapangayangay unay, iti mismo a sirmata, ti Anak ti Tao ket "naiccan iti panagturay, ken dayag, ken maysa a pagarian" (Dan. 7:14). Ngem iti patarus nga inted ti angel, dagiti "sasanto" ket isu ti mangawat iti pagarian (Dan. 7:18). Awan ti panagsupadi ditoy. Agsipud ta ti Anak ti Tao ket nainaig iti Dios ken sangkataoan, ti balligina ket balligi dagidiay nga Itakderanna.

Idi a nangtao a padi dinamagna no ni Jesus iti Misias, ti Anak ti Dios, ni Jesus ket intudona iti Salmo 110:1 ken Daniel 7:13, 14 ket kunaenna; "Siac; ket makitayonto ti Anac ti tao nga agtutugaw iti macanawan ti mannacabalin, ken umay agraman dagiti ulep ti langit" (Marcos 14:62). Ngarud, ni Jesus ket isu ti Maysa a mangitakderan kadatayo idiay nailangitan a pangokoman. Isu ket inabaknan dagiti pannakabalin ti sipnget ken ibingayna ti balligina kadagidiay nga umasideg Kenkuana. Ngarud, awan rason nga agbuteng. Kas iti maiyataday unay a kinuna ni apostol Pablo: "Saan, no di ket cadagitoy amin a banbanag agballigitayo pay a naananay, gapu iti daydiay nagayat cadatayo. Ta diac duaduaen nga uray ni patay, uray ti biag, uray dagiti angel, uray dagiti pagturayan, uray dagiti banbanag nga agdama, uray dagiti banbanag nga umayto, uray dagiti pannacabalin, uray ti nangato, uray ti nababa, uray aniaman a sabsabali a parsua, didatay mabalinto nga isina iti ayat ti Dios, nga adda ken Cristo Jesus nga Apotayo" (Rom. 8:37-39).

`Kitaen no kasano iti kinaapagisu ti sirmata ni Daniel a panangipakita iti pakasaritaan [historya], sakbay pay iti rinibribu a tawtawen. Kasano koma a daytoy ket tumulong kadatayo a makasursuro a pagtalkan dagiti amin a karkari ti Dios agpaay iti masakbayan?`