---
title:  Manipud iti Nadawel a Baybay Agingga Kadagiti Ul-ulep ti Langit
date:   15/02/2020
---

### Basaen Agpaay ti Adal iti a Lawas
Daniel 7; 2 Tes. 2:1-12; Rom. 8:1; Marcos 13:26; Lucas 9:26; Lucas 12:8; 1 Tim. 2:5.

> <p>Paset a Maiyulo</p>
> “Ket iti pagarian ken panagturay, ken iti kinadackel dagiti pagpagarian iti babaen ti amin a langit maiteddanto cadagiti il-ili dagiti sasanto ti  Cangatoan: ti pagarianna agnanayon a pagarian, ket amin a pagturayan agservi ken agtulnogdanto kencuana” (Daniel 7:27).

Ti sirmata iti Daniel 7, ti topiko tayo ita a lawas, ket kapada ti tagtagainep iti Daniel 2. Ngem ti Daniel 7 ket mas ilawlawagna iti naiparangarang iti Daniel 2. Umuna, ti sirmata ket napasamak iti rabii ken ipakpakitana ti nadawel a baybay gapu kadagiti uppat nga angin. Ti sipnget ken danum ket mangipalagip iti panamarsua, ngem ditoy sangaparsuaan ket agparparang a adda dakkel a nagbaliwanna wenno makita a madupduprak. Maikadua, dagiti animal iti sirmata ket saan a nadalus ken addaan panaglalaok, nga isu a mangitakderan iti pannakasalungasing ti urnos ti parsua. Maikatlo, dagiti animal a makita ket naiparang a kas isuda ti agturturay; gapuna, agparparang a ti panagturay nga inted ti Dios ken Adan idiay minuyongan ket inagaw dagitoy a pannakabalin. Maikapat, iti yaay ti Anak ti Tao, ti pagturayan ti Dios ket maisubli kadagidiay a maiyataday a mainkukua iti daytoy. Ti napukaw ni Adan idiay minuyongan, ti Anak ti Tao ket alawenna idiay nailangitan a panangokom.

Ti nailadawan iti ngato ket mangted iti buya ti ladawan a naibatay iti Biblia nga isu iti saritaen daytoy a napnoan-simbolo a sirmata. Nagasat laeng, dadduma kadagiti napateg a paset ti sirmata ket inlawlawag ti angel, tapno maawatantayo ti kangrunaan nga isasaad iti daytoy nakaskasdaaw a padto.

_*Adalen ti adal ita a lawas tapno makapagsagana agpaay Sabado, Febrero 22._