---
title:  Adalen Pay
date:   10/01/2020
---

"Ni Daniel ken dagiti kakadduana idiay Babilonia, ket addada idi iti kinaagtutuboda, agparparang a nagasgasatda ngem ni Jose iti immun-una a tawtawen ti panagbiagna idiay Egipto; nupay kasta naiyegda iti pannakasuot ti kababalinda a saan a basbassit ti kinakarona. Manipud iti kinanummo ti pagtaenganda idiay Juda dagitoy nga agtutubo nga addaan nadayag a kapuonan ket naiyegda iti kadadaegan a ciudad, iti pagarian ti kadaegan nga ari, ken napilida tapno agsursuroda agpaay iti naisangsangayan a panagservi iti ari. Naindaklan idi dagiti sulisog a nanglikmut kadakuada iti dayta a dakes ken nabaknang a pagarian. Ti kinapudno nga isuda, nga agdaydayaw kenni Jehova ket nagbalin a kayawda idiay Babilonia; a dagiti al-alikamen ti balay ti Dios ket naikabilda idiay templo ti didiosen ti Babilonia; a ti ari ti Israel a mismo ket maysa a balud kadagiti ima ti Babilonia, ket sipapalangguad nga insawang dagiti nagballigi a kas pammaneknek a ti relihion ken kustomreda ket napigpigsa ngem ti relihion ken kustomre dagiti Hebreo. Iti kasta a paspasamak, ti pannakaibabain gapu iti panagtukiad dagiti Israelita kadagiti bilbilin ti Dios, ti Dios ket intedna iti Babilonia ti pammaneknek iti Panagturayna, ti kinasanto dagiti kidkidawenna, ken ti sigurado a resulta iti panagtulnog. Ket daytoy a testimonio intedna, a kas maited laeng, babaen kadagiti mangpetpet iti kinapudnoda."--Ellen G. White, EDUCATION, p. 54.

**Salsaludsod a Pagiinnadalan**:

`1. Iti klase, saritaen maipapan kadagiti nadumaduma a karit ti kultura ken sosial a sangsangoenyo a kas Cristiano iti sociedadyo. Aniada dagitoy, ken kasano a ti iglesia ket mausrsurona iti panangsungbat kadagitoy?`

`2. Utoben maipapan no kasano koma kalaka ken Daniel ken dagiti kakadduana a nangikompromiso iti pammatida. Ta kalpasan ti amin, dagiti taga Babilonia ket nangabakda. Ti nacion a Judio ket naabakda. Ania pay iti ad-adda a "pruweba" ti kasapulan a dagiti "didosen" ti Babilonia ket nadadaegda ngem iti Dios ti Israel, ket iti kasta ngarud, ket ni Daniel ken dagiti kakaduana ket masapul nga awatenda dayta a kinapudno? Iti daytoy a kasasaad, ania a kinapudno a naibatay iti Biblia ti nalabit a pinetpetanda a nakatulong a nangsustenar kadakuada iti daytoy a tiempo? (Kitaen ti Jer. 5:19; Jer. 7:22-34.) Ania koma iti ibaga daytoy kadatayo maipapan no kasano iti kinapateg ti pannakaammotayo iti Biblia ken ti pannakaawattayo iti "agdama a kinapudno"?`

`3. Apay a ti kinamatalek ket napateg unay, saan laeng agpaay kadagiti bagbagitayo no di pay ket kadagidiay a makasaksi iti kinamatalektayo iti kababalin ti Apo, nga isu a pagserviantayo?`