---
title:  Natibker a Pangngeddeng
date:   07/01/2020
---

Iti Nehemias 1:11 ket ibagana a ni Nehemias ket isu ti taga-iggem iti kopa ti ari. Mabalin a kunaentayo a daytoy ket saan a napateg a trabaho, ngem dagiti agig-iggem ti kopa ket mabalin nga addaanda iti dakkel nga impluwensya, agsipudta asidegda ken manayon iti pannakiyumanda iti ari. Dagiti agiggem ti kopa ket ramananda dagiti inumen nga agpaay iti ari tapno maliklikan iti panagsakit wenno ipapatay ti ari. Kuna ni Herodotus a dagiti taga Persia ket nangato iti panangkitada kadagiti agiggem ti kopa ti ari, a maibilangda a kas nangato nga oficiales. Kaspangarigan, ti taga-iggem ti kopa ni ari Esarhaddon iti Asiria ket isuna met ti chief minister iti pagarian. Iti kasta ngarud, nangato ti posisyon nga iggem ni Nehemias iti pagarian, ken gapu iti pannakiyumanna iti ari, nagpakaasi isuna iti Dios nga aramatenna isuna iti pannakisarita iti ari maipanggep iti kasasaad idiay Juda.

`Basaen ti Daniel 1:7-20. Adda makitatayo a dua nga aspeto iti daytoy: ti nawaya a panagpili ni Daniel ken ti ibaballaet ti Dios? Ania pay a napateg a principio ti makita ditoy?`

Agparparang a dagiti uppat a kayaw a Hebreo ket saanda nga agkitakit kadagiti naited a naganda a Babilonia. Mabalin nga awan pulos iti maaramidanda maipapan dayta, malaksid iti panangaramatda kadagiti nagnaganda a Hebreo no is-suda. Ngem no maipapan iti taraon ken arak manipud iti lamisaan ti ari, sigurado nga adda iti pannakabalinda a kanen daytoy wenno saan. Gapuna, ti wayawaya a panagpili dagiti uppat a lallaki ket nakapatpateg unay ditoy.

Nupay kasta, no ti maysa nga oficial ket mabalinna a sukatan dagiti nagnaganda, mabalin met a kabaelanna a balbalian ti taraon. Adda dagiti dua a mabalin a rason no apay a dagiti uppat ket saanda a kayat iti mangan iti taraon manipud iti lamisaan ti ari.

Umuna, dagiti taraon manipud iti lamisaan ti ari ket mabalin nga adda dagiti makarimon/saan a nadalus a makan (Levitico 11). Maikaddua, ti taraon ket immuna a naidaton a kas taraon iti ladawan ti didiosen ket kalpasanna naiyeg iti ari nga agpaay a kanenna. Gapuna, nga idi ilawlawag ni Daniel, nga awan iti panggep, (dayta ket, ti taraon idiay palacio ket mangmulit kenkuana ken dagiti gagayyemna) (Dan. 1:8), isu ket nagbalin a natured.

Kabaytan a kitaentayo ti panaglangen ni Daniel ken ti oficial ti Babilonia, adda dagiti makita a napateg a puntos. Umuna, ni Daniel ket maawatanna a naimbag iti narigat a kasasaad ti oficial, isu a nangilungalong iti maysa a panangpadas (test). Sangapulo nga al-aldaw a panangpanganiti naiduma a taraon ket makaanay a mangipakita iti oficial dagiiti pagimbagan a maited iti daytoy a taraon ket iti kasta mapukaw ti panagbutemg ti oficial. Maikaddua, ti panigurado ni Daniel a ti pagbanagan daytoy a kiddaw ket nasayaat uray pay kalpasan iti apagbiit a tiempo ket maigapu iti naan-anay a panagtalekna iti Dios. Maikatlo, ti panangpili iti maysa a taraon a natnateng ken danum ket itandudona iti taraon nga inted ti Dios iti sangkataoan idi Panamarsua (Gen. 1:29), maysa a kinapudno a nalabit nangimpluwensya iti pili ni Daniel. Ta kalpasan ti amin, ania ngay koma iti nasaysayaat pay a taraon ngem iti taraon nga inted ti Dios kadatayo idi un-unana?

`Ania iti napateg unay maipapan iti wayawaya a panagpili a Daniel a nangilukat iti dalan ti Dios nga agtignay a kas ti aramidenna (kitaen ti Dan. 1:9)? Ania dagiti adal ti maalatayo manipud iti daytoy maipapan iti kinapateg dagiti panagpilitayo? Kasano koma a ti panagtalektayo iti Dios ket balbaliwanna dagiti panagpilitayo?`