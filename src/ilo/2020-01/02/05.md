---
title:  Natarnaw ken Masirib
date:   08/01/2020
---

Ni Daniel ken dagiti kakadduana ket napilida agpaay iti panagservi idiay pagarian agsipud ta umaspingda iti birbiroken ni Nabocodnosor. Segun iti ari, dagiti oficiales iti palacio ket masapul nga "awan ti pacapilawan" ken "nataraki" (Dan. 1:4). Makapangayangay unay, ta dagiti datdaton ken tattao nga agserservi iti santuario ket "awan pacapilawan" da (Lev. 22:17-25; Lev. 21:16-24). Ti ari ti Babilonia ket kas la idiligna ti mismo a bagbagina iti Dios ti Israel kas kiddawenna iti isu met laeng a kalidad dagidiay nga agserservi iti uneg ti palaciona. Iti sabali a bangir, iti kasta a kalidad ket mabalin a saan a naigagara a ni Daniel ken dagiti kakadduana ket maiyanninagda kas nabiag a daton agpaay iti Dios kabayatan a sinangoda dagiti karit iti pagarian ti Babilonia.

`Basaen ti Galacia 2:19, 20; Mateo 16:24-26; ken 2 Corinto 4:17. Ania iti ibaga dagitoy a bersikulo kadatayo maipapan no kasano iti panagtalinaedtayo a matalek iti tengnga dagiti aniaman a sangsangoentayo a sulisog?`

Padayawan ti Dios ti kinapudno dagiti uppat a kayaw a Hebreo, ket iti panagpatingga ti sangapulo-nga-aldaw a tiempo iti pannakapadasda ti langada ket nasalsalun-at ken napigpigsada ngem dagiti dadduma nga estudyante nga isu a nangan manipud iti lamisaan ti ari. Gapuna, a ti Dios ket inikkanna dagiti uppat nga adipenna "iti pannacaammo ken kinalaing iti isu-amin a sursuro ken sirib," ket kenni Daniel laeng iti inikkanna iti "pannacaawatna cadagiti isu-amin a sirmata ken tagtagainep" (Dan. 1:17). Daytoy a sagut ket agbalain napateg a paset iti panagipadto a panagministro ni Daniel.

Kas iti panangpadayaw ti Dios iti panagtalek dagiti adipenna idiay pagarian ti Babilonia, ikkannatayo met iti sirib bayat iti panangsango tayo kadagiti karit daytoy lubong. Manipud iti kapadasan ni Daniel ken dagiti kakadduana, naadaltayo a pudno unay a mabalin iti agtalinaed a saan a mamulitan kadagiti dakes nga elemnto ti sociedadtayo. Naadaltayo pay a saan a masapul nga Ilasintayo dagiti bagbagitayo manipud iti sociedad ken iti kulturana tapno makapagservi iti Dios. Ni Daniel ken dagiti kakadduana ket saanda laeng a nagbiag iti tengnga ti maysa a kultura a nabangon iti ulbod ken biddut ken saan a pudno a sarsarita, no di ket isuda mismo ket nagadalda pay kaadigatoy nga ulbod ken biddut ken saan a pudno a sarsarita. Ngem nupay kasta, nagtalinaedda a matalek.

`Uray pay no sadino a lugar iti ayantayo, sangoentayo iti karit nga agtalinaed a matalek iti adda a patpatientayo iti tengnga ti kultura ken dagiti Impluwensya ti sociedad nga isu a maisupadi iti dayta a patpatien. Mangibaga kadagiti dakes nga impluwensya iti kultirayo, ken saludsodem iti bagim: Kasano iti panangtalikodko kadagitoy?`