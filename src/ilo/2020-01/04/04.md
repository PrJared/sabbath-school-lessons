---
title:  Ti Suot ti Apuy
date:   21/01/2020
---

Kadagiti tallo a Hebreo, ti panagdaydayaw iti ladawan nga impaulog a bilin ti ari ket nalawag a kasungani ti panagdaydayaw idiay templo idiay Jerusalem, nga isu a napadasanda kadagiti immun-una a tawtawen. Nupay adda akemda kas oficiales idiay pagarian ken napudnoda iti ari, ti pannakikadduada/panagbalinda a napudno iti Dios ket nangisaad iti pagpatinggaan iti nataoan a kinapudnoda. Situtulokda nga agtultuloy nga agservi iti ari a kas matalek nga administradores; nupay kasta, saanda a mabalin a makitipon iti ceremonia.

`Basaen ti Exodo 20:3-6 ken Deuteronomio 6:4. Ania iti ipakdaar dagitoy a testo a sigurado a nangimpluwensya iti panagtakder nga impakita dagitoy a lallaki?`

Iti panangsurot kadagiti bilbilin nga impaulog ti ari, amin dagiti tattao iti panaguni dagiti instrumento ti musika ket agruknoyda ken agdaydayawda iti ladawan a balitok. Isda laeng a tallao--Sidrac, Misac ken Abdenago--ti nagtured a saan a nagtulnog iti ari. Dagdagus, sumagmamano a taga-Babilonia ket inyegda daytoy a banag iti imatang ti ari. Dagitoy a mang-ak-akusado ket dinegdeganda ti panagpungtot ti ari iti panagkunada a: (1) ti ari a mismo iti nangikabil kadagitoy tallo nga agtutubo iti provincia ti Babilonia; (2) dagiti lallaki a Judio ket saanda nga agservi kadagiti didios ti ari (Dan. 3:12). Ngem iti laksid ti pungtotna a maibusor kadakuada, ti ari ket nangitanggaya kadagiti tallo a lallaki iti maysa pay a gundaway. Ti ari ket siaanamong a mangulit iti entiro a proseso tapno dagitoy a lallaki ket mabalin a sabalianda ti takderda ket daydayawenda ti ladawan. No agkitakitda, maipurruakda idiay sumsumged nga horno. Ket ni Nabucodnosor nileppasna ti pakaasina itinapasindayag a balbalikas: "Ket ni Nabucodnosor nileppasna ti pakaasina itinapasindayag a balbalikas: "Ket siasinonto a dios ti mangisalacan cadacayo cadagitoy im-imac?" (Dan. 3:15).

Naetdan iti naisalsalumina a kinabileg, simmungbatda iti ari: "No casta, ti Diosmi isu a pagservianmi mabalinnacami nga isalacan iti horno a sumsumged ken dumardarang; ket ita imam, O ari, ilapsutnacamto. Ket no saan, maipacaammo coma kenca, O ari, a dayta diosmo dicamto pagservian, ken castamet dicamto pagdaydayawan ti ladawan a balitoc nga impatacdermo" (Dan. 3:17, 18).

`Nupay ammoda a ti Diosda ket mabalinna nga ispalen ida, awan iti pannatalged nga Ispalenna ida. Nupay kasta, nagtukkiadda a mangtungpal iti bilin ti ari, uray pay iti pannakaammoda a mabalin a mapuoranda a sibibiag. Sadino iti pakaalaantayo ito kasta a kita ti pammati?`