---
title:  Ti Pannakaawag iti Panagdaydayaw
date:   20/01/2020
---

`Basaen ti Daniel 3:8-15 ken Apocalipsis 13:11-18. Ania dagiti panagpada a makitatayo a napasamak iti panawen ni Daniel ken ti mapasamak iti masakbayan?`

Ti ladawan a balitok a nakatakder idiay tanap ti Dura, a kadagiti Akkadian kaipapananna ket ti "napaderan a lugar," a mangipasimudaag iti maysa a nalawa a santuario. Imalditna iti dayta a lugar ti maysa a nalawa a santuario. Ken saanpay dayta a makaanay, ti horno iti asidegna ket mangipalagip unay iti maysa nga altar. Ti musika iti Babilonia ket agbalina paset ti panagdaydayaw. Pito a klase iti instrumento ti naisurat, a kas man la ipakaammona iti kinaan-anay ken kinaepektibo iti dyata a panagdaydayaw. 

Ita a tiempo, madagensentaryo iti tunggal sikigan kadagiti awis nga annuroten dagiti kabarbaro nga istilo ti panagbiag, kabarbaro a kapanpanunotan, ken baybay-an tayo iti pannakaitalagatayo iti turay ti Dios kas nailanad iti Saona ken isukotayo ti panagbalintayo a napudno kadagitoy agdama a sukat iti pagarian ti Babilonia. Ti allilaw daytoy lubong no dadduma ket makalapunos, ngem rumbeng a palagipantayo dagiti bagbagitayo a ti napudono a pannakaitalagatayo ket maipaay laeng iti Dios a Namarsua.

Segun iti naimadtoan a kalendario, agbibiagtayo kadagiti maud-udin nga al-aldaw iti pakasaritaan ti daga. Ti Apocalipsis 13 ket iwaragawagna a dagiti agnaed ti daga ket maayabanda nga agdaydayaw iti ladawan ti animal. Dayta ket pamarcaanna dagiti "isu-amin, babassit ken dadackel, babacnang ken napanglaw, dagiti siwayawaya ken dagiti paad-adipen, tapno adda marca iti imada a macanawan wenno iti mugingda" (Apo. 13:16).

Innem a kita dagiti tattao iti naibaga a mangited iti panagbalinda a napudno iti ladawan ti animal: "babassit ken dadackel, babacnang ken napanglaw, dagiti siwayawaya ken dagiti paad-adipen." Ti bilang ti animal, nga isu a 666, ipaganetgetna met ti numero nga innem. Daytoy ket mangipakita a ti ladawan nga impatakder ni Nabucodnosor ket maysa laeng a panangiladawan iti aramidentu ti makuna nga escathological Babylon kadagiti maudi nga al-aldawpanagsasaganad iti a naipakita ti Babilonia a mapasamak kadagiti maudi nga al-aldaw (kitaen ti Dan. 3:1 agpaay ti mangiladawan iti innem ken innem a pulo). Gapuna, naimbag unay no siputantayo a nalaing dagiti mapasamak iti daytoy nga istoria ken no kasano a ti Dios ket napnoan-pannakabalin nga iturongna dagiti paspasamak ti lubong.

`Ti panagdaydayaw ket saan laeng a panagruknoy iti sangoanan ti maysa a banag wenno maysa a tao ken silalatak nga ipakita iti panagbalin a napudno. Ania dagiti dadduma pay a wagas, uray pay bassit a wagas, a mabalin nga agduyostayo iti panangdaydayawtayo iti maysa a banag malaksid iti Apo tayo?`