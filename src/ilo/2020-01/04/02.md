---
title:  Ti Ladawan a Balitok
date:   19/01/2020
---

`Basaen ti Daniel 3:1-7. Ania iti nangguyugoy iti ari a mangaramid iti daytoy a ladawan?`

Adu a tiempo iti napalabas/nagbaetan manipud iti tagtagainep ken ti pannakaipatakder ti ladawan. Nupay kasta, kas la ti ari ket saannan a malipatan ti tagtagainep ken ti kinapudno a ti Babilonia ket madadael tu tapno masukatan daytoy dagiti dadduma nga agturay. Saan a mapnek a kas isu ti olo a balitok laeng, ti ari ket kayatna a isuna ket maitakderan babaen iti maysa a entiro a ladawan ti balitok tapno maibagana kadagiti iturayanna a ti pagarianna ket mapagtalinaed iti amin a pakasaritaan.

Daytoy a kababalin ti kinapasindayaw ket mangipalagip kadagiti tattao a nangbangon ti Torre ti Babel, nga, iti kinapangasda, gandatda a kariten ti Dios a mismo. Kas kapangasda ket ni Nabocodnosor. Adu ti naaramidanna kas agturay iti Babilonia, ken saanna maawat ti kapanunotan a ti pagarianna ket agpatinggantu. Gapuna, tapno maadda iti bukodna a pannakaitan-ok, isu ket nangbangon iti maysa a ladawan tapono mangipalagip iti pannakabalinna ken tapno makitana ti kinapudno dagiti iturayanna. Nupay mabalin a saan a nalawag a nu daytoy a ladawan ket naaramid tapno itakderanna ti ari wenno ti maysa a dios, laglagipentayo nga idi un-unana a tiempo ti linya a mamagsina iti politiko ken relihion ket masansan a saan a klaro, no addaman iti kasta.

Laglagipentayo pay, a ni Nabocodnosor ket naaddaan iti dua a gundaway tapno maam-ammona ti pudno a Dios. Umuna, sinuotna dagiti agtutubo a Hebro ket nasarakanna ida a nasirsiribda iti maminsangapulo a daras ngem kadagiti dadduma a mamasirib idiay Babilonia. Kalpasanna, idi a dagiti amin nga eksperto ket saanda a nagballigi a nangipalagip iti tagtagainepna, ni Daniel ket imbagana kenkuana dagiti kapanunotan nga adda iti nakemna, ti tagtagainep, ken iti katarusanna. Kamudiananna, ti ari ket binigbigna iti Kinatan-ok ti Dios ni Daniel.Ngem makapasiddaaw unay, dagidiay a napalabas a sursuro [teolohiya] ket saanda lappedan ni Nabucodnosor manipud iti panagsublina iti panagdaydayaw iti ladldawan. Apay? Nalabit a maigapu iti kinapasindayag. Dagiti managbasol a tattao ket agtukkiadda a mangbigbig iti kinapudno a dagiti namaterialan ken kinalaing a nagunodda ket ubbaw ken maawantu. Mabalin a dadduma a tiempo ket aggungunaytayo a kas "Nabocodnosor" a nalabes unay iti panangikasotayo kadagiti nagun-odtayo ken malipatantayo no kasano iti kinaawan mamaayda iti kinaagpayso ti kinaagnanayon (eternity).

`Kasano iti pannakasursurotayo a saan a matnag, uray pay iti babassit a wagas, ti isu met laeng a palab-og a nakatnagan ni Nabocodnosor?`