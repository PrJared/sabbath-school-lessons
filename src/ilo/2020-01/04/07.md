---
title:  Adalen Pay
date:   24/01/2020
---

Napateg dagiti ad-adal a masursuro manipud iti kapadasan dagiti agtutubo a Hebreo idiay tanap ti Dura. Iti tiempotayo, adu kadagti adipen ti Dios, numanpay inosenteda iti dakes nga aramid, ket maiyegda nga agsagrap iti pannakaibabain ken pannakairurumen kadagiti im-ima daidiay nga, isu nga aramaten ni Satanas, a napnoda iti apal ken narelihiosoan a diskriminasyon. Nangnangruna a rumsua ti pungtot ti tao maibusor kadagidiay a mangsalsalimetmet iti Sabado ti maikapat a bilin; ket iti kamaudiananna ti maysa a sapasap a bilin ket ipakdaarda a dagitoy ket maikarida iti ipapatay.

"Ti panawen ti riribuk iti masangoanan dagiti tattao ti Dios ket iyawisna ti maysa a pammati a saan nga agkapuy. Dagiti an-annakna ket masapul nga ipaduyakyakda nga Isu laeng ti sentro iti panagdaydayawda, ket awan iti aniaman a pambar, uray pay iti biag a mismo, ti makapilit kadakuada a mangaramid iti uray sangkabassit nga iyaanamong iti saan a pudno a panagdaydayaw. Iti napudno a puso, dagiti bilbilin ti managbasol, addaan-papatinggaanna a tattao ket lumnedda nga awan patpategna iti abay ti sao iti agnanayon a Dios. Ti kinapudno ket matulnog tu, uray pay no ti resulta ket pannakaibalud wenno pannakakayaw wenno ipapatay."--Ellen G. White, PROPHETS AND KINGS, pp. 512, 513.

**Salsaludsod a Pagiinnadalan**:

`1. Basaen ti 1 Pedro 1:3-9. Apay nga arayaten ti Dios dagiti dadduma ket saan dagiti dadduma manipud iti panagrigrigat? Wenno ti kadi sungbat kadagiti salsaludsod a kakastoy ket maysa a banag a saantayo a maawatan ita? Kadagiti kasasaad a ti namilagroan a pannakaispal ket saan a mapasamak, apay a masapul nga agtalektayo iti kinaimbag ti Dios iti laksid ti kakasta a pannakauppapay?`

`2. No daytoy a pasamak ket nagpatingga koma iti pannakatay dagiti lallaki a Hebreo idiay sumsumged nga horno, ania dagiti kaskasdi nga adal a maalatayo?`

`3. Manipud iti pannakaawattayo kadagiti paspasamak iti maudi-nga-al-aldaw, ania agbalin nga isyu, iti akinruar a pagilasinan a mangipakita asino ti daydayawentayo? Ania koma ti ibaga daytoy kadatayo ita maipapan no kasano ti kinapateg ti Sabado?`

`4. Basaen ti Lucas 16:10. Kasano a matulongannatayo dagiti sasao ni Cristo ditoy a makaawat no ania iti pudno a kaipapanan ti agbiag gapu iti pammati?`

`5. Basaen manen ti Daniel 3:15, idi a kinuna ni Nabucodnosor, "Siasinonto a dios ti mangisalacan cadacayo cadagitoy im-imac?" Kasano iti panangsungbatmo iti dayta a saludsod?`