---
title:  Manipud Horno Aginggat' Palacio
date:   18/01/2020
---

#### Basaen Agpaay ti Adal iti a Lawas
Daniel 3; Apoc. 13:11-18; Exo. 20:3-6, Deut. 6:4; 1 Cor. 15:12-26; Hebreo 11..

> <p>Paset a Maiyulo</p>
> “No casta, ti Diosmi isu a pagservianmi mabalinnacami nga isalacan iti horno a susumged ken dumardarang; ket ita imam, O ari, ilapsutnacamto” (Daniel 3:17).

Gapuna, dagitoy nga agtutubo, nainspiraran iti Espiritu Santo, ipakdaarda iti entiro a nacion ti pammatida, nga Isu a daydayawenda ket Isu laeng ti pudno ken sibibiag a Dios. Daytoy a panangipaduyakyak iti bukodda a pammati ket isu iti kalalaingan a pannakaiparang iti principioda. Tapno mapasingkedan dagiti agdaydayaw kadagiti ladladawan iti pannakabalin ken kinaindaklan ti sibibiag a Dios, dagiti a adipenna ket masapul nga ipaduyakyakda ti bukodda a panagraem iti Dios. Masapul nga ibunannagda nga Isuna laeng ti sentro ti dayaw ken panagdaydayawda, ken awan iti aniaman a napatpateg, uray pay iti panamagtalinaed ti biag a mismo, ti mabalin a mangpilit kadakuada nga umanamong iti panagdayaw iti ladladawan. Dagitoy a liksion ket addaan direkta ken pateg iti kapadasantayo kadagitoy a liksion ket addaan direkta ken pateg iti kapadasantayo kadagitoy maudi nga al-aldaw."--Ellen G. White, IN HEAVENLY PLACES, p. 149. Iti panangimdeng iti nanbuteng nga ipapatay maigapu iti isyu ti panagdaydayaw ket kas man maysa banag laeng a mapasamak iti makuna a prescientific wenno superstitious age, ti Biblia ipakdaarna a kadagiti maudi nga al-aldaw, intun a ti lubong ket naindaklanen a dumur-as, addanto met mapasamak a kastoy, ngem maaramid iti sangalubongan. Ngarud, manipud iti panangadal kadaytoy nga istoria, adda dagiti maadawtayo a pannakaawat, maipanggep iti dayta nga isyu, a segun iti Biblia, ket sangoen tu dagiti matalek iti Dios.

_*Adalen ti adal ita a lawas tapno makapagsagana agpaay Sabado, Enero 25._