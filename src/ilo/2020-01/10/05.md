---
title:  Ti Trabaho ti Misias
date:   04/03/2020
---

Ti mangibabaet a kararag ni Daniel ket tamingenna ti dua a kangrunan a pakaseknan: dagiti basbasol dagiti tattao ken ti pannakalangalang ti Jerusalem. Gapuna, ti sungbat ti Dios ket maipapan kadagitoy dua a petisyon/dawat. Babaen ti trabaho ti Misias dagiti tattao ket masubbotda ket ti santuario mapulotanto. Nupay kasta, dagitoy dua a matudtudo a petisyon, ket nasungbatanda kadagiti wagas a labsanna uray pay ti agdama a tiempo ni Daniel iti pakasaritaan: ti trabaho ti Misias ket mangipaay iti pagimbagan ti amin a kaputotan ti tao.

`Basaen ti Daniel 9:21-27. Ania a trabaho iti maaramid iti uneg ti panawen ti 70-a lawas? Apay a ni laeng Jesus iti makaramid dayta?`

1. "Pangleppas iti salungasing." Ti sao ti Hebreo maipapan iti "salungasing" (pesha') ket isingasingna ga isu daytoy ti situtulok a panagsalungasing ti maysa a nababbaba a maibusor iti maysa a nangatngato (kaspangarigan, Prov. 28:24).  Daytoy a sao ket nailanad pay iti Biblia maipapan iti nalatak a panangsukir dagiti tattao iti Dios (Ezek. 2:3). Nupay kasta, babaen iti dara ni Jesus, ti panagsukir a maibusor iti Dios ket mawaswas ket dagiti tattao ket maipay kadakuada dagiti kaikarian nga agayus manipud Kalbaryo.
2. "Panungpalan dagiti basbasol." Ti sao ket addaan kaipapananna a "tapno selloan," ket ditoy ti kayatna a soen ket ti basol napakawan. Manipud idi pannakatnagiti basol, ti kaputotan ti tao ket dinan kinabaelan iti agbiag kadagiti pagrukodan ti Dios, ngem ti Misias ket Osunan ti makaammo kadagiti pagkapsutantayo.
3. "Panagcacappia gapu iti kinadakes." Kas iti kuna ni Pablo: "Ta macaay-ayo iti Ama a ti amin a pannacapunno agtaeng kencuana; Ket gapu kencuana maicappia kencuana met laeng dagiti isu-amin a banbanag, idinto nga inaramidna ti cappia a gapu iti darana iti cruz; gapu kencuana, cunac uray dagiti adda iti rabaw ti daga, uray dagiti adda sadi langit" (Col. 1:19,20). Uray pay ditoy, ni laeng Jesus iti makabalin a mangyeg iti daytoy a kinapudno.
4. "Panangiyeg iti agnanayon a kinalinteg." Ni Cristo ket innalana ti lugartayo idiay kruz ket iti kasta naited kadatayo ti nabendito a kasasaad a "nalinteg" iti Dios. Babaen laeng ti pammati a mawattayo daytoy a kinalinteg nga aggapu iti Dios.
5. "Pakaselloan iti sirmata ken padto." Idi indaton ni Cristo ni Bagina kas sacrificio, dagiti padpadto iti Daan a Testamento a mangitudo iti makaabbong a trabahona ket naselloanda iti panangkita a natungpaldan.
6. "Ken Panangpulot iti Casantoan." Ti Casantoan a naibaga ditoy ket saan a tao no di ket lugar. Ngarud, daytoy a sasao ket tudtudoenna ti pannakapulopiti nailangitan a santuario a ni Cristo ket inrugina sadiay ti panagbalinna kas isu ti Nangato a Padi tayo (Heb. 8:!). 