---
title:  Maysa a Pakaasi ti Parabur
date:   02/03/2020
---

`Basaen ti Daniel 9:3-19. Iti ania ti pakaibatayan ti panangdawat ni Daniel iti panangngaasi?`

Masapul a paliiwentayo a nangnagruna dagiti sumagmamano a puntos iti daytoy a kararag.

Umuna, awan a pulos iti daytoy a kararag ni Daniel nga isu ket dumawdawat iti aniaman a pannakailawlawag kadagiti didigra a napasamak kadagiti Judio. Ammona ti gapuna. Kinaagpaysoanna, ti kababagas ti kararag ket mangibaga a lagipen mismo ni Daniel ti gapuna: "Ket dicami met nagtulnog iti timec ni Jehova a Diosmi, tapno magna cadagiti linlintegna, isuda nga incabilna iti sangoananmi babaen cadagiti adipenna a mammadto" (Dan. 9:1). Ti naudi a tiempo a nakitatayo ni Daniel nga agkasapulan iti maysa a pannakaawat iti maysa a banag ket iti maudi a paset ti Daniel 8, idi a kunana a saanna a maawatan ti sirmata ti maipapan iti 2,300 a rabii ken bigat (see Dan. 8:27).

Ti maikadua a punto ket daytoy a kararag ket maysa a pakaasi iti parabur ti Dios, iti situtulok a panangpakawan ti Dios kadagiti tattaona uray pay no nagbasolda ken nagaramidda ti dakes. Iti maysa a panangkita, makitatayo ditoy iti maysa a napigsa a nga ilustrasyon iti evangelio, iti managbasol a tattao nga isu nga awan ti kaikarianda a bukbukod, ngem nupay kasta ket dawdawatenda iti parabur a saanda a kaikarian ken ti pammakawan a dida tinegged. Saan kadi a daytoy ket maysa nga ehemplo a ti tunggal maysa kadatayo, sika ken siak, ket isu ti kasasaadtayo iti sangoanan ti Dios?

`Basaen ti Daniel 9: 18,19. Ania pay iti sabali a gapu ti ited ni Daniel iti Dios tapno sungbatanna ti kararagna?`

Ti sabali pay nga aspeto iti kararag ni Daniel ti rumbeng a maibaga: ti pakaasi agpaay iti pakaidayawan iti nagan ti Dios. Dayta ket, ti kararag ket saan a pakaigapuanan iti napersonalan a pagnam-ayan ni Daniel wenno dagiti tattaona, no di ket maigapu iti pagimbagan ti Dios (Dan. 9:17-19). Iti sabali a sarita, ti kararag ket masapul a mapatgan agsipud ta ti nagan ti Dios ket mapadayawan.

`Basaen ti 2 Ar-ari 19:15-19. Iti ania dagiti wagas a ti kararag ni Ezekias ket umasping iti kararag ni Daniel? Ania iti ibaga ti Mateo 5:16 maipapan no kasano met a mapadayawantayo ti Dios?`