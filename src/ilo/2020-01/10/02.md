---
title:  Ti Pannakaipangpangruna iti Sao ti Dios
date:   01/03/2020
---

`Basaen ti Daniel 9:1,2. Ni Daniel kunana a "naawatac gapu cadagiti libro" ti padto nga isu nga ad-adalenna a naimbag. Ania a libro wenno liblibro iti Biblia iti kayatna a saoen?`

Bayat iti panangkitatayo iti daytoy a kararag, nalawag a daytoy a kararag ket maigapu iti nauneg a panagadal iti napalabas a paltiing ti Dios ken Moises ken dagiti mammadto. Iti pannakaammona manipud iti sursurat ni Jeremias a ti panawen ti pannakakayaw ket agbayag iti pitopulo a tawtawen (kitaen ti Jer. 25:11, 12; Jer. 29:10), maawatan ni Daniel ti kinapateg ti tiempo (iti pakasaritaan/historya) nga isu a pagbibiaganna.

Laglagipentayo a ni Daniel impaayna daytoy a kararag idi 539 B.C., ti tawen a ti Pagarian ti Persia ket sukatanna ti Babilonia. Isu a nganngani pitopulo a tawtawenen ti naglabas manipud iti panangparmek ni Nabucodnosor iti Jerusalem ken iti panangdadaelna iti templo. Iti kasta ngarud, segun iti padto ni Jeremias, dagiti tattao ti Dios ket agsublidantu iti mabiit idiay ili a nakayanakanda. Agtaltalek iti Sao ti Dios, ammo ni Daniel a maysa a naindaklan unay a banag iti ngannganin a mapasamak kadagiti tattaona ken, kas met kadagiti karkari ti Dios iti Saona, ti pannakakayaw idiay Babilonia ket iti mabiit ket agpatinggan ket dagiti Judio ket agsublidan idiay pagtaenganda.

Manipud iti panagadalna kadagiti Sursurat a naadalana iti tiempona, ni Daniel ket nabigbigna pay no kasano iti kinakaro dagiti basbasol dagiti tattaona. Agsipud ta sinalungasingda ti tulag, insinada ti pannakaikayametda iti Dios; gapuna, ti di-maliklikan a supapak ket, ti pannakakayaw (Lev. 26:14-45). Ket ngarud, iti panagadal iti paltiing ti Dios ti nangipay ken Daniel iti maysa a pannakaawat kadagiti panpanawen ken dayta iti nangted kenkuana iti rikna a dumawat iti kaasi ti Dios iti biang dagiti tattao.

Bayat nga umaasidegtayon kadagiti maud-udi nga al-aldaw iti pakasaritaan ti lubong, kasapulantayo iti ad-adda pay a panagadal ken agbiag a maiyannurot iti Sao ti Dios. Ti laeng Susurat iti mabalin a makaipaay kadatayo iti maysa a naturay a pannakailawlawag iti lubong a pagbibiagantayo. Ta kalpasan ti amin, ti Sursurat ket ibagana ti istoria ti dakkel a panagbinnusor iti nagbaetan ti naimbag ken dakes, ket iti kasta ngarud iparangarangna a ti pakasaritaan ti tao ket agpatingga agraman ti pannakadadael ti dakes ken ti pannakaipasdek iti agnanayon a pagarian ti Dios. Iti ad-adda a panangadaltayo iti Sursurat, ket ad-adda met a maawatantayo iti agdama a kasasaad ti lubong ken ti ayan tayo iti dayta, kasta met dagiti pananginanamatayo bayat iti panagbiagtayo iti daytoy a lubong nga awan aniaman a maipaayna.

`Kasano a ti Biblia ket tulongannatayo a mangawat, a daytoy a lubong, iti uneg ken ti lubong mismo, ket nalaka a makuna nga awan kaes-eskanna?`