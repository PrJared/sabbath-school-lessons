---
title:  Manipud Panagipudno Agingga ti Pannakaliwliwa
date:   29/02/2020
---

### Basaen Agpaay ti Adal iti a Lawas
Daniel 9; Jer. 25:11, 12; 29:10, 2 Ar-ari 19:15-19; Mat. 5:16; Santiago 5:16.

> <p>Paset a Maiyulo</p>
> “O Apo, denggem; O Apo, pacawanem; O Apo, ipangagmo ken aramidem; dica agtactac, gapu iti naganmo met laeng, O Diosco, ta ti ilim ken dagiti tattaom managananda iti naganmo” (Daniel 9:19).

Ti Daniel 9 ket launenna iti maysa kadagiti naindaklan a karkararag ti Biblia. Kadagiti kapapatgan a kankanito iti biagna, ni Daniel ket nagtalek iti kararag tapno mabalinanna a sangoen dagiti karit iti sangoananna. Idi a Daniel ken dagiti kakadduana ket ngannganidan mapapatay gapu iti datdatlag a tagtagainep iti maysa a pagano nga ari, ti mammadto immasideg iti Dios babaen iti kararag (Daniel 2). Ken idi naiyulog ti naarian a bilin a mangiparit iti agkararag iti  aniaman a Dios no di laeng iti ari, intultuloy ni Daniel a mangipaay iti inaldaw a karkararagna a maiturong idiay Jerusalem (Daniel 6). Gapuna, bayat nga anninagentayo ti kararag iti Daniel 9, laglagipentayo a ti sirmata a 2,300 a malem ken bigat iti Daniel 8 ket dakkel ti afecto daytoy iti mammadto. Numanpay ti amin a kaipapanan iti dayta a padto ket nailawlawag, ni Daniel ket saanna pay unay maawatan iti tiempo ti pannawen a naisaad iti panagsarita dagiti dua a nailangitan a nabiag: "Aginggana iti dua ribo ket tallo gasut a malem ken bigat; calpasanna ti santuario madalusanto" (Dan. 8:14). Ita laeng, iti kapitulo 9, nga ad-adu a lawag ti naited iti mammadto, ken kasta met nga iti daytoy a tiempo, daytoy ket kas sungbat iti napasnek a kararag.

_*Adalen ti adal ita a lawas tapno makapagsagana agpaay Sabado, Marzo 7._