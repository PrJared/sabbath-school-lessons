---
title:  Adalen Pay
date:   28/02/2020
---

Iti baba ket ti tsart a mangipakita ti adda a nakitatayo maipapan ti panagsasaganad dagiti pagpagarian a naipakita iti Daniel 2, 7, ken 8. Ania iti ibaga daytoy kadatayo maipapan iti pannakadalus ti santuario?

|Daniel 2|Daniel 7|Daniel 8|
|---|---|---|
|Babilonia|Babilonia|-|
|Medo-Persia|Medo-Persia|Medo-Persia|
|Grecia|Grecia|Grecia|
|Pagano a Roma|Pagano a Roma|Pagano a Roma|
|Kinapapa a Roma|Kinapapa a Roma|Kinapapa a Roma|
|-|Panangokom idiay langit|Panangokom idiay langit|
|Makadua a Yaay|Makadua a Yaay|-|

Kas makitatayo ditoy, adda dagiti pagpapadaan kadagiti kapkapitulo. Saan laeng a dagiti nasnacion a naipakita ti agpapada iti maysa ken maysa, ti buya ti panangokom iti Daniel 7--nga isu a mapasamak kalpasan ti 1,260 a tawtawen (A.D. 538-1798 B.C.) iti kinapapa a Roma--ket tumutop a pumada ti pannakadalus ti santuario, nga iti Daniel 8 ket mapasamak kalpasan met ti Roma. Iti pangababaan a sarita, daytoy nailangitan a panangokom iti  Daniel 7--ti panangokom a mangiturong iti panungpalan ti lubong--ket isu met laeng ti banag a pannakadalus ti santuario iti Daniel 8. Naited kadatayo ditoy iti dua nga agduma a pannakaipakita iti isu met laeng a banag, ken dagitoy a dua mapasamak kalpasan ti panawen ti 1,260 a tawtawen a panangidadanes nga aramiden ti bassit a sara.

**Salsaludsod a Pagiinnadalan**

`1. Kasano a ti tsart iti ngato ket ipakitana kadatayo a ti pannakadalus ti santuario, nga isu met laeng iti panangokom iti Daniel 7, ket rumbeng a mapasamak iti agarup kalpasan ti padto a 1,260 a tawtawen ti bassit a sara--ngem sakbay iti panangipasdek iti maudi a pagarian ti Dios?`

`2. Ti padto ti Daniel 8 ket ipakitana ti pakasaritaan/historya a kas man naranggas ken napno iti kinadakes. Dagiti dua nga animal, nga isimsimboloanda ti dua a sangalubongan a pagpagarian, aggubalda iti maysa ken maysa (Dan. 8:8-12). Ti bassit a sara a rummuar kalpasanda ket maysa a naranggas ken mangidadanes a turay (Dan. 8:23-25). Gapuna, ti Sursurat ditoy ket saanna a gandaten a tagibassiten ti kinapaypayso ti rigrigat iti daytoy a lubong. Kasano a daytoy ket tumulonga koma kadatayo a makasursuro nga agtalek iti Dios ken ti Kinaimbagna, laksid ti kinapaypayso ti dakes a makitkitatayo iti amin nga aglikmuttayo?`