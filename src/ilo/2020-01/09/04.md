---
title:  Ti Pannakaduprak ti Santuario
date:   25/02/2020
---

`Basaen ti Daniel 8:10-12. Ania a kita ti aramid ti naipakita ditoy nga ar-aramiden ti bassit a sara?`

Iti Daniel 8:10, ti bassit a sara ket gandatenna a tuladen, iti naespirituan a saad, ti trabaho dagiti nangbangon iti Babel (Gen. 11:4). Dagiti termino a "buyot" (host)  ken "bitbituen" ket mabalin a tudtudoenna dagiti tattao ti Dios iti Daan a Testamento. Ti Israel ket nadukotan a kas buyot/armada ni Jehova (Exo. 12:41). Ni Daniel ket ipakitana met a dagiti matalek a tattao ti Dios a kas naraniag a bitbituen (Dan. 12:3). Nupay kasta daytoy ket nalawag a saan a litiral a panang duprak kadagiti nailangitan a banbanag, no di ket maysa a panangidadanes kadagiti tatto ti Dios, a "ti pannakipagilitayo adda sadi langit" (Fil. 3:20). Numanpay rinibribu a Cristiano dagiti pinapatay dagiti pagano nga emperador, ti pontiria ita ket iti pangato (vertical) nga ar-aramid ti bassit a sara. Gapuna a ti maudi a pannakaipatungpal daytoy a padto ket mainaig ket ngata iti kinapapa a Roma ken iti panangidadanesna iti amin a panpanawen.

Kasta met a, ti Daniel 8:11 ket saritaenna maipapan iti maysa a "Principe," nga isu a naibaga iti maysa a paset ti Daniel a kas "iti Napulotan [Misias], ti Principe" (Dan. 9:25), "Miguel a principeyo" (Dan. 10:21),  ken "Miguel" ti "dackel a principe" (Dan. 12:1), Awan ti sabali no di ni Jesu-Cristo ti mabalin a tudtudoen daytoy a sasao. Ni Jesu Cristo ket isu ti Principe iti naibaga a "buyot" ken Nangato a Paditayo idiay langit. Iti kasta ngarud, ti kinapapa ken ti narelihiosan a sistema nga itakderanna ket guloenna ken gandatenna nga artapan ti trabaho a kinapadi ni Jesus.

Iti Daniel 8:11, ti "di agsarday a daton a mapuuran" (daily sacrifice) ket isu ti mangipalagip iti napasamak iti naidagaan a santuario tapno mangdutok kadagiti nadumaduma ken agtultuloy a paset dagiti alagaden a servicio--pakairamananen dagiti datdaton ken panangibabaet. Iti babaen dagitoy a servicio a dagiti managbasol ket mapakawanda ken dagiti basbasol ket matratarda idiay tabernakulo. Daytoy a naidagaan a sistema ket itakderanna ti trabaho a panangibabaet ni Cristo idiay nailangitan a santuario. Isu a kas ipadto ti padto, ti kinapapa ket sukatanna ti panangibabaet ni Cristo iti panangibabaet dagiti papadi. Babaen iti kasta a saan a pudno a panagdaydayaw, ti bassit a sara ket ikkatenna ti trabaho ni Cristo a panangibabaet ken iti nainsimboloan ket durakenna ti lugar ti santuario ni Cristo.

"Ket impurruacna ti pudno iti daga, ket inaramidna ti kinaycayatna ket rimmang-ay" (Dan. 8:12). Ni Jsesus ipakdaarna ti bagbagina nga Isu ti pudno (Juan 14:6) kasta met nga itudona ti Sao ti Dios kas pudno (Juan 17:17). Iti kasupadina, ti kinapapa impartina ti pannakaipatarus ti Biblia iti pagsasao dagiti tattao, inyegna ti pannakaipatarus ti Biblia iti babaen ti turay ti iglesia, ken iti teoria ket anninagenna ti tradisyon a kas met ti Biblia, ngem iti sursuro, ti tradisyon ket naimdengan a nangatngato ngem iti Biblia a kas kangatoan a mangituray iti pammati.

`Ania koma ti ibaga daytoy nga adal kadatayo maipapan no kasano iti kinapateg ti pannakaammo iti pudno a naibatay iti Biblia a maisupadi kadagiti tradisyon ti tao?`