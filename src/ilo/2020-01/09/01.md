---
title:  Manipud Di-Kinatarnaw Agingga ti Pannakadalus
date:   22/02/2020
---

### Basaen Agpaay ti Adal iti a Lawas
Daniel 8; Daniel 2:38; Gen. 11:4; Levitico 16; Heb. 9:23-28.

> <p>Paset a Maiyulo</p>
> “Ket isu kinunana caniac, 'Aginggana iti dua ribo ket tallo gasut a malem ken bigat; calpasanna ti santuario madalusanto” (Daniel 8:14).

Ti sirmata a nailanad iti Daniel 8 ket naited iti mammadto idi 548/547 B.C. ken daytoy ket ipaayna ti sumagmamano a napateg a panglawlawag maipapan iti panangokom a tudtodoen ti Daniel 7. Saan a kas iti sirmata ti Daniel 2 ken 7, ti sirmata ti Daniel 8 ket saannan nga iraman ti Babilonia ken agrugi iti Medo-Persia, agsipud ta iti daytoy a tiempo ti Babilonia ket kumap-kapsuten ken dagiti taga Persia ket dandani dan sukatan ti Babilonia a kas sumaruno a kas isu ti agturay iti sangalubongan. Ti sirmata iti Daniel 8 ket maipada iti Daniel 7. Ti lengguwahe ken dagiti simbolo ket nagbaliw iti Daniel 8 agsipud ta ti pokus daytoy ket nakasentro iti pannakadalus [pannakagugor] ti nailangitan a santuario kas mainaig iti nailangitan nga Aldaw ti Pannakaabbong. Gapuna ti matudtudo a kontribusyon iti Daniel 8 ket makita iti pokusna kadagiti aspeto maipapan iti nailangintan a santuario. Idinto a ti Daniel 7 ket ipakpakitana ti nailangitan a pangokoman ken ti Anak ti tao a mangawat iti pagarian, ti Daniel 8 ipakpakitana ti pannakadalus ti nailangitan a santuario. Ngarud, kas iti iti ibunannag a panagpada dagitoy dua a kapitulo, ti pannakadalus ti nailangitan a santuario a naipakita iti Daniel 8 ket makianamong iti buya ti panangokom iti Daniel 7. 

_*Adalen ti adal ita a lawas tapno makapagsagana agpaay Sabado, Febrero 29._