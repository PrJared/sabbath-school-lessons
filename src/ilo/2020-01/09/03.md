---
title:  Ti Itataud ti Bassit a Sara
date:   24/02/2020
---

`Basaen ti Daniel 8:8-12 a naimbag. Iti ania a turong ti paggunayan daytoy bassit a sara, ken apay a daytoy ket napateg a maawatan?`

Kalpasan iti pannakaipakita dagiti uppat a sarsara nga agturong kadagiti uppat a turongen ti angin ti langit, ti teksto ti Biblia kunana a manipud iti maysa kadagitoy a sara ket rummuar iti maysa a bassit a sara. Ti saludsod ditoy ket no daytoy a sara wenno pannakabalin ket aggapu manipud iti maysa kadagiti uppat a sarsara, nga isu a, kas iti nakitatayo idi kalman, ket itakderanda dagiti uppat a heneral ni Alexander--wenno maysa kadagiti uppat nga anging. Iti pannakaisurat iti teksto iti orihinal a lengguwahe kt ipakdaarna a daytoy a sara ket agtaud manipud kadagiti uppat nga angib ti langit. Ket idinto ta daytoy a pannakabalin ket agtaud kalpasan ti Pagarian ti Grecia ken dagiti uppat a nakabingay-bingayanna, ti kadawyan a pannakaawat ket daytoy a bassit sara ket ti Roma, umuna ti pagano ken kalpasanna ti kinapapa. "Daytoy bassit a sara ket mangitakderan iti Roma iti dua a pasetna, pagano ken kinapapa. Nakita nga umuna ni Daniel iti pagano a Roma, naarian a paset, a bumusbusor kadagiti Judio ken dagiti immuna a Cristiano, ken kalpasanna nakita ni Daniel ti Roma iti kinapapa a paset, agtultuloy agingga iti aldawtayo ken iti masakbayan." --THE SEVENTH-DAY ADVENTIST BIBLE COMMENTARY, vol. 4, p. 841.

Segun ti teksto ti Biblia, ti bassit a sara ket immuna a nagtgnay iti pabaribar (horizontal) ket "dimmackel iti napalalo unay a tumurong iti abagatan, ken tumurong iti daya, ken tumurong iti Nadayag a Daga" (Dan. 8:9). Dagitoy tallo a turong ket umanamong kadagiti tallo a kangrunaan a lugar a natnag iti babaen ti panagturay ti pagano a Roma.

Kabayatan a ti bassit a sara ket agbalin a kangrunaan a makita iti sirmata, ti pangato (vertical) a panaglawa/panagdakkel iti pannakabalina ket maaddaan iti pannakabinsa-binsa. Iti daytoy a panangkita, ti sara ket maiyanamong unay iti bassit a sara iti Daniel 7, kas ipakita dagiti sumaganad a pannakaidiligda: (1) Agpada a sara ket babassitda iti pangruggianan (Dan. 7:8, Dan. 8:9). (2) Agpada ket agbalinda a dakkel iti ud-udina (Dan. 7:20; Dan. 8:9). (3) Agpadpada a mangidadanes a pannakabalin (Dan. 7:21, 25; Dan. 8:10, 24). (4) Agpadapada a mangitanok iti bukod a bagi ken managtabbaaw (Dan. 7:8, 20, 25; Dan. 8:10, 11, 25). (5) Agpadpada a ti pontiriada ket dagiti tattao ti Dios (Dan. 7:25, Dan. 8:24.) (6) Agpadpada nga addaan kadagiti paset dagiti ar-aramidda nga isu nga inladawan ti naimpadtoan a pannawen (Dan. 7:25; Dan. 8:13, 14).  (7) Agpadpada a bumayag agingga ti panawen ti panungpalan (Dan. 7:25, 26; Dan. 8:17, 19).  (8) Ken agpadpada a sumango iti naisalsalumina a pannakadadael (Dan. 7:11, 26; Dan. 8:25).  Kamaudiananna, gapu ta ti bassit a sara ti Daniel 7 ket itakderanna ti kinapapa, ti pangato (vertical)  a panaglawa / panagdakkel ti bassit a sara iti Daniel 8 ket mangitakderan iti isu met laeng a pannakabalin. Ngarud, kas iti Daniel 2 ken 7, ti maudi a kangrunaan a pannakabalin ket ti Roma, iti paset a pagano ken kinapapa.