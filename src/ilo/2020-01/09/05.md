---
title:  Ti Pannakadalus ti Santuario
date:   26/02/2020
---

`Basaen ti Daniel 8:14. Ania ti mapasamak ditoy?`

Kalpasan iti makadadael a panangduprak ti sara, ket naiwaragawag a ti santuario ket madalusanto. Tapno maawatan daytoy a mensahe, masapul a laglagipentayo a ti pannakadalus ti santuario a nailanad iti Daniel 8:14 ket maipada iti buya ti panangokom a naipakita iti Daniel 7:9-14. Ket idinto ta dayta a panangokom a naipakita iti Daniel 7:9-14. Ket idinto ta dayta a panangokom ket mapasamak idiay langit, ti santuario ket masarakan met ngarud idiay langit. iti kasta ngarud, bayat a ti Daniel 7 ket ipakpakitana ti ibaballaet ti Dios iti pannakainaigna kadagiti paspasamak ti tao manipud iti naustisyaan a panangkita, ti Daniel 8 ket iladawanna ti isu met laeng a pasamak manipud iti naespirituan (santuario) a panangkita. Ti naidagaan a santuario ket naitulad iti nailangitan a santuario ken agservi a mangiladawan iti nalawa a saad iti plano ti pannakaisalakan. Inaldaw, dagiti managbasol ket inyegda dagiti datdatonda idiay santuario, a dagiti tattao ket napakawanda kadagiti naipudnoda a basbasol a dagitoy a basbasol ket naiyakarda iti santuario. naiyallatiwd. Kas banagna, ti santuario ket nagbalin a di-natarnaw...Iti kasta ngarud, ti regular a panakadalus ket kasapulan tapno madalusan ti santuario manipud kadagiti basbasol a naiyeg idiay. Dayta ket naawagan kas iti Aldaw ti Pannakaabbong ken naaramid iti maminsan iti makatawen (kitaen ti Levitico 16).

Apay a ti nailangitan a santuario ket kasapulan iti pannakadalusna? Iti panangaamiris, makunatayo a dagiti naipudno a basbasol dagidiay a nangawat ken Jesus ket "naiyallatiw/naiyakar" idiay nailangitan a santuario, kas met latta kadagiti basbasol dagiti sibababawi nga Israelitas ket naiyakar/naiyallatiwda iti naidagaan a santuario. Iti naidagaan nga Aldaw ti Pannakaabbong, adu dagiti an-animal ti napapatay, isimsimboloanna ti mapasamak nga ipapatay ni Jesus, nga isu ti pakaigapuan a dagiti managbasol ket mabalinanda ti agtakder agtakder iti Aldaw ti Pannakaabbong. 

Ken kas iti adda a napasamak iti naidagaan nga Aldaw ti Pannakaabbong idi nadalusan ti santuario, di ad-addan idiay nailangitan, idi a ti dara laeng ni Cristo ti makatulong kadatayo iti panangokom? Ti pannakadalus ti santuario, a naipakita iti Daniel 8:14, ket ti nailangitan a kapada iti naidagaan a servicio, a ti kangrunaan a mensahena ket: kas managbasol, kasapulantayo ti dara ti Misias a mangpakawan kadatayo kadagiti basbaoltayo ken itdenna kadatyo iti bael a makapagtakder idiaay pangokoman.

`Basen ti Hebrio 9:23-28. Kasano a dagitoy a bersikulo ket iparangarangda ti pannakaisalakan nga adda kadatayo ken Jesus babaen iti sakrificiona nga agpaay kadatayo?`