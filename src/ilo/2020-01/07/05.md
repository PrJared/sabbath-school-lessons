---
title:  Idiay Rukib Dagiti Leon
date:   12/02/2020
---

`Basaen ti Daniel 6:11-23. Ania ti kuna ti ari ken Daniel a mangiparangarang no kasano iti kinapannakabalin ti matalek a saksi a ni Daniel ken Apo Dios?`

Dagiti oficiles nga addaan dakes a panagem ket nakitada ni Daniel nga agkarkararag--dayta ket, ar-aramidenna ti apagisu nga iparparit ti bilin. Ken bayat iti panangidandonda iti daytoy nga akusasyon iti ari, ket saritaenda ni Daniel iti wagas nga ipababada isuna: "Dayta a Daniel a nagtaud cadagiti annac ti pannacacayaw ti Juda" (Dan. 6:13). Iti panagkitada, maysa kadagiti panguloen nga oficiales iti pagarian, ti pagaayat unay ti ari, ket isuna ket "maysa a kayaw" laeng. Mainayon pay, inyabutda ni Daniel a maibusor iti ari babaen iti panangibagada a ani Daniel, ket "dinaca icancano, O ari, uray iti bilin a finirmaam." Itan ti ari mabigbigna nga isu ket napalab-ogan iti panangfirmana iti bilin. Ti teksto kunanan a ti ari "ket nagtrabajo agingga iti ilelennec ti init iti panagispalna kencuana" (Dan. 6:14). Ngem awan a pulos iti maaramidanna a mangispal iti mammadto manipud iti naited a dusa. Ti saan-a mabalbaliwan a linteg ti Mede ken Persia ket masapul a maipakat a kas kunaen ti surat. Gapuna, nupay ti ari ket saan a situtulok, ket impayulogna ti bilin a panangipurruak ken Daniel kadagiti leon. Ngem iti panangaramidna a kasta, inyebkas ni Dario ti sangkabassit a namnama, nga isu a kas kararag: " 'Ti Diosmo a pagserserviam a cancanayon, ispalennacanto' " (Dan 6:16).

Ti teksto iti Biblia ket saanna nga ibaga no ania ti inaramid ni Daniel iti tengnga dagiti leon, ngem mabalin a pagarupen nga isuna ket agkarkararag. Ket pinadayawan ti Dios ti pammati ni Daniel babaen iti panangibaonna iti angelna a mangsalwad kenkuana. Iti kabigatanna, ni Daniel ket nagtalinaed a saan a nadangran ken nakasagana a mangituloy kadagiti trabahona iti govierno. Iti koment na iti daytoy a pasamak, ni Ellen G. White kunana: "Ti Dios ket saanna a lineppedan dagiti kabusor ni Daniel iti panangipurruakda kenkuana iti rukib dagiti leon; Isu ket pinalubosanna dagiti dakes nga angeles ken nadangkes a tattao tapno magun-odda ti panggepda; ngem tapno maipakita a ti panagispalna iti adipenna ket naisalsalumina, ken ti pannakaabak dagiti kabusor iti kinapudno ken kinalinteg ket ad-adda pay a naan-anay." PROPHETS AND KINGS, pp. 543, 544.

`Nupay daytoy nga istoria ket naaddaan iti maysa a naragsak a paggibusan (ken Daniel), ti ngay maipapan kadagiti is-istoria, uray pay dagiti adda iti Biblia (kitaen, kaspangarigan, Marcos 6:14-29), a saan a naggibus iti pannakaispal? Kasano iti panangawattayo kadagitoy?`