---
title:  Adalen Pay
date:   14/02/2020
---

Ti pannakaispal ni Daniel ket nailanad iti Hebreo 11. Ti mawagan kas "The Hall of Fame of Faith" ilanadna a dagiti mammadto, malaksid kadagiti dadduma pay a nagun-odan, "inappotda dagiti ngiwat dagiti leon" (Heb. 11:33). Daytoy ket nakaimimbag, ngem masapul a laglagipentayo a dagiti banwar iti pammati ket saan laeng a dagidiay a nagsagrap iti ipapatay ken natay a sibibileg, a kas ilanad met lang ti Hebreo 11. Ti Dios ket awaganna dagiti dadduma nga agsaksi babaen iti panagbiag ken dadduma babaen iti ipapatay. Gapuna, ti istoria iti pannakaispal ni Daniel ket saanna nga ipakpakita a ti pannakaispal ket maited iti tumunggal maysa, kas naadaltayo manipud kadagiti naruay a lallaki ken babbai nga isu a nagbalinda a martir gapu iti pammatida ken Jesus. Ngem nupay kasta, ti datdatlag a pannakaispal ni Daniel ket ipakitana a ti Dios ti agturay, ket iti ud-udina ket isalakanna amin dagiti annakna manipud iti pannakabalin ti basol ken patay. Daytoy ket agbalin a nalawag kadagiti sumaruno a kapkapitulo ti Daniel.

**Salsaludsod a Pagiinnadalan**

`1. Ti lalaki a taga Francia a ni Jean Paul Sartre ket insuratna "ti kaimbagan a wagas a panangpanunot iti kangrunaan a proyekto iti kinapaypayso ti tao ket ti panangibaga a ti tao ket isu iti nabiag a ti proyektona ket agbalin a Dios." (Jean Paul Sartre, BEING AND NOTHINGNESS: A PHENOMENOLOGICAL ESSAY ON ONTOLOGY, Washington Square Press, 1956, p. 724.). Kasano a daytoy ket matulonganna-tayo a maawatan, uray bassit lang, a no apay a ti ari ket natnag iti palab-og? Apay a masapul a datayo amin, iti aniaman a kasasaad iti biag, ket agannadtayo iti daytoy isu met laeng a napeggad a pagduyosan, uray pay no kasano in-inut a dumteng daytoy? Ania dagiti dadduma pay a wagas a nalabit a kayattayo iti agbalin a "kas iti Dios"?`

`2. Ania a kita ti pangsaksi ti iparparangtayo kadagiti sabsabali iti maipapan ti kinamatalektayo iti Dios it Lintegna? Mabalin ngata a dagiti tattao makaam-ammo kenka ket panunotenda a mabalinmo a takderan ti pammatim, uray pay no pakaikkatam iti trabahom, wenno uray pay pannakapukaw ti biagmo?`

`3. Ania iti makitam ken Daniel a mamagbalin kenkuana a maysa a tao a mabalin nga aramaten ti Dios a naan-anay agpaay kadagiti Panggepna? Iti tulong ti Apo, kasano a mapasayaatmo pay iti isu met laeng a kababalin?`

`4. Iti ania dagiti wagas a mabalin nga inkalintegan koma ni Daniel iti panangikeddeng, iti lawag ti bilin, a binaliwanna ti wagas a panagkararagna? Wenno mabalin kadi a dayta a ket maysa a napeg-gad a kompromiso? No kasta, apay?`