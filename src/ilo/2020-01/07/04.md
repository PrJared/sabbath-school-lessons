---
title:  Ti Kararag ni Daniel
date:   11/02/2020
---

"Ngem sica, inton agcararagca, sumrecca iti siledmo, ket inton nairikepen ti ruangan, agcararagca ken Amam nga adda iti nalimed: ket ni Amam a macakita iti nalimed gungunaannacanto" (Mat. 6:6).

`Basaen ti Daniel 6:10. Apay a ni Daniel ket di lattan agkararag a sililimed nga awan iti asinoman a makakita kenkuana?`

Ni Daniel ket maysa nga eksperyensadon a mangipangulo, ngem iti ngatoen ti amin, isuna ket adipen ti Dios. Iti kasta, isuna laeng ti kakaisuna a kamkameng iti govierno a makaawat no ania ti adda iti likudan iti daytoy a bilin ti ari. Ken Dario, daytoy a linteg ket maysa a gundaway a mangpapigsa iti panagkaykaysa iti pagarian, ngem kadagiti nagpanggep iti madi, daytoy ket maysa nga estratehiya tapno maikkat ni Daniel iti pagarian.

Agpayso, ti pudno a gapu ken panggep iti likudan iti daytoy a dakes a panagem ket mairamut iti nailangitan a dangadang iti nagbaetan ti Dios ken dagiti pwersa ti kinadakes. Iti daytoy a tiempo (539 B.C.) ni Daniel ket naawatnan ti sirmata a nailanad iti Daniel 7 (533 B.C.) ken (551 B.C.). Isu a maawatanna ti naarian a bilin, saan a kas la maysa a napolitikaan a banag no di ket kas parte iti daytoy a dangadang iti nagbaetan ti naimbag ken dakes. Ti sirmata a ti Anak ti Tao nga itedna ti pagarian dagiti tattao iti Cangatoan ken ti makaliwliwa a tulong ti mangipatpatarus nga angel (Daniel 7) ket mabalin a nangted kenkuana iti bileg a mangsango iti krisis a sititibker. Mabalin pay nga inutobna ti kapadasan dagiti kakadduana, nga isu a situturedda a nangkarit iti bilin ni Nabucodnosor (Daniel 3).

Gapuna, saanna a balbaliwan ti galadna iti panagkararag/debosyon no di ket intultuloyna ti naipaugali nga ar-aramidenna nga agkararag ti mamitlo a daras iti maysa nga aldaw a nakasango idiay Jerusalem. Iti laksid ti bilin a maiparit a nga idaton ti kararag iti asinoman a tao wenno dios no di ti ari laeng, ni Daniel ket saanna pinanunot nga ilemmeng wenno baliwan ti panagkarkararagna kadagidiay a napeggad a 30 nga al-aldaw. Isuna ket agmaymaya agsipud ta isuna laeng, kadagiti dinosdosena a gobernador ken dadduma pay nga oficiales, iti makita a mangsalsalungasing iti naarian a bilin. Ngem babaen iti kinamanagkararagna, ket impaduyakyakna a ti panagbalinna a napudno iti Dios ket napatpateg ngem iti panagbalinna a napudno iti ari ken iti di-mabaliwan a bilinna.

`Basaen ti Aramid 5:27-32. Nupay ti patigmaan ditoy ket nalawag, apay a masapul a, no supringentayo ti linteg ti tao, ket siguradoentayo a ti aramindentayo ket pudno a pagayatan ti Dios? (Ta kalpasan ti amin, utoben dagiti tattao a kinaykayatda ti natay ngem iti mangliput iti pamattiendawenno sistema a patpatienda a patientayo a biddut!)`