---
title:  Naimun a Karkararrua
date:   09/02/2020
---

Uray pay idiay langit, maysa aperfecto a lugar, ni  Lucifer ket nariknana ti panagimun ken Cristo. "Ni Lucifer ket immapal ken nagimun ken Jesu-Cristo. Ngem idi amin dagiti angeles ket nagruknoyda ken Jesus tapno bigbigenda ti Kinatan-okna ken nangato a turay ken tumutop nga agturay, isu (Lucifer) ket nakipagruknoy kadakuada; ngem ti pusona ket napnoan iti apal ken gura." --Ellen G. White, THE STORY OF REDEMPTION, p. 14. Ti kinaimun ket maysa a napeggad a rikna a kadagiti Sangapulo a Bilin a mismo, a kas ti pannakaiparit ti pammapatay ken panagtakaw, adda iti bilin a maikanniwas iti kinaagum (kitaen Exo. 20:17).

`Basaen ti Daniel 6:1-5, kasta met ti Genesis 37:11 ken 1 Samuel 18:6-9. Ania iti paset ti kinaimun nga adda kadagitoy nga istoria?`

Ti kinalaing ni Daniel iti panangipangulona ket nangguyugoy iti ari ngem nangparasok iti panagimun kadagiti dadduma nga oficiales. Gapuna, nagtitimpuyogda a mangikkat kenkuana (Daniel) babaen iti panagpabasolda kenkuana iti saan a panagbalin a napudno (corruption). Ngem iti amin a panagsukimatda, saanda a makasarak iti biddut iti panangipangulo ni Daniel. "Ngem dida nacasarac iti puon ti darum wenno pamabasolan, agsipud ta isu matalec idi, awan met ti aniaman a biddut wenno pagcurangan a nasarac kencuana" (Dan. 6:4). Ti sao tii Aramaic a naipatarus ka "matalec" ket mabalin pay nga ipatarus a kas "mapagtalcan".

Ni Daniel ket awan pakapilawanna; awan maaramidan a pulos dagiti oficiales a mangiruar iti saan a pudno nga akusasyon a maibusor kenkuana. Nupay kasta, nakitada no kasano iti kinamatalek ni Daniel iti Diosna ken no kasano iti kinatulnogna iti linteg ti Dios. Isu a dagus a nabigbigda a tapno maiyaramidanda iti pammabasol kenni Danie, masapul a mangaramidda iti maysa a sitwasyon a ni Daniel ket metdan iti parikut iti panagtulnogna iti linteg ti Dios wenno iti linteg ti pagarian. Iti naammoan dagiti oficiales a maipapan ken Daniel, ket kumbinsididoda nga iti babaen dagiti umisu a kasasaad ni Daniel, ket kumbinsididoda nga iti babaen dagiti umisu a kasasaad ni Daniel ketagsanggir iti linteg ti Dios imbes nga iti linteg ti pagarian. Anian atestimonio iti kinamatalek ni Daniel!

`Ania a kita a panagrigat gaput iti imun ti napadasamon, ken kasano iti panangtamingmo iti daytoy? Apay a ti imun ket maysa a makapatay ken makapilay a biddut iti naespirituan?`