---
title:  Manipud iti Rukib Dagiti Leon nga Agingga iti Rukib ti Anghel
date:   08/02/2020
---

### Basaen Agpaay ti Adal iti a Lawas
Daniel 6; 1 Sam. 18:6-9; Mat. 6:6, Aramid 5:27-32; Marcos 6:14-29; Heb. 11:35-38.

> <p>Paset a Maiyulo</p>
> “Iti casta dagiti presidentes ken pangpanguloen nagbirbirucda iti puon ti darum a maibusor ken Daniel a ti manipapan iti pagarian; ngem dida nacasarac iti puon ti darum wenno pamabasolan, agsipud ta isu matalec idi, awan met ti aniaman a biddut wenno pagcurangan a nasarac kencuana” (Daniel 6:4).

Kalpasan ti panangabak ti Medo-Persia iti Babilonia, ni Dario a Mede bigbigenna ti sirib ni Daniel ket inyawisna kenkuana nga agbalin a paset ti baro a govierno. Ti lumaklakayen a mammadto ket nasirib kadagiti pagrebbenganna iti publiko a ti baro nga ari ti ket dutokanna isuna kas nangruna a panguloen iti entiro a govierno iti Medo-Persia. 

Nupay kasta, kas mabasa iti kapitulo, ni Daniel ket sangoenna ti bunga ti maitutop a maawagan kas umuna a basol---dayta ti imun. Ngem, sakbay iti panagleppas ti istoria, makitatayo a ni Daniel ket matalek, saan laeng a kadagiti naidagaan a pagrebbenganna iti babaen ti Medo-Persia, no di ket ti kapapatgan iti Diosna. Ket makasiguradotayo a naan-anay a, ti kinamatalekna iti Dios ket nakaapektar iti kinamatalekna ket kadagitoy dadduma pay a pagrebbenganna.

Ti kapadasan ni Daniel iti pannakaidadanes ket agservi a pagwadan kadagiti tattao ti Dios iti maudi nga al-aldaw. Ti istoria ket saanna nga ibaga a dagiti tattao ti Dios ket mailisi danto manipud kadagiti suot ken rigrigat. Ti ipatalgedna ket, iti pannakibinnusor iti dakes, ti naimbag ket isu ti mangabak, ket ti Dios ket iti kamaudiananna ket isalakanna dagiti tattaona.

_*Adalen ti adal ita a lawas tapno makapagsagana agpaay Sabado, Febrero 15._