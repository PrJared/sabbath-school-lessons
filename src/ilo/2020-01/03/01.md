---
title:  Manipud Palimed Agingga ti Paltiing
date:   11/01/2020
---

### Basaen Agpaay ti Adal iti a Lawas
Dan. 2:1-16; Aramid 17:28; Dan. 2:17-49; Salmo 138; Juan 15:5; Deut. 32:4; 1 Ped. 2:4.

> <p>Paset a Maiyulo</p>
> “Ni Daniel simmungbat ket kinunana, Bendito coma ti nagan ti Dios iti agnanayon nga awan inggana; ta ti sirib ken pannacabalin cucuana ida” (Daniel 2:20).

Kadagiti dandanum a nanglikmut iti Greenland ket adda dagiti yelo nga agduduma iti kadakkelda. No dadduma dagiti babassit nga agtatapaw a yelo ket aggunayda iti maysa a turong kabayatan a dagiti daddakkel ket maiyanod iti sabali a turong. Ti mapasamak ket ti angin a marikna ket iduronna dagiti babbabassit, idinto a dagiti daddadakkel a yelo ket iyanud ti napigsa nga agus ti baybay. No kitaentayo ti panagturay ken panagpatingga dagiti nasnacion iti amin a pakasaritaan, pumadpada ti ar-araminden ti angin ken ti agus ti baybay. Ti angin itakderanna dagiti isuamin a banbanag nga agbaliwbaliw ken dagiti di-mapakpakadaan, a kas iti aramid ti tao. Ngem adda met iti sabali pay a pwersa nga agtigtigna, ken daytoy ket napigpigsa ken maipada unay iti agus ti baybay. Daytoy isu ti sigurado a panagtignay ti masirib ken mannakabalin unay a panggep ti Dios. Kas kinuna ni Ellen G. White, "Kas kadagiti bitbituen iti nalawa a natudingan a danada, dagiti panggep ti Dios ket awan panagapura ken awan panagtaktak."--THE DESIRE OF AGES, p. 32.  Nupay dagiti panagturay ken panangpatingga dagiti nasnacion, ideolohiya, ken dagiti napolitikaan a partido ket kas man mapasamakda gapu iti panagbaliwbaliw ti kababalin ti tao, ti Daniel 2 ket ipakitana a ti Dios ti langit ket Isu ti mangidalan iti pakasritaan ti tao iti maudi a pagpatinggaanna.

_*Adalen ti adal ita a lawas tapno makapagsagana agpaay Sabado, Enero 18._