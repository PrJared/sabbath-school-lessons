---
title:  Ti Manayon a Kaadda iti Dios
date:   12/01/2020
---

`Basaen ti Daniel 2:1-16. Ania a krisis ti sangsangoen dagiti Hebreo gapu iti tagtagainep nga ited ti Apo iti ari?`

Dagiti tagtagainep ket naimdengan kas seryoso unay a banag iti kadaanan a lubong. No ti maysa a tagtagainep ket kas la dakes a partaang, masansan a mangipakpakita iti maysa a dumteng a didigra. Gapuna, maawatantayo no apay a ni Nabocodnosor ket mariribukan unay maipapan iti maysa a tagtagainep a, mas makapadanag pay, ket saanna daytoy malagip. Dagiti eksperto iti Babilonia ket pattienda a dagiti didiosen ket mabalinanda nga iparatus ti kaipapanan dagiti tagtagainep, ngem iti kasasaad daytoy a tagtagainep iti Daniel, awan a pulos ti maaramidan dagiti eksperto agsipud ta ti ari ket nalipatanna ti tagtagainep. No ti linaun ti tagtagainep ket naibaga koma kadakuada, adda koma maipatarusda tapno maay-ayoda iti ari. Ngem iti daytoy saan napakdaaran a sitwasyon, idi a dagiti mamasirib a tagipatarus iti tagtagainep ket saansa kabaelan nga ibaga iti ari ti kaipapanan iti tagtagainepna, napilitanda a mangibunannag nga "awan sabali a macabalin a mangiparang iti sangoanan ti ari no di-laeng dagiti didios a saan nga agtaeng iti lasag" (Dan. 2:11).

Nalapunos iti pannakauppapay, ti ari imbilinna a dagiti amin a masirib a lallakit ti Babilonia ket mapapatay. Dayta a kinadangkes nga aramid ket saan a palimed idi kadaanan a lubong. Paneknekan ti historya a, maigapu iti maysa a nalimed a tignay, ni Dario I ket pinapapatayna amin dagiti magos, ket ni Xerxes ket pinapapatayna dagiti amin a inhinniero a nangpatakder iti rangtay a narba. Idi impaulog ni Nabocodnosor daytoy a bilin, ni Daniel ken dagiti kakadduana ket kalkalpasda unay iti panagdalda ken nagbalinda a paset iti gunglo dagiti mamasirib ti ari. Iti daytoy a rason, ti bilin nga impaulog ti ari ket maipaay met kadakuada. Kinaagpaysoanna, ti orihinal a pagsasao isingasingna a ti panagpapatay ket nairugi a dagus, ket ni Daniel ken dagiti gagayyemna ket sumarunodan idi. Ngem ni Daniel, nagsao a "sinanacman ken siaannad" (Dan. 2:14), ken Arioc, ti akin-inggem iti akem iti panangaramid kadagiti panagpapatay. Ket ni Daniel dinawatna iti ari a mismo ti tiempo tapno marisot ti palimed ti tagtagainep. Nakaskasdaaw unay, nupay ti ari ket pinabasolna dagiti salamangkero a mangpadpadas a mapalabasda ti "tiempo," dagus a pinatganna ti "tiempo" a kiddaw ni Daniel. Immanamong ni Daniel kadagiti magos nga awan iti tao a makabalin a mangrisot iti kasta a palimed, ngem ti mammadto ket ammona met iti maysa a Dios Isu a makabael a mangiparangarang iti linaun ken katarusan ti tagtagainep.

`Dagiti agad-adal/nagadal iti Biblia saritaenda maipapan ti "manayon a kaadda" ti Dios, a numanpay naiduma kadagiti parsua, ti Dios ket kaskasdi nga asideg iti dayta. Ti kinapudno nga inted ti Dios ti maysa a tagtagainep ken Ari Nabocodnosor, ania ti isuro daytoy kadatayo maipapan no kasano a makikakaadda ti Dios kadatayo? (Kitaen met ti Aramid 17:28)`