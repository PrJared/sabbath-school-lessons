---
title:  Ti Bato
date:   16/01/2020
---

`Basaen ti Daniel 2:34, 35, 44, 45. Ania ti isuro kadatayo dagitoy a bersikulo maipapan iti kamaudianan a pagbanagan ti lubongta`

Ti pokus ti tagtagainep ket no ania iti mapasamaktu kadagiti "maud-udi nga aldaw" (Dan. 2:28). Kas iti kinapigsa ken kinabaknang dagitoy, ti metal (ken damili) a pagpagarian ket awan banagna no di ket agservida kas pauna iti pannakaipasdek ti bato a pagarian. Iti panangkita iti sabali a saad, dagiti metal ken damili ket mabalin a produktoda kas gapuanan iti aramid ti tao, ti bato iti tagtagainep ket dumteng a saan a masagid daytoy ti ima ti tao. Iti sabali a pannao, nupay iti tunggal maysa kadagiti immun-una a pagpagarian ket dumteng iti panagpatinggaanda iti ud-udina, ti pagarian nga itakderan ti bato ket agtalinaed iti agnanayon. Ti pangngarig ti bato (rock), ngarud, ket masansan isimboloanna ti Dios (kaspangariagan, Deut. 32:4, 1 Sam. 2:2, Sal. 18:31), ket kasta met ti bato (stone) ket mabalin met nga itakderanna ti Misias (Sal. 118:22, 1 Ped. 2:4,7). Gapuna, awanen iti ad-adda pay a maiyataday ngem iti ladawn ti maysa a bato a mangisimbolo iti pasdek ti agnanayon a pagarian ti Dios. 

Dadduma ket iririda a ti pagarian a bato ket naipasdek idi panawen ti naidagaan a panagministro ni Jesus, a ti pannakaiwaragawag iti evangelio ket ibunannagna a ti pagarian ti Dios ket naparmekna iti entiro a lubong. ngem ti pagarian a bato ket naadda laeng kalpasan a dagiti uppat a pagpagarian ket nagpatinggada ket ti pakasaritaan ti tao nadanonna ti tiempo ti nagudduaguddua/napagsisina a pagpagarian, nga intakderan daytoy ti saksaka ken ramramay ti ladawan. Daytoy a kinapudno ket papukawenna ti pannakatungpal ti immuna a siglo, agsipud ta ti naidagaan a panagministro ni Jesus ket napasamak idi panagturay ti Roma, ti maikapat a pagarian.

Ngem ti bato ket lukatanna ti dalan agpaay ti maysa a bantay. Dayta ket, "ti bato a nangcabil iti ladawan nagbalin a maysa a dackel a bantay, ket pinunnona ti amin toy daga" (Dan. 2:35). Ti maysa a bantay a kas daytoy ket ipalagipna ti Bantay Sion, ti lugar a nagtakderan idi ti templo, ti natibker a mangitakderan ti naidagaan a pagarian ti Dios iti panawen ti Daan a Testamento. Makapangayangay unay, ti natagaan a bato manipud iti bantay ket agbalin a bantay a mismo. Daytoy a bantay, kas segun iti teksto ket addan, a mabalin a tudtudoenna ti nailangitan a Sion, ti nailangitan a santuario, nga isu iti paggapuan ni Cristo tapno mangipasdek iti agnanayon a Pagarianna. Ken iti Jerusalem a bumaba manipud langit (Apo. 21:1-22: 5), daytoy a pagarian ket maadda iti kamaudianan a pannakatungpalna.

`Ti Daniel 2 ket apagisu iti amin kadagiti pagpagarian. Apay ngarud, a nainsiriban unay nga agtalek iti padtona maipapan iti yuumay ti maudi a pagarian, ti agnanayon a pagarian ti Dios? Apay a saan a nainsiriban no saan a patien ti padto?`