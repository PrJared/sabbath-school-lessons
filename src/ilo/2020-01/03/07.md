---
title:  Adalen Pay
date:   17/01/2020
---

Makatulong a utoben a ti ladawan iti Daniel 2 ket naaramid iti balitok ken pirak, a dagitoy ket metal a mainaig iti pannakabalin ti ekonomia. Ti ladawan ket naaramid pay iti suer/gambang ken landok, nga isu a naaramat nga agpaay kadagiti rimmienta ken igam, ken ti damili, nga isu a naaramat idi nagkauna a lubong agpaay iti literatura ken dadduma pay a maaramat iti pagtaengan. Gapuna, ti ladawan ket mangipaay iti maysa a nalawag a pannakailadawan ti sangkataoan ken dagiti nagun-odna. Iti maiyannatop unay, ti matudtudo a anatomical a paset ti ladawan ket ipakitana ti panagsasaruno dagiti pagpagarian ti lubong ken kamaudianan a panagsisina nga agraira iti kamaudianan nga al-aldaw iti pakasaritaan ti tao. Nupay kasta, ti bato, ket masinnunuo a naipakita a kas maysa a banag a saan a "gapuanan dagiti ima" (Dan. 2:45), maysa a napigsa a pammalagip iti naisalsalumina a pagbanagan a dumteng iti daytoy temporaryo a lubong ken dagiti amin a nagun-od ti tao.

Numanpay "iti nataoan a mata, ti pakasaritaan ti tao ket mabalin nga agparang a kas maysa a nagulo a panagtignay dagiti pwersa ken dagiti suppiat a pwersa...ni Daniel ket ipatalgedna kadatayo nga iti likudan ti amin daytoy ket agtaktakder ti Dios, mangkitkita iti dayta ken agtigtignay iti daytoy a pakasaritaan tapno magun-od ti makitana a kaimbagan"--William H. Shea, Daniel: A READER'S GUIDE (Nampa, ID: Pacific Press, 2005), pg. 98.

**Salsaludsod a Pagiinnadalan**

`1. Anian a nagimbag a maammoan nga iti tengnga ti amin a risot ken rigrigat it daytoy a lubong, ti Dios ket isu iti mangtengtengngel iti amin ken mangiyeg ti isuamin a banbanag iti maysa a nadayag a panagpatingga. Aginngana kadayta a nadayag nga aldaw, ania iti pasettayo ti panagaramid kadagiti amin a naimbag a mabalintayo nga aramiden tapno makatulong a mangep-ep iti panagrigrigat nga adda iti daytoy natnag a lubong?`

`2. Kasano iti panangilawlawagtayo kenni Daniel ken dagiti nakayawan nga agrtrabtrabaho a nasinged unay ken nalawag a napudnoda iti maysa a pagano a pangulo nga isu a nakaaramid iti kasta unay a pannakadadael kadagiti bukod a tattao ni Daniel?`

`3. Kas nakitatayo, dadduma ket iririda a ti bato a natagaan a saan a gapuanan dagiti ima ti tao ket tudtudoenna ti pannakaiwaras ti evangelio iti lubong. Dayta ket saan a husto gapu iti adu a rason, pakairamananen iti kuna ti Daniel 2:35, nga isu a ti bato ket burakenna dagiti immuna a nasnacion ket "intayab ida ti angin nga awan ti disso a nacasaracan cadacuadan." Dayta ket saan a napasamak kalpasan ti Kruz. Mainayon pay, dadduma ket padpadasenda nga inaig ti bato a pagarian iti iglesia a saanda malagip a daytoy bato a pagarian ket sukatanna dagiti isuamin a nataoan a panagturay. Daytoy ket maysa a pagarian a mangsaklaw iti entiro a lubong. Iti kasta ngarud, ti laeng maikaddua a yaay ni Jesus ti mamaggunay iti nailadawan a kas paggibusan iti naimpadtoan a tagtagainep. Apay ngarud, a ti laeng maikaddua a yaay ni Jesus ti adda kaes-eskanna a pannakaipatarus iti no ania ti aramiden ti bato iti kamaudianan nga al-aldaw?`