---
title:  'Ti Ladawan: Maikadua a Paset'
date:   15/01/2020
---

`Basaen manen ti tagtagainep ken iti katarusanna (Dan. 2:31-49). Ania iti isuro daytoy kadatayo maipapan iti pannakaammo ti Dios iti pakasaritaan ti sangalubongan?`

Ti padto nga impakaammo ti tagtagainep ni Nabocodnosor ket mangipaay iti kadawyan a pagsurotan maipapan iti padto ken agservi daytoy kas isu ti alagaden iti panangtamingtayo kadagiti nadet-detalye a padpadto a naisurat iti Daniel 7, 8 , ken 11. Kasta met, ti Daniel 2 ket saan a maysa a padto nga adda kondisyonna. Daytoy ket maysa a napaltiingan a padto: maysa a matudtudo a padto iti no ania ti nakita ti Dios a mapasamak ken gibusannanto daytoy iti masakbayan. 

1. Ti ulo a balitok ket itakderanna ti Babilonia (626-539 B.C.). Pudno unay, awanen iti sabali pay a metal iti nasaysayaat a mangitakderan iti pannakabalin ken kinabaknang ti pagarian ti Babilonia no di ti balitok. Ti Biblia naganenna kas "ili a balitoc" (Isa. 14:4) ken "ti copa a balitoc iti ima ni Jehova" (Jer. 51:7; idilig iti Apoc. 18:16). Ti nagkauna nga historyador a ni Herodotus ibagana nga aglaplapusanan iti baliok ti nangruknoy iti ciudad.
2. Ti barukong ken taktakiag a pirak itakderanna ti Medo-Persia (539-331 B.C.). Kas ti prak ket nababbaba ti pategna ngem iti balitok, ti pagrian ti Medo-Persia ket saanna a pulos a nagun-od ti kinadaeg ti Babilonia. Mainayon pay, ti pirak ket maiyataday unay a simbolo dagiti taga Persia ta inaramatda ti pirak iti sistema ti panagbuisda.
3. +isimboloanna ti Grecia (331-168 B.C.). Ti Ezequiel 27:13 iladawanna dagiti Griego a kas agtagilako kadagiti gambang. Dagiti soldado ti Griego ket pagaammo ida kadagiti igamda a suer/gambang. Dagiti cabal iti uloda, saripdada, ken wasay-a-panggubat ket gameng iti gambang. Ibaga ni Herodotus kadatayo a ni Psammetichus I ti Egipto ket nakitana kadagiti rumaut a pirata a Griego iti pannakatungpal ti maysa a kasuratan a "lallaki a gambang nga aggapu iti baybay."
4. Dagiti gurong a landok apagisu unay nga itakderanna ti Roma (168 B.C. - A.D. 476). Kas inlawlawag ni Daniel, ti landok ket intakderanna ti mangdadael a pannakabalin ti pagarian ti Roma, ti landok ket intakderanna ti mangdadael a pannakabalin ti pagarian ti Roma, nga isu a nagpaut a nabaybayag ngem iti aniaman kadagiti immuna a pagpagarian. Ti landok ti tumutopn a metal a mangitakderan ti pagarian.
5. Dagiti sacana dadduma a paset landoc ket dadduma damili itakderanna ti nagsisina a Europa (A.D. 476-Maikadua a Yaay ni Cristo). Ti panaglaok ti landok iti damili ket mangisaad ti maysa a maitutop a ladawan iti napasamak kalpasan ti panagsisina ti pagarian ti Roma. Nupay adun dagiti nanggandat a mamagkaykaysa ti Europa, manipud iti panagaassawa dagiti agkakadua a nabaknang a pampamilya aginnga iti agdama a Europian Union, kaskasi a panagsisina ken saan a panagkayyamet ti mapaspasamak, segun iti daytoy a padto, ket agtalinaed a kasta agingga nga ipasdek ti Dios ti agnanayon a pagarian.