---
title:  धैर्यता र अठोट
date:  17/06/2020
---

`गलाती ६:९ हेर्नुहोस्  अरूको भलाइ गर्न हामी प्रयत्नशील हुनुपर्छ भनेर पावलले भनेको सन्दर्भमा कठिन वा बुझ्न गाह्रो भएका बाइबलका अंश पनि बुझ्ने  प्रयत्न वा नीति हामीले लिनुपर्छ भनेर उनी भन्दछन्। कुनै पनि समस्याको समाधानको निम्ति धैर्यता, लगनशीलता र प्रयत्न किन महत्त्वपूर्ण हुन्छन्?`

यदि कसैले कुनै कुरामा उपलब्धी हासिल गर्न चाहन्छ भने त्यस कुराको लागि ऊ दृढ वा अडिग भएर लाग्नु जरुरी हुन्छ।यदि हामीले कुनै पनि थोक सजिलैसँग प्राप्त गर्यौं भने त्यसलाई हलकारूपमा लिएर हामी त्यसप्रति गम्भीर हुदैनौँ। बाइबलमा भएका कठिन अंश वा बुझ्न नसकिने पदहरूले हाम्रो दिमागलाई काम गराउन अवसर दिदछ।नबुझिएका कुरा थाहा पाउन जब हामी प्रयत्न गर्छौँ र त्यसलाई नबुझिनछाड्ने अठोट गर्छौँ तब बाइबलका ती अंश हाम्रा निम्ति कति महत्त्वपूर्ण रहेछन् भन्ने कुरा  त्यसले हामीलाई देखाउँदछ। जब हामी सजिलै नबुझिएका पदहरूको अर्थ बुझ्न र तिनीहरूमा भएका सन्देश प्राप्त गर्न लगनशील भएर बाइबल पढ्छौँ तब त्यसमा लागेको समयलाई खेर गएको समय नै भनिन्दैन। जब नबुझिएका बाइबलका अंशहरूका अर्थ भेट्टाउन गम्भीर भएर लामोसमयसम्म खोजीनीति गर्छौँ तब त्यो अनुभव हाम्रोलागि ठूलो आशिषमय हुनसक्छ। समय खर्चेर लगनशीलताका साथ अध्ययन गरेर जब नबुझिएका कुराहरूको अर्थ हामी बुझ्छौँ तब हामी संतोषको ठूलो सास फेर्न पुग्छौँ। किनभने हाम्रो समस्याको पहाड भइरहेको बाइबलको अंशलाई जब हामी बुझ्छौँ तब त्यो अर्थ हाम्रो निम्ति अत्यन्तै मूल्यवान हुन पुग्दछ।

आफूलाई बुझ्न कठिन भइरहेको बाइबलको अंश बुझ्नै नसकिने अंश नै हुन् भन्ने चाहिँ हुदैनन्। कतिपय मानिसहरू बाइबल पढ्छन् र तत्काल बुझ्न कठिन भएका अंशलाई मानिसहरू बुझ्ने कोसिस नै गर्दैनन् वा बुझ्नै चाहँदैनन् बरू त्यो अंश बुझ्नै नसकिने खालको रहेछ भनी ठान्दछन्। अनि कतिपय त आफूले बुझ्न नसकेका बाइबलको अंश वा पदहरूले गर्दा बाइबलप्रतिको विश्वनीयताप्रति नै प्रश्न गर्न थाल्छन्। तर तुत्काल बुझ्न नसकिएका पदहरूलाई प्रार्थनापूर्वक पढ्यौँभने हाम्रो मानवीय ज्ञान सिमित भएतापनि वा अज्ञानताले हामीलाई छोपेतापनि परमेश्वरको सहयोगले त्यसको अर्थ सजिलैसँग भेट्टाउन सकिन्छ भन्ने कुरालाई हामीले बिर्सनुहुन्न। मानौँ हामी कुनै गणित वा अल्जेब्राको हिसाबलाई बुझ्न आधाघन्टा वा एक घन्टा लगाएर बुझ्ने कोसिस गर्छौँ तब हामीले तुत्काल सामाधान गर्न नसकेको हिसाबको समस्यालाई सधैका लागि सम्भव नै छैन भनेर छोड्यौँ भने के होला? त्यसवेला हामी आफूभन्दा जान्नेकहाँ गएर त्यसको समाधान गर्न खोज्दैनौँ र? बाइबल अध्ययनको मामिलामा पनि त्यही नीतिलाई अपनाउनुपर्छ।

फेरि कतिपय समयमा बाइबलका कठित पद वा अंशहरू बुझ्न जतिसुकै प्रयास गर्दापनि बुझ्न सक्नुभएनभने त्यसलाई केही समय रोक्नुहोस् र परमेश्वरले तपाईँलाई स्पष्टरूपमा के देखाउनुभएको छ त्यसलाई व्यवहारमा उतार्न कोसिस गर्नुहोस्। कतिपय समयमा नबुझिएका कुराको आत्मज्ञान त्यसबेलामात्र हामी पाउँछौँ जब परमेश्वरले देखाइसक्नुभएको कुरालाई हामी पछ्याउन चाहन्छौँ। त्यसकारण बाइबल अध्ययन गर्न प्रयत्नशील हुनुहोस्, लगनशील हुनुहोस् र गम्भीर हुनुहोस्। आखिरमा समयको अन्तमा रहने विश्वासी जनहरूको गुण नै धैर्यता हो (प्रकाश १४:१२ "परमेश्वरका आज्ञाहरू पालना गर्ने र येशूमाथि विश्वास राख्ने सन्तहरूको धैर्य धारण यसैमा छ")।

`कतिपय मानिसहरू लगनशीलताका साथ धैर्यधारण गरेर बाइबलमा नबुझिएका कुराहरू अध्ययन गर्छन्, तिनीहरूबाट हामीले के सिक्ने? बाइबल पढ्दा यदि कसैले बुझेन भने पढ्न नछोड्नुहोस् भनेर हामीले कसरी हौशला दिने? जब बाइबल पढ्दा कतिपय बुझ्न नसकिने पदहरू आउँछन् त्यसवेला त्यसको सामना गर्न हामी किन डराउनुहुन्न?`