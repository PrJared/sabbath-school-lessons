---
title:  नबुझिएका वा कठिन लागेका बाइबलका अंशहरूको इमान्दारिता र होसियारीपूर्ण अध्ययन ।
date:  15/06/2020
---

तपाईँले बाइबल पढ्नुहुदा कहिलेकाहीँ यस्तो पद वा अंश तपाईँले भेट्नुभयो होला जुन तपाईँले बुझ्न सक्नुभएन वा त्यस अंशसँग बाइबलका अन्य अंशहरू मेल खाएनन् होलान् । अथवा बुझ्नै कठिन भयो होला? तपाईँ बाइबलको पाठक भएको कारणले यस्तो स्थितिको सामना तपाईँले गर्नु नै भएन होला त भन्नै सकिन्न। तर जब त्यस्ता नबुझिने वा तपाईँले बुझ्नुभएको बाइबलको सोचसँग मेल नखाने पद वा अंशहरू भेट्नुहुदा प्रश्न त यो आउँछ कि तपाईँले त्यसलाई कसरी बुझ्नुभयो वा तपाईँको प्रतिक्रिया के  रह्यो? अझ महत्त्वपूर्ण कुरो त यो छ तपाईँले त्यस खालका अंशहरू  पढ्नु हुँदा तपाँईको प्रतिक्रिया वा जवाफ कस्तो हुनुपर्छ?

`जब तपाईँले बाइबल पढ्दै जाँदा तपाईँलाई बुझ्न कठिन हुने, कसैले पनि बुझाउन नसकेका  र बाइबलमा भएका तपाईँले जानेका कुराहरू अरूसँग मेल नखाएको परिस्थितिको सामना गर्नुहुन्छ तब तपाईँले त्यसबेला ती पदहरूलाई कसरी लिनु वा बुझ्नुपर्छ भनेर देहायका पदहरूले कसरी भन्छ? हेर्नुहोस्, १ इतिहास २९:१७,१८, हितोपदेश २:१­८ र १ तिमोथि ४:११­१६` 

केवल शुद्ध र इमान्दार, शुद्ध र सत्यवादी भएर बाइबल पढियो भनेमात्र बाइबलमा भएका कुनै कठिन अंशहरूको सामना गर्नसक्छौँ। यदि परमेश्वरको वचनप्रति इमान्दार भयौँ भने हामीले नबुझेका अंशहरूले हामीलाई थिच्न सक्दैनन् न त तिनीहरूले गर्दा बाइबलका अरू बुझ्नुपर्ने वा बुझ्न सकिने अंशहरूलाई ओझेलमा पार्दछ । यदि हामी इमान्दार भयौँ भने ती अंशहरूलाई मामुली वा हल्कारूपमा नहेर्न सक्छौं। बाइबलका पदहरूलाई हल्का वा मामुली रूपमा लिँदा त्यसले बाइबलप्रति गम्भीर भएर बायबललाई केलाएर पढ्नुपर्ने नीतिबाट टाढा राख्दछ। इमान्दार र लगनशील भएका र सत्यनिष्ठा वा सत्यमा चल्ने बानी भएका मानिसहरूप्रति परमेश्वर खुशी हुनुहुन्छ। त्यसैकारण जे गरेतापनि हामीले उहाँको चरित्र वा स्वभावलाई प्रतिबिम्बित गर्नुपर्छ। बाइबल अध्ययन गर्ने शिलशिलामा पनि हामीमा त्यही स्वभाव देखिनुपर्छ।

इमान्दार भएर बाइबल अध्ययन गर्ने मानिसहरूले बाइबलका नबुझिएका वा कठिन अंशहरूलाई कुन सन्दर्भमा लेखिएका हुन् भन्ने कुरावाट बाहिर गएर मानिसलाई पत्यारमा पार्न सत्यलाई तोडमोड गर्ने भाषाको चतुर्याइद्वारा विभिन्न प्रमाणहरू दिएर सत्यलाई आफूखुशी अर्थ्याएर अरूलाई आफ्नो हातमा पार्न खोज्दैनन्।बरू नबुझिएका कुराहरूको अचाहिदो र अस्पष्ट तथा गोलमोटोल जवाफ दिनुभन्दा पछि बुझ्न कोसिस गरौँला भनेर पर्खनु जाति हुन्छ। जब इमान्दारीपूर्वक बाइबल पढिन्छ त्यसको सकारात्मक पक्षले बाइबलप्रति भरोसा राख्न सिकाउँछ। परमेश्वर र अरूसँगको सम्बन्धलाई बलियो पार्ने तथा स्वस्थ्य बनाउने मुख्य आधार हामीमा भएको विश्वास र भरोसा नै हो। हामी विश्वासको चालमा वा आस्थामा अडिग भएर हिँड्न सक्यौँ भने नबुझिएका कुराहरूको कमजोर र अर्थहीन जवाफको आवश्यकता नै हुँदैन। ×तपाईँले सोध्नुभएको बाइबलको प्रश्नको जवाफ मलाई खास थाहा छैन र त्यस पदलाई ठिकसँग व्याख्या गर्ने समझ ममा छैन" भन्नु असल हुन्छ। तर आफूलाई स्पष्ट नभएको कुरालाई असपष्ट, आनाकानी वा तोडमोड गरेर जवाफ दिँदा बाइबलको गरिमा घट्छ जान्छ।

होसियारी अपनाएर बाइबल पढ्ने मानिसहरूले परमेश्वरको वचनमा भएको सत्यलाई जान्न चाहन्छन् र आफ्नो सिमित ज्ञान र अर्थहीन व्याख्याले बाइबलको निश्कर्ष निकाल्न चाहँदैनन्। तिनीहरू हतारमा बाइबल पढ्दैनन्। सावधानी अपनाएर वा होसियारीसाथ बाइबल पढ्नेहरूले बाइबल पढ्दा बाइबलका बुझ्नैपर्ने कुनै पनि महत्त्वपूर्ण पक्ष वा विषयलाई गहिरो तरिकाले पढ्ने सङ्कल्प गरेका हुन्छन्। आफ्नो सोचमा तिनीहरू हतार गर्दैनन् तर परमेश्वरको वचनलाई एक एक गरेर ध्यान दिएर पढ्छन्। बाइबल सम्बन्धी र बाइबलसँग मेल खाने अन्य सामग्रीहरू पढेर आफूले नबुझेका कुराहरू अध्ययनवद्वारा बुझ्न ती मानिसहरू उत्सुक हुन्छन्।

`अबका दिनहरूमा बाइबल पढ्दा तपाईँले नबुझेका अंशहरूलाई तपाईँ के गर्नुहुन्छ वा गर्नुपर्छ? तपाईँको सोच वा विश्वाससँग ती नबुझिएका अंशहरूले मेल खाएन भने तपाईँ के गर्नुहुन्छ?`