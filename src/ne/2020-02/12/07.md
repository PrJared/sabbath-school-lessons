---
title:  थप जानकारी
date:  19/06/2020
---

एलेन जी ह्वाइटको स्टेप्स टु क्राइस्ट पृ. १०५-११३को ह्वाट टुडु विथ डाउट?" र देहायको सामग्रीको सेक्सन ८को "मेथडस अभ बाइबल स्टडी" पढ्नुहोस् http://www.adventist biblicalresearch.org/materials/bible-interpretation-hermeneutics /methods-bible-study.

बाइबलमा धेरै रहस्यहरू छन् जुन सिमित दिमाग भएको मानिसलाई बुझ्न कठिन हुन्छ। त्यहाँ भएका गहिराइहरू हामी जस्तो मानिसलाई पूर्णरूपमा व्याख्या गर्न मुश्किल पर्छ। त्यसैकारण हामीले हाम्रो दिमागलाई नम्र र सिकारु अवस्थामा राख्नुपर्छ। बाइबल सिक्ने चाहानाको लागि पवित्र आत्मासँग प्रार्थना गर्नुपर्छ। हामीले बुझेको अर्थसँग बाइबलका पदहरू नमिलेतापनि बाइबलप्रति निष्ठावान भएर वा बाइबललाई विश्वास गरेर यसले के भन्छ सो भन्न दिनुपर्छ। धर्मशास्त्रलाई विश्वास गरेर अध्ययन गरियो भने त्यसका पदहरूलाई सम्मानपूर्वक हेरिनेछ। कतिपय मानिसहरूले आफू सुहाउँदो हुनेगरी बाइबलका पदहरू अनुवाद गर्दछन् वा बाइबलमा भएको सत्य अर्थलाई बङ्ग्याइदिन्छन्।

"जब बिना प्रार्थना विनाआदर परमेश्वरको वचन पढिन्छ तब सोच बिचार र चाहनाहरू परमेश्वरमा केन्द्रित भएको हुँदैन।ती सोच विचार परमेश्वरको चाहनासँग तालमेल हुँदैनन् र दिमाग शङ्काको बादलले ढाकेको हुन्छ अनि बाइबल पढेपनि त्यसप्रति शङ्का वा सन्देह उब्जेर बाइबलप्रति विश्वास नगर्ने अडान आउन सक्छ। शैतानले मानिसहरूको सोचबिचारलाई नियन्त्रणमा राख्छ र गलत व्याख्याहरू गर्न उक्साउँछ। जब मानिसहरू परमेश्वरको वचन र उहाँसँगको तालमेलमा चल्दैनन् तब तिनीहरू बाइबल बुझ्न असक्षम् हुन्छन्। तिनीहरू जतिसुकै बुज्रुक वा विद्वान् भएतापनि त्यस्ता मानिसहरूले गरेको बाइबलको व्याख्यामा भरोसा राख्नुहुन्न र त्यसलाई सुरक्षित पनि ठान्नुहुन्न। जसले बाइबलमा त्रुटिहरू भेट्टाउन खोज्छन् तिनीहरूमा आत्मिक ज्ञान हुँदैन। बाइबलप्रति नकारात्मक सोच लिएर तिनीहरू बाइबल पढ्छन् तब बाइबलप्रति शङ्का गर्ने कारणहरू धेरै छन् भनी दावी गर्न पुग्छन्। सरल र सबैले बुझ्ने सत्यहरूलाई पनि तिनीहरू अविश्वासले हेर्दछन्।"-एलेन जी ह्वाइट, स्टेप्स टु क्राइस्ट, पृ. ११०,१११बाट रूपान्तरित।

**चिन्तनमनन्:**

`अ. बाइबल सही रूपमा बुझ्न बाइबलप्रतिको हाम्रो धारणा नै पहिलो जग हो भन्ने कुरामा हामीले यस अध्यायमा किन छलफल गर्यौँ? बाइबलप्रति अरू के के मनस्थिति वा धारणा हुनुपर्छ जसले गर्दा बाइबल राम्रोसँग बुझ्न सकिन्छ?`

`आ. बाइबलका कतिपय अंशहरू बुझ्न र व्याख्या गर्नै नसकिने देख्दा पनि हामीले किन अचम्म मान्नुहुन्न? प्रकृतिका कतिपय कुराहरू छन् कतिपय समयमा हामी तिनलाई बुझ्न पनि सक्दैनौँ। जस्तै आजसम्म पानीका रहस्यहरू धेरै छन् जो मानिसहरूले बुझ्न सकेका छैनन्।`

`इ. "आज म तिमीलाई भन्छु तिमी मसँग स्वर्गमा हुनेछौ" भन्ने येशूले क्रुसमा झुण्डिएको चोरलाई दिनुभएको प्रतिज्ञालाई कतिपय मानिसहरू त्यसै दिन त्यो चोर येशूँग स्वर्गमा गयो भनेर बुझ्दछन्। त्यसप्रति हाम्रो पक्का जवाफ के छ? त्यस मामिलालाई देहायका पदहरूले हामीलाई कसरी बुझाउँछन्? हेर्नुहोस्, यूहन्ना २०:१६-१७ "१६ येशूले तिनलाई भन्नुभयो, “मरियम!” तिनले फर्केर उहाँलाई हिब्रूमा भनिन्, “रब्बोनी,” अर्थात् “हे गुरुज्यू!”  १७ येशूले तिनलाई भन्नुभयो, “मलाई नछोऊ, किनभने म अहिलेसम्म पिताकहाँ गएको छैनँ। तर मेरा भाइहरूकहाँ गएर तिनीहरूलाई भनिदेऊ, ‘मेरा पिता र तिमीहरूका पिता, र मेरा परमेश्वर र तिमीहरूका परमेश्वरकहाँ गइरहेछु’।” , उपदेशक ९:५ "किनभने हामीहरू मर्नेछौं भनी जीवितहरूले जान्दछन्, तर मरेकाहरूले त केही पनि जान्दैनन्। तिनीहरूका निम्ति केही प्रतिफल हुँदैन। तिनीहरूको सम्झना पनि लोप हुन्छ।" र १ कोरन्थी १५:१६-२० "१६ किनकि यदि मृतकहरूको पुनरुत्थान नहुने भए ता ख्रीष्ट पनि मृतकबाट जीवित पारिनुभएन। १७ ख्रीष्ट पुनर्जीवित पारिनुभएन भने तिमीहरूको विश्वास व्यर्थ छ, र तिमीहरू अझसम्म आफ्ना पापमा नै छौ। १८ तब त ख्रीष्टमा सुतिगएकाहरू पनि नष्ट भएका छन्। १९ यदि यस जीवनको लागि मात्र ख्रीष्टमा हामीले आशा राखेका हौं भने हामी सबै मानिसहरूभन्दा बढ़ी दयनीय हुन्छौं। २० वास्तवमा ख्रीष्ट मृतकहरूबाट जीवित हुनुभएको छ। सुतिजानेहरूमध्येमा उहाँचाहिँ प्रथम फल हुनुहुन्छ।"`