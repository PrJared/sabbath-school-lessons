---
title: कथा
date:  19/06/2020
---

#### फाक्टोरी स्कूलमा परिणत हुन्छ

_आन्द्र्यु मेकचेस्नी, एडभेन्टिस्ट मिसन_

एक जना सफल र धनी सेभेन्थ-डे एडभेन्टिस्ट व्यापारीले आफ्नो घरभएको  सहरलाई कसरी उचाल्ने भनेर सोचिरहेका थिए। उनी युक्रेन देशको पश्चिम भाग टियाकिभ सहरमा बस्दथे। उनले एलेन जी ह्वाइटद्वारा लिखित स्टेपस टु क्राइस्ट पुस्तक धेरै हजार किने र ९,००० जति जनसंख्या भएको आफू वस्ने सहरको सबै घरमा त्यो बाँडे। अनि उनले द डिजाएर अभ एजेज र द ग्रेट कन्त्रोभर्सी पनि त्यसै गरे। उनी वस्ने सहरको एडभेन्टिस्ट चर्चले उनको प्रयासले राम्रो नाउँ कमायो र चर्चमा ७० जना विश्वासीहरू भए। तर त्यस व्यापारी स्टेपन डोरड्याईले अझै सोच्दै छन् अब म अरू के गर्न सक्छु?

एक दिन आफ्नो सोचको वारेमा भ्लाडिमिर ट्काचुकलाई सुनाए। उनी युरो-एशिया डिभिजनको शिक्षा निर्देशक थिए। उनको क्षेत्रमा युक्रेन र धेरै जसो पहिलाको सोभियत रुसका देशहरू पर्दछन्। ट्काचुकले जवाफ दिए "संसारभरि पुग्न आजभोलि स्कूलहरू नै असल माध्यम हुन्।" "ओ, मेरो एउटा भवन छ। म त्यहाँ स्कुल बनाउँछु" स्टेपानले भने। तीन महिनाभित्र आफ्नो फ्याक्टरीलाई एक आकर्षक तिन तले स्कूलमा परिणत गरे र त्यहाँ अत्यन्तै सुन्दर खेल मैदान पनि उनले निर्माण गराए। सन् २०१६मा त्यस स्कूललाई हाप्पी प्लेस सेभेन्थ-डे भनेर नामाङ्करण गरियो र त्यहा ४६जना बालबालिकाहरू भर्ना भए। एक वर्षभित्रै त्यो स्कूलमा ७० जना बिद्यार्थी भए। त्यो स्कूल कक्षा १देखि ४सम्म र एक पूर्व प्राथमिक वा प्रिस्कूल छ। त्यस स्कूलका क्लासरुमहरूको क्षमता अनुसार बालबालिकाहरू भरिएका थिए। त्यस स्कूलको खेल मैदान त्यस सहरकै एकदमै असल मैदान वनेको छ र अरू स्कूलका खेलाडीहरू मैत्रीपूर्ण प्रतिस्पर्धामा सहभागी हुन त्यहा पठाइन्छन्। जब प्रत्येक पल्ट जब केटाकेटीहरू त्यस एडभेन्टिस्ट स्कूलमा खेल्न आउँछन् तब त्यहाँको प्रिन्सिपलले घोषणा गर्छन् "यो विशेष स्कूल हो। हामी यहाँ बाइबल पढ्छौँ र हामी एक आपसमा मेलमिलाप गर्छौं। त्यसकारण खेल्नुभन्दा पहिला बाइबलको पद याद गर्न चाहन्छौ?" सबैले चिच्याएर "हुन्छ" भनेर जवाफ दिन्छन्। केही समय अघि तिनीहरूले यूहन्ना १०:१० कण्ठ गरेका थिए जसमा येशूले भन्नुभएको थियो, "म आएँ ताकि तिमीहरूमा जीवन होस् र त्यो जीवन प्रसस्तमात्रामा होस्" (रूपान्तरित)।

"केटाकेटीहरूले त्यो पद तत्कालै कण्ठ गरे अनि दोहोर्याए अनि तिनीहरू खेल्न थाले ।" स्कूलको बारेमा बोल्दै ट्काचुकले भने।

त्यस स्कूलको ४५ माइल वा ७५ किलोमिटर पर ३०० सदस्य भएको एउटा ठूलो चर्च छ। तिनीहरूले नाम चलेको हाप्पी स्कूल देखे र एक आपसमा भने "हामी पनि स्कूल किन नखोल्ने?" त्यसकारण तिनीहरूले आफ्नो सहर इलन्याट्स्यामा एउटा स्कूल खोले जहाँ २२ जना बालवालिकहरू सुरुमा भर्ना भए। यो अत्यन्तै उल्लेखनीय कथा हो। युरो-एशियाभरि सन् २०१२मा १४वटा स्कूलहरू थिए तर आज ६०वटा भन्दा बेसी स्कूलहरू छन्। "आजभोलि स्कूलहरू छिटो छिटो खोलिनुमा धेरै कारणहरू छन्। तर एउटा मुख्य कारणचाहीँ यो हो कि यो ठिक समय र ठिक ठाउँ हो जहाँ परमेश्वरको योजना पूरा हुन्छ" युरो एशिया डिभिजनको अध्यक्ष मिखाएल कामिनस्कीले बताए।

(सन् २०२१को त्रैमासिक भेटीको केही भाग युरो-एशिया डिभिजनमा धेरै चर्च स्कूलहरू खोल्न खर्च गरिनेछ)।