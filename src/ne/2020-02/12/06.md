---
title:  कठिन अंश वा पदहरूलाई बाइबलबाटै वा प्रार्थनाद्वारा बुझ्न खोज्नु
date:  18/06/2020
---

`सुरूका चेलाहरू र चर्चका सदस्यहरूले जब कठिन प्रश्नहरूको सामना गरे तब तिनीहरूले के गरे त? बाइबलको अर्थ थाहा पाउन बाइबल नै उत्तम र महत्त्वपूर्ण स्रोत किन हो? हेर्नुहोस् देहायका केही पदहरू: प्रेरित १७:१०-१२, प्रेरित ८:२६-३९ र प्रेरित १५:५-२१`  

बाइबलका अंशहरू बुझ्न कुनै समस्या छ भने त्यसको उत्तम समाधान बाइबल आफै हो। जब बाइबलमा कुनै कुरा बुझ्न अपठ्यारो पर्छ भने त्यसको बारेमा बाइबलका अन्य पदहरूले के भन्छ सो खोजेर पढ्नु पर्छ। कतिपय मानिसहरू पूरै बाइबललाई ख्याल नगरि यउटा अंशमात्र वा पदमामात्रलाई जिकिर गर्दै त्यसलाई नै परमेश्वरको आज्ञा हो भने जिद्दी गर्दछन्। तिनीहरूले कुन सन्दर्भमा ती कुरा भने र त्यही कुरा अन्य पदहरूसँग मेल खान्छ कि खादैन भनेर चाहीँ हेर्दैनन्। बाइबल बुझ्न बाइबल नै प्रयोग गर्नु अत्यन्तै महत्वपर्ण हुन्छ। बाइबलमा भएको खानीबाट महान् सत्यहरू निकालेर पढ्ने एउटा महत्त्वपूर्ण काम बाइबल अध्ययन हो। बाइबल पढ्दा नबुझिएका पदहरूलाई बाइबलभित्रैबाट खोतलेर पढ्नु बाइबलप्रति चासो राखेर पढ्नेहररूको अध्ययनगत खुबी हो।

त्यसकारण कुनै पद वा विषय तपाईँले तुरुन्तै बुझ्न सक्नुभएन भने त्यही पद वा विषयको बारेमा बाइबलका अन्य पदहरू कहाँ छन् र के भनिएको छ सो खोतलेर बुझ्न खोज्नुहोस्। जुन कुरामा हामी अस्पष्ट छौ वा हामी बुझ्न सक्दैनौँ त्यसको बारेमा बाइबलमा अन्यत्र के भनिएको छ सोबाट पनि बुझ्न खोज्नुहोस्। फेरि कुनै स्पष्ट भएको बाइबलको पद वा विषयलाई अरू बुझ्न नसकिने वा कठित पदहरूसँग ल्याएर ती पदलाई कहिल्यै मिसाउनु हुन्न भन्ने कुरो पनि धेरै महत्त्वपूर्ण छ। बाइबलभन्दा बाहिरका स्रोतहरू जस्तै विज्ञान, दर्शन वा अरूको भनाइ र परमेश्वरप्रति आस्था नभएका बुज्रुक वा विद्वानहरूद्वारा गरिएको बाइबलको व्याख्याभन्दा बाइबल आफैले कुनै विषयको बारेमा के भन्छ सो भन्न दिनुपर्छ। बाइबलमा देखा परेका कठिन पदहरूलाई बाइबलले नै उघारेर बुझाउन दिनुपर्छ।

यदि बाइबलबाट कुनै अर्थ वा कठिन अंश हामी बुझ्न चाहन्छौँ भने हामीले घुँडा टेकेर नै बाइबलबाट खोज्नुपर्छ भनिएको छ। जब हामी प्रार्थना गर्छौँ तब बाइबल बुझ्न र त्यसको भेद खोल्न परमेश्वरको आवश्यकताको हामी महसुस गर्छौँ। प्रार्थना गरेर बाइबल अध्ययन गर्दा हामीले पवित्र आत्मालाई हाम्रो दिमागमा काम गर्न दिन्छौँ किनभने त्यही पवित्र आत्माको अगुवाईमा बाइबलका लेखकहरूले प्रेरणा पाएर तिनीहरूले जे लेख्नुपर्थ्यो सो लेखेका थिए।

जब हामी प्रार्थना गर्छौँ तब हाम्रो नियतलाई खुल्दछ र हामी के र किन बुझ्न चाहन्छौँ सो परमेश्वरलाई भन्न सक्छौँ। जब हामी प्रार्थना गर्छौँ तब हामी हाम्रो आँखा खोलिदिन भनी परमेश्वरसँग माग्न सक्छौँ र उहाँले देखाउनु भएका सत्यहरू पालना गर्ने इच्छाशक्ति दिनुहोस् भनि उहाँसँग अनुरोध गर्न सक्छौँ। यो अत्यन्तै निर्णायक प्रार्थना हो किनभने बाइबल पढ्ने तर त्यस अनुसार चल्न चाहेनौ भने बाइबलका रहस्यहरू हामी बुझ्न सक्ने छैनौ। जब पवित्र आत्माद्वारा हामीलाई परमेश्वरले अगुवाई गर्नुहुन्छ तब बाइबलमा भएका सत्यहरू एक आपसमा बाझ्दैनन्। परमेश्वर जहिले पनि बाइबल सम्मत चल्नुहुन्छ भन्ने कुरामा हामी विश्वस्त हुनुपर्छ। उहाँले नै बाइबलका लेखकहरूलाई प्रेरणा दिनुभएर बाइबल लेखिएको हुनाले बाइबलमा जे छ त्यो परमेश्वरकै इच्छा अनुसार हामीलाई दिन लेखिएको हो र सत्यको जग नै बाइबल हो भन्ने कुरा हामीले आत्मसात् गर्नु जरुरी छ।

`परमेश्वरको वचन राम्रोसँग बुझ्न र उहाँको वचन अनुसार चल्न तपाईँको दिमागलाई ठिक ढाँचामा राख्न प्रार्थनाले कसरी सहयोग गरेको छ?`