---
title:  बाइबलका अंशहरू एक आपसमा बाझिन सक्ने केही संभावित कारणहरू
date:  14/06/2020
---

`परमेश्वरको वचन पढ्दा लगनशील, निरन्तर र मेहनतसाथ अध्ययन गर्नुपर्छ र सत्यलाई ठिक, शुद्ध, स्तरीय तथा सही तरिकाले व्याख्या गर्नुपर्छ भनेर पावल तिमोथीलाई अर्ति दिन्छन्। हेर्नुहोस्, २ तिमोथी २:८-१९मा तिमोथीलाई पावलले दिएको सन्देश के हामीलाई पनि होइत त?` 

लगनशील भएर बाइबल अध्ययन गर्नेहरूले यो स्वीकार्दछन् कि बाइबलमा यस्ता अंशहरू पनि छन् जुन बुझ्न र बुझाउन गार्हो छ। तर यसले हाम्रो विश्वासमा बाधा ल्याउनुहुन्न। साँच्चिकै भनौँ भने ती कठित अंशहरू बाइबलमा हुनुलाई अपेक्षित नै मान्नुपर्छ। हामी सिद्ध छैनौँ र सबै कुराको ज्ञानमा हामी सिमित छौँ। मानिसहरू जुनसुकै क्षेत्रमा जतिसुकै विद्वान भएतापनि त्यस विषयका सबै कुराका सर्वज्ञ भए भन्न हुँदैन (नेपालको रामपुर कृषी क्याम्पसको एक जना प्रोफेसरलाई भेटेको थिएँ। उनले माटोको अध्ययनमा पिएचडी अर्थात् डाक्टर भएका थिए। उनलाई जाँच्ने अरू प्रोफेसरहरू उनकोसामु खडाहुदा उनी त्यहाँ कति जान्ने सावित भए होलान्?-अनुवादकको जिज्ञासा)। यहि संसारमा भएका वस्तुहरूको बारेमा त कतिकुरो हामीलाई थाहा छैन भने झन् स्वर्गको कुरा वा परमेश्वरको बारेमा हामीलाई कति थाहा हुनसक्ला? त्यसकारण हामी सिमित ज्ञान भएका मानिसहरू र कतिपय संसारका कुराहरूको बारेमा अज्ञान भएकाहरूले धर्मशास्त्र बाइबलका असिम र अनन्तको परमेश्वरको ज्ञानबुद्धिलाई केलाउन थाल्यौं भने कतिकुरा बुझ्न नसक्नु वा बुझ्न गार्हो हुनुलाई स्वभाविकै मान्नु पर्दछ। बाइबलमा भएका कतिपय अंशहरू बुझ्न हामीलाई गार्हो भएतापनि त्यसले बाइबल असत्य हो भनेर प्रमाणित चाहिँ गर्दैन।

बाइबलका शिक्षाहरू परमेश्वरको प्रेरणा र उहाँले प्रकट गर्नु भए अनुसार दिइएका हुन् भन्ने कुरामा विश्वास नगर्ने जतिसुकै बाइबलका विद्वान् भनाउँदाहरू ती कठिन वा बुझ्न गार्हो भएका अंशहरू आफै गलत छन् र एक आपसमा बाँझ्दछन् भनेर सिकाउँदछन्। तिनीहरूको निम्ति बाइबल केवल मानवीय आविष्कार हुन् र बाइबल मानिसहरूकै दिमागि उपज वा रचिएका काल्पनिक पुस्तक हुन् भनेर तिनीहरू दावी गर्दछन्। यस्तो मनस्थिति लिएर बाइबल पढ्न थालियो भने बाइबलका पुस्तकहरूको एकता र विश्वसनीयताप्रति मानिसहरू गम्भीर बन्दैनन्। परमेश्वरकै प्रेरणाबाट बाइबल हाम्रो हातमा आएको हो भनेर विश्वासै नगरेपछि तिनीहरू बाइबलको मूल्यमान्यता र गरिमालाई वेवास्ता गर्न पुग्छन्। जब मानिसहरूले बाइबलको प्रथम अध्याय वा सृष्टिको बारेमा नै शङ्का र धेरै प्रश्नहरू गर्न थाल्छन् भने बाइबलका बाँकी अंशहरूप्रति पनि शङ्का, अनिश्चितता र अन्यौलता तिनीहरूको मनमा घुस्न थाल्दछ।

बाइबलमा केही अन्तर वा भिन्नता हुनुको कारण बाइबल अनुवादक र बाइबललाई लिपिबध्द गर्नेहरूको कारणले हुनसक्छ। यस बारेमा एलेन जी ह्वाइट आफ्नो धारणा यसरी प्रस्तुत गर्छिन् "कोहीँ हामीतिर फर्केर गम्भीर भएर सोध्छ 'होइन बाइबल सुरूको भाषाबाट अङ्ग्रेजी वा अन्य भाषामा अनुवादगर्दा त्रुटिहरू हुदैनन् र?' यो हुनसक्छ। तर जसले संकुचित मन लिएर बाइबल पढ्छ उसले कतिपय कुराहरू अनुमान वा आफ्नै निष्कर्ष निकालेर पढेको हुन्छ र मानवीय प्रेरणाद्वारा सिर्जित गरिएका विषय बाइबलका कतिपय रहस्यहरूसँग मेल खादैनन् बरू ठक्कर खान पुग्छन् किनभने मानिसको कमजोर दिमागले परमेश्वरको लक्ष्यलाई चियाउन सक्दैन। हुनसक्छ ती मानिसहरू आफैले ठक्कर खाएर बाइबलको बारेमा निकालेका धारणाहरूलाई साधारण मानिसहरूले सजिलै ग्रहण गर्लान् र बाइबललाई नै पन्छाउन पनि सक्छन्। त्यस्ता खालका मानिसहरूले परमेश्वरको बारेमा आत्मज्ञान छुट्याउन सक्दैनन्। परमेश्वरको मुखारबाट निस्किएको सरल अनि सौन्दर्यतरिकाले लेखिएको र मानिसको समुच्च जीवनलाई फलिफाप गराउने र भित्री व्यक्तित्व तथा स्वभावलाई बलियो बनाउने गहन विषयहरू बाइबल र परमेश्वरप्रति आस्था नहुनेहरूले बुझ्न सक्छन् भन्ने छैन। यदि परमेश्वर र बाइबलप्रति गहिरो आस्था कसैको छ भने बाइबलमा भएका कुनै पनि नबुझिएका विषय वा अनुवाद गर्दा त्रुटि भएका कुराहरूले तिनीहरूलाई ठक्कर खान दिँदैन। नबुझिएको कुरालाई बाधा दिने वा अनर्थ भनेर बाइबललाई पनि पन्छाउँदैनन्। बाइबलमा प्रकट भएका सत्यहरू अत्यन्तै सरल छन्  त्यसैले ती मानिसहरूले कठिन भनेर बाइबल र परमेश्वरको आस्थाप्रति आपत्ति जनाउँदैनन्।"-सेलेक्टेड मेसेजेज, बुक १, पृ. १६बाट रूपान्तरित।

`बाइबल अध्ययन गर्दा परमेश्वरप्रति समर्पित भएर नम्रतासाथ जानु किन महत्त्वपूर्ण छ?`