---
title: बुझ्न कठिन लाग्ने बाइबलका अंशहरु
date:  13/06/2020
---

### यस अध्यायका मूल पदहरू
२ तिमोथी २:१०-१५, १ इतिहास २९:१७, याकूब ४:६-१०, गलाती ६:९ र प्रेरित १७:११।

> <p>यस अध्यायको मूल सार पद</p>
> "१५ हाम्रा प्रभुको धैर्यलाई मुक्तिझैँ ठान। हाम्रा प्रिय भाइ पावलले पनि उनलाई दिइएको बुद्धिअनुसार तिमीहरूलाई यही कुरा लेखे। १६ उनका सबै पत्रहरूमा पनि उनले यी कुराहरू उल्लेख गरेका छन्। तिनमा कुनै-कुनै कुराहरू बुझ्न कठिन छन्, र अशिक्षित र चञ्चल मानिसहरूले यी कुराहरूलाई अरू धर्मशास्त्रहरूलाई जस्तै उल्टापाल्टा पार्छन्, र आफ्नै विनाश ल्याउँछन्।" (२ पत्रुस ३:१५,१६)।

येशूका चेला पत्रुसले नै प्रेरित पावलका पत्रहरूको बारेमा लेख्दा उनका कतिपय कुराहरू बुझ्न कठिन छन् भनेर लेखेका थिए (२ पुत्रुस ३:१६)। तर किन कठिन भए त भन्दा मानिसहरू आफ्नै बिनाशको निम्ति पावलका लेखहरू तोडमोड गर्छन् वा बङ्ग्याउँछन्। तर पावलका लेखहरूले यसरी अनर्थ लगाएर सिकाउने मानिहरू आफै पनि अशिक्षित र चञ्चल वा परमेश्वरप्रतिको आस्थामा स्पष्ट वा स्थिर नहुनेहरू छन् (२ पत्रुस ३:१६)। पावलका सबै लेखहरू बुझ्न कठित छन् भनेर पत्रुसले भन्दैनन् तर कुनै कुनैमात्र भनेर उनी स्वीकार्छन्।

यो त हामीलाई पनि थाहा छ, थाहा छैन त? इमान्दारिताकासाथ बाइबल पढ्ने कतिपय मानिसहरूमा बाइबल पढ्दै जाँदा त्यहाँ कतिपय अनौठो र कठिन वा बुझ्नै नसकिने अंशहरू नभेट्नेने को होला र? खैर जे भएतापनि जतिसुकै बाइबल पढेका र जानेका भनेर दावी गरिएतापनि कतिपय समयमा हामी बाइबलका अंशहरू बुझ्न नसक्ने स्थितिमा आइपुग्छौँ।

यही सन्दर्भलाई यस अध्यायमा हामी हेर्नेछौँ। हामीले बुझ्न नसक्ने बाइबलका अंशहरू कुन कुन हुन् भनेर यस अध्यायमा निकालेर व्याख्या गर्ने त होइन तर ती अंशहरू बुझ्न हामीलाई किन कठिन भयो र इमान्दारीताकासाथ परमेश्वरको वचन पढ्नेहरूले ती अंशहरूलाई कुन तरिकाले हेर्ने र बुझ्न नसकिरहदापनि परमेश्वरको वचनमा कसरी अडिग रहने भनेर यस अध्यायमा हामी हेर्नेछौँ। हामीले अन्तमा यो स्वीकार गर्नैपर्छ कि बाइबलका कतिपय अंशहरू यस पृथ्वीमा पापी बासिन्दाहरू भएकाले येशूको दोस्रो आगमन नहोउञ्जेल ती रहस्य खुलस्त हुँदैनन्।अर्कोतर्फ बाइबलका धेरै अंशहरू यस्ता छन् जुन बुझ्न कठिन छैन र नबुझिएका थोरै अंशहरूले परमेश्वरको पूरै वचन वा धर्मशास्त्रको आधिकारिकता र भरोसालाई कमजोर बनाउने  कुनै अवस्था नभएको कुरा यस कृतिका लेखक जिकिर गर्दछन्। (हाम्रो समस्या भनेको बाइबलमा नबुझिएका कुरा होइनन् तर बुझिएका कुरालाई कसरी लागुगर्ने भन्नेचाहिँ हो-अनुवादकको टिप्पणी)।