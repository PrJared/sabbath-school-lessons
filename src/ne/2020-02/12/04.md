---
title:  नबुझिएका बाइबलका अंशहरूलाई नम्र भएर स्वीकार्नु
date:  16/06/2020
---

`बाइबलमा भएका केही कठिन वा बुझ्न नसकिने अंशहरूको समस्या सुल्झाउन हामी नम्र वा बिनम्र हुनु किन जरूरी छ भनेर देहायका केही पदहरूले के भन्दछ सो विचार्नुहोस्: याकूब ४:६-१०, २ इतिहास ७:१४ र सपनियाह ३:१२` 

बाइबलप्रति चासो राखेर अध्ययन गर्नेहरूले आफूलाई कति न जान्नेछु भन्ने भावनालाई त्यागेर सिक्ने चाहना राखेर बाइबल पढ्छन् तब तिनीहरूले परमेश्वरको बारेमा जान्न आफूभन्दा बाहिरको शक्तिसँग कति भर पर्नुपर्दो रहेछ भन्ने कुरा अचम्म तरिकाले महसुस गर्दछन्। नम्रभएर परमेश्वरको वचन पढ्दा मानिसलाई उहाँको दिव्यज्ञान वा भित्री आत्मज्ञान प्राप्त हुन्छ। आफ्नो व्यक्तिगत ज्ञान वा खुबी अनुसार परमेश्वरको वचन ग्रहणगर्नुपर्छ भन्ने कुरा ती नम्र मानिसहरूले महसुस गर्दछन्। सत्यको मूल्य भनेको आफ्नो अहंमले चाहेको विषय भन्दा माथि छ र सत्य भनेको आफ्नै धारणा अनुसार हुनुपर्छ भनेर तिनीहरू हठ गर्दैनन्। तर जब तिनीहरू परमेश्वरको वचनसँग नजिक हुन्छन् तब त्यसैले सत्यतिर ढल्काउँछ भनेर तिनीहरू विश्वास गर्छन्। यो कुरो सत्य हो कि नम्र मानिसहरूले भेट्टाउने सबभन्दा सत्य भनेकै तिनीहरू जतिसुकै ज्ञानी, विद्वान भएतापनि तिनीहरूमा परमेश्वरको ज्ञानको कमी कति रहेछ भनेर बुझ्न सक्नु हो। यस मामिलामा पावल स्पष्टसँग उल्लेख गर्दछन् "हामी अहिले जे देख्छौँ धमिलो ऐना वा सिसालेमात्र हेर्छौँ" (१ कोरन्थी १३:१२ रूपान्तरित)।

नम्र हृदय भएर वा सिक्ने मनस्थिति लिएर बाइबल पढ्दा धेरै फाइदाहरू हुन्छ: नम्र भएर वा आफूले धेरै जानेको छैन भन्ने मनस्थिति लिएर बाइबल पढ्नु वा बाइबलको बारेमा प्रश्न गर्नु नै आत्मज्ञानको बिकास हो। त्यसको अर्थ नम्र मानिसहरू गलत हुन्छन् भन्ने होइन।तिनीहरू सोच्ने शक्तिलाई परिरवर्तन गरिरहन्छन् र आफूले विश्वास गरेका शिक्षादीक्षामा ढलमलिन्छन्। तर नम्र भएर बाइबल पढ्नुको अर्थ नै बाइबलमा देखाइएका सत्यप्रति समर्पित हुनु हो। तिनीहरू आफ्नै ज्ञान कतिको सिमित छ भनेर महसुस गर्छन्। बुज्रुक मानिसहरू वा विद्यामा अनेकौँ उपाधी पाएर अरूभन्दा आफू कति न कति जान्ने छु भनेर देखाउने आफ्नो भाऊ खोज्ने, घमण्डी र हठी मानिसहरूले भन्दा नम्र मानिसहरू परमेश्वरको वचन बुझ्न र आत्मज्ञानलाई फराकिलो पार्न सक्षम् हुन्छन्।

नम्र भएर बाइबल अध्ययन गर्ने कुरामा एलेन जी ह्वाइट यसरी आफ्नो मन्तव्य व्यक्त गर्छिन् "मुक्तिको बारेमा जान्ने अठोट लिने सबै मानिसहरू जब परमेश्वरको वचनबाट पाउने अगुवाईको निम्ति आउँछन्, नम्र भएर अध्ययन गर्छन् र सोधपुछ गरेर बाइबलको अर्थ बुझ्ने कोसिस गर्छन् तब बाइबलले भनेका कुरा तिनीहरू बुझ्न सक्नेछन्। तर जो मानिस परमेश्वरको आत्माबाट प्रेरणा पाएको वचनलाई उहाँको इच्छा वा आत्मा अनुसार नभएर अहंम् लिएर बाइबल पढ्छन् र वचनमा नभएको कुरालाई खोज्न थाल्छन् भने त्यसमा उसले केही पनि भेट्टाउने छैनन्। नकरात्मक सोच नलिइकन बाइबल पढ्ने मानिसहरूसँग परमेश्वर बोल्नुहुन्छ। जो परमेश्वरको वचनलाई हलकारूपमा पढ्छन्, आदरपूर्वक पढ्दैनन्, सिक्ने इच्छाले आउँदैनन् वा आफ्नो दिमागलाई प्रदुषित गरेर आउँछन् त्यस्ता मानिससँग परमेश्वरले आफ्नो समय बरबाद गर्नुहुन्न। तर अन्धकारको राजकुमार शैतानले सबै मानिसहरूले आफूलाईमात्र सुनून भनेर घचघचाइरहन्छ, त्यसैले परमेश्वरको पवित्र व्यवस्थाले तिनीहरूलाई केही असर पार्दैन। हाम्रो हृदय नम्र बनाउनुपर्छ, इमान्दार र आदरपूर्वक जीवनको वचनलाई खोज्नुपर्छ किनभने जसले नम्र र आफ्नो पापप्रति पछुतो मानेर परमेश्वरको वचन पढ्छ त्यसलेमात्र परमेश्वरको ज्योति वा दिव्यज्ञानलाई देख्न सक्दछ।"-एडभेन्टिस्ट रिभ्यु एण्ड साबथ हेराल्ड, अगस्ट २२, १९०७बाट रूपान्तरित।

`निश्चयसाथ आफूलाई के थाहा छ त्यसमा अडिग हुनु र नम्र हुनुको बीचमा कसरी संतुलन राख्ने? कतिले सोध्ने यो प्रश्नको जवाफ तपाईँ कसरी दिनुहुन्छ, "होइन, तपाईँ सेभेन्थ-डे एडभेन्टिस्टहरूले साबथको वारेमा तपाईँहरूमात्रै ठिक  र अरू सम्प्रदाय वा डिनोमिनेशनका इसाईहरू गलत छन् भनेर तपाईँहरू कसरी ठम्याउनुहुन्छ?`