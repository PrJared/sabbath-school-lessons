---
title:  धर्मशास्त्र बाइबलमा भएको एकता
date:  27/04/2020
---

"सबै धर्मशास्त्र परमेश्वरले फुक्नुभएको सास हो" (१ तिमोथी ३:१६ रूपान्तरित) भनेर बाइबल आफै दावी गर्दछ र "कुनै पनि भविष्यवाणी वा धर्मशास्त्रमा लेखिएका वचनहरू अगमवक्ताका आफ्नै चाहना अनुसार वा व्याख्या गरिए अनुसार आएका होइनन् बरू २१ पवित्र आत्माबाट प्रेरणा पाएर मानिसहरूले परमेश्वरको तर्फबाट बोलेका हुन्।" (२ पत्रुस १:२०,२१)। परमेश्वर नै बाइबलको मूल लेखक हुनुभएकोले बाइबलका विभिन्न भागहरूले सिकाएका मूल विषयबस्तुहरूमा मौलिक एकता र एकै स्वर वा तालमेल हुन्छ भनेर हामी विश्वस्त हुनसक्छौँ।

`बाइबलमा भएको एकता हाम्रो आस्था वा विश्वासको निम्ति नभैनहुने तत्व किन हो? हेर्नुहोस्, तितस १:९  र २ तिमोथी १:१३-१४।`

परमेश्वरको प्रेरणाद्वारा आएको एकता वा धर्मशास्त्रमा भएको भित्री एकतालेमात्र धर्मशास्त्रको सही व्याख्या गर्न सक्छ वा धर्मशास्त्रमा भएका सामग्रीहरूको अर्थ धर्मशास्त्रले नै दिनसक्छ। यदि धर्मशास्त्र बाइबलमा सिकाइएका शिक्षाहरू आफैमा सामञ्जस्यता वा एकरुपता छैन भने हामीले सिकाएका शिक्षादीक्षा, सिद्धान्त वा कुनै विषयमा एकआपसी तालमेल हुन्छ वा मिल्छ भन्न सकिदैंन। बाइबलका विभिन्न पुस्तकहरूमा एकता वा एकरूपता छैन भने सत्य र असत्य र परमेश्वरप्रति सही आस्था राख्ने र विद्रोही भावना राख्ने दुवैलाई छुट्याउने औजार चर्चसँग हुने थिएन। परमेश्वरले दिनुभएको सत्यताबाट तर्किनेहरूलाई सच्याउन र आस्थाका भक्तहरूलाई अनुशासनमा राख्ने आधार पनि बाइबलमा भएको एकता बिना सम्भव हुँदैन। बाइबलमा एकरुपता वा सम्पूर्ण बाइबलको स्वर एउटै भएन भने यसले मानिसहरूलाई विश्वास दिलाउने र पापबाट स्वतन्त्र गर्ने शक्तिलाई कमजोर बनाउँछ र मानिसहरूमा यसको पकड आवश्यकता नभएको महसुस हुनेछ।

परमेश्वरबाटै सृजिएकोले बाइबलमा भएको एकतालाई येशू र बाइबलका लेखकहरूले यसको एकतालाई मानेका छन्। येशू र नयाँ करारका लेखकहरूले पुरानो करारबाट धेरै वचनहरू उद्धृत गर्नुले सम्पूर्ण धर्मशास्त्र बाइबलमा एकता छ र एकआपसी तालमेल छ भन्ने कुरालाई स्पष्ट पार्दछ। रोमी ३:१०-१८मा पावलले उपदेशक ७:२०, भजन १४:२:३,५,१०:७ र यशैया ५९:७,८को भनाइहरूलाई उतार्दछन्।

जब मुख्य विषयबस्तुहरू बाइबलबाट उतारिन्छ वा उतारिरहेका हुन्छन् तब बाइबलका पुस्तकहरूमा ती विषयहरूको आपसी मेल हुने, अनुमोदन गर्नुपर्ने र कुनै हालतमा पनि ती विषयहरू एक पुस्तकबाट अर्कोलाई अलग गरेर हेर्न हुँदैन भन्ने बाइबलका लेखकहरूको धारणा छ। पुरानो करार र नयाँ करारको बीचमा कुनै असमानता, बेमेल र असहमति छैन। वास्तविकरूपमा भन्ने हो भने नयाँ करारमा कुनै नयाँ सुसमाचार वा धर्म जोडिएको छैन। नयाँ करारले पुरानो करारलाई उजागर गरेको छ वा प्रस्ट पारेको छ भने नयाँ करारका सबै शिक्षादीक्षा वा सत्यता पुरानो करारमा आधारित छन्। दुवै करारका पुस्तकहरूमा एकआपसमा पारस्परिक र घनिष्ट रूपमा अन्तर सम्बन्धित भएको कारणले एकले अर्कोको ज्ञानलाई प्रकाश गर्दछ वा खुलाउँछ। जब हामी बाइबलको कुनै विषयलाई अध्ययन गर्छौँ तब हामीले ल्याएका विषयबस्तु सबै धर्मशास्त्र बाइबल र बाइबलकै आधारमा (टोटा स्क्रिप्ट्च्युरा tota scriptura) ल्याएका हुन्छौँ र बाइबलको एकतालाई बाइबल र बाइबलमात्र भन्ने मान्यतालाई सर्वोपरी मान्छौं। बाइबलको विषयमा हामीले सिकेका वा सिकाउने कुनै पनि विषयबस्तु एउटै पुस्तकबाटमात्र नभएर त्यो विषयबस्तु बाइबलको अन्य पुस्तकहरूले सिकाएको कुरासँग मेल खान्छ कि खान्दैन भनेर पनि हेरिनुपर्दछ। बाइबलका एकदुई वटा भनाइहरूका आधारमा मात्र हाम्रो शिक्षादीक्षा अघि बढाउनुहुन्न।

`कहिलेकाहीँ बाइबल पढिरहदा केही पदहरू बाइबलमै भएको पुस्तकको पदसँग बाझिएको जस्तो हामी भेट्दछौँ। त्यसबेला हामीले के गर्नुपर्छ? यस्तो समस्यालाई हामीले कसरी समाधान गर्ने?`