---
title:  सबै आत्मिक ज्ञानको स्रोत बाइबलको नियन्त्रणमा
date:  26/04/2020
---

सेभेन्थ-डे एडभेन्टिस्ट चर्चको सुरुदेखि नै तिनीहरू पुस्तकका जनहरू हुन् भनेर आफूलाई चिनारी दिएका थिए। त्यो पुस्तक अरू कुनै नभएर धर्मशास्त्र बाइबल नै थियो। सबैको सामु आफूहरू बाइबललाई विश्वास गर्ने वा त्यसमाथि उच्च आस्था राख्ने इसाईहरू हौँ भनेर दावी गरेका थिए र गरिनै रहेका पनि छन्। जब हामी सोला स्क्रिप्च्युरा वा बाइबल र बाइबलमामात्रै विश्वास गर्छौँ भनेर जोड दिन्छौँ त्यसको अर्थ हाम्रो जीवन र सम्पूर्ण शिक्षादीक्षालाई सम्हाल्ने अन्तिम अधिकार बाइबललाई नै दिएका हुन्छौँ। हामीले जे सिकाउँछौँ वा हामी जसरी जिउँछौँ ती बाइबलको आदर्श वा मापदण्ड अनुसार हुनुपर्छ भनेर हामी जिकिर गर्छौँ। अरू जुनसुकै स्रोतहरू जस्तै अरू, आध्यात्मिक अनुभवहरू, मानवीय तर्कहरू वा त्यसबाट निकालिएका आध्यात्मिक पुस्तकहरूनै किन नहुन् वा परम्परा, संस्कार, संस्कृति, रहनसहन आदि सबै बाइबलकै मातहतमा हुनुपर्दछ। अझ स्पष्टरूपमा भन्ने हो भने जब हामी सोला स्क्रिप्च्युरा वा बाइबल र बाइबलमात्रै भन्ने नीति अपनाउँछौँ तब बाइबलले सिकाउने सबै शिक्षादीक्षा वा धर्मदर्शनहरूको अधिकार बाइबलमा नै निहित भएको हामी दावी गर्छौँ। ती शिक्षादीक्षा वा धर्मदर्शनहरूको स्रोत र तिनीहरूको व्याख्या चर्च वा बाइबलभन्दा बाहिरी स्रोतमा भर परिँदैन वा बाइबलभन्दा बाहिरका कुनै पनि स्रोत चाहे आत्मज्ञान नै किन नहोस् त्यसलाई हाम्रो आत्मिक जीवन र शिक्षादीक्षाको मापदण्ड वा आदर्शलाई साश्वत अर्थात् अन्तिम आधिकारिकता भनेर मान्दैनौं।

`१ कोरन्थी ४:१-६ पढ्नुहोस्। विशेष गरेर पद ६को "धर्मशास्त्रको अनुसार" भनेर पावलले औँल्याएको हेर्नुहोस्। हाम्रो विश्वास, शिक्षादीक्षा वा धर्मदर्शनको निम्ति यो वाक्य किन निर्णायत्मक छ? हेर्नुहोस्: "१ यसरी मानिसले हामीलाई ख्रीष्टका सेवक र परमेश्वरका रहस्यहरूका भण्डारे ठान्नुपर्दछ। २ त्यसबाहेक यो आवश्यक छ, कि भण्डारेहरू विश्वासयोग्य ठहरिनुपर्छ। ३ तर तिमीहरूबाट वा मानिसको कुनै अदालतबाट मेरो इन्साफ हुनु, यो त मेरो निम्ति अति सानो कुरो हो, म आफै पनि आफ्नो इन्साफ गर्दिनँ। ४ मेरो आफ्नै विरुद्धमा केही छ भन्ने मलाई थाहा छैन, तर त्यसले मलाई निर्दोष साबित गर्दैन। मेरो न्याय गर्ने त प्रभु नै हुनुहुन्छ। ५ यसकारण तोकिएको समयभन्दा अघि न्याय नगर, प्रभु आउञ्जेल पर्ख। उहाँले अँध्यारोमा लुकेका कुराहरूलाई प्रकाशमा ल्याउनुहुनेछ, र मानिसका हृदयका अभिप्रायहरू प्रकट गरिदिनुहुनेछ। तब हरेक मानिसले परमेश्वरबाट आफ्नो प्रशंसा पाउनेछ। ६ भाइ हो, मैले आफ्नो र अपोल्लोसको उदाहरण दिएर, तिमीहरूका भलाइको निम्ति यी सब कुरा लेखेको छु, ताकि हामीबाट दिइएको पवित्र धर्मशास्त्रअनुसार तिमीहरू जिउन सिक, र तिमीहरूमध्ये कोही पनि एक-अर्काको विरुद्धमा घमण्डले नफुल।"`

कहिलेकाहीँ कतिपय मानिसहरू "म बाइबलभन्दा बाहिरको कुनै कुरासँग मतलब राख्दिन तर बाइबलले जे भन्छ त्यसैमामात्र म चासो राख्छु किनकि पावलले "धर्मशास्त्र अनुसार" भनेका छन्" भनेर एकोहोरो हुने गर्दछन्। "धर्मशास्त्र" अनुसार  बाइबलभन्दा अन्य अध्ययन क्षेत्र पनि हुन्छ जसले बाइबलको शिक्षादीक्षा वा ज्ञानलाई झन प्रकाश पार्दछ त्यसलाई हामीले नकार्नुहुँदैन। तिनीहरूमध्ये पुरातत्व वा ऐतिहासिक लेखहरू खोजअनुसुन्धान वा उत्खनन् गरेर भेट्टाइएका ज्ञान र इतिहास आदि हुन्। अरू पनि अध्ययन-क्षेत्र वा ज्ञानहरू हुनसक्छन् जसले बाइबलका पद र पक्षहरूलाई झन बाइबलसम्मत नै ज्ञान दिलाउँछन् भने त्यसप्रति आँखा चिम्लनुपनि बुद्धिमानी हुँदैन। बाइबललाई व्याख्या गर्न सहयोग गर्ने अन्य स्रोतहरूलाई बाइबल अध्ययन गर्दा पन्छाउनुहुन्न। तिनीहरूमा विभिन्न भाषा जस्तै ग्रीक, हिब्रू, ल्याटिन, अङ्ग्रेजी, नेपाली आदि शब्दकोषहरू, शब्दानुक्रमणिका (कन्कोर्डेन्स) अर्थात् बाइबलमा उल्लेख गरिएका महत्त्वपूर्ण शब्दहरूको सूची, अरू पुस्तकहरू र व्याख्यात्मक ग्रन्थ वा कमेन्टरीहरू उपयोगी हुन सक्छन्। यद्यपि, बाइबललाई सही अर्थमा व्याख्या गर्न बाइबलका पदहरूले नै सबै विषयहरूमा प्राथमिकता पाउनुपर्छ। अरू सबै ज्ञान, विज्ञान र वाह्य स्रोतहरूलाई दोस्रो स्थानमा राख्नुपर्दछ। अरू सबैको धारणा वा दृष्टिकोणहरूलाई समुच्चरूपमा बाइबलकै पक्षमा उभिएर होशियारीसाथ मूल्याङ्कन गर्नुपर्दछ। जब हामी बाइबल र बाइबलमात्र वा सोला स्क्रिप्च्युरा नीतिमा सकारात्मकरूपमा अडान लिन्छौँ।यदि हाम्रो विश्वासलाई व्याख्या गर्दा त्यो विषयवस्तु जो बाइबलीयमतमा बाझ्छ वा असहमत हुन्छ भने बाइबलमात्र हाम्रो आस्थाको अधार पर्छ। बाइबललाई नै उच्च स्थानमा राखेर अरू स्रोतहरू चाहे चर्चकै परम्परा किन नहुन् अरू धारणाहरूको फैसलाको आधार बाइबललाई नै दिन लगाउनुपर्दछ। बाइबल अरू कुनै मानवीय स्रोतहरूभन्दा अपार छ भनेर हामीले भन्न सक्नुपर्दछ। बाइबलभन्दा बाहिर वा त्यसमा लेखिए बाहेकको मार्गमा हामीले जानुहुन्न। सही इसाई भक्ति जीवन र मन परिवर्तन गर्ने सुसमाचार प्रचार भनेकै हाम्रो ज्ञानको मूल स्रोत बाइबलको अधिकारिक मान्यतामा अडिग भएर प्रतिवद्धता जनाएर चल्नु हो।

"यस संसारमा लेखिने वा भएका सम्पूर्ण लेखहरू र शिक्षादीक्षा वा धर्मदर्शनहरूको सत्य मालिक र गुरु धर्मशास्त्र बाइबलमात्रै हो"-मार्टिन लुथर, लुथरस् वर्कस्, ठेली ३२: करियर अफ द रिफोर्मर दुई, हिल्टन सी. ओसवाल्ड र हेलमुट टी. लेहमान सम्पादितबाट (फिलाडेल्फिया: फोर्ट्रेस, १९९१) पृ.११,१२बाट रूपान्तरित।

`प्रेरित १७:१०-११ पढ्नुहोस्। यहाँ हामीले हेरिरहेका बाइबलको प्राथमिकतालाई कसरी सिकाउन खोजिएको छ?` 