---
title:  बाइबलको स्पष्टता र स्वच्छपना
date:  28/04/2020
---

`यदि बाइबलमा भएका कुनै पदले स्पष्ट अर्थ दिएन भने बाइबल पढ्नुहो अर्थ हुँदैन।धर्मशास्त्र बाइबलमा लेखिएका वचनहरू बारम्बार उद्धृत गरेर बाइबलमा लेखिएको सन्देश स्पष्ट छ भनेर येशूले कसरी देखाउन खोज्नुभएको थियो? हेर्नुहोस् देहायका केही पदहरू: मत्ती २१:४२, मत्ती १२:१-८, मत्ती १९:४-६, मत्ती २२:२९-३२, मर्कूस १२:१०, मर्कूस १२:२४-३१।` 

२८ शास्त्रीहरूमध्ये एक जना आए, र तिनीहरूलाई आपसमा विवाद गरिरहेका सुने। येशूले मानिसहरूलाई ठीक जवाफ दिनुभएको देखेर तिनले उहाँलाई सोधे, “सबै आज्ञाहरूमा मुख्यचाहिँ कुन हो?”  २९ येशूले जवाफ दिनुभयो, “सबैभन्दा मुख्यचाहिँ यो हो: ‘हे इस्राएल सुन्, परमप्रभु हाम्रा परमेश्वर एउटै परमप्रभु हुनुहुन्छ। ३० तैंले परमप्रभु आफ्ना परमेश्वरलाई तेरो सारा हृदयले, तेरो सारा प्राणले, तेरो सारा समझले, र तेरो सारा शक्तिले प्रेम गर्।’ (व्यवस्था ६:४,५) ३१ दोस्रोचाहिँ यो हो, ‘तैंले आफ्नो छिमेकीलाई आफूलाई जस्तै प्रेम गर्।’ योभन्दा ठूलो आज्ञा अर्को छैन।” (लेबी १९:१८), लूका ६:३,४ " ३ येशूले तिनीहरूलाई जवाफ दिएर भन्नुभयो, “के तिमीहरूले यो पनि पढ़ेका छैनौ, दाऊदले जब तिनी आफै र तिनको साथमा हुनेहरू भोकाएका थिए, तब के गरे? ४ कसरी परमेश्वरको घरमा पसेर अर्पण गरिएको रोटी झिकेर तिनले खाए, र तिनीसँग हुनेहरूलाई पनि दिए, जो पूजाहारीहरूलाई बाहेक अरूलाई खान निषेध थियो।” (१ शमूएल २१:१-६, लेबी २४:९), मत्ती २४:१५ " १५ “यसकारण जब तिमीहरूले दानिएल अगमवक्ताबाट बोलिएको विनाशकारी घृणित थोक पवित्रस्थानमा खड़ा भएको देखौला (पाठकले बुझोस्) (दानिएल ९:२७) र मर्कूस १३:२४-२७ " २४ “तर ती दिनमा त्यस महासङ्कष्टपछि सूर्य अँध्यारो हुनेछ, र चन्द्रमाले आफ्नो चमक दिनेछैन, (यशैया १३:१०) २५ ताराहरू आकाशबाट खस्नेछन्, र आकाशमा भएका शक्तिहरू डगमगाउनेछन् (यशैया ३४:४, योयल २:१०)। २६ अनि त्यस समयमा मानिसहरूले मानिसको पुत्रलाई शक्ति र महिमासित बादलमा आउँदैगरेको देख्नेछन् (दानिएल ७:१३)। २७ तब उसले स्वर्गदूतहरूलाई पठाउनेछ, र पृथ्वीको अन्त्यदेखि आकाशको अन्त्यसम्म चारै दिशाबाट आफ्ना चुनिएकाहरूलाई भेला गर्नेछ।"

बाइबलले आफ्नो बारेमा आफैले दिएको गवाही स्पष्ट छ: बाइबलले जे सिकाउँछ त्यो बाइबल आफैमा पर्याप्त छ। बाइबल यति स्पष्ट छ कि बालबालिकाहरूले पनि बुझ्न सक्छन् अझ भर्खरै पढ्न लेख्न थालेकाहरूले पनि यो बुझ्न सक्छन्। तैपनि यसमा हाम्रो लागि कहिल्यै सिकेर नसिद्धिने ज्ञानको खानी छ। र जतिजति पढियो त्यतित्यति यो गहिरो भएर यसले हामीलाई समझशक्ति दिलाउँछ।हामीलाई बाइबलको अर्थ बुझाउन कुनै पनि चर्चका भव्य दर्शन, शिक्षा आदिको आवश्यकता पर्दैन। बरू यसले सिकाएका आधारभूत र मौलिक शिक्षाहरू सबै विश्वासीहरूले बुझ्न सक्छन्। सबै विश्वासीहरू पुजाहारी र बाइबलका शिक्षकहरू हुन् भनेर बाइबलले दावी गर्दछ। बाइबलको ज्ञान जान्न, सिक्न र सिकाउन चर्चका सिमित पदाधिकारी, थियोलोजी पढ्ने पास्टरहरू वा विद्वानहरू नै चाहिन्छ भन्ने छैन। त्यसकारण बाइबल अध्ययन गर्न हामी सबैलाई प्रोत्साहित गरिएको छ, आह्वान गरिएको छ, किनभने जब हामी प्रार्थनापूर्वक बाइबल अध्ययन गर्छौँ तब हामी परमेश्वरको सन्देश बुझ्न सक्छौँ।

यो कुरा स्पष्टरूपमा औल्याइएको छ: "बाइबलका लेखकहरूले निरन्तररूपमा देखाइएका उदाहरण अनुसार बाइबललाई जस्ताको त्यस्तै अक्षरस लिन सक्नुपर्छ। कतै कतै बाइबलको सन्देश बुझाउन वा व्याख्या गराउन प्रतीकहरू प्रयोग गरिएका हुन्छन्। तर बाइबलले के भन्न खोजेको छ त्यसको भित्री भेद जान्न वा उपमाहरूबाट ज्ञान सिक्न कठिन कतिपय वाक्यहरू पन्छाउन आवश्यक छ। किनकि कतिपय समयमा सत्यलाई उघार्न बाइबलभित्र रहेको भित्री ज्ञानलाई अझ खोतल्नुपर्ने हुन्छ।"-हान्डबुक अभ सेभेन्थ-डे एडभेन्टिस्ट थियोलोजी (हागरटाउन, माडिसन, अमेरिका, रिभ्यु, २०००), पृ. ६५बाट रूपान्तरित। बाइबलको भाषा र शब्दहरू छन्। यसले सिकाउन चाहेका सत्यहरू यसका लेखकहरूले स्पष्ट र ठोसरूपमा लेखेका छन्। सिकाउनेहरूले जसरी मन लाग्यो त्यसरी सिकाउने, विषयबस्तुभन्दा अनियन्त्रितरूपमा बाहिरका विषयहरू मिसाएर बुझाउने वा बाइबलको एक पदले नै धेरै धेरै अर्थहरू दिन्छ भनेर मानवीय धारणाहरू दिन र बाइबलको सत्य आत्मज्ञानलाई ओझेलमा पार्न बाइबलका लेखकहरूले इजाजत दिएका छैनन्।

त्यसको अर्थ यो पनि होइन कि कतिपय समयमा त्यस्ता पदहरू वा धारणाहरू हाम्रो अगाडि आउन सक्छन् जुन हामीले तुरून्तै र पूर्णरूपमा बुझ्न सक्छौँ। यो परमेश्वरको वचन हो र हामी पतित मानव जाति हौँ। यद्यपि, हामीलाई चाहिने ज्ञान विशेष गरेर मुक्तिको बारेमा सिकाउन र बुझाउन परमेश्वरको वचन यथेष्ठ छ।

`कतिपय समयमा तपाईँले पढेका कुराहरू बुझ्न नसक्नुभएको होला, तर पछि बुझ्न सक्नु भएको पनि हुनसक्छ। यस्तै खालको अनुभवसँग संघर्ष गरिरहेकाहरूलाई तपाईँ कसरी सहयोग गर्न सक्नुहुन्छ ?`