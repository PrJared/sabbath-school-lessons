---
title:  बाइबलको व्याख्या गर्नु वा अर्थ खोल्नु किन आवश्यक छ?
date:  01/05/2020
---

हान्डबुक अभ सेभेन्थ-डे एडभेन्टिस्ट थियोलोजीको "बिब्लिकल इन्टरप्रिटेशन" को अंश, "द आनोलोजी अभ स्क्रिप्ट्च्युर:"स्क्रिप्ट्च्युर इज इट्स ओन इन्टरप्रेटर" र बाइबलको एकरूपता र स्पष्टताको निम्ति त्यही पुस्तकको पृ. ६४-६६।  एजुकेशन पुस्तकको पृ. १८५-१९२को अध्याय २०को "बाइबल टिचिङ्ग एण्ड स्टडी", र सेलेक्टेड मेसेजेज, बुक ३को पृ. २९-३३को "द प्राइमासी अभ द वर्ड।"

"बाइबलको विद्यार्थीले सिक्ने मनस्थितिका लिएर अध्ययन गर्नु वा सिक्नुपर्दछ। हाम्रो धारणा वा विचारलाई प्रमाणित गर्न होइन तर परमेश्वरले के भन्न चाहनुभएको छ सो थाहा पाउन बाइबलका पानाहरू पल्टाएर पढ्नुपर्छ। जुन पवित्र आत्माले बाइबल दिनुभएको थियो उहाँको सहयोगले मात्र बाइबलमा भएको सत्य ज्ञानलाई हासिल गर्न सकिन्छ। त्यो ज्ञान हासिल गर्न त्यसै अनुसार चल्न हामी पनि राजी हुनुपर्छ। परमेश्वरले उहाँको वचनमा दिनुभएको सबै आदेशहरूलाई हामीले पालना गर्नुपर्छ।....हाम्रो अथक इमान्दारी प्रयास र हाम्रो सोचलाई ठिक लक्षित गर्नु बाइबलको अध्ययनको माग हो। जसरी जमिन वा पत्थर खनेर सुनौलो वा वहुमूल्य खजानाहरू निकाल्छन् त्यसरी नै परमेश्वरको वचनमा भएका  खजाना इमान्दारी, मेहनतपूर्वक प्रयत्न गरेर निकाल्न सक्नुपर्छ।"-एलेन जी ह्वाइट, एजुकेशन, पृ. १८९बाट रूपान्तरित।

"जब तपाईँहरू बाइबललाई आफ्नो भोजन वा मिठो खानेकुरा बनाउनुहुन्छ र तपाईँको पिउने स्रोत बनाउनुहुन्छ, जब यसमा भएका नीतिहरूलाई तपाईँको चरित्रसँग गाँस्नुहुन्छ तब तपाईँले परमेश्वरबाट अझ बढी सरसल्लाहहरू आएको अनुभव गर्नुहुनेछ। तपाईँको सामु अत्यन्तै अमूल्य वचन उचाल्न चाहन्छु। मैले भनेको कुरा यसरी नदोहोर्याउनुहोस् 'दिदी एलेन जी ह्वाइटले यो भन्नुभयो वा त्यो भन्नु भयो।' इस्राएलका परमप्रभु परमेश्वरले के भन्नुभयो तपाईँहरू आफै पत्ता लगाउनुहोस् र उहाँले जे आदेश दिनुभयो त्यसलाई पालना गर्नुहोस्।"-एलेन जी ह्वाइट, सेलेक्टेड मेसेजेज, बुक ३, पृ. ३३बाट रूपान्तरित।

**चिन्तनमनन्:**

`अ) बाइबलले कुनै पनि विषयलाई सम्पूर्ण तरिकाले कसरी हेरेको छ ?त्यसलाई नहेरि केवल एक दुई पदहरूकै आधारमा 'बाइबलले भनेको यही हो' भनेर ठम्याउन खोज्ने धारणा किन गलत छ? तिनीहरूमा के यस्ता विषयहरू छन् जसले मानिसहरूलाई गलत बाटोमा लगाइरहेका हुन्छन्?`

`आ) बप्तिस्मा दिने यूहन्नाको बारेमा मत्ती ११:११मा येशूले भन्नुभएको छ "साँच्चै, म तिमीहरूलाई भन्दछु, स्त्रीबाट जन्मेकाहरूमा बप्तिस्मा-दिने यूहन्नाभन्दा महान् अरू कोही भएको छैन। तरै पनि स्वर्गको राज्यमा जो सबैभन्दा सानो छ, त्यो यिनीभन्दा महान् हो।"  अगमवक्ता यूहन्नाको बारेमा चर्चा गर्दै येशूले अर्को अगमवक्ताको बारेमा भन्नुभएको थियो जसको नाउँ हामीलाई न त थाहा छ न त उनको लेख नै। सत्य अगमवक्ता हुन किताबै लेख्नु पर्छ धन्ने छैन तैपनि परमेश्वरको सामु महान् किन कहलाइन्छ? हामी सेभेन्थ-डे एडभेन्टिस्टहरूले त्यस तथ्यबाट के सिक्न सक्छौँ?`

`इ) हाम्रो अन्तिम आधिकारिक वचन बाइबल र बाइबलमात्र हो भनेर विश्वास गर्नेहरूमा हामी एडभेन्टिस्टहरूमात्र छैनौँ। अर्कोतर्फ हाम्रो सिद्धान्त वा  शिक्षादीक्षासँग नमिल्ने  तर बाइबलमै छ भनेर जिकिर गर्ने अरू इसाई सम्प्रदायको दावीलाई हामीले कसरी व्याख्या गर्ने?`