---
title:  यो लेखिएको छ
date:  12/04/2020
---

येशूको सार्वजनिक सेवाकार्य बप्तिस्मा दिने यूहन्नाले बप्तिस्मा दिएपछि सुरु भएको थियो। उहाँले बप्तिस्मा लिनेबित्तिक्कै पवित्र आत्माले उहाँलाई यहूदियाका मरुभूमि वा उजाडस्थानमा जान अगुवाइ गर्नुभएको थियो। चालिस दिनको प्रार्थना र उपवास पछि उहाँ धेरै भोकाउनुभएको थियो र उहाँले मानवीय कमजोरीको पराकाष्टालाई सहनुभएको थियो। त्यस्तो बेला उहाँलाई फसाउन शैतान खडा भएको थियो।

`शैतानले येशूलाई फसाउन र उसको काबुमा राख्न तीन उल्लेखनीय प्रलोभन वा परीक्षा गरेको थियो। तर शैतानसँग मुकाविला गर्न येशूले के सुरक्षात्मक औजार प्रयोग गर्नुभएको थियो? बाइबलमा लेखिएको त्यस घट्नाबाट अहिले पनि हामी के सिक्नसक्छौँ? हेर्नुहोस्, मत्ती ४:१-११` 

भोकले आकुलव्याकुल हुनुभएको येशूलाई उहाँको सृष्टि गर्ने अधिकारप्रति नै चुनौति दिँदै यदि तपाईँ परमेश्वरको पुत्र हुनुहुन्छ भने ढुङ्गालाई रोटी बनाउनुहोस् र खानुहोस् भनेर शैतानले परीक्षा गर्दा उहाँले बाइबलको पदलाई नै हतियार वनाएर ठाडै जवाफ दिनुभएको थियो, "यो लेखिएको छ, मानिस रोटी खाएर मात्रै बाँच्दैन तर परमेश्वरको मुखारबाट निस्केका प्रत्येक वचनले बाच्नसक्छ" (मत्ती ४:४ रूपान्तरित)। यसको अर्थ येशूले जीवित वचनलाई औँल्याएर त्यस वचनको स्रोत परमेश्वर नै हुनुहुन्छ भनेर जिकिर गर्नुभएको थियो। यसरी उहाँले धर्मशास्त्र बाइबलको आधिकारिकतालाई

अनुमोदन गर्नुभएको थियो। संसारका राज्यहरू र महिमा तथा यश उहाँको हातमा स्व:त पर्नेछ। त्यस्तै शैतानले उहाँलाई ढोग्न भनी देखाएको प्रलोभनप्रति येशूले उसको मुखैमा यस्तो जवाफ दिनुभएको थियो, "यसरी लेखिएको छ 'तिमीले तिम्रो परमेश्वरलाई मात्र पूजा गर्नु वा ढोग्नु र उहाँकोमात्र सेवा गर्नु" (मत्ती ४:१०, लूका ४:८ रूपान्तरित)। सत्य आराधना, उपासना वा पूजाको केन्द्रविन्दु परमेश्वर हुनुहुन्छ अरू कुनै थोक वा व्यक्ति होइन र त्यसो गर्नु भनेको परमेश्वरको वचनमा समर्पित हुनु हो भनेर येशूले हामीलाई याद दिलाउनुहुन्छ। आफ्नो फूर्ति देखाउन र जे गरेपनि हुन्छ परमेश्वरले जोगाइ हाल्नुहुन्छ भन्ने जस्ता मानसिक प्रलोभन वा परीक्षाद्वारा शैतानले जाँचगर्दा येशूले धर्मशास्त्रबाटै जबाफ दिएर भन्नुभयो, "यो लेखिएको छ 'तिमीले तिम्रो परमेश्वरको परीक्षा नगर्नु'" (मत्ती ४:७, लूका ४:१२ रूपान्तरित)।

तिनै प्रलोभन वा परीक्षाहरूमा येशूले बाइबलाई नै अस्त्रको रूपमा प्रयोग गरेर शैतानसँग मुकाबिला गर्नुभएको थियो। "यसरी लेखिएको छ" भनेर उहाँले जिकिर गर्नुभएको थियो। त्यसको अर्थ शैतानले  आक्रमण गर्दा र छलमा फसाउन खोज्दा येशूले कुनै अरू अस्त्र प्रयोग गर्नु भएन बरू सिधै परमेश्वरको वचनद्वारा सामना गर्नुभएको थियो। यो हाम्रो निम्ति अत्यन्तै प्रभावकारी र मूल्यवान पाठ हो भनेर हामीले बुझ्नुपर्छ: हाम्रो सम्पूर्ण आस्था वा विश्वासको जग वा उच्च आदर्श नीति नै बाइबल र बाइबलमात्रै हुनुपर्दछ।

आफ्नो प्रतिद्वन्द्वीको आक्रमणलाई सामना गर्न येशूले बाइबल र बाइबलमात्रै प्रयोग गर्ने तरिका अपनाउनुभएको थियो। येशू परमेश्वर हुनुहुन्छ र शैतानसँग मुकाबिला गर्न उहाँले परमेश्वरको वचनमा नै आफूलाई समर्पित गर्नुभएको थियो।

हो, हाम्रो जीवनमा आइपर्ने कुनै पनि चुनौतिसँग भिड्न बाइबल र बाइबलमात्रै प्रयोग गर्नुपर्छ, यो कसैको धारणा वा मन्तव्य होइन र यो कुनै वढाइचढाइ गरिएको कुरा पनि होइन, न त यो अरूमाथि बैरभाव वा प्रतिस्पर्धा गरेर देखाउने नीति नै हो बरू धर्मशास्त्र बाइबलको सरल तर गहन वचनहरूको प्रयोगले जीवनलाई सुदृढ बनाउन मद्दत गर्छ। येशूको निम्ति उहाँको महान् आधिकारिक र अत्यन्तै शक्तिशाली औजार धर्मशास्त्र थियो। यसरी उहाँले आप्नो सेवाकार्य परमेश्वरको वचनमा नै आधारित भएर सुरु गर्नुभएको थियो। उहाँले बाइबलप्रतिको विश्वसनीयतामा  दृढ हुँदै आफ्नो सेवाकार्यलाई निरन्तरता दिनुभएको थियो।

`परमेश्वरको वचनमा मात्र निर्भर हुन र त्यसमा नै समर्पित हुन हामीले कसरी सिक्ने?`