---
title:  थप जानकारी
date:  17/04/2020
---

एलेन जी ह्वाइटद्वारा लिखित द डिजाएर अफ एजेजको पृ.६८-७४को "आज अ चाइल्ड" र पृ. ११४-१२३को "द टेम्पटेशन" पढ्नुहोस्।

"कतिपय मानिसहरू परमेश्वरको वचन वा बाइबलभन्दा आफूलाई बुद्धिमानी दावी गर्छन् , परमेश्वरभन्दा आफू जान्ने बनेर घमण्ड गर्छन्। आफ्ना खुट्टाहरू नहल्लिने जगमा राख्नुको सट्टा वा आफ्ना प्रत्येक सोचबिचार परमेश्वरको वचनले जाँच्नुको सट्टा तिनीहरूले आफ्नै दर्शन, विज्ञान र प्रकृतिबाट नै परमेश्वरको वचनलाई जाँचेका हुन्छन्। यदि तिनीहरूको वैज्ञानिक धारणासँग परमेश्वरको वचन मिलेन भने त्यो वाहियात हो भनी ठान्दछन्।"-एलेन जी ह्वाइट साइनस अभ द टाइम्स, मार्च २७, सन १८८४, पृ.१बाट रूपान्तरित।

"जो मानिस परमेश्वरको वचनमा प्रकट भएका बुद्धिज्ञान र परमेश्वरको लक्ष्यसँग अत्यन्तै राम्रोसँग परिचित हुन्छन् ती पुरुष र स्त्रीको दिमाग बलियो हुन्छ र तिनीहरू अत्यन्तै महान् शिक्षित व्यक्ति वनेर येशूसँग काम गर्न लायक र सिपालु हुन्छन्...आफ्ना जनहरूलाई येशूले सत्यका वचनहरू दिनुभएको छ। संसारमा ती सत्यका वचनहरू फैलाउन उहाँका सबै भक्तहरूलाई आह्वान गर्नुहुन्छ। परमेश्वरको वचन वा सत्यबाट अलग भएर कोही पनि चोखो वा पवित्र भएर बस्न सक्दैनन्। त्यसकारण प्रत्येक व्यक्तिले यो कुरा बुझ्न कत्तिको अनिवार्य भएको ठान्नु जरुरी छ।"-एलेन जी ह्वाइट, फन्डामेन्टलस अभ क्रिश्चियन एडुकेशन, पृ. ४३२बाट रूपान्तरित।

**चिन्तनमनन***

`अ. यदि येशू, सुसमाचारका लेखकहरू र पावल स्वयमले पुरानो करारलाई परमेश्वरको वचन हो भनेर मान्यता दिएका थिए भने वर्तमान युगमा कतिपय मै हुँ भन्ने इसाई विद्वानहरू किन बाइबलको बारेमा गलत शिक्षा सिकाउँछन् अनि हामीले तिनीहरूको को धरापमा किन पर्नुहुन्न?`

`आ. बाइबलप्रति शङ्का गर्ने वा आलोचना गर्ने बाइबलकै  आधुनिक विद्वान वा प्रचारकहरूले बाइबलका कतिपय आधारभूत सत्यहरूलाई ठाडै अस्वीकार गरेको पाइन्छ। तिनीहरूले ६ दिनको सृष्टि प्रक्रियालाई लत्याउँछन्, यस पृथ्वीको सृष्टि खरबौँ वर्ष पहिले भएको र नक्षत्रको बस्तु अचानक बिस्फोट भएर बनिएको हो भनेर विश्वास गर्छन्, पापरहित संसारमा पापरहित आदमको सृष्टि परमेश्वरको आफ्नै हातले गर्नुभएको हो भन्ने कुरा अस्वीकार गर्छन्, जगतव्यापी जलप्रलयलाई तिनीहरू अस्वीकार गर्छन्, अब्राहमको अस्तित्व नै काल्पनिक हो भनेर तिनीहरू दावी गर्छन्, प्रस्थानको पुस्तक ऐतिहासिक होइन भनेर सिकाउँछन्, येशूको पुनरुत्थान र उहाँका आश्चर्य कामहरूलाई अस्वीकार गर्छन् र कतिपयले भविष्यवक्ताहरूले भविष्यवाणी गरेका भविष्यका कुराहरूलाई पनि अस्वीकार गर्छन् जुन घट्नाहरू हुनुभन्दा सयौँ र हजारौँ वर्ष पहिले भविष्यवाणी गरिएका थिए। परमेश्वरको वचनको आधिकारिकता र विश्वसनीयतामाथि नै प्रश्न गर्दा के हुदोरहेछ भनेर ती मानिसहरूको धारणाले कसरी देखाउँछन्? ती मानिसहरूलाई बाइबलको सत्यतिर आकर्षित गर्न कस्तो प्रयासहरू गर्नुपर्ला जसले गर्दा तिनीहरूको धारणाहरू गलत हुन् भनेर सत्य परमेश्वरको वचनलाई स्पष्टसँग बुझ्न सकून्।`

`इ. धर्मशास्त्र बाइबलका कतिपय कुराहरू अहिले लागु नहोला (जस्तै दासप्रथा, पशुबलि आदि) तैपनि बाइबल परमेश्वरको प्रेरणाद्वारा उपलब्ध भएको वा लेखिएको हो भन्ने कुरा हामीले कसरी बुझ्ने?`