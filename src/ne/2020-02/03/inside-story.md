---
title: कथा
date:  17/04/2020
---

#### मिलिजुलि प्रितिभोजमा परमेश्वरलाई चिनिन्छ

_आन्ड्रु मेकचेस्नी, एडभेन्ट मिशन_

रुसमा काल सागर अर्थात् ब्लाक सी होटेलै होटेल भएको प्रख्यात सहर गेलडेनजेक छ। त्यहाँ छुट्टी मनाउन मानिसहरू आउँथे। त्यहाँ एउटा सेभेन्थ डे एडभेन्टिस्ट चर्च छ। छुट्टी मनाउने सेभेन्थ-डे एडभेन्टिस्टहरू साबथ दिनमा चर्चमा खचाखच हुन्थे।

त्यस गेलेनझेक सहरमा साइबेरिया, उरल पहाड र रुसका अरू टाढा टाढा ठाउँहरूबाट मानिसहरू आउँथे। तिनीहरूमा धेरै एडभेन्टिस्टहरू पनि हुन्थे। त्यहाँको चर्च पास्टर आन्ड्रे प्रोकोपेभ फिलिप्पिन्सको एडभेन्टिस्ट इन्टरनेशनल इन्सिच्युट अफ आडभान्स स्टडिजमा पढेका थिए। त्यहाँ उनले केही विशेष कुरा सिकेका थिए। त्यस क्याम्पसको चर्चमा कोही नयाँ पाहुनाहरू आए भने प्रोकोपेभ र अरू विद्यार्थीहरू पालै पालो गरेर चर्च संगतिपछि पाहुनाहरूसँग सङ्गति गर्दै खाना ख्वाउँथे।

जब रुसको चर्चमा आफू पास्टर भए तब प्रोकोपेभले त्यही खालको वातावरण बनाउन आफ्नो चर्चमा पनि प्रस्ताव राखे। साबथमा आउने पाहुनाहरूलाई मिलिजुली खाना ख्वाउने उनले प्रस्ताब राखे। उनको चर्चमा छवटा साबथ स्कूल क्लासहरू छन्। प्रत्येक क्लासमा  छदेखि सात जनासम्म सहभागीहरू हुन्थ्ये। तिनीहरूबाट नै पालै पालो गरेर पाहुनाहरूलाई साबथमा खाना खान बोलाउने भनेर चर्चमा एक दिन उनले आफ्नो भनाइ राखे। उक्त चर्चमा भान्सा कोठा पनि थियो।

अर्को साबथमा छुट्टी मनाउन आएका बीस जना पाहुनाहरूले चर्चसेवापछि विश्वासीहरूको भान्साकोठामा जाने निम्तोलाई खुशीसाथ ग्रहण गरे। खाना खाइसकेपछि पास्टर प्रोकोपेभले पाहुनाहरू सबैलाई तपाईहरू को हुनुहुन्छ, कहाँबाट आउनुभयो र  कसरी सेभेन्थ-डे एडभेन्टिस्ट हुनुभयो भनेर सुनाउन अनुरोध गरे।

तिनीहरूको व्यक्तिगत गवाही अत्यन्तै प्रभावकारी थियो र चर्चका अन्य सदस्यहरूले तिनीहरूको गवाहीहरू खुब रमाइलो मानेर सुने। अरूहरूले पनि पाहुनाहरूको गवाही सुनेको प्रोकोपिभ चाहन्थे। त्यसकारण एडभेन्टिस्ट नभएका अरू छिमेकीहरूलाई पनि चर्च आउन र खाना खाएपछि गवाही सुन्न उनले अनुरोध गर्न थाले।

एक साबथ छुट्टी मनाउन आएकी एक जना विश्वासी पाहुनाले उनको हजुरबुबाको बारेमा एउटा रोचक कथा सुनाइन्। उनको हजुरबुबा दोस्रो विश्वयुद्धमा एउटा रेलको भान्सामा काम गर्थे। उक्त रेलमा सिपाहीहरू यात्रा गर्थे। बाजे कुक वा भान्सेलाई सबैले मन पराउँथे। उनको कडा परिश्रम र मद्यपान नगर्ने बानीलाई सबैले सराहना र आदर गर्थे। तर उनको एउटा समस्या थियो। उनी सेभेन्थ-डे एडभेन्टिस्ट भएकोले शनिबार काम नगर्ने उनको अठोट थियो। उनको हाकिमले उनलाई शनिबार छुट्टी दिन मानेनन्। तर उनी खाना पकाउने असल भान्से भएकोले उनलाई निकाल्न पनि उनको हाकिमले सकेनन्। आखिरमा एकदिन सेनापतिले उनलाई डाके।

आफूले साबथमा काम गर्न नचाहेको कुरा सुनाएपछि उनलाई सेनापतिले यो प्रस्ताब राखे "साथी तिमी असल भान्से हौ। तिमीलाई हामी निकाल्न चाहँदैनौँ तर एउटा प्रस्ताब म राख्छु। तिमीलाई प्रत्येक शुक्रबार कामबाट निकाल्छु र प्रत्येक आइतबार फेरि कामको निम्ति भर्ना गर्छु।"

विश्वयुद्ध होउञ्जेल यो प्रक्रिया चलिरह्यो। भान्सेलाई प्रत्येक शुक्रबार कामबाट निकालिन्थ्यो र प्रत्येक आइतबार फेरि काममा भर्ना गरिन्थ्यो।

जब एक छुट्टि मनाउन आएका एक जना एडभेन्टिस्ट नभएको पाहुनाले अर्को पाहुनाको हजुरबुबाको कथा सुने तब उनले उठेर भनिन् "म पनि एडभेन्टिस्ट हुन चाहन्छु।"

प्रोकोपेभ अत्यन्तै खुशी भए र पछि त्यस महिलालाई उनले बप्तिस्मा दिए। मिलिजुली प्रतिभोज खाने कार्यक्रमको दुई वर्षभित्र व्यक्तिगत गवाही सुनेर चार जना मानिसहरू येशूतिर आकर्षित भए र बप्तिस्मा लिए।

(चर्च पछि प्रितिभोज गरेर व्यक्तिगत गवाही सुन्न पाउनु चर्चको निम्ति ठूलो आशिष भएको र साबथस्कूल क्लासका विश्वासीहरूले जब पाहुनाहरूको सत्कार गर्न थाले तिनीहरू एक आपसमा नजिकभए भनेर वर्ष ४३का प्रोकोपेभले यस कथाका लेखकलाई सुनाएका थिए। "व्यक्तिगत गवाहीहरू धेरै महत्त्वपूर्ण हुन्छन् किनभने त्यसमा परमेश्वरको दया देखिन्छ र उहाँ हाम्रो परमेश्वर हुन चाहनुभएको देखिन्छ ।" पास्टर प्रोकोपिभले यी लेखकलाई सुनाएका थिए)।