---
title:  येशू , बाइबलको सुरुवात र इतिहास
date:  15/04/2020
---

बाइबल परमेश्वरको वचन हो र यसमा जे लेखिएको छ सो परमेश्वरकै बोली हो भनेर येशूले सिकाउनुभएको थियो। बाइबलको जन्मदाता नै परमेश्वर हुनुहुन्थ्यो। त्यसैकारणले हाम्रो जीवनको प्रत्येक पल कसरी चल्नुपर्छ भनेर आधिकारिकरूपमा खटाउने आधार बाइबल हो अर्थात् यसमा भएका सामग्रीहरूमा हाम्रो जीवनमा लागु गर्नुपर्ने नीतिहरू छन्। मानव जातिको निम्ति परमेश्वरको इच्छा इतिहासबाट काम गर्नुहुन्छ भनेर बाइबलले प्रकट गर्दछ। उदाहरणमा मत्ती १९:४मा मोशाको भनाइलाई येशूले औँल्याउनुहुन्छ। धर्मशास्त्रबाट येशूले यो अंश उतारेर भन्नुहुन्छ "उहाँ जसले सुरुमा तिनीहरूलाई सृष्टि गर्नुभयो उहाँले भन्नुभयो, 'यसैकारण मानिसले आफ्ना बुबा र आमालाई छोडेर पति र पत्नी एक हुन्छन्।" धर्मशास्त्रमा  भनिए अनुसार नभनेर येशूले भन्नुभयो, "उहाँ जसले सुरूमा तिनीहरूलाई सृष्टि गर्नुभयो..." उत्पत्तिको लेखलाई सृष्टिकर्ताको वचन हो भनेर येशूले ठम्याउनुभएको थियो। लिखितरूपमा मोशाले प्रस्तुत गरेपनि आफूले उतारेको वाक्यको लेखक परमेश्वर हुनुहुन्छ भनेर येशूले भन्न खोज्नुभएको थियो।

`देहायका पदहरू पढ्नुहोस्। ऐतिहासिक व्यक्तिहरू र घटनाहरूको बारेमा येशूको बुझाइ कस्तो थियो? हेर्नुहोस्: मत्ती १२:१-८, मर्कूस १०:१-९, लूका ४:२५-२७, लूका ११:५१, र मत्ती २४:३६-३९`

पुरानो करारका मानिसहरू, ठाउँहरू र घटेका घट्नाहरू ऐतिहासिक तथ्य हुन् भनेर येशूले निरन्तररूपमा मानिरहनुभएको थियो। उहाँले उत्पत्ति १ र २, उत्पत्ति ४को हाबेल, दाउद र पवित्र रोटी र  एलिशा र अरू ऐतिहासिक पात्रहरूको बारेमा सम्बोधन गर्नुभएको थियो। पुरानो करारका अगमवक्ताहरूले पाएका सतावटहरूको बारेमा उहाँले बारम्बार बोल्नुभएको थियो (मत्ती ५:१२, मत्ती १३:५७, मत्ती २३-३४-३६, मर्कूस ६:४)। चेतावनीको सन्देश दिँदै येशूले नोआको समयमा भएका गतिविधिहरूको बारेमा पनि व्याख्या गर्नुभएको थियो: "तिनीहरू खादै र पिउँदै थिए, विवाहवारी चलाइरहेका थिए। जब नोआ डुङ्गामा पसे र बाढी आएर तिनीहरूलाई नबगाएसम्म तिनीहरूलाई के हुनेछ सो तिनीहरूले थाहा पाएनन्। त्यस्तै मानिसको पुत्रको आगमनको समयमा पनि हुनेछ" (मत्ती २४:३८, ३९ रूपान्तरित)। जलप्रलयको शक्तिशाली क्रियाकलापद्वारा परमेश्वरले गर्नुभएको न्याय ऐतिहासिक तथ्य हो भनेर येशूले ठोकुवाका साथ सम्बोधन गर्नुभएकोमा कुनै विवादै छैन।

`पुरानो करारमा भएका घट्नाहरू, स्थान र पात्रहरू वास्तविकै हुन् भनेर येशूले सम्बोधन गर्नुभएको परिप्रेक्ष्यमा कतिपय इसाई विद्वान भनाउँदाहरू नै किन नहुन् जो बाइबलका कथाहरू काल्पनिक र त्यसको ऐतिहासिक अस्तित्व छैन भनेर दावी गर्नेहरू शैतानको धोखामा परेका हुन्छन् भनेर हामीले कसरी बुझ्ने? बाइबलको इतिहासप्रति शङ्का गर्ने घेरामा नपर्न हामी कसरी सजग हुने?`