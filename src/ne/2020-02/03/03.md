---
title:  येशू र व्यवस्था
date:  13/04/2020
---

`देहायका पदहरू पढ्नुहोस्। कुन सन्दर्भमा येशूले यो भाव व्यक्त गर्नुभएको थियो। हेर्नुहोस् मत्ती ५:१७-२०, मत्ती २२:२३-३२,  र मत्ती २३:१-३।` 

परमेश्वरको वचन र व्यवस्थाप्रति आज्ञाकारी हुन येशूले आफ्ना चेलाहरूलाई सिकाउनुभएको थियो। पवित्र धर्मशास्त्र बाइबलको गरिमा र आधिकारिकताप्रति येशूले कहिल्यै पनि र अलिकति पनि शङ्का देखाउनुभएको थिएन। बरु येशूले निरन्तररूपमा बाइबलको आधिकारिक स्रोत परमेश्वर हुनुहुन्छ भनेर सम्बोधन गर्नुभएको थियो। धर्मशास्त्रका पण्डितहरूलाई येशूले ठाडै भन्नुभयो, "तिमीहरू गलत छौ। तिमीहरूले न त धर्मशास्त्र जानेका छौ न त त्यसको शक्ति" (मत्ती २२:२९ रूपान्तरित)। सत्य कुरो जान्न र अझ परमेश्वर जो सत्य हुनुहुन्छ उहाँलाई चिन्न बाइबलको केवल वौद्धिक ज्ञान र यसले सिकाएका कुराहरू थाहा पाउनु मात्रै पर्याप्त होइन भनेर येशूले सिकाउनुभएको थियो।

`मोशाले दिइएका व्यवस्थाप्रति येशूको धारणा कस्तो थियो भनेर देहायका पदहरूले हामीलाई कसरी देखाउँछन्? हेर्नुहोस्, मत्ती २२:३७-४०` 

व्यवस्थाको शास्त्रीलाई येशूले दश आज्ञाको सारांश वा निचोड  बताउनुभएको थियो। दश आज्ञा मोशामार्फत परमेश्वरले १५०० वर्ष अघि दिनुभएको थियो।  पुरानो करारको व्यवस्थालाई येशूले कसरी मान्यता दिनुभयो र यसको गरिमालाई अति उच्च तहमा राख्नुभएको तथ्यलाई हामीले बुझ्नु जरुरी छ।तर धेरै इसाईहरू चाहे ती बाइबलका महाविद्वानहरू नै किन नहुन् जो येशूले नयाँ आज्ञा दिनुभएको थियो तर अब पुरानो करारको व्यवस्थालाई नयाँ करारले निलम्बन गरेको छ भनेर गलत शिक्षा सिकाउँदछन्। तर वास्तविकता त यो हो कि येशूले जे सिकाउनुभयो त्यो पुरानो करारकै व्यवस्थामा आधारित भएर सिकाउनुभएको थियो। येशूले व्यवस्था वा दश आज्ञाहरूलाई अझ स्पष्ट पार्दै त्यसको व्यवहारिक अर्थलाई खुलस्त गर्नुभएको थियो। "ती दुई आज्ञाहरूमा सबै व्यवस्था र अगमवक्ताहरू भरपर्दछन्" भनेर उहाँले सुनाउनु भएको थियो। प्रथम् चार आज्ञाहरूले परमेश्वर र मानिसको बीचमा हुने सम्बन्धलाई स्पष्ट पार्दछ भने दोस्रो छ आज्ञाहरूले मानिस र मानिसको बीचमा हुने पारस्परिक सम्बन्धलाई स्पष्ट पार्दछ। यसरी "व्यवस्था र अगमवक्ताहरू" भनेर उहाँले सम्पूर्ण पुरानो करारलाई उचाल्नुहुन्छ। व्यवस्था, अगमवक्ता र लेखहरू भन्दा पुरानो करारका तिन खण्डहरूलाई छोटकरीमा सम्बोधन गरिन्छ।

"येशू पुरानो करार (धर्मशास्त्र) लाई विवादरहित आधिकारिक शास्त्र हो भनेर औँल्याउनुहुन्छ। हामीले पनि त्यही गर्नुपर्छ। बाइबल अनन्त र सर्वशक्तिमान परमेश्वरको वचन हो भनेर प्रस्तुत गरिनुपर्छ। शैतानसँग भइरहेको महान् विवाद वा संघर्ष र सबै विश्वासको जगको अन्त नै बाइबल हो भनेर सबैको सामु प्रस्तुत गरिनुपर्छ।"-एलेन जी ह्वाइट, क्राइस्ट अबजेक्ट लेशनस्, पृ. ३९,४०बाट रूपान्तरित।

`तपाईँले कसैलाई परमेश्वरको वचनको बारेमा बुझाइरहँदा तपाईँ भन्दा जान्ने कोही अधिकारिक व्यक्ति, परिवारको सदस्य, दर्शन वा संस्कारले चुनौति दियो भने तपाईँ के गर्नुहुन्छ?`