---
title:  ऐतिहासिक येशू ख्रीष्ट
date:  03/06/2020
---

`केफास को हो? येशूको मृत्युमा उनको भूमिका के थियो? पोन्टुर पिलातुस को हो? यहूदी धर्मशभा सानहिड्रनले चाहेको लक्ष्य हासिल गर्न पिलातुसको निर्णय किन अत्यन्तै महत्त्वपूर्ण थियो? हेर्नुहोस् देहायका पदहरू: मत्ती २६:५७-६७, यूहन्ना ११:४५-५३, १८:२८-४०` 

कैयफा मूल पुरोहित थिए र येशूलाई मार्ने षडयन्त्र गर्नेहरूमध्येका मूल नाइके  थिए। उनको बारेमा यहूदी इतिहासकार जोसिफसले रोमनहरूको इतिहास लेखनमा समावेश गरेका थिए। उनी यसरी लेख्छन्, "यी कुरा वाहेक उनले योशेफलाई जो मूल पुजारी थिए अपदस्थ गरे र आनानुसको छोरा जोनाथानलाई मूल पुजारीको काममा नियुक्त गरे। आनानुस भूतपूर्व मूल पुजारी थिए। कैयाफापछि जोनाथान मूल पूजारी भए।" –जोसिफस कम्प्लिट वर्कस् (मिशिगन: क्रेगल, १९६९), बुक १८, अध्याय ४, पृ. ३८१बाट रूपान्तरित।

यरुशलेमाको दक्षिणी भागमा सन् १९९०मा एक परिवारको चिहान भेटिएको थियो। उक्त चिहानमा १२ वटा बक्साहरू थिए जो कंङ्काल वा मरेका मानिसहरूका हाड थिए। त्यहाँ अरू भाँडाकुँडा र पैसाहरू पनि भेट्टाइएको थियो। त्यो प्रथम शताब्दीको मध्यतिरको समय थियो। सबभन्दा उल्लेखनीय एउटा बाकस थियो जसमा मानिसको नाउँ लेखिएको थियो। त्यो थियो "जोसेफ सन अफ कैयाफा।" धेरै विद्वानहरूले यो विश्वास गर्दछन् कि त्यो चिहान र कङ्कालको बाकस कैयाफाको थियो, र येशूको मृत्युमा उनको ठूलो हात थियो।

सन १९६१मा इस्राएलको मेडिटरियन समुद्रको छेऊमा रहेको सिजरा मार्टिमा सहरको एउटा पुरानो भत्केको नाचघरमा एउटा ढुङ्गामा कुँदिएको एउटा शिलालेख भेटिएको थियो। त्यसमा पोन्टियस पिलातुसको नाउँ उल्लेख गरिएको थियो। उनी रोमका सम्राट् टिबेरियसको समयमा यहूदाका वडा हाकिम थिए।

यसरी ती दुवै घट्नामा येशू ख्रीष्टको मृत्युमा उल्लेखनीय भूमिका खेल्नेहरूको नाउँ भेटिनुले उहाँको मृत्यु इतिहासकै साक्षी भएको प्रमाण दिदछ। परमेश्वरलाई विश्वास नगर्ने  प्रथम दुई शताब्दीका अन्य रोमी इतिहासकारहरूले पनि येशूको बारेमा लेखेका थिए। सम्राट टाइबेरियसको राज्यकालमा येशूको बारेमा लेख्दै पोन्टुस पिलातसले उनलाई मारेको कुरा उनले उल्लेख गरेका थिए साथै रोममा रहेका सुरूका इसाईहरूको बारेमा पनि लेखेका थिए। सन् ११२-११३तिर रोमको युवक वडा हाकिम प्लिनीले इसाईहरूलाई कसरी व्यवहार गर्ने भनेर सम्राट ट्राजनलाई पत्र लेखेका थिए। ती इसाईहरू बिहान हुँनासाथ भेला हुन्थे र तिनीहरूको ईश्वरको भजन गाउँथे भनेर उनले उल्लेख गरेका थिए।

येशू ख्रीष्ट कुनै काल्पनिक वा पुराणको व्यक्ति नभइ वास्तविक र ऐतिहासिक व्यक्तित्व हुनुहुन्छ भन्ने प्रमाण बाइबलले मात्र होइन बाइबलभन्दा बाहिरका पुरातत्वविदहरूले पत्ता लगाएका भग्नावशेस र अन्य ऐतिहासिक स्रोतले पनि बताउँछ। येशूको मृत्युपछि पनि प्रथम् ५० वर्षसम्म उहाँका भक्तहरूले उहाँको आराधना गर्दथे भनेर बाइबलभन्दा बाहिरका स्रोतहरूले बताउँदछ। येशूको बारेमा आधिकारिक स्रोत सुसमाचारका पुस्तकहरू हुन् र हामीले येशू र उहाँको जीवनको बारेमा ध्यान दिएर ती पुस्तकहरू पढ्नुपर्छ।

`पुरातत्वविदहरूको उत्खनमा भेटिएका प्रमाणहरूमा हाम्रा प्रभु येशूको विषयमा पढ्न पाउँदा उहाँप्रतिको हाम्रो विश्वास थप दरिलो त हुन्छ नै यद्यपि ती प्रमाणहरू जतिसुकै सहयोगी भएतापनि येशूप्रतिको हाम्रो आस्था वा विश्वास ती प्रमाणहरूमा आधारित हुनु हुदैन।`