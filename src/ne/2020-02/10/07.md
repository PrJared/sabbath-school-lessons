---
title:  थप जानकारी
date:  05/06/2020
---

एलेन जी ह्वाइटद्वारा लिखित पाट्रयार्क एण्ड प्रोफेटसको पृ. ६४३-६४८को "देभिद एण्ड गोलियाथ", प्रोफेटस एण्ड किङ्गसको पृ. ३३१-३३९को "हेजकिया" र पृ. ३४९-३६६को "डेलिभरेन्स फ्रम असेरिया" र सेक्सन ४.केको "मेथडस अभ बाइबल स्टडी" जुन यो वेभसाइटमा पाइन्छ: http://www.adventistbiblicalresearch .org/materials/bible-interpretation-hermeneutics/methods-bible-study. "बाइबल अत्यन्तै पुरानो र मानव इतिहासलाई चाहिने अत्यन्तै महत्वपूर्ण पक्षहरू समावेश भएको पुस्तक हो जुन मानिसहरूको हातमा छ। यो अनन्त सत्यको मूहानबाट ताजा भएर आएको थियो। युगौँ युगसम्म परमेश्वरको हातले यसको शुद्धतालाई रक्षा गरेको थियो। यसले विगतका टाढा इतिहास वा समयको बारेमा प्रकाश गर्दछ जसलाई मानिसहरू सोधअनसुन्धानद्वारा व्यर्थमा गलत सावित गर्न खोज्छन्। परमेश्वरको वचनमामात्र यस पृथ्वीको जग बसाल्ने र विशाल आकाश सम्हाल्ने शक्तिलाई हामी हेर्न सक्छौँ। मानिसको र राष्ट्रहरूको सुरूको आधिकारिक विवरण हामी बाइबलमामात्रै पाउँछौँ। मानिसहरूको घमण्ड र पूर्वाग्रहले दुषित नपारेको हाम्रो मानव इतिहास हामी बाइबलमामात्रै पाउँछौँ।"-एलेन जी ह्वाइट, एजुकेशन, पृ. १७३बाट रूपान्तरित।

"जोसँग परमेश्वरको ज्ञान छ र उहाँको वचन छ त्योसँग पवित्र ईश्वरीय हात पनि छ भनेर ढुक्क हुँदै उसले आफ्नो आस्थालाई ठेगानमा राखिछोड्छ। मानिसले प्रतिपादन गरेको विज्ञानको तर्कहरूद्वारा उसले बाइबललाई जाँच्दैन। यदि विज्ञानको कुनै तर्क छ भने त्यसलाई जाँच्न बाइबलको त्रुटीरहित स्तरमा उसले ल्याउँदछ। परमेश्वरको वचन सत्य हो भनेर उसलाई थाहा हुन्छ। वैज्ञानिक भनाउँदाहरूले सिकाएका कुराहरू परमेश्वरले देखाउनुभएको सत्यको बिपरीत छ भने त्यो केवल मानिसको अनुमानमात्र हुन आउँछ।

"यदि कोही बुद्धिमानी र ज्ञानी हुन चाहन्छ भने विज्ञानको खोज अनसुन्धानले सोच र सूचनाको ठूलो क्षेत्र खोल्दछ।"-एलेन जी ह्वाइट, टेस्टिमोनिज फर द चर्च, ठेली ८, पृ. ३२५बाट रूपान्तरित।

**चिन्तनमनन्:**

`अ. हो, पुरातत्वविदहरूले पुरानो भग्नावशेसहरू उत्खनन् गरेर बाइबलको इतिहासलाई पुष्टि गरेको थाहा पाउँदा हामीलाई खुशी नै लाग्दछ। तर पुरातत्वविदहरूले भेट्टाएका सामग्रीहरूको व्याख्या बाइबलको कथासँग बाझियो भने त्यसबेला हामीले के गर्ने? परमेश्वरको वचन नै अन्तिम सत्य हो भनेर हामीले किन अडान लिनुपर्छ? हाम्रो विश्वास वा आस्थाको आधार कुनै पुरातात्विक प्रमाण वा मानवीय विज्ञानले दावी गरे अनुसार किन हुनुहुँदैन?`

`आ. बाइबलमा लेखिएका भविष्यवाणीहरू विगतको समयमा कसरी पूरा भए र अहिले पनि पूरा भइरहेका छन् त्यसको बारेमा सोच्नुहोस्। दानिएल २ र ७ मा गरिएका राज्यहरूको भविष्यवाणी पूरा भएका थिए भन्ने कुरा इतिहासले देखाएको छ र पूरा भइरहेकै पनि छन्। ती पूरा भएका भविष्यवाणीहरूले आउने भविष्यमा पनि भविष्यवाणीहरू पूरा हुनेछन् भनेर परमेश्वरको वचनलाई हामीले कसरी पक्रिराख्ने?`