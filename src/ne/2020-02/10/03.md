---
title:  यशैया, हिजकिया र सनाकेरिब वा सेनहरिब
date:  01/06/2020
---

`देहायका पदहरूमा असेरियनका फौजले यहूदामाथि ठूलो हमला गरेको र परमेश्वरले उनका जनहरूलाई कसरी उद्धार गर्नुभयो भन्ने विषयमा लेखिएको छ। हेर्नुहोस्, यशैया ३६:१-३ र यशैया ३७` 

ई.पू. ७०१ मा असेरियाका राजा सेनहरिबले यहूदाको बिरुद्धमा युद्ध गर्न अभियान चलाएका थिए। यसको ऐतिहासिक विवरण बाइबलमा लेखिएको छ। सेनहरिब आफैले पनि विभिन्न तरिकाले त्यो युद्धको अभियानको बारेमा लेखेका थिए। राजधानी सहर निनबेमा उनले लेखेका लेखहरू भेट्टाइएका थिए। उनले घमण्ड गरेर लेखेका थिए "मैले उनको (हिजकिया)को बलियो पर्खालहरूले घेरिएका सहरहरू भत्काइ दिएँ। मैले ती सहरहरूका अनगिन्ति साना साना गाउँहरूलाई कब्जा गरेँ र जितेँ।" सेनहरिबले निनबेको आफ्नो दरवारमा यहूदाको सहर लाखिशलाई जितेको प्रमाणहरू राखेका थिए। दरवारको बीचको कोठामा आफूले त्यस सहरलाई कब्जा गरेको र त्यहाँ भएको युद्धको बारेमा कुँदेर चित्र पनि बनाएका थिए।

केही वर्ष अघि पुरातत्वविदहरूले पुरिएको लाखिश सहर खनेर भेट्टाएका थिए कि त्यहाँ सेनहरेबले त्यस सहरलाई जितेर आगो लगाइदिएको थियो। त्यहाँ ध्वस्त भएको त्यस सहरको भग्नावशेस वा टुक्राटाक्रीहरू भेट्टाइएका थिए। तर यरुशलेम सहरचाहीँ अचम्म तरिकाले सुरक्षित भएको थियो र त्यसलाई उनले जित्न सकेनन्। सेनहरिबले खुब टेको गर्दै यो लेख्दछन् "यहूदाको हेजकियालाई त मैले चरालाई पिँजडामा थुने जस्तै सहरमा थुनिदिएँ।" तर सेनहरिबले यरुशलेम नाश गरेको कुनै प्रमाण थिएन न त त्यहाँका कुनै पनि मानिसहरूलाई युद्धवन्दी बनाएर लगिएको विवरण नै छ।

यो सत्य हो कि यरुशलेम सहरलाई सेनहरेबले कब्जा गरेका थिए। तर बाइबलले भन्दछ कि उनको कब्जा केवल एक दिनमात्र रह्यो किनभने परमेश्वरको स्वर्गदूतले त्यस सहरलाई उद्धार गरेका थिए। यशैयाले भविष्यवाणी गरे अनुसार नै भएको थियो, "३३ “यसकारण अश्शूरका राजाको विषयमा परमप्रभु यो भन्नुहुन्छ: त्यो यस सहरमा आउनेछैन अथवा त्यसले एउटै काँड़ हान्नेछैन। त्यो यसको सामुन्ने ढाल लिएर आउनेछैन, न त यसको विरुद्धमा कुनै घेरा-मचान बनाउनेछ। ३४ जुन बाटो भएर त्यो आयो, त्यही बाटो भएर त्यो फर्कनेछ, र त्यो यस सहरमा पस्नेछैन,” परमप्रभु भन्नुहुन्छ। ३५ “मेरो आफ्नै खातिर र मेरो दास दाऊदको खातिर म यो सहर रक्षा गर्नेछु र बचाउनेछु!”  (यशैया ३७:३३-३५)।

यो रोचक छ कि असेरियाको राजधानी निनबेमा लाकिश सहरको बारेमा उल्लेख गरिएको छ अर्थात् दरवारको पर्खालमा चित्र बनाएर कोरिएको छ। तर त्यस दरवारको भित्ते चित्रहरूमा यरुशलेमको बारेमा केही पनि कोरिएको पाइदैन। सेनहरेबले केवल लाखिश सहरलाई जितेकोले नै फुर्ति लाउन सकेको थियो। स्वर्गका परमेश्वर र असेरियाका देवीदेवताहरूको बीचमा भएको को भन्दा को बलियो भन्ने देखासेखीमा परमेश्वरले आफ्ना जनहरूलाई उद्धार गरेर आफ्नो सार्वभौमिकता वा शक्ति देखाउनुभएको थियो। असेरियाको आक्रामक नीति परमेश्वरले देख्नुभएको थियो। उहाँ हेजकिया राजाको प्रार्थना सुन्नुहुन्छ। परमेश्वरले इतिहासमा आफ्नो काम गरेर देखाउनु भएको कुरा हामी बाइबलमा पढ्छौँ।

`जुन परमेश्वरले अचम्म तरिकाले इस्राएललाई उद्धार गर्नुभयो त्यही परमेश्वरलाई प्रार्थना गरेर तपाईँले आज पनि उहाँमाथि भरोसा राख्न सकिन्छ भनेर कसरी सम्झनुहुन्छ?`