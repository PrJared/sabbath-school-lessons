---
title:  दानिएल, नबूकदनेसर र बेबिलोन अर्थात् आधुनिक इराक
date:  02/06/2020
---

सन् २००७मा युरोपको भियना युनिभर्सिटीका एक जना विद्वान् खोजअनसुन्धानको सिलसिलामा बेलायतको ब्रिटिश म्युजियममा काम गर्दै थिए। त्यसबेला उनले बेबिलोन (आधुनिक इराक)को राजा नबूकदनेसरको समयमा लेखिएको शिलालेख भेट्टाए। त्यस सिलालेखमा उनले "नेबुसारिकिम" भनेर लेखेको नाउँ पढे। त्यो नाउँ यर्मिया ३९:३मा उल्लेख गरिएको बेबिलोन राज्यको सरकारी अधिकृत थियो। नेबुसारिकिम अरू नाउँहरूजस्तै एक थियो। त्यस सिलालेखमा अरू राजा र सरकारी अधिकृतहरूको नाउँ पनि थियो। पुरातत्वविदहरूलाई धन्यवाद दिनुपर्छ किनकि तिनीहरूको प्रयासले दानिएल र नबूकदनेसरको समयका जमिनमा पुरिएर रहेका कतिपय ऐतिहासिक सामग्रीहरू खनेर भेट्टाएका थिए।

`दानिएलको देहायका अध्यायहरू पढ्नुहोस्। दानिएलले गरेका सुरुका निर्णयहरूले कसरी परमेश्वरले उहाँका सेवक र अगमबक्तालाई प्रयोग गर्नुभएको थियो भनेर ती अध्यायहरूले बताउँछ। उनको त्यो निर्णयहरूले इतिहासकालभरि लाखौँ मानिसहरूलाई प्रभाव पारेको थियो र पारिरहेका पनि छन्। हेर्नुहोस्, दानिएल १` 

दानिएलले आफ्नो हृदय परमेश्वरप्रति बफादार राख्ने निर्णय गरेका थिए (दानिएल १:८)। त्यसको अर्थ आफूले खाने पिउने कुरामा आफू परमेश्वरको नीति अनुसार चल्ने आत्मनिर्णय उनले गरेका थिए। जेभएपनि परमेश्वरप्रतिको भक्तिलाई कायम राख्न उनले प्रार्थना गरेका थिए। बालककालदेखि असल जीवनशैली र स्वास्थ्यको बारेमा परमेश्वरले दिनुभएको नीतिप्रति प्रतिवद्ध भएर बस्ने उनको चाहनाले उनलाई लामो आयु र शक्ति मिलेको थियो। उनको स्वस्थ जीवनशैलीले गर्दा उनको सोचबिचार सफा र पक्का थियो। उनमा भएका ज्ञान, बुद्धि र समझ उच्च परमेश्वरबाट आएको थियो। उनको विलक्षण वा असाधारण ज्ञान र बुद्धिलाई राजा नबूकदनेसर र बेलतसजरले स्वीकारेका थिए। त्यसको फलस्वरुप उनलाई राज्यको अत्यन्तै उच्च पदमा नियक्ति गरिएको थियो। अझ महत्त्वपूर्ण कुरो त राजा नबूकदनेसर आफै पनि परमेश्वरप्रतिको भक्ति देखाउन पुगेका थिए (दानिएल ४:३४-३७)।

नबूकदनेसर राजा नेबोपोलसारका छोरा थिए। ती बाबु छोरा मिलेर पौराणिक बेबिलोनी इतिहासमा नाम चलेका प्रख्यात भव्य सहरको निर्माण गरेका थिए (दानिएल ४:३०)। त्यसबेलाको त्यो सहर विश्वमा प्रख्यात थियो। बेबिलोन सहर अत्यन्तै ठूलो महानगर थियो। त्यहाँ ३०० भन्दा बढी मन्दिरहरू थिए। त्यहाँ अति सुन्दर, शानदार र भव्य दरबार थियो। त्यस सहरको वरिपरिका पर्खालहरू १२ र २२ फिट फराकिलो, बाक्लो र दोब्बर थिए। पर्खालको वरिपरि आठबटा मूल ढोकाहरू थिए। ती सबै मूल ढोकाहरूलाई त्यस बेलाको बेबिलोन सभ्यताले मानेको देवताहरूको नाउँ दिइएको थियो। सबभन्दा प्रख्यात ढोको इशटर ढोका थियो। त्यो पुरिएको थियो र पछि जर्मनहरूले खनेर भेट्टाएका थिए। जर्मनको राजधानी बर्लिनको पर्गामम म्युजियममा त्यस पर्खालको पुननिर्माण गरि राखिएको छ।

दानिएल ७:४मा बेबिलोनलाई दुई वटा पखेटाहरू भएको सिंह भनेर उल्लेख गरिएको छ। बेबिलोन सहरमा मानिसहरू उत्सब मनाउन त्यही ढोकाबाट जान्थे। त्यो ढोकामा जाने दायाँ र बायाँमा सिंहहरूका मूर्तिहरू राखिएका थिए। एउटा ठूलो सिंहले मानिसमाथि आक्रमण गरेको मूर्ति पुरिएर रहेको थियो। त्यो खनेर निकालिएको थियो र अहिले पनि आधुनिक इराकको सहरबाहिर त्यो मूर्ति राखिएको छ। सिंहले महान् बेबिलोनको प्रतिनिधित्व गरेको हुनाले बेबिलोनले सिंहको मूर्ति राख्नु जायज थियो। बाइबलमा लेखिएको भविष्यवाणीको इतिहास इतिहासकारहरूले प्रमाणित गरेका देखाएका छन्।

`दानिएल १:८मा दानिएलले "राजकीय भोजन र दाखमद्य खाएर आफैलाई अशुद्ध नपार्ने निर्णय गरे, र तिनले यसरी आफैलाई अशुद्ध नपार्नलाई प्रमुख अधिकृतसँग अनुमति मागे।" आफ्नो मनलाई बाँध्ने वा अशुद्ध नपार्ने निर्णय भनेको के हो? तपाईँले अहिले जे गर्नुहुन्छ, जे खानुहुन्छ त्यसमा परमेश्वरको नीति अनुसार चल्न के कुरामा सुधार ल्याउनुपर्छ होला?`