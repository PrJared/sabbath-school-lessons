---
title: इतिहासको रुपमा प्रस्तुत गरिएको बाइबल
date:  30/05/2020
---

### यस अध्यायका मूल पदहरू
१ शमूएल १७, यशैया ३६:१-३, यशैया ३७:१४-३८, दानिएल १, दानिएल ५, मत्ती २६:५७-६७, हिब्रू ११:१-४०।

> <p>यस अध्यायको मूल सार पद</p>
> "म तिम्रो परमप्रभु परमेश्वर हुँ। मैले नै तिमीहरूलाई इजिप्ट वा मिश्रदेशबाट निकालेर ल्याएँ" (प्रस्थान् २०:२ र व्यवस्था ५:६ रूपान्तरित)।

इतिहासकै परिवेशमा बाइबल रचिएको छ।निश्चित उद्देश्यकासाथ परमेश्वरले यो संसारलाई सृष्टि गर्नुभयो तर पापको कारणले त्यस उदेश्यलाई हस्तक्षेप गर्यो। यो संसार यस्तै यथास्थितिमा वा जस्ताको तस्तै विग्रिरहेको अवस्था सधैँ रहिनरहने तर येशूको दोस्रो आगमनमा यो विग्रिएको संसारको पुनस्थापना हुनेछ भनेर बाइबलले ठोकुवा गर्दछ।

संसारमा धेरै धर्महरू छन् र तिनको आ-आफ्नै धर्मशास्त्रहरू छन्। तर बाइबलको ऐतिहासिक स्वभावले गर्दा अरू सबै धर्मशास्त्रहरूभन्दा यो फरक छ। परमेश्वरको अस्तित्वलाई बाइबलले स्व:त स्वीकारेको छ र इतिहासमा उहाँको व्यक्तिगत हात रहेको कुरा बाइबलले बताउँछ। सुरूमा परमेश्वर बोल्नुहुदा यस पृथ्वीमा जीवन देखा परेको थियो वा सृष्टि भएको थियो (उत्पत्ति १:१-३१)। उहाँले कल्दी वा बेबिलोन वा आधुनिक इराकबाट अब्राहमलाई बोलाएर प्रतिज्ञा गरिएको देशमा रहन दिनुभयो। मिश्र अर्थात् इजिप्टमा दासत्व वा कमैयाको जीवन बिताइरहेका उहाँका मानिसहरूलाई उहाँले उद्धार गर्नुभयो। उहाँले आफ्नै हातले ढुङ्गाको पाटीमा दश आज्ञाहरू कोर्नुभयो (प्रस्थान ३१:१८)। उहाँ मानिसहरूको हृदय आफूतिर फर्काएर मानिसले नीतिगतरूपमा उचित जीवन बितऊन् (व्यवस्था ५:२९) भनेर आह्वान गर्न र सिकाउन अगमवक्ताहरू पठाउनुहुन्छ। पापमै रहन चाहने मानिसहरूलाई उहाँले न्यायहरू पठाउनुहुन्छ वा कार्वाही गर्नुहुन्छ। अरू देशहरूलाई परमेश्वरको मुक्तिको योजना प्रकट गरियोस र उहाँको आदर्श व्यवस्था वा नीति अनुसार मानिसहरू चलून् भनेर उहाँ विशेष जाति चुन्नुहुन्छ। अन्तमा आएर उहाँ आफ्नो पुत्र येशू ख्रीष्टलाई पठाउनुभएर विश्वको इतिहासको मिति सदाको निम्ति अलग्याउनुहुन्छ।

यस अध्यायमा हामी इतिहासका केही मूल विषयबस्तुहरूलाई हेर्नेछौँ। ती विषयबस्तुहरू बाइबलमा नै चित्रण गरिएका थिए। केही पुरातात्विक प्रमाणहरू वा बाइबलमा लेखिएका इतिहासका वृतान्तहरू सत्य हुन् कि होइनन् भनेर खोजअनुसुन्धान गर्ने ज्ञानद्वारा प्रमाणित गरेका केही प्रमाणहरू पनि हामी यस अध्यायमा नियाल्नेछौँ।