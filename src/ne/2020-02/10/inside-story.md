---
title: कथा
date:  05/06/2020
---

#### आर्मेनियादेखि साइप्रससम्म

_इरमिन ओर्फानिडी_

म युरोप र एशियाको बीचमा रहेको देश आर्मनियामा जन्मेको थिएँ। मेरो बुबा ग्रीक हुनुहुन्थ्यो भने मेरी आमा आर्मेनियाकी थिइन्। सानैदेखि म परमेश्वरलाई विश्वास गर्थेँ र मसँग मेरो आफ्नै निजी बाइबल होस् भन्ने मेरो चाहाना थियो। तर त्यसबेला बाइबल पाउन गाह्रो थियो र आर्मनियामा बाइबल धेरै महँगो थियो।

एकदिन मेरो छिमेकीले श्रृखलावद्धरूपमा चल्ने कार्यक्रममा आउन मलाई निम्तो दियो। त्यो छिमेकी सेभेन्थ-डे एडभेन्टिस्ट थियो। जो जो कार्यक्रम नटुटाइ सहभागी हुन्छन् तिनले बाइबल पाउँनेछन् भनेर भनिएको थियो। त्यो धारणा मलाई असाध्यै मन पर्यो र कार्यक्रममा नियमितरुपमा सहभागी भएँ। आखिरमा मैले बाइबल उपहार पाएँ। अब मसँग मेरो आफ्नै बाइबल थियो यसमा मलाई धेरै नै गौरब लागेको थियो।

मृत्युको बारेमा सम्झदा मलाई जहिले पनि नराम्रो लाग्थ्यो। यस ससारमा बेकारमा जन्मिएछु जस्तो लाग्थ्यो। तब एक दिन प्रचारकले येशूको दोस्रो आगमनमा पुनरुत्थानको बारेमा सिकाए। यो सन्देश अचम्मको थियो। पुनरुत्थान भएका मानिसहरू चिहानबाट आएको चित्र उनले देखाएका थिए। त्यो कुरा मेरो मनमा अझ पनि ताजै छ। जब बप्तिस्माको निम्ति आह्वान गरियो त्यहाँ हात उठाउनेहरूमा म पहिलो भएँ।

केही न केही भयो। बप्तिस्मा लिनुभन्दा पहिले केही पटक बाइबल पढेँ तर मैले केही पनि बुझ्न सकिनँ। अरू मानिसहरू घन्टौँसम्म बाइबल कसरी पढ्दा रहेछन् भनेर मैले अचम्म मान्दै सोचेँ। बप्तिस्मा पछि सबै कुरो खुला भयो। बाइबल पढ्ने र बुझ्ने क्षमता पाउनु पनि मेरो जीवनमा परमेश्वरले गर्नुभएको अचम्मका कामहरूमध्ये यो पनि एउटा रहेछ भनेर मैले महसुस गरेको छु।

बप्तिस्मा लिएको चार महिनापछि म साइप्रसमा सरेँ। मेरो बुबा ग्रीक भएपनि मैले ग्रीक भाषा बोलेको थिइनँ। अपरिचित ठाउँमा मलाई अनौठो लाग्यो। साइप्रसमा १६ वर्षसम्म बस्दा त्यहाँ पनि एडभेन्टिस्ट चर्च छ भन्ने मलाई थाहा थिएन। मेरो जीवनमा धेरै दु:खकष्ट र परीक्षाहरू आए तर परमेश्वरले मलाई साथ दिइरहनुभएको थियो।

अनि साथीको सहयोगले एडभेन्टिस्ट चर्च पत्ता लगाएँ। अनि १६ वर्षसम्म चर्च नजादा अरू एडभेन्टिस्टहरूले के भन्लान् भनेर मेरो मनमा खुल्दुली भयो। तिनीहरूले मसँग कस्तो व्यवहार गर्लान् भनेर पनि सोचेँ। जब म पहिलोपल्ट चर्चमा गएँ तब त्यहाँका विश्वासीहरूको स्नेहले मेरा सबै अनुमानहरू फेल भए। अहिलेसम्म चर्च मेरो परिवार हो र मेरो दोस्रो घर भइरहेको छ।

पाँच वर्ष अघि चर्चमा पहिलोपल्ट गएदेखि मैले साबथमा चर्च जान कहिल्यै पनि टुटाइनँ। अहिले म साइप्रसमा बोल्ने ग्रीक भाषा राम्रैसँग जान्दछु। साबथस्कूलमा पढाउन मलाई धेरै रहर लागेको छ। अझ खुशीको कुरो त मेरी आमा, साली र दुई जना भदैनीहरू पनि मसँग चर्चमा आउँछन्। एडभेन्टिस्ट विश्वासीहरूको प्रेमले सबैलाई जितेको थियो। मेरो छोराले पनि एकदिन येशूलाई  विश्वास गर्नेछ भनेर म प्रार्थना गर्दै पर्खिरहेको छु।

(परमेश्वरको भलाईप्रति म उहाँलाई धन्यवाद दिन्छु। अनन्त जीवनमा उहाँसँग खुशीसाथ समय बिताउन म पर्खिरहेको छु। यस त्रैमासिकको साबथ स्कूलको भेटीको भाग निकोसिया नयाँ चर्च बनाउन र सामुदायिक भवन बनाउन दिइनेछ)।