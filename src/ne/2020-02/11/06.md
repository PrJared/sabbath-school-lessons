---
title:   Typology  (टाइपोलोजी वा नमूनाप्रतीक) भविष्यवाणीमा भएको विशेषता
date:  11/06/2020
---

युगको अन्तमा हुने विनाशकारी भविष्यवाणीहरूमा (आपोक्यालिप्टिक प्रोफेसिज apocalyptic) विभिन्न सङ्केत तथा प्रतीकहरू प्रयोग गरेको पाइन्छ। दानिएल र प्रकाशका पुस्तकहरूमा प्रयोग गरिएका ती विभिन्न प्रतीकहरूको उद्देश्य एउटै हो। ती प्रतीकहरूले आउनेवाला बस्तुलाई बुझाउन खोज्छ। दानिएल ८:२१मा एउटै ग्रीस राज्यलाई देखाउन बोकाले प्रतिनिधित्व गरेको थियो। यहाँ बोकालाई ग्रीस भनेर स्पष्टरूपमा किटान गरिएको छ। यदि सबै सङ्केत वा प्रतीकहरू उल्लेख गरेपछि त्यसको अर्थ तुरुन्तै खुलाइएको भए हामीलाई बुझ्न कति सजिलो हुन्थ्यो होला?

नमूनाप्रतीक वा टाइपोलोजी भनेको सङ्केत वा चिन्हमात्र होइन पुरानो करारमा खास गरेर प्रत्यक्षरूपमा भएको क्रियाकलाप, व्यक्तिहरू, घट्नाहरू वा  कुनै व्यवस्थित संस्थाका वा रितिलाई देखाउँछ। ती कुनै काल्पनिक तथा स्वप्नदर्शनका उपज नभएर ऐतिहासिकरूपमा वास्तविक वा अक्षरस भएका हुन्छन्। तर तिनीहरूले भविष्यमा हुने ठूलो वास्तविकतालाई औँल्याउँछन्। येशू र नयाँ करारका लेखकहरूले पुरानो करारमा भएका ती घट्ना, व्यक्तिहरू वा व्यवस्थित रितिहरू भनेको के हो सो व्याख्या गर्न वा बुझाउन प्रयोग गरेका थिए। त्यो तरिका पुरानो करार आफैले प्रयोग गरेको पाइन्छ। नमूनाप्रतीक र त्यसले औँल्याएको वास्तविक विशेष व्यक्ति, घट्ना वा रितिलाई बुझ्न पवित्र आत्माबाट प्रेरणा पाएका धर्मशास्त्रका लेखकहरूले कसरी पहिचान गरे भनेर थाहा पाउनुपर्छ। तिनीहरूको तरिका नै हाम्रो मार्गदर्शन वा सिक्ने तरिका हो।

`१ कोरन्थी १०:१-१३मा पावलले इतिहासका घट्नाहरूलाई औँल्याउँछन्। तिनीहरूबाट कोरन्थीका चर्चले सिक्नुपर्ने विषयमा पावल अर्ति दिन्छन्। के त्यो अर्ति केवल दुई हजार वर्ष अघिको कोरन्थीको चर्चमामात्र लागु हुन्छ कि अहिले हाम्रो लागि पनि लागु हुन्छ?` 

पावल प्रस्थानको पुस्तकमा ऐतिहासिक यात्राको बारेमा पछाडि फर्केर सम्बोधन गर्दछन्। त्यो पौराणिक इस्राएलीहरूले उजाडस्थान वा मरुभूमिमा गरेको यात्राको अनुभवलाई येशूभक्तहरूलाई नमूना वा टाइपोलोजीको रूपमा प्रयोग गर्छन्। जुन परमेश्वरले मोशालाई ती वास्तविक यात्राका विवरणहरू लेख्न प्रेरित गर्नुभयो त्यही परमेश्वरले ती सबै बृतान्तहरू हाम्रो निम्ति उदाहरण वा नमूना हुन् भनेर पावल प्रस्तुत गर्दछन् (१ कोरन्थी १०:६)। अहिले हामी येशूका भक्तहरू पनि आत्मिक इस्राएलीहरू हुन र जसरी इतिहासमा इस्राएलीहरूले दु:खकष्ट र परीक्षा भोगे र सहे त्यस्तै खालका दु:खकष्ट र परीक्षाहरू अन्तिम दिनहरूमा आउँदा हामीले पनि सहनुपर्छ  भनि पावल अर्ति दिदछन्।

`देहायका पदहरूले नमूना र त्यस नमूनाले कसलाई खास गरेर औँल्याएको थियो। हेर्नुहोस्: मत्ती १२:४०, यूहन्ना १९:३६,३७, यूहन्ना ३:१४,१५, रोमी ५:१४ र यूहन्ना १:२९,३०  `

प्रत्येक विवरणमा येशू र नयाँ करारका लेखकहरूले वास्तविक घट्ना तथा व्यक्तिलाई नमूनाको रूपमा प्रयोग गरेका थिए र तिनीहरूमा भविष्यवाणीको महत्त्व भएको कुरा औँल्याएका थिए। यसरी विगतका समयका घट्ना, व्यक्ति वा रीतिले भविष्यमा पूरा हुने महान् घट्ना, व्यक्ति वा रीतिलाई औँल्याउँछ।

`यस संसारमा भएका पवित्र मन्दिरमा हुने विभिन्न रीति, विधि र सेवाहरूको बारेमा सोच्नुहोस्। तिनीहरूले  मुक्तिको पूरै योजनालाई औँल्याएका थिए। आज पनि विगतको समयमा वा येशूको मृत्युभन्दा अघिको पवित्र मन्दिरमा भएका रीतिहरूले हामीलाई के महत्त्वपूर्ण सन्देश सिकाउँछ ?`