---
title:  भविष्यवाणीको अर्थ, एक दिन बराबर एक वर्ष
date:  08/06/2020
---

बाइबलमा उल्लेख गरिएको भविष्यवाणीलाई इतिहासमार्फत बुझ्ने तरिकाहरूमध्ये एउटा एक दिनको अर्थ एक वर्ष हुन्छ भनेर पढ्नु हो। शताब्दीयौँदेखि बाइबलका धेरै विद्वानहरूले दानिएल र प्रकाशका भविष्यवाणीहरू बुझ्नलाई यो नीति अपनाएका थिए। दिन तोकेर दिइएका भविष्यवाणीहरूमा त्यो दिनको अर्थ के हो भनेर बुझाउन भविष्यवाणीका केही पदहरूमा नै उल्लेख गरिएको हुनाले त्यो नीति तिनीहरूले अपनाएका थिए।

भविष्यवाणीमा तोकिएको दिनको सन्दर्भमा परमेश्वर आफैले एक दिनको अर्थ एक वर्ष हो भनेर कसरी भन्नुभएको थियो? हेर्नुहोस्, गन्ती १४:३४ र इजकिएल ४:६ 

`माथिका पदहरूबाट स्पष्टरूपमा एक दिनको अर्थ एक वर्ष भनेर तोकेको हामी देख्दछौँ। तर त्यही नियमलाई अपनाएर दानिएल र प्रकाशमा उल्लेख गरिएका मितिहरू बुझ्न सक्छौँ भनेर हामी कसरी निश्चित हुने? हेर्नुहोस्, दानिएल ७:२५, दानिएल ८:१४: प्रकाश ११:२,३, प्रकाश १२:६ र प्रकाश १३:५।`

दानिएल र प्रकाशमा उल्लेख गरिएका दिनहरूमा एक दिनको अर्थ एक वर्ष हो भनेर ठम्याउन अरू तीन तत्वहरू छन् जसले त्यो नियमको अनुमोदन गर्दछ: चिन्ह वा प्रतीकहरूको प्रयोग, लामो समयको अवधि र विषेश अभिव्यक्ति वा शब्दको प्रयोग।

**पहिलो,** राज्यहरूको प्रतिनिधित्व गर्न पशु र सिंङको प्रतीक प्रयोग गरिएको परिवेशमा त्यहाँ उल्लेख गरिएका समय वा मितिलाई पनि प्रतीक, सङ्केत वा चिन्हको रूपमा लिनुपर्ने कुरा बुझ्नुपर्छ। पशुहरू र सिङहरू अक्षरस वा वास्तविक हुन् भनेर बुझ्नुहुन्न। तिनीहरू अरू कुनैको प्रतीकहरू हुन्। त्यसकारण बाँकी सबै भविष्यवाणीलाई वास्तविक वा अक्षरस नभएर प्रतीक वा चिन्हको रूपमा लिनुपर्छ। त्यही सन्दर्भमा त्यहाँ उल्लेख गरिएका समयअवधि पनि किन अक्षरस वा वास्तविक नै हुन् भनेर लिने त? जवाफ त स्पष्ट छ, हामीले ती समयअवधिहरूलाई अक्षरस वा वास्तविक हुन् भनेर मान्नुहुँदैन।

**दोस्रो,** भविष्यवाणीमा उल्लेख गरिएका धेरै घट्नाहरू र राज्यहरूको चालामाला शताब्दीयौँसम्म कायम रहेको पाइन्छ। त्यसकारण यदि एक दिनको अर्थ एकै दिन हो भनेर मानि लियौ भने ती लामो समयमा लिइएका ती घट्ना र साम्राज्यहरूलाई ठम्याउन असम्भव हुन्छ। जब एक दिनको अर्थ एक वर्ष भन्ने नियम लागु गरिन्छ तब भविष्यवाणीमा तोकिएका समय र घट्ना अचम्मसँग मिल्न जान्छन्। यदि एक दिनको अर्थ एकै दिनमात्र हो भनेर मान्यौं भने भविष्यवाणीमा उल्लेख गरिएका समयअवधि बुझ्न असम्भव हुन्छ।

**अन्तमा,** जुन विशेष अभिव्यक्ति दिएर भविष्यवाणीका समयतालिका उल्लेख गरिएका थिए त्यसलाई व्याख्या गर्न त्यसलाई प्रतीककै रूपमा लिनुपर्दछ। अर्थात् जुन रितिले भविष्यवाणीहरूमा समय तोकिएको थियो त्यो रिति साधारण वा चलनचल्तीको समय थिएन। (उदाहरणमा दिनएल ८:१४मा उल्लेखित "२३०० बेलुकी र बिहान" वा दिनहरू)। यसमा तोकिएको समयअवधिलाई सङ्केत वा प्रतीकको रूपमा लिनुपर्छ अक्षरस वा चलनचल्तीको भाषामा होइन।

`दानिएल ९:२४-२७मा उल्लेखित ७० हप्ताको भविष्यवाणी हेर्नुहोस्। यसमा विशेष गरेर पद २५मा हामी पाउँछौँ, "२४ “तिम्रो जाति र तिम्रो पवित्र सहरको निम्ति अपराध खतम पार्न, पाप समाप्त गर्न, दुष्टताको लागि प्रायश्चित गर्न, अनन्त धार्मिकता ल्याउन, दर्शन र अगमवाणीलाई मोहोर लगाएर बन्द गर्न र महापवित्रस्थानलाई अभिषेक गर्न सत्तरी ‘सातहरू’ को आदेश तोकिएको छ। २५ “यो जान र बुझ, यरूशलेमको पुनर्स्थापन र पुनर्निर्माण गर्न यो आदेश जारी गरेको समयदेखि अभिषिक्त जन, अर्थात् एक शासक नआउञ्जेलसम्म सात ‘सातहरू’ र बयसट्ठी ‘सातहरू’ हुनेछन्। गल्ली र सुरुङहरूसहित यसको पुनर्निर्माण हुनेछ, तर दु:खको समयमा। २६ बयसट्ठी ‘सातहरू’ पछि ती अभिषिक्त जन हटाइनेछन् र तिनीसँग केही पनि रहनेछैन। शासकका मानिसहरू आएर त्यस सहर र पवित्रस्थानलाई विनाश गर्नेछन्। अन्त बाढ़ीझैँ आउनेछ: लड़ाइँ अन्तसम्म रहनेछ, र उजाड़ अवस्थाहरूको आदेश जारी भएको छ। २७ धेरै जनासित एक ‘सात’  को लागि तिनले एउटा करारको सदर गर्नेछन्। ‘सात’-को बीचमा तिनले बलिदान र भेटीलाई समाप्त गर्नेछन्। अनि मन्दिरको एक भागमा तिनले विनाशकारी घृणित थोक खड़ा गर्नेछन्, जबसम्म तिनीमाथि आदेश गरिएको अन्त खन्याइनेछैन।”  यो घट्ना के  वास्तविक ६९ हप्ताहरूभित्र वा एक वर्ष चार महिना र एक हप्ताभित्र घट्ने हो र? यसले गर्दा भविष्यवाणी अर्थहिन हुन आउँछ। तर जब बाइबलमा लेखिएका भविष्यवाणीमा एक दिनको अर्थ एक वर्ष भनेर बुझ्दा ७औ हप्ताको अर्थ ४९० वर्ष मानिलियौँ भने घट्छ भन्ने घट्ना ऐतिहासिकरूपमा पुष्टि भएको पाइन्छ।`