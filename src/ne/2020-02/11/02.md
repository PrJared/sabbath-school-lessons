---
title:  ऐतिहासिकवाद र भविष्यवाणी
date:  07/06/2020
---

सेभेन्थ-डे एडभेन्टिस्टले बाइबलका भविष्यवाणीहरू बुझ्ने तरिकालाई ऐतिहासिकवाद भनिन्छ। एडभेन्टिस्टहरूले भविष्यवाणीहरू इतिहासकै आधारमा सिकाउँदछन्। बाइबलका धेरै भविष्यवाणीहरू विगत, बर्तमान र भविष्यमा निरन्तररूपमा बगिरहेकाछन् भनेर विगत र बर्तमान इतिहासले बताउँछ भनेर हामी दावी गर्छौँ। स्कूलमा हामी इतिहास कसरी पढ्छौँ त्यही तरिकाले बाइबलमा लेखिएका भविष्यवाणीलाई पनि इतिहासकै आँखाले हेर्दछौँ। बाइबल आफैले आफूलाई कसरी व्याख्या गर्दोरहेछ भनेर प्रगतिशील भविष्यवाणीको अध्ययनले हामीलाई बताउँदछ।

दानिएल २ मा नबूकदनेसर राजाले देखेको सपनाको बारेमा विवरण दिइएको छ। उक्त सपनामा उनले यस्तो शक्तिहरूकोबारेमा देखेका थिए कि ती शक्तिहरू इतिहासमा निरन्तर रूपमा अघि बढिरहेका थिए। युगको अन्त्यमा हुने विश्वको सर्वनाशको भविष्यवाणी बाइबलले नै हामीलाई कसरी देखाउँछ भनेर राजाले देखेका सपनाबाट हामी थाहा पाउँछौँ।  

नबूकदनेसरको साम्राज्यलाई सुनको टाउको भनेर दानिएलले भन्दछन्। यसरी त्यस समयमा सभ्यताको चुचुरोमा पुगेको बेबिलोन सभ्यताको महिमा र शक्ति भावी दिनहरूमा आउने साम्राज्यहरूमध्ये कै पहिलो थियो भनेर दानिएलले पहिचान गरेका थिए। अनि दानिएल भन्दछन्, "हजुर पछि अर्को राज्य आउनेछ र त्यसपछि तेस्रो" (दानिएल २:३९ रूपान्तरित) र अनि चौथो (दानिएल २:४०)। बीचमा कुनै अन्तराल विना नै साम्राज्यहरू श्रृखलावद्ध अर्थात् एक पछि अर्को आउने कुरो मूर्ति वा शालिक स्वयंमले देखाउँछ। त्यस शालिकमा भएका धातुहरू शिरदेखि पाइतालासम्म खाली नभइ जोडिएका थिए। शालिकको शरीरको ठूलो भागदेखि सानो भागसम्म धातुहरू अलग नभइकन जोडिएका थिए। जसरी ती धातुहरू एकपछि अर्को गरी जोडिए त्यसरी नै इतिहास पनि श्रृङ्खलाबद्धरूपमा जोडिएका हुन्छन्।

दानिएल ७ र ८ मा शालिकको सट्टामा दानिएलले स्वप्नदर्शनमा पशुहरू देखेका थिए। तर ती पशुहरूको प्रतीकको अर्थ पनि शालिक जस्तै हो। चारवटा बिश्व साम्राज्य एकपछि अर्को गरेर उल्लेख गरिएको विवरण हामीलाई दिइएको छ (दानिएल ८मा तीनवटा राज्य)। ती राज्यहरू पुरानो वा पौराणिक समयमा सुरू हुन्छ, अनि इतिहासलाई ढाक्दै वर्तमान र भविष्यलाई समेट्दै येशूको दोस्रो आगमनसम्म जान्छ जब परमेश्वरले उहाँको अनन्त राज्यको स्थापना यस संसारमा गर्नुहुन्छ।

यसरी दानिएल २को शालिक र दानिएल ७ र ८ का भविष्यवाणी वा स्वप्नदर्शनहरूको अर्थ वताउन इतिहासलाई प्रयोग गरि सुधारवादी इसाईहरूले अर्थ लगाएका थिए। त्यसैगरी दानिएलका भविष्यवाणीहरूको अर्थ खोल्न इतिहासलाई प्रयोग गर्ने अडान सेभेन्थ-डे एडभेन्टिस्टको पनि छ।

`भविष्यवाणी कसरी चल्छ भनेर येशूले यूहन्ना १४:२८-२९मा व्यक्त गर्नुभएको वचनले हामीलाई भविष्यवाणीहरू बुझ्न कसरी सहयोग मिल्छ?` 

`बाइबलमा दिइएका कतिपय भविष्यवाणीहरू पूरा भइसकेको हामीलाई थाहा भएको हुँनाले बेबिलोनी सभ्यतामा रहेका मानिसहरूले भन्दा बढी ज्ञानको फाइदा हामी कसरी लिनसक्छौँ?`