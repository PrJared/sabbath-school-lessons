---
title: कथा
date:  12/06/2020
---

#### परमेश्वरको निम्ति दगुर्नु

_मरियन काजमेरक्जार_

मेरो दगुर्ने बानीले गर्दा पोलान्डको एडभेन्टिस्ट चर्चमा मलाई ल्यायो। युवा अवस्थादेखि नै मेरो शरीरलाई मजबुत पार्न कसरत गर्थेँ। मेरो शरीरलाई स्याहार्न डाक्टरले मलाई सल्लाह दिएका थिए। अनि मैले लामो दुरीसम्म दगुर्ने समूहमा भाग लिएँ। त्यो मलाई धेरै मनपरेको थियो। मैले माराथुनमा पनि भाग लिएँ। ६२ माइल अर्थात् १०० किलोमिटर दौडमा पनि भाग लिएँ। अनि २४ घन्टा १२६ माइल वा २०३ किलोमिटर दगुर्ने खेलमा भाग लिएँ। म ती दगुर्ने मानिसहरूसँग समावेश भएँ जो सँगसँगै मिलेर हप्ताको धेरै पल्ट दगुर्ने कलामा तालिम लिन्थे।

केही समयपछि हाम्रो दगुर्ने समूहमा एक जना पिट्र नाउँ गरेको मानिस प्रत्येक शनिवार नआउदो रहेछ भन्ने थाहा पाएँ। शनिवार ऊ किन दगुर्न आउँदैन भन्ने कुरालाई मैले बुझ्न सकेको थिइन। तब एक दिन उत्सुकता लागेर मैले उनलाई सोधेँ। "मेरो जीवनको अर्थ के हो भनेर सोचिरहेको छु। म बाइबल पढिरहेको छु। कुन चर्च बाइबल अनुसार चल्छ भनेर खोजिरहेको थिएँ। त्यस्तो चर्च मैले भेट्टाएँ। के तिमी पनि हामीसँग बाइबल अध्ययन गर्न चाहन्छौ?" पिउट्रले मलाई सोध्यो।

एडभेन्टिस्ट चर्च पास्टरले बाइबल सिकाएको कुराले म अलमलमा परेँ। म आफूलाई असल इसाई हुँ भनेर ठान्दथेँ। अर्कै सम्प्रदायले चलाएको आइतबारे चर्चमा म जान्थेँ।

एक दिन दगुर्ने क्रममा पिओट्रले मलाई प्रश्न गर्यो जसले मलाई ठूलो धक्का दियो। उनले सोध्यो "के तिमीलाई थाहा छ कि तिम्रो पास्टरले सत्य सिकाइरहेको छैन?" "अब त अति नै भयो भनेर मैले भने। एडभेन्टिस्टहरू जे जे सिकाइरहेका छन् सो तिनीहरू नै जान्दैनन्" मैले जवाफ दिएँ। "अर्को चोटि भेट्दा म मेरो बाइबल ल्याउँछु र तिम्रो चर्चले सिकाएका शिक्षाहरूको किताब तिमी ल्याऊ। सत्य कहाँ छ हामी हेर्नेछौँ" पिओट्रले प्रस्ताव राखे। त्यो प्रस्ताब मलाई असलै लाग्यो। म सधैँ सत्य जीवन बिताउन प्रयास गर्थेँ र मैले थाहा पाएको सत्य अनुसार चल्ने मेरो निर्णय थियो। अर्को भेटमा पिओट्र र मैले दुईवटा किताबहरू तुलना गरेर हेर्यौँ। मेरो किताब बाइबलसँग नमिलेको देख्दा मलाई छक्क लाग्यो। धेरै महिनापछि मैले सेभेन्थ-डे एडभेन्टिस्ट चर्चमा बप्तिस्मा लिएँ। म ४५ वर्षको थिएँ।

चर्चका सदस्यहरूले आफ्नो स्वास्थ्यप्रति हेरचाह गर्ने चर्चमा समावेश हुन मेरो निम्ति असल थियो। चर्चका धेरै सदस्यहरूले मासु नखाएको पनि मैले देखेँ। मैले बिरुवामा आधारित खानाहरूको बारेमा खोजीनिति गरेँ। मैले पनि मासु खान छोडेँ। पहिला पहिला मेरो शरीर मेरै अधिकार हुन्छ मलाई जेमनालाग्यो त्यही गर्नसक्छु भन्ने लाग्थ्यो। अब मलाई थाहा भयो मेरो शरीर मेरो होइन। मैले यसलाई नबिगार्न खोजेँ। यो परमेश्वरको मन्दिर रहेछ।

आज म ७१ वर्षको भए र अझै पनि दगुर्ने मेरो बानी छ। साबथमा चाहि नदगुर्ने र दगुर्ने प्रतिस्पर्धामा वनि भाग लिन छोडेको छु। दगुर्ने सिपले सुसमाचार सुनाउने अवसर दिन्छ। माराथान दौडपछि सबै जना केही न केही उपलब्धी गरे भनेर संतोष मान्दछन। त्यसबेला परमेश्वरको वारेमा चर्चा गर्न सजिलो हुन्छ। यस बुढेस कालमा पनि दगुर्न मलाई कसले सहयोग गर्नुहुन्छ भनेर म साथीहरूलाई सुनाउँछु।

म हप्ताको तीनपटक दगुर्छु। प्रत्येक पल्ट म छ माइल वा १० किलोमिटर दगुर्छु। त्यति दगुर्न मलाई ५५ मिनेट लाग्छ। म जङ्गल र प्रकृतिको सुन्दर ठाउँमा दगुर्छु। जब म दगुर्छु तब  मेरो जीवन र परमेश्वरको बारेमा म सोच्छु। म भजनहरू गुनगुनाउँछु र बाइबलका पदहरू याद गर्छु। जब म दगुर्छु तब कोही न कोही म भेट्न सकुँ जोसँग परमेश्वरको बारेमा कुरा गर्न सकु भनेर म प्रार्थना गर्दछु। उहाँले नै मानिसहरू मकहाँ ल्याउनुहुन्छ।