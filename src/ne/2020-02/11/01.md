---
title: बाइबल र भविष्यवाणी
date:  06/06/2020
---

### यस अध्यायका मूल पदहरू
दानिएल २:२७-४५,यूहन्ना १४:२९, गन्ती १४:३४,दानिएल ७:१-२५,दानिएल ८:१४ र १ पहिलो कोरन्थी १०:१-१३।

> <p>यस अध्यायको मूल सार पद</p>
> "अनि उनले मलाई भने, दुई हजार तीनसय दिनहरूपछि, पवित्र स्थानको शुद्धीकरण गरिनेछ" वा "उनले मलाई भने, “दुई हजार तीन सय साँझ र बिहान लाग्नेछ, तब पवित्रस्थानको पून:अर्पण हुनेछ।” (दानिएल ८:१४ रूपान्तरित)।

हामी सेभेन्थ-डे एडभेन्टिस्टहरूकालागि बाइबलीय भविष्यवाणी, हाम्रो पहिचान र लक्ष्यको निम्ति निर्णायक विषय हो। भविष्यवाणीको क्रियाविधिले नै परमेश्वरको वचन कतिको ठिक छ भनेर भित्री र बाहिरीरूपमा अनुमोदन गर्दछ। येशू आफैले भन्नुभयो, "पहिलै हुनुभन्दा अघि मैले तिमीहरूलाई भनेको छु। जब मैले भनेका वचनहरू पूरा हुन्छन् तब तिमीहरूले विश्वास गर्न सक्नेछौ।" (यूहन्ना १४:२९ र "“यो हुन अघि अहिले नै म तिमीहरूलाई भन्दछु, ताकि जब त्यो हुन आउँछ, म उही नै हुँ भनेर तिमीहरूलाई विश्वास होस्।" यूहन्ना १३:१९)। यसले हाम्रो सामु एक निर्णायक प्रश्न खडा गराउँछ: हामीले भविष्यवाणीलाई कसरी ठिकसँग व्याख्या गर्छौँ वा अर्थ लगाउँछौँ जसले गर्दा जब भविष्यवाणी पूरा हुन्छ वा भएको थियो त्यो ठिक थियो भनेर विश्वस्त हुनसकौं।

पन्ध्रौं शताब्दीमा सुधारवादी इसाईहरूले बाइबललाई इतिहासको आँखाले हेरेका थिए। यही तरिका अगमवक्ता दानिएल र येशूका चेला यूहन्नाले प्रयोग गरेका थिए। आफूले देखेका दर्शनहरूको अर्थ बुझ्न ऐतिहासिक परिप्रेक्ष्यमा तिनीहरूलाई हेरेका थिए। ऐतिहासिक आँखाले जब हामी भविष्यवाणी हेर्छौँ तब इतिहासमा भविष्यवाणी प्रगतिशील र निरन्तररूपमा अघि बढिरहेको हामी थाहा पाउँछौँ। विगतको समयदेखि परमेश्वरको अनन्तको राज्य नआउँञ्जेल बाइबलमा भएका भविष्यवाणी निरन्तररूपमा पूरा भइरहेको हामी पाउँछौँ।

यस अध्यायमा सेभेन्थ-डे एडभेन्टिस्टले विश्वास गरेका बाइबलका मूल भविष्यवाणीहरू ऐतिहासिक परिप्रेक्ष्यमा हेर्नेछौँ। "इतिहास भनेकै भविष्यवाणी पूरा हुनु हो भनेर हामीले देख्नुपर्दछ। महान् इसाई सुधारवादी अभियानमा परमेश्वरले कसरी काम गर्नुभएको थियो सो अध्ययन गर्नुपर्दछ। अनि विभिन्न घट्नाहरूको प्रगतिमा राष्ट्रहरू कसरी लाम लागेर अघि बढिरहेका हुन्छन र परमेश्वर र शैतानको बीचमा भइरहेको द्वन्द्व वा युद्धको अन्त्यमा तिनीहरूको भूमिका कस्तो हुन्छ भनेर खुलासा गरेका भविष्यवाणीहरू हाम्रो अध्ययनको विषयबस्तु हुनुपर्छ।"-एलेन जी ह्वाइट, टेस्टिमोनिज फर द चर्च, ठेली ८, ३०७बाट रूपान्तरित।