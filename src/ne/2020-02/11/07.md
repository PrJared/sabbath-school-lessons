---
title:  थप जानकारी
date:  12/06/2020
---

क्लिफोर्ड गोल्डस्टाइनद्वारा लिखित, १८४४ मेड सिम्पल (आइडाहो, पासिफिक, १८८८) एउटा पुस्तक हो जस्मा २३००० दिनको बारेमा गरिएको भविष्यवाणीलाई सरल तरिकाले व्याख्या गरिएको छ। यो वेभसाइट पनि हेर्नुहोस् 1844madesimple.org.

तलको तालिका हेर्नुहोस्:

|दानिएल ७|दानिएल ८|
|---|---|
|बेबिलोन (सिंह)|----------------------------|
|मिडपर्सिया (भालु)|मिडपर्सिया (भेडा)|
|ग्रीस (चितुवा)|ग्रीस (बोका)|
|मूर्तिपूजा गर्ने रोम (चौथो पशु)|मूर्ति पूजा गर्ने रोम (जसको सिङ पृथ्वीको सतहमा चलाउँछ)|
|इसाई धर्मका भगवान मानिने रोमको पोपिय शासन (सानो सिङ)|इसाई धर्मका भगवान मानिने रोमको पोपीय शासन (सिङ उँभोतिर छेड्छ)|
|स्वर्गमा अदालत बस्छ|स्वर्गको पवित्र स्थानको पुन:अर्पण वा शुद्धीकरण|

माथिको चित्रको एक अत्यन्तै महत्त्वपूर्ण विषय हो दानिएल ७ मा उल्लेखित स्वर्गमा बसेको न्यायको अदालतको दृश्य। दानिएल ७:२५ अनुसार त्यो काम १२६० वर्षसम्म येशूका भक्तहरूलाई गरिएको सतावटपछि भएको बुझ्नुपर्छ। दानिएल ८:१४मा पवित्र मन्दिरको शुद्धीकरण वा पुन:अर्पणको अर्थ पनि एउटै हो। जब स्वर्गको अदालतमा फैसला सकिन्छ अर्थात् परमेश्वरको राज्यमा को पस्न सक्छ वा सक्दैन भन्ने निर्णयको अन्त्य हुन्छ तब यस पतित संसारको कहालिलाग्दो इतिहासको पनि अन्त्य हुनेछ। त्यसकारण दानिएल ८:१४ र त्यहाँ भएको घट्नालाई बाइबलमा अत्यन्तै महत्त्वपूर्ण मानिन्छ। यस पापी संसारको इतिहास सदाको निम्ति अन्त गरिनेछ भनेर देखाउन बाइबलमा उक्त पदलाई अत्यन्तै प्रभावकारी प्रमाणको रूपमा पेश गरिएको छ।

**चिन्तनमनन्:**

`अ. दानिएल २ फेरि पढ्नुहोस् र सोच्नुहोस्। त्यहाँ विश्वको इतिहासलाई बाइबलले स्पष्टरूपमा व्याख्या गरेको पाइन्छ। पौराणिक कालदेखि परमेश्वरले स्थापना गर्नुहुने अनन्तको राज्यलाई यहाँ छर्लङ्ग देखाइएको छ। भविष्यवाणीको गाँठो खोल्न परमेश्वरले हामीलाई विद्या दिनुभएको छ। इतिहासको परिवेशमा बाइबल हेर्ने चलन संसारको थोरै इसाईहरूमामात्र छ। यस परिप्रेक्ष्यमा एडभेन्टिस्टहरूमा एडभेन्टिस्ट सन्देश फैलाउने  महत्त्वपूर्ण जिम्मेवारी दिइएको छ भनेर हामीले कसरी महसुस गर्ने?`

`आ. तपाईँ आफै दानिएल ८:१४मा लेखिएको २३०० दिनको भविष्यवाणी कतिको बुझ्नुहुन्छ? यदि बुझ्नुहुन्न भने बुझ्न किन कोसिस गर्नुहुन्न र चर्चमा अरूलाई बुझाउने प्रयत्न गर्नुहुन्न? सेभेन्थ-डे एडभेन्टिस्ट चर्चले यस विद्यालाई कसरी ठोसरूपमा निष्कर्षमा ल्याए भन्ने कुरा तपाईँले थाहा पाउनुभयो भने तपाईँ अचम्ममा पर्नुहुनेछ।`

`इ. दानिएल ७:१८,२१,२२,२५ र २७ पढ्नुहोस्। परमेश्वरका सन्तहरूमाथि कस्तो व्यवहार गरिएको छ भनेर ती पदहरूमा कसरी दिएको छ? सानो सिङको शक्तिले तिनीहरूमाथि कस्तो आतङ्क मच्चायो? तर त्यसको विपरीत तिनीहरूको निम्ति परमेश्वरले के गर्नुभयो? यस मामिलालाई हेर्दा सन्तहरूको निम्ति न्यायको समय वा अदालत बसेको दृश्य हाम्रोलागि किन खुशीको खबर हो? स्वर्गमा बसेको अदालतको अन्तिम फैसलाद्वारा तिनीहरूले के पाउनेछन्?`