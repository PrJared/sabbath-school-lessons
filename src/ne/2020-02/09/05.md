---
title:  सृष्टि र समय
date:  27/05/2020
---

`आदमदेखि नोहासम्म र नोहादेखि अब्राहमसम्मको मानव इतिहास बाइबलले बताउँछ। हेर्नुहोस् देहायका अध्यायहरू, उत्पत्ति ५ |`

बाइबलमा लेखिएको ती बंशावलीहरूमा एक तत्व छ जसले बाइबलको विशेषतालाई देखाउँछ। कतिपय विद्वानहरूले त्यसलाई "chronogenealogies" (क्रोनोजिनियलोजिज) अर्थात् बंशको इतिहास ठिक ठिक समय उल्लेख गरेर लेखिएको बृतान्त भनेर सम्बोधन गर्दछन्। समय वा उमेरसँग नबाझिने गरेर "उनी यति वर्षसम्म बाँचे, अनि उनले फलानालाई जन्माए, त्यस फलानाले अर्कोलाई जन्माए र यति वर्षसम्म बाँचे छोराछोरीहरू जन्माए" भनेर लेखिएको छ। अनि उत्पत्ति ५मा एक सुत्र देखिन्छ, "त्यस व्यक्तिका दिनहरू यतिका वर्षहरू थिए।" यसरी एक पछि अर्को सन्तानको नामै किटान गरेर लेखिएको बंशावलीमा कुनै नाउँ छुट्ने वा जोड्ने प्रावधान थिएन। उत्पत्ति ५ र ११ले उल्लेख गरेको बंशावलीले एक पछि अर्को पिंडी जन्मिएको देखाउँछ जुन् १ इतिहास १:१८-२७मा पनि कुनै नाउँ नजोडि वा नछुटाई त्यही बंशावली उतारिएको छ। यसले बाइबलको व्याख्या बाइबलले नै गर्छ भन्ने कुरा प्रमाणित गर्दछ।

कमसेकम २००० वर्षदेखि यहूदी र इसाई विद्वानहरूले इतिहासलाई देखाउने बाइबलका बंशालीहरूबाट पृथ्वीको आयु र जलप्रलयको समयको मिति यही हो भनेर ठोकुवा गरेका छन्। उत्पत्ति १ र २मा उल्लेख गरिएको सात दिन लगाएर सृष्टि गरिएको दिनदेखि आजसम्म पृथ्वीको आयु यति भयो भनेर निष्कर्ष निकालेका छन्।

विगतका केही वर्षहरूमा उत्पत्ति ५ र ११को वृतान्तलाई मानिसहरूले आफ्नै तरिकाले व्याख्या गर्न खोजेको पाइन्छ। तिनीहरूले नै बाइबलमा लेखिएको सृष्टिको एक दिनको अर्थ करौडौँ वर्ष हो भनेर पुष्टि गर्न खोजेका छन्। तिनीहरूले पुरातत्विक, इतिहास र विकासवादको आधारमा बाइबलमा लेखिएको सात दिने सृष्टि र जलप्रलयको बाइबलको लेखालाई ओझेलमा पार्न खोजेका छन्। ती मानवीय धारणाले गर्दा बाइबलप्रति र बाइबलमा लेखिएको लेखाप्रतिको विश्वासमा गम्भिर प्रश्नहरू खडा हुन जान्छन्।

यदि समय र इतिहासमा त्यसको प्रगतिको बारेमा परमेश्वरको धारणालाई बुझ्न चाहन्छौँ भने दुवै उत्पत्ति ५ र ११को बंशावलीलाई मान्नुपर्दछ। "दुवै अध्यायहरू ऐतिहासिक र धार्मिक विद्या अनुसार छ। यसले आदम र उनी पछिका मानव पिंडीहरू परमेश्वरको समय र स्थानसँगको सम्बन्धमा गाँसिएका छन् भनेर देखाउँछ। उत्पत्ति ५ र ११:१०-२६मा लेखिएको समय तालिकाले परमेश्वरका जनहरूको मानव साङ्लोसँग र ऐतिहासिक ढाँचामा एकरूपता आएको देखाउँछ। यस ग्रहमा सृष्टिको छैटौं दिनको निर्णायक सृष्टि मानव प्राणी थियो। उत्पत्ति ५ र ११मा लेखिएको बंशावलीले मानव वंश ऐतिहासिकरूपमा काल्पनिक नभएर ठोस भएको प्रमाणित गर्दछ।"-गेर्हार्ड एफ. हासेल, द मिनिङग अभ क्रोनोजिनियोलोजीज अभ जेनिसिस ५ एण्ड ११", अरिजिन ७.२ (१९८०), पृ. ६९बाट रूपान्तरित।

`उत्पत्ति ५ र ११का पदहरू असल छन् र त्यसको आफ्नै महत्त्व छ तैपनि यस खालका अध्याय वा पदहरू अध्ययन गर्दा के कुरा हामीले सम्झिनु आवश्यक छ? हेर्नुहोस् पावलको धारणा: १ तिमोथी १:३-७ र तितस ३:९-१०`