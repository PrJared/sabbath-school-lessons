---
title:  यो पृथ्वी समतल वा च्याप्टो कस्तो छ त?
date:  24/05/2020
---

पौरणिक समयमा पृथ्वी च्याप्टो थियो भनेर धेरैले विश्वास गरेका थिए। तर विभिन्न कारणले पृथ्वी गोलो थियो भनेर पनि धेरैले वुझेका थिए। पृथ्वी च्याप्टो छ भनेर बाइबलले नै सिकाउँछ भनेर अहिले पनि कतिपय मानिसहरू दावी गर्दछन्।

`देहायका पदहरू पढ्नुहोस्। कुन सन्दर्भमा ती पदहरू लेखिएका थिए? के ती पदहरूले पृथ्वी च्याप्टो छ भनेर सिकाउँदछ त? हेर्नुहोस् प्रकाश ७:१ र प्रकाश २०:७,८` 

यूहन्नाले प्रकाशको पुस्तकमा अन्तको समयमा हुने घट्नाको भविष्यवाणी तथा स्वप्नदर्शनको बारेमा यहाँ वर्णन गरेका थिए। स्वर्गबाट आएका चार स्वर्गदूतहरू पृथ्वीको चार कुनमा उभिएर चारवटा बतासहरूलाई रोकिरहेका थिए भनेर उनी भन्दछन्। "चार" भन्ने शब्द उनले तीन पटक दोहोर्याएका छन्। पृथ्वीको कम्पासको चार दिशा वा पूर्व, पश्चिम, उत्तर, दक्षिणमा चार स्वर्गदूतहरू उभिएको कुरा उनी औँल्याउँछन्।

छोटकरीमा भन्ने हो भने उनको शाब्दिक चित्रणले चलनचल्तीको भाषा प्रयोग गरेको थियो। हामी भन्छौँ "घाम अस्ताइ रहेको छ" वा "पूर्वबाट बतास आयो।" तर जब यूहन्नाले उत्तर, पूर्व, दक्षिण र पश्चिममा उभिएका स्वर्गदूतहरूको वर्णन अनुसार पृथ्वी वास्तविकरुपमा चेप्टो छ भन्ने निश्कर्ष निकाल्नु भनेको उनको भाषालाई बंग्याउन खोज्नु हो। जब येशूले "मानिसहरूको हृदयबाट नै खराब वा दुष्ट बिचारहरू आउँछन्। ती हुन् हत्याहिंसा, परस्त्रीगमन, परपुरुषगमन, चोरी, झूट, परमेश्वरको अपमान गर्नु" (मत्ती १५:१९ रूपान्तरित)। त्यतिवेला उहाँले मानिसको शरीर वा वास्तविक मानिसको हृदय वा मुटुको बारेमा बोलिरहनु भएको थिएन। उहाँले त नैतिकतालाई औँल्याउन अलङ्कारिक बोली वा पापी मनको बारेमा मानिसले बुझ्ने भाषाको प्रयोग गरिरहनु भएको थियो।

`पृथ्वीको बारेमा देहायका पदहरूले हामीलाई के सिकाउँछ? हेर्नुहोस्, अय्यूब २६:७-१० र यशैया ४०:२१-२३` 

पृथ्वी आकाशमा झुण्डिरहेको छ भनेर अय्यूबले अय्यूब २६:७मा पृथ्वीको बारेमा यसरी व्यक्त भन्दछन् " ७ उहाँले खाली ठाउँमा उत्तरीय आकाशलाई फैलाउनुहुन्छ, र शून्यतामा पृथ्वीलाई झुण्ड्याउनुहुन्छ अर्थात् शून्यतामा पृथ्वीलाई तुन्द्रुङ्ग आकाशमा झुण्ड्याउनुहुन्छ।" अय्यूब २६:१०मा प्रयोग गरिएको "क्षितिज" र यशैया ४०:२२मा प्रयोग गरिएको "परिधि"लाई अङ्ग्रेजी अनुवादमा गोलो वा सर्कल (circle) भनेर प्रयोग गरिएको छ।

`हजारौँ वर्ष अघि रहेका मानिसहरूको स्थानमा तपाईँ आफूलाई राखेर हेर्नुहोस्। पृथ्वी घुमिरहेको छ भन्ने त्यसबेलाका मानिसहरूमा के प्रमाण थियो त? अर्थात् पृथ्वी घुम्दैन भन्ने कुरामा तपाईँ अझै अडिग हुनुभएको छ? पृथ्वी गोलो वा चेप्टो छ भन्ने कुराको तपाईँसँग के प्रमाण छ?`