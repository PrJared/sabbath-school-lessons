---
title: कथा
date:  29/05/2020
---

#### सुसमाचार प्रचारकले सोध्छन्, "किन?"

_आन्ड्र्यु मेकचेसनी, एडभेन्टिस्ट मिसन_

युरोपको देश फिनल्याण्डको शिक्षाविद् लिफ होन्गिस्टो लेबनानको बेरुतमा मिडिल इस्ट युनिभर्सिटीका अध्यक्ष भएर नौ वर्ष काम गरिरहेका थिए। त्यस सेभेन्थ-डे एडभेन्टिस्ट विश्वविद्यालयमा काम गर्न उनलाई धेरै मन परेको थियो। मेडिटेरियन हावापानी र त्यहाँको ताजा सुगन्धले उनलाई रमाइलो लागिरहेको थियो। त्यस विश्वविद्यालयलाई कुन स्तरमा पुर्याउने हो सो उनले प्रयास गरिरहेका थिए। तब एक दिन उनी फिनल्याण्ड फर्कन माथिल्लो निकायबाट उर्दी आउँदा उनी अचम्ममा परे।"मेरो जीवनकै भाग भइसकेको कामबाट र मेरो हृदयमा प्यारो भइसकेको ठाउँबाट फर्कनुपर्दा परमेश्वरले यस्तो किन गर्नुभयो भनेर म अलमलमा परेको थिएँ" उनले भने।

धेरै प्रार्थना र गाह्रो मान्दै उनी र उनकी श्रीमतीले सुटकेस र बाकसहरू भरे अनि फिनलान्डमा हवाइ जहाज चढेर गए। जब बाहिर देशमा काम गरेर कोही मानिसहरू फर्किन्छन् तब तिनीहरूले अस्पतालमा स्वास्थ्य जाँच्नु पर्दछ। होन्गिस्टोले पनि अस्पतालमा आफ्नो शरीर जाँच्न जानुपरेको थियो। जब उनलाई डाक्टरले जाँच्यो तब उनको रगतमा केही समस्या भएको देखियो। उनमा प्रोस्टेट क्यान्सरको लक्षण देखा परेको थियो। "तपाईँको शरीरमा केही समस्या भएको छ?" डाक्टरले सोध्यो। "मलाई सबै थोक ठीक छ" होन्गिस्टोले जवाफ दिए। तैपनि डाक्टरले थप जाँच गरे। दुई महिनापछि रगतमा झन नराम्रो लक्षण देखा परेको थियो। चिन्तित डाक्टरले अझ झन थप जाँच र मासु जाँच्यो वा बायोप्सी जाँच गरे। छिटै होन्गिस्टोलाई अस्पतालको अपरेशन कोठामा लगियो। त्यहाँ उनलाई पाँच घन्टा अपरेशन गरियो र उनको शरीरबाट १०० ग्राम जतिको मासुको डल्लो निकालियो। आफ्नो देशमा फर्केपछि बारम्बार मेडिकल चेक गर्दा उनमा  छिटो छिटो क्यान्सर बढिरहेको उनले थाहा पाए। "अब मलाई थाहा भयो परमेश्वरले मलाई फिनलान्डमा किन फर्काउनुभयो। यहाँ मैले अत्याधुनिकशैलीले उपचार गर्न पाएको थिएँ।" परमेश्वरप्रति आभारी हुँदै उनले भने।

होन्गिस्टो अहिले ६२ वर्षको हुनुहुन्छ र अहिले पनि मिसिनेरी नै हुनुहुन्छ। उनको शरीर अहिले राम्रो छ। उनी फिनलान्डको जुनिएर बोर्डिङग एकेडेमीको हेडमास्टर भएर काम गरिरहेका छन्। त्यहाँ करिब १८५ जना विद्यार्थीहरू छन्। ती विद्यार्थीहरू ६देखि १८ वर्षका छन्। यो एकेडेमी फिनलान्डको दक्षिणपश्चिम इलाकाको पिकियो भन्ने सहरमा छ। यो स्कूल सन् १९१८मा स्थापना भएको थियो र एडभेन्टिस्ट नभएका धेरै परिवारका छोराछोरीहरू यहाँ पढ्छन्। फिनलान्डमा करिब ५५ लाख मानिसहरू छन् र यहाँ कुनै पनि धर्मलाई राष्ट्रले संरक्षण दिँदैन अर्थात् यो धर्मनिरुपेक्ष देश हो। यहाँ ४,८०० एडभेन्टिस्टहरू छन्।

आफूले सन् २०१८मा फिनलान्ड फर्कनु पर्ने परिस्थितिलाई सम्झेर फिनलान्ड जुनिएर कलेजमा सर्वप्रथम ग्राजुयशन क्लासलाई मे २०१८मा सम्बोधन गर्दै मनैदेखि ती विद्यार्थीहरूलाई यसो भनेका थिए , "तिमीहरूको जीवन तिमीहरूको नजिक के छ त्योमात्र हेर्न खोज्छौ होला र भविष्यमा के हुने हो भन्ने स्वप्नदर्शन होला। तर ती सबै थोक सत्य हुनुपर्छ भन्ने छैन। तिमीहरूले सोचेको भन्दा तिमीहरूको जीवन एकदम फरक हुनसक्छ।  तर तिमीहरूले तिमीहरूको जीवन परमेश्वरलाई दियौ भने विश्वासको जीवन अत्यन्तै रमाइलो हुन्छ र तिमीहरूले कल्पना गरेको भन्दा अझ राम्रो हुनसक्छ।"

(यो कुरो मेरो जीवनमा सत्य सावित भएको छ। जीवनमा धेरै अचम्मका कुरा  भइरहन्छ। जब प्रत्येक दिन सकारात्मकरूपमा अघि बढ्छु तब मैले कल्पना गरे भन्दा अझ राम्रो भएको मैले पाइरहेको छु।" यस त्रैमासिक साबथस्कूलको भेटीको केही भाग फिनलान्डले पाउनेछ)।