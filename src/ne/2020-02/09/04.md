---
title:  उत्पत्तिको पुस्तकसँग बाझिने सृष्टिकर्ता परमेश्वरलाई नमान्ने धर्म वा संस्कृति
date:  26/05/2020
---

बाइबलमा भएको सृष्टिको कथा सृष्टिकर्ता परमपिता परमेश्वरलाई नमान्ने कुनै धर्म, सभ्यता वा पौराणिक कथाहरूमा भर परेर लेखिएको होइन। ती तत्वहरूले सृष्टिकर्ता परमेश्वरलाई टाढा राख्दछ।

`सृष्टिको चौथौँ दिनमा जे देखापरे ती कसरी देखा परे र तिनीहरूका कामहरू के हुन्? हेर्नुहोस् उत्पत्ति १:१४-१९ |`

आकाशमा भएका ज्योतिहरूलाई औँल्याउन "सूर्य" र "चन्द्रमा" भन्ने शब्दहरू उल्लेख गरिएको थिएन किनकि ती नामहरूले पौराणिक इजिप्ट र मध्यपूर्वका देवताहरूलाई औँल्याउँथ्यो। हिब्रू संस्कारमा ती देवताहरू थिएनन्। ठूलो ज्योति र सानो ज्योति भनेर सम्बोधन गर्दा ती सृष्टि विशेष कामको निम्ति सृष्टि भएका थिए भन्ने बुझिन्छ। ती सृष्टि गरिनुको उद्देश्य उत्पत्ति १:१४,१५मा यसरी व्याख्या गरिएको छ "१४ अनि परमेश्वरले भन्नुभयो, “अन्तरिक्षमा दिन र रात छुट्ट्याउनलाई ज्योतिहरू होऊन्। तिनीहरू ऋतुहरू, दिनहरू र वर्षहरू छुट्ट्याउन चिन्हको रूपमा काम गरून्। १५ र पृथ्वीमा प्रकाश दिनलाई अन्तरिक्षमा ती ज्योतिहरू होऊन्।” तब त्यस्तै भइहाल्यो। १६ अनि परमेश्वरले दुई विशाल ज्योतिहरू बनाउनुभयो– ठूलो ज्योति दिनमाथि प्रभुत्व गर्न, र सानो ज्योति रातमाथि प्रभुत्व गर्न। उहाँले ताराहरू पनि बनाउनुभयो। १७ अनि परमेश्वरले पृथ्वीमा प्रकाश दिनलाई, १८ दिन र रातमाथि प्रभुत्व गर्न अनि उज्यालो र अँध्यारोलाई अलग-अलग गर्नलाई ती आकाशमा राख्नुभयो। र परमेश्वरले हेर्नुभयो, त्यो असल थियो।" सूर्य र चन्द्रमा देवीदेवताहरू थिएनन् तर तिनलाई प्राकृतिक काम गर्न सृष्टि गरिएको थियो जुन् अहिले पनि हामीले बुझे अनुसार यथावतै छ।

`आदम र हव्वाको सृष्टिको निम्ति परमेश्वर व्यक्तिगतरूपमै संलग्न हुनुभएको थियो भनेर देहायका पदहरूले कसरी बताउँछ? हेर्नुहोस्, उत्पत्ति २:७, १८-२४|` 

देवीदेवताहरूलाई सहयोग गर्न र तिनीहरूको कामको भारलाई हलुको पार्न मानिसहरू सृष्टि गरिएका थिए भनेर मध्य पूर्व एशियाको पौराणिक कथाले बताउँछ। यो मिथ वा पौराणिक कथा बाइबलको कथा विपरीत छ। देवताहरूले चाहेर पछि सोचविचार गरेर मानव सृष्टि भएको होइन तर यस संसारमा परमेश्वरको प्रतिनिधि भएर शासन गर्न उहाँले मानिसलाई सृष्टि गर्नुभएको थियो। तर समुच्चरूपमा हेर्ने हो भने बाइबलमा लेखिएको सृष्टिको कथा अन्य सभ्यता वा धर्ममा लेखिएको सृष्टिको कथाभन्दा धेरै भिन्न छ।

मध्य पूर्वका पौराणिक वा मिथ अर्थात् काल्पनिक कथाहरू भन्दा बाइबलमा उल्लेख गरिएको सृष्टिको कथा ठोस, सत्य र तर्कयुक्त छ। मोशाले यस्तो कुनै पनि शब्दहरू प्रयोग गरेनन् जुन् अन्य सभ्यता वा धर्महरूको अवधारणामा प्रयोग गरिएका हून्। परमेश्वरको बारेमा, सृष्टिमा उहाँको भूमिका र सृष्टिको उद्देश्यको वास्तविकतालाई मध्य नजर राखेर ऐतिहासिक व्यक्तित्व मोशाले उत्पत्तिको पुस्तक लेखेका थिए।

`हजारौँ वर्ष अघिका मानिसहरूको सभ्यता बाइबलमा लेखिएको सृष्टिको कथासँग मेल खाएको थिएन न त आज नै खान्छ। यसमा हामीले किन आश्चर्य मान्नु हुँदैन?`