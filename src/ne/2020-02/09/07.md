---
title:  थप जानकारी
date:  29/05/2020
---

जेराल्ड ए. क्लिङ्गबेलद्वारा सम्पादित, द जेनसिस क्रियशन अकाउन्ट एण्ड इटस् रिभरबरेशनस् इन ओल्ड टेस्टामेन्ट (आन्ड्रु, २०१५)।

"मानिसलाई आवश्यक पर्ने समग्र ज्ञानको स्रोत इतिहासको पुस्तक हो जुन अहिले मानिसहरूको हातमा छ। यो अनन्त सत्यको मुहानबाट ताजा भएर आएको थियो र युगौं युगसम्म परमेश्वरको अलौकिक हातद्वारा यसको शुद्धतालाई सुरक्षित राखिएको थियो।...हामी मानव जातिको इतिहास केवल यसैमामात्र पाइन्छ। यसमा लेखिएको मानव इतिहास मानिसको घमण्ड र पूर्वाग्रहले दूषित पारिएको थिएन।"-एलेन जी ह्वाइट, टेस्टिमोनिज फर द चर्च, ठेली ५, पृ. २५बाट रूपान्तरित।

"बाइबलको इतिहासबिना भूविज्ञान वा पृथ्वीको बारेमा सिकाउने विज्ञानले केही पनि प्रमाणित गर्न सक्दैन भनेर मलाई देखाइएको थियो। पृथ्वीमा भएका बिगतका कतिपय बस्तुहरूको अवस्था अहिलेको भन्दा फरक भएको प्रमाण पाइएको छ। तर तिनको अस्तित्व र यस पृथ्वीमा तिनीहरू कति समयसम्म भइरहेका थिए त्यसको मिति अवधि केवल बाइबलको इतिहासबाटमात्र बुझ्न सकिन्छ। बाइबलको इतिहासभन्दा बाहिरका कतिपय कुराहरू हामी थाहा नपाऔंला वा अनुमान गर्न सकौँला। तर हामीले थाहा पाएका कुराहरू वा अनुमान गरेका कुराहरूलाई पवित्र धर्मशास्त्रमा भएका सत्य तथ्यसँग बाझिन दिनुहुन्न। जब मानिसहरू बाइबलमा वर्णन गरेअनुसार सृष्टिको इतिहासलाई वेवास्ता गरि परमेश्वरको सृजनात्मक कामहरूलाई प्राकृतिक नियमको आधारमा व्याख्या गर्न खोज्छन् भने तिनीहरू असिमित अनिश्चित र अन्यौलको भुमरीमा पर्नेछन्। परमेश्वरले छ दिनमा आफ्नो सृष्टिको काम कसरी सक्नुभयो त्यो ज्ञान पतित मानिसहरूलाई उहाँले कहिल्यै पनि प्रकट गर्नुभएको थिएन। जसरी उहाँको अस्तित्वको बारेमा हामी बुझ्न सक्दैनौँ त्यसरी नै उहाँको सृजनात्मक कामहरू कसरी भयो सो हामी बुझ्न सक्दैनौँ।"-एलेन जी ह्वाइट, स्पिरट्ययल गिफ्टस्, बुक ३, पृ. ९३बाट रूपान्तरित।

**चिन्तनमनन्:**

`अ. जब अहिले पनि हामीले चलाउन सक्ने, सुन्न सक्ने, देख्न सक्ने, स्वाद लिन सक्ने र जाँच्न सक्ने कतिपय थोकहरूलाई विज्ञानले व्याख्या गर्न खोज्दा मतभेद र विवाद हुन्छ तैपनि मानिसहरूले केही प्रश्न नै नगरि ती मतभेद भएका कुराहरू सजिलैसँग स्वीकारीरहेका हुन्छन् भने कुनै कुरा हुन लाखौँ र अर्बौँ वर्ष लाग्यो भनेर विकासवादी सिद्धान्त जस्ता वैज्ञानिकहरूले गरेका दावीहरूलाई पनि मानिसहरूले "ए, यस्तै हो" भनेर सोच्दै नसोचि स्वीकार गरिरहेका होइनन् र?`

`आ. आजका कतिपय विज्ञानले कतिपय कुराहरू अनुमानमा वा प्राकृतिक नियममा भरपर्छन् र ती कुरा अलौकिक शक्तिसँग सम्वन्धित हुँदैनन् भनेर सिकाउँदछ।वास्तवमा उत्पत्तिको पुस्तकमा भएको सृष्टिको विवरण बुझ्न हाम्रो ज्ञान सिमित छ भनेर हामीले कसरी महसुस गर्ने? अर्थात उत्पत्तिको विषयमा लेखिएका घट्नाहरू शुद्ध अलौकिक वा मानिसको क्षमताभन्दा अपार तथा परमेश्वरद्वारा सम्हालिएका छन् भनेर बुझ्नु जरुरी छ।`