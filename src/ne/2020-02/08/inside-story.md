---
title: कथा
date:  22/05/2020
---

#### हृदयघात हुन पर्खिरहेको

_यियानाकि किरियाजिस_

बिहान पाँच बजे मेरो पेट अत्यन्तै दुख्यो जसले गर्दा मलाई उठायो। अनि एक छिन लडेँ र मलाई सास फेर्नै गाह्रो भएको थियो। म ६० वर्षको थिएँ र मेरो स्वास्थ राम्रो थिएन। त्यसकारण म साइप्रसको राजधानी निकोसियामा रहेको अस्पतालमा सिधै गएँ। डाक्टरले मलाई जाँच्यो र सबै कुरो ठिक छ भनेर मलाई भने र घरमा जानु पनि भने। मेरी श्रीमती मार्बी मसँग थिइन्। उनैले गर्दा मैले चुरोट खान टाडेको थिएँ नत्र म दिनको पाँचबट्टा चुरोट खान्थेँ। उनैले गर्दा नै मैले येशूलाई विश्वास गरेँ र सेभेन्थ-डे एडभेन्टिस्ट चर्चमा समावेश भएँ। यदि मेरो जीवन परिवर्तन भयो भनेमात्र मसँग बिवाह गर्ने भनेर उनले मसँग प्रस्ताव राखेकी थिइन्। मैले बप्तिस्मा पनि लिएँ।

विवाह भएको र नयाँ चर्चमा जान थालेको दुई वर्ष हुँदा मेरो शरीर धेरै अस्वस्थ भइरहेको थियो।

"म कहीँ पनि जान्न" मैले डाक्टरलाई भनेँ किनभने मलाई भित्र दुखीरहेको थियो र त्यो दुखाइ किन थियो सो मैले जान्न चाहेको थिएँ। मेरो जिद्दिले गर्दा डाक्टरले मुटुको डाक्टरलाई बोलाए। उनको अस्पतालमा आउने समय भएकै थिएन। त्यसकारण मैले पर्खेँ। एक घन्टा, दुई घन्टा, पाँच घन्टा, सात घन्टा अनि आठ घन्टा। दिउँसो एक बजे मेरो दुखाइ झन चर्किन थाल्यो। सास फेर्न पनि गाह्रो भएको थियो। बाहिर ताजा हावा खान भनेर म उठेँ। मलाई चक्कर लाग्यो अनि अचानक सबैतिर अँध्यारो देखेँ। त्यतिकै बेला कसैले चिच्यायो, "छिटो! उनलाई हृदयघात भइरहेको छ।" त्यतिकैबेला मुटुको डाक्टर पनि आइपुग्यो। अस्पतालका कर्मचारीहरूले मलाई इमर्जेन्सी कोठामा लगे। जब मेरो होस खुल्यो तब मैले थाहा पाएँ कि मेरो मुटुका नलिहरू नराम्रोसँग जमिरहेको थियो। "हामीले के गर्नसक्थ्यौँ सबै गर्यौँ" मुटुको डाक्टरले मलाई भने। म तीन हप्तासम्म अस्पतालको गम्भिर बिरामीहरूलाई राख्ने कोठामा बसेँ। जब मलाई अलिकति हलुको भयो तब डाक्टरहरूले मेरो मुटु खोलेर चिरफार गरे। अपरेशन कोठामा बसेको  झण्डै दश घन्टा भएको थियो। परमेश्वरको अनुग्रहले अपरेशन राम्रै भयो र म अहिले फेरि बलियो र खुशी छु।

जब मेरो पेट दुखेर पाँच बजे उठेको सम्झना भयो तब मलाई थाहा भयो कि त्यो समय मेरो हृदयघातको सुरु थियो। त्यतिनै बेला म मर्ने थिएँ। तैपनि प्रिय परमेश्वरले मेरो हृदयघात साढे आठ घन्टासम्म रोक्नुभयो। अनि जब मुटुको डाक्टर आइपुग्यो र मलाई बचायो।

(आज म ६१ वर्षको छु। मलाई नयाँ जीवन दिनुभएकोमा म परमेश्वरलाई धन्यवाद दिन्छु। मैले पाएको थप वर्षहरू उहाँलाई र अरूलाई सेवा गर्न प्रयोग गर्नेछु)।