---
title:  सृष्टिका दिनहरू
date:  18/05/2020
---

आज भोलिका विद्वान् भनाउँदाहरू, वैज्ञानिक भनाउँदाहरू, बुद्धिजीवी भनाउँदाहरू वा धर्मको खोल ओढ्नेहरू (इसाई नै किन नहुन्) छ दिन लगाएर गरिएको संसारको सृष्टि साँच्चिकै होइन, यो त दन्त्यकथा वा पुराण हो, यो अर्तीकथा हो  प्रतीक वा शब्दजालमात्र हो भनेर सिकाउँदछन्। विशेष गरेर अठारौँ शताब्दीमा विकासवादी सिद्धान्त प्रतिपादन भएपछि ती धारणाहरू मानिसले  सिकाउन थालेका हुन्। त्यस सिद्धान्त वा शिक्षाले यो पृथ्वी (ग्रह) युगौँ युगपछि आफै विकसित भएको हो भनेर सिकाउँदछ।

तर यस विषयमा उत्पत्तिको पुस्तकले हामीलाई के सिकाउँछ? उत्पत्ति १मा लेखिएका "दिनहरू"ले कुनै मनगडन्ते, पुराणमा थन्किएका धारणा, वा ती दिनहरू वास्तविक दिन होइनन् भन्ने धारणाप्रति किन ठाडै असहमति जनाउँछ?

`देहायका पदहरूमा "दिन"लाई कुन अर्थमा प्रयोग गरिएको छ? हेर्नुहोस्, उत्पत्ति १:३-५ र प्रस्थान २०:८-११|` 

सृष्टिको बारेमा व्याख्या गर्न बाइबलमामा हिब्रू भाषा योम yom वा "दिन" भन्ने शब्द प्रयोग गरिएको छ। यो अक्षरस वा वास्तविक दिन नै हो। उत्पत्तिको पुस्तक अनुसार दिन भनेको वास्तविक दिन हो, जसरी हामीले एक दिन भनेर बुझ्दछौँ। यो सृष्टिको दिनलाई लम्ब्याउन वा अरू कुनै अर्थ लगाउन बाइबलले अनुमति दिँदैन। कतिपय विद्वानहरूले सृष्टिका दिनहरू वास्तविक दिनहरू हुन् भनेर विश्वास नगरेतापनि उत्पत्तिको लेखकले "दिन" भन्नुको अर्थ अक्षरस वा वास्तविक दिन नै हो भनेर बुझाउन खोजिएको छ भनेर स्वीकार्दछन्।

प्रथम समयलाई जनाउने शब्द योम वा दिन भनेर परमेश्वरले नै किटानी गर्नुभएको विषयलाई रोचक मान्नुपर्दछ (उत्पत्ति १:५)। योम वा दिनको अर्थ बेलुका र बिहानी भन्ने हुन्छ (उत्पत्ति १:५,८)। “दिन” भन्दा एक दिन भन्ने अर्थ हुन्छ।त्यसले धेरै दिन वा लामो समय भनेर बुझाउँदैन।

यसरी सात दिन लगाएर गरिएको सृष्टिले समयको पूर्णतालाई देखाउँछ। एक पछि अर्को दिन भनेर आधारभूत वा अक्षरस गन्तीलाई तोकिएको छ। हिब्रूमा त्यस गन्तीलाई echad (इक्याड) अर्थात् एक भनिन्छ। अनि एकदिनपछि अर्को दिन भनेर गनेर नै गिन्ती गरेको दिन उल्लेख गरिएको छ। यो दिन गन्तीले एक एक दिनको गन्ती गरेर अन्तमा सातौँ दिन भनेर एक हप्ताको दिनहरूलाई स्पस्ट पार्दछ। ती दिनहरूको बीचमा कुनै रिक्तता वा खाली हुन्छ भनेर बाइबलमा भएको वयानले कुनै किसिमको आभास् दिएको छैन। सात दिन लगाएर गरिएको सृष्टि त्यही सात दिन हो जुन अहिले पनि हामीले मानिरहेकाछौँ।

फेरि परमेश्वरले आफ्नै हातले ढुङ्गाको पाटीमा चौथौँ आज्ञा लेख्नुभएको आधारमा पनि सात दिन लगाएर गरिएको सृष्टि अक्षरस वा वास्तविक दिनहरू नै हुन् भनेर प्रमाणित गर्न सकिन्छ। सातौँ दिन साबथलाई निरन्तररूपमा सम्झेर विश्राम गर्नुपर्ने परमेश्वरको आदेशले एक दिन बराबर कुनै युग वा लाखौँ वर्ष नभएर, वास्तविक र हामीले अनुभव गरिरहेको दिन नै हो भन्ने कुरालाई स्पष्ट पार्दछ।

`उत्पत्तिमा लेखिएको सृष्टि मात्र सृष्टि होइन। येशूको दोस्रो आगमनमा पुन: सृष्टि हुने अर्को प्रतिज्ञा पनि दिइएको छ। जब तुरही फुकिन्छ तब आँखाको निमेषमा हाम्रो नश्वर वा नाश हुने शरीरलाई अमर वा कहिल्यै नाश नहुने शरीरमा परिणत वा परिवर्तन गरिनेछ भनेर पावलले १ कोरन्थी १५:५२मा उल्लेख गरेका छन्। येशूको दोस्रो आगमनमा तुरहीको आवाजमा हामीलाई परमेश्वरले तुरुन्तै फेरि सृष्टि गर्नुहुनेछ भनेर किटानी गरिएको अवस्थामा, यो संसारको सृष्टि खरबौँ वर्षपछि विकसित हुँदै अहिलेको अवस्थामा आइपुगेको थियो भन्ने विकासवादको सिद्धान्तलाई कुन आधारमा विश्वास गर्ने?`