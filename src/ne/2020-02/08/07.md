---
title:  थप जानकारी
date:  22/05/2020
---

एलेन जी ह्वाइटद्वारा लिखित पाट्रियार्क एण्ड प्रोफेटसको पृ. ४४-५१को "द क्रियशन" र पृ. १११-११६को "द लिटरल विक।"

"भाषाको हिसाबले होस् वा साहित्यिक हिसाबले होस् अन्य धारणाहरूसँग तुलना गरेर जुटाइएका विभिन्न प्रमाणहरूले उत्पत्ति १मा उल्लेखित योम वा दिनले अक्षरस वा वास्तविक २४ घन्टाको दैनिक समय भनेर देखाउँछ।

उत्पत्ति १का लेखकले जुनरुपले वास्तविक वा अक्षरस दिनलाई दिन नै भनेर सम्बोधन गरे त्यो जस्तो “दिन”लाई अरू कुनै किसिमले व्यक्त गर्न सकिदैन्थ्यो।"-गेरहार्ड एफ. हासेल, "द डेजस अभ क्रियशन इन जेनसिस १: लिटर डेज र फिगरेटिभ 'पिरियडस् र इपोकस्' अभ टाइम्स?" (ओरिजिन्स २१.१ (१९९४), पृ. ३०,३१बाट रूपान्तरित।

"यदि परमेश्वरको वचनले अगुवाई नगरेको भए जतिसुकै मैहुँ भन्ने विद्वानहरू किन नहुन् वा तिनीहरूको दिमाग किन नहोस्, तिनीहरूले विज्ञान र प्रकाश वा परमेश्वरको वचनलाई विभिन्न खोज अनुसुन्धानबाट मिलाउने प्रयास गरे तिनीहरूको दिमाग नै अलमलमा पर्न सक्छ। सनातन सृष्टिकर्ता परमेश्वर र उहाँका कामहरू तिनीहरूको सोच भन्दा बाहिर वा अपार छ: तिनीहरूले सोचेका प्राकृतिक नियमबाट बाइबल व्याख्या गर्न नसकिने भएकोले तिनीहरू बाइबलको इतिहास भरपर्दो छैन भनेर सिकाउँदछन्।"-एलेन जी ह्वाइट, टेस्टिमोनिज फर द चर्च, ठेली ८, पृ. २५८बाट रूपान्तरित।

**चिन्तनमनन्:**

`अ. एलेन जी ह्वाइटले व्यक्त गर्नुभएको माथिको मन्तव्य फेरि हेर्नुहोस्। आजभोलि इसाई भनाउँदाहरू नै विज्ञानले दावी गरेका सिद्धान्तसँग सम्झौता गरेर बाइबलको इतिहासलाई भरपर्दो छैन भनिरहेका छन्। यसलाई तपाईँ के भन्नुहुन्छ?`

`आ. ईश्वर वा धर्मलाई विश्वास गर्ने तर विकासवादी सिद्धान्तलाई पनि अङ्गाल्ने व्यक्तिले बाइबललाई गम्भीररुपमा लिन किन असम्भव छ? यदि विकासवादी सिद्धान्तलाई पनि अङ्गाल्ने कोही इसाई तपाईँको सम्पर्कमा छन् भने पावलले लेखेका  (रोमी ५) आदमको पतन, मृत्यु र येशूको क्रुसको बीचमा के सम्बन्ध छ भनेर सोध्नुहोस्।तब तिनले चित्तबुझ्दो जवाफ देलान्?`

`इ. परमेश्वरको वचन, बाइबलमा व्यक्त गरिएका शिक्षादीक्षा अध्ययन गर्दा त्यसमा भएका सत्यहरूले विश्वासीहरूको विश्वास र आँखा झन् वास्तविकरुपमा खोल्दैन होला र? अनन्तको परमेश्वरले बाइबलमा भएका सत्यहरूलाई प्रकट गर्नुहुँदा इसाईहरूलाई संकुचित मानिसहरू भनेर कसरी भन्न सकिन्छ र? अथवा भौतिकवादी नास्तिकहरूले देखेको संसार इसाईहरूले देखेको भन्दा झन् संकुचित छैन र?`

`ई. हामी परमेश्वरको वचनमा प्रतिवद्ध भइरहदा कतिपय समयमा नारी र पुरुषको बीचमा हुने असमान लैंगिक व्यवहार देखिइनुलाई के भन्ने? वेचविखनमा परेर शरीर बेच्न विवस रहेका नारीहरूप्रति संवेदनसील बन्न र तिनीहरूलाई ढुँङ्गा नहान्ने यथार्थवोधप्रति हामी कसरी सजग रहने?`