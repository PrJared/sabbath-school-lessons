---
title:  सृष्टि र विवाह
date:  20/05/2020
---

विगत केही दशकहरूमा समाज र सरकारले विवाहको बारेमा गरेको परिभाषामा ठूलो परिवर्तन आएको छ। कतिपय देशहरूमा समलिङ्गी वा पुरुष पुरुषको बीचमा र स्त्री स्त्रीको बीचमा हुने विवाहलाई अनुमोदन गरिएको छ। परिवारको संरचना र सुरक्षाको निम्ति आवश्यक रहेको एक पुरुष र एक स्त्रीमा केन्द्रित परम्परागत संरचनालाई तिनीहरूले भत्काइ रहेका छन्। धेरै कारणहरूले गर्दा यो खालको आधुनिक संरचनाको बिकासले धेरै चुनौति तथा प्रश्नहरू खडा गरिरहेकाछन्। यसले पुरुष र स्त्रीको बीचमा हुने विवाह र दाम्पत्य जीवनलाई खल्बल्याइरहेको छ। चर्च र राज्यको बीचमा हुने सम्बन्धमा धक्का पुगिरहेको छ। पवित्र धर्मशास्त्र बाइबलले सिकाए अनुसार विवाहको पवित्रता र परिवारको संरचनालाई आधुनिकताको नाउँमा बिगारिहेका छन्।

`देहायका पदहरूमा परमेश्वरको योजना अनुसार आदर्श विवाह वा दम्पत्तीलाई कसरी व्याख्या गरिएको छ? हेर्नुहोस्, उत्पत्ति १:२६-२८, उत्पत्ति २:१८, २०-२४`

आफ्नो सारा सृष्टिको कामको केन्द्रबिन्दु वा मुख्य समय हप्ताको छैठौँ दिन थियो। त्यस दिनमा परमेश्वरले मानव जातिलाई सृष्टि गर्नुभएको थियो। आफूलाई सम्बोधन गर्दा परमेश्वरले बहुवचन प्रयोग गर्नुभएको विषयलाई अचम्मै मान्नुपर्दछ। उत्पत्ति १:२६मा व्यक्त गरिएको वचन अर्थमूलक छ, "अब हामीले मानिसलाई हाम्रै स्वरुपमा बनाऔँ।" सबै प्रेमको सम्बन्धमा रहनुभएको त्री-एक परमेश्वर अब एकमत भएर यस संसारमा मानव जातिको सृष्टि गर्नुहुन्छ र त्यसलाई निरन्तरता दिन उहाँहरूले वैवाहिक संरचना स्थापना गर्नुहुन्छ जसमा पुरुष र स्त्री विवाहद्वारा एक आपसमा सौहार्द र प्रेमिलो सम्बन्धमा रहून्।

यो स्पष्ट छ परमेश्वरले आफ्नै स्वरुपमा मानिसलाई सृष्टि गर्नुभयो। उहाँले नर र नारी सृष्टि गर्नुभयो (उत्पत्ति १:२७) (परमेश्वरको यो कामले पुरुष र स्त्रीको समानतालाई देखाउँछ। पुरुषमात्र होइन महिलालाई पनि परमेश्वरको स्वरुपमा सृष्टि गरिएको छ। इश्वरीय स्वभावमा वा परमेश्वरको स्वरुप भएर आदर गरिने समूहमा केवल पुरुषमात्र होइन महिला पनि समान रूपमा  समावेश हुनुपर्दछ- अनुवादकको व्यक्तिगत प्रतिक्रिया)।

आदमले भने, "यो त मेरो हाड र छाला हो" (उत्पत्ति २:२३ रूपान्तरित)। अनि आदमले नै उनलाई "स्त्री" भनेर नामांकरण गर्छन्। अनि वैवाहिक जीवन सुलभ र सौहार्द अर्थात् खुशी बनाउन विवाह गरेपछि "पुरुष आफ्ना बाबु र आमाबाट अलग भएर आफ्नी श्रीमतीसँग जोडिनुपर्दछ जसले गर्दा ती दुई अलग अलग जीव होइनन् तर एकै जिऊका हुन जान्छन्" (उत्पत्ति २:२४ रूपान्तरित)।

विवाह गरेपछि पुरुष र स्त्रीको सम्बन्धलाई एक शरीर भनेर धर्मशास्त्र बाइबलले स्पष्ट किटानी गर्दछ। तिनीहरू पुरुष र स्त्री भएपछि आफ्ना बाबु र आमाबाट अलग भएर छुटै परिवार गठन गर्न तयार हुन्छन् भनेर बाइबलले बताउँछ। यस पृथ्वीका हाम्रा प्रथम पुर्खा वा बाबु र आमालाई दिइएको निर्देशनले यसरी स्पष्ट पार्दछ: "परमेश्वरले तिनीहरूलाई आशिष दिनुभयो र भन्नु भयो, "फल्दै फुल्दै र बृद्धि हुँदै जाओ। यस पृथ्वीमा भरिओ र यसलाई सम्हाल" (उत्पत्ति १:२८ रूपान्तरित)। (दु:ख लाग्दो कुरो त यो छ जब पाप आयो तव त्यो वाक्य उल्टोपुल्टो हुन गएको छ: वृद्धिचाहीँ हुने तर फलदायी नहुने परिवार वन्नु दुखद हो।-अनुवादकको धारणा)। पाचौँ आज्ञामा सन्तान वा छोराछोरीहरूलाई आफ्ना पिता र मातालाई आदर गर भनिएको छ (प्रस्थान २०:१२)। यो खालको पारस्परिक सम्बन्ध जबसम्म स्त्री र पुरुषको बीचमामात्रै वैवाहिक सम्बन्ध गाँसिन्छ तबसम्म मात्र सम्भव हुन्छ।

`येशूले मत्ती १९:३-६मा व्यक्त गर्नुभएको वचन पढ्नुहोस्। यसमा हामीलाई विवाहको पवित्रताको विषयमा कसरी सिकाइएको छ? येशूको आफ्नै वचन अनुसार र समस्त मानव जातिलाई देखाइएको परमेश्वरको प्रेमलाई कहिल्यै पनि नविर्सने र हामी पापी नै भएतापनि विवाहको सम्बन्धमा बाइबलको नीतिमा अडिग भएर कसरी खडा भइरहने?`