---
title:  साबथ र सृष्टि
date:  19/05/2020
---

कतिपय धर्म निरपेक्ष र धार्मिक समूदायहरूले (विभिन्न सम्प्रदायका इसाईहरू पनि) सातौँ दिन साबथलाई भिषण आक्रमण गरिरहेका छन्। यो आक्रमणको ज्वलन्त उदाहरण विश्वव्यापीरूपमा काम गर्ने तालिकाले देखाउँदछ। कतिपय पश्चिमी देशहरूले सोमबारलाई हप्ताको पहिलो दिन मानेर शनिबार नभइ आइतबारलाई सातौँ दिन हो भनेर क्यालेन्डरमा राखेको पाइन्छ। केही समय अघि पोपले जलबायु परिवर्तन सम्वन्धी सम्मेलनमा आइतवारलाई नै यहूदीहरूको साबथ मानेर हप्ताको एक दिन विश्राम लिन आह्वान गरेका थिए। त्यसो गरिएमा विश्वको जलबायु परिवर्तनमा सुधार आउँछ भन्ने उनको दावी थियो (पोप फ्रान्सिस: लौडाटो सि (भाटिकन प्रेस, २०१५) पृ. १७२,१७३)।

`सात दिन लगाएर गरिएको सृष्टि चौथौँ आज्ञासँग कसरी अन्तरसम्वन्धित छ भनेर देहायका पदहरूले कसरी देखाउँछ? तीन स्वर्गदूतहरूका सन्देशहरूमा सृष्टिकर्ता परमेश्वर कै पूजा गरिनुपर्छ भनेर किन जिकिर गरिएको हो? हेर्नुहोस्, उत्पत्ति २:१-३, प्रस्थान २०:८-११, मर्कूस २:२७-२८ र प्रकाश १४:७|` 

सातौँ दिनमा परमेश्वरले आफूले गर्नु भएको काम सम्पन्न वा सिध्याउनुभयो भनेर बाइबलले भन्दछ (उत्पत्ति २:२)। "आफूले गरेको काम सातौँ दिनमा सिध्याउनुभएपछि परमेश्वरले त्यसलाई पवित्र अर्थात् त्यो दिनलाई अरू दिनहरूभन्दा अलग राख्नुभयो। त्यो दिन मानिसहरूको निम्ति विश्रामको दिन भनेर परमेश्वरले तोक्नुभएको थियो।"-एलेन जी ह्वाइट, पाट्रियार्कस् एण्ड प्रोफेटस्, पृ. ४७बाट रूपान्तरित। त्यसैकारण येशूले यो भन्न सक्नुभएको थियो "साबथ मानिसहरूको निम्ति बनिएको हो, साबथको निम्ति मानिस बनिएको होइन" (मर्कूस २:२७ रूपान्तरित)। येशूले यस खालको आधिकारिक वक्तव्य दिन सक्नु भएको थियो किनकि उहाँले नै साबथ सृष्टि गर्नुभएको थियो। यो दिन सृष्टि र सृष्टिकर्ता अलग हुन् भनेर देखाउने अनन्तको चिन्ह थियो साथै  परमेश्वर र उहाँका जनहरूको बीचमा करारको लाल मोहर वा छाप पनि यही साबथ थियो। साबथ केवल यहूदीहरूको निम्तिमात्र होइन तर सबै मानव जातिको निम्ति हो (किनकि साबथ सृष्टि गरिएको दिनमा आदम र हव्वा बाहेक अरू कुनै मानिस जाति थिएनन् न त यहूदी जात भन्ने धारणाको अस्तित्व नै थियो)।

साबथ दिन सृष्टि गरिएपछि येशूले तीन थोक गर्नुभएको थियो भनेर उत्पत्तिको पुस्तकले बताउँदछ। पहिलो, उहाँले "बिश्राम लिनुभयो" (उत्पत्ति २:२)। उहाँ आफै अनुकरणीय उदाहरण हुनुभएर हामी सबै मानव जातिले विश्राम लिओस् भन्ने उहाँको चाहना हामीलाई देखाउनुभएको थियो। दोस्रो, उहाँले विशेष गरेर सातौँ दिनलाई "आशिष" दिनुभयो (उत्पत्ति २:३)। सृष्टिको विवरणमा पशुपंक्षीहरूलाई परमेश्वरले आशिष दिनुभएको थियो (उत्पत्ति १:२२), आदम र हव्वालाई आशिष दिनुभएको थियो (उत्पत्ति १:२८) तर हप्ताको सात दिनहरूमध्ये केवल सातौँ दिनलाईमात्र विशेष गरेर आशिष दिनुभएको थियो। तेस्रो, परमेश्वरले यस दिनलाई "पवित्र वा चोखो" पार्नुभयो (उत्पत्ति २:३)।

बाइबलमा अरू कुनै दिन छैन जसलाई यी तीन ओहोदाले विभूषित गरिएको होस्। अर्थात् कुनै पनि अरू दिन छैनन् जसमा तीनवटा काम वा थोकहरूद्वारा परमेश्वरले विशेष ध्यान दिनुभएको होस्। ती तीन कामहरू चौथौँ आज्ञामा दोहोरिएका थिए। त्यसबेला परमेश्वरले यस दिनको गरिमा वा सम्मानलाई आफ्नै औँलाले लेख्नुभएको थियो। साबथको आधारशीला सृष्टि हो भनेर परमेश्वरले औँल्याउनुभएको थियो (प्रस्थान २०:११)।

`सनातन सृष्टिकर्ता परमेश्वर नै हाम्रो पुजनीय परमेश्वर हुनुहुन्छ भन्ने आधार नै साबथको आज्ञा हो भनेर कसरी प्रकाश १४:७ र प्रस्थान २०:११ले स्पष्ट पार्दछ? अन्तिम दिनहरूमा हुने विभिन्न घट्नाहरूसँग साबथको सम्बन्ध कसरी सिधै जोडिएको छ?`