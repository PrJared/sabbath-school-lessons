---
title:  के येशू धर्मशास्त्र बाइबलको खिलाफमा चल्नुभएको थियो?
date:  23/06/2020
---

`आफ्नो सम्बन्ध बाइबलसँग कति गाढा वा घनिष्ट थियो भनेर येशूले यूहन्ना ५:४१-४७मा कसरी स्पष्ट गर्नुभएको छ? यसबाट हामी कस्तो सन्देश पाउँछौँ?` 

येशूले पुरानो करारको ठीक बिपरीत बोलेर आफ्नै वचनहरू थप्नुभएको थियो भनेर कतिपयले दावी गर्छन्। उहाँले आफ्ना वचनहरू पुरानो करारभन्दा माथि राख्नुभएको थियो भनेर पनि तिनीहरू दावी गर्छन्।  "तिमीहरूले सुन्यौ...तर म भन्दछु" भनेर येशूले धेरैपल्ट भन्नुभएको कुरा नयाँ करारमा लेखिएको छ (मत्ती ५:४३,४४, मत्ती ५:२१,२२,२७,२८,३३,३४,३८,३९)। जब येशूले डाँडामा दिनुभएको उपदेशमा ती प्रख्यात वचनहरू बोल्नुभयो तब उहाँले पुरानो करारलाई निलम्बन वा खण्डन गर्न खोज्नुभएको थियो। तर कतिपयले उहाँले त्यसो गर्नुभएको भनेर व्याख्या गर्न खोज्दछन्। धर्मशास्त्रको बारेमा त्यसबेलाका चलनचल्ती अनुसार नै उहाँले विभिन्न तरिकाले व्याख्या गर्नुभएको थियो। त्यसबेला सबैले मुखबाटै सुनेका परमेश्वरका नीतिहरूलाई याद दिलाएर सिकाउनुभएको थियो। आफ्नो शत्रुलाई घृणा गर्न परमेश्वरले कहिल्यै पनि आदेश दिनुभएको थिएन न त घृणा गर्नु ठीक थियो भनेर उहाँले भन्नुभएको थियो (मत्ती ५:४३)।

येशूले पुरानो करारलाई खारेज गर्नुभएन न त यसको गरिमालाई घटाउनुभयो। बरू त्यसको ठीक बिपरीत चाहीँ गर्नुभयो। उहाँ को हुनुहुन्छ भनेर प्रमाणित गर्ने आधार नै पुरानो करार हो भनेर उहाँले ठम्याउनुभएको थियो। उहाँले पुरानो करारका भनाइहरूलाई नै उतार्दै परमेश्वरको सुरूको योजना के थियो सो औँल्याउनुभएको थियो।

येशूलाई नै आधार बनाएर पुरानो करारका भनाइहरूलाई अवमूल्यन गर्नु वा बाइबलका कुनै भागहरू परमेश्वरको प्रेरणाद्वारा म लेखिएको होइन भन्ने मनस्थिति एकदम खतरा छ। बाइबलको आलोचना गर्ने यो चलाकीपूर्ण चालबाजी हो। येशूकै नाउँमा मानिसहरूले बाइबललाई उल्टापुल्टा गरेर बाइबलको गरिमालाई पछार्न खोज्छन्। पवित्र धर्मशास्त्र वा तत्कालिन पुरानो करारलाई उहाँले कस्तो आधिकारिक मान्यता दिनुभएको थियो भनेर येशूका धेरै उदाहरणहरूले देखाउँदछ। पुरानो करारप्रति येशू ख्रीष्टको धारणाभन्दा अर्को धारणा हामीलाई किन चाहिन्छ र? उहाँकै वचनले पुरानो करारको गरिमालाई प्रमाणित गर्नुहुन्छ।

धर्मशास्त्रको अधिकारलाई कमजोर बनाउनु वा अवमूल्यन गर्नुको साटो येशुले धर्मशास्त्र भरपर्दो र विश्वासिलो पथप्रदर्शक भएको कुरा जिकिर गर्नुभएको थियो। डाँडामा दिनुभएको उपदेशमा धर्मशास्त्र बाइबल वा त्यसबेलाको पुरानो करारलाई स्पष्टरूपमा उचाल्नुभएको थियो: "व्यवस्था र अगमवक्ताहरूलाई निलम्बन गर्न म आएको भनेर तिमीहरूले नसम्झ। तिनीहरूलाई खारेज गर्न वा निलम्बन गर्न होइन बरू पूरा गर्न म आएको हुँ" (मत्ती ५:१७)। अनि धर्मशास्त्रमा भएका ती आज्ञाहरूको सानोभन्दा सानो कुनै बुँदालाई कसैले तल झार्छ वा अवमूल्यन गरेर सिकाउँछ भने त्यो मानिस स्वर्गको राज्यमा अत्यन्तै सानो कहलाइनेछ (मत्ती ५:१९ रूपान्तरित)।

`हामीले सिकाउने मूल शिक्षादीक्षा आज पनि पुरानै करारमा आधारित छ। जस्तै: उत्पत्ति १,२मा उल्लेख गरिएको सृष्टिको बृतान्तहरू, उत्पत्ति ३मा लेखिएको पापको प्रवेश। येशूभक्तहरूको निम्ति नयाँ करारमा भएका के के निर्णायक शिक्षादीक्षाहरू जुन पुरानो करारमै आधारित भएका छन् र त्यस आधारमा पनि नयाँ करारले झन स्पष्ट पारेको छ भन्न सकिन्छ ।`