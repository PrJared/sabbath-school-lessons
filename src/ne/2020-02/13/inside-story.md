---
title: कथा
date:  26/06/2020
---

#### हवाइजहाज दुर्घटनाबाट जोगिनु

_आन्द्र्यु मेकचेसनी, एडभेन्टिस्ट मिसन_

एक दिन ५३ वर्षको पियस कबादी टिसिम्बे एउटा सानो जहाजमा चढे। उनी डेमोक्राटिक रिपब्लिक कङ्गोको दुर्गम क्षेत्रमा रहेको उनले स्थापना गरेको चर्चमा जाँदै थिए। तर किनशासाको एयर कसाइले चलाएको रुसमा बनेको त्यो सानो जहाज कामाको हवाई मैदानबाट उड्ने बित्तिकै इन्जिनमा समस्या देखा पर्यो। त्यो जहाज आङ्गोलाको सिमानामा रहेको शिकापा क्षेत्रमा जादै थियो जुन् ९० माइल वा १५० किलोमिटर पर थियो। पाइलटले त्यो जहाज अवतरण गर्न खोज्दै थियो त्यो जहाज उड्ने उचाइबाट ढलमलिन पुग्यो र जहाजको कोठा धुवाँले भरियो। टिशिओम्बेले पाइलट आफ्नो ठाउँबाट बाहिर निस्केको देखे। अनि "पाइलटको पछि लाग" भन्ने आवाज उनमा आयो। टिशिओम्बे जुरुक्क उठे। पाइलटले जहाजको आपतकालिन ढोका खोले र हामफाले। अनि टिशिओम्बेपनि हामफाले। एक छिनमा त्यो जहाज झाडीमा ठोकिन पुग्यो र आगो लागेर पड्क्यो। यो दुर्घट्ना कामाको एयरपोर्टको केवल दुई माइल वा तिन किलोमिटर पर सन् २०१७को जुलाई २७मा भएको थियो। केवल टिशिओम्बे र पाइलट बाँचे अरू पाँच जना यात्रुहरूको मृत्यु भयो। उनकी श्रीमती निकोलले भनिन् "उनी केवल आफ्नो मोबाइलसँगमात्र बाँचे।" उनले आफ्नो श्रीमानको फोटोहरू उनको साथीले ह्वाटस्अपमा राखेकोले थाहा पाइन्। "उनको शिर र खुट्टामा चोट लागेको थियो तर उनका कुनै हड्डीहरू भाँचिएको थिएन" टिशिओम्बेकी श्रीमतीले भनिन्।

फोटोहरूमध्ये टिशिओम्बेले रक्ताम्य भएको कमिज लगाएको र हातमा मोबाइल बोकेको एउटा थियो। निकोलले आफ्नो श्रीमानसँग तीन दिनसम्म बोल्न पाएकी थिइनन्। तर जब टिशिओम्बेले फोनबाट बोले तब उनले परमेश्वरलाई धन्यवाद दिएर आफ्नी श्रीमतीसँग यसरी वोलेका थिए " परमेश्वरलाई म कहिल्यै पनि छोड्नेछैन। उहाँ अचम्मको हुनुहुन्छ।"

टिशिओम्बे १५ जना सदस्यहरू भएको सानो चर्चमा जान चाहेका थिए। त्यो चर्च काबुन्ग्युमा सुसमाचार प्रचारपछि खोलिएको थियो। उनले शुक्रबार नै उड्नुपरेको थियो किनकि उनले चाहेको उडान शनिबारमात्र हुन्थ्यो। "तिनीहरूले उनलाई शनिबार उड्न सल्लाह दिएका थिए। तर साबथ भएकोले 'म उड्न सक्दिँन' भनेर उनले भनेका थिए। 'तपाईँ जाने ठाउँमा केवल शनिवारमात्र जहाज उड्छ' तिनीहरूले भने। तर उनले भने 'त्यसो भए म अर्कै तरिकाबाट म जानुपर्ने ठाउँमा जान्छु' भनेर उनले भने" भनेर निकोलले भनिन्। टिशिओम्बेले (फोटोको दोस्रो पत्ति) एयरपोर्टबाट आफ्नी श्रीमतीलाई आफू अर्कै हवाइ जहाजबाट जाने भनेर फोन गरेका थिए। उनले काबुङ्ग्युमा अर्कै बाटो भएर पुग्ने आशा गरेका थिए। दुर्घटनामा जे भयो त्यसले गर्दा निकोलको मनमा धेरै प्रश्नहरू खडा भएको थियो। टिशिओम्बे र पाइलटमात्र किन बाँचे त्यो पनि उनले बुझ्न सकिनन्। टिशिओम्बेलको साबथमा नउड्ने निर्णयले त्यो घटना भएको हो कि भनेर निकोल प्रश्न गर्छिन्। तर भजन ९१:४मा लेखिएको प्रतिज्ञा अनुसार टिशिओम्बे मृत्युबाट उम्केका थिए भन्ने कुरामा उनी विश्वस्त छिन्। यसमा लेखिएको छ "किनभने उसले उसको प्रेम माथि राखेकोले म उसलाई उद्धार गर्नेछु" (रूपान्तरित)।

"परमेश्वरप्रति आस्थावान र निष्ठावान भएर चल्नुपर्छ किनकि उहाँले हामीलाई सधैँ रक्षा गर्नुहुन्छ" निकोल सुनाउँछिन्।