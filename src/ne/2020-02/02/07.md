---
title:  थप जानकारी
date:  10/04/2020
---

वेवसाइट www.adventistbiblicalresearch.org/materials/bible-interpretation-hermeneutics/methods-bible-study सामग्रीमा दिएको बाइबल सम्बन्धी विभिन्न अनुमानहरू, बाइबलको सुरुवात, आधिकारकता र बाइबल अध्ययन गर्ने तरिकाहरू पढ्नुहोस्।

हाम्रो विश्वासको निम्ति बाइबलको अत्यन्तै खाँचो त छ तर जब हामी यो अध्ययन गर्छौँ यसमा पवित्र आत्माको प्रभाव हाम्रो मनमा र दिमागमा भएन वा हुन दिएनौँ भने यसको वास्तविक आत्मिक मूल्यमान्यता हुँदैन।

"आफ्नो वचनमा मानिसको मुक्तिको निम्ति आवश्यक ज्ञानहरू मानव प्राणीलाई परमेश्वरले सुम्पनु भएको छ। परमेश्वरको सर्वोच्च, आधिकारिक र त्रुटीरहित इच्छालाई पवित्र धर्मशास्त्र बाइबलले प्रकट गर्दछ भनेर स्वीकार्नुपर्दछ। बाइबलमा लेखिएका सामग्रीहरू मानिसहरूको निम्ति उच्च नैतिक आदर्शका मापदण्डहरू हुन्, मानिसको अनुभवलाई यसैले जाँच्दछ, सबै शिक्षादीक्षालाई विस्तृतरूपमा यसले प्रकट गर्छ...उहाँको इच्छा उहाँको वचनबाट मानिसहरूलाई प्रकट गरियो भन्दैमा पवित्र आत्माको अगुवाइ र उहाँको उपस्थिति निरन्तररूपमा हुँन्छ भन्ने हुदैन। बरू त्यसको बिपरित उहाँका सेवकहरूले वचन खोल्न, दिव्यज्ञान दिन र यसमा भएका शिक्षा तथा अर्तीहरूलाई व्यवहारमा उतार्न मुक्तिदाताले पवित्र आत्मा पठाउँछु भनेर प्रतिज्ञा गर्नुभएको छ। परमेश्वरको आत्माले बाइबल प्रेरित भएकोले पवित्र आत्माको शिक्षा परमेश्वरको वचनको बिपरीत जान असम्भव छ।"-एलेन जी ह्वाइट, द ग्रेट कन्त्रोभर्सी, पृ. ९बाट रूपान्तरित।

**चिन्तनमनन:**

`अ. आफू र आफ्नो इच्छा परमेश्वरले हामीलाई किन प्रकट गर्नुहुन्छ? हामीलाई परमेश्वरको दिव्यप्रकट वा प्रकाश किन चाहिन्छ?`

`आ. परमेश्वर आफूलाई कसरी प्रकट गर्नुहुन्छ? आफू को हुनुहुन्छ भनेर परमेश्वरले विभिन्न तरिकाहरूबाट प्रकट गर्नुहुन्छ। साधारणतया प्रायजसो प्रकृतिबाट उहाँले आफ्नो बारे प्रकट गर्नुहुन्छ, तर बिशेष गरेर सपनाहरूबाट (दानिएल ७:११), स्वप्नदर्शनहरूबाट (उत्पत्ति १५:१), विभिन्ने चिन्ह वा शङ्केटहरूबाट (१ राजा १८:२४,३८) र उहाँको पुत्र येशूख्रीष्टद्वारा (हिब्रू १:१,२)। के तपाईँको व्यक्तिगत जीवनमा परमेश्वरले तपाईँलाई प्रकट गर्नुभएको छ?`

`इ. बाइबलका केही विद्वानहरूले बाइबलका केही आधारभूत सत्यहरूलाई ठाडै अस्वीकार गरेको पाइन्छ। बाइबल पुराण, दन्त्यकथा वा काल्पनिक दस्तावेज हुन् भनेर तिनीहरूले सिकाउँछन्। सृष्टिको बृतान्त, आदम र हवाको वास्तविकता, प्रस्थान दानिएलका कथा आदिहरू आत्मिक सत्यहरूलाई सिकाउने अर्ती अर्तिदिने वा काल्पनिक कथाहरू हुन् भनेर बाइबलका ती पण्डित भनाउँदाहरूले नै जिकिर गर्दछन्। जब परमेश्वरको वचनमाथि मानिसहरूले न्याय गर्छन् वा मूल्याङ्कन गर्छन् त्यसको नतिजा परमेश्वरको वचनलाई न्युनस्तरमा झरिन्छ। बाइबललाई मानवीय अनुमान वा ज्ञानले मूल्याङ्कन गर्नु अथवा तर्क गर्नु कतिको खतरापूर्ण रहेछ भनेर हामीलाई स्पष्टरूपमा के सन्देश दिइएको छ?`

`ई. परमेश्वरले आफ्नो इच्छा बाइबलमा अत्यन्तै प्रभावकारीरूपमा प्रकट गर्नुभएको छ। यद्यपि, परमेश्वरको इच्छा र येशू ख्रीष्टमामात्रै मुक्ति छ भन्ने सुसमाचार सुनाउन र फैलाउन तपाईँको संलग्नता भएको उहाँ चाहनुहुन्छ। जब मानिसहरूले तपाईँलाई देख्छन् तब तपाईँमा र तपाईँको व्यवहारमा कस्तो खालको परमेश्वर तिनीहरूले देख्छन्? सोच्नुहोस्।`