---
title:  परमेश्वरको लिखित वचन
date:  07/04/2020
---

`"तब परमप्रभुले मोशालाई भन्नुभयो, “यी कुरा लेख,  किनकि यी नै कुराबमोजिम तिमी र इस्राएलसित मैले करार बाधेको छु।”  (प्रस्थान 34:27)। परमेश्वरले मोशालाई उहाँका वचन वा करार केवल भन नभनि लेख भन्नुभयो, यो किन होला? लिखित वचनको फाइदा के छ?`

परमेश्वर बोल्नुहुन्छ। मानिसको भाषा सृष्टि गर्ने परमेश्वरले आफूले प्रकट गर्न चाहेको ईश्वरीय सत्यहरू र उहाँको प्रेरणाद्वारा सोचिएका सोचहरू मानिसहरूको बीचमा पुर्याउन उहाँले विश्वासी र भरपर्दो साधन प्रयोग गर्नुहुन्छ। त्यसकारण सुरूदेखि नै बाइबलका लेखकहरूलाई उहाँका शिक्षा र दिव्यज्ञानहरू लेखेर नै जनसमक्ष पुर्याउन उहाँले चाहानु भयो ।

मानिसमा नभएका परमेश्वरका रहस्य र सन्देशहरू जनसमक्ष पुर्याउन उहाँले कसरी प्रकट गर्नुभयो भनेर देहायका पदहरूले कसरी बताउँछ? हेर्नुहोस्:  प्रस्थान १७:१४, प्रस्थान २४:३,४, यहोशू २४:१४-२७, यर्मिया ३०:१-२, प्रकाश १:१०-११, प्रकाश १:१७-१९, प्रकाश २१:१-५, र प्रकाश २२:१७-२१ 

आफ्नो प्रेरणादायी र आफूले प्रकट गरेका सन्देशहरू लेख्न परमेश्वरले किन उहाँका पवित्र जनहरूलाई आदेश दिनुभयो? त्यसको जवाफ स्पष्ट छ: ताकि हामी सजिलैसँग नबिर्सौँ। बाइबलमा लेखिएका वचनहरूले हामीलाई निरन्तररूपमा परमेश्वरतिर र उहाँका वचनहरूतिर औँल्याइरहेको हुन्छ। बखितम वा बोलिएको वचनभन्दा लिखितम वा लेखिएको सामग्रीहरू भरपर्दो र सुरक्षित राख्न सकिने हुन्छ। बोलिएका वचनहरू बारम्बार भनिरहनुपर्छ। साथै बोलिएका वचनहरू भन्दा लेखिएका वचनहरूका प्रतिलिपीहरू बनाइरहन सकिन्छ र धेरै मानिसहरू समक्ष ती वचनहरू पुर्याउन पनि सकिन्छ तर केवल बोलिएका वचनहरूमात्रै छ भने ती वचनहरू धेरैकहाँ वा विश्वव्यापीरूपमा फैलाउन सकिँदैन किनभने बोलिएका वचनहरू केवल सिमित मानिसहरूको बीचमा एक पटक एक निश्चित ठाउँमामात्रै बोल्न सक्छौँ। यदि वचनहरू लेखिएको छ भने अनगिन्ति मानिसहरूको बीचमा, विभिन्न स्थान र देशविदेशमा पठाउन सकिन्छ साथै पछिका अनगिन्ति भावी सन्तानहरूको निम्ति आशिषमय हुनसक्छ। यदि कसैले पढ्न सक्दैनन् भने तिनीहरूको निम्ति अरूले पढेर पनि सुनाउन मिल्छ।