---
title: बाइबल कसरी सुरु भयो? यसका स्वभाव वा गुणहरु
date:  04/04/2020
---

### यस अध्यायका मूल पदहरू
२ पत्रुस १:१९-२१, २ तिमोथी ३:१६, १७, व्यवस्था १८:१८, प्रस्थान १७:१४, यूहन्ना १:१४ र हिब्रू ११:३,६।

> <p>यस अध्यायको मूल सार पद</p>
> "यसैकारण निरन्तररूपमा तिमीहरूको निम्ति हामी परमेश्वरलाई धन्यवाद चढाउँछौँ, किनभने जब हामीले तिमीहरूलाई सुनाएको परमेश्वरको वचन तिमीहरूले ग्रहण गर्यौ तब तिमीहरूले मानिसहरूको वचन नभएर सत्यमा आधारित वचन भनेर हृदयदेखि स्वागत गरेर आत्मसात् गर्यौ। तिमीहरू विश्वास गर्नेहरूको निम्ति परमेश्वरको वचनले प्रभावकारीरूपमा काम गर्दछ" (२ थेसलोनिकी २:१३)।

हाम्रो जीवन र सम्पूर्ण चर्च वा विश्वासीहरूको जीवनमा बाइबलले अत्यन्तै प्रभावकारी भूमिका कसरी खेल्दछ भन्ने कुरो बुझ्न बाइबल कसरी सुरुवात भयो भनेर त्यसका स्वभाव वा गुणहरूलाई हेर्नु र बुझ्नु आवश्यक छ। यदि बाइबल कुन प्रक्रियाबाट प्रकट वा प्रेरित भयो भन्ने ज्ञानलाई हामीले बुझ्न सक्यौँ भने त्यसलाई ब्याख्या गर्ने क्षमता पनि हामीमा हुन्छ। त्यस प्रक्रियाको ज्ञानले बाइबलको व्याख्यालाई उल्लेखनीय ढाँचा वा मापदण्डमा राख्नसक्छौँ र बाइबलको बुझाइले पनि हामीलाई प्रभाव पार्न सक्छ। यदि हामी बाइबललाई ठिक वा उचितरूपमा बुझ्न चाहन्छौँ भने कुन आधारभूत परिपाटीमा वा सिमाभित्र रहेर यसको अध्ययन गर्नुपर्छ भन्ने कुरो हामीलाई बाइबलले नै निर्णय गरेको वा देखाएको बाटोमा हामी सबैले हिड्नु आवश्यक छ। अर्थात् बाइबललाई बुझ्ने ठूलो औजार बाइबल नै हुनुपर्छ त्यसभन्दा बाहिर रहेर हामी बाइबललाई बुझ्न सक्दैनौं। जैविक विज्ञान वा बायोलोजी र समाजशास्त्रलाई बुझ्ने उच्चकोटीको तरिका अपनाएर गणित वा हिसाब हामी बुझ्न सक्दैनौँ। रसायनशास्त्र वा केमिस्ट्री र भौतिकशास्त्र वा फिजिक्सलाई सिक्ने तरिका अपनाएर मानव इतिहास बुझ्न सकिँदैन। त्यसैले बाइबलमा भएका आत्मिक वा आध्यात्मिक सत्यहरूलाई बुझ्न जुनसुकै मैहुँ भन्ने विद्वान, दार्शनिक, साहित्यकार र वैज्ञानिकहरू र परमेश्वरको अस्तित्वलाई अस्वीकार गर्ने नास्तिकहरूको तरिकाहरू अपनाएर हामी बाइबललाई सही रूपमा बुझ्न सक्दैनौँ। यदि हामीले बाइबललाई बुझ्न मानव ज्ञानलाई उपयोग गर्न खोज्यौँ भने त्यहाँ पनि हामीले परमेश्वरको अस्तित्वलाई अस्वीकार गरेको ठहर्छ। त्यसकारण बाइबलको व्याख्या गर्न परमेश्वरकै वचनमा दिएको ईस्वरीय-मानवीय परिपाटी वा संलग्नतामा गम्भीर हुनु आवश्यक छ। पवित्र धर्मशास्त्र बाइबललाई उचितरूपमा व्याख्या गर्न परमेश्वर र उहाँको वचनप्रतिको आस्था वा विश्वास हुनैपर्छ। जतिसुकै विद्वान हुँ भन्ने तर बाइबल र परमेश्वरलाई शङ्का गर्ने वा सन्देहपूर्ण तर्कवितर्क वा वादविवाद गरेर बाइबललाई उचितरूपमा बुझ्न सकिँदैन।

बाइबलको सुरुवात र त्यसको स्वभाव र गुणहरू कुन जगमा बसालिएको हो त्यसका पक्षहरूलाई यस अध्यायमा हामी हेर्नेछौँ। जसले गर्दा बाइबललाई बुझ्न र त्यसलाई व्याख्या गर्न हामीलाई मद्दत मिल्नेछ।