---
title:  दोहोरिएका शब्दहरूको रचना र अर्थ
date:  12/05/2020
---

यदि कुनै विशेष तथा महत्त्वपूर्ण सन्देश दिनु छ भने त्यसलाई व्याख्या वा विभिन्न तरिकाले प्रस्तुत गर्नु पर्छ भन्ने हिब्रू वा इस्रायलीहरूको धारणा छ। अङ्ग्रेजी वा युरोपको भाषा लेख्दा विभिन्न चिन्ह वा बिरामहरू हुन्छन् जस्तै पूर्ण बिराम वा अर्द्ध बिराम (.,) आदि। तिनीहरूले शब्द वा व्याक्यहरूलाई अलग गर्दछन्। तर सुरूको हिब्रू भाषामा ती चिन्हहरू थिएनन्। त्यसकारण बोल्दा ती बिरामहरूको कुनै ख्याल हुँदैन्थ्यो त्यसरी नै पौराणिक हिब्रूका लेखहरूमा पनि ती कुनै बिरामहरू हुँदैनथे।

`देहायका केही पदहरू पढ्नुहोस्।जहाँ केही शब्दहरू दोहोर्याइएका छन्। ती दोहोरिएका शब्दहरूले पनि उस्तै धारणालाई जोड दिएका छन् भनेर कसरी थाहा पाउने? हेर्नुहोस्, उत्पत्ति १:२६,२७ र यशैया ६:१-३` 

परमेश्वरको गुण वा स्वभावको हृदयदेखि प्रशंसा गर्न वा व्यक्त गर्न एउटै शब्दलाई तिन पटक दोहोर्याउने हिब्रू भाषी लेखकहरूको चलन छ। ती दोहोर्याइएका शब्दहरूले भन्न खोजिएको कुरालाई जोड दिइन्छ। जब परमेश्वरले सारा सृष्टिको काम सक्नुभएको थियो तब उहाँको सर्वश्रेष्ठ सृष्टिको काम भनेकै मानव नर र नारीको सृष्टि थियो। त्यो मानव सृष्टि परमेश्वरको निम्ति विशेष महत्त्वपूर्ण थियो। त्यो सृष्टिलाई व्याख्या गर्न बारा bara भन्ने शब्द प्रयोग गरिएको छ। यसको अर्थ सृष्टि गर्नु हो। यो शब्दले केवल परमेश्वरलाईमात्र सम्बोधन गर्दछ। पहिला सृष्टि गरिएको थोकमा भर नपरि सृष्टि गर्ने अधिकार केवल परमेश्वरमामात्र भएको कुरा त्यस शब्दले बुझाउँदछ। मानिसको सृष्टिको व्याख्या गर्दै यो पदले भन्दछ: "परमेश्वरले मानिसलाई आफ्नै स्वरुपमा सृष्टि गर्नुभयो। आफ्नै स्वरुपमा उहाँले नर र नारी सृष्टि गर्नुभयो। उहाँले तिनीहरूलाई सृष्टि गर्नुभयो" (उत्पत्ति १:२७ रूपान्तरित)। यहाँ सृष्टि भन्ने शब्द तीन पल्ट दोहोर्याइएको कुरा ख्याल गर्नुहोस्। मानव जाति परमेश्वरले नै सृष्टि गर्नुभएको र त्यो पनि उहाँको आफ्नै स्वरुपमा भनेर मोशाले जोड दिँदछन्। यी सत्यहरू मोशाका व्यक्तिगत धारणा थिए।

अगमवक्ता यशैयाको स्वप्नदर्शन र उनलाई परमेश्वरको कामको निम्ति बोलाइएको समयमा सराफ स्वर्गदूतले "सारा सेनाहरूको प्रभु पवित्र, पवित्र, पवित्र" (यशैंया ६:३) भनेर पवित्र शब्द तीन पल्ट दोहोर्याएका थिए। स्वर्गको मन्दिरमा भरिएको परमेश्वरको तेजस्वीमय पवित्रतालाई जोड दिन यसरी पवित्र शब्दलाई दोहोर्याइएको थियो। सर्वशक्तिमान परमेश्वरको सामु आफू उभिँदा उहाँको पवित्रताको सामु आफू कति तल वा निच थिएँ भनेर उनले "धिक्कार, म नष्ट भएँ" (यशैया ६:५ रूपान्तरित) भनेर अत्यन्तै मार्मिक भाव भएर व्यक्त गरेका थिए। जब यशैया जस्ता अगमवक्ताले परमेश्वरको पवित्रता र चरित्रको सामना गरे तब आफ्नो चरित्र खतम भएको र आफू त्यस महापवित्र परमेश्वरको सामु उभिन योग्य नभएको महसुस गरेका थिए। धेरै वर्षपछि पावलले रोमी १-३ अध्यायसम्म मानिसको गिर्दो र पापी अवस्थालाई व्याख्या गर्नुभन्दा अघि नै बाइबलले मानिसको पतित स्वभावलाई व्यक्त गरेका थिए। यशैया जस्तो पवित्र र असल मानिसले पनि परमेश्वरको सामु आफूलाई धर्मात्मा छु भन्ने आँट गर्न सकेका थिएनन्।

दानिएल ३ को एक अंशलाई विभिन्न तरिकाले दोहोर्याइएको पाइन्छ। त्यो वाक्य हो "नबूकदनेसरले स्थापना गरेका मूर्ति" (दानिएल ३:१-३,५,७,१२,१४,१५,१८ रूपान्तरित)। यो वाक्यलाई विभिन्न तरिकाले दस पल्ट दोहोर्याइएको छ। दानिएलद्वारा प्रकट गरिएको परमेश्वरको रूपलाई चुनौति दिन वा उहाँभन्दा आफू महान् भएको कुरा व्यक्त गर्न राजाले त्यो मूर्तिको स्थापना गरेका थिए (दानिएल २:३१-४५)। त्यो आफैमा परमेश्वर नभए पनि मानव जातिको सामु आफूलाई पूजनीय छु भनेर घमण्ड देखाउने प्रवृत्तिलाई त्यसले देखाएको थियो।जहाँ केवल एक सनातन सृष्टिकर्ता परमेश्वर जो पवित्र, श्रद्धामय र पूजनीय हुनुहुन्छ भन्ने सत्यलाई मानिसले ओझेलमा पार्न वा वेवास्ता गर्न चाहेको मानवीय स्वभावलाई बाइबलले भन्डाफोर गरेको छ।