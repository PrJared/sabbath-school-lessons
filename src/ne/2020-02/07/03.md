---
title:   शब्दहरू र त्यसका अर्थहरू
date:  11/05/2020
---

प्रत्येक भाषामा आ-आफ्नै विशेष शब्दहरू हुन्छन्। ती शब्दहरूको अर्थ गहिरो हुन्छ र त्यसको अर्थ केवल त्यहीँ भाषी समाजले मात्र बुझ्न सक्दछ। त्यसैले गर्दा कतिपय समयमा तिनै शब्दहरू अर्को भाषामा अनुवाद गर्दा त्यसलाई ठ्याक्कै अनुवाद गर्न मुश्किल पर्दछ। त्यतिमात्र नभएर त्यसको मर्म पनि बुझाउन कतिपय समयमा कठिन हुन्छ। बाइबलका फराकिला र गहिरा अर्थहरू बुझाउन र अनुवाद गर्न प्रशस्तमात्रामा शब्द ज्ञान वा शब्दहरूको अर्थ बुझ्नु वा शब्दभण्डार हुनु आवश्यक हुन्छ।

`परमेश्वरको दया, करुणा र माया उहाँका सृष्टिहरूमा कसरी फैलिएको हुन्छ भनेर देहायका केही पदहरूले कसरी बुझाउँछ? हेर्नुहोस्, १ राजा ३:४-१४, भजन ५७:१-३,  भजन १४३:५-८, र मीका ७:१८-२०।` 

हिब्रू भाषाको शब्द chesed  (चिज्ड)  पुरानो करारको अत्यन्तै गहिरो र उल्लेखनीय शब्द हो। यसले परमेश्वरको प्रेम, उहाँको दया, करुणा, स्नेह, माया र आफ्ना जनहरूसँग गरेको करारमा आफू वचनवद्ध रहेको देखाउँछ।  माथिका केही पदहरूले परमेश्वरको गुणलाई वर्णन गर्न त्यही शब्द chesed  चिज्ड प्रयोग गरिएको पाइन्छ।  "तपाईँको महान् चिज्ड वा दया, करुणा तपाईँको सेवक दाउदलाई देखाउनुभएको थियो...तपाईँको महान् दया (चिज्ड) उनलाई निरन्तररूपमा जारि थियो" (१ राजा ३:६ रूपान्तरित)। "उहाँको सत्यता र करुणा (चिज्ड) अगाडि पठाउनुहुनेछ (भजन ५७:३ रूपान्तरित)। इस्राएलीहरूको मामिलामा उहाँले "याकूबलाई सत्यता दिनुहुनेछ र अब्राहमलाई करुणा (चिज्ड)" (मीका ७:२० रूपान्तरित। हामीप्रति परमेश्वरको प्रेम र करुणालाई स्पष्टसँग बुझाउन यही चिज्ड शब्दको बारेमा किताबहरू नै लेखिएका छन्।

`देहायका पदहरूमा "शान्ति" वा शालोम शब्द प्रयोग गरिएको छ। ती शब्द शान्ति वा शालोम भनेर के बुझाउन खोजिएको हो? हेर्नुहोस्, गन्ती ६:२२-२६, अय्यूब ३:२५-२६, भजन २९:११, यशैया ९:६ र यशैया ३२:१७` 

शालोम भन्ने हिब्रू शब्दलाई प्रायजसो "शान्ति" भनेर अनुवाद गरिएको हुन्छ। तर शान्ति भनेर अनुवाद गरिएतापनि त्यसको अर्थ गम्भीर र वृहत छ। यसलाई "पूर्णता, समग्रता र सबै कुरामा भला वा कल्याण" भनेर अनुवाद गर्न सकिन्छ। परमेश्वरकै आशिष र उहाँको अनुग्रहले हामी सबैलाई शालोमको स्थितिमा राखिएको हुन्छ। शालोम मानिसहरूको कल्याणको निम्ति परमेश्वरको बरदान र उपहार हो (गन्ति ६:२५-२६)। तर त्यसको ठिक बिपरीत अय्यूबले भोगिरहेको शङ्कटले उनलाई प्रतिकूल वातावरणको अनुभूति गराइरहेको हुन्छ।उनी न त सजिलोसँग वस्न सक्छन् न त उनी चुपचाप नै रहन सक्छन् किनभने उनमा शान्ति वा शालोम थिएन। आजकलको अस्तव्यस्त संसारमा जब शाबथ आउँछ तब शाबत शालोम भनेर अभिवादन गर्दै भित्रैदेखि आशिषको अनुभूति त्यस दिन हामी गर्न सक्छौं। किनभने जब हामी परमेश्वरको उपस्थितिको महसुस गर्छौँ तब हामीमा पूर्ण शान्ति भएको अनुभव हुन्छ र हाम्रो जीवनले पूर्णता अर्थात् तन्दुरुस्ति वा जोश पाएको अनुभव गर्दछ।

`हामीले जुनसुकै भाषा बोले वा पढेपनि त्यस भाषामा व्यक्त विचारहरूको अर्थ थाहा नपाएतापनि ती शब्दहरूले भन्न खोजेको सन्देशलाई हाम्रै अनुभवको आधारमा सकेसम्म कसरी बुझ्न सक्छौँ?`