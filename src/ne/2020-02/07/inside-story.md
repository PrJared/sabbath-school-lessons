---
title: कथा
date:  15/05/2020
---

#### "मेरो आङ सिरिङ्ग भएको छ!"

_कामिल मेटज्_

अमेरिकाको टेक्सास सहर हाउस्टनमा लिज अत्यन्तै व्यस्त थिइन्। एक छिन चुप लागेर वस भनेर अचानक उनलाई कसैले बोले जस्तो लाग्यो। त्यसैबेला कसैले उनको घरको ढोका घचघचायो। जब उनले ढोका खोलिन् तब उनले तत्काल कसैलाई पनि देखिनन्। डेभिड पानो घरबाट निस्केर छिमेकीको घरमा छिटो छिटो हिँड्दै थियो। लिजले एक जना मानिस फर्केर गइरहेको देखिन्।  डेविडले उनले बोलाएको सुन्यो र लिजको घरमा आयो। मुस्कुराउँदै उसले येशूको बारेमा लेखेको ग्लो पर्चा दियो। "हैन, यो त सर्वसाधारणले मन नपराएको सानोतिनो धार्मिक झुण्डको पर्चा त होइन?" लिजले सोधिन्। यो होइन तर केवल इसाई पर्चामात्र हो भनेर पानोले उनलाई विश्वस्त तुल्यायो। "ओहो, अब मेरो आङ्ग सिरिङ्ग भयो। केही समय पहिले मैले सपना देखेको थिएँ। त्यसबेला दुई जना पास्टरहरू मेरो घरमा आएर मलाई इसाई साहित्य दिएर गएका थिए। मलाई थाहा थियो तिनीहरू सानोतिनो झुण्ड होइनन्" आश्चर्य मान्दै लिजले पानोलाई सुनाइन्।

पास्टर पानो मिशिगन कन्फरेन्सको एडभेन्टिस्ट चर्चमा सुसमाचार प्रचार गर्ने सहायक अध्यक्ष भएर काम गर्दछन्। उनको कुरा सुनेर म एकदम खुशी भए। त्यो सपना पूरा हुन के उनीमात्र थिए त भनेर उनी सोच्न पुगेका थिए। त्यसैबेला उनको अरू पास्टर साथी टेलर हिन्कल (फोटोमा) आइपुग्यो। हिँकल, मिशिगनको ग्रेट लेकस एडभेन्टिस्ट एकाडेमीमा पास्टरी काम गर्छन् र उनी बाइबल शिक्षक पनि हुन्। ग्लो पर्चा बाँड्ने क्रममा उनीसँग त्यो पर्चा सकिएको थियो र तिनी पानोकहाँ त्यही ग्लो पर्चाको निम्ति आएका थिए। अब त्यहाँ लिजको घरमा दुई जना पास्टरहरू भेला भएका थिए। लिजले पानो र हिङ्कललाई हेरिन्। "यो त परमेश्वरबाटै हो भनेर म विश्वास गर्छु। मेरो सपनामा मैले दुई जना पास्टरहरूले मेरो ढोकामा आशा ल्याउँदै गरेको मैले देखेको थिएँ। अनि मैले स्वर्गबाट आवाज आएको सुनेँ, 'यो तिम्रो अन्तिम अवसर हो। म छिट्टै फर्कदै छु।'" लिजले पास्टरहरूलाई अचम्म पार्दै भनिन्। "मेरो निम्ति प्रार्थना गरिदिनुहोस्। मेरो जीवनमा येशूको आवश्यकता छ।" लिजले तिनीहरूसँग अनुरोध गरिन्। ती दुई पास्टरहरू डिसेम्बर ३०, २०१६मा जिवाइसी वार्षिक सभामा भाग लिने दौरानमा घर घरमा गएर पर्चाहरू बाँड्दै थिए। त्यस काममा अरू युवाहरू पनि लागेका थिए। लिजको निम्ति ती पास्टरहरूले खुशीसाथ प्रार्थना गरे। स्थानीय चर्चमा बाइबल अध्ययन गर्न लिजले आफ्नो नाउँ दिइन्।

यस अन्धकार, आशारहित र दिक्क लाग्दो उदासी संसारमा परमेश्वरले आफ्ना सेवकहरू मानिसहरूलाई आशाको स्रोत चिनाउन पठाउनुहुन्छ। एडभेन्टिस्ट चर्चको सहसंस्थापक एलेन जी ह्वाइटले यो लेख्नु भएको छ: "उदासको भूमरीमा परिरहेकाहरूलाई हामीले सेवा गर्नुपर्छ र निराशामा परिरहेकाहरूलाई आशा दिएर प्रेरणा दिनुपर्छ" (द डिजाएर अभ एजेज, पृ. ३५०बाट रूपान्तरित)। आज नै तपाईँले पनि येशूको निम्ति आशाको सेवक हुने निर्णय किन नगर्ने?