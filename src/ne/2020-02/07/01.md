---
title: भाषा, पदहरु, सन्दर्भ र प्रसङ्ग
date:  09/05/2020
---

### यस अध्यायका मूल पदहरू
व्यवस्था ३२:४६, ४७, १ राजा ३:६, गन्ती ६:२४:२६, उत्पत्ति १:२६,२७, उत्पत्ति २:१५-२३ र उत्पत्ति १५:१-५।

> <p>यस अध्यायको मूल सार पद</p>
> "२५ परमप्रभुका करारको सन्दूक बोक्ने लेवीहरूलाई यो आज्ञा गरियो: २६ “व्यवस्थाको यो पुस्तक परमप्रभु तिमीहरूका परमेश्वरका करारको सन्दूकको छेउमा राख, र त्यो तिमीहरूका विरुद्धमा साक्षीको रूपमा त्यहाँ रहोस्।" (व्यवस्था ३१:२५-२६)।

विश्वका खरबौँ मानिसहरूले ६,००० भन्दा धेरै भाषाहरू बोल्दछन्। विश्वका ६०० भाषाहरूमा पूरै बाइबल अनुवाद गरिएको छ भने नयाँ करार र बाइबलका अरू भागहरू २५०० भन्दा बेसी भाषामा अनुवाद गरिएको छ। हो, निश्चयनै बाइबल धेरै भाषाहरूमा अनुवाद गरिएको छ तर विश्वममा भएका भाषाहरूमध्ये आधाभन्दा पनि कम भाषामा मात्र बाइबल अनुवाद गरिएको छ।

लगभग एक खर्ब पाँच अरब मानिसहरूले वोल्ने तिनीहरूको मातृभाषामा बाइबल अनुवाद हुन बाँकी छ। धेरै कामहरू गर्न बाँकी भएपनि बाइबल छाप्ने संस्थाहरू विश्वका ६ खरब मानिसहरूले आफ्नै भाषामा बाइबल पढ्न सकून भन्ने  प्रयासमा लागिपरेका छन् ।

तर हामीमाझ आफ्नै भाषामा बाइबल उपलब्ध हुनु कस्तो आशिषको कुरा हो। हामी आफ्नै भाषामा बाइबल पढ्न पाउनेहरूले यो बिर्सन्छौं कि कैयौ मानिसहरूले आफ्नै भाषामा बाइबल पढ्न नपाएको मात्र होइन, सयौँ वर्षसम्म पाश्चात्य मुलुक युरोपमा सर्बसाधारण मानिसहरूले बाइबल पढ्न नपाऊन् भनेर जानाजानी इसाई धर्मगुरु भनाउँदाहरूले तिनीहरूबाट बाइबल लुकाएर राखेका थिए। तर प्रेसको आविष्कार र सुधारवादी इसाई अभियानले अब बाइबल कुनै धर्मगुरुहरूको पेवा हुन गएको छैन। बाइबल भएका हामीहरूमध्ये कतिपयले पवित्र आत्माको अगुवाईमा परमेश्वरको वचन पढ्न सक्छौँ र यसका पानाहरूमा प्रकट गरिएका परमेश्वरको बारेमा ज्ञान हासिल गर्न सक्छौँ।