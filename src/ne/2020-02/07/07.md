---
title:  थप जानकारी
date:  15/05/2020
---

एलेन जी ह्वाइटद्वारा लिखित द ग्रेट कन्त्रोभर्सी, पृ. ७९-९६को  "जोन वाइक्लिफ" र पृ. १४५-१७०को "लुथर बिफोर डायट" पढ्नुहोस्। साथै देहायको सामग्रीको ४ ए-जेमा लिखित "मेथड अभ बाइबल स्टडी" पढ्नुहोस्:

www.adventistbiblicalresearch.org/materials/bible-interpretation-hermeneutics/methods-bible-study. "मुक्तिको निम्ति चाहिने प्रसस्त आत्मिक ज्ञान परमेश्वरले आफ्नो वचन वा बाइबलद्वारा मानिसहरूलाई सुम्पिनुभएको छ। परमेश्वरको इच्छालाई प्रकट गर्ने आधिकारिक र अचुक वा कहिल्यै गल्ती नगर्ने धर्मशास्त्र बाइबललाई मानिसहरूले जस्ताको त्यस्तै स्वीकार्नुपर्दछ। आदर्श वा नैतिक चरित्रको मापदण्ड, आवश्यक शिक्षादीक्षा वा सबै अनुवभहरूलाई जाँच्ने आधार पवित्र धर्मशास्त्र बाइबल नै हुनुपर्छ। परमेश्वरले मानिसहरूलाई उहाँको वचनद्वारा उहाँको इच्छा प्रकट गर्ने भएतापनि ती वचन पढ्न पवित्र आत्माको उपस्थिति र अगुवाई निरन्तररूपमा रहिरहनुपर्दैन भन्ने होइन। बरू त्यसको बिपरीत आफ्ना सेवकहरूले उहाँको वचन पढून्, त्यसमा भएका दिव्यज्ञानहरू बुझून् र जीवनमा प्रयोग गरून् भनेर तिनीहरूको निम्ति मुक्तिदाताले पवित्र आत्माको प्रतिज्ञा गर्नुभएको थियो। पवित्र आत्माले नै बाइबल लेख्न प्रेरित गर्नुभएकोले परमेश्वरको वचनको खिलाफमा पवित्र आत्मा जानु असम्भव छ।"-एलेन जी ह्वाइट, द ग्रेट कन्त्रोभर्सी, पृ. ९बाट रूपान्तरित।

**चिन्तनमनन्:**

`अ.	बाइबलका अनुवादहरू धेरै किसिमका पाइन्छन्। नेपाली भाषामा नै बाइबललाई विभिन्न तरिकाहरूले अनुवाद गरिएको पाइन्छ। तैपनि तपाईँसँग जुन अनुवाद छ बाइबलले दिने धेरै ज्ञान त्यसबाट तपाईँले कसरी लिन सक्नुहुन्छ? बाइबल परमेश्वरको वचन हो, यसलाई केलाई केलाई पढ्नुपर्छ, विश्वासद्वारा यो पढ्नुपर्छ र यसले सिकाएका कुराहरू पालन गर्नुपर्छ भन्ने ज्ञान हाम्रो हृदयमा सजाइ राख्नुपर्छ ।`

`आ. यस पृथ्वीमा मानिसको उत्पत्ति कसरी भयो भनेर बाइबलले सिकाउने ज्ञान अर्थात् हामी छैटौं दिनमा सृष्टि गरिएका हौं भन्ने बाइबलको शिक्षा र विज्ञान वा विकासवादी सिद्धान्तको नाउँमा मानिसको सृष्टि हुन करोडौँ वर्ष लागेको थियो र त्यो सृष्टि वातावरणमा आफै भएको थियो भन्ने शिक्षाको बीचमा के फरक छ? यी फरक शिक्षाको माझमा हामीले बाइबलले सिकाएकै सत्यमा अडिग भएर बस्नु आवश्यक छ भनेर कसरी सिक्ने? यदि हामी परमेश्वरको वचनबाट टाढा भएर ती शिक्षाबाट अलग भइ बस्यौँ भने मानिसहरू यथार्थ र परमेश्वरको चाहनाको वास्तविकताबाट कति टाढा रहन सक्दा रहेछन्? सोच्नुहोस्।`

`इ. बाइबललाई राम्रोसँग बुझ्ने र बुझाउने विभिन्न औजार वा सामग्रीहरूका विषयमा यस पुस्तकको शुरूमा हामीले चर्चा गर्यौं।ती सामग्रीहरूमध्ये तपाईँसँग के के सामग्रीहरू छन्।यदि तपाईँसँग ती सामग्री छैनन् भने यस अध्यायमा लेखिएको आधारमा तपाईँले परमेश्वरको वचनमुताविक चल्न कसरी सिक्न सक्नुहुन्छ?`

`ई.	इस्रायलीहरूको जीवनमा परमेश्वरले गर्नु भएको अगुवाइका कथाहरू आफ्ना असन्तानहरू वा छोराछोरीहरूलाई बारम्बार सुनाउन तिनीहरूलाई निर्देशन दिइएको थियो (व्यवस्था ४:९)। तिनीहरूलाई दिइएको महान् सत्यहरू सिकाउन भनिएको थियो। बारम्बार  परमेश्वरको वचन पढ्दा वा अरूलाई भनिरहँदा उहाँप्रतिको विश्वास वा आस्था बढ्छ। त्यसकारण बाइबलका शिक्षादीक्षा वा सत्यहरू अरूलाई सिकाउँदा हामीलाई पनि किन फाइदा हुनसक्छ?`