---
title:  धर्मशास्त्र बाइबल बुझ्न सक्ने क्षमता
date:  10/05/2020
---

`बाइबल हामीलाई दिइनुको उद्देश्य के हो? हेर्नुहोस्, २ तिमोथी ३:१५­१७` 

इतिहासमा परमेश्वरको कामको साक्षी देखाउन वा उहाँको अस्तित्वलाई प्रमाणित गर्न बाइबल लेखिएको थियो। पतित मानिसलाई उद्धार गर्ने परमेश्वरको योजना देखाउन र सबै धार्मिक अर्थात् उचित जीवन यापन गर्ने नीतिहरू सिकाउन बाइबल हाम्रो समक्ष प्रस्तुत गरिएको थियो। मानिसहरूकै भाषा र लवजले उहाँका सोचहरू र धारणाहरू प्रस्तुत गर्न परमेश्वरले चुन्नुभएको थियो। मिश्र अर्थात् इजिप्ट देशबाट इस्रायलीहरूलाई उद्धार गर्नु उहाँको विशेष लक्ष्य थियो। विश्वका सबै मानिसहरूले सृष्टिकर्ता परमेश्वरप्रति श्रद्धा र भक्ति राखून् भन्ने सन्देश दिन उहाँले विशेष जाति वा राष्ट्रलाई रोज्नुभएको थियो। त्यस जाति वा राष्ट्रलाई तिनीहरूकै हिब्रू भाषामा उहाँको वचनलाई संचार गर्न उहाँले सुम्पिनुभएको थियो (त्यसमा हिब्रू भाषासँग सम्बन्धित केही आरामिक भाषा पनि समावेश गरिएको छ)।

ग्रीक सभ्यताको उत्थानले गर्दा नयाँ करारलाई त्यस समयको विश्वमा प्रायजसो प्रचलित बोलि र लिखित ग्रीक विश्वभाषामा फैलाउन नयाँ अवसर मिलेको थियो। त्यस समयमा ग्रीक भाषामा पुरानो करार पनि अनुवाद गरिएको थियो। येशू ख्रीष्टको मृत्युपछि सुरूका चर्च र चेलाहरूलाई उहाँको सन्देश त्यस विश्वभाषामा जताततै जोडकातोडले फैलाउन जाँगर मिलेको थियो। पछि, ×2 आफूले देखेका सबै कुरा यूहन्नाले बताएका छन्। उनले बताएका परमेश्वरको सन्देश र येशू ख्रीष्टले देखाउनुभएको सत्य कुरा यी नै हुन्। 3 यो पुस्तक पढ्ने र यसमा भएका अगमवाणीका वचन सुन्ने र मान्ने सबै जना धन्य हुन्। कारण यो कुरा चाँडै पूरा हुनेछन्।" भनेर प्रकाश 1:2-3मा उल्लेख गरिएको छ। यसरी सुरूको बाइबल लेख्ने लेखकदेखि अन्तिम लेखकसम्म बाइबलमा भएका साक्षी र वचनहरू परमेश्वरकै प्रेरणाद्वारा निरन्तरता पाएर लेखिएका थिए।

`इस्रायलका सन्तानहरूलाई परमेश्वरको व्यवस्थाको सबै वचनहरू पालन गर्न महत्त्वपूर्ण आदेश दिइएको थियो (व्यवस्था ३२:४६)। ती व्यवस्था वा शिक्षादीक्षालाई त्यस समयमा तोराह भनिन्थ्यो। परमेश्वरको वचन पालन गर्दा हाम्रो आयु अहिलेकै सन्दर्भमा कसरी लामो हुन सक्छ? हेर्नुहोस् व्यवस्था ३२:४५­४७` 

कतिपय मानिसहरूसँग बाइबल तिनीहरूको मातृभाषामामात्र होइन बाइबलका विभिन्न संस्करणहरू पनि पाइन्छ। कतिपयसँग केवल एउटै संस्करणमात्रै होला। तर तपाईँसँग जुनसुकै संस्करणको बाइबल भएतापनि एउटा मुख्य कुरोमा प्रतिवद्धता जनाइ राख्नु आवश्यक ठान्नुपर्छ। त्यो हो, परमेश्वरको वचनलाई हृदयमा सजाइ राख्नु र अझ यसले सिकाएका वचनहरू पालन गर्न आफूलाई सुम्पनु।

`परमेश्वरको वचनमा दिइएका वचनहरू पालन गर्न र आफ्ना सन्तानलाई सिकाउन किन त्यो सधै लाभदायक नै हुन्छ ? (व्यवस्था ३२:४७) ।`