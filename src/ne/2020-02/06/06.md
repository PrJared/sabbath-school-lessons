---
title:  बाइबल व्याख्या गरेर वा अर्थ लगाएर बुझ्नु किन जरुरी छ
date:  07/05/2020
---

`व्यक्तिगतरूपमामात्र होइन तर चर्चले नै धर्मशास्त्र बाइबललाई स्पष्टरूपमा बुझ्न किन महत्त्वपूर्ण छ? हेर्नुहोस्, नेहमिया ८:१-९ "१ सातौँ महिना लाग्दा जब इस्राएलीहरू आ-आफ्ना सहरहरूमा स्थापित भएका थिए, तब  व्यक्तिगतरूपमामात्र होइन तर चर्चले नै धर्मशास्त्र बाइबललाई स्पष्टरूपमा बुझ्न किन महत्त्वपूर्ण छ? हेर्नुहोस्, नेहमिया ८:१-९`

मुक्तिको विषयमा जान्नु पर्ने विषय र हामीले कसरी मुक्ति पाउछौं भन्ने विषयबस्तु मानव जीवनको निम्ति अत्यन्तै अत्यावश्यक सन्देश नै बाइबलको मूल विषयबस्तु हो। आखिरमा हाम्रो जीवनको औचित्य के नै छ र? येशू आफैले भन्नुभएको थियो यस संसारले उपलब्ध गराउने सबै थोक हामीले पायौँ तर अनन्त जीवन गुमायौँ भने हामीलाई के फाइदा भयो र? (मत्ती १६:२६)।

तर बाइबलले मुक्ति वा अनन्त जीवनको बारेमा सिकाएको थाहा पाउन त्यसलाई कसरी व्याख्या गरिएको छ त्यसमा भर पर्छ। यदि हामीले बाइबललाई गलत ढङ्गले लियौँ र व्याख्या गर्यौँ भने त्यसले गलत निष्कर्षमा पुर्याउन सक्छ। त्यो गलत मनस्थितिले केवल मुक्तिको बारेमामात्र होइन तर बाइबलले सिकाएका सबै शिक्षादीक्षाहरूलाई पनि असर पार्दछ। येशूका चेला र पावलको पालामा नै बाइबल र परमेश्वरको बारेमा गलत शिक्षादीक्षाहरू चर्चमा घुसिसकेका थिए। आफ्नो भाऊ  खोज्ने ती देखावटी इसाई भनाउँदा अगुवाहरूले नै बाइबललाई गलत ढङ्गले व्याख्या गरेर मानिसहरूलाई मख्ख पारेका थिए र चर्चलाई विभावजित पारेका थिए।

`बाइबललाई उचित, शुद्ध र सही तरिकाले अध्ययन गर्नु अत्यन्तै जरुरी छ भनेर २ पत्रुस ३:१४-१८ले कसरी जोड दिँदछ?` 

हामी बाइबलका जनहरू हौँ। हामी बाइबल र बाइबलले सिकाए अनुसारमात्रै जीउन चाहन्छौँ। बाइबल बाहेक हाम्रो सामु अरू कुनै स्रोत वा आधार छैन जसले हाम्रो आत्मिक जीवनमा प्रभाव पार्न सकोस। ती स्रोतहरूमा हाम्रो परम्परा, संस्कार, समाज,  हामीले जानेका र हामीलाई सिकाइएका आत्मिक शिक्षादीक्षा र चर्चले नै सिकाउने शिक्षादीक्षा वा व्याख्या नै किननहोस् तिनीहरू हाम्रो अनन्त जीवनको स्वामी होइनन् न त तिनीहरूले सिकाए अनुसार वा तिनीहरूले व्याख्या गरे अनुसार जीउनै पर्छ भन्ने अख्तियारी हामीमाथि लगाउने तिनीहरूको अधिकार छ। त्यसैकारण जब हामी व्यक्तिगत वा सामुहिकरूपमा बाइबल पढ्छौँ वा अध्ययन गर्छौँ तब उचित, सही र शुद्ध तरिकाले त्यसको व्याख्या गर्नु अत्यन्तै जरुरी हुन्छ किनभने अरूले भनेको आधारमा होइन, तर हामीले कसरी जीउने र केमा विश्वास गर्ने भन्ने आधिकारिक स्रोत केवल बाइबल र बाइबलमात्रै हो।

हामीले सिकाएका धर्मदर्शन वा शिक्षादीक्षा र चर्चको लक्ष्यलाई स्वस्थ्य राख्न बाइबलको सही व्याख्या अत्यन्तै आवश्यक विषय भएको सत्यलाई हामी प्रत्येक सेभेन्थ-डे एडभेन्टिस्टले बुझ्नु जरुरी छ। सही, शुद्ध र उचित ढङ्गले बाइबल व्याख्या गर्न सकिएन भने हाम्रो शिक्षादीक्षा र धर्मदर्शनमा एकता हुँदैन। जसले चर्चको एकता र लक्ष्यलाई नै बिगार्दछ। खराबी वा तोडमोड गरिएको शिक्षादीक्षा वा धर्मदर्शनले चर्चको लक्ष्यलाई नै कमजोर र भताभुङ्ग पारिरहेको हुन्छ। आखिरमा, यदि हामीले संसारलाई  दिने सन्देशको विषयमा हामी नै अलमलमा छौँ भने त्यो सन्देश सुन्न आवश्यक छ भनेर मानिसहरूलाई हामी कसरी विश्वस्त पार्न सक्छौं र?

`प्रकाश १४:६-१२मा उल्लेख गरिएका ती स्वर्गदूतका सन्देश पढ्नुहोस्। त्यसमा दिन खोजिएको धर्मदर्शन वा आत्मिक शिक्षा के हो? त्यसलाई ठिकसँग बुझ्नु भनेको हाम्रो चर्चको लक्ष्य महत्त्वपूर्ण गतिमा पुर्याउनु हो भनेर हामीले कसरी महसुस गर्ने?` 