---
title:  बाइबल, संस्कार र संस्कृति
date:  05/05/2020
---

`पावलले नयाँ परिवेसमा सुसमाचार सुनाउने प्रयास गरेका थिए: त्यो थियो तत्कालीन प्रचलित र लोकप्रिय ग्रीक संस्कृति, संस्कार र सभ्यता। जहाँ मूर्तिपूजा, बौद्धिकज्ञान वा मानवीय साहित्य तथा दर्शनहरूको प्राथमिकता, पाश्चत्य संस्कार आदि समाबेश भएका थिए। ती विभिन्न सांस्कृतिक, दर्शन, साहित्य र धर्म तथा संस्कारको विभिन्न धारणाहरूको महत्त्वलाई हामीले कसरी मूल्याङ्कन गर्ने हेर्नुहोस्, प्रेरित १७:१६-३४।`

पूर्वी तथा पाश्चात्य संस्कार वा संस्कृति अनि सभ्यताको पृष्ठभूमिको ज्ञान पाउँदा बाइबलका केही अंशहरूलाई बुझाउन सहयोग मिल्दछ। "उदाहरणको लागि जस्तै, कुनै मानिसले जानाजानी कुनै काम गर्न नचाहँदा नचाहँदै पनि गर्यो भने त्यसको जिम्मा पनि उसैलाई दिइन्छ किनकि त्यो काम गर्न उसले अनुमति दियो भन्ने धारणा हिब्रू वा इस्राएलीहरूमा थियो। बाइबलका प्रेरणा पाएका लेखकहरूले त्यो कामको श्रेय प्रायजसो परमेश्वरलाई दिन्थ्ये। उहाँ नै सक्रिय हुनुभएकोले जे हुनु थियो सो भयो भन्ने विश्वास हिब्रूहरूमा थियो।  जे हुनु थियो त्यसलाई रोक्ने वा नरोक्ने अनुमति परमेश्वरले नै दिनुहुन्छ भनेर पश्चिमी मूलुकका मानिसहरूले पनि सोच्दछन्। उदाहरणमा "परमेश्वरले फारोको हृदय कठोर पार्नुभयो।"- "मेथदस अभ बाइबल स्टडी" सेक्सन ४। बाइबललाई व्याख्या गर्ने बेलामा उब्जिने कतिपय प्रश्नहरू तत्कालीन संस्कार, संस्कृति वा सामाजिकताले पनि उठाउँछन्। के बाइबल कुनै निश्चित संस्कृति वा सभ्यताको निम्तिमात्र दिइएको हो वा बाइबलका ज्ञानहरू केवल त्यस सभ्यताको आधारमामात्र दिइएको हो? के बाइबल पौराणिक शास्त्र हो र अहिलेको सन्दर्भमा त्यसको उपयोगिता नै छैन भनेर भन्न सकिन्छ? वा के परमेश्वरले दिनुभएको सन्देश केवल निश्चित संस्कृति वा सभ्यतामामात्र निहित नभएर सम्पूर्ण मानव सभ्यता जहाँ वा जहिले भएतापनि लागु हुन्छ र? के बाइबल सबै मानवीय सभ्यता, संस्कार, संस्कृति वा समाज भन्दा अपार छैन र? जब हामी बाइबलको व्याख्या गर्छौँ तब त्यसको अर्थ वा व्याख्या कसैको व्यक्तिगत सामाजिक, संस्कार वा संस्कृतिको अनुभवको आधारमा गर्छौं भने ती तत्वहरू धर्मशास्त्रलाई जाँच्न वा त्यसको मूल्याङ्कन गर्न निर्णायक मापदण्ड हुदैन र ?  प्रेरित १७:२६मा पावलले वास्तविकताको घतलाग्दो दृष्टिकोण वा धारणा प्रस्तुत गर्दछन्। जसलाई प्रायजसोले त पढ्दा हल्कारूपमा पढ्दछन्। हामी सबै मानव प्राणी एउटै रगतबाट बनेका हौँ भनेर उनी भन्दछन्। संस्कार, समाज, संस्कृति, सभ्यता, देश आदिले गर्दा हामी फरक भएतापनि बाइबल अनुसार ती भिन्नताको बाबजुद पनि एउटै साझा सुत्र छ जसले गर्दा हामी सम्पूर्ण मानव जातिलाई एउटै बनाउँछ। त्यो हो परमप्रभु सनातनको परमेश्वर जो सारा मानव जीवनको सृष्टिकर्ता हुनुहुन्छ। हाम्रो पापी स्वभाव र मुक्तिको आवश्यकता कुनै एक संस्कार, संस्कृति, सभ्यता वा समाजमा सिमित छैन तर येशू ख्रीष्टको मृत्यु र पुनरुत्थानले उपलब्ध गराएको मुक्तिको आवश्यकता हामी सबैलाई छ।

परमेश्वरले निश्चित पुस्ता, समाज वा जातिसँग बोल्नुभएतापनि उहाँका वचनहरू उहाँले लेख्न दिनुभएर ती वचनमा भएका सत्यहरू तिनीहरूको निम्तिमात्र सिमित नगरेर जसले पढ्छ ती सबै युगका मानिसहरूको निम्ति आवश्यक छ भन्ने हेतुले उहाँले दिनु भएको थियो। बाइबलका सत्यहरू कुनै स्थानीय वा ऐतिहासिक परिस्थितिमा लेखिएतापनि ती सत्यहरू कुनै स्थान र इतिहासको परिधिभित्र सिमित गरिएको छैन। त्यसलाई समानान्तररूपमा बुझ्ने हो भने गणितको एक शास्त्र अलजेब्रालाई लिन सक्छौँ। यो बगदाद वा इराकमा ९औँ शताब्दिमा पहिलो पटक सुत्रपात गरिएको थियो। तर त्यसको अर्थ त्यो गणित शास्त्रका सत्य र सिद्धान्त वा अध्ययनहरू केवल त्यहीँ समय र स्थानमामात्र लागु भएको , वा सिमित भएको छ र? निश्चय नै छैन।

बाइबलमा दिइएका सत्यहरूलाई पनि त्यही यथार्थमा हेर्नुपर्दछ। हाम्रो संस्कार, स्थान, इतिहास वा संस्कृतिभन्दा धेरै अगाडि र भिन्नै मानव जातिलाई दिइएको भएतापनि बाइबलमा लेखिएका सत्यहरू अहिले पनि हाम्रो निम्ति सान्दर्भिक वा उपयोगी छन् र  त्यसमा औँल्याइएका नितिहरू पालन गर्नु  आवश्यक छ। परमेश्वरको वचन जुन बेलामा जसलाई दिइएतापनि त्यो पुरानो कुरा वर्तमान समय वा	 सभ्यतामा उपयोगी छैन भनेर त्यो सत्यलाई पन्छाउँनु हाम्रो निम्ति हितकारी हुनेछैन।