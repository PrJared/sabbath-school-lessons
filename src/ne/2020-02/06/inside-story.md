---
title: कथा
date:  08/05/2020
---

#### पोलान्डमा गुमाइएका चार छोराहरू

_आन्द्रु मेकचेस्नी, एडभेन्टिस्ट मिशन_

युरोप देश पोलान्डको लोडज् सहरको विसलावा विनियर्सकालाई चार जना छोराहरू दिएर परमेश्वरले आशिष दिनुभएको थियो।

अनि २६ वर्षको उनको छोरो ग्रजिगोर्जको सानो दुर्घट्नामा परि मृत्यु भयो। एक दिन ऊ रेल चल्ने बाटोमा दगुर्दै थियो। अत्यन्तै रेसले कुदी रहेको रेलको हावाले उसलाई तानेर मारिदियो। उनको छोरो जासेकले २८ वर्षको उमेरमा आत्महत्या गर्यो। आफ्नो जीवनसँग ऊ संघर्ष गरिरहेको थियो तर त्यसलाई थाम्न नसकेर उसले आत्महत्या गरेको थियो। वर्ष ३०को छोरो स्लावेकलाई गुण्डाहरूले नराम्रोसँग पिटे र अस्पतालमै उसको मृत्यु भयो। उनको कान्छो छोरो जारोस्लको मगजमा ट्युमर भएको थियो। त्यसबेला ऊ १६ वर्षको थियो। धेरै अपरेशनहरू गरेपछि ३३ वर्षको उमेरमा उसको पनि मृत्यु भयो।

बुढेसकालमा विनियर्स्कालाई सहायता गर्ने कोही छोराहरू पनि थिएनन्। ६८ वर्षको उमेरमा उनी आफैलाई पनि रोगले सताउन थालेको थियो। उनलाई मधुमेह अर्थात् चिनीको रोग लागेको थियो। दुई पल्ट उनलाई पक्षाघात भयो। उनको ढाडमा गम्भिर समस्याहरू थियो र लठ्ठीको सहायताले उनी हिँड्थिन्। उनको आँखा पनि धमिलो हुँदै गएको थियो र उनी अन्धी नै हुनेछिन् भन्ने उनले ठानेकी थिइन्। "मेरो जीवन गुलाबको डस्नामा लडेको थिएन तै पनि म भन्न सक्छु कि म खुशी छु। अझ भनौँ भने अहिले जस्तो म कहिल्यै पनि खुशी थिइँन" मुस्कुराउँदै विनियार्स्काले भनिन्।

धेरै वर्ष पहिले एक जना डाक्टर पढ्ने विद्यार्थी टोमास्ज कारौडाले उनको ढोका ढकढकाएर साइन अभ द टाइम्स्  एडभेन्टिस्ट पत्रिका उनको हातमा राखि दिएको थियो। त्यसपछि टोमास्ज बारम्बार उनलाई भेट्न आउँथ्यो र उनलाई हौसला दिन्थ्यो। उनको मर्न लागेको छोरो जारोस्ललाई अस्पताल वा हस्पिसमा भेट्न जान टोमाजले सहयोग गरेको थियो। जब उनको छोरोको मृत्यु भयो त्यस दिन टोमाजेले उनलाई सान्त्वना दिएको थियो।

"मेरो जीवनमा सहयोग गर्ने सबभन्दा पहिलो व्यक्ति टोमाज थियो। उसले मलाई परमेश्वरतिरको बाटो देखायो" अत्यन्तै हँसिलो भएर विनियर्स्काले भनिन्।

उनको कान्छो छोरोको मृत्यु भएपछि उनले आफ्नो हृदय येशूलाई दिइन्।

"म आफूलाई अय्यूब जस्तो सम्झन्छु। मैले धेरै थोकहरू पाएँ र धेरै थोकहरू गुमाएँ पनि। तर अय्यूबलाई जस्तो परमेश्वरले मलाई दोस्रो जीवन दिनुभयो" परमेश्वरप्रतिको आस्थामा प्रतिवद्ध हुदै उनले भनिन्।

विनियर्स्कालाई भजन २३:४ असाध्यै मन पर्छ। यसमा लेखिएको छ "मृत्युको छायाँमा म हिँड्नुपरेतापनि म खराबदेखि डराउनेछैन किनभने तपाईँ मेरो साथमा हुनुहुन्छ। तपाईँ मेरो लठ्ठी र लौरो हुनुहुन्छ। तिनले मलाई सान्त्वना दिन्छ" (रूपान्तरित)।

(विनियर्स्का आफ्नो जीवन कहानी एडभेन्टिस्टहरूलाई सुनाउन असाध्यै मन पराउँछिन्। उनको कथा सुनेर युवायुवतीहरू आँखाबाट आँसु झार्छन्।मैले जस्तो अरू कसैले पनि कष्ट नपाउन् भनेर उनी भन्छिन्। "परमेश्वरको प्रेमले मलाई जीवित राखेको छ। जब मैले बप्तिस्मा लिएँ तब मैले नयाँ जीवन सुरू गरेँ। परमेश्वरबिना मलाई के हुने हो सो मलाई थाहा छैन" विनियर्स्काले भनिन्। यस त्रैमासिकको भेटीको केही भाग पोल्यान्डमा होप च्यानले टेलिभिजन स्टुडियो बनाउन सघाउने छ)।