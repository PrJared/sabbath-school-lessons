---
title: बाइबलको व्याख्या गर्नु वा अर्थ खोल्नु किन आवश्यक छ?
date:  02/05/2020
---

### यस अध्यायका मूल पदहरू
लूका २४:३६-४५, १ कोरन्थी १२:१०, १ कोरन्थी १४:२६, प्रेरित १७:१६:३२ र यूहन्ना १२:४२,४३।

> <p>यस अध्यायको मूल सार पद</p>
> "विश्वास वा आस्था बिना उहाँलाई खुशी पार्न असम्भव छ। जो व्यक्ति परमेश्वरकहाँ आउँछ उसले उहाँ को हुनुहुन्छ भनेर विश्वासै गर्नुपर्छ। जसले उहाँलाई लगनशीलताकासाथ खोज्छन् उहाँले तिनीहरूलाई इनाम दिनुहुन्छ।" (हिब्रू ११:६ रूपान्तरित)।

बाइबल पढ्नु पनि बाइबललाई व्याख्या गर्नु वा त्यसको अर्थ खोल्नु हो।  तर बाइबल पढ्नु नै व्याख्या गर्नु हो भनेर कसरी बुझ्ने त? बाइबल पढ्ने कुन नीति वा सिद्धान्तहरूलाई अपनाउने वा प्रयोग गर्ने? बाइबलमा विभिन्न शैलीहरू छन् र बिभिन्न खालका लेखहरू छन्। त्यसलाई हामीले कसरी बुझ्ने? हामीले पढिरहेको अंश अर्तीकथा वा दृष्टान्त के हो ? स्वप्न दर्शनमा दिइएका प्रतीकहरू हुन् वा ऐतिहासिक वर्णन हो? त्यस्ता खालका महत्त्वपूर्ण प्रश्नहरूको जवाफ पाउन ती अंशहरू बाइबलमा कुन् सन्दर्भ वा प्रसङ्गमा लेखिएको हो सो थाहा पाउनुमा नै बाइबललाई व्याख्या गर्ने ज्ञान समावेश भएको हुन्छ।

कतिपय मानिसहरू बाइबल परमेश्वरको बोली हो त्यसकारण आफू कुन बाटोमा हिँड्ने हो सो बाइबल पढेर थाहा पाउन सकिन्छ भन्दै आफू सुहाउँदो पद खोज्छन्। तर जथाभावी बाइबल पढेर आफ्नो भनाइ पुष्टि गर्न बाइबल पढिन्छ भने त्यसले अन्यत्र बाटोतिर डोर्याउँछ र अन्तमा त्यसले गलत ठाउँमा पुर्याउन सक्छ।

जस्तै:- जब कुनै श्रीमान् परस्त्रीको पछि लागेर आफ्नी श्रीमतीलाई छोड्छ अनि उसले यो पद पढेर आफ्नो चिन्ता निवारण भएको महसुस गर्न सक्छ "म तिम्रो र स्त्रीको बीचमा शत्रुता राखिदिन्छु" (उत्पत्ति ३:१५ रूपान्तरित)।अनि आफ्नो श्रीमान् अरूसँगको लपपसमा धेरै समयसम्म बस्नेछैनन् भनेर श्रीमतीहरू विश्वस्त हुनसक्छन्।

यसरी कुनै पनि पद कुन सन्दर्भ वा परिवेशमा लेखिएको हो सो सोचेर पढिएन भने त्यो आफ्नै धारणालाई पुष्टि गर्न र आफू सुहाउँदो नीति अबलम्बन गर्ने बहाना मात्र हुनसक्छ। त्यकारण बाइबल पढ्नुमात्र होइन त्यसको अर्थ थाहा पाउन पनि उत्तिकै जरूरी हुन्छ।