---
title:  अनुवाद र व्याख्या वा अर्थ खोल्ने काम
date:  04/05/2020
---

बाइबल धेरै पुरानो भाषामा लेखिएको थियो। पुरानो करार प्रायजसो हिब्रू भाषामा लेखिएको थियो। त्यसमा केही अंशहरू आरामिक भाषामा लेखिएका थिए। ती भाषाहरू इस्राएलमा येशूको समयमा पनि चलन चल्तीमा थिए। नयाँ करार क्वाइना ग्रीक भाषामा लेखिएको थियो।तर आज अधिकांश मानिसहरू ती पौराणिक भाषाहरू पढ्नैनन् र बोल्दैनन्। त्यसैले गर्दा बाइबल चलनचल्तीमा आएका विभिन्न आधुनिक भाषाहरूमा अनुवाद गर्नुपर्ने आवश्यकता थियो। कुनै पनि अनुवाद गर्ने व्यक्तिलाई यो थाहा हुन्छ कि जब कुनै सामग्री अनुवाद गरिन्छ त्यसबेला कुनै न कुनै तरिकाले व्याख्या गरेर वा अर्थ बुझाएर अनुवाद गरिन्छ। एउटा भाषामा भएका केही शब्दहरू अर्को भाषामा त्यही कुरा बुझाउन ठ्याक्कै शब्द हुँदैनन्।त्यस अवस्थामा होशियारीसाथ अनुवाद गर्ने दक्षता र कला वा बाइबलका शब्द वा अंशहरूलाई व्याख्या गर्ने तरिकालाई "हर्मेन्युटिकस" (hermeneutics) भनिन्छ।

`देहायका पदहरूले अनुवाद र व्याख्या गर्ने धारणालाई देखाउँछ। लूका २४:२७मा धर्मशास्त्रको अर्थ चेलाहरूलाई बुझाइएको थियो। त्यसर्थ बाइबल भनेको सरर पाठ गर्ने पुस्तक होइन तर अर्थ बुझेर व्याख्या गरेर पढ्नु पर्ने अत्यन्तै महत्त्वपूर्ण पुस्तक हो भनेर हामीले बुझ्नुपर्छ? हेर्नुहोस्, १ कोरन्थी १२:४-११ तर विशेष गरेर १० पद, १ कोरन्थी १४,२६, यूहन्ना १:३८-४२, यूहन्ना ९:१-७, विशेष गरेर ७ पद, प्रेरित ९:३६, र लूका २४:२५-२७` 

ग्रीक भाषाको शब्द हरमेन्युओ (hermeneuo) जसबाट हरमेन्युटिक्स (hermeneutics) (बाइबललाई वाख्या गर्ने तरिका) भन्ने शब्द आएको हो। यो शब्द ग्रीकको देवता हर्मस (Hermes) भन्ने नाउँबाट आएको हो। हर्मस भन्ने देवतालाई देवीदेवताहरूका दूत र प्रतिनिधिको रूपमा मान्दथे। ती दूतले गर्ने धेरै कामहरूमध्ये देवताले दिएका सन्देशहरू मानिसहरूले बुझ्ने भाषामा अनुवाद गर्नु पनि थियो।

हामीले हर्मन्युटिक्स शब्दलाई किन ब्यख्या गर्यौ भने, सुरूको भाषामा लेखिएको बाइबल राम्रोसँग बुझ्न सकिन्छ। तर ती भाषा नपढ्नेहरूको निम्ति त्यो बुझ्न सम्भव छैन। त्यसैले बाइबल अध्ययन गर्दा हामी ती भाषाहरूबाट गरिएका अनुवादहरूमात्र  पढ्छौँ। भाग्यवस बाइबल अनुवाद गर्ने धेरै जसो अनुवादकहरूले बाइबलले के भन्न खोजिरहेको छ सो सन्देश दिन असलै काम गरिरहेका हुन्छन्। हाम्रो मुक्ति र  हामीलाई चाहिने बाइबलीय शिक्षा वा निर्णायक सत्यहरू बुझ्न बाइबल लेखिएको सुरूको भाषा जान्नैपर्छ भन्ने छैन। भाषा सम्बन्धी ज्ञानहरू भए बाइबल बुझ्न सजिलो हुन्छ भन्ने कुरामा विवाद त छैन। तैपनि लूका २४:२७ अनुसार असली भाषामा अनुवाद गरिएको र उचित व्याख्या गरिएको बाइबल पढ्नुलाई महत्त्वपूर्ण नै मान्नुपर्दछ। हर्मन्युटिकसको मूल लक्ष्य यही हो: बाइबलको पदले के भन्न खोजेको छ त्यसको ठिक अर्थ बुझाउने र हाम्रो जीवनमा त्यसलाई कसरी लागु गर्ने। येशूले आफ्ना चेलाहरूलाई त्यही तरिका सिकाउनुभएको थियो भनेर लूका २४:२७मा हामीले हेर्यौँ। येशू आफैले बाइबलका पदहरूको अर्थ तपाईँलाई वताउनु भएको भए तपाईँले कस्तो अनुभव गर्नुहुन्थ्यो होला?

`धेरै मानिसहरूसँग बाइबलका विभिन्न अनुवादहरू भएको हुनसक्छ तर कतिपयसँग हुँदैन (अहिले इन्टरनेटबाट बाइबलको धेरै जसो अनुवादहरू पढ्न पाइन्छ)। तर तपाईँसँग जुनसुकै भाषामा अनुवाद गरिएको भएपनि बाइबल छ र तपाईँले बाइबल पढ्ने बेलामा प्रार्थना गरेर त्यहाँ लेखिएका शिक्षाहरू बुझ्न सकुँ र पालना गर्न सकुँ भनेर प्रतिवद्ध हुन किन जरुरी छ?`