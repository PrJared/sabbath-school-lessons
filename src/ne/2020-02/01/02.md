---
title:  परमेश्वरको जीवित वचन
date:  29/03/2020
---

कुनै पनि मानिसले मर्नुभन्दा अघि बोलेको वचन अत्यन्तै महत्त्वपूर्ण हुन्छ। बाइबलको जग मानिएका प्रथम पाँच पुस्तकहरूका लेखक मोशाले पनि आफू मर्नुभन्दा अघि मानिसहरूको सामु परमेश्वरको स्तुति गाएका थिए (व्यवस्था ३१:३०-३२:४३)।

`प्रतिज्ञा गरिएको भूमिमा जान तयार भइरहेका हिब्रू वा इस्राएलीहरूको जीवनमा परमेश्वरको वचन र त्यसको शक्तिको बखान मोशाले कसरी गरेका थिए? पढ्नुहोस्, व्यवस्था ३२:४५-४७।`

मोशाले उच्चारण गरेका अन्तिम बोलीहरूमा एउटा कडा अर्ती वा उपदेश दिएका थिए। आफूद्वारा परमेश्वरले बोल्नुभएका वचनहरूप्रति केन्द्रित गर्दै आफ्ना हृदयहरू ती मानिसहरूले बसाले। परमेश्वर तिनीहरूकै भएर तिनीहरूको पक्षमा हुनुहुनेछ र तिनीहरूकै जीवनबाट उहाँले आप्नो इच्छाहरू पूरा गर्नुहुनेछ भनेर मोशा जोड दिंदछन्। यदि ती वचनहरू प्रत्येक पुस्ताका सन्तानहरूलाई सिकाइयो भने परमेश्वरको मुक्तिको योजनाको करार तिनीहरूमा सारिनेछ भनिएको छ। यो पनि ख्याल गर्नु जरुरी छ कि तिनीहरूले कुन वचन पालन गर्ने कुन वचन पालन नगर्ने आफू खुशी परमेश्वरको वचन पालन गर्ने होइन तर व्यवस्थाका सम्पूर्ण वचनहरू पालना गर्न तिनीहरूलाई अर्हाइएको छ (व्यवस्था ३२:४६)। यस पृथ्वीको इतिहासको अन्तमा परमेश्वरले ती मानिसहरू खडा गर्नुहुनेछ जो बाइबलका सम्पूर्ण पुस्तकहरूमा दिइएका नीतिहरूप्रति बफादार रहनेछन् जुन नीतिमा परमेश्वरका आज्ञाहरू पालना गर्ने र येशूलाई विश्वास गर्ने हुन्छन् (प्रकाश १४:१२ नेपाली अनुवादमा येशूमाथि विश्वास भनिएको छ तर अरू अनुवादहरूमा "येशूको विश्वास" भनेर पुष्टि गरिएको छ अर्थात् परमेश्वरमाथि जुन विश्वास थियो त्यही विश्वास येशूमा पनि थियो र हामीमा पनि हुनुपर्छ)। यी मानिसहरू बाइबलका शिक्षादीक्षाहरूमा अडिग भएर बस्नेछन् किनभने यसले यस संसारमा हुँदा अर्थमूलक जीवन बिताउनमात्रै सहयोग गर्दैन तर यसले स्वर्गमा येशूले हाम्रो निम्ति तयार पारिरहेको घरमा जान पनि निर्धारण वा निर्णय गर्नेछ (यूहन्ना १४:१-३)।

`मुक्ति र अनन्त जीवनको बारेमा देहायका पदहरूले के बताउँछ? वचन नै देह हुन आयो भन्दा धर्मशास्त्र बाइबलसँग प्रेरणा र यसले प्रकट गर्न चाहेको कुरासँग यसको के सम्बन्ध छ? हेर्नुहोस्, यूहन्ना १:१-५, १४ र यूहन्ना १४:६`

सम्पूर्ण धर्मशास्त्र बाइबलको केन्द्रविन्दु र लक्ष्य येशू हुनुहुन्छ। उहाँ मशीह भएर यहाँ आउनुको अर्थ पुरानो करारमा उल्लेख गरिएका प्रतिज्ञाहरू पूरा हुन थियो। उहाँ पुरानो करारमा भविष्यवाणी गरिए झैं आउनुभयो, जिउनुभयो, मर्नुभयो र फेरि पुनर्जीवित हुनुभयो यसले बाइबल सत्य हो भनेर प्रमाणितमात्र गर्दैन तर यसले अनन्त जीवन दिने महान् प्रतिज्ञाहरू लेखिएका हुनाले मानव जीवनको अस्तित्वलाई यसले  नयाँ आयाम पनि दिएको छ।

`व्यवस्था ३२:४७। फेरि पढ्नुहोस्  परमेश्वरको वचनको सत्यतालाई तपाईँले पालन गर्दा के भएको थियो के तपाईँले कहिल्यै अनुभव गर्नुभएको छ, के उहाँको वचन तपाईँको निम्ति कहिल्यै "बेकारको" हुन गएको छ? परमेश्वरप्रतिको विश्वास र उहाँका वचनहरू पालना गर्नु किन कहिल्यै पनि व्यर्थ हुँदैन?`