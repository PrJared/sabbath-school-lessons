---
title: कथा
date:  03/04/2020
---

#### प्रार्थनाको दाना

_आन्ड्र्यु मेकचेस्नी, एडभेन्टिस्ट मिशन_

धान बालिबाट योलान्डा मल्लले प्रार्थनाको शक्तिको विषयमा सिकिन्।

उनका श्रीमानले उनीसँग पारपाचुके गरेपछि उनी बिचलित भएकी थिइन् तर उनले आफ्नो मातृभूमि फिलिप्पिनको गाउँको धानबालीमा काम पाइन्। धान रोप्नु र त्यसको स्याहार गर्नु योलाण्डाको काम थियो। धान बालीमा काम गर्ने बेलामा उनले आफ्ना दुई दुधे छोराहरू घरमा छोड्थिन्। धानबाली भित्र्याउने बेलामा आधा भाग जग्गा धनीलाई दिने शर्तमा उनले खेतमा काम गरेकि थिइन्। त्यो खेत उनको आफन्तको खेतनजिकै थियो।

मल्लले खेतमा धेरै परिश्रम गरिन्। जब धान फल्न थाल्यो तब उनलाई थाहा भयो कि त्यसबाट निस्कने चामल एकदमै असल हुनेछ।

त्यस गाउँमा हुरी बतास र पानीले धेरै बालिहरू नाश गर्थ्यो। धान फल्दै गरेको बेलामा उनले प्रार्थना गरिन् "हे प्रभु, कुनै पनि विनाशलाई यो धान नाश पार्न नदिनुहोस् किनकि मैले मेरा बालकहरूलाई ख्वाउनु छ।"

उनले प्रार्थना गरेको दुई हप्तापछि उनको गाउँ रहेको क्षेत्रमा ठूलो आँधी आयो। हावाहुरी र पानीले उनको घरलाई हानीरहेको थियो। अनि अचानक उनले धान बाली सम्झिन्। "प्रभु म केही पनि गर्न सक्दिनँ। मेरो प्रार्थना सुनिदिनुहोस्" परमेश्वरसँग उनले अनुरोध गरिन्। वर्षाले त्यस क्षेत्रमा ठूलो बाढी आएको थियो। जब धेरै दिनपछि वाढी सामसुम भयो तब उनी आफ्नो घर छोडेर खेततर्फ लागिन्। हुरीबतास र वर्षाले आफ्नो खेत बालि पनि नाश गर्यो होला भन्नेमा उनी उत्सुक थिइन्।तर धान त पहेंलै भएर पाकी रहेको थियो। डरलाग्दो आँधी र पानीले उनको खेतबालिलाई नछोएको देख्दा उनी अचम्ममा परिन्। अनि आफ्नो खेतको वरिपरिरहेका अरू खेतहरू पनि हेरिन्। ती खेतहरूमा भएका धान बाली सबै ध्वस्त भएका थिए। उनको आफन्तको बाली पनि नष्ट भएको थियो।

जब बाली काटियो तब जग्गा धनीले अत्यन्तै अचम्म माने। "पहिलो पटक त्यस खेतले सबभन्दा असल वा गुणस्तरीय चामलको उत्पादन गर्यो" अचम्म मान्दै गुनगुनाउँदै उनले भनिन्। "गत वर्ष यो खेतको सवै धान मुसाले खाएको थियो । जग्गाधनीले भने। मुसाले धान यस्तो नाश गरेको थियो कि खेतको सवै धान किसान एक्लैले काटेको थियो। तर मल्ललाई धानबाली काटेर भित्राउन १७ जना मानिसहरूको सहयोगको आवश्यकता परेको थियो।

आफ्नो प्रसस्त धान देखेर मल्लले हुरीबतास आएको रातमा आफूले गरेको प्रार्थनालाई सम्झिन्। "मेरो प्रार्थना सानो थियो तर त्यो त एकदम शक्तिशाली पो हुन पुगेछ" साइप्रसमा अन्तवार्ता दिँदै उनले भनिन्। अहिले उनी आफ्नो देश छोडेर ग्रीस देशको टापुमा घरेलु कामदारको रूपमा काम गर्छिन्। उनले परमेश्वरप्रति आभार व्यक्त गरिन् "एउटा सानो दानाजत्रो प्रार्थनाले लाखौँ धानका दानाहरू बचेका थिए। हामीले त गन्नै सकेनौँ।"

(यस त्रैमासिकमा उठेको साबथ स्कूलको भेटीको केही भाग साइप्रसको निकोसिया सहरमा नयाँ चर्च भवन र सामुदायिक भवन बन्न सहयोग स्वरुप दिइनेछ)।