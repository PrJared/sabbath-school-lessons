---
title:  थप जानकारी
date:  03/04/2020
---

एलेन जी ह्वाइटद्वारा लिखित यी सामग्री पढ्नुहोस्: द ग्रेट कन्त्रोभर्सीको पृ. ५९३-६०३को "द स्क्रिप्चरस सेफ गार्ड" र द डिजाएर अभ एजेजको पृ. ६६२-६८०को "लेट नट योर हर्ट बी ट्रोबुलड।"

परमेश्वरको वचनप्रति निष्ठावान हुँदा र त्यसको गरिमालाई माथि उचाल्दा धेरै मानिसहरूले ज्यान गुमाउनु परेको थियो। तिनीहरूमध्ये डाक्टर रोलान्ड टेलर पनि एक हुन्। उनी बेलायतमा चर्चको प्रचारक थिए। बिलायतकी नरभक्षी महारानी मेरीले रोमनक्याथोलिक चर्चको बिधि जबरजस्ती अपनाउन लगाएकी थिइन्। तर टेलरले आफ्नो हाड्ली चर्चमा त्यो अपनाउन अस्वीकार गरेका थिए। उनलाई चर्चबाट निश्कासन गरियो र बाइबलमामात्र अडिग नरहन कर गरियो। उनले बेलायतको विनचेस्टरको उच्च चर्च पदाधिकारी बिशपलाई बेलायतको प्रधानमन्त्रीलाई आफूलाई धर्मको नाउँमा जबरजस्ती अर्को आस्था नलाद्न बिन्ती चढाए। तर उनको सुनुवाई कसैले पनि गरेनन्। आखिरमा उनलाई झ्यालखानामा हालियो र खम्बामा उभ्याएर जिउँदै जलाइयो। मर्नुभन्दा पहिले उनले यी शब्दहरू उच्चारण गरेका थिए "हे बेलायतका भद्र जनहरू मैले तपाईँहरूलाई परमेश्वरको पवित्र वचनभन्दा अरू केही पनि सिकाइन। आशिषमय पवित्र बाइबलबाट मैले जे पाठहरू सिकेँ त्यहीमात्र तपाईँहरूलाई सिकाएको थिएँ। आज मैले सिकाएका वचनहरूलाई मेरो रगतले सिलबन्दी गर्न आएको छु।"-जोन फक्स, द न्यु फक्स बुक अभ मार्टियर्स, ह्यारोल्ड जे. चाडविकद्वारा पुनर्लिखित र आधुनिकरण गरिएको (नर्थ ब्रुन्सविक, न्यु जर्सी: ब्रिज, १९९७), पृ. १९३बाट रूपान्तरित। उनमाथी आगो लगाइनुभन्दा अघि डाक्टर टेलरले भजन ५१ गाइरहेको सुनिएको थियो र परमेश्वरको वचनको निम्ति उनले आफ्नो शरीरलाई जिउँदै जलाउन दिए।

हाम्रो माझमा पनि यही प्रश्न खडा भएको छ: के हामी पनि परमेश्वरको वचनमा भएका सत्यहरूलाई माथि उचालि राख्न हामी पनि निष्ठावान भएर बस्छौँ त? ढिलो वा चाँडो अन्तिम युगमा हुने संघर्षमा यो परीक्षा हामीले पनि सामना गर्नुपर्ने हुन्छ। त्यसको लागि कहिले तयार हुने भन्दा त्यसको जबाफ भोलि होइन, तर अहिले नै हुनुपर्छ।

**चिन्तनमनन्:**

`अ. भविष्यवाणीहरूले बाइबलको उत्पत्ति परमेश्वरबाट भएको हो भन्ने कुरालाई कसरी अनुमोदन गर्दछ? भविष्यवाणी गरिए अनुसारका कार्य पूरा भएको सन्दर्भमा हाम्रो विश्वास बाइबलमा कसरी अडिग  राख्न सक्छौँ?`

`आ.	येशू ख्रीष्टको आगमन जीवित बाइबलले भने अनुसार पूरा हुनेछ भनेर बाइबलको सत्यतालाई प्रमाणिकरण गर्न बाइबल कसरी प्रभावकारी आधार हुन गएको छ?`

`इ. पवित्र धर्मशास्त्रको विश्वसनीयता र यसमाथि परमेश्वरको आधिकारिकतामाथि येशू र चेलाहरूले नडगमगाइकन आफ्नो आस्था राखेका थिए। कतिपय समयमा येशूले धर्मशास्त्रलाई औँल्याउनुभएको थियो भने कतिपय समयमा आफूले नै धर्मशास्त्र पूरा गर्नुभएको थियो भनेर दावी गर्नुभएको थियो। उदाहरणमा मत्ती २६:५४-५६ "55 त्यसै बेला येशूले भीड़लाई भन्नुभयो, “डाँकूको विरुद्धमा आएझैँ मलाई पक्रन तरवार र लाठाहरू लिएर तिमीहरू किन आयौ? म दिनहुँ मन्दिरमा शिक्षा दिँदै बस्थें, र तिमीहरूले मलाई पक्रेनौ। 56 तर अगमवक्ताहरूका धर्मशास्त्रहरू पूरा होऊन् भनी यी सबै हुन आएका हुन्।” तब सबै चेलाहरू उहाँलाई छोड़ेर भागे।", मर्कूस १४:४८-४९ "48 येशूले तिनीहरूलाई भन्नुभयो, “के तिमीहरू एउटा डाँकूलाई जस्तै तरवार र लौरासमेत लिएर मलाई पक्रन आएका छौ? 49 दिनदिन मन्दिरमा सिकाउँदै म तिमीहरूसँग थिएँ, र तिमीहरूले मलाई गिरफ्तार गरेनौ। तर धर्मशास्त्र पूरा होस्।”, लूका ४:१६-२१ "16 उहाँ नासरतमा आउनुभयो, जहाँ उहाँ हुर्कनुभएको थियो। उहाँ आफ्नो आदतअनुसार शबाथ-दिनमा सभाघरमा जानुभयो, र पढ्नलाई खड़ा हुनुभयो। 17 उहाँलाई यशैया अगमवक्ताको पुस्तक दिइयो। उहाँले त्यो पुस्तक खोल्नुभयो, र यो कुरो लेखिएको खण्ड निकाल्नुभयो: 18 “परमप्रभुका आत्मा ममाथि छ, किनभने गरीबहरूलाई सुसमाचार सुनाउनका निम्ति उहाँले मलाई अभिषेक गर्नुभएको छ। कैदीहरूलाई छुटकाराको घोषणा गर्न, र अन्धाहरूलाई दृष्टि दिन, थिचोमिचोमा परेकाहरूलाई स्वतन्त्र गराउनका निम्ति,  19 र परमप्रभुका प्रसन्नताको वर्ष घोषणा गर्नका निम्ति उहाँले मलाई पठाउनुभएको छ।”  20 उहाँले पुस्तक बन्द गर्नुभयो, र एक जना सेवकलाई दिएर उहाँ बस्नुभयो। सभाघरमा भएकाहरू सबैको नजर उहाँमाथि पर्यो। 21 तब उहाँले तिनीहरूलाई भन्नुभयो, “आज धर्मशास्त्रको यो वचन तिमीहरूले सुन्दासुन्दै पूरा भएको छ।” , यूहन्ना १३:१८ “मैले तिमीहरू सबैका विषयमा भनिरहेको होइनँ, मैले कसलाई छानेको हुँ तिनलाई म चिन्छु। तर धर्मशास्त्र पूरा होस् भनेर यो भयो, कि ‘मेरै रोटी खानेले ममाथि आफ्नो लात उठायो।’ र यूहन्ना १७:१२ "जबसम्म म तिनीहरूसँग थिएँ, तपाईंले मलाई दिनुभएको तपाईंको नाउँमा तिनीहरूलाई सुरक्षित राखें। तिनीहरूको रक्षा गरें। अनि तिनीहरूमध्ये विनाशको छोराबाहेक अरू कोही नष्ट भएन, किनकि धर्मशास्त्र पूरा हुन आवश्यक थियो।" यसरी येशू आफैले धर्मशास्त्रलाई (पुरानो करार) गम्भीररूपमा लिनुभएर भविष्यवाणी पूरा भएको भावना व्यक्त गर्नुभयो भने बाइबलप्रति हाम्रो धारणा कस्तो हुनुहुनपर्छ?`