---
title:  आआफ्नो समाजमा चलेका परम्परा वा संस्कार
date:  19/04/2020
---

परम्परा आफै नराम्रो होइन। यसले हाम्रो जीवनलाई चलाइरहन निश्चित काम र संरचना वा बनोटलाई दोहोर्याउन सहयोग गर्दछ। यसले हाम्रो परिवार, कूल वा बंश समाजसँग जोडिरहन सहयोग गर्दछ। त्यसर्थ परम्पराले मानिसको धर्ममा महत्त्वपूर्ण भूमिका खेल्दछ। तर परम्परा नै सास्वत वा सिद्ध हो भनेर त्यसमा अडिग भएर बस्दा चाहिँ कतिपय समयमा खतराहरू पनि उब्जन सक्छन्।

`येशूकै समयमा यहूदीहरूले अपनाएका केही मानवीय परम्पराहरूप्रति उहाँले कस्तो आपत्ति जनाउनुभएको थियो ? र त्यसबाट हामीले के सिक्न सक्छौँ भनेर मर्कूस ७:१-१३ले कसरी सिकाउँछ?` 

जुन परम्पराको बारेमा येशूले सम्बोधन गर्नु भएको थियो त्यो परम्परा यहूदी समाजमा गुरुले चेलालाई सिकाउँथ्यो। त्यसबेलाका धर्मगुरुहरूले त्यस परम्परालई जोड दिएर सिकाउँथे। येशूको समयमा त्यस परम्परालाई पवित्र धर्मशाशास्त्रको शिक्षा सरह मानिन्थ्यो। तर परम्परा जब मान्दै गइन्छ तब समयको गतिसँगै विभिन्न विस्तृत विधि र पक्षहरू थपिदै जान्छ जसले परमेश्वरको सुरूदेखिको वचन र योजनालाई ओझेलोमा पार्दै जान्छ। धर्मको नाउँमा वा यहूदी समाजका गन्यमान्य धर्मगुरुहरू वा अगुवाहरूले (मर्कूस ७:३,५) मानवीय परम्पराहरूलाई आदर गरेतापनि र तिनीहरूलाई कायम गर्ने प्रयास गरेतापनि ती परमेश्वरको आज्ञासरह हुँदैन (मर्कूस ७:८,९)। ती मानिसहरूले चलाएका परम्पराहरू हुन् जसलाई पालना गरिरहँदा कालान्तरमा परमेश्वरको वचनको केही प्रभाव नै नहुने अवस्था आउँदछ (मर्कूस ७:१३)।

`पावलले परमेश्वरको वचन र मानवीय परम्पराको बीचमा के भिन्नता छ भनेर देहायका पदहरूमा दिएका छन् हेर्नहोस्। त्यो भिन्नतालाई आत्मसात् गर्नु किन जरुरी छ? हेर्नुहोस्, १ कोरन्थी ११:१-२, र २ थेस्सोलिनिकी ३:६।`  

परमेश्वरको जीवित वचनले मात्र हामीमा त्यस वचनप्रतिको श्रद्धा र विश्वास पैदा गराउँछ। त्यस वचनको भक्तिभावमा लाग्दा केही परम्पराहरू उत्पादन हुन्छ। तर हाम्रो विश्वास वा भक्तिको जीवनले जीवित परमेश्वरप्रति जहिले पनि बफादार हुन सिकाउँछ। हामीप्रति परमेश्वरको चाहना के हो सो उहाँको लिखित वचनमा प्रकट गरिएको छ। जसले जुनसुकै देश वा समाजमा रहेपनि सबै मानव परम्पराहरूमाथि परमेश्वरको वचनले विशेष स्थान ओगट्नुपर्दछ। जतिसुकै असल परम्पराहरू किन नहुन् ती सवैभन्दा माथिल्लो तहमा बाइबललाई उच्च स्थानमा राख्नुपर्छ र त्यसलाई नै प्राथमिकता दिनुपर्छ। कतिपय परम्पराहरू परमेश्वरसँगको अनुभव र उहाँको वचन अध्ययन गरेर उब्जन्छन् तर ती सबै कुराहरूलाई पवित्र धर्मशास्त्रको नापले जाँच्नुपर्दछ।

`हाम्रो चर्चमा के के क्रियाकलापहरू छन् जसलाई हामीले "परम्परा" भनेर मान्दछौँ? ती सबै बाइबलीय शिक्षा सम्मत छन् कि छैनन् भनेर हेरिनु किन जरुरी छ? सोच्नुहोस्।`