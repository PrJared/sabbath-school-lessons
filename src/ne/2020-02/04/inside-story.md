---
title: कथा
date:  24/04/2020
---

फिनल्यान्डमा अचम्मको पोको

आन्ड्रु मेकचेस्नी, एडभेन्ट मिशन

एक दिन छ वर्षकी टिमो फ्लिन्कले अर्थर माक्सवेलले लेखेका बाइबल स्टोरी पाए। किताब पल्टाउँदै गर्दा उनले बादलमा स्वर्गदूतहरूको साथमा येशू आइरहनुभएको फोटो अचम्म मानेर हेरे। पढ्न नजानेकोले उनले येशूलाई एकटकले लाएर हेरिरहे। म पनि स्वर्गदूतहरूसँग रहन चाहन्छु फ्लिन्कले मनमनै भने।

फ्लिन्क हुर्कन्दै र किशोर अवस्थामा पुगिरहेकै बेलामा उसले परमेश्वरको सेवा गर्न चाहेको थियो। तर कम्प्युटरले गर्दा परमेश्वरप्रतिको ध्यान सेलायो। सफ्टवेर इन्जिनियर पढ्नतिर ऊ लाग्यो। त्यसबेला उसले आफूलाई एक युवाहरूको झुण्डमा समावेश गरायो। प्रत्येक शुक्रबार बेलुका तिनीहरू एक जना पास्टरसँग बाइबल अध्ययन र छलफल गर्थे। एकदिन दुधे बालकलाई बप्तिस्मा दिने कुरामा ठूलो छलफल भयो। रोमन क्याथोलिक चर्च र अरू केहीले दुधे बालकलाई पानी छर्केर बप्तिस्मा दिन्छन्। त्यस अध्ययन र छलफल टोलीका धेरै युवाहरू आइतबारे चर्चमा जान्थे।  कोही पानीमा डुवाएर बप्तिस्मा दिनुपर्छ भन्ने चर्चमा जान्थे। फ्लिन्क जाने चर्चमा दुधे बालकलाई बप्तिस्मा दिइन्थ्यो। आफ्नो चर्चको पास्टरले दुधे बालकलाई बप्तिस्मा दिनुपर्छ भनेर समर्थन जनाएका थिए तर बाइबलमा त्यो प्रक्रिया कहाँ छ भन्ने उनले भेट्टाउन सकेका थिएनन्।

त्यसबेला फ्लिन्क प्रकाशको पुस्तकको अध्ययन गर्ने अर्को समूहमा समावेस भयो। प्रकाशको पुस्तक अत्यन्तै महत्त्वपूर्ण पुस्तक हो भनेर उसले महसुस गरेको थियो तर त्यस पुस्तकलाई पढेर उसले बुझ्न सकेको थिएन। त्यो पुस्तक बुझ्न उसले प्रार्थना गर्यो। बाइबलको विषयमा अत्यन्तै अलमल भइरहेकै बेलामा बसन्त ऋतुको बिदामा ऊ आफ्ना बाबुआमाहरूलाई भेट्न घर गयो।घरमा खाना खान बसेको बेलामा त्यहाँ एउटा किताब देख्दा उसलाई अचम्म लाग्यो। उसको बुबा धेरै पढ्न लेख्न जाँन्दैनथे। त्यसकारण त्यो किताबप्रति खुल्दुली लागेर आफ्नो बुबाले पढ्न नजानेपनि त्यो किताब के रहेछ भनेर फ्लिन्कले बुबालाई सोध्यो।

हिजो एक जना हुलाकीले यो पुस्तक ल्याइदियो। यो पुस्तक टाढाको आफन्तले पठाएका हुन्" भनेर बाबुले जवाफ दिए।

फ्लिन्कले त्यो पुस्तक ओल्टाइपल्टाइ हेर्यो। त्यो पुस्तकको शिर्षक थियो द ग्रेट कन्त्रोभर्सी र सानो अक्षरमा त्यहाँ लेखिएको थियो "पौराणिक भविष्यवाणीहरू सत्य सावित भइरहेका छन्।" त्यसबेला तुरुन्तै उसले आफू सानो हुँदा येशूको दोस्रो आगमनको फोटो देखेको कुरा उसलाई याद आयो। आफ्नो बाबुलाई पठाइएको द ग्रेट कन्त्रोभर्सी पुस्तक उसले तीनदिनमा नै पढेर सिध्यायो। प्रकाशको पुस्तकको बारेमा र दुधे बालकलाई बप्तिस्मा दिनुहुन्छ कि हुँदैन जस्ता धेरै प्रश्नहरूको जवाफ उसले त्यस पुस्तकबाट पायो। यही कुरो त म खोजिरहेको थिएँ ।उसले सोच्यो।

फ्लिन्कले गर्मी महिनाको छुट्टीमा त्यही किताब फेरि पढ्यो। अनि अर्को छुट्टीमा तेस्रो पटक फेरि त्यही किताब पढ्यो। अनि एक दिन अखबारमा एउटा विज्ञापन उसले देख्यो। एडभेन्टिस्ट चर्चमा दानिएलको पुस्तकको बारेमा अध्ययन गरिने भएकोले इच्छुक व्यक्तिहरूलाई आउनहुन भनि निमन्त्रणा गरिएको थियो। द ग्रेट कन्त्रोभर्सीमा उसले एडभेन्टिस्टको बारेमा पढेको थियो। ऊ एडभेन्टिस्ट चर्चमा जान थाल्यो र त्यही चर्चमा उसले बप्तिस्मा लियो। चर्चको पत्रिकामा सबै बप्तिस्मा लिनेहरूको समाचार छापिएको थियो। फिनलान्डको दुर्गम क्षेत्रमा रहेको उसको टाढाको आफन्तले फ्लिन्कले बप्तिस्मा लिएको खबर सुनेपछि ऊ अत्यन्तै खुशी भयो किनभने उनैले द ग्रेट कन्त्रोभर्सी फ्लिन्को बुबालाई पठाएका थिए।

(फ्लिन्क कम्प्युटर पढ्न छोडेर पास्टर भए र वर्ष ४५को फ्लिन्क हाल फिनलान्ड एडभेन्टिस्ट चर्चको सञ्चार निकायको अध्यक्ष छन्। उनले देखेका बाइबल स्टोरी उनको हजुरमुमाको घरमा पुगेको थियो। उनले फिनलान्ड भाषाको त्यही किताब पाएका थिए। फ्लिन्कले आफ्नो हृदयमा द ग्रेट कन्त्रोभर्सी पुस्तक अत्यन्तै सजाएर राखेका छन्। प्रत्येक शुक्रबार परिवारको आराधना समयमा उनी त्यो किताब पढछन्। "मेरी श्रीमतीले अहिले हामीले सामना गरिरहेको गम्भिर परिस्थितिको बारेमा हाम्रा छोराछोरीहरूलाई जानकारी दिनैपर्छ भनेर सोचेकी थिइन्। त्यसकारण प्रत्येक शुक्रबार हामीले त्यो किताब पढ्ने निर्णय गर्यौँ। यस त्रैमासिक साबथ स्कूल भेटीको केही भाग फिनलान्डले पाउनेछ)।