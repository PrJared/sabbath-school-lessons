---
title: हाम्रा सबै धार्मिक शिक्षादिक्षा वा दर्शनको आधिकारिक स्रोत-बाइबल
date:  18/04/2020
---

### यस अध्यायका मूल पदहरू
मर्कूस ७:१-१३, रोमी २:४, १ यूहन्ना २:१५-१७, २ कोरन्थी १०:५,६, यूहन्ना ५:४६,४७ र यूहन्ना ७:३८।

> <p>यस अध्यायको मूल सार पद</p>
> " व्यवस्था र गवाहीकहाँ जाओ! यदि तिनीहरू यस वचनअनुसार बोलेनन् भने तिनीहरूसित बिहानको मिरमिरे उज्यालो छैन (वा तिनीहरूमा दिव्यज्ञान वा प्रकाश छैन  भनेर थाहा पाउनु" (यशैया ८:२० रूपान्तरित)।

संसारमा लाखौँको संख्यामा विभिन्न इसाई सम्प्रदायहरू छन् जसले आआफ्ना विश्वासलाई अनुमोदन गर्न बाइबल नै प्रयोग गरेका हुन्छन्। यद्यपि ती सबै चर्चहरू वा सम्प्रदायका शिक्षादीक्षा वा धर्मदर्शनहरूमा पवित्र धर्मशास्त्र बाइबलको  भूमिका र त्यसको मान्नुपर्ने आधिकारिकता समान छैन। अझ भन्ने हो भने एक चर्च वा सम्प्रदायदेखि अर्को चर्च वा सम्प्रदायमा बाइबलको भूमिका वा यसको बुझाइ अत्यन्तै फरक फरक भएको पाइन्छ। यो कुरा बुझ्नु धेरै जरुरी छ किनभने बाइबलमा लेखिएका सामग्रीहरूलाई बुझ्न र त्यसको व्याख्या गर्न जस्तो जटिल विषयलाई बुझ्न वा विभिन्न चर्च वा सम्प्रदायहरूले  एउटै बाइबललाई विभिन्न तरिकाले व्याख्या गर्न चारवटा प्रभावकारी स्रोतहरूको उपयोग गरेका हुन्छन्, ती हुन्: परम्परा, व्यक्तिगत अनुभव, संस्कार वा संस्कृति, तर्क र बाइबल आफै।

प्रत्येक चर्च वा सम्प्रदायको प्रत्येक धर्मदर्शन, थियोलोजी वा शिक्षादीक्षामा ती स्रोतहरूले अत्यन्तै महत्त्वपूर्ण भूमिका खेलेका हुन्छन्। हामी जो भएतापनि वा जहाँ भएतापनि हामी सबै जनालाई कुनै न कुनै किसिमले विभिन्न संस्कार, परम्परा, रहनसहन र संस्कृतिहरूले प्रभावित पारिरहेका हुन्छन्। हामी सबैमा आआफ्नै अनुभव वा ज्ञानका अनुभूतिहरू हुन्छन् जसले हाम्रो सोचबिचार र समझशक्तिलाई आकार दिन्दछन्। हामी सबैमा आआफ्नै दिमाग छ जसले हामीले देखेका, सुनेका र पढेका कुराहरूलाई मूल्याङ्कन गर्दछ। परमेश्वरको बारेमा बुझ्न र उहाँको इच्छालाई थाहा पाउन हामी सबैले त्यही बाइबल पढ्छौँ। बाइबललाई व्याख्या गर्न र त्यसको उपयोगितालाई एकआपसको सम्बन्धमा प्रयोग गर्न माथिको कुन स्रोतलाई आधिकारिक हो भनेर मान्ने? माथिका विभिन्न स्रोतहरूलाई दिइने प्राथमिकता हाम्रो सबै शिक्षादीक्षा वा थियोलोजीलाई बुझ्ने वा व्याख्या गर्ने अन्तिम औजार भएको हुन्छ।