---
title:  तर्क
date:  22/04/2020
---

`संसारका मानिसहरूले उब्जाएका अनेकौँ दर्शन र आवाजहरू परमेश्वरको अस्तित्वलाई हाँक दिने तर्कहरू होइनन् तर परमेश्वरको वचनमा भर पर्नुपर्छ र हाम्रो दिमागमा प्रभु येशूको उपस्थिति र उहाँका वचनहरूद्वारा हामीलाई बसमा राख्न किन जरुरी छ? परमेश्वरको भय मान्नु वा उहाँप्रति श्रद्धा राख्नु नै सबै असल बुद्धिज्ञानको सुरु किन हो? हेर्नुहोस्, २ कोरन्थी १०:३-६, हितोपदेश १:७, अय्यूब २८:२८, भजनसंग्रह १११:१०, र हितोपदेश ९:१०।`

परमेश्वरले हामीलाई सोच्न र तर्क गर्ने सामर्थ दिनुभएको छ। मानिसको प्रत्येक क्रियाकलाप र प्रत्येक धार्मिक वा दार्शनिक तर्कबितर्क गरेर सोच्ने दिमाग हामीमा छ र त्यसबाट निष्कर्षमा पुग्न सक्छौँ भनेर हामी अनुमान गर्दछौँ। अन्धविश्वास वा तर्कहिन आस्था, दर्शन वा विश्वासलाई हामी मान्दैनौँ। पश्चिमी समाज वा जगतमा अठारौँ शताब्दीलाई वौद्धिक वा प्रवुद्ध ज्ञानको आन्दोलनको युग वा एज अफ इलाइटमेन्ट भनेर सम्बोधन गरिन्छ। त्यसबेला मानिसहरूको बुद्धि र ज्ञानले नयाँ मोड लिएको थियो। सही सोच्ने सामर्थ्य र ठिक निष्कर्षमा पुर्याउन मानव तर्कले नयाँ र उच्च स्थान पाएको थियो। परमेश्वरले दिनुभएको सोच्ने विवेकलाई सिमा नघाएर मानव तर्कले प्राथमिकता पाउनुपर्छ भन्ने वौद्धिक जागरण फैलिएको थियो।

हामीमा हुने सबै ज्ञान हाम्रो ज्ञानेन्द्रिय (आँखा, कान, छाला, नाक र जिब्रो) अनुभवको आधारमा हुनुपर्नेमा मानव तर्क नै बुद्धि वा ज्ञानको मुख्य स्रोत हुनुपर्छ भनेर फरक दृष्टिकोण वा धार प्रस्तुत गरिएको थियो। यस दृष्टिकोण वा धारलाई तर्क वा बुद्धिवाद भनिन्छ। सत्य भनेको हाम्रो ज्ञानेन्द्रीय वा शारीरसँग सम्बन्धित छैन तर तर्क र दिमागको खेल हो भन्ने त्यो वादको सिद्धान्त हो। अर्को शब्दमा भन्ने हो भने कतिपय सत्यहरूको अस्तित्वलाई मानिसहरूको तर्कले सिधै बुझ्न सकिन्छ भन्ने त्यस तर्कवादले सिकाउँछ। सत्यको स्तर र त्यसलाई जाँच्न मानिसहरूको तर्कलाई त्यसले मुख्य स्थान दिएको थियो। मानव तर्क नै नयाँ आधिकारिक शक्ति भएको थियो जसको सामु सबै झुक्नुपरेको थियो। त्यसको सामु चर्च र नाटकीयरूपमा भन्ने हो भने बाइबल परमेश्वरको वचन हो भन्ने आधिकारिक प्रमाणको स्रोत नै मानव तर्क भएको थियो। मानिसको तर्क अनुसार कुनै प्रमाण गर्न सकिएन भने त्यसलाई निकम्मा ठानिन्थ्यो र त्यसको वैधानिकताप्रति प्रश्न उठाइन्थ्यो। यस खालको मनस्थितितिले बाइबलका ठूला भागहरूलाई असर पारेको थियो। सबै आश्चर्यकर्महरू, परमेश्वरको अलौकिक कामहरू, येशूको शारीरिक पुनरुत्थान, कन्या स्त्रीबाट उहाँको जन्म, छ दिन लगाएर गरिएको सृष्टि आदि सत्य होइनन् त्यसकारण त्यस्तो शिक्षामा भर पर्नुहुन्न भनेर ती बौद्धिक वा बुज्रुक वर्गहरूले जोड दिएका थिए।

सत्य त यो हो कि हामीले सम्झिनुपर्ने कुरामा हाम्रो तर्क वा वौद्धिक ज्ञान वा सम्पदामा पनि पापले प्रभाव पारेको छ र येशूको बशमा त्यसलाई ल्याउन जरुरी छ। मानव समझशक्ति अन्धकारमय छ र तिनीहरू परमेश्वरबाट अलग भएका छन् (मानिसको तर्क नै सर्वोपरी हो भन्ने सिद्धान्तले उसको मनस्थिति कस्तो बनाउदो रहेछ भनेर पावलले यसरी व्यक्त गरेका छन् "१७ अब म यो जोड दिएर प्रभुमा भन्दछु र प्रभुमा गवाही दिँदछु, कि अन्यजातिहरू जसरी तिनीहरूका विचारको व्यर्थतामा जिउँदछन् त्यसरी तिमीहरू अबदेखि उसो नजिओ। १८ तिनीहरूका हृदयको कठोरताले ल्याएको तिनीहरूका अज्ञानताको कारणले तिनीहरू परमेश्वरको जीवनदेखि बिराना भएका छन्, र तिनीहरूको समझ अन्धकारले भरिएको छ। १९ तिनीहरू कठोर भएका छन्, र हरकिसिमका अशुद्ध काम गर्ने लालचमा परेर तिनीहरू छाडा भएका छन्।" एफिसी ४:१७-१९)। हाम्रो बुद्धिज्ञान र दिमागलाई परमेश्वरको वचनले चहकिलो पार्नुपर्दछ। बाइबल अनुसार परमेश्वर हाम्रो सृष्टिकर्ता हुनुभएकोले हाम्रो संरचना परमेश्वरबाट स्वतन्त्र वा स्वयंशासित भएर चल्न होइन भन्ने कुरालाई हामीले ख्याल राख्नुपर्छ। बरू सबै ज्ञानको सुरुवात परमेश्वर नै हुनुहुन्छ त्यो पनि उहाँप्रतिको भय वा श्रद्धा वा उहाँको अस्तित्वलाई स्वीकारेर मात्र हुन्छ भनेर बाइबलको हितोपदेश र अरू पुस्तकहरूमा प्रस्तुत गरिएको छ। जब हामीले परमेश्वरको प्रकाश वा ज्योतिलाई ग्रहण गर्यौँ, परमेश्वरको वचनमा बुनिएर बस्न सक्यौँ, हाम्रो जीवनमा परमेश्वरको वचनलाई सर्वोच्च स्थान दिन सक्यौँ, र बाइबलमा लेखिएका कुराहरू पालन गर्न सक्यौँ भनेमात्र हाम्रो सबै तर्क ठिक हुन जान्छ (त्यसले मानिसको जीवनलाई सार्थकता दिन्छ-अनुवादकको थप)।

`सयौँ वर्ष अघि अमेरिकाको राष्ट्रपति थोमास जेफरसनले उनको तर्कसँग सहमत नभएको सबै कुराहरू काटेर आफ्नै नयाँ करारको पुस्तक निकालेका थिए। येशूका प्रायजसो सबै आश्चर्यकर्महरू, उहाँको पुनरुत्थान आदि उहाँले आफ्नो नयाँ करारमा हटाएका थिए। सत्यलाई बुझ्न जतिसुकै मै हुँ भन्ने बुद्धिजीवि मानिसको तर्क पनि कति सिमित हुन पुग्दोरहेछ भनेर त्यसले हामीलाई कसरी सिकाउँछ?`