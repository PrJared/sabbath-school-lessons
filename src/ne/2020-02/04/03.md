---
title:  अनुभव वा व्यक्तिगत अनुभूति
date:  20/04/2020
---

दया, परोपकारिता, धैर्यता, आत्मसंयमता, क्षमाशिलता, करुणा, सहिष्णुता र परमेश्वरप्रतिको प्रेम जस्ता असल मानिसमा हुनुपर्ने गुणहरू कसरी अनुभव गर्ने वा जगाउने? विश्वास वा आस्था भनेको कुनै भावनात्मक, सैद्धान्तिक र दिमागमा खेलाउने वौद्धिक विषयमात्र नभएर वास्तविकरूपमा हामीले अनुभव गर्नुपर्ने कुरा हो । फेरि हाम्रो अनुभवहरू बाइबलसम्मत नहुने वा बाइबलसँग बाझिने र त्यो हाम्रै विश्वासलाई खतम पार्ने कसरी हुनसक्छन्? हेर्नुहोस् देहायका पदहरू: रोमी २:१-११ (विशेष गरेर पद ४), र तितस ३:३-८ 

अनुभव भनेको मानव जीवनको अभिन्न भाग हो। यसले हाम्रो भावना, सोचबिचार, मनस्थिति र मनोवेगलाई शक्तिशालीरूपमा प्रभाव पार्दछ। उहाँको सृष्टिसँग र उहाँ आफैसँग हाम्रो अनुभवले महत्त्वपूर्ण काम गरेर त्यो गाँसियोस् र जीवनको आकार वा ढाँचा बनाओस् भन्ने तरिकाले हाम्रो संरचना गरिएको हो वा डिजायन गरिएको हो।

कला, प्रतिभा, सङ्गीत, सृष्टिका सुन्दर रचनाहरू, उहाँको मुक्तिको आनन्द र उहाँको वचनमा दिइएका प्रतिज्ञाहरूको शक्तिको सरहाना गर्दै तिनीहरूको सौन्दर्यताको सम्बन्धको अनुभव हामीले गर्न सकौँ भन्ने परमेश्वरको चाहना हो। हाम्रो धर्म, विश्वास वा आस्था केवल शिक्षादीक्षा वा सिद्धान्त र तार्किक निर्णय वा तर्क अनुसार ठिक भएकोलेमात्र विश्वास गर्ने होइन। परमेश्वर र उहाँको वचनलाई कुन दृष्टिकोणले हेर्छौँ सो हेर्ने दृष्टिकोणलाई हाम्रो अनुभवले महत्त्वपूर्ण भूमिका खेल्दछ। फेरि त्यसैवखत परमेश्वरको इच्छा वा उहाँको बारेमा जान्न हाम्रो अनुभव पर्याप्त छैन र हाम्रो बुझाइ सिमित छ भनेर स्पष्टसँग हेर्न जरुरी हुन्छ।

`२ कोरन्थी ११:१-४मा हामीलाई के चेतावनी दिइएको छ जसले गर्दा हाम्रो आफ्नै अनुभवमा भरपर्नु भनेको कति संकुचितता रहेछ भन्ने थाहा हुन्छ?` 

अनुभवकै आधारमा कुनै पनि शिक्षा वा दर्शनलाई विश्वास गर्नु धोखापूर्ण हुनसक्छ। बाइबल अनुसार अनुभवलाई उचित स्थानमा राख्नु आवश्यक छ। पवित्र धर्मशास्त्रबाटै अनुभवलाई आकार दिनुपर्छ वा संरचना गर्नुपर्छ। कसैको केही अनुभव छ भने त्यसलाई धर्मशास्त्रबाटै जाँच्नुपर्दछ। कतिपय समयमा हामी आफ्नै तर्क वा सोचबिचारले परमेश्वरको वचन र चाहनासँग नमिल्ने अनुभव गर्न चाहन्छौँ। हाम्रो अनुभव र चाहनाहरूलाई माथ गर्ने गरेर परमेश्वरको वचनमा भरोसा राख्नु जरुरी छ। अर्थात् हाम्रो अनुभव र चाहनाहरूले परमेश्वरको वचनलाई प्राथमिकता दिन्छ कि दिदैन सो परमेश्वरको वचनबाट नै जाँच्न जरुरी छ। हामी दिनदिनै अनेकौँ अनुभवहरू गर्दछौँ तर ती अनुभवहरू परमेश्वरको वचनसम्मत छ कि छैन भनेर हामी आफूले आफैलाई सुरक्षित राख्नु जरुरी छ। हामी जे गर्छौँ वा अनुभव गर्छौँ त्यसले बाइबलको स्पष्ट शिक्षादीक्षाका बिरुद्धमा नहोस् भन्ने हाम्रो प्रतिवद्धता हुनुपर्दछ।

`अरूप्रतिको प्रेम, विश्वास वा आस्था (मर्कूस १२:२८-३१) परमेश्वरका आज्ञाहरूको मुख्य प्राथमिकता हुन्। अरूलाई प्रेम गर्ने अनुभव महत्त्वपूर्ण हुन्छ। साथै परमेश्वरलाई प्रेम गर्ने अनुभव होस् वा अरूलाई प्रेम गर्ने अनुभव होस् त्यो परमेश्वरको वचनले सधैँ जाचिनु आवश्यक हुन्छ?`