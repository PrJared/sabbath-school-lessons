---
title:  थप जानकारी
date:  24/04/2020
---

एलेन जी ह्वाइटद्वारा लिखित, द ग्रेट कन्त्रोभर्सी, पृ. ५९३-६०२को "द स्क्रिप्चर अ सेफ गार्ड।"

परम्परा, अनुभव, संस्कार, संस्कृति, रहनसहन र तर्कहरू परमेश्वरको वचन अध्ययन गर्दा हाम्रो दिमागमा घुसि नै रहेको वा प्रतिविम्बित भइ नै रहेको हुन्छ। तर निर्णायक प्रश्न त यो छ: हाम्रो धार्मिक शिक्षादीक्षामा हाम्रो आधिकारिक स्रोत के हो त? अर्थात् हाम्रो आत्मज्ञान कसको बशमा राखिनुपर्छ? बाइबललाई विश्वास गर्छु भन्ने एक पक्ष हो भने पवित्र आत्माको सेवाकार्यद्वारा हाम्रो जीवनलाई बाइबललाई काम गर्न दिने र जीवनलाई परिवर्तित वा प्रभाव पार्ने अर्को निर्णायक पक्ष हो। केही हदमा भन्ने हो भने हाम्रो परम्परा, संस्कार, संस्कृति, रहनसहन, अनुभव र तर्कहरू आफैमा नराम्रा हुन्छन् भन्न मिल्दैन। तर पवित्र धर्मशास्त्रसँग वा त्यसका शिक्षादीक्षासँग तिनीहरू बेमेल हुन्छन् भने तिनीहरू समस्या भएर खडा भइरहेका हुन्छन्। यस्तो वातावरण त प्रायजसो हामीले अपेक्षा गरेकै हुन्छौँ। तर सबैसँग मिल्ने नाउँमा परमेश्वरको वचनलाई ओझेलमा पारेर सम्झौता गर्नु अत्यन्तै खराब हुन जान्छ। चाहे पुरानो करारमा होस् वा नयाँ करारमा होस् वा आधुनिक जगतमा नै किन नहोस् जब परमेश्वरको वचनबाट अलगिएर अरू तत्वहरूलाई प्राथमिकता दिइयो भने मानिसहरू धार्मिकरूपमा भ्रष्ट भइरहेको इतिहासले पनि बताउँछ र अहिले पनि देखिरहेकै छौं।

**चिन्तनमनन**

`अ. परमेश्वरको व्यवस्था अनुसार चल्नुभन्दा अनेकौँ मानवीय परम्परालाई प्राथमिकता दिइरहनु किन सजिलो छ? परमेश्वरलाई हाम्रो सारा हृदयले, आत्माले र दिमागले प्रेम गर्नु र छिमेकीलाई आफूलाई जस्तै प्रेम गर्नु भन्ने बाइबलको शिक्षालाई मान्न गार्हो भएको किन धेरैले महसुस गरिरहेका छन्? (मत्ती २२:३७-४०)?`

`आ.	 हाम्रो चर्चमा परम्पराले कसरी भूमिका खेल्नुपर्छ? धार्मिक परम्परामा आशिष र चुनौतिहरू के के छन्?`

`इ. जतिसुकै असलै किन नहोस् हाम्रो परम्पराले परमेश्वरको वचनलाई किन छोप्न दिनुहुन्न वा धर्मशास्त्र बाइबलभन्दा परम्परा नै हाम्रो अन्तिम आधिकारिक आवाज हो भनेर किन भन्न मिल्दैन?`

`ई. मानौँ कसैले आइतबार नै परमेश्वरले दिनुभएको विश्रामको दिन र उहाँको आराधना गर्ने दिन हो भनेर नयाँ करारले बताएको छ भनेर आफ्नो दर्शनमा परमेश्वरले बोल्नुभयो रे! यस्तो खालको दावीलाई तपाईँ कसरी जवाफ दिनुहुन्छ र हाम्रो अनुभवलाई परमेश्वरको वचनले नै सधैँ जाँच्नुपर्छ भन्ने जिकिरलाई किन पकडिरहनु आवश्यक छ?`

`उ. तपाईँ कुन संस्कार, संस्कृति रहनसहनमा झुम्मिनुभएको छ? त्यसले तपाईँको विश्वासलाई कसरी प्रभाव पारिरहेको छ? इसाई इतिहासमा के यस्ता उदाहरणहरू छन् जसले परम्परा, संस्कृति आदिको प्रभावमा परेर मानिसहरू परमेश्वरबाट तर्किएका छन् वा ती परम्परा वा संस्कृति असलै भएतापनि पछि त्यसले नकारात्मक रूप लिएको के तपाईँलाई थाहा छ? त्यसबाट हामीले के पाठ सिक्नसक्छौँ जसले गर्दा अहिले नै हामी त्यो गलत बाटो नअपनाऔँ  वा त्याग्न सकौं?`