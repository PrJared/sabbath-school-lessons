---
title:  थप जानकारी
date:  24/01/2020
---

"दुराको टुँडिखेलमा तीन हिब्रू युवाहरूले सामना गर्नुपरेको परिस्थितिबाट हामीले महत्त्वपूर्ण पाठहरू सिक्नुपर्दछ। बर्तमान युगमा आफ्नो गल्ती केही नभएपनि गल्ती गर्यो भनेर परमेश्वरका सेवकहरूलाई आरोप लगाएर दुर्व्यवहार गर्ने र सार्वजनिकरूपमा होच्याउने शैतानका मतियारहरू सक्रिय छन्। शैतानका ती औजारहरू डाह, स्वेच्छाचारी र धर्मको नाउँमा पूर्वाग्रहले ग्रष्त भएका हुन्छन्। विशेष गरेर चौथो आज्ञाको निर्देशन अनुसार पालना गर्नुपर्ने साबथको गरिमा वा पवित्रतालाई पक्रि राख्छन् तिनीहरूमाथि मानिसहरूको क्रोध बर्सिनेछ। अन्तमा विश्वव्यापी रूपमा नै सबै राष्ट्रहरूले साबथको गरिमाप्रति प्रतिबद्ध हुने परमेश्वरका जनहरू मर्न योग्य भएको भनेर अपराधी घोषणा गर्दै नीतिनियमहरू बनाउनेछन्।

"परमेश्वरका जनहरूले यस्तो शङ्कटको सामना गर्नुपर्दा कसैले पनि हल्लाउन नसक्ने गरी विश्वासमा अडिक रहनुपर्छ। परमेश्वरमात्र हाम्रो आराधनाको योग्य हुनुहुन्छ भनेर उहाँका जनहरूले प्रकट गर्नैपर्छ, र आफ्नो जीवनलाई नै जोखिममा पारेर भएपनि असत्य आराधनाप्रति अलिकति पनि सम्झौता नगर्न तिनीहरूलाई आह्वान गरिएको छ। परमेश्वरको वचनप्रति बफादार भएर उभिएका मानिसहरूको सामु ती पापी र मरणशील विद्रोही मानिसहरूका हुकुमहरू निकम्मा हुनेछन्। चाहे झ्यालखानामा बस्नुपरोस्, समाज वा देशबाट निश्कासनमा पर्नुपरोस् वा मृत्युकै मुखमा पर्नुपरेतापनि परमेश्वरका जनहरूले सत्यलाई पालना गरि नै रहनेछन्।"-एलेन जी ह्वाइट, प्रोफेटस् एण्ड किङ्गस, पृ. ५१२, ५१३बाट रूपान्तरित।

**चिन्तनमनन्:**

`अ.  कतिपय आफ्ना निष्ठावान र आस्थावान विश्वासीहरूलाई परमेश्वरले उद्धार गर्नुहुन्छ भने कतिपयलाई गर्नुहुन्न किन होला? वा यस खालका प्रश्नहरूको जवाफ अहिले हामीले नपाउने हो कि? यद्यपि, अलौकिक तरिकाले हाम्रो उद्धार नभएतापनि वा आहतबाट राहत नमिलेतापनि वा अनेकौँ निराशका बादलमा जाकिनुपरेतापनि हामीलाई जे असल छ त्यो परमेश्वरलाईमात्र थाहा छ भनेर उहाँमाथि भरोसा किन राख्नु जरुरी छ? हेर्नुहोस् १ पत्रुस १:८-१८ " ८ अन्त्यमा तिमीहरू सबैमा आत्माको एकता राख, एउटाले अर्कोलाई सहानुभूति देखाओ, भातृ-प्रेम गर, कोमल हृदयका होओ, र नम्र मनका होओ। ९ खराबीको बदला खराबी नगर्ने अथवा अपमानको बदला अपमान नदिने, बरु त्यसको सट्टामा आशिष् दिने होओ, किनकि यसैको लागि तिमीहरू बोलाइएका छौ, कि तिमीहरूले आशिष् प्राप्त गर्न सक। १० किनकि, “जसले जीवनलाई प्रेम गर्छ, र असल दिनहरू देख्ने इच्छा गर्दछ, त्यसले आफ्नो जिब्रोलाई खराबीबाट र आफ्ना ओठलाई छली कुरा बोल्नबाट अलग राखोस्। ११ त्यो खराबीबाट फर्कोस् र असल गरोस्, त्यसले शान्तिको खोजी गरोस् र त्यसको पछि लागोस्।  १२ किनकि परमेश्वरको नजर धर्मात्माहरूमाथि रहन्छ, र उहाँका कान तिनीहरूका प्रार्थनातिर खुला हुन्छन्, तर परमप्रभुको मुहार खराबी गर्नेहरूका विरुद्धमा हुन्छ।”  १३ यदि तिमीहरू भलाइको निम्ति उत्साहित छौ भने, तिमीहरूको हानि गर्ने को हुन्छ र? १४ तर धार्मिकताको खातिर दु:ख भोग्नैपरे तापनि तिमीहरू धन्यका हौ। तिनीहरूका धम्कीको डर नमान, र भयभीत नहोओ। १५ तर ख्रीष्टलाई प्रभु मानेर तिम्रो हृदयमा उहाँको श्रद्धा गर। तिमीहरूमा भएका आशाको विषय कसैले सोधपूछ गरे त्यसको जवाफ दिन सधैँ तत्पर बस, तर त्यो काम नम्रता र श्रद्धासाथ गर। १६ तिमीहरूका विवेक शुद्ध राख, ताकि तिमीहरूको विरोधमा बोल्ने र ख्रीष्टमा तिमीहरूका चालचलनको निन्दा गर्नेहरू लज्जित होऊन्। १७ यदि परमेश्वरको यस्तै इच्छा छ भने, खराबी गरेर दु:ख भोग्नुभन्दा भलाइ गरेर दु:ख भोग्नु नै असल हो। १८ किनभने हामीलाई परमेश्वरकहाँ ल्याउन ख्रीष्ट पनि पापहरूका निम्ति सदाको लागि एक चोटि मर्नुभयो। उहाँ शरीरमा मारिनुभयो– धर्मी जन अधर्मीहरूका निम्ति– तर आत्माद्वारा जीवित पारिनुभयो।"`

`आ.  यदि ती हिब्रू युवाहरू आगोको भट्टीमा नै मरेका भएतापनि त्यसबाट हामीले के पाठ सिक्नसक्थ्यौँ ।`

`इ.  अन्तिम युगमा हुने विभिन्न घट्नाहरूमा हामीले बाहिरीरूपमा देखाउनुपर्ने स्वभाव वा सङ्केत के होला जसले गर्दा हामी कसको पक्षमा उभिएर आराधना गरिरहेका छौँ भनेर देखाउनुपर्ने हुन्छ? साबथको गरिमा कतिको महत्त्वपूर्ण छ भनेर त्यसले कसरी देखाउँछ?`

`ई.  साँच्चिक्कै विश्वासद्वारा जिउनु भनेको के हो भनेर येशूले भन्नुभएको वचन लूका १६:१०मा भन्नुभएको वचन पढ्नुहोस् " “जो थोरै कुरामा इमानदार हुन्छ, त्यो धेरैमा पनि इमानदार हुन्छ, र जो अति सानो कुरामा बेइमान हुन्छ, त्यो धेरैमा पनि बेइमान हुन्छ।"`

`उ. राजा नबूकदनेसरले सारा जनताको माझ शद्रक, मेशक र अबेदनगोलाई दिएको त्यो चुनौति तपाईँलाई पनि दिइयो भने तपाईँ त्यसको कसरी सामना गर्नुहुन्छ? हेर्नुहोस् उनको चुनौति दानिएल ३:१५ " तिम्रो को परमेश्वर छ र जसले तिमीहरूलाई मेरो हातबाट छुटकारा दिन सक्छ?"`