---
title: आगोको भट्टिदेखि दरवारसम्म
date:  18/01/2020
---

### यस अध्यायका मूल पदहरू
दानिएल ३, प्रकाश १३:११-१८, प्रस्थान २०:३-६, व्यवस्था ६:४, १ कोरन्थी १५:१२-३६ र हिब्रू ११।

> <p>यस अध्यायको मूल सार पद</p>
> "हामीले सेवा गर्न परमेश्वर दनदन बलिरहेको आगोको भट्टीबाट उद्धार गर्न सक्षम हुनुहुन्छ र हे महाराजा, तपाईँको हातबाट हामीलाई पनि उद्धार गर्नुहुनेछ" (दानिएल ३:१७ रूपान्तरित)।

ती तीन युवाहरूले पवित्र आत्माबाट प्रेरित भएर तत्कालीन विश्व साम्राज्यको सम्राट र उनको राष्ट्रसम्मुख आफ्नो विश्वासको गवाही दिँदै यो जाहेरी गरे कि तिनीहरूले सेवा आराधना गर्ने गरेका परमेश्वरमात्र सत्य र जीवित परमेश्वर हुनुहुन्छ। जुन निर्णायक वचनद्वारा तिनीहरूको आस्थाको प्रदर्शन तिनीहरूले गरे त्यसमा तिनीहरूको नीतिहरू स्पष्टरूपमा प्रस्तुत गरेका थिए। सनातन सृष्टिकर्ता परमपिता परमेश्वरको आराधना गर्नुपर्ने नीतिलाई पन्छाएर आफैले स्थापना गरेका मूर्तिहरूलाई भगवान भनेर पूजा गर्ने प्रवृति भएका जोसुकैलाई पनि जीवित परमेश्वरको महानता र शक्तिलाई  देखाउन र उहाँमात्र श्रद्धायोग्य र पूजनीय हुनुहुन्छ भनेर देखाउन उहाँका सेवकहरू जुनसुकै मोल चुकाउन पनि तयार हुनुपर्छ। उहाँमात्र मानिसहरूको सम्मान, आदर र आराधनाको योग्य हुनुहुन्छ र आफ्नो जीवनको मोललाई नै जोखिममा परेरपनि मानव निर्मित मूर्तिको पूजा गर्न कुनै सम्झौता गर्दैनन् भन्ने प्रतिबद्धतामा उहाँका जनहरू अडिग रहनुपर्छ।  हामी युगको अन्तमा रहिरहेकाहरूको निम्ति ती हिब्रू युवाहरूले सिकाएको पाठलाई हमीले हाम्रो काँधमा भएको जिम्मेवारी सम्झनु पर्छ।"-एलेन जी ह्वाइट, इन हेभेन्ली प्लेसेस, पृ. १४९बाट रूपान्तरित। विज्ञानको युगभन्दा अघि र अन्धविश्वासको युगमा मृत्युको धम्की दिएर कुनै वस्तु वा थोकको पूजा नगर्दा तिनीहरूलाई अतिवादी भएको भनेर पनि भनियो होला। तर जब वैज्ञानिक, दार्शनिक वा विभिन्न वुद्धिजीविहरूको प्रयासमा विभिन्न वादहरूले यो संसारलाई द्रुत गतिमा अगाडि बढाइरहेको हुन्छ तब ती हिब्रू युवाहरूले सामना गरिरहेको “कसको  पूजा गर्ने” भन्ने चुनौति परमेश्वरका जनहरूको अगाडि खडा गरिनेछ भनेर बाइबलले स्पष्टरूपमा बताउँदछ। तर ती युवाहरूको समयमा केवल स्थानीय बेबिलोनमा मात्र त्यसको सामना गर्नुपरेको थियो भने युगको अन्तमा त्यस्तै खालको धम्की र चुनौति विश्वव्यापी रूपमा हुनेछ। त्यसकारण तत्कालीन विश्व साम्राज्यको सम्राटको सामु ती हिब्रू युवाहरूले सामना गरेको जोखिमपूर्ण चुनौति र तिनीहरूले गरेको  निर्णयले यो भेद खुलाउँछ कि येशूको आगमन नहुञ्जेल परमेश्वरमा आस्थावान जनहरूले पनि त्यही खालको जोखिमपूर्ण विषयहरूको सामना गरिरहनुपर्नेछ भनेर बाइबलले स्पष्टरूपमा बताउँछ।