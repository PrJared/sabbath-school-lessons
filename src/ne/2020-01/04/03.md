---
title:  मूर्तिलाई ढोग्न वा पूजा गर्न गरिएको आह्वान वा उर्दी
date:  20/01/2020
---

`दानिएल ३:८-१५ र प्रकाश १३:११-१८ पढ्नुहोस्। ती दुई अंशहरूलाई तुलना गरेर पढ्नुहोस्। दानिएलको समयमा जे भएको थियो त्यही खालको परिस्थिति भविष्यमा पनि हुनेछ भनेर देखाइएको कुरालाई हामीले कसरी हेर्ने? हेर्नुहोस् दानिएल ३:८-१५ र प्रकाश १३:११-१८` 

राजाले स्थापना गरेको सुनको मूर्ति डुराको टुँडीखेलमा उभ्याइ राखिएको थियो। डुराको अर्थ त्यस बेलाको चल्ने भाषा आकाडियन भाषामा "पर्खालले घेरिएको ठाउँ" भन्ने हुन्छ। त्यो ठाउँ ठूलो र पवित्र स्थल भएको भान हामीलाई दिइन्छ। त्यस मूर्तिको परिसरमा आगोको भट्टी राख्नुको अर्थ बेदी पनि हुनसक्छ। जब बेबिलोनका मानिसहरूले पूजा पाठ गर्दथे तब बाजाहरू पनि बजाउँथे। त्यसकारण बाजाहरू पूजाको कार्यक्रमको एक भाग थिए। बेबिलोन सभ्यतामा चलेका सात थरीका बाजाहरूको नाउँ उल्लेख गरिएको छ। सात शब्दले तिनीहरूले गर्ने आराधना परिपक्व र प्रभावकारी भएको त्यस बेलाको चलनले देखाएको थियो। आज पनि हामी माझ विभिन्न पक्षबाट नयाँ जीवनशैली र नयाँ दर्शन वा वादहरू अपनाइयोस् भन्ने बाढि ओर्लिरहेकै छन्। परमेश्वरको वचनमा व्यक्त गरिएको उहाँको अधिकारलाई त्याग्न ती मानव धारणाहरूले उक्साइरहेको छ। परमेश्वरप्रति रहेको हाम्रो बफादारितालाई बेबिलोन साम्राज्यबाट बचेका वा बाँकी रहेका आधुनिक उत्तराधिकारीको सामु आत्मसमर्पण गर भनेर विभिन्न निकायहरूले हामीलाई कर गरिरहेकै छन्। संसारमा भइरहेका विभिन्न प्रतिस्पर्धा वा होडबाजी, लालसा वा प्रलोभन अर्थात् आँखा वा मनलाई लोभ्याउने खालका स्थितिहरूले हामीलाई बादलले झैँ छोपिरहेको छ। तर हाम्रो निष्ठा परमेश्वरमा नै हुनुपर्छ भन्ने कुरा हामीले गम्भीरताका साथ याद गरिरहनुपर्छ।

भविष्यवाणीको समय तालिका अनुसार हामी संसारको इतिहासको अन्तिम दिनहरूमा छौँ। पशुको मूर्ति वा प्रतिमाको पूजा गर वा आराधना गर भनेर यस संसारका मानिसहरूलाई आदेश दिइएको छ भनेर प्रकाश १३ले बताउँछ। त्यो पूजा वा आराधना गर्ने निकायलाई यस पृथ्वीका सारा मानिसहरू चाहे त्यो सानो होस् वा महान् होस्, धनी होस् वा गरिब होस्, दास होस् वा फुक्का होस् सबैले त्यसको पूजा गर र तिनीहरूको दाहिने हात वा निधारमा त्यस प्रतिमाको छाप लेऊ भनेर तिनलाई सम्बोधन गरिएको छ (प्रकाश १३:१६)।

छ थरीका मानिसहरूलाई पशुको प्रतिमाप्रति बफादारिता जनाउनु भनेर आदेश दिएको छ। ती मानिसहरू "ठूला, साना, धनी, गरिब, दास र मालिक वा फुक्का" हुन्। पशुको नाउँको नम्बर ६६६मा पनि ६लाई नै जोड दिइएको छ। त्यसको अर्थ अन्तिम दिनमा बिध्वंस हुने बेबिलोनले राजा नबूकदनेसरको प्रतिमालाई औँल्याउँछ। त्यसकारण माथी वर्णन गरिएको बृतान्तहरूलाई हामीले ध्यान दिनु जरुरी छ र परमेश्वरले आफ्नो सार्वभौमिकता अनुसार यस संसारको गतिविधिमाथि निगरानी राखेर चल्नुहुन्छ भन्ने कुरामा ख्याल राख्नु जरुरी छ।

`याद गर्नुहोस्, पूजा गर्नु वा आराधना गर्नु भनेको सार्वजनिकरूपमा कसैको अगाडि झुक्नु वा भक्ति देखाउनुमात्र होइन। तर थाहा नपाइकनै परमेश्वरलाई भन्दा हाम्रो भक्ति वा प्राथमिक वा उच्च ध्यान अन्यत्रै दिएर झुक्ने प्रवृत्तिप्रति हामी कसरी सजग हुने जसले गर्दा परमेश्वरलाई हामी बिर्सन पनि सक्छौ?`