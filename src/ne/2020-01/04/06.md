---
title:  शद्रक, मिशेक र अवेदनगोमा भएको आस्था र निष्ठाको रहस्य
date:  23/01/2020
---

जुन आगोको परीक्षामा शद्रक, मेशक र अवेदनगो परेका थिए र तिनीहरू अलौकिक ढंगले उम्किए त्यसको बारेमा छलफल गरिरहदा हामीले यो पनि सोच्नुपर्छ: तिनीहरूमा भएको बलियो विश्वास वा आस्थाको रहस्य के थियो? मूर्तिको अगाडि शिर नझुकाउने बरू साहसकासाथ आगोमा जल्न तिनीहरू कसरी तयार भए? विभिन्न तर्कहरू गरेर राजाको कुरा सुन्दै यसो शिर निहुर्याए जस्तो गरेपनि हुन्थ्यो होला, हुँदैनथ्यो होला त? परमेश्वरप्रतिको आस्था र विश्वासले गर्दा अनगिन्ती मानिसहरू मरेका थिए भन्ने कुरा थाहा पाउँदा पाउँदै पनि तिनीहरू मर्नको निम्ति किन तयार भए?

`यस मामिलामा हिब्रू ११ अध्यायले परमेश्‍वरप्रतिको विश्‍वास वा आस्थामा निष्ठावान् हुन हामीलाई कसरी सिकाउँछ?` 

ती हिब्रू युवाहरूले प्रकट गरेको आस्था वा विश्वासलाई बृद्धि गर्न विश्वास वा आस्था भनेको के हो सो बुझ्नु अनिवार्य छ। कतिपयले विश्वासलाई धेरै वा थोरै भन्ने शंख्यातमक तरिकाले हेर्दछन्। ती मानिसहरूले गरेको धेरै पुकारा वा मागेको आशिषको प्रार्थाना परमेश्वरले सुन्नुभयो र जवाफ दिनुभयो भने त्यो बिश्वास धेरै भएको र मागेको अनुसार पाइएन भने विश्वास थोरै भएको भनेर बुझ्ने गरिन्छ। ती मानिसहरू आफ्नो मोटर वा मोटरबाइक लिएर पसल जान्छन्।अनि तिनीहरूले  पार्क गर्न ठाउँ पाए भने तिनीहरूको विश्वास बलियो भएको  र यदि पार्क गर्ने ठाउँ पाएन भने तिनीहरूको प्रार्थना परमेश्वरले नसुन्नुभएको वा तिनीहरूको विश्वास त्यति बलियो नभएको तिनीहरू ठान्दछन्। (अर्थात् तिनीहरू जे पायो त्यही खान्छन् वा अस्वस्थकर खाना खान्छन् र शरीरमा केही गडबड भएन भने तिनीहरूमा बिश्वास बलियो भएको दावी गर्नु र तिनीहरूले खाएको खानाको कारणले शरीरमा केही गडबड भयो भने आफूहरूमा बलियो विश्वास नभएको महसुस गर्नु-अनुवादकको थप)। यस्तो खालको आस्था वा विश्वासको बुझाइ धेरै खतरनाक हुनसक्छ किनभने यसले परमेश्वरलाई आफूखुशी चलाउन प्रयास गरेको देखिन्छ। यसमा परमेश्वरको प्रभुत्व र बुद्धिको ख्याल गरिँदैन।

तर परमेश्वरमाथि सही वा सत्य विश्वास वा आस्था दानिएलका मित्रहरूले प्रकट गरे जसले तिनीहरूको गुणात्मक सम्बन्ध उहाँसँग भएको देखिन्छ र मरेपनि बाँचेपनि उहाँमा नै पूरा भरोसा राखेको देखिन्छ। साँचो वा सक्कली विश्वासले हाम्रो चाहना अनुसार परमेश्वरको चाहना होस् भन्दैनन् बरू जुनसुकै नतिजा आएतापनि उहाँको इच्छामा आफूलाई समर्पण गर्दछ (जसरी अय्यूबको मामिला)।  ती तीन जना हिब्रू युवाहरू जब राजाको चुनौतिको सामना गर्न तयार भए तब परमेश्वरले तिनीहरूलाई कसरी सम्हाल्नुहुनेछ भन्ने कुरा उनीहरूलाई थाहा थिएन तैपनि परमेश्वरप्रतिको आस्थामा कटिवद्ध हुने निर्णय तिनीहरूले गरेका थिए। बहुमत वा अरू मानिसहरूले औंल्याएको कुरा नै असल र ठिक भन्ने आधारमा तिनीहरूले निर्णय गरेनन् तर तिनीहरूमा भएको ज्ञान अनुसार जस्तो नतिजा आएतापनि जे सत्य छ त्यही गर्ने कठोर निर्णय तिनीहरूले गरेका थिए। परिपक्व विश्वासको ज्वलन्त उदाहरण ती हिब्रू युवाहरूले देखाएका थिए। हाम्रो आवश्यकता अनुसार प्रार्थना गरेर त्यसको नतिजा जे आएपनि हाम्रो उच्चतम हित परमेश्वरलाई नै थाहा छ भन्ने प्रतिवद्धता जाहेर गर्दै उहाँमाथि भरोसा राखेर गरिने विश्वासको प्रार्थनाले नै हाम्रो विश्वासको मापन गर्दछ। कतिपय समयमा हाम्रो जीवनमा नराम्रो कुराहरू भइरहदा त्यस्तो किनभयो भनेर नबुझौँला तैपनि हाम्रो जीवन परमेश्वरमा नै समर्पित गरेर चल्ने खुबी हुनु सत्य विश्वासको कला हो।

`सानोतिनो नै किन नहोस् हामीले हाम्रो दैनिक विश्वासलाई कसरी परिचालन गर्छौँ जसले गर्दा ठूलो चुनौति वा समस्यामा पनि त्यसलाई सामना गर्न हामी तयार हुन सक्छौं? सानो तिनो कुरामा हुने विश्वासको जाँच धेरै कारणले किन महत्त्वपूर्ण हुन्छ?`