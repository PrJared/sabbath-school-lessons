---
title:  दृढ सङ्कल्प
date:  07/01/2020
---

`दानिएल १:५-२० फेरि पढ्नुहोस्। यहाँ दुई मूल तत्वहरूले काम गरिरहेको देखिन्छ: ती हुन् दानिएलको स्वतन्त्र आत्मनिर्णय र परमेश्‍वरको हस्तक्षेप। यसमा कुन अत्यन्तै महत्त्वपूर्ण नीति हाम्रो सामु धरोहरको रूपमा उभ्याइएको छ?` 

आफूहरूलाई बेबिलोनी संस्कार अनुसार दिइएका नामहरूप्रति ती चार जना हिब्रू युद्धबन्दीहरूले बिरोध जनाएको देखिदैन। आफ्ना नाउँहरू परिवर्तन गरिएकोमा तिनीहरू केही गर्न सक्दैनथे तर आफूआफूमा हिब्रू नाउँबाट नै सम्बोधन गर्नुको बिकल्प तिनीहरूमा थिएन। तर राजाकै भान्साघरबाट खाना र रक्सी खानै पर्दा तिनीहरूलाई खाने कि नखाने भन्ने द्विविधाले पिरोलेको थियो। तैपनि ती खानेकुराहरू खाने कि नखाने भन्ने निर्णय त तिनीहरूकै स्वविवेकमा थियो। त्यसकारण ती चार युवाहरूले गर्नुपर्ने आत्मनिर्णयको स्वतन्त्रतालाई अत्यन्तै महत्त्वपूर्ण मान्नुपर्दछ।

यदि तिनीहरूकालागि खटाइएको हाकिमले तिनीहरूको नाउँ बदल्न सक्छन् भने तिनीहरूको खानेकुराको परिकारपनि बदल्न सक्छन् भन्ने ती युवाहरूको मनमा लागेको थियो। राजाकै टेबुलबाट ल्याइएको खानेकुरा नखाने निर्णय दुई कारणहरूले हुनसक्छ।

प्रथमत: राजाको टेबुलबाट ल्याइएको खाने मासुहरूमा अशुद्ध मासु हुन सक्छ जुन लेबी ११मा खान मनाही गरिएको छ। दोस्रोमा, राजाका खानाहरू पहिले नै देवतालाई चढाएर त्यो प्रसादकै रूपमा राजाले खाने गरेका थिए। त्यसकारण दानिएलले कुनै छलकपट वा जालझेलका शब्दहरू प्रयोग नगरि खुला रूपमा धार्मिक आस्थाको कारण राजाको टेबुलबाट खाना नदिन हाकिमलाई अनुरोध गरेका थिए। (दानिएल १:८ "तर दानिएलले राजकीय भोजन र दाखमद्य खाएर आफैलाई अशुद्ध नपार्ने निर्णय गरे, र तिनले यसरी आफैलाई अशुद्ध नपार्नलाई प्रमुख अधिकृतसँग अनुमति मागे")। दानिएलले आफ्नो आस्था र ज्ञान स्पष्टसाथ देखाएका थिए। यस मामिलामा दानिएल अत्यन्तै साहसी भएका थिए।

जब हामी दानिएल र उनका बेबिलोनी हाकिमसँग भएका कुराकानी पढ्छौँ तब त्यहा केही महत्त्वपूर्ण कुराहरू औँल्याइएको हामी पाउँछौँ। प्रथमत: जब दानिएलले आफूहरूलाई परीक्षा गर्न प्रस्ताव राखे तब हाकिम कस्तो जोखिममा थिए भन्ने दानिएलले बुझेका थिए। केवल दस दिनमात्र खानेकुरा परिवर्तन गरेर तिनीहरूको परीक्षा गरे पुग्छ किनभने त्यस अवधिमा खानेकुराले तिनीहरूलाई कतिको फाइदा गर्दोरहेछ भनेर हेर्न सकिन्थ्यो। जसले गर्दा हाकिमको डर पनि अलिक कम भएको थियो। दोस्रोमा परमेश्वरमाथि नै पूरा भरोसा राखेर त्यो प्रस्ताब राख्दा थोरै समयकालागि भएपनि त्यो प्रस्ताबको नतिजा सकारात्मक नै आउछ भन्ने दानिएललाई थाहा थियो। तेस्रोमा, जुन परमेश्वरले नै सृष्टिको समयमा मानव जीवनलाई स्वस्थ राख्न सागशब्जी र पानी खान निर्देशन दिनुभएको थियो भन्ने कुरा दानिएललाई थाहा भएको हुनाले उनको निर्णयमा त्यसले प्रभाव पारेको हुनसक्छ (उत्पत्ति १:२९)। संसारमा अनेकौं किसिमका खानाका परिकारहरू छन् तर अहिले पनि परमेश्वरले सुरूमा दिनुभएको खाना नै उत्तम भइरहेको कुरा हामी मध्ये कसलाई थाहा छैन र?

`दानिएलको आत्मनिर्णय र परमेश्वरमाथि अडिग हुने सङ्कल्पले गर्दा परमेश्वरले पनि उनको निम्ति सहजै काम गर्नु भएको थियो (दानिएल १:९ "अनि परमेश्वरले ती अधिकृतलाई दानिएलप्रति कृपा र सहानुभूति देखाउने तुल्याउनुभयो,)।  हामीहरूले गर्ने आत्मनिर्णय कतिको महत्त्वपूर्ण हुदो रहेछ भन्ने कुरा त्यसले हामीलाई कसरी बताउँछ? हामी जे निर्णय गर्छौँ त्यसमा हाम्रो परमेश्वरमाथिको भरोसाले कुस्तो प्रभाव पार्दरहेछ भन्ने वास्तविकतालाई हामीले कसरी बुझ्ने?`