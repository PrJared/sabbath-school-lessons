---
title: कथा
date:  10/01/2020
---

#### येशूको बारेमा सुसमाचार सुनाउने नौलो तरिका

*आन्द्र्यु मेकचिस्नी*

सामुएल नौमान जर्मन विश्वविद्यालयमा अध्ययनरत विद्यार्थी थिए। जर्मनमा सेभेन्थ-डे एडभेन्टिस्ट साहित्य सामग्रीहरूलाई बाँड्ने उनले एक विशेष र नौलो तरिका अपनाए। उक्त तरिकाले धेरै मानिसहरूको मन जित्न सकेका थिए।

नौमान आफ्नो बुबा र हजुरबुबासँग मिलेर सहरको मुख्य स्थानहरूमा वार्षिक चाँडपर्वहरूमा किताब बेच्ने घुमन्ते पसल राख्थे। अनि परिवारको कुनै एक जना सदस्यले पर उभिएर बाटोमा हिँड्ने मानिसहरूलाई उपहारका कार्डहरू वितरण गर्दथे।जसले त्यो कार्ड लिन्थ्ये उसलाई परको घुमन्ते किताब पसलमा गएर आफूलाई मनपर्ने किताब छान्न उसले अनुरोध गर्दथ्यो। जसले गर्दा मानिसहरूसँग व्यक्तिगत सम्बन्ध राख्न सजिलो हुने र किताब लाने मान्छेले त्यो किताब पढ्ने सम्भावना पनि बढी नै हुन्थ्यो।

"चाडपर्वमा आउने मानिसहरूको प्रतिक्रिया पनि हामीले पाएका छौँ। कोही कोही आएर हामीलाई भन्छन् 'गत साल मैले एउटा किताब लिएको थिए त्यो साह्रै राम्रो थियो। मलाई अर्को पनि चाहिएको छ'" यी लेखकलाई २५ वर्षका विद्यार्थी नोमानले भने। उनी जर्मनको लिपिज विश्वविद्यालयमा स्लोभानिएन विषय अध्ययन गर्दै थिए।

यो उपहार दिने कार्डको धारणा जर्मनको अरू ठाउँहरूमा पनि फैलियो। यो देशमा ३५,००० एडभेन्टिस्टहरू छन्। तिनीहरूले जर्मनमा सुससाचार कसरी सुनाउने भन्ने विषयमा सोचिरहेका थिए। यो देशमा ८३ मिलियन वा ८ करोड तिस लाख मानिसहरू छन्। त्यहाँका प्रायजसो मानिसहरू धर्म वा आत्मिक जीवनप्रति चासो राख्दैनन्। नौमानको दाजुले त्यही खालको किताब वितरण गर्ने कार्यक्रम पोलाण्डमा देखेको थियो।जुन गर्मी मौसमको छुट्टीमा एडभेन्टिस्ट शिबिरमा त्यो कार्यक्रम भएको थियो। पोलाण्डका एडभेन्टिस्टहरूले उक्त धारणा युक्रेनबाट लिएका थिए। जे भएपनि नौमानको परिवारले त्यसरी किताब वितरण गर्ने धारणा मन पराएको थियो। तिनीहरूले गाडा किनेर घुमन्ते पुस्तक पसल राख्न सुरु गरे।

जब एलेन जी ह्वाइटका दर्जनौं पुस्तकहरू आगन्तुकहरू हेर्दथे तब तिनीहरूको चासोको विषयमा तिनीहरूलाई सोधिन्थ्यो। त्यहाँ एलेन जी ह्वाइटको द डिजाएर अभ एजेज् र द ग्रेट कन्त्रोभर्सी, मार्क फिनली र पिटर लान्डलेसले लेखेका हेल्थ एण्ड वेलनेस: सिक्रेटस दयाट विल चेन्ज योर लाइफ जस्ता दर्जनौं किताबहरू थिए।

जब आगन्तुकहरू नौमानका परिवारसँग तिनीहरूलाई मनपरेको किताबको बारेमा कुराकानी गर्छन् तब तिनीहरू त्यो किताब सित्तैमा हो कि भनेर सोध्छन्। त्यहीँ बेला नौमान जवाफ दिन्थे "यो किताब लानुहोस्। यसको लागि पैसा तिरिसकिएको छ।"

"किन कसले?" भनेर आगन्तुकहरूले प्रायजसो सोध्थे। "यो क्रुस जस्तै हो जहाँ येशूले हाम्रो निम्ति पापको मोल तिरी दिनुभयो। तपाईँले ग्रहणमात्र गर्नुपर्छ। तपाईँलाई लाग्ने खर्च पनि केवल तपाईँले पढ्नुमात्र पर्छ।यसको प्रतिक्रिया प्रायजसो सकारात्मक नै भइरहेको छ लेखक भन्दछन्।

नौमानको बुबा स्टिफनले एक जना हाइस्कूलको शिक्षकको बारेमा कुरा गरे। ती शिक्षकले द ग्रेट कन्त्रोभर्सी पुस्तक धेरै मन पराए र अरू नौवटा प्रति मागे। उनले ती किताबहरू आफ्नो इतिहासको कक्षामा आफ्ना विद्यार्थीहरूलाई बाँड्नका लागि लिएका थिए। अर्को दिन युरोपियन युनियनको राजनितिज्ञले द ग्रेट कन्त्रोभर्सी पुस्तक लिए र रातभरमै त्यो किताब पढि सिध्याए। अर्को दिन उनी त्यही फर्केर आए र पुस्तकको अर्को प्रति पनि मागे। त्यो उनले आफ्नो पत्रकार छोरोलाई दिनको लागि मागेका थिए।

उनको त्यो कामले कसैले बप्तिस्मा लिए भन्ने कुरा त नौमानलाई थाहा छैन तापनि उनलाई चिन्ता छैन। "यो मेरो सेवाकार्य बिऊ रोप्ने काम हो। त्यसको कटनी अरूले नै गर्लान्। त्यसको सुर्ता मलाई छैन।" नौमानले ढुक्क हुदै यी लेखकलाई भने।