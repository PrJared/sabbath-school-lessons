---
title:  परमेश्वरको सार्बभौमसत्ता वा प्रभुत्व
date:  05/01/2020
---

दानिएलको पुस्तक रमाइलो तरिकाले सुरू भएको देखिन्न। बेबिलोनका राजा नबूकदनेसरले यहूदामा आक्रमण गरेर त्यहाँका कतिपय जनताहरूलाई युद्धबन्दी बनाएर आफ्नो देशमा लगेका थिए। त्यसको साथै यरुशलेम मन्दिर भित्र गएर त्यहाँका पवित्र भाँडाकुँडाहरू लुटेर आफ्नो देशको प्रान्त शिनारमा लगेका थिए। शिनार भन्ने शब्द उत्पत्ति ११:२मा उल्लेख गरिएको छ। त्यस ठाउँमा बाबेलको धरहरा निर्माण भएको थियो। शिनार भन्ने शब्द नै त्यो प्रतीकको रूपमा देखिएको छ जसले परमेश्वरको सार्वभौमसत्ता र अस्तित्वमाथी हवाला वा चुनौति दिँदै स्वर्गम्म पुग्ने धरहरा बनाउने योजनामा सबै मानिसहरू खटिएका थिए। बाबेलका निर्माणकर्ताहरूको माथि स्वर्गसम्म पुग्ने धरहरा बनाउने प्रयास असफल भएतापनि पछि गएर नबूकदनेसरले परमेश्वरको मन्दिरबाट लुटेर ल्याएको पवित्र सामानहरू शिनारप्रान्तमा रहेको मन्दिरमा राख्दा उनी र उनका देवताहरूमा करार बाँधिनुभएका इस्राएलका परमेश्वरमाथि आफ्नो प्रभुत्व भएको कुरा बाह्यरूपमा देखिएको थियो।

यद्यपि, दानिएलको पुस्तकको सुरूमा दानिएलले एउटा विषयबस्तु स्पष्ट गर्न चाहेका थिए: यरुशलेमको हारको कारण बेबिलोन साम्राज्यको शक्तिशाली राजा नभएर परमेश्वर आफै हुनुहुन्थ्यो। "परमेश्वरले यहूदाका राजा यहोकिमलाई नबूकदनेसरको हातमा सुम्पनुभएको थियो" (दानिएल १:२ रूपान्तरित)। यदि मानिसहरूले परमेश्वरलाई विर्सेर उहाँसँग बाँधिएको करार तोडे भने उहाँले तिनीहरूलाई बिदेशमा युद्धबन्दी बनाएर पठाउनुहुनेछ भनेर धेरै वर्ष अघि उहाँले घोषणा गर्नुभएको थियो। त्यसकारण इतिहासको कदम अघि चल्न त्यसबेलाको बेबिलोनको सैन्यशक्तिको बाहुबल र त्यसको पुरुषार्थमा होइन बरु स्वर्गको परमेश्वरकै अगुवाईमा नै चलिरहेको हुन्छ भन्ने ज्ञान दानिएलको थियो। परमेश्वरको सार्वभौमसत्ता वा प्रभुत्वप्रति स्पष्ट दृष्टिकोण ती युवाहरूमा भएकै कारणले बेबिलोन साम्राज्यको चाप र अनेकौँ परीक्षा तथा प्रलोभनको सामना गर्ने शक्ति तिनीहरूलाई मिलेको थियो।

`परमेश्‍वरका जन भनेर कहलाइएकाहरू, सारा संसारको सामु छुट्टै जाति भनेर चिनारी भएका सनातन सृष्टिकर्ताको उपासक भनेर चिनिएका यहूदा र यरुशलेमका बासिन्दाहरूलाई बेबिलोनीहरूको हातमा परमेश्‍वरले किन सुम्पनुभयो र तिनीहरूमा दुर्गति किन आउन दिइयो? हेर्नुहोस्, देहायका केही पदहरू: २ राजा २१:८-२०, २ राजा २४:१५-२५ , र यर्मिया ३:६-२५`

हामी एक्काइसौं शताब्दीमा छौ। हामीले धेरै चुनौतिहरूको सामना गरिरहनुपरेको छ। (हाम्रो सामु परमेश्वरको अस्तित्व नै नभए जस्तै विभिन्न घट्नाहरू घटिरहेका छन् र सभ्यता तीब्रगतिमा परमेश्वरको धारभन्दा बिपरीत दिसातर्फ गइरहेको हामीले पाइरहेका छौँ)। यस परिवेशमा दानिएलको पुस्तकमा परमेश्वरको बारेमा गरिएको चित्रण र दृष्टिकोण प्रभावकारीरूपमा प्रतिबिम्बित गरिएको कुरालाई हाम्रो हृदयमा सजाइ राख्नु जरुरी छ। यस दानिएलको पुस्तक अनुसार हामीले सेवा गर्ने परमेश्वर केवल उहाँको प्रभुत्वले इतिहासका पानाहरूलाईमात्र परिचालन गर्नुहुन्न तर उहाँ दया र सदाशयताले भरिएर उहाँका जनहरूका जीवनहरूमा हस्तक्षेप पनि गर्नुहुन्छ र आवश्यक समयमा उहाँले निर्णायक सहयोग पनि गर्नुहुन्छ। जसरी युद्धबन्दी बनाएर लगिएका हिब्रूहरूलाई जे गर्नुभयो युगको अन्तमा उहाँका जनहरूलाई पनि त्यही गर्नुहुनेछ। तिनीहरूको आस्थाप्रति विभिन्न क्षेत्रहरूबाट जतिसुकै आक्रमणहरू गरिएतापनि वा खप्नुपरेतापनि तिनीहरूको जीवनमा परमेश्वरको उपस्थिति हुनेभएकोले तिनीहरू सबैले डटेर ती प्रतिकूल वातावरणहरूको सामना गर्नेछन्।

`तपाईँ परमेश्वरप्रति आस्थावान र निष्ठावान भएकै कारण विभिन्न क्षेत्रहरूबाट तपाईँले चुनौतिहरूको सामना गरिरहनुभएको होला। बाह्य वातावरण वा स्रोतहरूबाट होस् वा चर्चभित्रैबाट होस्, तपाईँको आफ्नै परिवारबाटै होस् वा तपाईँको आफ्नै कमजोरी वा चरित्रबाट होस्, तपाईँ अहिले सिद्ध पुरुष हुनुभएको छैन। तर तपाईँले सामना गर्ने जुनसुकै प्रतिकूल चुनौतिहरूको सामना गर्न तपाईँमा परमेश्वरको शक्ति उपलब्ध छ भन्ने आत्मज्ञानलाई हामीले कसरी आत्मसात् गरिराख्ने?`