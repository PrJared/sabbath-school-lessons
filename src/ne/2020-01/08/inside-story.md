---
title: कथा
date:  21/02/2020
---

#### इजिप्ट अर्थात् मिश्रदेशमा अलौकिक तथा आश्चर्यपूर्ण काम

*आन्द्र्यु मेकचस्नी*

एउटा योजना एकदमै ठिक र उचित देखिन्थ्यो: इजिप्टको राजधानी कायरोमा भएको पुरानो भत्किन लागेको सेभेन्थ-डे एडभेन्टिस्ट चर्चलाई जागरुक सामुदायिक भवनमा परिवर्तन गर्ने। तर निर्माणकर्ताहरूले कायरोको त्यो मुख्य चर्चको पुननिर्माण गर्न अस्वीकार गरे। एक जना ठूलो निर्माणकर्ताको इन्जिनियरले भने, "त्यस पुरातात्विक महत्त्वको भवनलाई पुननिर्माण गर्न तपाईँहरूले अनुमति पाउन असम्भव छ।"

तर चर्चका अगुवाहरू मिलेर प्रार्थना गरे र विश्वाससाथ त्यस चर्चलाई सामुदायिक भवन बनाउने निर्णय गरे। तिनीहरूले अर्को एउटा निर्माणकर्ता कम्पनीसँग सम्पर्क गरे। त्यो चर्च भवनको पुननिर्माण गर्न अनुमति पाउन के गर्नुपर्छ भनेर तिनीहरूले सोधे। त्यस कम्पनीका वरिष्ठ इन्जिनियरले जवाफ दिए, "यो सत्य हो कि त्यस चर्चको पुननिर्माण गर्न अनुमति पाउन मुश्किल छ। तर एकदेखि तीन महिनाभित्र अनुमति लिन हामी प्रयास गर्नेछौँ। एक महिनापछि त्यस इन्जिनियरले चर्चका पदाधिकारीहरूलाई खबर दिए कि चर्चको पुननिर्माणको निम्ति अनुमति पाइयो भनेर। त्यति छिटो अनुमति पाएकोमा आक्राम खान छक्क परे। उनी एडभेन्टिस्ट चर्चको इजिप्ट-सुडान फिल्डका खजाञ्ची थिए। उनले अन्तर्वार्तामा भने, "त्यस भवनलाई केही गर्ने परमेश्वरको योजना रहेछ भन्ने त्यो पहिलो सङ्केत थियो।"

अनि चर्चको पुननिर्माणको काम भइरहेको बेलामा अरू अचम्मका कामहरू पनि द्रुतगतिमै भए। एक वर्षभित्र चर्चको पुननिर्माण सम्पन्न भयो र यसलाई रामसेस अल्चरल सेन्टर नाउँ दिएर सन् २०१८मा उद्घाटन गरियो भनेर चर्चका अगुवाहरूले भने। विश्व एडभेन्टिस्ट चर्चको अध्यक्ष टेड विलसनले उक्त चारतले भवनको पुनअर्पण गरे। चर्चको मुख्य काम नै ठूला सहरहरूमा मानिसहरूलाई सहयोग गर्ने हो भनेर उनले सम्झाए। "झण्डै दुई करोड जनसंख्या भएओको कायरो सहरका मानिसहरूको हृदय फाटेको छ। धेरै दुष्ट क्रियाकलापहरूले मानिसहरूलाई बन्धनमा पारेको छ। आफ्नै मानिसहरूको घटि कमिप्रति पनि मानिसहरू अन्धा छन्। मानिसहरू आत्मिकरूपमा भोका छन। त्यसैकारण रामसेस कल्चरल सेन्टरको स्थापना भएको हो" भनेर विलसनले सेन्टर चर्चको पुननिर्माण गरिएको सभाघरमा सम्बोधन गरे।

उक्त सेन्टर चर्च एक पटक ७५० जना मानिसहरू अट्ने मेचहरूले भरिएको थियो। अहिले त्यहाँ एउटा कुनाको कोठामा २८० जनामात्र अट्ने मेचहरू छ्न्। पुननिर्माण भएको भवनमा पूर्वप्राथमिक स्कूल, दाँतको क्लिनिक, व्यायाम सेन्टर, मसाज कोठा, खानाका परिकार वनाउन सिकाउने भान्सा कोठा र सातवटा कक्षा कोठाहरू छ्न् जहाँ स्वस्थ्य हुने तरिकाहरू सिकाइन्छ र अङ्ग्रेजी कक्षाहरू पनिःसंचालन हुन्छ।

कायरोको एडभेन्टिस्ट चर्चमा २०० सदस्यहरू छन् र इजिप्टभरि ८०० जना एडभेन्टिस्ट विश्वासीहरू छन्। यो देश अफ्रिका महादेशमा पर्छ। यसको जनसंख्या झण्डै दस करोड छ।

जुन द्रुतगतिमा रामसेस कल्चरल सेन्टरको स्थापना भयो त्यसको निम्ति विलसन र चर्चका अरु अगुवाहरूले परमेश्वरलाई धन्यवाद दिएका थिए। त्यो चर्चको पुननिर्माण गर्न चाहिने अनुमति पनि अचम्मै तरिकाले प्राप्त भएको थियो। तर अचम्मको काम त्यतिकैमा अन्त्य भएन। " यस भवनमा हामी जे जे गरिरहेका छौँ त्यसलाई पनि अचम्म नै मान्नुपर्छ" इजिप्टमा आठवर्षसम्म सेवा गर्ने पाकिस्तानी मूलका खानले यी लेखकलाई बताए।