---
title:  मानिसको पुत्रको आगमन
date:  19/02/2020
---

`दानिएल ७:१३मा दानिएलको स्वप्नदर्शनमा उनले मानिसको पुत्रलाई देखेको विषय यसरी लेखिएको छ "“राती मैले मेरो दर्शनमा हेरें, र त्‍यहाँ मेरो सामु आकाशका बादलका साथ आइरहनुभएको एक जना मानिसको पुत्रजस्‍तै हुनुहुन्‍थ्‍यो। उहाँ ती अति प्राचीनकहाँ आउनुभयो, र उहाँकै सामु उपस्‍थित गराइनुभयो।" त्यो मानिसको पुत्र को हो र उनको पहिचान कसरी गरियो? हेर्नहोस् मर्कूस १३:२६, मत्ती ८:२०, मत्ती ९:६ , लूका ९:२६ र लूका १२:८-१०` 

जब स्वर्गमा अदालत बस्नेछ र परमेश्वर पिताले न्यायको आशन ग्रहण गर्नुहुनेछ तब एक जना अत्यन्तै महत्त्वपूर्ण व्यक्ति त्यस दृश्यमा देखा पर्नुहुनेछ। उहाँ मानिसको पुत्र हुनुहुनेछ।खास उहाँ प्रथमत: मानिसको पुत्र स्वर्गको जीवको रूपमा देखा पर्नुहुनेछ। उहाँलाई सम्बोधन गरिए अनुसार उहाँमा मानिसको चरित्र वा स्वभाव देखिनेछ। अर्को अर्थमा भन्ने हो भने उहाँ ईश्वरीय-मानव हुनुहुन्थ्यो जसले न्यायको समयमा सक्रिय भूमिका खेल्नुहुनेछ। दोस्रो: मानिसको पुत्र स्वर्गको बादलहरूबाट आउनुहुनेछ। नयाँ करारमा येशूको दोस्रो आगमनलाई व्याख्या गर्न मानिसको पुत्र स्वर्गको बादलहरूबाट आउनुहुनेछ भनेर धेरै ठाउँहरूमा चित्रण गरिएको छ। तर दानिएल ७:१३मा उल्लेख गरिएको मानिसको पुत्र स्वर्गबाट तल पृथ्वीमा आउने भनेर चित्रण गरिएको छैन। तर स्वर्गको अदालतमा उहाँको आगमन समान क्षितिजबाट हुन्छ अर्थात् उहाँ अति प्राचीनकहाँ देखा पर्ने बेलामा माथिबाट तल नभएर उहाँ त्यस अदालत दृश्यको तेर्सो स्थानबाट आउनुहुन्छ। तेस्रो, मानिसको पुत्र स्वर्गका बादलहरूबाट आउने भनेर गरिएको चित्रणले हाम्रो प्रभुको आगमन प्रत्यक्ष्यरूपमा सबैले देख्ने गरेर हुनेछ भन्ने बुझिन्छ। तर यो चित्रणले पृथ्वीमा भएको पवित्र मन्दिरमा प्रायश्चित वा क्षमापूजाको दिनमा मूल पूजारी महापवित्र स्थानमा धूपको धुवाँहरूले घेरिएर पस्नेकुराको सम्झना गराउँछ।

मानिसको पुत्र भन्दा पनि उहाँमा शाहीरूप देखिन्छ। उहाँले "प्रभुत्व, महिमा र राज्य पाउनुहुन्छ र सारा मानिसहरू, राष्ट्रहरू र भाषाभाषीहरूले उहाँको सेवा गर्नुपर्छ" (दानिएल ७:१४ रूपान्तरित)। "सेवा" गर्ने भन्ने क्रियापदलाई "आराधना वा उपासना वा पूजा गर्ने" भनेर पनि अनुवाद गरिन्छ। दानिएल १-७ अध्यायमा यो शब्द ९ पल्ट प्रयोग गरिएको छ (दानिएल ३:१२,१४,१७,१८,२८,६:१६,२०,७:१४,२७)। यसले ईश्वरीय तत्वलाई देखाउनुपर्ने श्रद्धा र उपासनालाई जनाउँदछ। त्यसकारण जब सानो सिंङले परमेश्वरको व्यवस्थालाई परिवर्तन गर्ने प्रयास गर्दछ तब सानो सिंङको धार्मिक प्रणालीले परमेश्वरलाई दिनुपर्ने श्रदा र भक्तिलाई भ्रष्ट पारेको देखाउँछ। जब स्वर्गको अदालतमा न्यायको चित्रण हुन्छ तब त्यसले परमेश्वरलाई दिइनुपर्ने सत्य आराधनाको पुनर्स्थापना गरेको देखाउँछ। पोपतन्त्रले स्थापना गरेको आराधना प्रणालीमा आइतबारलाई पवित्र मान्न आदेश दिइन्छ अर्थात् रोमको पोपले येशूको ठाउँ लिएझैँ  कसलाई स्वर्ग पठाउने वा नर्क पठाउने वा नपठाउने भन्ने धार्मिक अधिकार आफूमा भएको र आफू भगवान् नै भएको दावी गर्दछन्। तर त्यसको बिपरीत बाइबलले खुलस्तरूपमा भनेको छ, "परमेश्वर एक हुनुहुन्छ, मानिसहरू र परमेश्वरको बीचको मध्यस्थता गर्ने एकमात्र मानिस येशू ख्रीष्ट हुनुहुन्छ (१ तिमोथी २:५ रूपान्तरित)।

`येशूको जीवन र चरित्रबाट बाइबलमा हामीले जे सिक्यौँ त्यसले यहाँ दिइएको न्यायको चित्रणमा उहाँले खेल्नुहुने मुख्य भूमिकाद्वारा हामीलाई कसरी सान्त्वना मिल्न सक्दछ?`