---
title:  थप जानकारी
date:  21/02/2020
---

विगतको इतिहासलाई सरसर्ति हेर्दा हामी यो पाउँछौँ: रोमी साम्राज्यको पतन उत्तरबाट आएका जङ्गली वा असभ्य मानिसहरूले गरेका थिए। त्यसबेला जब तीन असभ्य जातिहरू धपाइए तब त्यसको फाइदा उठाएर रोमको बिशप वा पोपले आफूलाई रोमको शर्वशक्तिमान व्यक्तिको रूपमा स्थापना गरे। यो सन् ५३८मा भएको थियो। उनले चलाएको शासन प्रक्रियामा तिनले रोमी सम्राटको धेरै संस्थागत र राजनैतिक क्रियाकलापहरू आफ्नो हातमा लिए।  युरोपको तत्कालीन इतिहासमा पोपको राजनैतिक र धार्मिक अवस्था अत्यन्तै चर्को थियो र पोपहरूकै मातहतमा अनगिन्ति इसाईहरूको ज्यादत्तिपूर्ण हत्या गरिएको थियो। तर पोपतन्त्र को अस्थायी राजनैतिक र धार्मिक शक्ति त्यसबेला अन्त्य भयो जब सन् १७९८मा फ्रान्सका शासक नेपोलियन बोनापार्टले पोपलाई उनको राजगद्दीबाट हटाए। तर त्यसले मात्र रोमको अन्त्य गरेन तर रोमले गर्ने वा धर्मको नाउँमा पोपले परमेश्वरका जनहरूमाथी गर्ने सतावट अर्कै रूपमा फैलिन थालेको थियो।उनले आफूलाई यस संसारमा म येशूको प्रतिनिधि हुँ भनेर दावी मात्र गरेनन् उनले बाइबलको शिक्षादीक्षा बिपरीत धेरै धार्मिक शिक्षाहरू बङ्गयाएर मानिसहरूमा लादे। बाइबलले नसिकाएको तर रोमन क्याथोलिक चर्चले सिकाएको केही धार्मिक शिक्षाहरू यस्ता थिए:  स्वर्ग र नरकको बीचमा परगेटोरी छ। मानिस मरेपछि पहिला ऊ त्यस ठाउँमा पुग्छ र जसले पापलाई शुद्धीकरण गर्छ त्यो मात्र धेरै समयपछि पोपकै अनुमतिले त्यो मानिस त्यहाँबाट छुटेर स्वर्गमा जान सक्छ। (उदाहरणको लागि मदर टेरिसाको आधुनिक इतिहासलाई हामी हेर्न सक्छौँ। उनको मृत्युभएपछि उनी त्यस स्थानमा पसिन् रे। अनि धेरै वर्षपछि उनका भक्तहरूको अनुरोधमा पोपले उनलाई त्यहाँबाट छुटाएर सन्त घोषणा गरि स्वर्गमा पठाए रे। अनि अब उप्रान्त उनलाई रोमन क्याथोलिक समूदायका मानिसहरूले उनलाई भगवान् वा भगवतीको रूपमा पूजा गर्छन् र आफ्ना पापहरू मोचनको निम्ति वा परमेश्वरकहाँ पुर्याइ माग्नको निम्ति उनीसँग प्रार्थना गर्दछन्-अनुवादकको थप जानकारी), मानिसहरू आफ्नो पापको प्रायश्चित गर्न आफूले आफैलाई अनेकौं सजाय  दिने, कोर्राले हान्ने, जानाजानी कष्टदिने प्रथा, फादरहरूको सामु मौखिक रूपमा आफ्नो पापको स्वीकार गर्नुपर्ने वाध्यता र हप्ताको सातौं दिन शनिबारलाई परिवर्तन गरि आइतबारलाई पवित्र दिन हो भनेर इसाईहरूलाई मान्न लगाउने वाध्यता यी सवै पोपतन्त्रको ज्वलन्त अवशेषहरू हुन्।र यी सवै कुरा दानिएलको भविष्यवाणीमा उल्लेख गरिए अनुसार नै पोपले बाइबलमा दिइएको समय र व्यवस्थाहरूलाई परिवर्तन गर्ने आँट गरेका थिए।

"मानिस आफ्नै शक्तिले शत्रुले लगाएका आरोपहरूको खण्डन गर्न सक्दैन। ऊ पापले मुछिएको वस्त्र लगाएर आफ्नो पापको स्वीकार गर्दै परमेश्वरको सामु खडा हुनेछ। तर विश्वासद्वारा जसले पश्चाताप गरि आफ्नो प्राण येशूलाई सुम्पिन्छ उसको निम्ति उहाँले अधिवक्ता भएर परमेश्वरको सामु हाम्रो मामिला पेश गर्नुहुनेछ। तिनीहरूलाई क्षमा दिन उहाँले निबेदन वा बिन्ती चढाउनुहुन्छ। तिनीहरूको बचाउ गर्नको निम्ति उहाँले पैरवी वा वकालत गर्नुहुनेछ। क्रुसमा आफूले ज्यान दिएको कारण सन्त वा उहाँलाई विश्वास गर्नेहरूलाई आरोप लगाउने शैतान हारिसकेको छ भनेर उहाँ जिकिर गर्नुहुन्छ। परमेश्वरको व्यवस्थालाई परिपक्व र सिद्धरूपले पालना गरेको कारण स्वर्ग र पृथ्वीका सबै शक्ति उहाँलाई सुम्पिएको छ। अनि दोषी मानिसहरूलाई आफूसँग मिल्न र आफ्नै पिताबाट येशूले पाउनुभएको अधिकार प्रयोग गर्न उहाँ आग्रह गर्नुहुन्छ। आफ्ना जनहरूलाई दोष दिने वा आरोप लगाउनेलाई उहाँ यस्तो घोषणा गर्नुहुन्छ: 'ओ, शैतान, परमेश्वरले तलाईँ हप्काओस्। यी मानिसहरू मेरा रगतले किनिएका छन्। जलिरहेको आगोबाट निकालिएका यिनीहरू अगुल्टा हुन्।'  जुन मानिसहरू विश्वास तथा आस्थाद्वारा उहाँमाथि भर पर्छन् उहाँले तिनीहरूलाई यसरी विश्वस्त तुल्याउनुहुन्छ, "हेर, तिमीहरूको पाप तिमीहरूबाट पखालिएको छ। तिमीहरूलाई म नयाँ वस्त्र पहिर्याइ दिनेछु' जकरिया ३:४।"-एलेन जी ह्वाइट, प्रोफेटस् एण्ड किङ्गस्, पृ. ५८६,५८७बाट रूपान्तरित।

**चिन्तनमनन्:**

`अ.  बाँकीरहेको चौथो पशु वा रोमबाट उम्रिएको सानो सिंङको शक्तिको चरित्रहरू फेरि हेर्नुहोस्। धेरै शताब्दीपछि मूर्तिपूजा गर्ने रोममा कुन शक्तिको उदय भयो जसले परमेश्वरका जनहरूलाई सतावट मात्र दिएन तर आजपनि त्यसको शक्तिले लोकप्रियता पाइरहेको छ। कतिपय इसाईहरू त्यो सानो सिङ भनेको ग्रीकका राजा  हुन् भनेर दावी गर्छन् जो इतिहासको पानाबाट येशू आउनुभन्दा अघि एकसय पचास वर्ष अघि नै बिलाइसकेका थिए।त्यसकारण सानो सिङ यथार्थमा को रहेछ भनेर त्यसको चरित्र वा चर्तिकलाहरूलाई हामीले देखिसकेको सन्दर्भमा हामी फेरिपनि भ्रममा पर्नुहुन्न। त्यो सानो सिङ भविष्यमा आउने कुनै शक्ति हो कि भन्ने बहकाऊमा नलाग्न उसले गरिरहेको अधिकार वा मच्चाइरहेको धार्मिक क्रियाकलापले रोमको पोप नै हो भन्ने कुरामा हामी स्पष्ट हुन किन जरूरी छ?`