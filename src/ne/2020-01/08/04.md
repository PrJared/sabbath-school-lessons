---
title:  अदालत बस्दछ
date:  18/02/2020
---

चारवटा पशुहरू र सानो सिङको क्रियाकलापपछि आफ्नो स्वप्नदर्शनमा अगमवक्ता दानिएलले स्वर्गमा अदालत बसेको देख्दछन् (दानिएल ७:९,१०,१३,१४)। जब अदालत बस्दछ तब सिंहासनहरू आआफ्नो ठाउँमा राखिन्छन् र अति प्राचीन आफ्नो सिंहासनमा बिराजमान हुन जानुहुन्छ। उक्त अति प्राचीन वा परमपिता परमेश्वरको सामु रहेर स्वर्गका हजारौं हजार जीवहरूले उहाँको सेवा गर्दछन्।

त्यो अदालत सानो सिङको क्रियाकलापपछि (सन् ५३८-१७९८) बसेको वा १२६०को भविष्यवाणीको वर्षपछि बसेको देखाउँछ। परमेश्वरको अन्तिम राज्य स्थापना गर्नुभन्दा पहिले दानिएलले तीन पल्ट क्रमिकरूपमा दर्शन देख्दछन्: सानो सिङको समय वा अवस्था (सन् ५३८-१७९८सम्म उसको बिगबिगी), स्वर्गमा गरिने न्यायिक फैसला, र परमेश्वरको अनन्तको राज्य।

`स्वर्गमा परमेश्‍वरले गर्नुभएको फैसलाले परमेश्‍वरका जनहरूलाई कुनकुन तरिकालले फाइदा हुन्छ? हेर्नुहोस् दानिएल ७:१३-१४, २२,२६-२७` 

मन्दिर र परमेश्वरको पवित्र स्थानबाट गरिने धेरै न्यायको क्रियाकलापहरू पुरानो करारमा लेखिएको छ तर यहाँ दानिएलले देखेको न्यायीक अदालत फरक छ। यो जगतव्यापी न्याय हो जसले सानो सिङलाईमात्र होइन सर्वोच्च परमेश्वरका सन्तहरूलाई असर पार्दछ, जसले परमेश्वरको राज्य पाउनेछन्।

दानिएल ७अध्यायले स्वर्गमा बसेको न्यायीक अदालतको सुरु र अन्त्यको बारेमा विस्तृत जानकारी दिएको छैन। तर सानो सिङले परमेश्वर र उहाँका जनहरूको बिरूद्धमा आक्रमण गरेसँगै अदालत बस्ने कुराको आभास् भने दिएको पाइन्छ।साथै उक्त विषयले सारा जगतलाई असर पार्ने न्यायीक अदालत बस्ने समय सुरुभएको कुरालाई जोड दिएको हामी पाउँछौँ। पछि हामी हेर्नेछौँ कि न्याय हुने समयको सुरु र त्यो न्याय स्वर्गमा रहेको पवित्र मन्दिरको शुद्धीकरणसँगै सम्बन्धित रहेको देखाउँछ। यसलाई स्वर्गमा गरिने प्रायश्चितको दिन भनेर भन्न सकिन्छ। हामीले  सिक्नुपर्ने पाठ त यो हो कि येशू ख्रीष्ट यस संसारमा आउनुभन्दा अघि स्वर्गमा परमेश्वरका जनहरूको न्याय तिनीहरूको पक्षमा हुनेछ (दानिएल ७:२२)।

`जुन काम येशूले क्रुसमा सम्पन्न गर्नुभयो त्यस कामले न्यायको दिनमा उहाँ हाम्रो पक्षमा हुनुहुनेछ भनेर हामीलाई कसरी आस्वस्त पार्नुभएको छ? क्रुस बिना हाम्रो आशा केहि रहला  र? हेर्नुहोस् रोमी ८:१ "यसकारण अब ख्रीष्ट येशूमा भएकाहरूलाई दण्डको आज्ञा छैन।"`