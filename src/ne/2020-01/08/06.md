---
title:  अति उच्च परमेश्वरका पवित्र जनहरू
date:  20/02/2020
---

`देहायका पदहरू अनुसार परमेश्वरका जनहरूलाई के हुनेछ? हेर्नुहोस् दानिएल ७:१८, २२, २५-२७ "१८ तर सर्वोच्चका पवित्र जनहरूले यो राज्य पाउनेछन् र सदासर्वदाको लागि अधिकार गर्नेछन्– हो, सदासर्वदाको लागि’।...२१ जसै मैले हेरें, त्यो सीङ पवित्र जनहरूका विरुद्ध लड़ाइँ गर्दैथियो र तिनीहरूलाई परास्त गर्दैथियो, २२ जबसम्म ती अति प्राचीन आएर सर्वोच्चका पवित्र जनहरूको पक्षमा इन्साफको घोषणा गरे, अनि समय आयो जब तिनीहरूले राज्य अधिकार गरे... २५ उसले सर्वोच्चको विरुद्धमा बोल्नेछ र उहाँका पवित्र जनहरूलाई अत्याचार गर्नेछ र ठहर्याइएका समय र व्यवस्थाहरू फेर्न प्रयत्न गर्नेछ। पवित्र जनहरू साढ़े तीन वर्षसम्म* उसको हातमा सुम्पिइनेछन्। २६ “तर अदालत बस्नेछ, र त्यसको अधिकार खोसिनेछ र सदाको निम्ति पूर्ण रूपले नाश गरिनेछ। २७ तब सम्पूर्ण स्वर्गमुनिका राज्यहरूको सार्वभौमिकता, शक्ति र महानता सर्वोच्चका मानिसहरू, अर्थात् पवित्र जनहरूलाई दिइनेछ। उहाँको राज्य अनन्तको राज्य हुनेछ, र सबै शासकहरूले उहाँको आराधना र आज्ञापालन गर्नेछन्।"`

यहाँ सर्वोच्चका पवित्र जनहरूलाई भन्दा पनि परमेश्वरका जनहरूलाई सम्बोधन गरिएको छ।त्यो सानो सिङले शक्तिको आडमा मात्तिएर तिनीहरूमाथि हमला गर्दछ। तर परमेश्वरका जनहरूले परमेश्वरको वचनमा अडिग भएर बस्ने जिकिर गर्दछन्। पोपको शासन अवधिमा तिनीहरूलाई सताइएको हुन्छ। मूर्तिपूजा गर्ने रोमको शासनकालमा पनि ईसाइहरूलाई भयानक सतावत दिइएको थियो (यो चौथो पशु आफै पनि थियो)। तर दानिएल ७:२५मा उल्लेख गरिएको सन्तहरूलाई गरिने सतावट सानो सिङले गरेको थियो। त्यो सिङ मूर्तिपूजा गर्ने रोमी साम्राज्यको अन्तमा उदय भएको थियो।   यो तथ्य बुझ्नु जरुरी छ कि, संसारको जुनसुकै राजनैतिक वा धार्मिक शक्ति किन नहोस्, परमेश्वरका जनहरू सधैँभरि सताइने छैनन्, तिनीहरूमाथि दमनको नीति सधैँ लागु गरिनेछैन। यस संसारका राज्यहरूको  स्थान परमेश्वरको राज्यले लिनेछ। यो अत्यन्तै घतलाग्दो विषय छ कि जब दानिएलले स्वप्नदर्शन देखे त्यसबेला मानिसको पुत्रलाई प्रभुत्व, महिमा र राज्य दिएको थियो (दानिएल ७:१४)। तर त्यसको वारेमा स्वर्गदूतले व्याख्या गर्दा परमेश्वरका पवित्र जनहरूले राज्य पाए भनिएको छ (दानिएल ७:१८ रूपान्तरित। यहाँ कुनै विवादको विषय नै छैन। किनभने मानिसको पुत्र परमेश्वर र मानवतासँग सम्बधित हुनुभएकोले उहाँको विजय ती मानिसहरूको पनि विजय हो जसको प्रतिनिधित्व उहाँले गर्नुभएको थियो।

जब येशूमाथि मुद्दा चलिरहेको थियो त्यसबेला मूल पुजारीले उहाँलाई केरकार गरेर सोधेका थिए "के तिमी परमेश्वरको पुत्र मसीह हौ?" त्यसबेला उहाँले उनलाई भजन ११०:१ र दानिएल ७:१३,१४ पदद्वारा औँल्याउनुभएको थियो। उहाँले स्पष्टरूपमा त्यस मूल पुजारीलाई यो सन्देश दिनुभएको थियो "हो म परमेश्वरको पुत्र मसीह हुँ। अब तपाईँले मानिसको पुत्र शक्तिको दाहिनेपट्टि बसेको र स्वर्गका बादलहरूबाट आइरहेको देख्नुहुनेछ" (मर्कूस १४:६२ रूपान्तरित)।अर्थात स्वर्गमा बसेको अदालतमा न्यायको आशन येशूले ग्रहण गर्नुहुनेछ। जसले हाम्रो प्रतिनिधित्व गर्नुहुन्छ। जब क्रुसमा उहाँलाई टाँगेर उहाँलाई सदाको निम्ति अन्त्य गर्न खोजिएको थियो तब तेस्रो दिनमा उहाँको पुनरुत्थान हुँदा उहाँले अन्धकारका शक्तिहरूलाई जित्नुभएको कुरा प्रमाणित भएको थियो। त्यो बिजय तिनीहरूसँग पनि जोडिएको छ जो उहाँको नजिक आउँछन्। त्यसकारण यस संसारमा जे हुन्छ वा उहाँका जनहरूलाई जतिसुकै सताइएतापनि विश्वासीहरूले सधैँ डर मानेर बस्नु पर्ने जरुरत छैन। प्रेरित पावल अत्यन्तै उपयुक्त र मनासिब तरिकाले भन्दछन् "३१ हामीले यसमा के भन्ने त? यदि परमेश्वर हामीतर्फ हुनुहुन्छ भने, हाम्रो विरुद्ध को हुन्छ? ३२ जसले आफ्नै निज पुत्रलाई बाँकी राख्नुभएन, तर हामी सबैका निम्ति उहाँलाई दिनुभयो, के उहाँले हामीलाई सबै थोक पनि उहाँकै साथमा दिनुहुनेछैन र? ३३ परमेश्वरका चुनिएकाहरूका विरुद्धमा कसले अभियोग लाउनेछ? धर्मी ठहराउने परमेश्वर नै हुनुहुन्छ भने, ३४ दण्डको आज्ञा दिने को हो? मर्ने त ख्रीष्ट येशू, हुनुहुन्छ, जो मरेकाहरूबाट जीवित पारिनुभयो, र परमेश्वरको दाहिने बाहुलीतर्फ हुनुहुन्छ, र हाम्रा निम्ति मध्यस्थ पनि गर्नुहुन्छ। ३५ कसले हामीलाई ख्रीष्टको प्रेमबाट अलग गर्ने? के सङ्कष्टले, अथवा दु:खले, वा खेदोले, वा अनिकालले, वा नग्नताले, अथवा खतराले वा तरवारले? ३६ यस्तो लेखिएको छ, “तपाईंको खातिर हामी दिनभरि मारिन्छौं, काटिने भेड़ाहरूजस्तै हामीहरू गनिएका छौं।” ३७ होइन, यी सबै कुरामा हामीलाई प्रेम गर्नुहुनेद्वारा हामी विजेताहरूभन्दा पनि अझ बढ़ी छौं। ३८ किनकि म यो पक्का गरी जान्दछु, कि मृत्युले वा जीवनले, स्वर्गदूतहरूले वा प्रधानता वा शासकहरूले, वर्तमानका कुराहरूले वा पछि हुने कुराहरूले, वा शक्तिहरूले, ३९ उचाइले वा गहिराइले, वा सारा सृष्टिमा भएका कुनै पनि कुराले, ख्रीष्ट येशू हाम्रा प्रभुमा भएका परमेश्वरको प्रेमबाट हामीलाई अलग गर्न सक्नेछैन।" रोमी ८:३१-३९।

`हजारौं वर्ष अघि घट्ना घट्नुभन्दा अघि नै दानिएलको स्वप्नदर्शनमा कोरिएको संसारको इतिहास हेर्नुहोस्। तिनीहरू कसरी पूरा भए र भइरहेका छन्। त्यस परिवेशमा परमेश्वरले भविष्यको निम्ति दिनुभएको प्रतिज्ञाहरू पनि पूरा हुनेछन् भन्ने कुरामा हामी कसरी विश्वस्त हुन सक्छौँ?`