---
title:  सानो सिङ
date:  17/02/2020
---

`चौथो पशुको शिरबाट सिधै निस्किएको शक्तिशाली सानो सिङ के थियो र त्यस पशुको एक भाग भएर त्यो कसरी उभियो? हेर्नुहोस् दानिएल ७:७,८, १९-२५` 

दश वटा सिङ भएको भयङ्कर डरलाग्दो र अत्यन्तै निर्दयी जङ्गली पशुले मूर्तिपूजा गर्ने र परमेश्वरको अस्तित्वलाई स्वीकार नगर्ने पश्चिमी देश रोमलाई औंल्याउँछ भनेर हामीले अघिल्लो पाठमा हेर्यौँ। अब हामीले सानो सिङ र यसको शक्तिलाई औंल्याउने  विषयलाई सोच्नुपर्छ। चौथो पशुको दशवटा सिङहरू थिए भनेर दानिएलले स्वप्नदर्शनमा देखेका थिए। ती दशवटा सिङहरूबाट तीनवटा सिङहरूलाई उखेलिएको थियो ताकि सानो सिङको निम्ति ठाउँ बनोस्। त्यो सानो सिङको आँखाहरू मानिसका जस्ता थिए र त्यसको मुखबाट बडो ठूला ठूला र अहङ्कारी शब्दहरू निकालिरहेको थियो (दानिएल ७:८)। त्यो सानो सिङ भयानक र निर्दयी पशुले प्रतिनिधित्व गरेको तत्वबाट निस्केको थियो। त्यो पशुले मूर्तिपूजा गर्ने, अनिश्वरवादी वा परमप्रभु परमेश्वरको उपासना नगर्ने पाश्चात्य रोमलाई औँल्याउँछ। त्यो सिङ ठूलो हुन्छ र त्यसले अनिश्वरवादी रोमको केही चरित्रहरूलाई निरन्तरता दिएको हुन्छ। पछि रोमकै राज्यशक्तिबाट उनलाई शक्तिसम्पन्न गराइन्छ।

अब त्यो सानो सिङ अत्यन्तै शक्तिशाली भएर परमेश्वरका सन्तजनहरूको बिरुद्धमा आक्रमण गरेको दानिएलले देख्दछन्। त्यो सानो सिङ राजा हो जसले तीन थोक अवैध वा परमेश्वरसम्मत काम गर्ने छैन भनेर स्वर्गदूतले दानिएललाई बुझाउँदछन्: (१) सर्वोच्च परमेश्वरको विरुद्धमा हवाला दिने वा अहङ्कारी वचनहरू बोल्नेछ, (२) सर्वोच्च परमेश्वरका सन्तहरूलाई सताउँनेछ, (३) समय र व्यवस्थालाई परिवर्तन गर्न खोज्दछ। त्यो सानो सिङको क्रियाकलाप हुने समय स्वर्गदूतले बताउँछन्: एक समय र समयहरू र आधी समय। जब समय वा दिन भनेर अगमवाणीमा तोकिन्छ त्यसले एक वर्ष भन्ने जनाउँछ। त्यसको अर्थ अब समयको अर्थ एक वर्ष, समयहरू दुई वर्ष र आधी समयको अर्थ आधा वर्ष (गन्ती १४:३४, इजकिएल ४:६)। त्यो भविष्यवाणीको अवधि तीन वर्ष छ महिना हो। एक दिन बराबर एक वर्ष, दुई दिनको अर्थ दुई वर्ष र आधिको अर्थ आधा वर्ष। वर्षमा बार्ह महिना हुन्छन्। पौराणिक समयमा एक महिनामा ३० दिनको हिसाबले गनिन्छ। अर्थात् भविष्यवाणीको अवधि जम्मा ४२ महिना वा १२६० दिन वा वर्ष भन्ने जनाउँछ। यी समयमा सानो सिङले परमेश्वरको विरुद्धमा आक्रमण गरिनेछ, उहाँका जनहरूलाई  सताइनेछ र परमेश्वरको व्यवस्थालाई परिवर्तन गर्न खोज्नेछ।

`२ थेस्सोलिनिकी २:१-१२मा पापको मानिसको बारेमा बताउँछ। त्यसको चरित्र र सानो सिङको चरित्र कसरी मिल्दछ? कुन शक्तिको बारेमा त्यहाँ चर्चा गरिरहेको हामी पाउँछौँ र किन? मूर्तीपूजा गर्ने रोमको शक्तिबाट उब्जिएको शक्ति कुन शक्ति हो जुन् रोमको राजनैतिक शक्ति पतित भएतापनि आत्मिक शक्तिको अस्तित्व कायम भइरहेको छ र त्यो शक्ति रोमबाट फैलिएर युगको अन्तसम्म प्रभाव पारिरहनेछ। आज पनि केवल त्यो एकमात्र शक्ति वा धार्मिक शक्ति के हो जसलाई सारा संसारले धार्मिक अगुवाको रूपमा हेरिरहेको छ? हेर्नोस् पावलले के भन्दछन् "१ भाइ हो, हाम्रा प्रभु येशू ख्रीष्टका आगमनको विषयमा र उहाँलाई भेट्न हामी एकसाथ भेला हुने विषयमा हामी तिमीहरूलाई बिन्ती गर्दछौं, २ कि कुनै अगमवाणी वा वचन वा कुनै पत्रले प्रभुको दिन नजिक आएको छ भनी बतायो भने, ती हामीबाट आएका भन्ठानेर तिमीहरूको मन चाँड़ै विचलित नहोस् अथवा तिमीहरू नआत्तिओ। ३ कसैले कुनै किसिमले तिमीहरूलाई धोका नदेओस्। किनकि पहिले विद्रोह नभएसम्म पापको मानिस, अर्थात् सर्वनाशको छोरो प्रकट नभएसम्म त्यो दिन आउनेछैन। ४ त्यसले ईश्वर कहलिएका सबै अथवा पूज्य वस्तुहरूको विरोध गर्छ र तीभन्दा आफैलाई उच्च तुल्याउँछ, यहाँसम्म कि आफैलाई परमेश्वर नै घोषणा गरेर परमेश्वरको मन्दिरमा त्यो बस्छ। ५ के तिमीहरूलाई याद छैन, म तिमीहरूसँग छँदा नै मैले यी कुराहरू तिमीहरूलाई भनेको थिएँ? ६ त्यो आफ्नो समयमा प्रकट होस् भन्ने हेतुले कुन कुराले त्यसलाई अहिलेसम्म रोकिराखेको छ, यो तिमीहरू जान्दछौ। ७ किनकि अधर्मको रहस्यले अघिबाटै काम गरिरहेछ। अहिलेसम्म जसले त्यसलाई रोकिराख्नुभएको छ, उहाँ नहटुञ्जेल त्यसलाई रोकी नै राख्नुहुनेछ। ८ तब त्यस पापको मानिस प्रकट हुनेछ, जसलाई प्रभु येशूले आफ्नो मुखको सासले नाश पार्नुहुनेछ, र उहाँका आगमनको प्रकाशले त्यसलाई नाश गर्नुहुनेछ। ९ शैतानको कामकाजबमोजिम पापको मानिस सारा शक्ति र छलपूर्ण चिन्हहरू र चमत्कारसहित, १० र नाश हुनेहरूलाई छलमा पार्ने समस्त दुष्टतासहित आउनेछ, किनकि तिनीहरूले सत्यलाई प्रेम गर्न र त्यसरी बाँच्न इन्कार गरे। ११ यसैकारण तिनीहरूले झूटा कुरामा विश्वास गरून् भनेर परमेश्वरले तिनीहरूमाथि एक शक्तिशाली भ्रम पठाउनुहुन्छ, १२ ताकि सत्यमाथि विश्वास नगर्ने, तर अधार्मिकतामा आनन्द मनाउने सबै जना दोषी ठहरिऊन्।`