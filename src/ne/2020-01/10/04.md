---
title:  प्रार्थना वा बिन्तिभाउको मूल्य वा उपदेयता
date:  03/03/2020
---

`दानिएल ९:५-१४ फेरि पढ्नुहोस्। आफू र आफ्ना जनहरू "हामीले" पाप गर्‍यौँ जसले गर्दा आफ्नो देशमा यो बिपत्ति आइ पर्‍यो भन्ने दानिएलको निरन्तर भनाइको अर्थ के हो?` 

बाइबलमा अरूको निम्ति प्रार्थना वा विन्तिभाउ गर्नु उल्लेखनीय विषय हो । जुन दानिएलले गरे त्यो एक महत्त्वपूर्ण र बिशेष प्रार्थना थियो। यस्तो खालको  हृदयबिदारक प्रार्थनाले परमेश्वरको हृदय छुन्छ। न्यायलाई पन्छाएर पनि उहाँका जनहरूलाई शत्रुबाट छुट्कारा दिनुहुन्छ। जब पापको ज्यादतिले गर्दा सारा यहूदी राष्ट्रलाई परमेश्वरले खतम गर्न खोज्नुभएको थियो तब मोशाको प्रार्थनाले त्यो कामबाट परमेश्वरले हात झिक्नुभयो (प्रस्थान ३२:७-१४, गन्ती १४:१०-२५)। खडेरीले गर्दा इस्राएल खतम हुन लागेको थियो त्यसबेला परमेश्वरले  एलियाको प्रार्थना सुन्नुहुन्छ र पानी पठाएर इस्राएल भूमिलाई पुनर्जीवित पार्नुहुन्छ (१ राजा १८)।

जब हामी हाम्रो परिवार, साथीभाइ वा अन्य मानिसहरू वा परिस्थितिको निम्ति प्रार्थना गर्छौँ तब परमेश्वरले हाम्रो प्रार्थना सुन्नुहुन्छ तब उहाँले हस्तक्षेप गर्न सक्नुहुन्छ। कहिलेकाहीँ हाम्रो प्रार्थनाको जवाफ पाउन धेरै समय लाग्न सक्छ। तर उहाँका जनहरूको आवश्यकतालाई परमेश्वरले कहिल्यै पनि बिर्सनुहुन्न भन्ने कुरामा हामी ढुक्क हुनुपर्छ (याकूब ५:१६ "तिमीहरू एउटाले अर्कासँग आफ्ना-आफ्ना पाप स्वीकार गर। तिमीहरू निको हुनलाई एउटाले अर्काको निम्ति प्रार्थना गर। धार्मिक मानिसको प्रार्थना शक्तिशाली र प्रभावशाली हुन्छ)।

अब दानिएलको मामिलामा उनले आफ्नो जनहरू र परमेश्वरको बीचमा प्रार्थनाद्वारा मध्यस्थताको भूमिक खेल्दछ। आफूले पढेको इस्राएलीहरूको इतिहास अनुसार मानिसहरूले परमेश्वरको व्यवस्थालाई उल्लङ्घन गरेर उहाँका चेतावनीहरूलाई वेवास्ता गरेर कति पाप गरे भन्ने कुरा दानिएलले महसुस गरेका थिए।आत्मिक रूपमा इस्राएलीहरू निराश र भयाभित भएको महसुस गरेर आत्मिकरूपमा चङ्गाई हुन र क्षमाको निम्ति दानिएलले प्रार्थना गरे। यसमा दानिएलले पनि केहिहदसम्म येशूको भूमिका खेलेको देखिन्छ किनभने उहाँले पनि परमेश्वरसँग हाम्रो निम्ति प्रार्थना र बिन्तिभाउ गर्नुभएको थियो (यूहन्ना १७)। तर दानिएल र येशूको बीचमा उल्लेखनीय भिन्नता छ: येशूमा पाप थिएन (हिब्रू ४:१५) जसले गर्दा आफ्नो व्यक्तिगत पापको निम्ति उहाँले प्रायश्चित गर्नुपरेको थिएन वा व्यक्तिगत क्षमाको निम्ति बलिभेटीहरू चढाउन आवश्यक थिएन (हिब्रू ७:२६:२७)। तैपनि येशूले पापीहरूसँगै बिशेष गरि आफूलाई पहिचान गराउनुभयो: "निष्पाप हुनुभएको उहाँलाई हाम्रो निम्ति परमेश्वरले उहाँलाई पाप हुन दिनुभयो। त्यसले गर्दा परमेश्वरको धार्मिकता हामीमा सार्न सकियोस्" (२ कोरन्थी ५:२१ रूपान्तरित)।

`"यदि तपाईँले मानिसमा भएको प्रत्येक आदर्श चरित्र, असल काम, पवित्र जीवन र प्रेमले भरिएको आचरणलाई परमेश्वरका स्वर्गदूतहरूको सामु उसको मुक्तिको निम्ति पुण्य काम गरेको भनेर प्रस्तुत गर्नुभयो भने त्यो प्रस्ताब षडयन्त्रपूर्ण छ भनेर अस्वीकार गरिनेछ।"-एलेन जी ह्वाइट, फेथ आन्ड वर्कस, पृ. २४बाट रूपान्तरित। एलेन जी ह्वाइटले व्यक्त गर्नुभएको उपर्युक्त भनाइले हाम्रो निम्ति पहल गर्न वा बिन्ति गर्न प्रभुको आवश्यकता छ भनेर कसरी सिकाउँछ?`