---
title: कथा
date:  06/03/2020
---

#### आङ्गोलाको एयरपोर्टमा स्वर्गदूत

*आन्द्र्यु मेकचिस्नी*

के एयरपोर्टमा स्वर्गदूतहरू बस्छन्?

एउटा टिएएजी आङ्गोलन हवाई जहाजले मलाई एकदिन बेलुका अफ्रिकी देश आङ्गोलाको राजधानी लुवान्डामा झारिदियो। त्यसबेला मैले त्यस एयरपोर्टमा अर्को हवाईजहाज पक्रन दुई घन्टा कुर्नुपरेको थियो। म टापुहरूको राष्ट्र सावटोमे र प्रिनसिपीमा मिशन कथाहरू जम्मा गर्न जाँदै थिएँ।

जब समय आयो मैले हवाई जहाज चढ्ने पास पाएँ र अरू जस्तै म पनि जहाज चढ्नेहरूको  लामो पङ्क्तिको बीचमा उभिएँ। जब म जहाज चढ्न पास दिँदै थिएँ तब पास लिने व्यक्तिले मलाई केही क्षण पर्ख भनिन्। मलाई असजिलो लागेकोले मैले जानेको पोर्चयूगिज भाषामा केही बोलेँ जुन उनले बुझिनन्। उनले नजिकैको सुरक्षा गार्डलाई बोलाएर भनिन् कि मैले २० मिनेट पर्खनुपर्छ।

२० मिनेट पछि मेरो बोर्डिङ्ग पासलाई हवाईजहाजकी कर्मचारीले स्वीकार गरिन् र म जहाज उड्ने कोठामा मानिसहरूको हुल भएको ठाउँमा १५ मिनेट उभिन पुगेँ। त्यपछि हवाईजहाजको कर्मचारीले "साओ टोमे" भनेर चिच्याइन् र म हवाई जहाज चढ्ने भरेङ्गमा ओर्ल्हन थालेँ। तर त्यहाँ पनि मेरो बोर्डिङ्ग पासलाई अस्वीकार गरियो। त्यसबेला पनि मैले भनेको कुरा कर्मचारीले बुझेनन् र अर्को २० मिनेट पर्खनुपर्ला भनेर कुरेँ।

अरू यात्रुहरू भरेङ्गमा झरे। अनि थोरै यात्रुहरूमात्र कोठामा बाँकी थिए।त्यसकारण म पनि तल ओर्ल्हेँ। तर कसैले पनि मेरो बोर्डिङ्ग पासको चेक गरेनन्। मैले जहाज चढ्न जाने बसको निम्ति अरूहरूसँगै बसेर पर्खेँ। तर केही मिनेट भयो हवाई जहाज सम्म लाने कुनै पनि बस आएन। अनि एक जना युवा मेरो झोला बोक्दै मेरो अगाडि उभियो। ऊ लाइनको पछाडि किन उभिएन भनेर मैले  सोचेँ। केही मिनेट पछि उसले मलाई हेरेर भन्यो "मेरो अङ्ग्रेजी।"  उसले पोर्ट्युगिज भाषामात्र जानेको रहेछ भनेर मैले अनुमान गरेँ किनभने उसले भनेको मैले बुझेको थिइनँ।  त्यस युवकले हामीतिर हेरेर अङ्ग्रेजी भाषामा करायो "यो पङ्क्ति त पोर्ट्युगाल जाने यात्रुहरूको हो। साओ टोमो जाने ढोका उतातिर छ" भनेर देखायो।

"धन्यवाद" भनेर म कराएँ र उसले भनेको ढोकातिर म गएँ। त्यहाँ त म जाने हवाईजहाजको बस पर्खेर बसेको रहेछ। म हत्त न पत्त बसमा चढेँ। बस जहाजनिर आएर रोकियो। अनि बसबाट ओर्ल्हेर म जहाज चढेँ।

म जहाजको सिटमा बसेँ। जहाजमा मानिसहरू धेरै थिएनन्। अनि एयरपोर्टमा रहेको अपरिचित युवाको बारेमा मैले सोचेँ। मैले अङ्ग्रेजी जानेको भनेर उसले कसरी थाहा पायो? म कहिल्यै कसैसँग बोलेकैँ थिइँन। मकहाँ जाँदै छु सो उसलाई कसरी थाहा भयो? मेरो बोर्डिङ्गपास मेरो खल्तीमा थियो। त्यो हुलमा उसले मलाईमात्र किन औँल्यायो?

जब म साओ टोमेमा आइपुगेँ तब मेरो घट्ना स्थानीय चर्चको अगुवा इलिसी आर. जेभिएरलाई भनेँ। परमेश्वरले स्वर्गदूतलाई त्यहाँ पठाउनुभएको थियो भनेर उनले भने। यदि मैले ठिक हवाईजहाजमा चढ्न नसकेको भए मैले लुवान्डामा तिन दिन पर्खनुपर्थ्यो। साओ टोमेमा लुवान्डाबाट हप्ताको केवल तिन पल्टमात्र जहाज उड्छ। मलाई यो शङ्का छैन कि एयरपोर्ट स्वर्गदूतहरूको घर हो।