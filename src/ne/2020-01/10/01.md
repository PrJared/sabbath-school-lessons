---
title: पश्चातापदेखि सान्त्वना सम्म
date:  29/02/2020
---

### यस अध्यायका मूल पदहरू
दानिएल ९, यर्मिया २५:११,१२,२९:१०, २ राजा १९:१५-१९, मत्ती ५:१६ र याकूब ५:१६।

> <p>यस अध्यायको मूल सार पद</p>
> "हे परमप्रभु, सुन्नुहोस्! हे परमप्रभु, क्षमा गर्नुहोस्! हे परमप्रभु, सुन्नुहोस् र कारबाई गर्नुहोस्। हे मेरा परमेश्वर, आफ्नो खातिर ढिलो नगर्नुहोस्, किनभने तपाईंको सहर र तपाईंका मानिसहरूले तपाईंको नाउँ बोकेका छन्।" दानिएल ९:१९।

बाइबलमा धेरै महान् प्रार्थनाहरू छन्। ती प्रार्थनाहरूमा परमेश्वरका भक्तजनहरूले आफ्नो हृदय खोलेर परमेश्वरको प्रशंसा गरेका थिए भने आफ्ना पीडाहरू पनि पोखेका थिए। ती महान् वा उल्लेखनीय प्रार्थनाहरूमा दानिएल ९ पनि एक हो। आफ्नो जीवनको निर्णायक र पीडादायी समयमा र उनको सामु चुनौति खडा हुँदा त्यसको सामना गर्न प्रार्थनाको बिकल्प नभएको उनले ठानेका थिए। जब राजाको रहस्यमय सपनाले गर्दा दानिएल र उनका साथीहरूको टाउकोमा मृत्युको घन्टा बजिरहेको थियो त्यसबेला अगमवक्ता दानिएल प्रार्थनाद्वारा परमेश्वरको समिपमा गएका थिए (दानिएल २)। जब राजालाई बाहेक अरू कसैलाई पूजा नगर्न शाही आदेश जारी गर्दा आफू मारिने निश्चित भएको थियो तर त्यसबेलामा पनि दानिएलले झ्याल खोलेर यरुशलेमतर्फ फर्केर दिनदिनै प्रार्थना गरेका थिए (दानिएल ६)। त्यसकारण जब दानिएल ९मा उल्लेखित दानिएलको प्रार्थनामा हामी ध्यान दिन्छौँ तब दानिएल ८मा लेखिएको दानिएलको दर्शनमा देखाइएको २३०० साँझ र बिहानको बारेमा उनलाई ठूलो प्रभाव परेको थियो भन्ने कुराको याद राख्नुपर्छ। दानिएललाई भविष्यवाणीको रुपरेखा देखाएर सरसर्ती व्याख्या गर्दा पनि भविष्यवाणीको अवधिको बारेमा दुई स्वर्गका जीवहरूले एक आपसमा कुराकानी गरेर बताए तापनि दानिएलले बुझ्न सकेका थिएनन्। "दुई हजार तीनसय दिनहरूपछि पवित्र मन्दिरको शुद्धीकरण वा पु:न अर्पण गरिने छ" रे (दानिएल ८:१४)। त्यो भनेको के हो भन्ने कुरामा दानिएल अलमलमा परेका थिए।तर दानिएल ९मा मात्रै त्यसको अर्थ खुलाइएको थियो। त्यसको अर्थ जान्न दानिएलले हृदय खोलेर परमेश्वरसँग प्रार्थना गरेका थिए। भविष्यवाणीको अर्थ उनको प्रार्थनाको प्रत्युत्तरमा दिइएको थियो।