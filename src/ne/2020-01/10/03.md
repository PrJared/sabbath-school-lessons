---
title:  अनुग्रहको निम्ति बिन्ति
date:  02/03/2020
---

`कुन  आधारमा दानिएलले अनुग्रह र दयाको निम्ति परमेश्‍वरसँग बिन्ति गर्दछन्? हेर्नुहोस् दानिएल ९:३-१९` 

दानिएलको यस प्रार्थनमा केही बिशेषताहरू छन् जुन हामीले हेर्नैपर्छ।

प्रथमत: दानिएलले गरेको प्रार्थनामा यहूदीहरूमाथि आइपरेका आपत्तिहरू किन आए भनेर त्यसको कुनै व्याख्या वा स्पष्टिकरण मागेको देखिदैन। तिनीहरूमाथि आपत्ति किन आइपर्यो भन्ने कारण उनलाई थाहा थियो। दानिएलको प्रार्थनाको अधिकांश हिस्सामा दानिएल आफैले आफूहरूमा आएको बिपदहरूको कारण बताउँछन्: "हाम्रो परमेश्वरको आवाजलाई हामीले मानेनौँ। उहाँका अगमवक्ता सेवकहरूले हाम्रो अगाडि राखेका परमेश्वरका व्यवस्थाहरू अनुसार हिँडेनौँ" (दानिएल ९:१० रूपान्तरित)। दानिएल ८को अन्त्यमा २३०० दिनको दर्शनको बारेमा बुझ्न नसकेको भनेर उनले भनेको हामीले अघिल्लो अध्यायमा हेर्यौँ।

दोस्रोमा, दानिएल प्रार्थनामा परमेश्वरको अनुग्रहको निम्ति बिन्तिभाव गर्दछन्। परमेश्वरका जनहरूले पाप र दुष्ट काम गरेतापनि तिनीहरूलाई क्षमा दिन परमेश्वर उत्सुक हुनुहुन्छ भनेर दानिएल भन्दछन्। यहाँ हामीले हेर्यौँ भने सुसमाचारको प्रभावकारी चित्रण गरिएको देखिन्छ। पापी मानिसहरूको आफ्नो कुनै सराहनीय पुण्य काम नभएतापनि परमेश्वरको अनुग्रह तिनीहरू खोज्दछन्। तिनीहरूले आर्जन नगरेको र तिनीहरू क्षमा पाउन योग्य नभएतापनि परमेश्वरबाट अनुग्रह, कृपा र क्षमाको निम्ति बिन्ति गर्दछन्। हामी सबै जना परमेश्वरको सामु त्यस्तै छैनौँ र?

`आफ्नो प्रार्थनामा दानिएलले परमेश्‍वरसँग उनले गरेका प्रार्थनाको जवाफ छिटो दिनुहोस् भनि बिन्ति गर्छन् तर उनको प्रार्थनाको जवाफ कुन आधारमा पाउन उनले अनुरोध गरर्का थिए? हेर्नुहोस् दानिएल ९:१८,१९` 

दानिएलको प्रार्थनाको अर्को पक्ष हामीले बुझ्नु अनिवार्य छ: परमेश्वरको आफ्नै नाउँको इज्जत थाम्न वा सम्मान गर्न प्रार्थनाको जवाफ दिन भनि उनी बिन्ति गर्छन्। दानिएलले आफ्नो व्यक्तिगत वा उनका जनहरूको सुविस्ताको निम्ति होइन तर परमेश्वरको नाउँलाई थामी राख्न उहाँसँग अनुरोध गर्छन् (दानिएल ९:१७-१९)। अर्को अर्थमा भन्ने हो भने दानिएलको प्रार्थना वा बिन्ति परमेश्वरले सुन्नैपर्छ किनभने त्यसले परमेश्वरको महिमा र आदर गर्दछ साथै उहाँको इज्जत थाम्दछ।

`२ राजा १९:९-१९ अनुसार राजा हिजकियाको प्रार्थना दानिएलसँग कसरी मिल्दछ? मत्ती ५:१६ अनुसार हामीले पनि परमेश्‍वरको महिमा कसरी गर्न सक्छौँ? हेर्नुहोस्  र  मत्ती  5:14-16।`