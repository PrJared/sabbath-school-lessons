---
title:  मसीहको काम
date:  04/03/2020
---

इस्राएली जनहरूको निम्ति दानिएलले प्रार्थना र बिन्तिभाउ गर्दा दुई मुख्य चासोलाई लिएर सम्बोधन गरेको पाइन्छ: मानिसहरूको पाप र यरुशलेम सहरको भत्किएको जीर्ण अवस्था।त्यसकारण यी दुई निबेदनहरूको मामिलालाई लिएर परमेश्वरले जवाफ दिनुहुन्छ। मसीहको कामले परमेश्वरका जनहरूलाई उद्धार गर्नुहुनेछ र पवित्र मन्दिरको अभिषेक, शुद्धीकरण वा पुनअर्पण गरिनेछ। यद्यपि दुई बिशेष निबेदनको जवाफहरू  दानिएलको जीवनमा घटेका ऐतिहासिक दायराभन्दा अपार थियो: मसीहको कामले केवल यहूदी जातिहरूको मात्र नभएर समस्त मानव प्राणीकैलागि फाइदा हुनेछ।

`दानिएल ९:२१-२७मा ७० ‍हप्‍ताको समय तालिका तोकिएको छ। त्यसभित्र के काम हुनेथियो र त्यो काम केवल येशूलेमात्र किन सम्पन्न गर्नसक्नुहुन्थ्यो?` 

२४ पदमा उल्लेख गरिएको "पाप खतम गर्न" भन्ने शब्द हिब्रू भाषाको पेशाबाट आएको हो। यसको अर्थ जानाजानी साना मानिसले आफूभन्दा ठूलाको आज्ञा नमान्नु भन्ने हुन्छ  (उदारणमा हितोपदेश २८:२४ "आफ्नो बुबा वा आमालाई लुटेर 'यो गल्ती होइन' भन्ने छोरा बरबादीको साझेदार हुन्छ)। परमेश्वरलाई जानाजान चुनौति दिने वा उहाँको आज्ञा नमान्ने मानिसहरूको पापलाई व्याख्या गर्न पनि यो शब्द प्रयोग गरिएको छ (जस्तै "उहाँले भन्नुभयो, 'हे मानिसको छोरो, म तिमीलाई इस्राएली जातिकहाँ पठाउँदैछु, एउटा बागी जातिकहाँ, जो मेरो विरुद्धमा बागी भएको छ। तिनीहरू र तिनीहरूका पिता-पुर्खाहरू पनि आजको दिनसम्मै मेरो विरुद्धमा बागी भएका छन्।" इजकिएल २:३)। परमेश्वरको बिरुद्धमा गरिने विद्रोह वा बागीपना येशूको रगतले खारेज गर्नुभएको छ र कलबरीबाट बहने पुनित क्षमा समस्त मानव जातिहरूलाई उपलब्ध गराइएको छ।

२ "पाप समाप्त गर्न।" यसमा उल्लेख गरिएको क्रियापदको अर्थ लालमोहर लगाउनु हो र त्यसको अर्थ पापलाई क्षमा दिनु हो। अदनको बगैँचामा मानिसले पाप गरेदेखि मानव जाति परमेश्वरको आदर्शमा जिउन असमर्थ भएको छ अर्थात परमेश्वरले दिनुभएको नीति अनुसार चल्न सकेको छैन। यद्यपि हाम्रो असफलतालाई मसीहले सम्हाल्नुहुनेछ।
३ "दुष्टताको लागि प्रायश्चित गर्न।" पावल उल्लेख गर्दछन् "१९ किनकि उहाँको आफ्नो सारा पूर्णता ख्रीष्टमा वास गरेकोमा परमेश्वर प्रसन्न हुनुभयो, २० र परमेश्वरले उहाँका क्रूसको रगतद्वारा शान्ति गराएर पृथ्वीको होस् वा स्वर्गको होस्, उहाँद्वारा नै सबै थोकलाई आफूसँग मिलापमा ल्याउनुभयो।" (कलस्सी १:१९-२०)। यहाँ पनि केवल येशूलेमात्र त्यसको वास्तविकतालाई उतार्न सक्नुहुन्छ।
४ "अनन्त धार्मिकता ल्याउन।" हामी मर्नुपर्ने ठाउँमा येशू ख्रीष्ट मर्नुभयो जसले गर्दा परमेश्वरको सामु निर्दोष भएर उभिन सक्ने आशिषित भएको अवस्था हामीलाई उपलब्ध गराइएको छ। केवल विश्वास वा येशूमाथिको आस्थाद्वारामात्र परमेश्वरबाट आउने धार्मिकता हामीलाई उपलब्ध हुनसक्छ।
५  "दर्शन र अगमवाणीलाई मोहोर लगाएर बन्द गर्न।" जब येशू ख्रीष्टले आफूलाई बलिको रूपमा अर्पण गर्नुभयो तब उहाँबाट पाइने पापक्षमा वा प्रायश्चित गर्ने कामलाई औंल्याउने पुरानो करारका भविष्यवाणीहरूको मोहर लगाइएको थियो अर्थात् पूरा भएको थियो।
६ "महापवित्रस्थानलाई अभिषेक।" महापवित्र भनेर यहाँ व्यक्तिलाई नभएर स्थानलाई सम्बोधन गरिएको हो। महापवित्रस्थान भनेको स्वर्गमा रहेको पवित्र स्थान वा पवित्र मन्दिर हो। जब येशूले हाम्रो निम्ति मूल पूजारी भएर त्यस मन्दिरलाई उदघाटन गर्नुभयो तब त्यस स्थानलाई अभिषेक गरिएको थियो (हिब्रू ८:१ "अब हामीले भन्न चाहेको कुराचाहिँ यही हो: हाम्रा यस्ता प्रधान पूजाहारी हुनुहुन्छ, जो स्वर्गमा महान् परमेश्वरका सिंहासनको दाहिनेपट्टि विराजमान हुनुहुन्छ")।