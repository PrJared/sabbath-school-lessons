---
title:  दानिएलको बिरुद्धमा षडयन्त्र
date:  10/02/2020
---

`दानिएलका विरोधीहरूको षडयन्त्रलाई राम्रोसँग सोचबिचारै नगरि तिनीहरूको प्रस्ताबमा राजाले लालमोहर लगाइदिएका थिए। ती विरोधीहरूको चिप्लो घसाइमा राजाले फुरुङ्ग हुँदै त्यस्तो प्रस्ताबमा किन लालमोहर लगाए होलान्? हेर्नुहोस् दानिएल ६:६-९`

तुरन्तै खारेज गर्नुपर्ने आदेशलाई सजिलै लालमोहर लगाइदिदा राजाले पछि आफैलाई कस्तो मूर्ख रैछु भनेर ठाने पनि होलान्। बडाहाकिम र राज्यपालहरूले थापेको धरापमा राजा आफै परेका थिए। भर्खरै बेबिलोनलाई जितेर राजालाई खुशी पारेर राजनैतिक षडयन्त्रको गन्ध नै नदिइकन दानिएललाई फसाउन सकिन्छ भन्ने ती अगुवाहरूको चलाखीपूर्ण चालबाजी थियो। आफ्नो देशको प्रशासनमा जनतालाई छिटो र छरितो सेवा पुर्याउन राजाले आफ्नो राज्यलाई विकेन्द्रीकरण गरेका थिए। राजाले देशलाई १२० प्रान्तहरूमा विभाजन गरेका थिए र प्रत्येक प्रान्तमा एक एक जना बडाहाकिमहरू वा राज्यपालहरू नियुक्त गरेका थिए। देशको निम्ति त्यसरी राज्य संचालन गर्नु सधैँका लागि हितकारी हुन्छ भन्ने थिएन किनकि कुनै प्रभावकारी राज्यपाल वा बडाहाकिमले सरकार बिरुद्ध षडयन्त्र रचेर कतिपय राज्यपालहरूलाई आफ्नो हातमा लिएर केन्द्रीय सरकार वा राजाको बिरुद्धमा जान सक्थे। ३० दिनसम्म राजालाई मात्र ढोग्ने वा पूजा गर्ने आदेश कार्यान्वयन गर्दा सबै जनता राजाको पक्षमा बफादार भएको देखिन्छ र कोही पनि विरोधी नभएको प्रमाणित हुन्छ भन्ने रणनीति दानिएलका शत्रुहरूले ठानेका थिए। सबै राज्यपालहरू, प्रशासकहरू, बडाहाकिमहरू, सल्लाहकारहरू र सरकारका गन्यमान्यहरूको समर्थनमा त्यो आदेश तर्जुमा भएको हो भनेर झुठो दावी गरेर ती षडयन्त्रकारीहरूले राजालाई फसाएका थिए किनभने त्यसमा दानिएललाई समावेश गरिएको थिएन अर्थात् सबै जना उक्त योजनामा सरिक भएका थिएनन्। फेरि राजालाई नै देवता भनेर सबैले मानिदिँदा ठूलो सम्मान पाउँने आशाले राजा पनि फुरुक्क परेर लालमोहर सदर गरिदिएको हुनुपर्छ।

पर्सियाको राजाले आफू भगवान हुँ भनेर दावी गरेको पर्सियाको इतिहासमा छैन। तैपनि राजा दारालाईमात्र ३० दिन सम्म पूजा गर्ने आदेश दिइनुले ती दिनहरूसम्म यस संसारमा राजाहरू देवीदेवताहरूकै अवतार हुन् भनेर देखाउने आभास् पनि दिन्थ्यो। ३०दिनसम्म जनताले देवताहरूलाई राजा दारामार्फतमात्र पूजा पाठ वा प्रार्थना गर्नुपर्थ्यो। दुर्भाग्यवस षडयन्त्रकारीहरूको प्रस्ताबको नियतवारे राजाले खोजीनीति गरेनन्। त्यसकारण जुन आदेशमा लालमोहर लगाउन दिइयो त्यो राजाको विरुद्धमा कसैले षडयन्त्र नगरोस् भनेर होइन तर दानिएललाई दखल पार्ने नीति थियो।

राजाको सो आदेशको दुई पक्षहरूलाई हामीले ध्यान दिनु जरुरी छ। कोहिपनि त्यस आदेशको विरुद्धमा गएमा उसलाई सिंहको खोरमा फ्याँकिेने छ भनिएको थियो। जबकि यस्तो खालको सजाय तत्कालीन समयमा कहीँ पनि थिएन।त्यो परिवेशमा सो सजायँ दानिएलकै शत्रुहरूको षडयन्त्र हुनसक्थ्यो। पौराणिक मध्यपूर्वका राजाहरूले सिंहहरूलाई खोरमा राख्न्थे र शिकार गर्ने वेलामा ती सिंहहरूलाई छोडिन्थ्यो। त्यसकारण राजाको आदेशलाई उल्लङ्घन गर्ने व्यक्तिलाई सिंहको खोरमा फ्याकिदिँदा त्यसलाई लुछ्ने सिंहको कुनै कमी थिएन। दोस्रो कुरा, राजाले लालमोहर लगाएर आदेश जाहेर भइसकेपछि त्यसलाई कसैले पनि परिवर्तन गर्न नसक्नु। पर्सिया र मिडहरूको नीति वा व्यवस्था परिवर्तन वा रद्ध गर्न नसक्ने भनेर एस्थर १:१९ र ८:८मा उल्लेख गरिएको छ। पौराणिक ग्रीकको इतिहासकार डियडोरस सिकुलसले दारा तेस्रोको बारेमा लेखेका छन्। यो दारा दानिएलमा उल्लेख गरिएको दारा होइन। त्यो दाराले एउटा निर्दोष मानिसको विरुद्धमा मृत्युदण्डको आदेश दिएको थियो। जबकि त्यो व्यक्ति निर्दोष साबित हुँदापनि त्यतिबेला राजाको आदेशलाई रद्द गर्न सकिएको थिएन।