---
title:  थप जानकारी
date:  14/02/2020
---

दानिएललाई सिंहको खोरबाट गरिएको उद्धारको घट्ना घटेको सयौँ वर्षपछि   पनि पावलले लेखेको पुस्तक हिब्रूको  हिब्रू ११मा उल्लेख गरिएको छ। यस अध्यायलाई "परमेश्वरलाई विश्वास गर्नेहरूले सजिएको प्रसिद्ध कोठा" भनेर चिनिन्छ। परमेश्वरमाथि भरोसा राखेर चल्दा अनेकौं दुखकष्ट पाउने व्यक्तिहरू भनेर दानिएलको बारेमा उल्लेख गर्दा "परमेश्वरले सिंहका मुखहरू थुन्नुभयो" भनेर उल्लेख गरिएको छ (हिब्रू ११:३३)। यो कथा गजबको छ, तर एउटा कुरा हामीले ख्याल राख्नुपर्छ। दानिएल र उनका साथीहरू अत्यन्तै नाटकीयरूपमा मृत्युबाट पार भएपनि तिनीहरूले अनेकौँ दु:खकष्ट र सास्ती पाएका थिए र साहससाथ मरेका पनि थिए। हिब्रू ११मा केही ती मानिसहरूको बारेमा उल्लेख गरिएको पाउँछौँ। कोही मानिस जिएर कोही मानिस मरेर गवाही दिन परमेश्वरले बोलाउनुहुन्छ। त्यसकारण दानिएललाई सिंहबाट उद्धार गरिएको विवरणले परमेश्वरका सबै जनहरू मृत्यु र जोखिमपूर्ण आत्मिक यात्रामा उहाँले उद्धार गर्नुहुन्छ भन्ने छैन। ईसाइ इतिहासमा करौडौं पुरुष र महिलाहरू येशूमाथिको विश्वास, निष्ठामा अडिग भएको कारण शहीद भएका थिए र त्यो क्रम जारी नै छ। यद्यपि, अलौकिक ढंगले दानिएललाई उद्धार गरिएको कथाले हामीलाई यो बताउँछ कि यस संसारमा परमेश्वरको प्रभुत्व जारी छ र अन्तत उहाँले आफ्ना सबै जनहरूलाई पाप र मृत्युको शक्तिबाट उद्धार गर्नुहुनेछ। यसको बारेमा अर्को अध्यायहरूमा पनि हामी स्पष्टरूपमा अध्ययन गर्नेछौँ।

**चिन्तनमनन्:**

`अ.    एक पटक फ्रान्सका प्रख्यात दार्सनिक जिन पावल सार्ट्रले लेखेका थिए "मानिसको मानवीय  वास्तविकताको आधारभूत आवश्यकता के हो भन्ने कोही बुझ्न चाहन्छ भने उसको काम नै परमेश्वरलाई प्रतिबिम्बत गर्नु हो भन्ने कुराको महसुस गर्नुपर्छ" (बिइङ्ग एण्ड नथिङ्गनेस: अ फिनोनोलोजिकल एस्से अन अन्टोलोजी, न्युयोर्क, वासिङ्गटन, १९५४, पृ ७२४बाट रूपान्तरित)। राजा दारा किन धरापमा परे भन्ने कुरो थाहा पाउन उक्त अभिव्यक्तिबाट हामी कसरी बुझ्न सक्छौँ? हामी जहाँ भएपनि र जुनसुकै कार्यक्षेत्रमा रहेतापनि हामीले आफ्नै भाऊ खोज्ने वा अहमताहरुबाट हामी कसरी बच्ने?`

`आ.  हामी परमेश्वर र उहाँको व्यवस्थामा निष्ठा राख्छौँ भनेर अरूलाई कसरी भन्छौँ वा गवाही दिन्छौँ? तपाईँको काम र तपाईँको जीवनलाई नै जोखिममा पारेर पनि तपाइँले आफ्नो आस्थाको निम्ति तपाईँ अडिग हुनुभएको छ भनेर अरूलाई कसरी चिनाउने?`

`इ.  दानिएलमा के गुण वा स्वभाव थियो जसले गर्दा उनलाई परमेश्वरको योजनाको निम्ति प्रभावकारी रूपमा उहाँले प्रयोग गर्न सक्नुभयो? परमेश्वरको आशिषले तपाईँ आफैमा पनि दानिएलको जस्तो गुणहरू कसरी विकास गर्ने?`

`ई.  सिंहको खोरबाट बच्न दानिएलले आफ्नो प्रार्थना गर्ने शैलीलाई कसरी परिवर्तन गर्न सक्थ्ये? त्यो निर्णय ठिकै थियो भनेर उनले चित्त बुझाउन सक्थ्ये। तर त्यसो गर्नाले के उनी सम्झौताको खतरामा पर्थे होलान् त? यदि हो भने किन?`