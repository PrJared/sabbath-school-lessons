---
title: सिंहको खोरदेखि स्वर्गदूतको वासस्थानसम्म
date:  08/02/2020
---

### यस अध्यायका मूल पदहरू
दानिएल ६, १ शमूएल १८:६-९, मत्ती ६:६, प्रेरित ५:२७-३२, मर्कूस ६:१४-२९, हिब्रू ११:३५-३८।

> <p>यस अध्यायको मूल सार पद</p>
> "तब अध्यक्षहरू र प्रान्तका बड़ाहाकिमहरूले दानिएलको विरुद्ध अभियोग लगाउनका निम्ति सरकारी कामकार्बाहीहरूमा तिनको दोष खोज्न लागे, तर त्यसो गर्न उनीहरू असमर्थ भए। उनीहरूले तिनमा कुनै पनि भ्रष्टाचार भेट्टाउन सकेनन्, किनभने तिनी विश्वासयोग्य थिए, र तिनी न त भ्रष्ट न लापरवाही नै गर्ने मानिस थिए।" दानिएल 6:4।

मिडपर्सियाका सैनिकले बेबिलोनमा आक्रमण गरेर दारा राजाले आफ्नो प्रभुत्व त्यहाँ स्थापना गरेका थिए। दारा राजाले दानिएलको वौध्दिक क्षमताको कदर गरि उनलाई आफ्नो नयाँ सरकारमा समावेश हुन निमन्त्रणा गरे। दानिएल बृद्ध भएपनि उनी जन प्रशासनमा निपूर्ण थिए। त्यसकारण उनलाई सारा मिडपर्सिया सरकारको मुख्य मन्त्रीमा नियुक्त गरिएको थियो।

तर अध्याय ६मा दानिएलले सामना गर्नुपरेको विश्वव्यापी मानवीय स्वभावमा हुने एउटा पापको बारेमा भने नाटकीय रूपमा खुलासा गरिएको छ। त्यो हो खुट्टा तान्ने प्रवृत्ति। तर कथाको अन्त्यमा दानिएल विश्वास र बफादारिताको धरोहर भएर खडा भएको हामी पाउँछौ। उनी मिडपर्सियाको धर्मनिरपेक्ष सरकारप्रतिमात्र होइन परमेश्वरप्रति पनि अत्यन्तै बफादार र विश्वासको पात्र बनेको कुरा कथाको अन्तमा पाइन्छ। परमेश्वरप्रति बफादार भएकोले नै उनको सबै कार्यशैलीमा उनी विश्वासी, इमान्दार, भरपर्दा र पक्का भएका थिए भन्ने कुरामा हामी निश्चित हुन सक्छौँ।

युगको अन्त्यमा होस वा आजै परमेश्वरका जनहरूले उहाँलाई विश्वास नगर्ने मानिसहरूबाट कस्तो सतावट खप्नुपर्छ भनेर दानिएलको अनुभव यहाँ एउटा चिन्हको रूपमा देखा परेको छ। परमेश्वरलाई विश्वास गर्ने र नगर्नेहरूको बीचमा वा असल र दुष्टको बीचमा हुने द्वन्द्वमा अन्तको समयमा परमेश्वरमा विश्वास गर्ने वा असलहरूकै जीत हुनेछ भनेर दानिएको अनुभवले बताउँछ। आफ्ना जनहरू बफादार, असल, न्यायी र धर्मी भएको प्रमाण युगको अन्त्यमा परमेश्वरले देखाइदिनुहुनेछ भन्ने कुरामा हामी ढुक्क छौँ।