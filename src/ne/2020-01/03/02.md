---
title:  अन्तर्यामी परमेश्वर
date:  12/01/2020
---

`बेबिलोनका राजा नबूकदनेसरलाई परमेश्‍वरले अचम्मको सपना देखाउनुभयो। त्यसको अर्थ त्यस देशका कुनै पनि ज्ञानी, तन्त्रमन्त्र गर्ने मानिस र वौद्धिक वर्गका मानिसहरूले समेत खोल्न सकेनन्। राजा रिसाएर सबै बुद्धिमान् र वौद्धिक वर्ग भनेर कहलाइएकाहरूलाई मार्न हुकुम गरे। त्यस सङ्कटमा उच्च शिक्षा हासिल गरेर अरूभन्दा दश गुणा बढी ज्ञान, बुद्धि भएका भनेर सम्बोधन गरिएका दानिएल र उनका साथीहरू पनि परेका थिए। हेर्नुहोस् दानिएल २:१-१६` 

पौराणिक कालमा सपनामा देखिएको कुरालाई अत्यन्तै गम्भीरतापूर्वक लिइन्थ्यो। जब कुनै नराम्रो समना देखिन्थ्यो तब त्यसको अर्थ कुनै नराम्रो बिपत्ती आउँदैछ भनेर पनि त्यसलाई भनिन्थ्यो। त्यसकारण आफूले देखेको भयानक सपनाको केही न केही अर्थ हुनुपर्छ भनेर राजा नबूदनेसारले महसुस गरे। तर ठूलो समस्याचाहीँ उनले देखेको सपना नै उनले बिर्सेका थिए। उनको दिमागमा सपना कालो बादल जस्तै घुमिरहेको थियो तर सपना बिर्सन पुग्दा उनलाई भने त्यो सपनाले पिरोलिरहेको थियो। त्यसकारण उनले तत्कालीन विश्व सभ्यताका उच्च नाउँ कमाएका बेबिलोनका ज्ञानी मानिसहरू, गन्यमान्य, जादुगर, ज्योतिषी, तन्त्रमन्त्र गर्ने, शिक्षामा दक्षता कमाएकाहरू र प्रख्यात वौद्धिकवर्गका मानिसहरूलाई दरवारमा बोलाएर राजाले देखेका तर बिर्सेका सपनाको वारेमा भन्न र त्यसको अर्थ खोल्न माग गरे। केवल देवीदेवताहरूलेमात्र सपना र त्यसको अर्थ भन्न सकन्छन् भनेर बेबिलोनका वौद्धिक वर्गहरूले ठोकुवाकासाथ राजालाई सुनाए। यदि राजाले आफूले देखेको सपनामात्र भनिदिएको भए उनलाई रिझाउने खालको अर्थ खोलिदिने तिनीहरूको मनशाय थियो। तर राजाले तिनीहरूको कुरा नसुनी आफ्नै जिद्दीमात्र तिनीहरूको सामु राखिरहदा तिनीहरू यो स्वीकार गर्न वाध्य हुन पुगे "भगवानहरूले बाहेक महाराजाको सपना कसैले भन्न सक्दैनन्। तर ती भगवानहरू मानव शरीरमा छैनन्" (दानिएल २:११ रूपान्तरित)।

अत्यन्तै बिचलित र क्रोधित भएर राजाले बेबिलोनका बुद्धिमानी र विभिन्न ज्ञानमा दक्ष भएका भनेर कहलाइएका सबै मानिसहरूलाई मार्न भनी उर्दी जारी गरे। पौराणिक संसारमा राजाले गर्ने यस्तो आतङ्ककारी माग कुनै नौलो थिएन। आफूलाई नाश गर्न षड्यन्त्र गर्ने सबै वौद्धिक वर्गका मानिसहरूलाई राजा दारियस वा दाराले मारेका थिए भन्ने प्रमाण इतिहासले देखाएको छ। पुल बनाउने तर त्यो पुल भत्केकाले राजा आर्तसास्त रिसले चुर भएर त्यो पुल बनाउने सबै इन्जिनियर वा प्राविधिकहरूलाई मारेका थिए। जब राजा नबूकदनेसरले त्यो कठोर उर्दी जारी गरेका थिए तब दानिएल र उनका साथीहरू तिनीहरूको अध्ययन भर्खरै पूरा गरेर राजाका विशेषज्ञहरूको समूहमा गाभिएका थिए। त्यस कारण मृत्युको घन्टा तिनीहरूमाथि पनि वजिरहेको थियो। अझ राजाले बोलेको भाषा अनुसार त्यो मार्ने काम तुरन्तै थाल्नुपर्ने र त्यहा दानिएल र उनका साथीहरूको पनि पालो आउने वाला थियो। तर बुद्धि र सरसल्लाहमा निपूर्ण (दानिएल २:१४) भएका दानिएल वडो बुद्धिका साथ आरियोकहाँ जान्छन्। बुद्धिजीवि वर्गहरूको आमहत्या गर्ने जिम्मा उनलाई लगाइएको थियो। अनि दानिएल राजाकहाँ नै गएर सपनाको अर्थ खोल्न उनले समय मागे। अगाडि बेबिलोनका बुद्धिजीविहरूले समय माग्दा समय दिइएन तर दानिएलले माग्दा तुरन्तै उनलाई समय दिइयो। राजाको मागलाई पूरा गर्न सक्ने यस संसारमा कुनै पनि मानिस छैन जसले राजाको मागलाई पूरा गर्न सकोस् भनेर बेबिलोनका जादुगर, ज्योतिष र बुद्धिजीवि वर्गहरूले भनेको कुरामा दानिएल सहमत त हुन्छन्। तर अगमवक्ताले परमेश्वरलाई चिनेका थिए जसले सपना पनि प्रकट गर्न सक्नुहुन्छ र त्यसको अर्थ पनि बताउन सक्नुहुन्छ।

`परमेश्‍वर अन्तर्यामी हुनुहुन्छ, उहाँ मानिसले मनभित्र सोचिरहेको कुरा पनि थाहा पाउने, अपार ज्ञान भएको र सृष्टिभन्दा अत्यन्तै फरक र अलग हुनुहुन्छ भनेर विभिन्न धर्मदर्शनका जान्नेसुन्ने मानिसहरूले भन्दछन्। तर बाइबलका परमेश्‍वर मानिसहरूले जे भनेपनि उहाँ सृष्टिको नजिक हुनुहुन्छ। जुन सपना राजा नबूकदनेसारलाई परमेश्‍वरले दिनुभयो उहाँ अन्तर्यामी र यस सृष्टिबाट अपार भएतापनि हाम्रो नजिक हुनुहुन्छ भनेर हामीले कसरी बुझ्ने? हेर्नुहोस प्रेरित १७:२८  तपाईंका आफ्‍नै कविहरूले पनि भनेका छन्‌, ‘हामी निश्‍चय उहाँकै सन्‍तान हौं।’ " (यस सन्दर्भमा भजन १३९लाई अर्थपूर्ण तरिकाले पढियो भने परमेश्‍वर कतिको नजिक हुनुहुन्छ भन्ने ज्ञान पाउन सकिन्छ-अनुवादकको थप)।`