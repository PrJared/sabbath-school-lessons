---
title:  चट्टान
date:  16/01/2020
---

`आखिरमा हामी रहेको  यो पृथ्वीको भविष्य के होला भनेर दानिएलले देहायका पदहरूमा कसरी बताउँछन्? हेर्नुहोस्, दानिएल २:३४-४५` 

सपनाको केन्द्रविन्दु नै अन्तिम दिनहरूमा यो संसार के हुनेछ भन्ने चित्रण हो (दानिएल २:२८)। विभिन्न धातुहरू र अन्तमा आएर फलाम र माटो जतिसुकै शक्तिशाली र बहुमूल्य भएतापनि चट्टानरूपी राज्यको स्थापना हुनेछ भनेर तिनीहरूले संकेत गराएका थिए। धातुहरू, फलाम र माटो मिसिएको राज्य भनेको मानिसहरूको प्रयास वा उपलब्धिहरू हुनसक्छन् तर आकाशबाट आएको चट्टानचाहीँ मानिसले छुन नसक्ने गरेर नै आएको हुन्छ। अर्को शब्दमा भन्ने हो भने अगाडिको प्रत्येक साम्राज्यहरूको अन्त्य हुन्छ तर चट्टानले इङ्गित गरेको राज्यचाहीँ सदासर्वदा रहिरहन्छ। चट्टान भनेर इङ्गित गर्नुको अर्थ चाहीँ परमेश्वरको प्रतीक हो (उदाहरणमा व्यवस्था ३२:४ "उहाँ नै चट्टान हुनुहुन्छ। उहाँका काम सिद्ध छन्, र उहाँका सबै चाल न्यायोचित छन्। एउटा विश्वासयोग्य परमेश्वर जसले भूल गर्नुहुन्न,  न्यायी र सत्य उहाँ हुनुहुन्छ।", १ शमूएल २:२ “परमप्रभुबाहेक पवित्र अरू कोही छैन, तपाईंजस्तै अरू कोही छैन, हाम्रा परमेश्वरजस्तै अरू कुनै चट्टान छैन।" र भजन १८:१, ३१ "१ हे परमप्रभु, मेरो शक्ति, म तपाईंलाई प्रेम गर्दछु। २ परमप्रभु मेरो चट्टान, मेरो किल्ला र मेरा उद्धारक हुनुहुन्छ। मेरा परमेश्वर मेरो चट्टान हुनुहुन्छ, जसमा म शरण लिन्छु। उहाँ मेरो ढाल, र मेरा शक्तिशाली उद्धारक हुनुहुन्छ, मेरो गढ़।...३१ किनकि परमप्रभुबाहेक अरू को परमेश्वर छ र? हाम्रा परमेश्वरबाहेक अरू चट्टान को छ र? "  चट्टान भन्नाले मसीहको प्रतिक पनि हुनसक्छ (भजन ११८:२२ "जुन ढुङ्गालाई भवन निर्माण गर्नेहरूले रद्द गरे त्यहीचाहिँ कुनाको शिर-ढुङ्गो बन्यो।" र १ पत्रुस २:४-७ "४ उहाँकहाँ जाओ, जो जीवित पत्थर हुनुहुन्छ। मानिसहरूबाट इन्कार हुनुभएको, तर परमेश्वरको दृष्टिमा उहाँ चुनिनुभएको र बहुमूल्य हुनुहुन्छ। ५ तिमीहरू पनि येशू ख्रीष्टद्वारा परमेश्वरको दृष्टिमा ग्रहणयोग्य आत्मिक बलिदान चढ़ाउने पवित्र पूजाहारीगिरीको निम्ति जीवित पत्थरहरूझैँ आत्मिक घर बन्दैजाओ। ६ किनभने धर्मशास्त्रमा भनिएको छ, “हेर, सियोनमा एउटा छानिएको र बहुमूल्य कुने-ढुङ्गो म बसाल्छु, र जसले उहाँमाथि विश्वास गर्छ त्यो शर्ममा पर्नेछैन।”  ७ यसकारण तिमीहरू जसले विश्वास गर्छौ तिमीहरूका निम्ति त उहाँ बहुमूल्य हुनुहुन्छ, तर विश्वास नगर्नेहरूका निम्ति चाहिँ, “ जुन ढुङ्गालाई भवन निर्माण गर्नेहरूले रद्द गरे त्यहीचाहिँ कुनाको शिर-ढुङ्गा बन्यो।”  त्यसले गर्दा नबूकदनेसरले देखेको सपनाको मूर्ति वा विश्व साम्राज्यलाई चक्नाचुर पार्ने पत्थर अरू केहि नभएर परमेश्वरको राज्यको स्थापनालाई देखाउने प्रतीक वा चिन्ह नै हो ।

ए, त्यसो भए जब येशूले यस पृथ्वीमा सेवाकार्य गर्नुभयो त्यहीँबाट परमेश्वरको राज्य खडा भएको त्यस चट्टानले देखाउँछ भनेर जिद्दी गर्छन् साथै सारा संसारमा सुसमाचार फैलिएको अर्थले परमेश्वरको राज्यको स्थापना भएको भन्ने कुरालाई इङ्गित गर्छ भनेर दावी गर्छन्। तर मूर्तिको अवस्थालाई केलाएर हेरियो भने पत्थररूपी राज्यको स्थापना त्यसबेला हुन्छ जब चार मुख्य साम्राज्यहरूको पतन हुन्छ र पाइताला र त्यसका औँलाहरूले इङ्गित गरेका विभाजित राज्यको अन्त हुन्छ। त्यसकारण येशूको समयमा नै परमेश्वरको राज्य सुरू भयो भन्नु गलत हो किनभने येशूको सेवाकार्य त्यसबेला सुरू भयो जब चौथो राज्य वा रोमीहरूले विश्वमाथि शासन गरेका थिए।

तर मूर्तिलाई चक्नाचुर पार्ने पत्थर त  भयानक पहाड भएर बढ्छ भनिएको छ साथै त्यो पहाडले त यो पृथ्वी नै भरियो भनिएको छ (दानिएल २:३५)। पहाडले सियोन पहाडलाई याद दिलाउँछ जहाँ परमेश्वरको मन्दिर स्थापित थियो। पुरानो करारमा त्यो मन्दिरले नै यस संसारमा परमेश्वरको राज्यको प्रतिनिधित्व गर्थ्यो। मूर्तिको सन्दर्भमा पहाडबाट चोइटिएको पत्थर आफै पहाड भएको देखाइनु चासोको  विषय हो। भएकै पहाडबाट पत्थर निस्किएको भन्दा स्वर्गको  सियोन पहाड जो स्वर्गको पवित्र मन्दिर हुनसक्छ जहाँबाट येशूले उहाँको अनन्तको राज्य स्थापना गर्नुहुनेछ। यो यरुशलेम स्वर्गबाट ओर्लिन्छ (प्रकाश २१:१-२२:५) जब अन्तमा त्यस राज्यको उद्देश्य पूरा हुन्छ।

`अहिलेसम्म दानिएल २ ले गरेको भविष्यवाणी राज्यहरूको बारेमा गरिएको सही भविष्यवाणीको रुपमा प्रमाणित भएको छ। त्यस परिप्रेक्ष्यमा परमेश्वरको अनन्तको राज्यलाई औँल्याउने अन्तिम राज्य पनि तर्कयुक्त छ, त्यसकारण दानिएल २ले गरेको अन्तिम राज्यको भविष्यवाणीमा भरोसा राख्नु किन बुद्धिमानी देखिन्छ? त्यस भविष्यवाणीलाई विश्वास नगर्नु किन नाजायज हुन्छ?`