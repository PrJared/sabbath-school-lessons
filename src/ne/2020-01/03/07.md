---
title:  थप जानकारी
date:  17/01/2020
---

दानिएल २मा उल्लेख गरिएको मूर्ति विभिन्न धातुहरूद्वारा बनिनु आफैमा अर्थपूर्ण छ। सुन र चाँदी आर्थिक शक्ति वा सम्पन्नतासँग सम्बधित हुन्छन्। काँस र फलामलाई अस्त्र र भाँडाकुँडाहरू बनाउन प्रयोग गरिन्छ। पौराणिक युगमा भाँडाकुँडाहरू घरको निम्ति प्रयोग गरिन्थ्यो भन्ने कुरा कुनै मनगढन्ते कुरा होइन किनभने आजको सभ्यतामा पनि तिनीहरूलाई प्रयोग गरिएकै छ। त्यसकारण त्यस मूर्तिले मानिस र उसका उपलब्धिहरूलाई स्पष्टरूपमा चित्रण गर्दछ। शिरदेखि पाउसम्म विभिन्न धातुले बनेको मूर्तिले यस संसारको इतिहासको क्रमलाई देखाउँछ। एक प्रतापी वा शक्तिशाली साम्राज्यपछि अर्को साम्राज्य आउँछन् र अन्तमा विश्वका राष्ट्रहरू फलाम र माटो नमिसिए जस्तै अलग अलग कित्तामा उभिनेछन्। (फलामको अर्थ एक राष्ट्रले अर्को राष्ट्रलाई आर्थिक, धार्मिक, राजनैतिक बलले कमजोर माटोरूपी राष्ट्रहरूलाई दवाउनु हो। यो केवल राष्ट्रको सन्दर्भमामात्र लागु नहुने भएर प्रत्येक व्यक्तिको जीवनमा पनि लागु भइरहेको हुन्छ। घरेलु हिंसा, अनेकौं अपराध, शोषण, अरूलाई थिचोमिचो गर्ने, हेप्ने प्रवृति कुनै न कुनै रूपमा सबै समाजमा विद्यमान छन्-अनुवादकको विचार)।

अनेकौ किसिमका गठबन्धनहरूद्वारा राष्ट्रहरूलाई एक पार्ने भरमग्दुर प्रयास गरिएका थिए र अहिले पनि गरिरहेकै छन्। उदाहरणको लागि राष्ट्रसंघ जस्ता निकायहरू खडा भएका छन् जसको सपना वा प्रयास हो विश्वका सबै राष्ट्रहरू एकै होऊन्।तर माटो र फलामको मिश्रण जस्तै  तिनीहरू एक छन् कि छैनन् भन्ने प्रमाण आजका समाचार पत्रहरूले दिइरहेका छन्। विश्वका राष्ट्रहरू नमिल्ने तर युद्ध गर्ने जस्ता क्रियाकलापहरू त्यसबेलासम्म जारिरहनेछ जब सम्म मानिसको हातले बनाएका वा मानव दर्शन वा वादले उब्जेका चट्टान वा उल्का आकाशबाट आएर त्यस मूर्तिलाई चक्नाचुर पार्दैन (दानिएल २:४५)। यो अस्थायी वा क्षणिक संसार र मानिसका राजनैतिक, शैक्षिक, वैज्ञानिक, प्राविधिक आदि उपलब्धिहरू अलौकिक प्रकारले धुलो पिठो हुनेछन्।

हुनत "मानिसको आँखाले हेर्दा वा दिव्यज्ञानबिनाको दृष्टिकोणले हेर्दा यो संसारमा अनेकौं शक्तिहरूले एक आपसमा टक्कर गरेर अन्यौलता, उपद्रो र गञ्जागोलको नाटक मन्चन गरिरहेको कुरा हामी देख्न सक्छौँ। तर ती सबैको पर्दापछाडि परमेश्वर उभिरहनुभएको छ र हेरिरहनुभएको छ। उहाँको हेराइमा जुन उच्चता छ त्यसको निम्ति उहाँले पनि आफ्नै चाल चालिरहनुभएको छ भनेर दानिएल हामीलाई विश्वस्त गराउन चाहन्छन्।"- विलियम एच. शिय, दानिएल: अ रिडर्स गाइड (पासिफिक, २००५), पृ. ९८बाट रूपान्तरित।

**चिन्तनमनन्:**

`अ. यो  संसारमा भइरहेको दु:ख, कष्ट, सास्ती, आतङ्क, गञ्जागोललाई हामीले टुलुटुलु हेरिरनुपरिरहेको परिस्थितिमा अन्तमा सबैथोक परमेश्वरको नियन्त्रणमा छ र सबै थोकको अन्त्य गौरबमय तरिकाले हुनेछ भन्ने आत्माज्ञान तथा विश्वास हामीमा कतिको मजबुद तथा असल रुपमा रहेको छ, कि छैन ? यद्यपि, त्यो समय नआउँञ्जेल हामीले यस पृथ्वीका नागरिक भएर पतित संसारमा दु:ख,कष्ट आदि पाइरहेका मानिसहरूको उत्थानको निम्ति हाम्रो प्रयास किन जारी राख्नुपर्छ?`

`आ.  आफ्नो देशका जनताहरूलाई आतङ्कित पार्ने र नाश गर्ने बेबिलोनको मूर्तिपुजक राजाको सेवामा दानिएल र उनका साथीहरू बफादार भएर काम गरिरहेका थिए। आफ्नो शत्रुको हितको निम्ति सेवा गर्ने परमेश्वरका ती सुरबिरहरूको बारेमा हामी कसरी व्याख्या गर्न सक्छौ के मानवीय हिसावले त्यो सम्भव छ त?`

`इ.  मानिसको हातले होइन तर आकाशबाट चट्टान आएर यो संसारमा भरिनुको अर्थ विश्वमा सुसमाचार प्रचार भएको देखाइनु र त्यो भविष्यवाणी पूरा भइसकेको छ भनेर कतिपयहरू सिकाउँछन् भनेर हामीले अगाडि हेर्यौँ। दानिएल २:३५ले समेत विभिन्न कारणहरूले सेभेन्थ-डे एडभेन्टिस्टहरू उक्त तर्कसँग सहमत हुँदैनन्। त्यसमा भनिएको छ विगतका राष्ट्रहरूलाई त्यस चट्टानले चक्नाचुर पार्नेछ र हावाले भूस उडाए झैं तिनीहरूको कुनै नाम निशानै हुँदैन। येशूको मृत्युपछि त्यो भएको थिएन। अझ कतिपयले चट्टानको राज्य भनेको चर्च हो भनेर दावी गर्छन् तर त्यो चट्टानले सबै खालका मानव संरचना, उपलब्धी, राजनैतिक र भौतिक नियन्त्रणहरूको अन्त गर्नेछ भन्ने विषयमा उक्त तर्कले ध्यान दिँदैन। चट्टानले ल्याउने राज्य कुनै स्थान, निकायमा सिमित नभएर सारा संसारलाई नै ओगट्ने राज्य हुनेछ। त्यसकारण सपनामा देखाइएको भविष्यवाणीको निर्णायक अन्त केवल येशूको दोस्रो आगमनले मात्र पूरा गर्नेछ भनेर गरिएको चित्रण अन्य तर्कहरूसँग मेल खाँदैन। त्यसकारण अन्तको समयमा चट्टानले ल्याउने नतिजाको विषयमा गरिने तर्कले केवल येशूको दोस्रो आगमनको घट्नालाई आत्मसात् गरे मात्र जायज व्याख्या हुनेछ भनेर हामीले ठान्नुपर्छ?`