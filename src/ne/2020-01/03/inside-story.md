---
title: कथा
date:  17/01/2020
---

#### आगोले पनि नछोएको किताब

*आन्द्र्यु मेकचिस्नी*

नाइजेरियाको एक  विद्यार्थी  ओलाजिडे ओलुवाटोबी इगबिन्यानी एउटा कोठा भाडामा लिएर कलेज पढ्दै थियो। एक दिन उसको कोठामा ठूलो आगलागी भयो र फलामको पाइप समेत जलेको थियो। उसँग भएको सबै थोक आगोले भष्म पारेको थियो। तर एउटा पुस्तकलाई आगोले नछोएको देख्दा ऊ साह्रै चकित पर्यो। त्यो पुस्तक एलेन जी ह्वाइटको द ग्रेट होप थियो। ओलाजिडेले त्यो पुस्तक तुरुन्तै पढ्यो र नजिकैको सेभेन्थ-डे एडभेन्टिस्ट चर्चमा गयो। त्यस चर्चका सदस्यहरूले साबथको दिनमा सुसमाचार साहित्य बाँड्ने कार्यक्रममा त्यो पुस्तक उसलाई दिएका थिए।

"यो पुस्तक महान् छ र अचम्मको छ" इग्बिनियामीले अचम्म मानिरहेका चर्चका सदस्यहरूलाई भने। आगोले नछोएको द ग्रेट होप (महान् आशा) किताबलाई सबैले देख्ने गरि उसले गवाही दियो। यो ग्रेट कन्त्रोभर्सीको छोटकरीमा लेखिएको ११ अध्याय भएको पुस्तक थियो।

"यस्तो खालको पुस्तक मैले कहिल्यै पनि देखेको थिइन" उसले भन्यो। "त्यो आश्चर्यले गर्दा यो किताब पढेरै सिध्याउने निधो मैले गरेँ।

अफ्रिका महादेशको नाइजेरियाको राजधानी लागोसदेखि १३५ किलोमिटर उत्तरपूर्वमा रहेको इडी सहरमा चर्चका एक जना सदस्यले त्यो पुस्तक ३०वर्षका इगबिन्यामीलाई दिएका थिए। उक्त चर्चका सदस्य विश्व एडभेन्टिस्ट चर्चले लक्ष्य राखेको एक अर्ब आत्मिक साहित्य विश्वभरिका सहरहरूमा बाँड्ने कार्यक्रममा जुटेका थिए। त्यसै कार्यक्रममा नाइजेरियाको प्रदेश ओसुनमा पनि हजारौँप्रति ग्रेट होप बितरण गर्ने योजना थियो। प्रत्येक त्रैमासिकको एक विशेष साबथलाई ग्रेट होप डे भनेर छुट्याइएको थियो। त्यस दिन त्यो पुस्तक वितरण गर्न छुट्याइएको थियो भनेर जोसेफ आडबोमीले भने जो ओसुन एडभेन्टिस्ट चर्च कन्फरेन्सको अध्यक्ष हुनुहुन्छ।

त्यो पुस्तक हातमा परेपनि त्यसलाई नपढिकन इगबिन्यानीले कोठामै छोडेर सेप्टेम्बर २०१८मा भ्रमण गर्न गएका थिए। ऊ नाइजेरियाको इड सहरमा भएको उच्च विद्यालय फेडरल पोलिटेक्निकका विद्यार्थी थिए। जब उनी फर्केर आए तब उनी बसेको घरमा आगलागी भएको थियो। उनको स्कूलका कितावहरू, फर्निचर, लुगाफाटा र ओछ्यानहरू सबै आगोले भष्म पारेको थियो। "फलाम पनि पग्लेको थियो" छक्क पर्दै उनले सुनाए।

के कारणले आगलागी भयो सो उनलाई थाहा थिएन। तर उनले खरानीभित्र खोतलेर हेर्दा द ग्रेट होप आगोले नछोएको अवस्थामा पाएका थिए। त्यस दिन उनले बडो उत्सुकतासाथ त्यो पुस्तक पढे। आजको अन्यौल र अव्यवस्थित संसारको इतिहासलाई व्याख्या गर्न त्यस पुस्तकमा बाइबलको भविष्यवाणीलाई प्रयोग गरिएको छ। अनि उनी तुरन्तै एडभेन्टिस्ट चर्चमा आफ्नो गवाही भन्न दगुरेर गएका थिए।

"तपाईँ कुन पुस्तकको बारेमा भनिरहनुभएको छ त्यो तपाईँलाई थाहा छैन। यसमा परमेश्वरको शक्ति छ" अडेबोमीले भने।सबैको सामु इग्बिन्यामीले घुँडा टेकेर परमेश्वरको प्रशंसा गरे।

यो कथाले मानिसहरूको हृदय छोइरहेको छ र नाइजेरियाको ओसुन प्रान्तमा यस कथाले गर्दा मानिसहरूको विश्वास बढि रहेको छ।

"आगोले बाइबल नजलेको मैले सुनेको थिएँ तर अरू किताब पनि नजलेको मैले कहिल्यै पनि सुनेको थिइनँ" अबकास प्राप्त र वेस्ट सेन्ट्रल अफ्रिका डिभिजनको भूतपूर्व मुख्य सचिब ओनाओलापो अजिबादेले भने। त्यस डिभिजनको क्षेत्रमा नाइजेरिया पनि पर्दछ। उनी ओसुन प्रदेशको इनिसामा वस्छन्। उनले भने "यो अचम्मको कथाले एलेन जी ह्वाइटका पुस्तकहरूप्रति मेरो मोह झन बढेको छ।"