---
title:  'मूर्ति: भाग १'
date:  14/01/2020
---

`दानिएलले दानिएल २:२४-३०मा के कुरा व्यक्त गर्दछन् जुन हामीले सधैँ सम्झिरहनुपर्दछ? यही परिवेशमा यूहन्ना १५:५-८ पनि पढ्नुहोस्` 

दानिएल र उनका साथीहरूको प्रार्थनाको जवाफमा परमेश्वरले राजाले देखेका सपना र त्यसको अर्थ प्रकट गर्नुहुन्छ। राजाले देखेका सपना र त्यसको रहस्यको समाधान स्वर्गका परमेश्वरसँग छ भनेर भन्न दानिएल हिचकिचाउँदैनन्। राजाले देखेका सपनाको बेहोरा र त्यसको अर्थ खोलिदिनुभन्दा पहिले राजा खाटमा सुत्नेबेलामा छटपटिरहेको बेलामा अरू कसैसँग व्यक्त नगरेको सोच र चिन्तामा मग्न थिए भन्ने कुरा पनि दानिएलले खुलासा गरे। जुन भेद खोलेर सपनाको अर्थ भन्न खोजिएको थियो त्यसमा दानिएलले भन्न खोजेको सन्देशमा पूर्ण विश्वसनियता भएको बताउँछन्। राजाको मनमा खेलिरहेको कुरा केवल अलौकिक शक्तिद्वारामात्र दानिएलले थाहा पाएको हुनुपर्छ भन्ने महसुस गरेर आफ्ना कानहरू ठाडो पार्दै उनी दानिएलको कुरा सुन्दछन्। तर राजाले देखेका सपना भन्न दानिएलको निम्ति अति नै चुनौतिपूर्ण पनि थियो किनभने राजाको निम्ति त्यो सपनामा भएको दर्शनको अर्थ शुभसमाचार थिएन। (सपनाको बारेमा विस्तार गर्नुभन्दा पहिले दानिएलले बेबिलोनमा मार्नको निम्ति थुनिएका बुद्धिजीवि वर्गहरूलाई नमार्न गरिएको अनुरोध पनि उल्लेखनीय नै मान्नुपर्दछ किनकि तिनीहरू दानिएलले उपासना गरेका परमेश्वरलाई नमान्ने मानिसहरू भएतापनि तिनीहरूको पनि बाच्ने अधिकार छ भन्ने दानिएलको विचारले सच्चा मानव अधिकारको अनुकरणीय उदाहरण देखाएको थियो भन्न सकिन्छ-अनुवादकको ध्यानाकर्षण)।

`दानिएल २:३१-४९ पढेर नबूकदनेसारले देखेका सपनामा उनको राज्यको भविष्य कस्तो हुनेरहेछ भनेर उनले महसुस गर्न वाध्य हुनुपरेको कसरी देखाउछ?` 

राजाले सपनामा अत्यन्तै प्रभावकारी,  भव्य र तेजस्वी मूर्ति देखेका थिए। उनले देखेको सपनाको मूर्ति टाउको तेजाबी सुनको थियो, त्यसको छाती र बाहुलाहरू चाँदीका थिए, त्यसको पेट र कम्मर काँच वा ढलौटको थियो, त्यसका खुट्टाहरू फलामका थिए अनि त्यसका पाइतालाहरू माटो र फलाम मिसिएका थिए" (दानिएल २:३२,३३ रूपान्तरित)। अनि आकाशबाट एउटा ठूलो चट्टान वा पिण्ड आएर त्यस मूर्तिको पाइतालामा ठोक्कियो र त्यो भयानक मूर्ति अचानक चकनाचुर भएर त्यसका अवशेषहरू हावामा भूस उडे जस्तै उडेका थिए। विभिन्न धातुहरूले बनेको मूर्तिको अर्थ एक पछि अर्को गरी आउने फरक साम्राज्यहरू हुन् भनेर दानिएलले व्याख्या गरे। संसारको इतिहासको क्रममा एक साम्राज्यले अर्को साम्राज्यको ठाउँ लिनेछ भन्ने भेद पनि खुलाउँछन्। सपनाको सन्देश स्पष्ट थियो। नबूकदनेसरको बेबिलोन विश्वको सुनौलो सभ्यतामा गनिन्छ। तर त्यस राज्यको महिमा, पराक्रम र यशस्वीमय गौरबलाई अर्कै देशको राजाले कब्जा गर्नेछ। एकपछि अर्को कमसल राज्यसंरचनाले यो संसारमाथी शासन गरेपछि अन्तमा सबैभन्दा फरक स्वभावको राज्यले विश्वमा राज गर्नेछ: त्यो हो परमेश्वरको अनन्तको राज्य जो सदासर्वदा रहिरन्छ।

`मानिसहरू जतिसुकै पराक्रमी, महान्, अहंकारी भएर अरूलाई थिचोमिचो गर्ने भएतापनि मानव जीवन कति अस्थायी वा क्षणिक र छिटै नाशहुन सक्ने कमजोर छ भनेर सोच्नुहोस्। मानिस र उसले बनाएका संरचना वा उपलब्धिहरू हेरेर उदास हुनुपर्ने परिवेशमा येशूमात्र हामीमा हुनुभएको आशाले हामीलाई के सिकाउँछ? हेर्नुहोस्, यूहन्ना ६:४७-५९ र २ कोरन्थी ४:१६-१८` 