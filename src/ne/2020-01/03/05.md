---
title:   'मूर्ति: भाग २'
date:  15/01/2020
---

`फेरि राजाले देखेको सपना र त्यसको अर्थ पढ्नुहोस् (दानिएल २:३१-४९ जुन भाग ३ मा उल्लेख गरिएको छ)। परमेश्वरले निर्धारण गर्नुभएको अर्थात् लोकसम्मत विचार अनुसार भाग्यमा लेखिएका ऐतिहासिक घट्नाका लेखाहरूसँग बाइबल सहमत नभएको तर विश्वको इतिहासले कसरी फड्को मार्छ भन्ने पूर्वज्ञान उहाँमा भएको सत्यबाट हामी के सिक्न सक्छौँ?`

राजाले देखेको सपना विश्व इतिहासको रुपरेखा थियो। आफ्नो उपलब्धिसँग गौरब मानेका तर उनी पछि उनले स्थापना गरेका साम्राज्यको गति के हुनेहोला भनेर चिन्तामा परेका राजालाई अन्तर्यामी परमेश्वरले "लौ, यो हुनेछ" भनेर खुलस्त गरेर देखाउनुभएको थियो। तत्कालीन राजा नबूकदनेसरलाई दानिएलले दानिएल २मा  हुनेवाला विश्व इतिहासको रूपरेखा र त्यसको चलखेल वारे बताएतापनि त्यसको अझ बिस्तृत विवरणचाहीँ दानिएल ७,८ र ११मा उपलब्ध गराइएको छ। फेरि दानिएल २को भविष्यवाणी कुनै शर्तमा पूरा हुने वा नहुने होइन। यथार्थमा विश्वको इतिहासको चित्रण वा त्यसको प्रगति मानिसहरूले जतिसुकै आशा देखाएतापनि भविष्यको मानव इतिहास अन्धकार र बिनाशकारी हुने निश्चित छ भनेर परमेश्वरले देख्नुभएको थियो। राजा नबूकदनेसरदेखि यस पृथ्वीको अन्तसम्ममा रहेका सबै मानिसहरूलाई यस भौतिक संसारको हुनेवाला यथार्थ गतिविधिको बारेमा परमेश्वरले अवगत गराउन चाहनुभएको थियो।

१ सुनको टाउको: यो बेबिलोन वा आधुनिक इराकको स्वर्णयुग हो। यो ई.पू. ६२९-५३९सम्मको त्यस क्षेत्रको गौरबमय इतिहास हो। सुन शक्ति र धनको प्रतीक हो। बेबिलोनको सभ्यता, साम्राज्यको शक्ति र गौरबलाई जनाउने अमूल्य धातुमा सुन जस्तो अरू छैन। बेबिलोन सहर वा त्यस देशको राजधानीलाई सुनौलो सहर भनेर बाइबलले नै सम्बोधन गर्दछ (यशैया १४:४)। त्यतिमात्र नभएर यो सहरलाई परमेश्वरका हातहरूमा भएको सुनको कचौरा भनेर भनेर पनि उल्लेख गरिएको छ (यर्मिया ५१:७, प्रकाश १८:६सँग तुलना गर्नुहोस्। त्यसबेलाको विश्वविख्यात इतिहासकार हेरोडोटसले बेबिलोनको सहरको गौरब बताउँदै उनले भनेका छन् यो सहर सुनै सुनले सजिएको छ।
२. चाँदीका छाती र बाहुलाहरू : बेबिलोनको पतनपछि दोस्रो साम्राज्य तर बेबिलोन भन्दा पनि कमसल राज्य मादी र फारसी अर्थात् मिड-पर्सिया राज्य हो जसको अवधि ई.पू. ५३९-३३१ सम्म रहेको थियो। जसरी चाँदीको मोल सुनको भन्दा पनि कम वा थिरै भए जस्तै मिड र पर्सिया साम्राज्य कहिल्यै पनि बेबिलोनको गौरब र शोभाको स्तरमा पुग्न सकेका थिएनन्। अझ यस साम्राज्यलाई चाँदीको रूपमा तुलना गरिनुले अचम्मको कुरो ठ्याक्कै मिल्दछ किनभने तिनीहरूको कर प्रणालीमा चाँदी प्रयोग गरिन्थ्यो।
३. चरेस वा काँसको पेट र कम्मर: यो ग्रीक साम्राज्य वा सभ्यताको प्रतीक हो। यसको अवधि ई.पू. ३३१देखि १६८सम्म थियो। ग्रीक वा ग्रीस साम्राज्यले त्यसबेलाको चलनचल्तीमा ल्याएका काँसा वा चरेसको भाँडाकुँडा हुन् भनेर इजकिएल २७:१३मा चित्रण गरिएको छ। सैनिकको टाउकोमा लगाइने टोप, ढाल र युद्धमा चलाइने अस्त्र बञ्चरोहरू चरेस वा काँसका थिए। मिश्रदेश अर्थात् इजिप्ट देशको धर्मशास्त्रीय भविष्यवाणी अनुसार त्यस देशको राजा समटिकस प्रथमले चरेस जस्तै बलिया ग्रीक डाँकुहरू समुद्रबाट आक्रमण गर्न आएको देखेका थिए भनेर पौराणिक इतिहासकार हेरोडटसले हामीलाई भन्दछन्।
४. फलामका खुट्टाहरू:  यसले स्वत रोमको साम्राज्यलाई देखाउँदछ जसको अवधि ई.पू. १६८देखि सन् ४७६सम्म थियो। रोमी साम्राज्य फलामले जस्तै सबैलाई चक्नाचुर पार्ने शक्तिशाली राज्य हुनेछ भनेर दानिएलले राजा समक्ष व्याख्या गरेका थिए। यो साम्राज्य अगाडिको अन्य साम्राज्यभन्दा धेरै वर्ष टेकिएको थियो। त्यस देशको अस्त्रसस्त्रमा फलाम बढि प्रयोग गरिने भएकोले रोमी साम्राज्य फलाम जतिकै अत्यन्तै उपयुक्त देखिन्छ।
५. माटो मिसिएको पाइताला वा खुट्टाहरू: यसले बिभाजित युरोपलाई इङ्गित गर्दछ जुन सन् ४७६मा रोमको पतनदेखि येशूको दोस्रो आगमन नहुञ्जेल चलिरहन्छ। जब रोमी सभ्यता र विश्व साम्राज्य टुक्रा टुक्रा भयो तब एकताका रोमको शक्तिमा रहेका राष्ट्रहरूको गति के भयो र के हुनेछ भनेर फलाम र माटो मिसिएको पाइतालाद्वारा जनाइनु उपयुक्त देखिन्छ। युरोपलाई एकीकरण गर्न धेरै प्रयासहरू गरिएका थिए। युरोपका विभिन्न राष्ट्रहरूका राजाहरूको बीचमा विवाहवारी चलाएर पनि एकीकरण गर्न खोजिएका थिए भने युरोपियन युनियन खडा गरेर पनि युरोपलाई एकै देश बनाउन खोजिएको थियो भने त्यो प्रयास अझै पनि भइ नै रहेका छन्। जसरी माटो र फलाम मिसिन सक्दैन त्यसरी नै युरोपको विभाजन र बेमेलताले भविष्यवाणी पूरा भइरहेको देखाउँदछ। यो प्रक्रिया त्यसबेलासम्म नै जारी रहनेछ जब परमेश्वरले आफ्नो अनन्तको राज्य भौतिकरूपमै यस संसारमा स्थापना गर्नुहुनेछ।