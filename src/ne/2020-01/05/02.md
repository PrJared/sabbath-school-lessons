---
title:  यो बेबिलोन महान् छैन र?
date:  26/01/2020
---

`दानिएल ४:१-३३ पढ्नुहोस्। यहाँ राजालाई के भयो र किन भयो?`

परमेश्वरले राजालाई दोस्रो सपना देखाउनुहुन्छ। दोस्रोपटक राजाले आफ्नो सपना विर्सदैनन्। उनले बेबिलोनका बुद्धिजीवि र विभिन्न ज्ञानविज्ञानमा पोख्त भएकाहरूलाई बोलाएर आफ्नो सपनाको अर्थ खोलिदिन आदेश दिन्छन्। पहिले सपना भन्न र त्यसको अर्थ खोल्न ती बुद्धिजीवीहरूलाई अनुरोध गर्दा ती बुध्दिजीविहरूले राजाले देखेको सपना भनिदिएमात्र त्यसको अर्थ खोलिदिन्छौँ भनेका थिए तर यस बेला सपनाभन्दा पनि तिनीहरू त्यसको अर्थ बताउन असमर्थ भएका थिए। अनि राजाले दानिएललाई बोलाउँदछन् र आफूले देखेको सपना तिनलाई सुनाउछन् र त्यसको अर्थ खुलाउन अनुरोध गर्दछन्। राजाले आफ्नो सपना यसरी सुनाउँछन्: सपनामा उनले एउटा ठूलो रुख देख्छन्। त्यो रुख यति अग्लो थियो कि त्यसको टुप्पो आकाशसम्मै पुग्छन्। अनि स्वर्गको एउटा जीवले त्यो रुख काट्न आदेश गर्छन्। अनि ठूटो र जराहरू जमीनमा छोडिदिन्छन्। स्वर्गको शितले तिनीहरू भिज्छन्। यति सम्म त आफ्नो सपनासँग राजालाई चिन्ता थिएन तर स्वर्गको जीवले भनेको कुरामा राजालाई सारै चिन्ता भएको थियो, "उसमा भएको मानिसको हृदयलाई परिवर्तन गरि उसलाई पशुको हृदय देऊ र त्यसले सात काल वा वर्ष बिताओस्" (दानिएल ४:१६)। सपना सुन्ने बितिक्कै दानिएल गम्भीर हुन्छन् र त्यो सपनामा हुने घट्ना राजाका शत्रुहरूको जीवनमा घटेको भए हुन्थ्यो भनेर उनले नम्रताका साथ राजालाई सुनाउँछन्। तर सपनाको अर्थ भन्नै पर्ने करलागि भएको हुनाले दानिएल राजालाई यो भने कि त्यो सपनाले राजा आफैलाई सम्बोधन गरेको हो। रुखलाई राजा, राष्ट्र, साम्राज्य र मानिसको प्रतीकको रूपमा बाइबलले प्रायजसो उल्लेख गर्दछ (इजकिएल १७:३१, होशे १४, जकिरिया ११:१,२ र लूका २३:३१)। त्यसकारण घमण्डी, स्वेच्छाचारी, हठी र अहङ्कारी राजाको चरित्रलाई जनाउन रुखलाई प्रतीकात्मक रूपमा प्रयोग पर्नु उचितै थियो। परमेश्वरले नै राजा नबूकदनेसारलाई प्रभुत्व र शक्ति दिनुभएको थियो तर उनमा भएका सबै थोक परमेश्वरबाट नै आउँछ भन्ने कुरो निरन्तररूपमा राजाले स्वीकार गर्न चाहेका थिएनन्।

`दानिएलले बहादुरीताकासाथ राजाको प्रवृतिलाई खुलस्त पारेर सुनाएका थिए। उनले पाएका यश, समृद्धि परमेश्‍वरबाट नै आएको हो भन्ने कुरा नबुझ्दा उनलाई के हुने छ भनेर चेतावनी दिइएतापनि राजाले उक्त सत्यलाई अझै बुझ्न सकेका थिएनन् ? हेर्नुहोस्, दानिएल ४:२९,३०` 

अहङ्कार र घमण्ड वा सेखी गर्नु खतरापूर्ण छ किनभने सबै थोकमा हामी परमेश्वरमा भरपर्छौँ भन्ने कुरा यसले बिर्साइदिन्छ। जब हामी यो बिर्सन्छौँ हामी भौतिक सुखसमबृद्धिमात्र होइन आत्मिक आयाममा पनि घमण्डले हामीलाई नाश पार्ने खतरामा पुर्याउन सक्छ।

`तपाईँको जीवनमा तपाइँले के के उपलब्धिहरू हासिल गर्नुभएको छ? घमण्ड नगरिकन के तपाईँ तिनीहरूको गौरब गर्न सक्नुहुन्छ? सक्नुहुन्छ भने कसरी ?`