---
title:  थप जानकारी
date:  31/01/2020
---

"एक पटक घमण्डले फुलेका सम्राट परमेश्वरका बालक हुन पुगे। उनी निरङ्कुस र शोषक राजा थिए तर पछि बुद्धिमानी र करुणामयी राजा हुन पुगे। परमेश्वरको अस्तित्व स्वीकार नगर्ने र उहाँको नाउँको बेइज्जत गर्ने राजाले अब उच्च परमेश्वरको शक्तिलाई स्वीकारे र आफ्ना प्रजाहरूको बीचमा यह्वेको भय मान्नुपर्ने वातावरण बनाइदिए र तिनीहरूको हितको निम्ति सक्रिए भए। राजाहरूका महाराजा र प्रभुहरूका प्रभुको अनुशासनमा राजा नबूकदनेसरले सबै शासक वर्गहरूले सिक्नुपर्ने पाठ सिके। कसैको महनतामा सत्य भलाइ वा परोपकारिता समावेश हुनुपर्छ। यह्वोवा परमेश्वर जीवित परमेश्वर हुनुहुन्छ भन्ने कुरा स्वीकार्दै उनले भने "म, नबूकदनेसरले स्वर्गका महाराजाको प्रशंसा, बढ़िबढ़ाउ र महिमा गर्दछु, किनभने उहाँले जे गर्नुहुन्छ ठीक गर्नुहुन्छ, र उहाँका सबै मार्गहरू न्यायसङ्गत छन्। अनि उहाँले घमण्डीहरूलाई नम्र बनाउन सक्नुहुन्छ।"

"तत्कालीन विश्वको महान् साम्राज्यको राजाले परमेश्वरको स्तुति गाऊन् भन्ने उहाँको चाहाना अब पूरा भयो। सार्वजनिक रूपमा परमेश्वरको दया, भलाई र प्रभुत्वलाई राजा नबूकदनेसरले गरेको स्वीकार नै पवित्र इतिहासमा लेखिएको उनको जीवनको अन्तिम कार्य थियो।"-एलेन जी ह्वाइट, प्रोफेटस एण्ड किङ्गस्, पृ. ५२१बाट रूपापन्तरित।

**चिन्तनमनन्:**

`अ.  "यदि मानिसमा घमण्ड वा अहङ्कार भयो भने यसले अरू सबै दुर्गुण, खराब आचरण, भ्रष्टता, आफ्नोमात्र भाऊ खोज्ने, अनैतिकता जस्ता स्वभावहरूलाई बढाउन थाल्छ। यस्तो खालको दिमाग हुनु भनेकै परमेश्वरप्रतिको विद्रोही भावनालाई सजाइ राख्नु हो। के यो बढाइचढाइ गरेर लेखिएको हो त? यदि हो भने सोच्नुहोस्।मानिसहरू आफूमा भएको घमण्डीपनालाई स्वीकार्दैनन्। यदि तपाईँमा भएको घमण्डीपना पत्ता लगाउन चाहनुहुन्छ भने सबभन्दा सजिलो उपाय त यो छ कि" 'जब अरूले मलाई वास्ता गर्दैनन् तब ती मानसहरूप्रति म कतिको रुष्ट हुन्छु वा तिनीहरूलाई मन पराउँदिन वा कसैले मेरो कुरा सुन्दैन वा जबरजस्ती मलाई कर गर्छ वा मलाई चिप्लो घस्छ वा मेरो अगाडि केवल देखावटीरूपमा मात्र मान गरे  जस्तो गर्छ तर पर्दा पछाडि भने कुरा काट्दै हिड्छ तब तपाइँलाई कस्तो लाग्छ?" प्रत्येक मानिसको घमण्ड अरू मानिसको घमण्डको प्रतिस्पर्धी हो। जब कतै म प्रख्यात हुन चाहन्छु तर मेरो सट्टा अरू नै त्यो बनिदिन्छ तब मलाई रिस उठ्छ। यस्तो परिस्थितिमा दुई जनाको अहंम् मिल्नै सक्दैन।"-सी.एस. लिविस, मेयर क्रिस्चिटियानिटी (न्यु योर्क: टचस्टोन, १९९६), पृ. ११०बाट रूपान्तरित। लिविसले के भनिरहेका छन् यसले तपाईँको जीवनमा घमण्ड वा अङ्कारको विषयमा प्रस्टयाउन सहयोग मिल्छ होला कि?`

`आ.    यो अध्याय र अन्य अध्यायहरूको मूल विषयबस्तु नै परमेश्वरको सम्प्रभुता वा सार्बभौमिकता हो। यो विषयवस्तुलाई बुझ्न किन आवश्यक छ? यस निर्णायक सत्यलाई बुझ्न साबथको गरिमाले कसरी भूमिका खेल्दछ?`