---
title:  "अत्यन्तै उच्च तथा महान् परमेश्वरले राज गर्नुहुन्छ..."
date:  28/01/2020
---

पश्चाताप गर्न अनुरोध गरिएतापनि र परमेश्वरको क्षमाको निम्ति याचना गर्न आह्वान गरिएतापनि नबूकदनेसरले आफ्नो घमण्ड र अहङ्कारलाई छोडेनन्। त्यसको फलस्वरुप परमेश्वरले उच्चारण गर्नुभएको उनीप्रतिको आदेशको कार्यान्वयन हुनैपरेको थियो (दानिएल ४:२८-३३)। जब आफ्नो दरवारको कौशीमा हिँड्दै आफ्नो उपलब्धिको वारेमा आफूलाई नै प्रशंसा गर्दै थिए तब उनको दिमागमा अचानक मानसिक रोगले आक्रमण गर्यो। उनको बहुलापनले गर्दा उनी दरवारबाट लखेटिनुपर्यो। उनको दिमागमा सर्किएर लाइक्रोनथ्रोपी वा जोनथ्रोपी अर्थात् पशुको स्वभाव हुने मानसिक रोग लागेको हुनुपर्छ। यस्तो अवस्थामा बिरामीले पशुजस्तै व्यवहार देखाउँछ। अहिलेको समयमा त्यो रोगलाई "स्पेसिज डिस्फोरिया" भनिन्छ। जब कुनै मानिस सो रोगले ग्रसित हुन्छ तब उसले आफूमा गलत शरीर धारण भएको अनुभव गर्दछ र त्यसको फलस्वरूप आफू पशु हुन चाहेको करा देखाउँदछ।

`विश्‍व सम्राट र बेबिलोन सभ्यताको स्रष्टा वा मालिक नबूकदनेसरले त्यस्तो कहाली लाग्दो परिस्थितिबाट जोगिने अवसर पाएको थियो। देहायका केही पदहरूले यसलाई कसरी पुष्टि गर्छ, हेर्नुहोस्: २ राजा २०:१-६  ३ , योना ३, यर्मिया १८:७,८` 

"कोही पढेर,अनि कोही परेर सिक्छन्" भन्ने उखान जस्तै दुर्भाग्यवस राजा नबूकदनेसरले परेर नै अमूल्य पाठ सिक्नपर्यो। जब राजकीय शानमा बस्दा राजा नबूकदनेसरले परमेश्वरसँगको सम्बन्धमा ध्यान दिन असमर्थ भएका थिएन। तर जब राजालाई राजकीय अधिकार र सम्मानबाट हटाएर जङ्गलका पशुहरूसँग रहन बाध्य गराइयो तबमात्र उनमा परमेश्वरमाथि पूरा भरोसा राख्नुपर्ने रहेछ भन्ने ज्ञानको महसुस भएको थियो। घमण्ड र आफ्नो पराक्रममा फइफूट्टी लगाउने  राजाले एउटा महत्त्वपूर्ण पाठ सिकून् भन्ने परमेश्वरको चाहना थियो। "यस संसारको शासन परमेश्वरले गर्नुहुन्छ" (दानिएल ४:२६ रूपान्तरित)। अर्थात् यस संसारका मानिसहरूले आफ्ना उपलब्धी वा पराक्रमको बारेमा जतिसुकै घमण्ड गरेपनि आखिरमा यस संसारको प्रभुत्व परमेश्वरकै हातमा छ भनेर सबैले बुझ्नुपर्दछ। परमेश्वरले गर्नुभएको राजामाथिको न्याय वा फैसला केवल उनलाईमात्र होइन  न कुनै स्थानीय व्यक्ति वा इतिहासका पानामामात्र लेखिने कुरा नभएर यस घट्नाले परमेश्वरको यो महान् लक्ष्यको योजनालाई स्पष्ट पारेको थियो। ताकि जीवित प्राणीहरूले जानून् कि मानिसहरूका राज्यमाथि सर्वाधिकार सर्वोच्चकै छ, र उहाँले इच्छा गर्नुभएकाहरूलाई ती राज्यहरू दिनुहुन्छ र धेरै मानिसहरूमध्ये सबभन्दा नम्रलाई ती राज्यमाथि खड़ा गर्नुहुन्छ।”  (दानिएल ४:१७)।

अर्को अर्थमा भन्ने हो भने जुन अनुशासन राजा नेबूकदनेसरमाथि लागू गरियो त्यही अनुशासन हाम्रो निम्ति पनि पाठ हो भनेर हामीले बुझ्नुपर्दछ। हामी पनि जीवितहरू मध्यैकै एक अभिन्न अंङ्ग भएको हुनाले हामीले पनि यो मुख्य पाठमा ध्यान दिनु जरुरी ठान्नुपर्दछ: "सारा मानिसहरूको राज्यमाथि अत्यन्तै सर्वोच्च परमेश्वरले शासन गर्नुहुन्छ।"

`"सर्वोच्च परमेश्वरले शासन गर्नुहुन्छ" भन्ने आत्मज्ञान हामीमा हुन किन जरुरी छ? हाम्रो रेखदेखमा आएका वा हामीले शासन गर्ने मानिसहरूमाथि कस्तो व्यवहार गर्नुपर्दो रहेछ भन्ने कुरामा सजग हुन उक्त ज्ञानले हामीलाई कसरी सिकाउँछ?`