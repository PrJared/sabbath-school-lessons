---
title:  कुर्ने समय
date:  26/03/2020
---

`दानिएल १२:५-१३ अनुसार दानिएलको पुस्तक कसरी निष्कर्षमा पुर्‍याइएको छ?` 

यो विषय रोचक छ कि दानिएलले अन्तिम स्वप्नदर्शन नदी वा टाइग्रिसमा देख्दछन्। त्यही ठाउँमा उनले अन्तिम मुख्य स्वप्नदर्शन देखेका थिए (दानिएल १०:४) । यद्यपि जुन शब्द यहाँ प्रयोग गरिएको थियो हिब्रू भाषामा प्रयोग गरिएको नदी नभएर ye’or यीयोर हो जुन् शब्दले प्रायजसो नाइल नदीलाई सम्बोधन गरिन्छ। जसरी प्रस्थानको पुस्तकमा भनिए अनुसार परमेश्वरले इस्राएलीहरूलाई इजिप्टबाट उद्धार गर्नुभयो त्यसरी नै अन्तको समयमा परमेश्वरले आफ्ना जनहरूलाई उद्धार गर्नुहुनेछ।

तीनवटा भविष्यवाणीको समय तालिका दिइएको छ। पहिलो त समय, समयहरू र आधा समय अर्थात् साढे तीन वर्ष-यसले  “यी अचम्मका कुराहरू पूरा हुन अघि कति समय लाग्ला?”  (दानिएल 12:6)भन्ने प्रश्नको जवाफ दिन्छ। "अचम्म" भन्नाले दानिएल ११मा चित्रण गरिएका दर्शनहरूलाई सम्बोधन गर्दछ जुन दानिएल ७ र ८मा विस्तृत व्याख्या गरिएको छ। बिशेष गरेर यो समय दानिएल ७:२५मा दिइएको छ भने  प्रकाश ११:३,१२:६,१४ र १३:५मा उल्लेख गरिएको छ। यसले १२६० वर्षसम्म पोपको प्रभुत्त्वलाई जनाउँछ जुन सन् ५३८देखि १७९८सम्म फैलिएको थियो। कतिवर्षसम्म हुन्छ भनेर समय नतोकिएतापनि परमेश्वरका भक्तजनहरूलाई सताउने त्यही शक्ति हो जुन दानिएल ११:३२-३५मा उल्लेख गरिएको थियो।

"मैले सुन्न त सुनेँ तर बुझिँन।यसकारण मैले सोधें, “मेरा प्रभु, यी सबै कुराको परिणाम के हुनेछ?” को जवाफमा अरू दुई समय तालिकाहरू दिइएको थियो। ती हुन् १२९० र १३३५ दिनहरू। सुती कपडा लगाएको मानिसलाई दानिएल आफैले त्यो प्रश्न गरेका थिए। दुवै समय तालिका "दैनिक बलिदान" हटाएर र विनाशकारी घृणित कुराको स्थापना गरेको समयमा सुरु हुन्छ। दानिएल ८को पाठवाट हामीले सिक्यौँ कि दैनिक बलिदान भन्नाले हाम्रो निम्ति येशूको निरन्तर प्रार्थना वा विन्तिलाई जनाउँछ जुन नक्कली आराधना गर्ने प्रणालीले ठाउँ लिएको थियो। यो भविष्यवाणीको मिति सन् ५०८मा सुरु भएको थियो जब फ्रान्सका राजा क्लोभिसले रोमन क्याथोलिक धर्म अङ्गालेका थिए। त्यस महत्त्वपूर्ण घट्नाले चर्च र राज्यको बीचमा एकता हुन पुगेको थियो। यो गठबन्धन मध्यकालीन युगभरि फैलिएको थियो। अनि १२९० दिनहरू सन् १७९८मा अन्त्य भएको थियो जब पोपलाई फ्रान्सका सम्राट् नेपोलिएनले पक्रेका थिए। अनि दानिएलको पुस्तकमा उल्लेख गरिएको १३३५ दिनको अन्तिम भविष्यवाणीको समय सन् १८४३मा अन्त्य  भएको थियो। त्यो त्यही समय थियो जब अमेरिकामा येशू आउनुहुनेछ भन्ने आन्दोलन विलियम मिलरले चलाएका थिए। त्यसबेला धेरै मानिसहरे बाइबलमा दिइएका भविष्यवाणीहरू गम्भीररूपमा अध्ययन गरेका थिए। यो येशूको तत्कालै आगमनको निम्ति आशावादी हुँदै कुर्ने समय थियो।

`दानिएलको पुस्तकभरि दुई मूल विषयहरू देखा परेको हामी पाउँछौँ: परमेश्वरका जनहरूलाई सताइनेछ र अन्तमा तिनीहरूलाई निर्दोष ठहर्याइनेछ र तिनीहरूको उद्धार गरिनेछ। तत्काल हामीले जे दु:ख झेलिरहेतापनि त्यो वास्तविकताले हामीलाई परमेश्वरमा निष्ठावान् भएर बस्न कसरी हौशला प्रदान गर्दछ?`