---
title:  पुनरुत्थान
date:  24/03/2020
---

`दानिएल १२:२,३मा कुन घट्नाको बारेमा चर्चा गरिएको छ? मृत्युको बारेमा हामीलाई ज्ञान भएको सन्दर्भमा हाम्रो निम्ति यहाँ उल्लेख गरिएको घट्ना किन महत्त्वपूर्ण छ?` 

आउने पुनरुत्थानको बारेमा गरिएको सम्बोधनमा पुरानो करारको पुस्तक दानिएलमा दानिएलले अत्यन्तै स्पष्टसँग कोरेका थिए भने पनि हुन्छ। जब हामी यस अंशलाई ध्यान दिन्छौँ तब यसमा धेरै महत्त्वपूर्ण तथ्यहरू सिक्छौँ। पहिलो, "सुत्नु" भन्ने शब्द प्रयोग गर्दा मानिसको शरीरमा कुनै अमर आत्माले बास गर्छ भन्ने देखाउँदैन। मानिस शारीरिक, मानसिक र आत्मिक रूपमा विभाजन नगरिएको एक जीव हो। जब मानिस मर्दछ तब त्यो मानिस अस्तित्वविहीन हुन्छ र पुनरुत्थान नहुञ्जेल अचेत नै रहन्छ। दोस्रो, आउने पुनरुत्थानचाहीँ पापको परिणामले निर्धारित हुनेछ भनेर वर्णन गरिएको छ। दानिएल १२:२मा लेखिएको "पृथ्वीको धुलो वा माटो" भन्ने शब्द सुरूको भाषामा "माटो वा धुलोको पृथ्वी" भनेर अनुवाद गरिएको छ। उत्पत्ति ३:१९मा पृथ्वीलाई माटो भनेर उल्लेख गरिएको छ। आदमको पतनपछि मानिस माटो वा धुलोमा मिसिने वा माटो वा धुलोले रजाईँ गर्नेछ अब पुनरुत्थानमा परमेश्वरका जनहरू माटो वा धुलोमा मिसिनेछैनन् वा माटो वा धुलोले रजाईँ गर्ने छैन। पावल भन्दछन्, "मृत्युलाई बिजयले निलेको छ" (१ कोरन्थी १५:५४ रूपान्तरित)।

हामीले मृत्युदेखि डराउनु आवश्यक छैन भनेर देहायका पदहरूले कसरी बताउँदछ? हेर्नुहोस्, रोमी ८:१८-२१ "18 म विचार गर्दछु, कि हामीमा जुन महिमा प्रकट गरिनेछ, त्यससँग वर्तमान समयका कष्टहरू तुलना गर्न योग्य छैनन्। 19 सृष्टि बड़ो उत्कण्ठाले परमेश्वरका पुत्रहरू प्रकट हुने कुराको प्रतीक्षा गर्छ। 20 सृष्टि व्यर्थताको वशमा पारियो, त्यसको आफ्नै इच्छाले होइन, तर उहाँको इच्छाले, जसले त्यसलाई वशमा पार्नुभयो, यसै आशामा, 21 कि सृष्टि त्यसको आफ्नै विनाशको बन्धनबाट मुक्त गराइनेछ, र त्यसले पनि परमेश्वरका सन्तानको महिमित स्वतन्त्रता प्राप्त गर्नेछ।" र हिब्रू २:१४,१५ "14 किनकि छोरा-छोरीहरू मासु र रगतका सहभागी भएका हुनाले उहाँले पनि त्यही स्वभाव लिनुभयो, ताकि मृत्युद्वारा नै मृत्युको शक्ति भएकोलाई, अर्थात् दियाबलसलाई उहाँले नष्ट गरून्, 15 र मृत्युको डरले आजीवन बन्धनमा परेकाहरूलाई उहाँले मुक्त गरिदेऊन्।"

यस संसारमा मृत्युले सर्बनाश गरिरहेको छ। कतिपयको निम्ति जीवनको अन्त नै मृत्युमात्र भएको हुन्छ। तर परमेश्वरका पवित्र तथा निष्ठावान् जनहरूको निम्ति मृत्यु अन्त्य होइन भनेर प्रतिज्ञा गरिएको छ। मृत्यु पराजित भएको शत्रु हो। जब येशूले मृत्युको साङ्लोलाई तोड्नुभयो र चिहानबाट पुनरुत्थान हुनुभयो उहाँले मृत्युलाई मरणासन्न हुने गरि चुट्नुभएको थियो। अब हामी यस संसारको अस्थायी मृत्युको वास्तविकताबाट अनन्त जीवनको वास्तविकतामा पस्न सक्छौँ जुन येशूद्वारा हामीलाई दिनुहुनेछ। किनभने मिखाएल देखापर्नुहुन्छ वा उभिनु हुन्छ (दानिएल १२:१)। जो उहाँका हुन् तिनीहरू पनि उभिनेछन्। तिनीहरू पृथ्वीको माटो वा धुलोबाट उठ्नेछन् र सदाको निम्ति ताराहरू जस्तै चम्किनेछन्।

`दु:खकष्ट पीडा र अनेकौं संघर्षको अन्तमा आएर पुनरुत्थान हुनेछ भन्ने प्रतिज्ञाले हामीलाई कस्तो आशा र सान्त्वना मिल्दछ? साँचै भनौंभने यस संसारमा जे भएतापनि, जसले जे गरेतापनि, जोसुकै भएतापनि त्यो केही पनि होइन रहेछ भनेर हामीले कसरी महसुस गर्ने?`