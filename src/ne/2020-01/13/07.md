---
title:  थप जानकारी
date:  27/03/2020
---

" न्यायको दिनको ढोका नखोलिउञ्जेल भविष्यवाणीहरू  क्रमिकरूमा पूरा हुँदै जानेछन् भनेर प्रस्तुत गरिएको छ। विशेष गरेर दानिएलको पुस्तकले त्यस सत्यतालाई बताउँछ। तर अन्तको समयमा हुने घट्नाको भविष्यवाणीको भाग दानिएललाई अन्तको समय नआउञ्जेल लालमोहर लगाइ बन्द गरिराख्नु भनेर अर्हाइएको थियो। जबसम्म भविष्यावाणी पूरा भएको आधारमा समय आउँदैन तबसम्म न्यायको सन्देशको बारेमा घोषणा वा प्रचार गरिदैन। तर समयको अन्तमा अगमवक्ताले भन्दछन् 'धेरै मानिसहरू यताउति दगुर्नेछन् र ज्ञान बढ्नेछ' दानिएल १२:४।

"आफ्नै दिनमा येशू ख्रीष्ट आउनुहुनेछ भनेर अपेक्षा नगर्नु भनेर प्रेरित पावलले चर्चलाई चेतावनी दिएका थिए। 'त्यो दिन तबसम्म आउनेछैन' उनी भन्दछन् "जबसम्म पहिला पतित वा विद्रोह हुँदैन र पापको मानिस अर्थात् सर्वनाशको छोरो देखापर्दैन।' २ थेस्सोलिनिकी २:३। जबसम्म येशूलाई विश्वास गर्छु भनेर दावी गर्नेहरू जमातैले उहाँलाई त्याग गर्दैनन् र पापको मानिसले लामोसमयसम्म रजाईँ गर्दैन तबसम्म हाम्रो प्रभुको आगमन हुन्छ भन्ने अपेक्षा गर्न सकिदैन। त्यो पापको मानिसले आफ्नो दुष्ट्याईँलाई रहस्यमै राख्दछ। त्यो पतितको छोरो हो। त्यो दुष्ट हो। त्यो पोपतन्त्र हो जसले १२६० वर्षसम्म इसाई संसारमा आफ्नो प्रभुत्त्वलाई कायम राखेको थियो। त्यो अवधि सन् १७९८मा अन्त्य भएको थियो। त्यो समयभन्दा अघि येशूको आगमन हुनसकेको थिएन। इसाई इतिहासमा सन् १७९८ नपुगुञ्जेल येशूका विश्वासीहरूलाई उहाँको आगमन चाँडै हुन्छ भन्ने कुरा अपेक्षा नगर्न सतर्क गराएका थिए। सन् १७९८पछिमात्र येशूको दोस्रो आगमनको सन्देश घोषणा गर्नुपर्ने थियो।"-एलेन जी ह्वाइट, द ग्रेट कन्त्रोभर्सी, पृ. ३५६बाट रूपान्तरित

**चिन्तनमनन्:**

`अ.  संसारको अन्त त्यसबेला हुन्छ वा येशूको आगमन यो मितिमा वा त्यो मितिमा हुन्छ भनेर समय तोक्नु आत्मिक स्वास्थ्यको निम्ति किन खतरा छ? येशूको आगमन वा संसारको अन्त्यको बारेमा घोषणा गर्दा अपेक्षा गरे अनुसार नहुँदा कतिपय मानिसहरूको विश्वासमा के भएको थियो? यस मामिलामा यूहन्ना १४:२९मा येशूले हामीलाई के निर्णायक शब्दहरू बोल्नुभएको थियो जसमा भविष्यवाणीहरू हाम्रो आत्मिक फाइदाको निम्ति हो तर झुठा वा अनुमानित दिनहरू तोक्ने बानी वा विश्वास गर्नुबाट हामीले जोगिनुपर्छ भनेर सिकाउँदछ? हेर्नुहोस्, "28 “मैले तिमीहरूलाई ‘म गइरहेछु, र तिमीहरूकहाँ आउँछु’ भनेको तिमीहरूले सुन्यौ। तिमीहरूले मलाई प्रेम गरेका भए म पिताकहाँ जाँदैछु भनेको सुनेर तिमीहरू रमाउनेथियौ, किनकि पिता मभन्दा महान् हुनुहुन्छ। 29 अब यो हुन अघि नै मैले तिमीहरूलाई भनिदिएको छु, र जब यो हुन आउँछ तिमीहरूले विश्वास गर्न सक।" (यूहन्ना 14:28-29)।`

`आ.    अहिले हामीले जिइरहको समयलाई हामी के भन्ने त? द्रुतगतिमा चलेको सञ्चार, वैज्ञानिक जगतमा जे जे अचम्मका आविश्कारहरू भइरहेका छन् तर तिनीहरू सबै मानव कल्याणकै निम्ति भइरहेका छन् भन्ने छैन। तर आज विज्ञानको नाउँमा अनेकौं आतङ्ककारी क्रियाकलापहरूले सबैको मनलाई सिरिङ्ग पारी रहेको छ। कहिले पनि नभएको दु:खको समय अहिले आएको छ भनेर विश्वास गर्न गार्हो होला र?`

`इ.  जीवनको पुस्तकमा हाम्रो नाउँ केवल येशूको धार्मिकतालेमात्र लेखिन्छ भन्ने सत्यमात्र हाम्रो जीवनको महान् आशा हो भन्ने कुरा हामीमा भएन भने हामीले जिउनुको औचित्य नै के रहला र?`