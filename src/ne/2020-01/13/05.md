---
title:  लालमोहर लगाइएको पुस्तक
date:  25/03/2020
---

`समयको अन्तसम्म दानिएलको पुस्तक किन लालमोहर लगाएर बन्द गरिएको थियो भनेर देहायका पदहरूले किन भन्दछ? दानिएल १२:४   र यूहन्ना १४:२९` 

दानिएलको पुस्तकको अन्तिम तथा मुख्य निष्कर्ष (दानिएल १०:१-१२:४) समयको अन्तसम्मको लागि मुठा वा दानिएलको पुस्तकलाई सिलबन्दी गर्न अगमवक्ताले आदेश पाउँछन्। त्यसैबेला स्वर्गदूतले यो भविष्यवाणी गर्दछन् "धेरै मानिसहरू यताउता दगुर्नेछन् र ज्ञान बढ्नेछन्" (दानिएल १२:४ रूपान्तरित)। दानिएल पुस्तकका कतिपय विद्वानहरूले ज्ञान बढ्नुको अर्थ वैज्ञानिक क्षेत्रमा विकास हुनु भनेका छन् साथै मानिसहरू यताउति दगुर्नुको अर्थ दानिएलको पुस्तकको खोजि वा त्यसको अर्थको खोजी गर्नेछन् भनेर मानेका छन्। यदि हामीले इतिहासमा हेर्यौँ भनेँ शताब्दीयौँसम्म दानिएलको पुस्तक रहस्यमय साहित्यले भरिएको हामी पाउँछौँ। कतिपय समयमा वा कतिपय ठाँउहरूमा यस पुस्तकको बारेमा अध्ययन गरियो होला तर त्यसको कतिपय मुख्य शिक्षा र भविष्यवाणीहरू रहस्यमय नै भइरहेको थियो। जस्तै उदाहरणको लागि ती केही शिक्षाहरूमा: स्वर्गको पवित्र मन्दिरको पुनअर्पण वा शुद्धीकरण, न्याय, सानो सिङ को हो भन्ने पहिचानको बारेमा र कतिपय भविष्यवाणीहरू कतिपयलाई स्पष्ट थिएन।

तर प्रोटेस्टेन्ट रिफोर्मेशन वा इसाई सुधारवादी आन्दोलन पछि धेरै मानिसहरूले दानिएलको पुस्तक पढ्न थालेका थिए। समयको अन्तमा मात्रै यो पुस्तक खोलिएको थियो र यसका विषयबस्तुहरू उघारिएका थिए। यस मामिलामा एलेन जी ह्वाइट भन्नुहुन्छ, "सन् १७९८देखि दानिएलको पुस्तकको सिलबन्दी तोडिएको छ। यसमा लेखिएका भविष्यवाणीका ज्ञानहरू बढेका छन् र धेरैले न्याय नजिकै छ भन्ने गम्भीर सन्देशको घोषणा गरेका छन्।"-द ग्रेट कन्त्रोभर्सी, पृ. ३५६बाट रूपान्तरित।

"अठारौँ शताब्दीको अन्त्यमा र उन्नाइसौँ शताब्दीको सुरुमा दानिएल र प्रकाशको पुस्तकमा लेखिएको भविष्यवाणीहरू सम्बन्धी संसारका विभिन्न ठाउँहरूमा बढी चासो देखाएर अध्ययन गर्न जागेका थिए। ती पुस्तकमा लेखिएका भविष्यवाणीहरूको अध्ययनले येशूको दोस्रो आगमन छिटै हुने सन्देश जताततै फैलिएको थियो। बेलायतका धेरै बाइबलका विद्वानहरू, मध्यपूर्वका जोसेफ उल्फ, अमेरिकाको विलियम मिलर र अरू धेरैले दानिएलको पुस्तकको भविष्यवाणीहरू पढेपछि येशूको दोस्रो आगमन नजिकै छ भनेर विश्वस्त भएका थिए। आज, त्यही विश्वास नै विश्वभरी येशूको आगमन नजिक छ भन्ने सन्देश फैलाउने आन्दोलनको ज्वाला भइरहेको छ।"-द सेभेन्थ-डे एडभेन्टिस्ट बाइबल कमेन्टरी, ठेली ४, ८७९बाट रूपान्तरित।

`अहिले हामी इतिहासको पछाडि फर्केर हेर्दा दानिएलका ऐतिहासिक भविष्यवाणीहरू कसरी पूरा भएका छन् भन्ने ज्ञान थाहा पाउनु हाम्रो निम्ति कति धेरै फाइदाको कुरा छ, सो सोच्नुहोस्। परमेश्वरले गर्नुभएका अरू प्रतिज्ञाहरू पनि पूरा हुनेछन् भन्ने कुरामा कसरी भरोसा राख्न सकिन्छ?`