---
title: कथा
date:  27/03/2020
---

#### हर्षले भावविभोर हुँदा बगेको आँशुको बलिन्द्र धारा

*आन्द्र्यु मेकचिस्नी*

क्यानाडाकी विद्यार्थी लारिसा म्याडलिन भान बोमेल जर्मनको विश्वविद्यालयमा पढिरहेकी थिइन्। एक पटक उनको दिन खराब भइरहेको थियो। प्रथमत: उनी जर्मनको फ्रान्कोफोर्ट सहरमा डुल्दै गर्दा उनी हराइन्। यताउति चहार्दै उनी कोही नभएको एउटा खालि चर्चमा पसिन्। उनकी आमा मरेपछि परमेश्वरमाथिको विश्वास उनले गुमाएकी थिइन्। दुई वर्षसम्म उनी चर्च गएकी थिइनन् र प्रार्थना पनि गरेकी थिइनन्।

"चर्चभित्र मेचमा बसेर मैले प्रार्थना गर्न थालेँ। रुँदै कराउँदै मैले प्रार्थना गरे, 'हे प्रभु तपाईँ हुनुहुन्छ भने मलाई सङ्केत दिनुहोस्।'" उनले भनिन्। आँसु पुछेर भान बोमेल रेलवे स्टेशन गइन् र उनी सही ठाउँमै पुगिन् । तर उनी अलमलमा परेकी  हुनाले औरबाखमा झर्नुकोसट्टा अन्तै ओर्लिइन्।उनी जाने ठाउँको रेल बेलुकिपखमा मात्र आउँथ्यो। उनी थाकेकी थिइन् र उनलाई तिर्खा पनि लागेको थियो। उनले पानी पिउन पानी खोजिन्। पानी किन्ने ठाउँ नजिक कतै पनि थिएन र प्राय सबै पसलहरू बन्द देखिन्थे।

रेलवे स्टेशनको केही पर एउटा भवनको अगाडि एउटा टेबुल र त्यहाँ केही कपहरू भएको उनले देखिन्। उनी अत्यन्तै तिर्खाएकी थिइन्। त्यस भवनको झ्यालभित्र उनले हेरिन्। त्यहाँ भान्सा कोठाको टेबुल वरिपरि केही युवायुवतीहरू खाना खाँदै थिए। उनी पनि नडराइकन त्यस भवनको ढोकामा आइन् र एक ग्लास पानी किन्न पाइन्छ कि भनेर सोधिन्। त्यहाँका मानिसहरूले उनलाई भित्रै बोलाए र पानीसँगै खाना खानसमेत बोलाए।

भान बोमेल त अचानक सेभेन्थ-डे एडभेन्टिस्ट सामुदायिक केन्द्र होप सेन्टरमा पो पसेकी रहेछिन्। त्यहाँ मानिसहरू शैक्षिक र आत्मिक सेमिनारहरूमा भाग लिन्छन्, स्वस्थ खानाका परिकार बनाउने कक्षा संचालन वा कसैलाई आराम गर्न मन लाग्यो भने पनि त्यहाँ आउँछन् र पैसा तिर्न नपर्ने वाइफाइ चलाउँछन्। जर्मनको होप च्यानलको प्रेरणाद्वारा होपसेन्टरहरू स्थापना भएका थिए। सन् २०१७ मा जर्मनीमा दुईवटा सेन्टरहरू स्थापना भएका थिए। र अरू १४वटा होप सेन्टरहरू खोल्ने कार्यक्रम पनि राखिएका छन्।

खाना खान बसेपछि भान बोमेलले झ्यालमा "होपसेन्टर" लेखिएको ठूला ठूला अक्षरहरू देखिन्। त्यसको बारेमा त्यहाँ भेलाभएका युवायुवतीहरूलाई उनले सोधिन्। त्यहाँका मानिसहरूले उनीहरू इसाई भएको र तिनीहरूको एडभेन्टिस्ट चर्चले मानिसहरूसँग घुलमिल गर्न र साथी बनाउन होप सेन्टर स्थापना भएको हो भनेर बताए। भान बोमेलले आफूले परमेश्वरको अस्तित्व देखाउन परमेश्वरसँग प्रार्थना गरेको कुरा सम्झिन्। "त्यसबेला म रुन थालेँ र त्यहाँका मानिसहरूलाई भनेँ कि दुई घन्टा अघिमात्र परमेश्वर हुनुहुन्छ भने केही चिन्ह देखाउनुहोस भनेर मैले प्रार्थना गरेको थिएँ। यस सेन्टरमा आइपुग्दा मेरो प्रार्थना परमेश्वरले सुन्नुभयो भनेर मलाई थाहा भयो" भान बोमेलले भनिन्।

जमघट भएका एडेन्टिस्टहरूले यो कुरा सुनेर परमेश्वरको प्रशंसा गरे। "तपाईँहरूको दयाले मलाई कति छोयो तपाईँहरूलाई थाहा छैन" उनले तिनीहरूलाई सुनाइन्। भान बोमेल अहिले नेदरल्याण्डमा पढछिन्। उनले होपसेन्टरको फेसबुकमा लेखिन् "परमेश्वरले तपाईँहरूलाई आशिष दिऊन्। तपाईँहरूको दयाले अरू धेरै मानिसहरूले पनि आशिष पाऊन्। होपसेन्टर अत्यन्तै सुन्दर अवधारणा हो। यस्ता सेन्टरहरू जर्मनभरि फैलिनु आवश्यक छ, साथै क्यानडा र संसारको अन्य ठाउँहरूमा पनि खोलिनु आवश्यक छ। तपाईँहरूलाई धन्यवाद, मैले खुशीका आँसु झार्दै यो तपाईँहरूलाई लेख्दैछु।"