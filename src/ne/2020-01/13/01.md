---
title: धुलोदेखि चम्किने ताराहरुसम्म
date:  21/03/2020
---

### यस अध्यायका मूल पदहरू
दानिएल १२, रोमी ८:३४, लूका १०:२०, रोमी ८:१८, हिब्रू २:१४,१५, यूहन्ना १४:२९ र प्रकाश ११:३।

> <p>यस अध्यायको मूल सार पद</p>
> "जो बुद्धिमानी वा ज्ञानी छन् तिनीहरू आकाशको चमक जस्तै चम्किनेछन्। जसले धेरैलाई धार्मिकतामा डोर्याउँछन् तिनीहरू ताराहरू जस्तै सदासर्वदा चम्किरहनेछन्" (दानिएल १२:३ रूपान्तरित)।

राजा नबुकदनेसरले यहूदामा आक्रमण गरेर धेरैलाई युद्धबन्दी बनाएर लगेको बृतान्त दिंदै दानिएलको पुस्तक सुरु हुन्छ। तर त्यसको ठिक बिपरीत बेबिलोनरूपी युगको अन्तमा परमेश्वरका जनहरूलाई उद्धार गर्न मिखाएल खडा हुनुभएको दृश्यले दानिएलको पुस्तकलाई निष्कर्षमा ल्याउँछ। दानिएलको पुस्तकभरि अन्तमा, हो, युगको अन्तमा परमेश्वरले उहाँका जनहरूको पक्षमा सबै थोक गर्नुहुन्छ भनेर देखाइएको छ।

दानिएल र उनका सहयोगी मित्रहरू परमेश्वरप्रति निष्ठावान भएका र निर्वासित जीवन बिताएर नै अनेकौँ चुनौति र सङ्कष्ट भोग्नु परेतापनि तिनीहरूले बेबिलोनका बुद्धिमानीहरूको दाँजोमा आफूहरू अत्यन्तै बुद्धिमानी भएको प्रमाणित गरेका थिए। त्यसरी नै जब अन्तको समयमा सङ्कटको सामना गर्नुपर्नेछ तब परमेश्वरका जनहरू पनि आस्थावान र निष्ठावान भएर अडिग भएर बस्नेछन्। तिनीहरूले सामना गर्ने सङ्कटको समय राष्ट्रको सुरूदेखि कहिल्यै पनि भएको थिएन (दानिएल १२:१)। बेबिलोनमा दानिएल र उनका साथीहरू सरह अन्तको समयमा रहेका परमेश्वरका जनहरूले पनि उच्चकोटीको बुद्धि र समझशक्तिलाई देखाइनेछन्। व्यक्तिगतरूपमा तिनीहरूमा हुनुपर्ने बुद्धिलाईमात्र अनुभव गर्दैनन् तर तिनीहरूमा भएको बुद्धिले गर्दा परमेश्वरमा समर्पित हुनेछन् र अरूलाई पनि धार्मिकताको बाटोमा डोर्याउनेछन्। कतिपय निष्ठावान् मानिसहरू मर्नेछन् र मारिनेछन्। दुष्टहरूले तिनीहरूलाई धुलो पिठो पार्नेछन् तर तिनीहरूलाई अनन्त जीवनको निम्ति उठाइनेछ। बाइबलले प्रष्टरूपमा भन्दछ, "पृथ्वीको धूलोमा सुतेका भीड़हरू उठ्नेछन्, केही अनन्त जीवनको लागि र अरूहरूचाहिँ शर्म र अनन्त तिरस्कारको लागि" (दानिएल १२:२)।