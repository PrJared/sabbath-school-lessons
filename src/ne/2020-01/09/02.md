---
title:  भेंडा र बाख्रा
date:  23/02/2020
---

`दानियलले दानिएल ८मा आफूले फेरि देखेको स्वप्‍नदर्शन लेखेका छन्। त्यो दर्शन केको बारेमा छ र दानिएल २ र ७सँग त्यो दर्शनको के समानता छ? हेर्नुहोस् दानिएल ८`

दानिएल २ र ७ पछि दानिएललाई अर्को दर्शन दिइएको थियो। त्यसमा पनि विश्व साम्राज्यको उदय र पतनको बारेमा दानिएललाई देखाइएको थियो। तर यस बेला उनलाई अर्कै प्रतीकहरू प्रयोग गरेर ती साम्राज्यहरूको बारेमा दर्शन देखाइएको थियो। परमेश्वरको पवित्र मन्दिरसँग सिधै सम्बधित प्रतीक त्यसमा थियो। यस समय भेंडा र बोकाको प्रतीकलाई प्रयोग गरिएको थियो। ती दुवै पशुहरू पौराणिक इस्रायलको पवित्र मन्दिरमा हुने प्रायश्चितको दिनमा हुने विधिसँग सम्बधित थिए। यसलाई पौराणिक इस्राएलमा न्यायको दिन मानिन्थ्यो। पवित्र मन्दिरमा हुने सेवाकार्य विधिमा ती दुवै पशुहरू बलिको रूपमा प्रयोग हुन्थ्यो। त्यसकारण यहाँ ती दुई पशुहरू जानाजानी प्रायश्चितको दिनलाई औंल्याएर दर्शनमा देखाइएको थियो। त्यसैले दानिएल ८ अध्यायको मुख्य केन्द्रबिन्दु वा फोकस नै प्रायश्चितको दिन हो।

जब दर्शन खोलिन्छ तब एउटा भेडाले तिन दिशातिर धकेलिरहेको वा हाँकिरहेको दृश्य दानिएल देख्दछन्: पश्चिम, उत्तर र दक्षिण (दानिएल ८:४)। यो तीनतिर हाँकिएको चालले राज्यशक्तिको बिस्तारलाई देखाउँछ: "त्यसकारण कुनै पनि पशुले उसको सामना गर्न सकेन। न त त्यहाँ कुनै शक्ति थियो जसले उसको हातबाट छुटाउन सक्थ्यो। उसले आफूलाई जे जे मन लाग्यो त्यही गर्यो र ऊ महान् भयो" (दानिएल ८:४ रूपान्तरित)। दानिएललाई स्वर्गदूतले त्यस भेडाको अर्थ बताउँछन्। त्यो भेडा मिड र पर्सियाको साम्राज्य हो (दानिएल ८:२०) र तीनतिर हाँकिनुको अर्थ उसले गरेको तीन मुख्य युद्ध हुन सक्छ र त्यो शक्ति विश्वको शक्तिशाली साम्राज्यको रूपमा खडा भएको थियो।

अर्को, एक सिङे बोका दानिएलको दर्शनमा देखा पर्छ। अलेक्जेन्डर महानको नेतृत्वमा खडा भएको ग्रीक साम्राज्यलाई यस बोकाको प्रतीकले बुझाउदछ (दानिएल ८:५)। त्यो बोका "जमीनमा नछोइ" (दानिएल ८:५ रूपान्तरित) अघि बढ्छ। त्यसको अर्थ द्रुतगतिले चलेको शक्ति हो भन्ने जनाउँछ (अलेक्जेन्डर महानलाई घोडामा चढेर द्रुतगतिमा गएको चित्रण इतिहासको पानामा उल्लेख गरिएको छ-अनुवादकको टिप्पणी)। यो चलिरहेको बोकाको प्रतीकले अलेक्जेन्डरको विजय छिटो छिटो भइरहेको छ भन्ने देखाउँछ। दानिएल ७मा ग्रीक शक्तिलाई पखेटा भएको चितुवाद्वारा जनाइएको छ। तर भविष्यवाणीमा बताइए अनुसार यो बोका "बलियो भयो र यसको ठूलो सिङ भाँचियो" (दानिएल ८:८ रूपान्तरित) र त्यहाँबाट चारवटा सिङलाई ठाउँ मिल्छ। यी कम्पास उपकरणमा भएको दिशानिर्देश गर्ने चारदिशाहरू हुन्। कम्पासले पृथ्वीको दिशालाई औँल्याउँछ। जब अलेक्जेन्डर महानको ई.पू. ३२३मा बेबिलोनमा मृत्युभयो तब उनको राज्यलाई चार जना सेनापतिहरूले आपसमा भाग लगाइएका थिए। यसले चारवटा सिङको भविष्यवाणी पूरा गर्दछ।

`दानिएल २:३८ र दानिएल ८:२०,२१मा दिइएको दर्शनमा कुन साम्राज्यहरू हुन् भनेर किटान गरेर नै नाउँ दिइएको छ। यो अचम्मको तथ्यले हामीले अर्थ लगाएको भविष्यवाणी कतिको ठिक रहेछ भनेर कसरी बताउँछ वा प्रमाणित गर्छ?`