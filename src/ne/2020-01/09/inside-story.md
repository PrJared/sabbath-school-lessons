---
title: कथा
date:  28/02/2020
---

#### चिहानबाट गवाही

*आन्द्र्यु मेकचिस्नी*

जर्ज कोब दुई पल्ट मरेका मानिस थिए। कोबको बारेमा मानिसहरूलाई खासै थाहा थिएन। उनको फोटो पनि कहीँ थिएन। तर उनलाई गाडिएको चिहानमा उनको मृत्युको बारेमा दुईवटा मिति लेखिएको छ। अमेरिकाको राज्य ब्रुन्सविकमा रहेको चिहानमा उनलाई गाडिएको थियो। उनको चिहानको ढुङ्गामा उनको जन्म र दुई पल्ट मरेको मिति लेखिएको छ: जन्म जुन १०, १७९४, मृत्यु नभेम्बर १०, १८४८, सुतेको मे ९, १८८२।

उनले झण्डै ३८ वर्षसम्म येशूप्रतिको विश्वासमा चासो देखाएका थिएनन्। उनले आफ्नो जीवन राजिखुशीले बिताएका थिए। उनलाई आत्मिक जीवनप्रति चासो थिएन। तर १८८२मा उनले येशूलाई ग्रहण गरे। त्यो ग्रहण गरेको दिन मे ९, १८४८मा थियो। तर उनले नभेम्बर १०, १८४८मा मात्र बप्तिस्मा लिएका थिए। जब उनको मर्ने बेला भएको थियो त्यसबेला आफ्नो चिहानको ढुङ्गामा दुईवटा मृत्युको मिति राख्न भनी उनले अनुरोध गरे। नभेम्बर १०, १८४८मा आफूले येशूलाई विश्वास गरेपछि पुरानो कोब मरेको र आफू येशूमा सुतेको दिन अर्थात मे ९,१८८२। यस दिन उनलाई चिहानमा गाड्दा उनी ८८ वर्षका थिए।

एलेन जी ह्वाइट इस्टेटको अर्थात् एलेन जी ह्वाइटका लेखहरूको संरक्षक अध्यक्ष जेम्स निक्सले यस बारे टिप्पणी गर्दै भने "हाम्रो पूर्खाले देखाएका आस्था, समर्पणता र प्रतिवद्धताको ज्वलन्त उदाहरणहरूमध्ये यो पनि एक हो। येशूप्रतिको मोहमा फसेपछि उहाँका भक्तहरूले जिएको बेलामा र मरेको बेलामा वा प्रभुमा सुतेको बेलामा पनि उहाँको महिमा गर्ने वा उहाँप्रतिको आस्था बाँड्ने तिनीहरूको तिब्र इच्छा हुन्छ।"

त्यस चिहानको पत्थरमा चौथौँ आज्ञा पनि कुँदिएको थियो "साबथ दिन पवित्र राख्न याद राख।"

निक्सले कोबको फोटो र उनको सन्तानको बारेमा खोजनिति गरे तर उनले त्यसमा सफलता पाएनन्। "मैले धेरै ठाउँमा उनको फोटो खोजेँ र चिने जतिलाई सोधेँ कि कोबको सन्तान कोही छ ?भनेर  किनभने म त्यस मानिसको बारेमा जान्न चाहन्छु जसले आफू मर्ने बेलामा चिहानको ढुङ्गामा के लेख्न भनेर अनुरोध गर्दै पैसा छोडेर गएका थिए" निक्सले यी लेखकलाई भने।

चिहानबाट गवाही दिएको कोबको उक्त विशेषताले धेरै मानिसहरूको मन छोएको थियो। चर्चका सदस्यहरू पनि जब जब त्यस चिहानमा आइपुग्छन् तब तब तिनीहरूको मनमा कोबप्रति श्रद्धा जाग्छ र परमेश्वरको सम्झना गर्छन्।

"उनले यो महसुस गरे कि पहिला आफ्नो स्वार्थलाई मार्नुपर्छ अनिमात्र जीवन जिएको अर्थ हुन्छ। आफ्नो लागि जिएको समय र येशूमा पुनर्जन्म पाएर नयाँ जिवन बिताउन सकेको र पुरानो जीवन मरेको सुन्दर सन्देशले आफ्नो जीवनको बिपरीत पक्षलाई कोबले प्रदर्शन गरेका छन्। उनको चिहानमा आउन पाउनु ठूलो अवसर हो भन्दै" विश्वव्यापी सेभेन्थ-डे एडभेन्टिस्ट चर्चको अध्यक्ष टेड एन. सी. विलसनले आफ्नो मन्तव्य व्यक्त गरेका थिए।

तेस्रो पुस्ताका एडभेन्टिस्ट मिसिनेरी करेन ग्लासफोर्डले यो चिहान भेट्टाएकी थिइन्। उनी वर्ल्ड मिशनको चर्चको संस्थामा शिक्षा र संचारको संयोजक भएर काम गर्दछिन्। जब उनले त्यो चिहान भेट्टाइन् तब कोबको पहिलो मृत्युको दिनको मितिको अर्थ उनले बप्तिस्मा लिएको दिन होला भनेर उनले अनुमान गरेकी थिइन्।

"कोबको चिहान कतिपयको निम्ति गवाही भएर खडा भइरहेको छ। धेरैले उनको मृत्युको बारेमा दुईवटा मिति किन राखेको? उनी दुई पल्ट कसरी र किन मरे? भनेर उत्सुकतापूर्वक जिज्ञासा राख्छन्। स्वर्गमा कोबको चिहानको ढुङ्गाको गवाही धेरै मानिसहरू हुनेछन् भन्ने कुरामा मलाई विश्वास छ" करेन ग्लासफोर्डले भनिन्।