---
title: दुषित वा सङक्रमित तत्वबाट शुद्धतातर्फ
date:  22/02/2020
---

### यस अध्यायका मूल पदहरू
दानिएल ८, दानिएल २:३८, उत्पत्ति ११:४, लेबी १६ र हिब्रू ९:२३­२८।

> <p>यस अध्यायको मूल सार पद</p>
> ×अनि उहाँले मलाई भन्नुभयो ×दुई हजार तिनसय दिनहरूपछि पवित्र मन्दिरको शुद्धीकरण गरिनेछ" (दानिएल ८:१४ रूपान्तरित)।

अगमवक्ता दानिएललाई ई.पू. ५४८ वा ५४७मा दिएको स्वप्नदर्शन दानिएल ८ अध्यायमा लेखिएको छ। उक्त स्वप्नदर्शनले दानिएल ७मा उल्लेख गरेको न्यायीक अदालतको बारेमा अत्यन्तै महत्त्व र स्पष्टताका साथ व्याख्या गरेको छ। दानिएलको दानिएल २ र ७का स्वप्नदर्शनहरूमा बेबिलोनलाई उल्लेख गरेको थियो भने दानिएल ८मा मिडपर्सियाको राज्यलाई उल्लेख गरेर यसको थालनी हुन्छ किनभने त्यस समय बेबिलोनको पतन हुँदै र पर्सियाको शक्तिले अर्को विश्व साम्राज्य हात पार्दै थियो। दानिएल ८को स्वप्नदर्शन दानिएल ७सँग मिल्दोजुल्दो छ। लवज वा भाषा र चिन्ह तथा प्रतीकहरू दानिएल ८मा परिवर्तन भएको छ। किनभने दानिएल ८ले प्रायश्चितको दिनमा गरिने स्वर्गको पवित्र मन्दिरको सफाइ वा शुद्धीकरणसँग स्पष्टरूपमा केन्द्रिभूत गरेको छ। यसरी दानिएल ८को विशेषता नै स्वर्गमा रहेको पवित्र मन्दिरमा हुने कार्यलाई औँल्याउनु हो। दानिएल ७मा दानिएलले स्वर्गमा बसेको अदालत र मानिसको पुत्रले राज्यलाई सम्हाल्न दिएको दृश्य देखाइएको थियो भने दानिएल ८मा स्वर्गको मन्दिरलाई शुद्धीकरण गरिएको देखाइएको छ। त्यसकारण जुनरूपले ती दुई अध्यायहरू एक आपसमा गाँसिएर लेखिएको थियो त्यसलाई अर्थपूर्ण मान्नुपर्छ। दानिएल ८मा देखाइएको स्वर्गको पवित्र मन्दिरको शुद्धीकरणको दृश्य दानिएल ७मा देखाइएको अदालतको दृश्यसँग सम्बन्धित भएको थियो।