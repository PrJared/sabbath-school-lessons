---
title:  थप जानकारी
date:  28/02/2020
---

दानिएल २,७ र ८मा दानिएलले देखेका स्वप्नदर्शनमा देखाइएको राज्यहरूलाई तलको चित्रमा उल्लेख गरिएको छ। स्वर्गमा रहेको पवित्र मन्दिरको शुद्धीकरण वा पुन:अर्पणको बारेमा त्यस चित्रले हामीलाई कसरी बुझाउँछ?

|बेबिलोन|बेबिलोन|मिडपर्सिया|
|---|---|---|
|मिडपर्सिया|मिडपर्सिया|मिडपर्सिया|
|ग्रीस|ग्रीस|ग्रीस|
|मूर्तिपूजा गर्ने रोमी साम्राज्य|मूर्तिपूजा गर्ने रोमी साम्राज्य|मूर्तिपूजा गर्ने रोमी साम्राज्य|
|रोमको पोपको धार्मिक शासन|रोमको पोपको धार्मिक शासन|रोमको पोपको धार्मिक शासन|
|येशूको दोस्रो आगमन|येशूको दोस्रो आगमन|---------------|

दानिएलले देखेका स्वप्नदर्शनमा उल्लेख गरिएका घट्नाहरू ती तीनै अध्यायहरूमा समानता देखिएको छ। त्यहाँ देखाइएका राष्ट्रहरूमात्र एक आपसमा मिलेको देखिनेमात्र नभएर दानिएल ७मा देखाइएको अदालतको चित्रणको दृश्यपनि दानिएल ८सँग मिलेको देखिन्छ। १२६० वर्षसम्म पोपतन्त्रको शक्तिशाली धार्मिक राज्य (सन् ५३८-१७९८)को अन्तमा हुने पवित्र मन्दिरको शुद्धीकरण वा पुन:अर्पण पनि राजनैतिक रोमको अन्त्यपछि हुनेछ भनेर चित्रण गरिएको कुरा दानिएल ८सँग समान भएको देखिन्छ। संक्षिप्तमा भन्ने हो भने दानिएल ७मा देखाइएको स्वर्गमा बसेको न्यायीक अदालतले युगको अन्तमा हुने न्यायीक फैसलालाई देखाउँछ भने त्यसैसँग सम्बधित दानिएल ८मा पवित्र मन्दिरको शुद्धीकरण वा पुन:अर्पण एउटै हो भनेर बुझाइएको छ। हामीलाई यहाँ एउटै घट्नालाई दुई तर्फबाट चित्रण गरिएको छ। दुवै घट्ना १२६०को अवधिमा सानो सिङले गर्ने परमेश्वरका जनहरूप्रतिको विध्वंसात्मक क्रियाकलापछि हुने संकेत देखाइएको छ।

**चिन्तनमनन्:**

`अ.  दानिएल ७मा उल्लेख गरिएको पवित्र मन्दिरको शुद्धीकरण वा पुन:अर्पण १२६० वर्षभित्र सानो सिङको शक्तिप्रदर्शनपछि हुने र परमेश्वरले आफ्नो अन्तिम राज्य स्थापना गर्नुअघि हुनेछ भन्ने कुरा माथि देखाइएको नक्साले कसरी हामीलाई देखाउँछ?`

`आ.  दानिएल ८मा देखाइएको विश्वको इतिहास रमाइलो छैन। यसले विश्वको इतिहासलाई हिंसात्मक र दुष्टताले भरिएको देखाउँछ। दुई पशुहरूले दुई विश्वको शक्तिशाली साम्राज्यहरूलाई देखाउँछन् र तिनीहरूको बीचमा हुने युद्धलाई पनि चित्रण गर्दछ (दानिएल ८:८-१२)। त्यसपछि उदय हुने सानो सिङको शक्ति पनि हिंसात्मक र परमेश्वरका जनहरूलाई यातना दिने शक्ति भनेर देखाइएको छ (दानिएल ८:२३-३५)। यसले गर्दा यस संसारमा भइरहेको दु:खकष्ट, पीडा, आतङ्कको वास्तविकतालाई वेवास्ता गर्न वा न्यूनिकरण गर्न बाइबलले प्रयास गर्दैन। हाम्रो वरिपरि रहेका दुष्टताको वास्तविकता र हामी आफैले पनि झेल्नुपर्ने खराबीको बाबजुद पनि परमेश्वर र उहाँको भलाईप्रति भरोसा राख्न हामी कसरी तयार रहने?`