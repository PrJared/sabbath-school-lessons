---
title:  सानो सिङको उदय
date:  24/02/2020
---

`दानिएल ८:८-१२ ध्यान दिएर पढ्नुहोस्। कुन दिशाहरूतर्फ सानो सिङ गइरहेको थियो? यो बुझ्न किन जरुरी र महत्त्वपूर्ण छ?` 

आकाशको चारवटा बतासतिर चारवटा सिङहरू फैलिएका थिए भनेर चित्रण गरेपछि त्यसबाट एउटा सानो सिङ उम्र्यो भनेर बाइबलले बताउँछ। तर त्यो सिङ वा शक्ति चारवटा सिङहरूबाट उम्रेको थियो जुन हामीले अगाडि हेर्यौँ यसले अलेक्जेन्डर महानका चार सेनापतिहरूलाई औंल्याउँछ वा चारवटा बतासहरूमध्ये  सिङ कुन हो भन्ने कुरो स्पष्ट देखिदैन। जुन भाषामा यी पदहरू लेखिएका थिए त्यस भाषाको व्याकारण अनुसार त्यो सिङ आकाशको चार बतासहरूमध्ये एकबाट आएको थियो भनेर लेखिएको छ। यो शक्ति ग्रीक साम्राज्यपछि र चारटुक्राहरूबाटै आएको हुनाले यसलाई रोम भनेर बुझिएको छ। दुवै मूर्तिपूजा गर्ने रोम र धार्मिक शक्ति पोपतन्त्र उक्त सिङको प्रतीक हो भन्ने जनाउँछ। "सानो सिङले रोमको दुवै पक्षलाई जनाउँछ। ती दुवै पक्षहरू हुन् मूर्तिपूजा गर्ने रोमी साम्राज्य र पोपतन्त्र। दानिएलले पहिलो पल्ट मूर्तिपूजा गर्ने रोमलाई देखेका थिए। त्यो राजनैतिक शाही पक्ष थियो जसले यहूदी मानिसहरूलाई र सुरुको इसाईहरूलाई सताएका थिए। अनि पोपतन्त्र जसले त्यसको उदयदेखि वर्तमान् र भविष्यलाई देखाउँछ। त्यस पोपियशक्तिले परमेश्वर र परमेश्वरको वचनमा र येशूलाईमात्र विश्वास गर्ने जनहरूलाई सताएका थिए र सताइ नै रहनेछन्।"-सेभेन्थ-डे एडभेन्टिस्ट बाइबल कमेन्टरी, ठेली ४, पृ. ८४१बाट रूपान्तरित।

बाइबल अनुसार त्यो सानो सिङको चाल पहिले तेर्सो थियो, दानिएल ८:९ले भन्दछ "९ तिनीहरूमध्येबाट अर्को एउटा सिङ आयो, जो सानोबाट सुरु भयो तर दक्षिणतिर र पूर्वतिर र सुन्दर भूमितिर शक्तिशाली हुँदै बढ्दैगयो।" यी तिन दिशाले मूर्तिपूजा गर्ने रोमले कब्जा गरेर शासन गरेका तीन मुख्य देशहरू वा स्थानहरू हुन्।

दानिएलले देखेको दर्शनमा त्यो सानो सिङले उभोँ वा सिधा माथितिर हाँकेर आफ्नो शक्तिलाई बिस्तार गरेको थियो। यसको बारेमा बिस्तृत जानकारी पाउनु जरुरी छ। यस मामिलामा त्यो सानो सिङ दानिएल ७मा देखिएको सिङसँग मिलेको यसरी देखाउँछ: (१) दुवै सिङको सुरू सानोबाट भएको थियो (दानिएल ७:८,८:९), (२) पछि गएर दुवै अत्यन्तै शक्तिशाली भए (दानिएल ७:२०,८:९), (३) दुवै सिङहरू सताउने शक्तिहरू थिए (दानिएल ७:२१,२५,८:१०,२४), (४) दुवै सिङले आफैलाई महान् ठानेका थिए र परमेश्वरको विरुद्धमा अपमानजनक वचनहरू उच्चारण गरेका थिए, (५) दुवै सिङहरूले परमेश्वरका जनहरूलाई सताउने संकेत गरेका थिए (दानिएल ७:२५,८:२४), (६) दुवैका क्रियाकलापहरू भविष्यवाणीको समय अनुसार चलेका थियो (दानिएल ७:२५,८:१३,१४), (७) दुवै सिङको शक्ति युगको अन्तसम्म चलेको थियो (दानिएल ७:११,२६, ८:२५), (८) दुवै शक्तिको अलौकिक ढंगले नाश हुने कुरा देखाइएको छ (दानिएल ७:११,२६, ८:२५)। अन्तमा आएर दानिएल ७को सानो सिङले पोपतन्त्रलाई औंल्याउने भएकोले सिधामाथितिर आफ्नो शक्ति बढाउन हाँक दिने दानिएल ८को सिङ पनि त्यही शक्ति हो भनेर चिन्न सकिन्छ। त्यसकारण दानिएल २ र ७को सिङहरूले मूर्तिपूजा गर्ने तर सनातन सृष्टिकर्ता परमेश्वरको उपासना नगर्ने रोम र परमेश्वरका जननहरूलाई खेद्ने पोपतन्त्र हुन् भनेर देखाउँदछ।