---
title:  भविष्यवाणीको समयतालिका
date:  27/02/2020
---

`दानिएल ८:१३मा के प्रश्‍न सोधिएको छ? त्यसले अर्को पदलाई बुझाउन कसरी सहयोग गर्दछ?` 

२३०० बेलुका र बिहान भनेको कति समय हो? पहिलो कुरो हामीले यो ख्याल गर्नुपर्छ कि दानिएललाई भेंडा र बोकाको दर्शन देखाएपछि सानो सिङले बिध्वंस मच्चाएको दृश्य देखाइएको थियो अनिमात्र अर्को दर्शनमा दानिएल ८:१३को प्रश्न उनले सोधेका थिए। भविष्यवाणीको समयतालिकाको अन्त्यपछि के हुनेछ भन्ने बिषयमा बिशेष चासो थियो साथै दानिएललाई देखाएको सबै दर्शन अवधिभरि के हुनेछ त्यो पनि चिन्ताकै विषय थियो।अझ भन्नुपर्दा यो समयलाई सानो सिङको क्रियाकलाभरिमात्र सिमित राखिनुहुन्न किनभने त्यो दर्शनमा तोकिएको समय भेंडाको क्रियाकलापदेखि सानो सिङको क्रियाकलापसम्म फैलिएको थियो। त्यसकारण दर्शनमा तोकिएको समय इतिहासको लामो समयावधि हुनैपर्छ।

यो प्रश्न सोधिएको थियो "भेंडारूपी मिडपर्सिया, बोकारूपी ग्रीस र सानो सिङको (मूर्तिपूजा गर्ने राजनैतिक रोमी साम्राज्य र पोपतन्त्र) क्रियाकलापसम्म देखाइएको दर्शनको समय अवधि कतिसम्म थियो भन्ने प्रश्नमा अर्को स्वर्गको जीवले जवाफ दिए 'दुई हजार तीन सय साँझ र बिहान लाग्नेछ, तब पवित्रस्थानको पुन:अर्पण हुनेछ।'"  (दानिएल ८:१४)। यो समय अवधि लामो थियो भनेर पहिला नै उल्लेख गरिएको छ। यो समय मिडपर्सियाको साम्राज्यदेखि लिएर ग्रीस साम्राज्यसम्म अनि त्यसपछि मूर्तिपूजा गर्ने रोमी साम्राज्य र पोपको राजनैतिक र धार्मिक विगिविगीसम्म फैलिएको छ अर्थात् हजारौं वर्षको समय ओगटेको छ। यस पुस्तकको अध्याय १मा उल्लेख गरिएको छ कि भविष्यवाणीको अर्थ खुलाउँदा एक दिन बराबर एक वर्ष भनेर मानिलिनुपर्छ। अर्थात् २३०० बेलुका र बिहान भन्नुको अर्थ २३०० वर्षसम्म फैलिएको समयतालिकालाई बुझ्नुपर्छ। नत्र भने २३०० दिनलाई अक्षरमा लिइयो भने ६ वा अलिकति बढी वर्षमात्र देखिन आउँछ। दर्शनमा देखाइएको समय तालिका अनुसार हुने घट्नाहरू ६वर्षभित्र हुन्छ भन्ने कुरा असम्भव छ। त्यसकारण एक दिनको अर्थ एक वर्षलाई स्वीकार गरियो भने दानिएलले देखेको दर्शनको सही अर्थ लाग्दछ।

दानिएल ८मा त्यो समय कहिलेदेखि सुरू हुन्छ भन्ने सन्देश हामीलाई उपलब्ध गराइएको छैन। यदि त्यो पदमा त्यो सूचना दिइएको भए त्यसैबेला त्यो अन्तको समयको पनि हिसाब निकाल्न सकिन्थो। तर त्यसको निर्णायक घट्नाको विवरण दानिएल ९मा खुलाइएको छ जुन अर्को अध्यायमा हेरिनेछ।

`बाइबलमा दिएको भविष्यवाणीको अवधिहरूमा २३०० वर्षको अवधि सबभन्दा लामो छ। २३०० वर्ष रे! सोच्नुहोस्। हामी कति वर्षसम्म जिउँछौँ त्यसको अनुपातमा त्यो समय धेरै लामो छ। यसले परमेश्वरसँग र हामीहरूकै समयमा हुने वा भइरहने युगको अन्तिम घट्नाहरूको अपेक्षामा धैर्य धारण गर्नुपर्छ भनेर कसरी सिक्ने?`