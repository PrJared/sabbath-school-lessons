---
title:  बर्तमान परिप्रेक्ष्यमा दानिएलको पुस्तकको सान्दर्भिकता वा उपयुक्तता
date:   02/01/2020
---

दानिएलको पुस्तक २५०० वर्ष अघि लेखिएतापनि वर्तमान एक्‍काइसौं शताब्दीमा परमेश्‍वरका जनहरूको निम्ति ज्यादै गहिरो र महत्त्वपूर्ण अनि सान्दर्भिक पुस्तक वनिरहेको छ। यो पुस्तक हाम्रो निम्ति किन सान्दर्भिक र महत्त्वपूर्ण छ भनेर त्यसले औँल्याएका तीन महत्त्वपूर्ण विषयबस्तुहरूलाई हामी नियाल्नेछौँ।

_**हाम्रो जीवनको सर्वेसर्वा परमेश्‍वर हुनुहुन्छ।**_ कतिपय समयमा हामीले सोचेको वा चाहेको अनुसार काम नहोला र बिग्रेला पनि तर हामीहरूको मानवीय कमजोरीले निम्त्याएका कामहरू भत्‍केतापनि उहाँले उहाँका सन्तानहरूको हितको निम्ति त्यसलाई प्रयोग गर्नुहुन्छ। हाम्रो भूलमा पनि परमेश्‍वर नै सर्वेसर्वा भएर खडा भइरहनुहुन्छ। जुन अनुभव दानिएलले बेबिलोनमा गरेका थिए ती अनुभव इजिप्‍टमा युशूफले र पर्सियामा एस्थरले गरेका जस्ता थिए। ती तिनै युवाहरू र युवतीहरू विदेशमा बन्धकको रूपमा थिए र तिनीहरूलाई रजाईँ गर्नेहरू सनातन सृष्टिकर्ता परमेश्‍वरका उपासक नभइ सृष्टि वा सृष्टिका थोकहरूलाई ईश्‍वर भनेर पूजा गर्दथे। झट्ट हेर्दा ती युवाहरूको अवस्था परमेश्‍वरले तिनीहरूलाई त्याग्नुभए जस्तै देखिन्थ्ये। तिनीहरू कमजोर र हिम्मत नभएकाहरू जस्ता देखिन्थे। तर परमेश्‍वरले तिनीहरूलाई बलवान बनाउनुभयो र उहाँको निम्ति तिनीहरू अत्यन्तै प्रभावकारी औजार हुन पुगेका थिए। जब हामी दु:ख, कष्ट, परीक्षा, विरोध र सङ्‍कष्टको सामना गर्न पुग्छौँ तब परमेश्‍वरले दानिएल, युशूफ र एस्थरलाई के गर्नुभयो त्यसलाई पछाडि फर्केर हेर्न सक्नुपर्छ। परमेश्‍वर हाम्रा प्रभु र स्वामी नै भएर बस्नुहुन्छ र  हाम्रो दु:खकष्ट र परीक्षामा पनि उहाँले हामीलाई त्याग्नु हुन्न भन्ने कुरामा हामी ढुक्‍क हुनसक्नुपर्छ।

_**ऐतिहासिक क्रियाकलापको परिचालन परमेश्‍वरले नै गर्नुहुन्छ।**_ विगतको इतिहास, बर्तमानकालमा घटिरहेका घट्नाहरू र भविष्यमा हुने अन्धकारमय घट्नाहरूले गर्दा कतिपय समयमा हामी आफै पनि अन्यौलमा परिरहेका हुन्छौँ र हामी कहाँ गइरहेकाछौँ सो हामीलाई नै थाहा हुँदैन। यस संसारमा पाप, हत्या, हिंसा, आतङ्कको बिगिबिगि छ। तर दानिएलको सन्देश स्पष्ट छ: सबै थोक परमेश्‍वरको नियन्त्रणमा छ। इतिहासको बहाबलाई परमेश्‍वरले नै नियन्त्रण गर्नुहुन्छ भनेर दानिएलको पुस्तकको प्रत्येक अध्यायको सन्देशले किला जस्तै ठोकिरहेको छ। यस मामिलामा एलेन जी ह्वाइट भन्नुहुन्छ: "विश्‍वको मानव इतिहासको बृतान्त अनुसार विश्‍वका राष्ट्रहरूको बिकास र सम्बृद्धि, राजनैतिक वा साम्राज्यहरूको उदय वा पतन मानिसहरूको कलाकौशल, चाहना, शारीरिक र मानसिक बलमा निर्भर रहे जस्तो  देखिन्छ। मानिसको शक्ति, महत्वाकांक्षा, लहडले विभिन्न घटनाहरू केही हदमा घटेको जस्तो हामीलाई लाग्छ। तर यदि परमेश्‍वरको वचनको पर्दा खोल्यौँ र त्यसभित्र तलमाथि, चारैतिर सर्वत्र हेर्न सक्यौँ भने त्यहाँ यी दृश्यहरू स्पष्टरूपमा यसरी देख्‍न सक्छौँ: मानिसहरूका चासो, शक्ति र तीब्र चाहना अनुसार खेलिरहेका सबै खेलहरू वा नाटक र प्रतिस्पर्धा वा एकआपसको होडवाजी अर्थात् तँछाडमछाड गर्ने मानवीय प्रवृत्ति सदाशयता आदि यी सबै कुरा दयाले सम्पन्न हुनुभएका परमेश्‍वरले नै चुपचाप, धैर्यता र सहनशीलताका साथ आफ्नै सिफारिसमा दूतहरू पठाउनुभएर परिचालन गरिरहनुहुन्छ।"-एलेन जी ह्वाइट, एजुकेशन, पृ. १७३बाट रूपान्तरित।

युगको अन्तमा हुने उहाँका जनहरूको निम्ति आवश्यकपर्ने अनुकरणीय मानवीय उदाहरण वा आदर्श व्यक्तिहरू उहाँले नै उपलब्ध गराउनुहुन्छ। संसारलाई बाइबलभन्दा अनौठो किसिमले हेर्ने दृष्टिकोण वा बाइबलसम्मत नचल्ने समाजमा दानिएल र उनका मित्रहरू धरोहरको रूपमा खडाभएर सबैको निम्ति जीवनको अनुकरणीय उदाहरणहरू बनेका थिए। कतिपय समयमा बेबिलोन सभ्यता, समाज, संस्कार र धर्मसँग अलिकति पनि सम्झौता नगरि तिनीहरूले परमेश्‍वरप्रतिको आस्था र उहाँको वचनप्रतिको समर्पणतामा आफ्नो अडान कायमै राखे। जब हामी सुसमाचारको निम्ति सतावट र विरोधको सामाना गर्दछौँ तब उनीहरूले आफ्नो आस्थामा देखाएका बफादारिता र परमेश्‍वरप्रति देखाएका पूर्ण समर्पणताले हामीलाई उत्साह र साहस दिँदछ। फेरि त्यसैबखत राज्यको असल नागरिकभएको हैसियतले परमेश्‍वरप्रति बफादर भएपछि राष्ट्र र समाजको उत्थानको निम्ति सक्रिय हुनसक्छ भनेर दानिएलले हामीलाई देखाएका छन्।

`हाम्रो व्यक्तिगत जीवनको दु:खकष्ट र संघर्षप्रति परमेश्‍वर संवेदनशील हुनुहुन्छ र उहाँले चासो देखाउनुहुन्छ भनेर देहायका केही पदहरूले कसरी देखाउँछन्? हेर्नुहोस्:  दानिएल ९:२०-२३, दानिएल १०:७-१२ र मत्ती १०:२४-३३`