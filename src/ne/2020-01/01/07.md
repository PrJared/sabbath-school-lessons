---
title:  थप जानकारी
date:   03/01/2020
---

"सृष्टिकर्ता परमेश्‍वरको सदिच्छा अनुसार चल्न चाहने हरेकको निम्ति र उहाँको चाहनाप्रति परिचित हुनलाई अगुवाई गर्न हामीलाई बाइबल दिइएको छ।  मानिसहरूलाई परमेश्‍वरले निश्‍चित भविष्यवाणीको वचन दिनुभएको छ। स्वर्गदूतहरू र येशू आफै पनि दानिएल र यूहन्नाकहाँ आउनुभएर युगको  अन्तमा हुने घट्नाहरू अवगत गराउन आउनुभएको थियो। हाम्रो मुक्तिको विषयमा चासोकासाथ राखिएका भविष्यवाणीका महत्त्वपूर्ण विषयबस्तुहरूलाई वेवास्ता गर्नुहुन्न। सत्यलाई हृदयदेखि र इमान्दारितकासाथ खोजनीति गर्नेहरूलाई अलमल पार्न र गलत दिशामा लान ती भविष्यवाणीहरू प्रकट भएका थिएनन्। अगमवक्ता हाबकूकलाई परमेश्‍वरले भन्नुभयो, "स्वप्नदर्शन लेख। यसलाई प्रष्ट पारिदेऊ...ताकि जसले पढ्छ त्यो दगुर्न सकोस्।' हाबाकुक २:२।प्रार्थनापूर्वक वचन पढ्ने मानिसहरूको निम्ति परमेश्‍वरको वचन स्पष्ट छ।  सत्यवादी हृदयभएका प्रत्येक व्यक्ति सत्यको ज्योतिमा आउँछ। "धर्मी वा जो ठीक बाटोमा हिँड्न चाहन्छ त्यसको निम्ति ज्योति देखाइएको छ।" भजन ९७:११। र कुनै पनि चर्चले पवित्र रहेर प्रगति गर्न सक्दैन यदि त्यसका सदस्यहरू गाडिएका धन जस्तै परमेश्‍वरको वचनलाई हृदयदेखि खोजनिति गरेर अध्ययन गर्दैनन् भने।"-एलेन जी ह्वाइट, द ग्रेट कन्त्रोभर्सी, पृ. ५२१,५२२बाट रूपान्तरित।

"दानिएल र उनका सहकर्मीहरूको इतिहास पढ्नु जरुरी छ। जुन वातावरणमा तिनीहरू रहेका थिए त्यस वातावरणको प्रत्येक पक्षमा तिनीहरू मोजमस्ती गर्ने लोभमा थिए तर तिनीहरूको दैनिक जीवनले परमेश्‍वरको आदर र महिमा गर्न रोज्यो। शत्रुले बिछ्याएको खराब बाटोमा हिँड्न तिनीहरूले अस्वीकार गरे। परमेश्‍वरप्रतिको तिनीहरूको पक्‍का बफादारिताप्रति उहाँले उचित इनामसहित प्रसस्त आशिषहरू खन्याउनुभएको थियो।"-एलेन जी ह्वाइट, मान्युस्क्रिप्ट (नं २२४), पृ. १६९,१७०बाट रूपान्तरित। 

**चिन्तनमनन:**

`अ. जब हामी दानिएलको पुस्तक अध्ययन गर्दछौँ तब एउटा अत्यन्तै प्रभाकारी र उल्लेखनीय विषय बारम्बार आइरहेको हामी देख्‍छौँ। सारा राष्ट्रहरूको प्रभुसत्ता परमेश्‍वरमामात्र छ। हामीले सोचे भन्दा हामीसँग गहिरोसम्पर्कमा उहाँ हुनुहुन्छ। यसको ज्वलन्त उदाहरण दानिएल २ मा हामी पाउँछौँ। मूर्तिपूजा गर्ने र आफूप्रति आस्था नराख्‍ने राजालाई पनि उहाँले सपना देखाइदिनुभएको थियो। सुतिरहेको व्यक्तिलाई उनको दिमागमा सपना रोपीदिनुले उहाँ मानिससँग कतिको नजिक हुनुहुँदो रहेछ भन्ने कुरा हाम्रो मगजले बुझ्न पनि सक्दैन। फेरि त्यसैबखत सपनाको विवरणद्वारा हामी देख्छौ कि संसारको सबै साम्राज्य वा राष्ट्रहरूको सार्बभौमसत्ता परमेश्‍वरकै हातमा छ र प्रत्येक थोकको अन्त कसरी हुन्छ सो उहाँलाई थाहा छ। हजारौँ वर्ष अघि देखाइएको इतिहासको वास्तविकतालाई चित्रण गर्दा त्यसबाट हामी के आशा र सान्त्वना पाउन सक्छौँ? फेरि त्यसैवखत परमेश्‍वर तपाईँको यस्तो नजिक हुनुहुन्छ कि तपाईँले के सोच्नुभएको छ सो उहाँलाई थाहा छ, यो कुरा तपाईँलाई कस्तो लाग्छ? यस परिवेशमा क्रुसको प्रतिज्ञा किन उल्लेखनीय र महत्वपूर्ण हुन्छ?`

`आ. 	युगको अन्तमा हुने विध्वंसलाई देखाउने भविष्यवाणी र क्लासिकल वा परम्परागत भविष्यवाणीको भिन्नताको बारेमा सोच्दै बाइबलमा त्यसका उदाहरणहरू कहाँ कहाँ छन् सो खोजनीति गर्नुहोस्।`
