---
title:  पढ्दै बुझ्दै
date:   28/12/2019
---

### यस अध्यायका मूल पदहरू
लूका २४:२५-२७, २ पत्रुस ३:११-१३, योना ३:३-१०, गन्ती १४:३४, दानिएल ९:२३, १०:११,१२।

> <p>यस अध्यायको मूल सार पद</p>
> "त्यसकारण फिलिप उनकहाँ दगुरेर गए र उनले यशैया अगमवक्ताले लेखेका वचनहरू पढिरहेको उनले सुने र सोधे, "तपाईँले जे पढिरहनुभएको छ सो बुझ्नु भएको छ?'" (प्रेरित ८:३० रूपान्तरित)

दानिएलको पुस्तकको पानाहरूबाटै हाम्रो चर्च जन्मिएको थियो। यस अध्ययन पुस्तकको विषयवस्तु धर्मशास्त्र बाइबलको एक महत्त्वपूर्ण पुस्तक दानिएल हो। जब हामी यो अध्ययन सुरू गर्छौँ तब यस अध्ययनलाई स्पष्ट पारि बुझाउन हामी देहायका बुँदाहरूलाई हाम्रो दिमागमा राख्‍नेछौँ।

१. हामीले यो सधैँ सम्झिरहनु र बुझिरहनुपर्छ कि दानिएलको पुस्तकको केन्द्रविन्दु येशू ख्रीष्ट हुनुहुन्छ जसरी सम्पूर्ण बाइबलको केन्द्रविन्दु उहाँ हुनुहुन्छ।
२. दानिएलको पुस्तक यति सुन्दर साहित्यिक शैली वा ढाँचामा लेखिएको छ कि जब हामी यो पुस्तक पढ्छौँ तब त्यसले औंल्याएका विषयबस्तुहरूलाई बुझाउन हामीलाई सजिलो पार्दछ।
३. युगको अन्तको बारेमा दिइएका भविष्यवाणीहरू र अन्य भविष्यवाणीहरूको बीचमा भएको भिन्नतालाई हामीले बुझ्नु जरूरी छ। यसले गर्दा दानिएलका भविष्यवाणीहरू र यशैया, आमोस र यर्मिया जस्ता अगमवक्ताहरूले दिएका भविष्यवाणीहरूको भिन्नतालाई बुझ्न सक्छौँ।
४. जब हामी दानिएलका भविष्यवाणीहरूको रुपरेखाहरूमा उल्लेखित समयको वारेमा पढ्छौँ तब त्यो समय वा दिनलाई हामीले लामो समयको रूपमा बुझ्नुपर्छ। भविष्यवाणीमा एक दिनको अर्थ एक वर्ष हुन्छ भनेर बुझ्नु पनि आवश्यक छ।
५. दानिएलको पुस्तकमा केवल भविष्यवाणीका सन्देशहरूमात्र होइनन् तर आजको हाम्रो व्यक्तिगत जीवनमा सत्य सावित भइरहेका ती सन्देशहरू अत्यन्तै महत्त्वपूर्ण र सान्दर्भिक भइरहेको सत्यलाई पनि हामीले महसुस गर्नैपर्छ।