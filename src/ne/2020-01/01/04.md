---
title:  दानिएलको पुस्तकमा प्रस्तुत गरिएका संसारको अन्त्यमा हुने बिनाशकारी भविष्यवाणीहरू  
date:   31/12/2019
---

पुरानो करारमा धेरै अगमवक्ताहरूले स्वप्‍नदर्शद्वारा भविष्यवाणी गरेका छन्। तर प्रायजसो तिनीहरूको भविष्यवाणीहरूभन्दा दानिएलले दिएका भविष्यवाणीका सन्देशहरू फरक छन्। दानिएलको भविष्यवाणीहरूलाई आपोक्यालिप्टिक प्रोफेसी वा संसारको अन्त्यमा हुने बिनाशकारी भविष्यवाणीहरूको समूहमा राखिएको छ भने पुरानो करारको अरू भविष्यवाणीहरू क्लासिकल अर्थात् परम्परागत वा मानिसहरूले सजिलै बुझ्न सक्ने समूहमा छन्। यी दुई समूहहरूमा भएका आधारभूत भिन्नतालाई जान्न सकियो भने बाइबलका भविष्यवाणीहरू ठीकसँग बुझ्न सकिन्छ।

आपोक्यालिप्टिक प्रोफेसी वा संसारको अन्त्यमा हुने बिनाशकारी भविष्यवाणीहरूको पहिचान सपना र स्वप्नदर्शनहरूबाटै प्रस्तुत भएतापनि क्लासिकल वा परम्परागत भविष्यवाणीहरूभन्दा केही विशिष्ट छन्। आपोक्यालिप्टिक प्रोफेसी वा संसारको अन्त्यमा हुने बिनाशकारी भविष्यवाणीहरूमा परमेश्‍वरले उहाँका सन्देशहरूलाई बिशेष गरेर सपना र स्वप्‍नदर्शनहरूबाटै अगमवक्ताहरूलाई प्रयोग गरेर प्रस्तुत गर्नुहुन्छ। क्लासिकल वा परम्परागत भविष्यवाणीमा अगमवक्ताहरूले "परमेश्‍वरको वचन" आयो भनेर सम्बोधन गरेका छन्। त्यसमा परमेश्‍वरको आवाज पनि हुनसक्छ र स्वप्‍नदर्शनहरू पनि हुन सक्छ। क्लासिकल वा परम्परागत शैलीमा दिइएका सन्देशहरू केही फरक ढङ्गका भएतापनि १६०० पटक व्यक्त गरिएका छन्।

संयुक्त प्रतीक वा सङ्‍केत । परम्परागत शैलीमा दिइएको भविष्यवाणीहरूमा प्रतीक वा साङ्केतिक लवजहरू समावेस भएतापनि केही सिमितमात्रमा प्रयोग गरिएको छ। तर ती प्रतीक वा साङ्केतिक लवजहरू मानिसहरूको जीवनमा अनुभव गरिएका र देखिएका बस्तुहरू हुन्छन्। तर आपोक्यालिप्टिक प्रोफेसी वा संसारको अन्त्यमा हुने बिनाशकारी भविष्यवाणीहरूमा परमेश्‍वरले यस्ता प्रतीक, चिन्ह वा शङ्केतहरू प्रयोग गर्नुहुन्छ जुन सितिमिति मानिसहरूले बुझ्न सक्दैनन् किनभने तिनीहरू मानिसहरूको वास्तविक जीवनले देखेको र सुनेकोभन्दा हुन्छ। अचम्म वा अचम्मसँग मिसिएका पशु वा भयानक राक्षस वा तर्साउने जीवहरू जसमा पखेटा र सिंङ भएका बस्तुहरूलाई आपोक्यालिप्टिक प्रोफेसी वा संसारको अन्त्यमा हुने बिनाशकारी भविष्यवाणीहरूमा प्रयोग गरिएको हुन्छ।

परमेश्‍वरको सार्बभौमसत्ता र बिनासर्त उहाँको क्रियाकलाप। परमेश्‍वरसँग इस्राएलीहरूले बाँधेको करार तिनीहरूले पूरा गरेको करारको भरमा प्रायजसो परम्परागत वा क्लासिकल भविष्यवाणीहरू पूरा भएका हुन्छन्। तर आपोक्यालिप्टिक प्रोफेसी वा संसारको अन्त्यमा हुने बिनाशकारी भविष्यवाणीहरू दानिएलको समयदेखि युगको अन्तमा हुने विश्‍वसाम्राज्यको उदय र पतनलाई विभिन्न प्रतीक वा सङ्केतहरूद्वारा चित्रण गरिएको छ। यस खालको भविष्यवाणीले परमेश्‍वरलाई अगाडि नै थाहा भएका घट्नाहरू र उहाँको सार्वभौमसत्तालाई देखाउँदछ। यी भविष्यवाणीहरु पूरा हुने कुरा मानिसहरूको हातमा हुँदैन।

`योना ३:१-१० पढ्नुहोस्। के यो क्लासिकल भविष्यवाणी हो वा परम्परागत भविष्यवाणी हो? यसमा तपाईँ आफै सोच्नुहोस्। दानिएल ७:१-६को बारेमा तपाईँ के भन्नुहुन्छ? हेर्नुहोस् र दानिएल ७:१-६` 

परम्परागत वा क्लासिकल भविष्यवाणी र आपोक्यालिप्टिक प्रोफेसी वा संसारको अन्त्यमा हुने बिनाशकारी भविष्यवाणीहरू कसरी लेखिएका छन् त्यसलाई विस्तृत तरिकाले हेर्न सकियो भने धेरै फाइदा हुन्छ। प्रथमत: परमेश्‍वरले मानिसहरूसँग सम्पर्क गर्न धेरै तरिकाहरू (हिब्रू १:१) अपनाउनु हुन्छ भन्ने कुरा उक्त शैलीले देखाउँदछ। दोस्रोमा, यस्तो खालको ज्ञानले बाइबलको जटिल र सौन्दर्यताको अझ राम्ररी सराहना गर्न सक्ने हुन्छौँ। तेस्रोमा, त्यस खालको ज्ञानले बाइबलका भविष्यवाणीहरूको अर्थ खोल्न सकिन्छ जुन कि सम्पूर्ण बाइबल सम्मत हुन्छ। "सत्यको वचनलाई" (२ तिमोथी २:१५) ठीकसँग व्याख्या गर्न पनि सकिन्छ।

`यहाँ केही भविष्यवाणीहरू छन्। हेर्नुहोस्, होशे ३:४,५, आमोस ८:११,१२ र जकरिया ९:१ कतिपय इसाईहरूले माथिका अंशहरू पढेर युगको अन्तमा हुने संसारको इतिहासका घट्नाहरू मध्यपूर्व एशियामै भएर उघारिने छ भनेर भनेर आज सिकाउँदछन्। यसरी व्याख्या गर्नु किन गलत छ? आपोक्यालिप्टिक प्रोफेसी वा संसारको अन्त्यमा हुने बिनाशकारी भविष्यवाणीहरू र क्लासिकल वा परम्परागत भविष्यवाणीहरूको बीचमा भएको अन्तरको ज्ञानले माथिका अंश जस्ता सामग्रीहरूलाई कसरी स्पष्टसँग बुझाउँछ?`
