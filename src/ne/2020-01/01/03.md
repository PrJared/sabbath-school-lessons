---
title:  दानिएलको पुस्तकको बनावट
date:   30/12/2019
---
 
दानिएलले त्यसबेलाको प्रचलित भाषा अनुसार अध्याय २-७ लेखेका थिए। ती अध्यायहरूमा केही भाग त्यसबेला चलेका आरामिक र केही भाग हिब्रू भाषामा थियो। अध्याय २-७मा लेखिएको शैली अनुसार ती अध्यायहरूको मूल सन्देशलाई यसरी देखाउँन सकिन्छ: 

- अ. नबूकदनेसरले देखेको चार साम्राज्यहरूको बारेमा स्वप्‍नदर्शन (दानिएल २)
    - आ. दानिएलका साथीहरूलाई आगोको भट्टीबाट गरिएको उद्धार (दानिएल ३), 
        - इ. सम्राट् नबूकदनेसरमाथि न्याय (दानिएल ४), 
        - ई. राजा बेलशेजारमाथि न्याय (दानिएल ५), 
    - उ. सिंहहरूको खोरबाट दानिएलको उद्धार (दानिएल ६) 
- ऊ. दानिएलले देखेका चार राज्यहरूको स्वप्नदर्शन।

यस खालको लेखन सामग्रीमा मुख्य विषयबस्तुलाई केन्द्रविन्दु बनाएर राखिएको हुन्छ। यसको उदाहरण इ. र ई. अर्थात् दानिएल ४ र ५ अध्याय: परमेश्‍वरले मानव राज्यसत्तालाई अस्थायी रूपमा हटाउनुहुन्छ, जस्तै नबूकदनेसरको मामिलामा र स्थायी रूपमै पनि राज्यसत्तालाई हटाउनुहुन्छ, जस्तै बेलशेजारको मामिलामा। त्यसकारण, संसारका राजा वा शासकहरूमाथिको सार्वभौमसत्ता परमेश्‍वरकै हातमा छ। उहाँले नै नियुक्त गर्नुहुन्छ र हटाउनुहुन्छ भनेर अध्याय २-७ जोड दिँदछ।

कुनै संदेशलाई जनसमक्ष सुनाउनु छ र सो सन्देशको मूल विषयबस्तु स्पष्ट पार्नुछ भनेर त्यसलाई दोहोर्‍याइ तेहर्‍याइ सुनाउँनु अत्यन्तै प्रभावकारी हुन्छ। परमेश्‍वरले इजिप्टका राजा फारोलाई त्यस देशमा आइपर्ने भावी संकटको वारेमा तत्कालै दुई पटक सपनामा देखाएर बुझाउन खोज्नुभएको थियो (उत्पत्ति ४१:१-७)। पहिलो सपनामा सातवटा मोटो हृस्टपुष्ट गाईहरूललाई सातवटा दुब्ला गाइहरूले निलेका थिए। दोस्रो सपनामा सात वटा राम्रो मकैका घोगाहरूलाई सातवटा पातला र सुकेका पातहरू भएको मकैले खाइदिएका थिए। दुवै सपनाहरूको अर्थ एउटै थियो: इजिप्टमा सातवर्षसम्म बृष्टी, सहकाल र उन्नति अनि सात वर्षसम्म अनिकाल र हाहाकार। दानिएलको पुस्तकमा पनि परमेश्‍वरले दोहोर्‍याएर सन्देश दिने शैली अपनाउनु भएको थियो। दानिएलको पुस्तकमा चारवटा भविष्यवाणीका श्रृङ्खलाहरू प्रस्तुत गरिएका छन्। मूल विषयबस्तुहरूलाई स्पष्ट पार्न दोहोर्‍याएर स्वप्नदर्शन दिनु दानिएलको पुस्तकको आधारभूल बनावट हो। त्यस लेखनशैलीले यो जनाउँछ कि अन्तमा सारा जगतको प्रभुसत्ता वा सार्वभौमसत्ता परमेश्‍वरकै हातमा छ। मुख्य भविष्यवाणीका विभिन्न रुपरेखा वा विवरणहरूको विशेषता आआफ्नै दृष्टिकोणले देखाइएतापनि ती सबै भविष्यवाणीहरूको ऐतिहासिक समय वा युग एउटैलाई औँल्याएको थियो भनेर बुझाउन खोजिएको छ। भविष्यवाणीको ऐतिहासिक समय वा कालको घट्नाको सुरु अगमवक्ताको समयदेखि लिएर अन्तको समयसम्म हुने घट्नालाई देखाइएको छ। जसलमई देहायका चित्रले यसरी देखाउँछ: 

|दानिएल २|दानिएल ७|दानिएल ८,९|दानिएल १०-१२|
|---|---|---|---|
|बेबिलोन|बेबिलोन|||
|मिड-पर्सिया|मिड-पर्सिया|मिड-पर्सिया|मिड-पर्सिया|
|ग्रीस|ग्रीस|ग्रीस|ग्रीस|
|रोम|रोम|रोम|रोम|
|परमेश्‍वरको राज्यको पुनर्स्थपना|स्वर्गमा गरिने न्याय जसले नयाँ पृथ्वीतिर डोर्‍याउँछ|पवित्र मन्दिरको शुद्धीकरण|मिखाएल उभिनुहुन्छ|

`अहिले हामी निराशाको चक्‍करमा भएतापनि हामीमा के कहिल्यै नबिलाउने वा नष्ट नहुने महान् आशामा हाम्रो जीवन बुनिएको छ? हेर्नुहोस्, दानिएल २:४४, भजन ९:७-१२ र २ पत्रुस ३:१०-१५`
