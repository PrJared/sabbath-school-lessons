---
title:  परमेश्‍वरको समयतालिका 
date:   01/01/2020
---

जब हामी संसारको अन्त्यमा हुने आपोक्यालिप्टिक बिनाशकारी भविष्यवाणीहरूको बारेमा दानिएलको पुस्तकमा अध्ययन गर्छौँ तब हामीले एउटा अर्को महत्त्वपूर्ण धारणालाई पनि हाम्रो दिमागमा सोचिराख्‍नु अनिवार्य हुन्छ। यो धारणालाई ऐतिहासिकवाद वा इतिहासका घट्नाहरूले निर्धारण गरे अनुसार चल्दछ पनि भनिन्छ। संसारको इतिहास परमेश्‍वरको हातमा छ मानिसहरूसँग होइन भनेर यस धारणाले देखाउँदछ। तर त्यसको बिपरीत मानिसहरूले अनेकौँ धारणाहरू उब्जाएर मानव इतिहास आफ्नो कब्जामा छ भनेर देखाउन खोज्दछन्। तिनीहरूमा अ. प्रिटेरिजम वा जे जति युगको अन्तमा हुने बिनाशकारी घट्नाहरू बाइबलमा उल्लेख गरिएका थिए ती सबै वा केही येशूको जन्मपछि पहिलो शताब्दीमा पूरा भइसकेका छन्। आ. फ्युटरिजम वा अन्तिम समयको बारेमा जे जति भविष्यवाणी गरिएका छन् ती येशूको आगमन हुनुभन्दा अघिमात्र घट्नेछन्। त्यसले गर्दा दानिएलले गरेका भविष्यवाणीहरू कुनै पनि पूरा भएका छैनन्। इ. आइडियलिजम वा आदर्शबाद अर्थात् युगको अन्तमा हुने बिनाशकारी भविष्यवाणीहरू केवल साङ्केतिक र अवधारणाहरूमात्र हुन्। त्यो अध्यात्मिकरूपमा मात्र हेर्ने हो र इतिहासको वास्तविकतासँग त्यसको खासै केही सम्बन्ध छैन। तर ऐतिहासिकवाद ती माथिका तिनवटा धारणाहरूभन्दा बिपरीत छन्। युगको अन्तमा हुने जे जे बिनाशकारी घट्नाहरू दानिएलको पुस्तकमा उल्लेख गरिएका छन् ती क्रमिकरूपमा दानिएलको समयदेखि युगको अन्तसम्म निरन्तररूपमा परमेश्‍वरले प्रकट गर्नुहुन्छ भनेर ऐतिहासिकवादले सिकाउँदछ। जब हामी दानिएल २,७,८,११मा उल्लेख गरिएका मुख्य वा प्रधान स्वप्नदर्शनहरूको बारेमा अध्ययन गर्छौँ तब विभिन्न दृष्टिकोणहरूद्वारा र नयाँ विस्तृत विवरणद्वारा ऐतिहासिक परिवेशमा दोहोर्‍याइको हामी देख्छौँ। एडभेन्टिस्ट पुर्खा एलेन जी ह्वाइटसमेतले बाइबलमा भएका दानिएल र प्रकाशको पुस्तकमा लेखिएका भविष्यवाणीहरू ऐतिहासिक परिवेशमै लेखिएका हुन् भनेर बुझेका थिए।

`भविष्यवाणीको लवजमा एक दिनको अर्थ के हो भनेर देहायका पदहरूले कसरी बुझाउँछ? गन्ती १४:३४ र इजकिएल ४:५,६`

जब हामी दानिएलको पुस्तकमा उल्लेख गरिएका भविष्यवाणीका समयहरूलाई हेर्छौँ तब ती समयमा उल्लेख गरिएका वर्षहरू एकदिनको अर्थ एक वर्ष हुन्छ भन्ने नीतिमा आधारित भएको बुझ्नुपर्छ। अर्थात् भविष्यवाणीमा उल्लेख गरिएको एकदिनको अर्थ ऐतिहासिक परिवेशमा एक वर्ष हुन आउँछ। त्यसै अनुसार उदाहरणमा २,३०० बेलुकी र बिहानहरूको अर्थ २,३०० वर्षहरूलाई सम्बोधन गरिएको बुझ्नुपर्दछ (। त्यसै गरि ७० हप्‍ताको भविष्यवाणीलाई ४९० वर्षहरू भन्ने बुझ्नुपर्छ (दानिएल ९:२४-२७)।

देहायका कारणहरूले गर्दा भविष्यवाणी सम्बन्धी समयतालिका केही हदमा स्पष्ट भएको र ठीक भएको देखिन्छ: (१) स्वप्‍नदर्शनहरू साङ्‍केतिक वा प्रतीकको रूपमा दिइएको हुनाले त्यहाँ उल्लेख गरिएको समय पनि साङ्केतिक हुनुपर्छ (२) स्वप्नदर्शनमा दिइएका घट्नाहरूको अर्थ लामो समयपछि उघारिएको हुँदा जुन समयतालिका भविष्यवाणीसँग सम्बधित गरिएको छ त्यसलाई त्यसै अनुसार अर्थ लगाउनुपर्छ। यसमा केही "युगको अन्तमा" हुने घट्नाहरू पनि पर्दछन्। (३) एक दिनबराबर एक वर्ष भन्ने नीति दानिएलको पुस्तकले पुष्टि गर्दछ। राजा आर्तसास्तदेखि गरिएको भविष्यवाणी येशू मसीहको रूपमा आउनुहुने भविष्यवाणी ७० हप्‍तासम्मै फैलिएको यसको स्पष्ट उदाहरण हो। त्यसकारण दानिएलको पुस्तकमा दिइएका भविष्यवाणीका तालिकाहरूलाई स्पष्ट र ठीकसँग बुझ्न एक दिनको अर्थ एक वर्ष हो भन्ने सिद्धान्त अनुसार व्याख्या गर्नु जरुरी छ भनेर स्वीकार्नुपर्दछ।

`कतिपय भविष्यवाणीहरूका केही समयतालिका सयौँ र हजारौँ वर्षसम्म ओगटिएका छन्। त्यसले हामीमा हुनुपर्ने धैर्यताको बारेमा कसरी सिकाउँछ?`