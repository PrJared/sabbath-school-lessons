---
title:   बिजयी राजकुमार
date:  12/03/2020
---

दानिएलको पुस्तकमा अत्यन्तै उल्लेखनीय व्यक्तिको चित्रण गरिएको छ। सुरूमा त्यसलाई "मानिसको पुत्र" (दानिएल ७:१३) भनिएको छ भने अर्को "पवित्र जनहरूको सेना वा राजकुमार" (दानिएल ८:११ रूपान्तरित) भनेर सम्बोधन गरिएको छ। पछि आएर उनको नाउँ "मिखाएल" (दानिएल १०:१२) भनिएको छ, जसको अर्थ "परमेश्वर जस्तो अरू को छ र?" हो। फारसका राजासँगको संघर्षमा गाब्रिएललाई सहयोग गर्न उहाँ आउनुहुन्छ (दानिएल १०:१३)। त्यस स्वर्गको जीवलाई स्वर्गदूतले " तिम्रा राजकुमार मिखाएल " भनेर सम्बोधन गरेका छन् (दानिएल १०:२१)। दानिएलको पुस्तकमा मिखाएर फेरि पछि देखा पर्छन्। त्यसबेला उनी परमेश्वरका जनहरूको पक्षमा उभिने भनेर भनिएको थियो (दानिएल १२:१)। यहूदा ९ अनुसार मिखाएललाई प्रधानदूत वा स्वर्गदूत भनिएको छ। जब मोशाको मृत्युभयो त्यसमाथि शैतानले मेरो भन्दा मिखाएलले उसँग झगाडा गरेका थिए र मोशालाई पुनरुत्थान गरिएको थियो। प्रकाश १२:७ले स्वर्गका सेनाहरूको अगुवा भनेर प्रकट गरिएको छ। उहाँले शैतान र उसँग पतित भएका स्वर्गदूतहरूलाई परास्त्र गर्नुहुन्छ। मिखाएल अरू कोही नभएर येशू ख्रीष्ट हुनुहुन्छ। पर्सिया वा फारस साम्राज्यको उच्च सेनाध्यक्ष थियो जो मानव जातिको पछाडि आत्मिक शक्ति थियो। त्यसरी नै परमेश्वरका जनहरूको निम्ति मिखाएल हुनुहुन्छ। उहाँ सेनाहरूको प्रमुख हुनुहुन्छ। तिनीहरूको निम्ति आफू अघि सरेर शैतानसँग लड्नुहुन्छ र जगतमा भइरहेको जगतव्यापी युद्धलाई तिनीहरूको निम्ति जित्नुहुन्छ।

`यस जगतव्यापी युद्धमा येशूले कसरी जितेर बिजेता हुनुभयो? हेर्नुहोस् कलस्सी २:१५` 

जब हामी दुष्टका शक्तिहरूको सामना गर्छौँ तब हाम्रो सर्वश्रेष्ट बिजेता वा च्याम्पिएन येशूमाथि विश्वास र भरोसा राख्न सक्छौँ। आफ्नो सार्वजनिक सेवाकार्य थाल्नुभन्दा अघि येशूले शैतानलाई हराइ दिनुभएको थियो। मरुभूमिमा येशूलाई विभिन्न प्रलोभनमा फसाएर नाश गर्न खोज्दा शैतानमाथि येशूले नै जित्नुभएको थियो। उहाँ अनेकौँ दुष्ट आत्माका फौजहरूसँग भिड्नुहुन्छ र उहाँले उहाँका जनहरूलाई अन्धकारको शक्तिबाट छुटाउनुहुन्छ। आफू क्रुसमा मर्ने निधो गर्नुभएको बेलामा पत्रुसले "यसो गर्नुहुन्न" भनेर येशूलाई निराश पार्न खोजेको बेलामा शैतान पत्रुसद्वारा बोलेको थियो र त्यसबेला उहाँले त्यसलाई हप्काउनुभएको थियो। जब येशूले आफ्ना चेलाहरूलाई अन्तिम वचनहरू भन्नुभएको थियो त्यसबेला आफ्नो मृत्यु शैतानसँगको युद्ध भएको घोषणा गर्नुभएको थियो। तर त्यो युद्ध शैतानसँग निर्णायक विजय प्राप्त गरेर अन्त्य हुनेछ भनेर यसरी बोल्नुभएको थियो "३१ अब यस संसारको न्याय हुन्छ। यस संसारको शासक बाहिर फालिनेछ। ३२ अनि जब म पृथ्वीबाट उचालिन्छु, म सबै मानिसलाई आफूतिर खिँच्नेछु।” ३३ उहाँको मृत्यु कुन प्रकारले हुने हो, सो सङ्केत दिनलाई उहाँले यसो भन्नुभएको थियो।" (यूहन्ना १२:३१-३३)।

कतिपय समयमा हामी यताउति हेर्छौँ, सबैतिर खराबै खराब देख्छौँ। भ्रष्टै भ्रष्ट, हत्याहिंसा, अनैतिकता, रोगव्याधी, आतङ्क, निराशा, आत्महत्या आदिहरू सर्वत्र फैलिएको हामी देख्दछौँ। मानव हाड छाला र रगत नभएको शत्रुले मानव जीवनलाई जताततै निर्दयीतरिकाले आक्रमण गरिरहेको छ। तर यदि हामी येशूको पक्षमा छौँ भने जुनसुकै  कठिन संग्राम हामीले लड्नुपरेतापनि हाम्रो निम्ति येशूले लड्नुहुन्छ र उहाँ हाम्रो विजयी राजकुमार र स्वर्गको मूल पूजारी भएर हाम्रो पक्षमा खडा हुनुहुनेछ।

`यदि हामीले येशूप्रति आस्थाको जीवन बिताइरहेकाछौँ भने रोमी ८:३१-३९मा दिइएको प्रतिज्ञा अनुसार हामीले पनि वास्तविकरूपमा विजयी जीवन बिताइरहेका छौँ भन्ने अनुभूति कसरी पाउने?` 