---
title: कथा
date:  13/03/2020
---

#### मानव भ्रूण जो मर्न अस्वीकार गर्दछ

*भिक्टोर हलबर्ट*

डाक्टरले फुसेइ सुजुकीलाई भने "मलाई दु:ख लाग्छ। तपाईँको श्रीमान् धेरै जवान हुनुहुन्छ। तर उनी आजै मर्न्छन् वा भोलि नै जस्ता छन्।" यो समाचारले तरूणी जापानिज आमाको हृदय छियाछिया भयो। उनी पानी लिने निहुँमा नदीमा गएर त्यहीँ हाम्फालेर मर्ने विषयमा सोच्न थालिन् तर त्यसै बखत दुई जना कालो सुट लगाएका मानिसहरू त्यहाँ देखा परे।

फुसैइको दु:ख सुनेपछि एक जना मानिसले भने "धैर्यधारण गर्नुस्।" अर्कोले पनि "हो, धैर्यधारण गर्नुपर्छ।" अनि एकै छिनमा ती मानिसहरू त्यहाँबाट हराए।

ती मानिसहरूले दिएको हौशलापछि सुजुकीमा केही साहस आयो। उनी घर फर्किन् र आफ्नो श्रीमानको स्याहारसुसार गर्न थालिन्। उनको श्रीमान् मिट्सुहारू जापानमा किसानी थिए। उनि टी.बी. रोगले ग्रस्त थिए।

फेरी सुजुकी दोस्रो बच्च पाउन गर्भवती भइन्। तर मिट्सुहारूलाई आफ्नी श्रीमतीले आफूबिनै दुई छोराछोरीहरूलाई कसरी पाल्ने होलिन् भन्ने चिन्ता भयो। श्रीमान् र श्रीमतीको बीचमा छलफल भयो। आखिरमा उनकी   श्रीमतीले गर्भपतन गर्न मञ्जुर गरिन्। सरकारले पनि तिनीहरूको चाहनालाई अनुमोदन गर्यो।

सुजुकीले औषधी पसलबाट गर्भपतन गर्ने कडा औषधी किनिन्। त्यस पसलेले सुजुकीलाई भनिन् कि त्यो औषधी एकदम कडा छ र त्यसले गर्भपतन गरेरै छाड्छ।

"औषधी खादा होसियार हुनुहोस्। डाक्टरले भनेको भन्दा धेरै नखानुहोस्। नत्र भने तपाईँकै जीवन पनि जोखिममा पर्न सक्छ" सतर्क गराउँदै औषधी पसलले भनिन्।

सुजुकीले त्यो औषधीको पहिलो मात्रा खाइन् जसले उनको गर्भलाई पतन गर्दथ्यो। तर उनको गर्भमा भएको भ्रूण चलेको उनले थाहा पाइन्। अनि के गर्ने होला भनेर उनी रून थालिन् "मेरो बच्चा अझै जिउँदै छ!" अर्को दिन पनि उनले फेरि औषधी लिइन् र तेस्रो दिनमा पनि त्यो गर्भपतन गर्ने औषधी खाइन्। तर उनीभित्र भएको भ्रूण वा वच्चा चलि नै रह्यो। अत्यन्तै निराश भएर उनले चाहिनेभन्दा धेरै अर्थात सबै औषधी उनले पिइन्। तैपनि बच्चा चलेको चलै भयो।

"म त पत्यारै गर्न सक्दिनँ" आफ्नो श्रीमानलाई उनले सुनाइन्।

समय पुगेपछि स्वस्थ्य बालकको जन्म भयो। धेरै महिनापछि सुजुकी र उनको श्रीमान् मिट्सुहारूले सुसमाचार प्रचार सभामा भाग लिए। बालक आकेरीको पहिलो जन्म दिनमा तिनीहरूले बप्तिस्मा लिए।

"तिनीहरूको बप्तिस्माको दिनले मलाई सधै यो याद दिलाउँछ कि मेरो जीवन बचाउन परमेश्वरले हस्तक्षेप गरि मेरी आमाको गर्भबाट मलाई बचाउनुभयो। मेरा बाबुआमा मेरो गाउँको पहिलो एडभेन्टस्टहरू थिए" अवकाश प्राप्त वयोबृद्ध जापानीज पास्टर अकेरी सुजुकीले भने। उनी नर्थरन एशिया पासिफिक डिभिजनको मुख्य सचिब भएर एडभेन्टिस्ट चर्चमा सक्रिय भएका थिए।

अकिरो कुन अवस्थामा जन्मिए भनेर मेरो आमाले मलाई म तीस वर्ष हुँदा सुनाएकी थिइन्। जब मेरी आफ्नै आमाले मलाई यो कुरा सुनाइन् तब मलाई भयानक धक्का भएको महसुस गरेँ। ममाथि ठूलो बज्र परेको अनुभव गरेँ। मेरो पूरै शरीर काँपीरहेको थियो" उनले सुनाए।

परमेश्वरको अत्यन्तै महान् प्रेमप्रति आभारी हुँदै उनले यो सोचे कि म परमेश्वरको अमूल्य उपहार हुँ।

त्यहीँ समयदेखि उनले आफ्नो जीवन परमेश्वरमा पु:न समर्पण गरेका थिए। "मेरो ज्यान बचाउन परमेश्वरले मेरो आमाको गर्भमा हस्तक्षेप गर्नुभयो" परमेश्वरप्रति आभारी हुँदै अकिरोले भने।