---
title:  राजकुमारको दर्शन
date:  09/03/2020
---

`दानिएल १०:४-९ अनुसार यहाँ दानिएललाई के हुन्छ?` 

जब दानिएलले उनको अनुभव बताउँछन् तब उनले देखेको अलौकिक जीवको तेजस्वीमय रूप कस्तो थियो सो हामी कल्पना नै गर्न सक्दैनौँ। त्यो जीवको अनुहार मानिसको (दानिएल १०:५,६) भन्दा स्वर्गमा बसेको अदालतमा (दानिएल ७:१३) आउनुभएको "मानिसको पुत्र"को याद दिलाउँने खालको थियो जुन दानिएलले स्वप्नदर्शनमा देखेका थिए। उहाँको सुतिको कपडाले उनलाई पुजारीले लगाएको वस्त्रको याद दिलाउँछ (लेबी ७:१३)। त्यो जीवको व्यक्तित्वको पक्षले उनी दानिएल ८मा उल्लेख गरिएको दानिएलले देखेका स्वप्नदर्शनमा वर्णन गरेको राजकुमारहरूको राजकुमार (दानिएल ८)लाई चित्रण गर्दछ जो स्वर्गको पवित्र मन्दिरसँग सम्बधित थियो। सुन पुजारीले लाउने पोशाकमा सजिएको उनको गौरबको प्रतीक थियो। यसले उनले राजकीय सम्मान पाएको देखाउँथ्यो। अन्तमा त्यस जीवको आकार बिजुली चम्के जस्तो, आगो, काँशको चमक जस्तो भयो भने उनको शक्तिशाली स्वरले उनी अलौकिक जीव थिए भन्ने देखाएको थियो। ती व्यक्तिमा पुजारीको अधिकार दिइएको थियो, उनमा राजकीय छाँट थियो र उनमा सेनामा हुने गुणहरू थिए। यही खालको जीवसँग यहोशूले पनि सामना गरेका थिए। यरिहो सहरमा आक्रमण गर्नुभन्दा ठिक अघि यहोशूकहाँ अलौकिक जीव देखापरेका थिए (यहोशू ५:१३,१४)। आफ्नो दर्शनमा यहोशूले "परमेश्वरका सेनाहरूको सेनापति" देखेका थिए। हिब्रू भाषामा सेनापति (सार sar ) भन्ने शब्दलाई "राजकुमार" भनेर दानिएल १०:२१मा सम्बोधन गरिएको छ। उनको नाउँ मिखाएल भनिएको छ। तुलनात्मक रूपमा दानिएल र यूहन्नाले देखेका जीव एउटै भएको देखाउँछ। यूहन्नाले पुनरुत्थान हुनुभएको येशूलाई साबथ दिनमा दर्शनमा देखेका थिए।

`दानिएलले दानिएल १०मा उल्लेख गरेका परमेश्‍वरको पुत्रको चित्रण यहोशू र प्रकाशको पुस्तकमा वर्णन गरे झैं कसरी मिल्छ? हेर्नुहोस् यहोशू ५:१३-१५  र प्रकाश १:१२-१८।`

दानिएलका अनुसार जब उनले अलौकिक जीव देखे उनीसँग भएका मानिसहरू डरले भागाभाग भएका थिए र दानिएल आफै पनि कमजोर र सिथिल भएर जमीनमा पछारिन्छन्। परमेश्वरको उपस्थितिको अनुभव उनको निम्ति अति भयावह भएको थियो। तर जे भएपनि तत्कालै उनको डरसँगै उनको दर्शनले यो देखाइएको थियो कि जगतको इतिहासको नियन्त्रण परमेश्वरको हातमा छ। जब दानिएलले देखेको दर्शनको पर्दा उघारिन्छ तब उनको समयदेखि परमेश्वरको राज्यको स्थापना नहुञ्जेलको मानव इतिहासको विवरण उनलाई परमेश्वरले उपलब्ध गराउनुभएको थियो (दानिएल ११,१२)।

`मानव जीवनको इतिहास परमेश्वरको नियन्त्रणमा छ भनेर दानिएलले बारम्बार सिक्न पाएका थिए। त्यसैले हाम्रै व्यक्तिगत जीवनमा पनि उहाँले सवैथोक गर्नसक्नुहुन्छ भनेर हामी कसरी विश्वस्त हुने?`