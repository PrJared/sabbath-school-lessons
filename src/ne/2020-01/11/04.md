---
title:  स्वर्गदूतले दानिएललाई छुन्छन्
date:  10/03/2020
---

`प्रत्येक पल्ट जब स्वर्गदूतले दानिएललाई छुन्छन् तब उनलाई के हुन्छ? हेर्नुहोस्, दानिएल १०:१०-१९` 

दिव्य चहकिलो ज्योतिको चमकले दानिएल मूर्छित हुँदै जमीनमा लोट्छन्। अनि एउटा स्वर्गदूत उनीकहाँ देखा पर्छन् र उनलाई छुन्छन् र सान्त्वना दिन्छन्। दानिएललाई त्यस स्वर्गदूतले तीन पटक छोएका थिए।

जब स्वर्गदूतले पहिलोपल्ट दानिएललाई छुन्छन् तब उनी उभिन सक्ने भएका थिए र स्वर्गबाट आएको सान्त्वनाका शब्दहरू उनीबाट सुन्न पाएका थिए:  “नडराऊ दानिएल, तिमीले आफ्नो मन समझतिर लगाएको र तिम्रा परमेश्वरको सामु आफैलाई नम्र तुल्याएको पहिलो दिनदेखि नै तिम्रा शब्दहरूको सुनुवाइ भएको थियो, र म तिनकै प्रतिउत्तरमा आएको छु।" (दानिएल १०:१२)। दानिएलको प्रार्थनाले स्वर्ग हल्लिएको थियो। यो क्रियाकलापले हाम्रा प्रार्थनाहरू परमेश्वरले सुन्नुहुन्छ भन्ने कुरामा हामी ढुक्क हुन सक्छौँ। अनेकौं कष्ट, संकष्ट र पीडा भोगिरहेको समयमा यो हाम्रो निम्ति ठूलो सान्त्वना हो।

जब स्वर्गदूतले दानिएललाई दोस्रो पल्ट छुन्छन् तब उनी बोल्न सक्ने भएका थिए। आफ्नो डर र छटपटिएको भावनालाई परमेश्वरको सामु उनी व्यक्त गर्दछन्: "१६ अनि मानिसजस्तै देखिने एक जनाले मेरो ओठ छोए, र मैले आफ्नो मुख खोलेर बोल्न लागें। मेरो सामु उभिएकालाई मैले भनें, “मेरा प्रभु, दर्शनको कारणले गर्दा म वेदनाग्रस्त र असहाय भएको छु। १७ म, हजूरको सेवक, कसरी हजूरसँग कुरा गर्न सक्छु र, मेरा प्रभु? मेरो ताकत गइसकेको छ र सास फेर्न पनि मुश्किल परेको छ।” (दानिएल १०:१६-१७)। त्यसकारण परमेश्वर हामीसँग बोल्नुमात्र हुन्न हामीले पनि हाम्रो मुख खोलोस् र हाम्रा भावनाहरू, आवश्यताहरू र चाहनाहरू उहाँलाई व्यक्त गरोस् भनि उहाँ चाहनुहुन्छ।

जब स्वर्ददूतले दानिएललाई तेस्रो पल्ट छुन्छन् तब उनलाई तागत आउँदछ। आफ्नो कमजोर, असहाय र अभावको महसुस जब दानिएललाई थाहा हुन्छ तब स्वर्गदूतले उनलाई छुन्छन् र स्वर्गदूतले परमेश्वरको शान्तिको वचनहरू दिएर उनलाई सान्त्वना दिँदछन्: " “उच्च सम्मान गरिएका हे मानिस, नडराऊ। तिमीलाई शान्ति होस्, अब तिमी बलिया होऊ, बलिया होऊ।” जब तिनी मसँग बोले, मैले बल पाएँ र भनें, “मेरा प्रभु, बोल्नुहोस्, किनभने हजूरले मलाई बल दिनुभएको छ।”  (दानिएल १०:१९)।यसलाई हामीले दानिएलको प्रार्थनाको जवाफ दिन परमेश्वरले उनीकहाँ स्वर्गदूत पठाइएको कुरा सम्झिनुपर्छ। उनलाई चाहिने दिव्यज्ञान र समझशक्ति दिन स्वर्गदूतलाई खटाइएको थियो। बर्तमान यरुशलेमको बारेमा शोक व्यक्तगर्दै ध्यान दिइरहेका दानिएललाई साहस दिने उद्देश्य स्वर्गदूतको थियो। अध्याय ११मा दानिएलले देख्ने दर्शन बुझ्न उनलाई ज्ञान र समझशक्ति चाहिएको थियो। जब परमेश्वर हाम्रो पक्षमा हुनुहुन्छ भने कष्टको बेलामा पनि हामीमा शान्ति हुनसक्दछ। र हामी उहाँको प्रिय स्पर्सले भविष्यको आशातिर लम्किरहन सक्छौँ।

`"हाम्रो दैनिक साधारण जीवनको बाटोमा हिँडिरहन हाम्रो निम्ति स्वर्ग धेरै नजिक हुनसक्छ"-एलेन जी ह्वाइट, द डिजाएर अभ एजेज, पृ. ४८बाट रूपान्तरित। स्वर्ग र पृथ्वी कति नजिक छ भन्ने कुरालाई तपाईँले बारम्बार सम्झिरहनुभएको छ? यदि यो सत्यलाई तपाईँको हृदय र दिमागमा राखि छोड्नुभयो भने तपाईँको जीवन कसरी फरक हुनेछ होला?`