---
title: युद्धदेखि विजयसम्म
date:  07/03/2020
---

### यस अध्यायका मूल पदहरू
एफिसी ६:१२, दानिएल १०, एज्रा ४:१-५, यहोशू ५:१३-१५, प्रकाश १:१२-१८, कलस्सी २:१५ र रोमी ८:३७-३९।

> <p>यस अध्यायको मूल सार पद</p>
> "तिनले भने, “उच्च सम्मान गरिएका हे परमेश्वरका प्रिय मानिस, नडराऊ। तिमीलाई शान्ति होस्, अब तिमी बलियो होऊ, हो, बलियो होऊ।”  (दानिएल १०:१९)।

दानिएल ११ र १२ अध्यायमा दानिएललाई देखाइएको स्वप्नदर्शनको निष्कर्षलाई दानिएल १०मा प्रस्तुत गरिएको छ।   दर्शनको बारेमा स्वर्गदूत दर्शनद्वारा दानिएलकहाँ आएका थियए तब उनको हृदयमा अत्यन्तै ठूलो द्वन्द्व (दानिएल १०:१) मच्चिएको थियो र उनी थुरथुर कामेका थिए। दर्शन आफै पनि ठूलो द्वन्द्वको बारेमा थियो। त्यस द्वन्द्वको विस्तृत विवरण दानिएल ११मा दिइएतापनि दानिएल १०ले त्यस द्वन्द्वको अध्यात्मिक पक्षलाई देखाउँछ। यस पृथ्वीमा भइरहेको युद्ध तथा आतङ्कहरूको पर्दा पछाडि सारा जगतमा भइरहेको आत्मिक संघर्ष वा द्वन्द्व चलिरहेको दानिएल १०ले देखाउँछ। जब हामी प्रार्थना गर्छौँ त्यसबेला हामी पनि जगतमा भइरहेको परमेश्वर र शैतानको बीचमा भइरहेको द्वन्द्वमा सहभागि हुनपुग्छौँ। हाम्रो प्रार्थनाले त्यस संघर्षमा कसरी प्रभाव पारिरहेको हुन्छ भनेर हामी यस अध्यायमा अध्ययन गर्नेछौँ। तर यो पनि थाहा पाउनु जरुरी छ कि यस संसारमा हामीले सामना गरिरहेका अनेकौं संघर्षमा हामीमात्र एक्ला छैनौं। हाम्रो निम्ति येशू आफै पनि शैतानसँग युद्ध गरिरहनुभएको छ।  हाम्रो युद्ध, मनमुटाव, झगडा आदि पृथ्वीका कुनै मानिस वा तत्वसँग होइन तर अन्धकारका शक्तिहरूसँग हो भनेर हामीले सिक्नेछौँ।

यस कथनलाई पुष्टि गर्न प्रेरित पावलले दानिएल आएको सयौं वर्षपछि भनेका थिए "१२ किनकि हामीहरूको युद्ध शरीर र रगतको विरुद्ध होइन (अर्थात कुनै मानिससँग होइन), तर प्रधानताहरूका विरुद्ध, शक्तिहरूका विरुद्ध, वर्तमान अन्धकारका सांसारिक शासकहरूका विरुद्ध र स्वर्गीय स्थानहरूमा भएका दुष्ट्याइँका आत्मिक सेनाहरूका विरुद्ध हो।" ( एफिसी ६:१२ रूपान्तरित)। आखिरमा आएर कुनै पनि संघर्ष वा युद्धको सफलता येशूमा नै निर्भर रहन्छ जो एक्लैले शैतानलाई क्रुसमा हराउनुभएको थियो।