---
title:  थप जानकारी
date:  07/02/2020
---

पौराणिक कालमा राजाहरूका दरवारमा ठूला ठूला भोजभतेर खुवाउँने चलन सामान्य थियो। आफ्नो महानता, यश, शक्ति, इज्जत, मोजमज्जा र अत्याधिक सम्पत्ति भएको देखाउन त्यसबेलाका राजा महाराजाहरूले ठूला भोजभतेर वा पार्टीहरू आयोजना गर्दथे। राजा बेलशजरले गरेको भोजभतेरको बारेमा हामीसँग बिस्तृत जानकारी नभएतापनि हामीलाई यो थाहा छ कि त्यो भोज त्यसबेला आयोजना गरिएको थियो जब मिड (मादी) र पर्सियाका सैनिकहरू बेबिलोनमा हमला गर्ने तरखरमा थिए। बेबिलोन र त्यहाँका जनताहरूलाई शत्रुले आक्रमण गर्लान् कि भन्ने कुरामा चिन्ता गर्नुपर्ने खास कारण नै थिएन। बेबिलोन सहर ठूला ठूला र अग्ला पर्खालहरूले घेरिएको थियो। त्यहाँ धेरै वर्षसम्मलाई पुग्ने खाने कुराहरूको सञ्चय गरिएको थियो। सहरको मुटुबाट नै युफ्रेटिस नदी बगेको हुनाले त्यहाँ खाने पानीको समस्या थिएन। त्यसैकारणले बेबिलोन सहरलाई बाहिर शत्रुहरूले घेरा हालिसक्दापनि तिनीहरूले आफ्नो सहर सुरक्षित नै भएको महसुस गरेर ठूलो राजकीय भोजको आयोजना गरिरहेका थिए। तर रक्सीले मातेर उत्पात भएका राजा र त्यसका सहभागिहरूमा त्यो भोज खाने उत्सब अति नै गिरेर बिलासितामा परिणत भइरहेको थियो। परमेश्वरको शक्तिको सामु मानवीय शेखी कति बेकारको रहेछ भनेर बताइएको त्यो गवाहीलाई अत्यन्तै प्रभावकारी मान्नुपर्छ। दानिएलले अन्तिम समयमा भएपनि राजालाई यो सत्य बताउँछन् "तपाईँको सास परमेश्वरको हातमा छ र उहाँलाई तपाईँ चल्ने सबै बाटोहरू थाहा छ। हजुरले उहाँको महिमा गर्नुभएन" (दानिएल ५:२३ रूपान्तरित)।

"राष्ट्रहरूको इतिहासले हामीसँग अहिले बोलिरहेका छन्। प्रत्येक राष्ट्र र प्रत्येक व्यक्तिलाई परमेश्वरको बृहत योजनाभित्र काम गर्न नियुक्त गर्नुभएको छ। आज मानिसहरू र राष्ट्रहरूको घन्टी परमेश्वरको हातमा छ जसले कहिल्यै पनि भूल गर्नुहुन्न। सबै मानिसहरूले आफ्नो भविष्य आफ्नै आत्मनिर्णयकासाथ चुनिरहेका हुन्छन् र परमेश्वरको योजना अनुसार जे जे उपलब्धि हासिल हुनुपर्ने हो सो उहाँले नै निर्धारण गरिरहनु भएको छ।"-एलेन जी ह्वाइट, प्रोफेटस् एण्ड किङ्गस, पृ. ५३६बाट रूपान्तरित

**चिन्तनमनन्:**

`अ.  समाज, संस्कार, संस्कृति आदिको नाउँमा मानिसले परमेश्वरको सत्यलाई कसरी बेइज्जत, अनादर वा होच्याएर बिटुलो गरिरहेका छन् सो सोच्नुहोस्। परमेश्वरको नाउँलाई अपमान गर्ने खालका प्रवृत्तिहरूको सामना व्यक्तिगतरूपमा वा चर्चद्वारा कसरी सामना गर्ने?`

`आ.    बेलशजरको कथाले मुक्ति भनेको हामीलाई के थाहा छ भन्ने कुरा भन्दा पनि हामीले थाहा पाएको सत्यप्रति हामी कसरी जवाफदेही भएका छौँ भनेर खुलासा गर्नुलाई तपाईँ के भन्नुहुन्छ? हेर्नुहोस् "तर उनका छोरा, हजूर बेलसजरले यी सबै कुरा जान्दाजान्दै पनि आफूलाई नम्र बनाउनुभएन।" (दानिएल ५:२२)।`

`इ.    दानिएल ५:२३मा कुन अत्यन्तै महत्त्वपूर्ण आत्मिक नीतिहरू हाम्रो अघि तेर्स्याइएको छ? परमेश्वरसँग मुकाबिला नगर्नु, उहाँसँग प्रतिस्पर्धा नगर्नु र उहाँले पवित्र पार्नुभएका वस्तु वा जनहरूको विरुद्धमा नजानु भनेर सो पदले यसरी बताउँछ "बरु स्वर्गका परमप्रभुको विरुद्धमा आफैलाई खड़ा गर्नुभएको छ। हजूरले उहाँको मन्दिरबाट भाँड़ाहरू हजूरकहाँ ल्याउन लगाउनुभयो, र हजूर र हजूरका भारदारहरू, हजूरका श्रीमतीहरू र रखौटीहरूले तीबाट दाखमद्य पिउनुभयो। हजूरले चाँदी र सुनका, काँसाका, फलामका, काठ र ढुङ्गाका देवताहरूको प्रशंसा गर्नुभयो, जो न देख्छन् न सुन्छन् न बुझ्छन्। तर हजूरले यी परमेश्वरको आदर गर्नुभएन, जसको हातमा हजूरको जीवन र हजूरका मार्गहरू छन्।" यस पदले परमेश्वर सृष्टिकर्तामात्र होइन हाम्रो संभारकर्ता पनि हुनुहुन्छ भनेर हामीलाई कसरी सिकाउँछ?`

`ई.    भित्तामा जे लेखिएको छ त्यसको बारे थाहा नपाएपनि बेबिलोनको सम्राट् डरले थुरथुर काँपेका थिए (दानिएल ५:६)। आफ्नो स्वविवेकले पहिल्याएको सत्यलाई मिचेर जीवन बिताउँदा के हुदोरहेछ भनेर उक्त पदले हामीलाई के सिकाइरहेको छ?`