---
title:  महारानीको प्रवेश
date:  04/02/2020
---

`बेबिलोनी साम्राज्यका कुनै पनि वुद्धिजीवि भनाउँदाहरूले तिनीहरूकै भाषामा भित्तामा लेखिएको वाक्य पढ्न नसक्दा राजा अत्तालिरहेका थिए त्यसैबेला रानीको प्रवेश हुन्छ। उनले राजालाई र दानिएललाई के भनिन् जसको बारेमा उनले थाहा पाउनैपर्ने थियो? दानिएलको अस्तित्वप्रति राजा अनभिज्ञ वा अन्जान भए झैँ आभास त्यो दृष्यले कसरी दिन्छ? हेर्नुहोस् दानिएल ५:८-१२`

कसैले पढ्न र बुझ्न नसक्ने रहस्यमय सन्देश भित्तामा हुँदा भोजभतेर र पेय पदार्थ पिएर नशामा रमाइलो गरिरहेका राजा र उनका भारदार तथा दरवारियाहरू आत्तिइरहेकै बेलामा कोठामा रानी प्रवेश हुन्छ। अन्यौलमा परिरहेका राजालाई समस्याको समाधानको निम्ति रानीले सल्लाह दिन्छिन्। रानीले उनलाई दानिएलको बारेमा याद दिलाउँछिन्। नबूकदनेसरको समयमा सपनाको अर्थ बताइदिने क्षमता भएका र रहस्यहरू समाधान गर्न सक्ने बरदान भएका दानिएललाई विशेष व्यक्तिको रूपमा रानीले चिनाउँछिन्। यदि बेलशजर उनका अग्रजहरू जस्तै चलाख भएको भए रहस्यमय लेख पढ्न कसको सहायता माग्नुपर्छ भन्ने कुरा उनलाई थाहा हुन्थ्यो। त्यसबेला रानीको हस्तक्षेप आवश्यक थियो किनभने अब के गर्ने भन्ने विषयमा राजालाई केहि थाहा थिएन। यदि बेबिलोन सभ्यताका बुद्धिजीविहरूले भित्तामा लेखिएका अक्षरहरू पढ्न सकेनन् भने अरू कसले पढ्न सक्लान् र भन्दै राजा र सबै भारदारहरू शोकमा परेका थिए। राज्यमा केवल एक जनालेमात्र रहस्यमय वाक्य पढ्न सक्ने र अर्थ बुझाउन सक्ने क्षमता भएका दानिएललाई नबोलाउँदा रानीले राजालाई हप्काए जस्तो देखिन्थ्यो। राजाकोसामु रानीले यसरी दानिएलको प्रशंसा गर्छिन्: ती अगमवक्तामा पवित्र परमेश्वरको आत्मा छ, उनमा दिव्यज्योति छ र ईश्वरीय बुद्धि छ, उनमा समझशक्ति छ, उनमा अत्यन्तै उत्तम आत्मा छ। उनमा ज्ञान छ। उनमा सपनाहरूको अर्थ खोल्न, अड्चनहरू फुकाउन र रहस्यहरूको वाख्या गर्ने र सबै कुराहरू बुझ्ने क्षमता छ। नबूकदनेसारको समयमा उनी जादुगर, ज्योतिषी, तन्त्रमन्त्र गर्ने र कल्दी अर्थात् बेबिलोनका बुद्धिजीविहरूका मुखिया थिए भनेर रानीले राजा र दरवारियाहरूको सामु दानिएलको मुक्तकण्ठले प्रशंसा गरिन्।

तर राजकीय भोजमा राजाले दानिएललाई किन पन्छाए भन्ने कुरामा हामीलाई अचम्म लाग्न सक्छ। बाइबलमा त्यसको सिधै जवाफ दिइएको छैन। तर राजाको तेस्रो वर्षसम्म राज्यको काममा सेवाकार्यमा लागेपछि (दानिएल ८:१,२७) उनी सक्रिय नभएका हुनसक्छन्। अर्को कुरो दानिएलको उमेरको कारणले पनि हुनसक्छ। हुनसक्छ उनी ८० वर्षका थिए। पुरानो पुस्तालाई हटाएर नयाँ पुस्तालाई नेतृत्व प्रदान गर्ने राजाको चाहना भएको पनि हुनसक्छ। दानिएलले परमेश्वरलाई विश्वास गर्न नचाहेकोले पनि दानिएललाई वेवास्ता गरिएको हुनसक्छ। तर जे भएतापनि वा जुनसुकै कारणहरू भएतापनि दानिएल जस्तो प्रतिष्ठित, उल्लेखनीय सम्माननीय, आदरणीय तथा प्रख्यात व्यक्तित्व भएका व्यक्तिलाई पनि मानिसहरूले छिट्टै बिर्सन सक्दा रहेछन् भनेर यो कथाले हामीलाई बताउँदछ।

`राजा बेलशजर र उनका दरवारियाहरूलेमात्र होइन आजको संसारमा पनि आफ्नै मोजमज्जा र मपाइँ हुन खोज्ने प्रवृत्तिले गर्दा परमेश्‍वर र उहाँका जनहरूलाई वेवास्ता गर्ने चलन थियो र छ भन्ने कुरा रोमी १:१६-३२ले कसरी बताउँछ?` 