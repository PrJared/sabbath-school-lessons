---
title: अभिमान तथा अहङ्कारबाट उत्पन्‍न विनाश
date:  01/02/2020
---

### यस अध्यायका मूल पदहरू
दानिएल ५, प्रकाश १७:४­६, भजन ९६:५, कलस्सी १:१५­१७, रोमी १:१६­३२, उपदेशक ८:११ र प्रकाश १४:८।

> <p>यस अध्यायको मूल सार पद</p>
> ×उहाँले नै समय र ऋतुहरू परिवर्तन गर्नुहुन्छ; उहाँले नै राजा वा शासकहरूलाई सिंहासनमा राख्नुहुन्छ र हटाउनुहुन्छ;  उहाँले नै बुद्धिमानीलाई बुद्धि दिनुहुन्छ र समझदारहरूलाई ज्ञान वा समझ दिनुहुन्छ।" (दानिएल २:२१ रूपान्तरित)।

मानिसले आफूलाई कति न ठूलो हुँ भनेर आफ्ना उपलब्धिहरू (वा आविष्कारहरू) अति महान् छन् भनेर घमण्ड गरेपनि वा हुँकार देखाएतापनि त्यसको अन्त्य कति नाटकीय रूपमा हुन सक्दो रहेछ भन्ने प्रभावकारी उदाहरण परमेश्वरको वचनले दानिएल ५ मा औंल्याएको पाइन्छ। राजा नबूकदनेसरलाई यो पाठ सिक्न धेरै वर्ष लागेतापनि उनका नाति बेलशजरले भने सिकेका थिएनन्। यरुशलेमबाट लुटेर ल्याएको परमेश्वरको सम्पति पवित्र भाँडाकुँडाहरूलाई आफ्नो दरवारीय शोखको निम्ति अपवित्र र परमेश्वरको बेइज्जत हुने गरि रात्री भोजमा चलाएका थिए। परमेश्वरको नाउँमा समर्पित भाँडाकुँडाहरूको दुरुपयोग वा अपवित्र कामको निम्ति चलाएर राजाले परमेश्वरलाई चुनौतिमात्र होइन उहाँलाई आक्रमण नै गरेको ठहरिएको थियो। दानिएल ८ अध्यायमा लेखिएको सानो सिंङको पापको ज्यादती कस्तो थियो त्यस्तै राजा बेलशजरले पनि आफ्नो पापको कचौरा भराएर पोखाएका थिए। यसले परमेश्वरको पवित्र मन्दिरको जगमाथि नै हमला गरेको थियो। परमेश्वरले बेलशजरलाई उनको राज्य सिंहासनबाट हटाउनुभएको घट्नालाई भविष्यको सूचकको रूपमा लिनुपर्छ। जसरी राजालाई उनको रजाईँबाट परमेश्वरले हुत्याउनुभयो त्यसरी नै अन्तिम युगमा उहाँका शत्रुहरू वा उहाँका विरोधीहरू पनि हुत्याइनेछन्। राजा बेलशजरलाई सत्ताच्यूत गरेको मिति ई.पू ५३८को रातमा थियो जुन दानिएल ५मा वर्णन गरिएको छ। त्यस रात माडि­फारिसी वा मिडपर्सियाको सैनिकले बेबिलोन साम्राज्यको पतन गराएको थियो। दानिएल २ मा भविष्यवाणी गरे अनुसार त्यस बेला सुनौलो बेबिलोनको साम्राज्य चाँदीरूपी अर्को साम्राज्यको हातमा सारिएको थियो। यस संसारको मामिला परमेश्वरको हातमा छ भन्ने प्रमाण त्यस घट्नाले पनि स्पष्ट पार्दछ।