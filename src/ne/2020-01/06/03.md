---
title:   निमन्त्रणा नगरिएको पाहुना
date:  03/02/2020
---

`दानिएल ५:५-८ पढ्नुहोस्। त्यहाँ के भएको थियो र राजा किन अत्तालिए? त्यहाँ जे भयो सो कुरा दानिएल २सँग कसरी मिल्छ? दुवै कथाहरूमा भएका समानताहरू किन महत्त्वपूर्ण छन्? यसै सन्दर्भमा भजन ९६:५ र कलस्सी १:१५-१७ पनि पढ्नुहोस्। पहिले हेर्नुहोस् दानिएल ५:५-८  (भजन ९६:५ " किनकि जाति-जातिहरूका सबै देवहरू केवल मूर्ति मात्र हुन्‌, तर परमप्रभुले त स्‍वर्ग सृष्‍टि गर्नुभयो।" र कलस्सी १:१५-१७)।` 

उनको बाजे नबूकदनेसरले सङ्कटमा पर्दा जे गरे (दानिएल २:२,४:७) त्यही काम बेलसेजारले पनि गरे। भित्तामा अलौकिक हातले लेखेको रहस्यमय लेख पढ्नलाई उनले ज्योतिषीहरू, कल्दी वा बेबिलोनका विद्वानहरू, तन्त्रमन्त्र गर्ने र भविष्यवाणी गर्नेहरूलाई दरवारमा बोलाए। यदि तिनीहरूले त्यो लेख स्पष्टसँग पढ्न सकेको खण्डमा  तिनीहरूलाई यसरी ठूलो सम्मान र इनाम दिइनेछ भनेर प्रतिज्ञा गरे:    (१) बैजनी पोशाक लगाइदिइनेछ। यो पोशाक पौराणिक कालमा राजामहाराजाहरूले लगाउँथ्यो (एस्थर ८:१५) (२) सुनको सिक्रीको माला लगाइदिइनेछ। त्यसको अर्थ उसलाई समाजको उच्च सम्मान दिइनेछ (उत्पत्ति ४१:४२) र (३) आफ्नो राज्यको तेस्रो शासक बनाइनेछ। यस्तो खालको इनाम बेबिलोनमा चलेको थियो भनेर त्यस देशको इतिहासले बताउँछ। बेलशजरको बुबाले राजा नाबोनिदससँग दोस्रो शासक भएर बेबिलोनमा राज्य गरेका थिए। रहस्यमय लेख पढ्न सक्नेलाई बेबिलोनको तेस्रो शासक बनाइदिने भन्नुको अर्थ आफूभन्दा दोस्रो शक्तिशाली स्थानमा नियुक्त गरिने वचन राजा बेलशेजारले दिएका थिए। तर अनेकौँ लोभलाग्दा इनामहरूको घोषणा गरिएको भएतापनि बेबिलोनका ती ज्ञानी मानिसहरू रहस्यमय लेख पढ्न असफल भए।

राजाले गरेका सबै पापहरूमध्ये सबभन्दा ठूलो पाप यो थियो कि उनले गलत स्रोतबाट त्यो ज्ञानबुद्धिको अपेक्षा गरेका थिए। बेबिलोनका विशेषज्ञहरूले भित्तामा लेखिएको लेख पढ्न र त्यसको अर्थ बताउन सकेनन्। अचम्मको कुरो त यो थियो कि त्यहाँ लेखिएको भाषा तिनीहरूको आफ्नै आरामिक भाषा थियो। त्यहाँ लेखिएका लवजहरू तिनीहरूको निम्ति अर्थहीन थिए। यशैयामार्फत परमेश्वरले बोल्नुभएको कुराले हामीलाई याद दिलाउँछ: "बुद्धिमान् मानिसहरूका ज्ञानबुद्धि नाश हुनेछन्, र जतिसुकै चिन्तक वा विद्वान् भनेर दावी गरेतापनि तिनीहरूको समझशक्तिलाई लुकाइनेछ" (यशैया २९:१४ रूपान्तरित)। यो पदलाई उद्धृत गर्दै पावल भन्दछन् "बुद्धिमानी मानिस खोइ? धर्मशास्त्रका पण्डित वा शास्त्रीहरू खोइ? यस युगको बारेमा बादबिवाद गर्नेहरू खोइ? यस संसारका ज्ञानबुद्धिलाई परमेश्वरले मूर्ख बनाउनुभएन त? यस संसारका ज्ञानबुद्धिले परमेश्वरलाई चिन्न नसकेकोले विश्वासद्वारा मुक्ति पाउनेहरूको निम्ति मानिसहरूले मूर्ख ठानेका सन्देश परमेश्वरको आफ्नै बुद्धिद्वारा प्रचार गरियो" (१ कोरन्थी १:२०,२१ रूपान्तरित)।

कतिपय सत्यहरू अत्यन्तै महत्त्वपूर्ण भएकोले ती सत्यका भेदहरू खोल्ने अधिकार सर्वसाधारण मानिसहरूलाई दिइएको छैन (वा सत्य थाहा पाउन तिनीहरू योग्य थिएनन्?-अनुवादकको टिप्पणी)। परमेश्वरले हामी एडभेन्टिस्टहरूलाई धेरै सत्यज्ञानहरू दिनुभएको छ। त्यसलाई हामी के गर्ने सो हाम्रो हातमा सुम्पिएको छ।

`बेबिलोनका बुद्धिमानी मानिसहरूलाई दिइने इनामको बारेमा सोच्नुहोस्। त्यो इनाम पाइसकेपछि ती इनामहरू कस्ता बेकारका हुनेरहेछन् भन्ने कुरा सोच्नुहोस्। यस संसारमा पाइने सम्मान इज्जत आदि कति क्षणिक हुन्छन् भनेर त्यस कथाले हामीलाई कसरी देखाउन खोजेको छ? हामीले यस संसारमा जे गरेपनि अनन्त जीवनलाई लक्षित गरेर गर्नुपर्छ भन्ने कुरा हाम्रो दिमागमा राखि रहन किन जरुरी छ?`