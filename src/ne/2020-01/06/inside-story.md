---
title: कथा
date:  07/02/2020
---

#### दाँतको डाक्टरभन्दा उत्तम

*म्याडलिन डाइच*

ती महिला अत्यन्तै हँसिली भएर मसँग बोल्दै थिइन्। केही घन्टा अघि उनले आफू कति धेरै निराश थिएँ भनेर मलाई सुनाइरहेकी थिइन्। अमेरिकाको टेक्सास राज्यमा स्वास्थ्य शिबिर चलिरहेको कार्यक्रम पाथवे टु हेल्थ मेगा क्लिनिकमा सित्तैमा दाँत जचाउन नपाउदा आफू निराश भएको दुखेसो पनि पोखाउँदै थिइन्।

अमेरिकाको टेक्सास राज्यको फोर्ट वर्थमा विल रोजरस् मेमोरियल सेन्टरमा सेभेन्थ-डे एडभेन्टिस्टले ठूलो स्वास्थ्य सिबिरको आयोजना गरेको थियो। उक्त सिविर तीन दिनसम्म चलेको थियो। पहिलो दिनमै धेरै मानिसहरू स्वास्थ्य उपचार तथा अन्य सेवाहरूको निम्ति लाइनमा उभिएका थिए। त्यसमा ती महिला पनि थिइन्। जब उनी लाइनबाट अगाडि आइपुगिन् तब उनले थाहा पाइन् कि त्यो दिनमा दाँत जाँच्ने कार्यक्रम नै सकिएको रहेछ। तब उनी अत्यन्तै निराश भएर फर्कदै थिइन् एक जना स्वयंसेवकले उनलाई आँखा जाच्न जान अनुरोध गरिन्। त्यो पनि सितैमा। त्यसपछि उनीपनि हुन्छ भनेर त्यतैतिर लागिन्। ब्लड प्रेसर र अरू आवश्यक जाँचहरू गरिसकेपछि उनी आँखाको डाक्टरको अगाडि बसिन्।

ति जाँच्ने मानिसले उनको कागजमा हेरेर केही महत्त्वपूर्ण प्रश्नहरू गरे। उनमा केही कुराको कमजोरी भएको उक्त डाक्टरले थाहा पाएका थिए। त्यसकारण नजिकै रहेको अर्को डाक्टरसँग ती आँखाको डाक्टरले सल्लाह मागे। डाक्टरले जाँचेर उनलाई सोनोग्राम गर्न लगाए र उनमा हाइपोथाइराडिजम अर्थात थाइराइडको समस्या भएको कुरा वताए। डाक्टरले उनीसँग रोगको केही लक्षणहरू वारे सोधे। जस्तै अनावश्यक रूपमा थाक्ने, निराश हुने, रिस उठ्ने, रूघा लाग्दा छिटो निको नहुने र मोटो हुँदै जानु।

"हो, डाक्टर साहेब, यस्तो त मलाई छ वर्षदेखि भइरहेको छ!" ती महिलाले जवाफ दिइन्।

उनले धेरै डाक्टरहरू चहारेकी थिइन् तर कसैले पनि उनको रोग पत्ता लगाउन सकेका थिएनन्। उनको स्वास्थ्य बीमाले गर्दा सोनोग्राम र अरू महंगो स्वास्थ्य परीक्षण गर्न सकेको थिएन। उनीसँग पैसा पनि थिएन र उनको स्वास्थ बीमाले केवल डाक्टरको फीमात्र तिर्न पुग्थ्यो।

जब मैले ती महिलालाई भेटेँ उनी पाथवे टु हेल्थ स्वास्थ्य सिबिरबाट फर्कदै थिइन्। त्यस कार्यक्रममा सहयोग गर्ने केही स्वयंसेवकहरूले उनलाई त्यस कार्यक्रमको सेवाकार्यप्रति संतुष्ट थिइन् कि थिइनन् भनेर उनलाई सोध्दा उनले आफ्नो अनुभव तिनीहरूलाई बताइरहेकी थिइन्। उनीप्रति मेरो सहानुभूति छ किनकि म पनि उनी जस्तै थाइराइडको बिमारले ग्रसित छु।

"मैले त म मर्छु भनेर केही महिना अघि मात्र सोचिरहेको थिएँ किनभने मलाई के भएको थियो सो मलाई थाहा थिएन। जब मैले औषधी खान थालेँ तब मलाई धेरै हलुका भयो। तपाईँले नियमित रूपमा औषधी खानुभयो भने तपाईँलाई धेरै सञ्चो हुनेछ" मैले उनलाई सुनाएँ।

"म त दाँत सफा गर्न आएको थिएँ। यदि दाँतको डाक्टरले जाँच्न पाएको भए मेरो खास समस्या कसैलाई पनि थाहा नै हुने थिएन। जुनरूपमा परमेश्वरले काम गर्नुभयो त्यो अचम्मको थियो" हाँस्दै उनले भनिन्।