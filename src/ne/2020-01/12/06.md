---
title:  युगको अन्तमा हुने घट्नाहरू
date:  19/03/2020
---

`दानिएल ११:४०-४५ पढेर त्यहाँ के भइरहेको छ सो सोच्नुहोस्`

यहाँ दिइएका केही वाक्यहरूले माथिको अंशलाई बुझाउन सहयोग गर्दछ: "अन्तको समय" भन्ने कथन केवल दानिएलको पुस्तकमामात्र पाइन्छ (दानिएल ८:१७, ११:३५, ४०, १२:४,९)। उक्त दानिएलका भविष्यवाणीहरूलाई केलाएर हेर्दा अन्तको समय भनेको सन् १७९८मा भएको पोपतन्त्रको पतनदेखि मरेकाहरूको पुनरुत्थान नहुञ्जेलसम्म फैलिएको समयलाई देखाउँछ (दानिएल १२:२)।

उत्तरका राजा: भौगोलिक रूपमा हेर्ने हो भने यसले सेल्युसिड बंशलाई देखाउँछ तर यसले मूर्तिपूजा गर्ने शक्ति र अन्तमा रोमको पोपीय शासनपद्धतिलाई देखाउँछ। यथार्थमा यस कथनमा भौगोलिक क्षेत्रलाई नऔंल्याइएको परिप्रेक्ष्यले परमेश्वरका जनहरूको आत्मिक शत्रुहरूलाई देखाउँछ। हामीले यो पनि ख्याल गर्नुपर्छ कि पूर्वका राजा भनेको सत्य परमेश्वरको नक्कली रूप हो। यस जीवलाई साङ्केतिक रूपले बाइबलमा उत्तरसँग वा विहानको तारासँग जोडेको छ। (यशैया १४:१२ " १२ ए बिहानको तारा, प्रभातको पुत्र, तँ स्वर्गबाट कसरी खसेको छस्! उहिले जाति-जातिहरूलाई होच्याउने, तँ कसरी भूइँमा तल खसालिइस्। १३ तैंले आफ्नो हृदयमा भनिस्, “म स्वर्गमा उक्लनेछु। परमेश्वरका ताराहरूभन्दा माथि म मेरो सिंहासनलाई उच्च पार्नेछु। पवित्र पर्वतको सबैभन्दा उच्च टाकुरामा सभासद्को पर्वतमा म विराजमान हुनेछु। १४ म बादलको टुप्पाभन्दा माथि उक्लनेछु, म आफूलाई सर्वोच्च परमेश्वर जत्तिकै बनाउनेछु।" यशैया १४:१२-१४)।

दक्षिणका राजा: पहिले यो इजिप्टको प्टोलेमिक बंशलाई सम्बोधन गरिएको थियो। यो पवित्र सहरको दक्षिणतिर पर्दछ। तर भविष्यवाणीलाई उघारेर हेर्दा यसको निम्ति धार्मिक पक्षबाट हेरिनु जरुरी छ। यसलाई त्यस्ता विद्वानहरूसँग जोडेर सम्बोधन गरिएको पाइन्छ ती विद्वानहरूमा नास्तिकहरू पनि पर्छन्। प्रकाश ११:८मा सम्बोधन गरिएको इजिप्टको बारेमा टिप्पणी गर्दै एलेन जी ह्वाइट भन्नुहुन्छ "यो नास्तिकपना वा परमेश्वरको अस्तित्वलाई नस्वीकार्ने प्रवृति हो।"-द ग्रेट कन्त्रोभर्सी, पृ. २६९बाट रूपान्तरित।

सुन्दरपवित्र पहाड: पुरानो करारमा यो कथनले सियोन अर्थात् यरुशलेमलाई जनाउँछ। यो इस्रायलीहरूको मुटु र राजधानी हो। भौगोलिकरूपमा यो प्रतिज्ञा गरिएको भूमिमा अवस्थित छ। तर क्रुसपछि परमेश्वरका जनहरूलाई अब जातीय र भौगोलिकरूपमा व्याख्या गरिदैन। त्यसकारण सुन्दर पवित्र पहाड भन्दा परमेश्वरका जनहरूको प्रतित हुन जान्छ जो संसारभरि फैलिएका छन्।

त्यसकारण, ती घट्नाहरूलाई  यसरी अर्थ लगाउन सकिन्छ:

(१) दक्षिणको राजाले उत्तरको राजामाथि आक्रमण गर्दछन्: फ्रान्सको जनक्रान्तिले धर्मलाई मेट्न खोजेको थियो र पोपलाई बन्धनमा राखेर पोपीय शक्तिलाई परास्त गर्न खोजेको थियो तर असफल भयो। (२) उत्तरको राजाले दक्षिणको राजामाथि आक्रमण गर्दछन्: पोप र उनका गठबन्धनले निर्माण गरेका धर्मको शक्तिलाई नास्तिक र परास्त गरिएका शत्रुहरू (धार्मिक, राजनैतिक, दार्सनिक)को शक्तिले माथ गर्नेछ। (एडोम, मोआब र आमोनको प्रतिष्ठित मानिसहरू भाग्नेछन्: परमेश्वरका सत्य जनहरूमा नगनिएका कतिपय मानिसहरू अन्तिम समयमा परमेश्वरको आस्थामा आउनेछन्। (४) उत्तरका राजाले पवित्र पहाडमाथि आक्रमण गर्न खोज्दछन् तर त्यस राजाको अन्त्य हुनेछ: दुष्टका शक्तिहरूलाई नाश गरिनेछ र परमेश्वरको राज्यको स्थापना गरिनेछ।

`अन्तमा परमेश्वर र उहाँका जनहरू बिजयी हुनेछन् भन्ने परमेश्वरको वचनले तपाईँलाई कस्तो सान्त्वना मिल्दछ?`