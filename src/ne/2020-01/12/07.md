---
title:  थप जानकारी
date:  20/03/2020
---

दानिएल ११:२९-३९को बीचमा उल्लेख गरिएको घृणित कुराहरूको बिनाशलाई सुधारवादी अगुवा इसाई मार्टिन लुथरले पोप, उनका सिद्धान्त वा शिक्षादीक्षा र व्यवहारसँग केही हदमा पहिचान गर्नुलाई रोचक नै मान्नुपर्दछ। त्यसैले मार्टिन लुथर र अरू धेरै प्रोटेस्टेन्ट वा सुधारवादी इसाई विद्वानहरूले दानिएल ११सँग दानिएल ७ र ८ मिलाएर त्यसको अर्थलाई पोप र उनका शिक्षादीक्षा हुन् भनेर स्वीकार्दा इतिहासमा भविष्यवाणी पूरा भएको देखाउँछ। यस सन्दर्भमा एलेन जी ह्वाइट भन्नुहुन्छ: "राजनैतिक रोमको साम्राज्यको राज्यप्रणालीमा रहेको कुनै पनि चर्चले विवेकको स्वतन्त्रतालाई पूर्णरूपमा धेरै समयसम्म उपभोग गर्न पाएको त थिएन । तर पोपले धार्मिक अधिकारलाई आफ्नो हातमा पार्ने वितिक्कै उनले आफ्नो हात फैलाएर उनलाई मान्न अस्वीकार गर्ने विश्वासीहरूलाई धुलोपिठो गर्न खोजेका थिए। उनको करकापमा एक एक गरेर चर्चहरूले उनको वा पोपको अधीनमा आत्मसपर्पण गरे।"-द ग्रेट कन्त्रोभर्सी, पृ. ६२बाट रूपान्तरित।

**चिन्तनमनन्:**

`अ.    युगको अन्तमा रोम वा पोपतन्त्रले खेल्ने भूमिकालाई बाइबलसम्मत नभएको भनेर जानेपछि कसैको चित्त नदुखाइ त्यस सिद्धान्त विपरीत चल्नेहरूसँग सम्झौता नगर्न हामीले कसरी सिक्ने?`

`आ.  दानिएल ११:३३मा उल्लेख गरिएको छ “जो बुद्धिमान् छन्, तिनीहरूले धेरै मानिहरूलाई शिक्षा दिनेछन्, यद्यपि केही समयको लागि तिनीहरू तरवारको शिकार बन्नेछन् वा आगोले जलाइनेछन् वा कैदमा पर्नेछन् वा लुटिनेछन्।" परमेश्वरका केही जनहरूको गति के हुनेछ भनेर उपर्युक्त पदले कसरी देखाउँछ?  येशूका कतिपय आस्थावानहरूको हत्या गरिनुभन्दा अघि तिनीहरूले के गरिरहेका थिए भनेर त्यस पदले के भन्दछ? वर्तमान समयमा त्यसले के सन्देश दिएको छ?`

`इ.    दानिएल ११:३६मा लेखिएको छ: " “त्यस राजाले जे मन लाग्यो त्यही गर्नेछ। उसले आफैलाई हरेक देवभन्दा माथि उचाल्नेछ र देवहरूका पनि परमेश्वरको विरुद्धमा कहिल्यै नसुनिएका कुरा गर्नेछ। क्रोधको समय समाप्त नहोउञ्जेल त्यो सफल हुनेछ, किनभने जे निश्चय गरिएको छ, त्यो पूरा हुनैपर्छ।" कसको बारेमा यो भनिएको हो? हेर्नुहोस् यशैया १४:१२-१७ " १२ ए बिहानको तारा, प्रभातको पुत्र, तँ स्वर्गबाट कसरी खसेको छस्! उहिले जाति-जातिहरूलाई होच्याउने, तँ कसरी भूइँमा तल खसालिइस्। १३ तैंले आफ्नो हृदयमा भनिस्, “म स्वर्गमा उक्लनेछु। परमेश्वरका ताराहरूभन्दा माथि म मेरो सिंहासनलाई उच्च पार्नेछु। पवित्र पर्वतको सबैभन्दा उच्च टाकुरामा सभासद्को पर्वतमा म विराजमान हुनेछु। १४ म बादलको टुप्पाभन्दा माथि उक्लनेछु, म आफूलाई सर्वोच्च परमेश्वर जत्तिकै बनाउनेछु।” १५ तर तँ चिहानसम्म, खाड़लको तल्लो गहिराइसम्मै होच्याइस्।  १६ तँलाई देख्नेहरूले तँलाई एक टक लाएर हेर्नेछन्, र तेरो भाग्यमाथि ध्यानसित गुनेर भन्नेछन्, “पृथ्वीलाई हल्लाउने तथा राज्यहरूलाई थरहरी पार्ने १७ त्यो त्यही मानिस हो, जसले संसारलाई मरुभूमि बनायो र त्यसका सहरहरूलाई पराजय गर्यो? कैदीहरूलाई घर जानलाई नदिने के यो त्यही मानिस हो?” र २ थेस्सोलिनिकी २:१-४ " १ भाइ हो, हाम्रा प्रभु येशू ख्रीष्टका आगमनको विषयमा र उहाँलाई भेट्न हामी एकसाथ भेला हुने विषयमा हामी तिमीहरूलाई बिन्ती गर्दछौं, २ कि कुनै अगमवाणी वा वचन वा कुनै पत्रले प्रभुको दिन नजिक आएको छ भनी बतायो भने, ती हामीबाट आएका भन्ठानेर तिमीहरूको मन चाँड़ै विचलित नहोस् अथवा तिमीहरू नआत्तिओ। ३ कसैले कुनै किसिमले तिमीहरूलाई धोका नदेओस्। किनकि पहिले विद्रोह नभएसम्म पापको मानिस, अर्थात् सर्वनाशको छोरो प्रकट नभएसम्म त्यो दिन आउनेछैन। ४ त्यसले ईश्वर कहलिएका सबै अथवा पूज्य वस्तुहरूको विरोध गर्छ र तीभन्दा आफैलाई उच्च तुल्याउँछ, यहाँसम्म कि आफैलाई परमेश्वर नै घोषणा गरेर परमेश्वरको मन्दिरमा त्यो बस्छ।"`

`ई.    दानिएल ११:२७,२९ र ३५मा "तोकिएको समय" लामोएड lammo’d  भनिएको छ। जगतको इतिहास परमेश्वरको नियन्त्रणमा छ भनेर त्यसले हामीलाई फेरि कसरी बताउँछ?`