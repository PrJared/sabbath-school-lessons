---
title:  सिरिया र इजिप्टको बारेमा भविष्यवाणी
date:  16/03/2020
---

`दानिएल ११:५-१४मा के कुरो प्रष्ट्याइएको छ?` 

विश्वविख्यात बीर कहलाइएका र  चक्रवर्ती  विश्वसम्राट अलेकजेण्डर महानको केवल ३२ वर्षको उमेरमा मृत्युभएपछि उनको ठूलो ग्रीस साम्राज्य उनका चार जना सेनापतिहरूले  राज्य गर्न चार भाग लगाएका थिए। ती मध्ये दुई जना सेल्युकसले सिरियामा राज गरे जुन उत्तरतिर थियो भने प्टोल्मीले दक्षिणमा रहेको इजिप्ट वा मिश्र देशामा आफ्नो अधिकार जमाए।

ती दुई बंशका मानिसहरू अर्थात् उत्तर र दक्षिणी राष्ट्रहरूको बीचमा भएको युद्ध दानिएल ११:५-१४मा भविष्यवाणी गरे अनुसार नै पूरा भएको थियो भनेर प्रायजसो बाइबलका सबै विद्वानहरूले बुझेका छन्। भविष्यवाणी अनुसार नै ती दुई बंशहरूले बिवाहद्वारा एक हुने प्रयास गर्नेछन् तर तिनीहरूको एकता केवल थोरै समयको निम्ति मात्र हुन्छ भनेर दानिएल ११:६मा भविष्यवाणी गरिएको छ। सेल्युकस प्रथमको नाती आन्टिओकस दोस्रो थियोज (ई. पू. २६१-२४६)मा इजिप्टका राजा प्टोल्मी दोस्रो फिलाडेल्फसकी छोरी बर्निससँग विवाह गरेका थिए भनेर इतिहासले हामीलाई बताउँदछ। तर तिनीहरूको बीचमा गठबन्धन धेरै समयसम्म रहेन र परमेश्वरका जनहरू समावेश भएको झगडामा तिनीहरू मुछिएका थिए। त्यसकारण दानिएल दृश्यबाट बिलाएको सयौँ वर्षपछिको दौरानमा परमेश्वरका जनहरूको जीवनलाई असर पर्ने गरि केही महत्त्वपूर्ण घट्नाहरू हुनेछन् भनेर दानिएल ११ले चर्चा गर्दछ।

सायद हामी सोध्नसक्छौँ होला, हैन, प्रभुले दानिएललाई संसारको त्यस भागमा भएका राज्यहरूको बीचमा प्रभुत्वको निम्ति हुने युद्धको विस्तृत विवरण किन प्रकट गर्नुभयो होला? त्यसको कारण सरल छ: ती युद्धहरूले परमेश्वरका जनहरूलाई प्रभाव पार्थे। त्यसकारण उहाँका जनहरूले के कस्ता धेरै चुनौतिहरूको सामना गर्नुपर्नेछ भनेर परमेश्वरले सयौं वर्ष अघि सूचित गर्नुभएको थियो। परमेश्वर इतिहासको पनि परमेश्वर हुनुहुन्छ। जब भविष्यवाणीमा दिइएका विवरणहरू अनुसार यदि ऐतिहासिक वृतान्तहरूलाई तुलना गरेर हेर्यौँ भने जे जे भएका थिए ती भविष्यवाणी अनुसार नै पूरा भएका थिए भनेर हामी बुझ्न सक्छौँ। एक आपसमा युद्ध गरेर ग्रीक सभ्यताका राष्ट्रहरूमा हुने उथलपुथल वारे भविष्यवाणी गरेर देखाउने परमेश्वर, भविष्यको ज्ञान भएका परमेश्वर भनेर हामी स्वीकार्दछौँ। हाम्रो विश्वास, भरोसा र आस्थाको योग्य उहाँ हुनुहुन्छ। उहाँ महान् परमेश्वर हुनुहुन्छ। उहाँ मानिसले कल्पना गरेर उत्पादन गरेका साना ठूला मूर्ति वा भगवान् हुनुहुन्न। विश्वमा भइरहेको ऐतिहासिक घट्नाहरू कुन मोडमा जानुपर्छ उहाँले नै निर्देशित गर्नुहुन्छ भन्ने मात्र होइन यदि हाम्रो जीवनमा उहाँलाई काम गर्न दियौँ भने उहाँले हाम्रो जीवन पनि कुन् मोडमा जानुपर्ने हो सो निर्देशित गर्नुहुन्छ।

`यशैया ४६:९,१० पढ्नुहोस्। आधारभूत इसाई शिक्षादीक्षा यी दुई पदहरूमा समावेश भएका छन्। तिनीहरूबाट हामीले कस्तो महान् आशा पाउन सक्छौँ? यदि परमेश्‍वर दयालु, मायालु र करुणामय हुनुभएन भने पद १० कस्तो भयावह हुने थियो होला?`