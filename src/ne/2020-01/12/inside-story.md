---
title: कथा
date:  20/03/2020
---

#### परमेश्वरको वचन सुनाउन स्वयंसेवक हुने मोह

*ज्वायस*

एक दिन सम्पादक आन्द्र्यु मेकचेसनीले ज्वायसलाई सोधे, "तपाईँ सुसमाचार सुनाउन स्वयंसेविका किन हुनुभयो?" त्यसको जवाफमा उनले यो कथा सुनाइन्।

मेरी एउटी दिदी छिन्। उनको नाउँ सारा हो। उनी मुटुको रोग लिएर जन्मिएकी थिइन्।त्यसप्रति मेरा हजुरबा र हजुरआमा अत्यन्तै चिन्तित भएका थिए। तिनीहरूले उनको निम्ति आफ्नो देशमा भएका सवै उत्तम अस्पतालहरू चाहारे। तर कुनै पनि डाक्टरले उनलाई निको पार्न सकेनन्। त्यसकारण मेरा हजुरबा र हजुरआमा हामीले मान्ने गरेका देउताहरूको मन्दिरमा गयौँ, पूजा गर्यौँ तर त्यहाँ पनि कसैले उनलाई सहयोग गर्न सकेन। अन्तमा आफूले केही गर्न नसकेपछि डाक्टरले मेरा बाबुआमालाई भने "जे भएपनि सारालाई तपाईँहरूले सक्दो स्याहार गर्नुहोस्। उनलाई जे खान मनलाग्छ वा खेल्न मनलाग्छ त्यहीँ दिनुहोस्।र उनलाई खुशी राख्नुहोस्।"

एक दिनको कुरा हो जब सारा सात वर्षकी भइन् एक जना सेभेन्थ-डे एडभेन्टिस्ट आफन्त धेरै टाढाबाट हामीलाई भेट्न आउनुभयो। साराको बारेमा धेरै चिन्ता गरिरहनुहुने मेरी हजुरआमालाई उनले भनिन् "यदि तपाईँले येशूलाई विश्वास गर्नुभयो भने तपाईँले आशिष पाउनुहुनेछ।"

अर्को साबथ मेरी हजुरआमाले मलाई र मेरी दिदीलाई चर्चमा लानुभयो। चर्चका सबै सदस्यहरू हाम्रो वरिपरि झुम्मिए अनि हाम्रो र साराको निम्ति प्रार्थना पनि गरिदिए।

केही दिनपछि सारालाई डाक्टरकहाँ नियमित चेक अप गर्न लगियो। त्यसबेला उनी त निको भइसकेकी रहिछिन्। उनको मुटु त पूर्णरूपमा सद्दे भएको थियो! डाक्टरले त विश्वासै गर्न सकेनन्। उनले साराको मुटुमा केही बिगार छ कि भनेर धेरै मेडिकल परीक्षण गरे तर साराको मुटुमा केही समस्या नभएको डाक्टरले वताए। यो त अचम्म र आश्चर्यको काम भएको थियो!

त्यस आश्चर्य कामले मेरो परिवारको जीव नै परिवर्तन भयो। मेरी हजुरआमा र मेरा हजुरबुबा नियमित रूपमा प्रत्येक साबथ चर्चमा जान थाले। केही समयपछि तिनीहरूले बप्तिस्मा पनि लिए। अनि मेरा बुबाआमाले अरूलाई पनि येशूको बारेमा सुनाउन थाले। त्यसपछि उहाँहरूले आफ्नो कामबाट राजिनामा दिनुभयो। उहाँहरूले चर्चमा सुसमाचार प्रचारको निम्ति स्वयंसेवक हुने तालिम लिनुभयो। उहाँहरू ग्लोबल मिशन पायोनियर हुनुभयो। गत वर्ष मैले पनि ग्रोबल मिसन पायोनियर हुने निर्णय गरेँ। मेरो काम बाइबल अध्ययन गर्न चाहनेहरूलाई बाइबल सिकाउने, मानिहरूसँग प्रार्थना गर्ने, सुसमाचार सुनाउने र खाचोमा परेकाहरूलाई सक्दो सहयोग गर्ने। अर्की २३ वर्षकी ग्लोबल मिसन पायोनियरसँग मिलेर म काम गर्छु र भर्खरै हामीले यस सहरमा युवायुवतीहरूको निम्ति नयाँ सेवाकार्य गर्न नयाँ चर्च खोल्यौँ।

मेरा आफन्तहरू कसैले पनि मैले सुसमाचारीय काम गर्न किन स्वयंसेवक भए सो बुझ्दैनन्। पैसा कमाउने काममा लाग्न भनेर तिनीहरू मलाई सल्लाह दिन्छन्। आफन्तहरूबाट हतोत्साहित गर्ने र नकारात्मक कुराहरू सुन्नुपर्दा कतिपय समयमा म निराश हुन्छु। तर मेरा बुबाआमाले मेरो निम्ति प्रार्थना गर्नुहुन्छ। मेरी आमा साबथमा उपवास पनि बस्नुहुन्छ र मेरो निम्ति प्रार्थना गर्नुहुन्छ। मेरा बाबुआमाले मलाई बारम्बार सम्झाउनुहुन्छ कि म कुनै मानिसको निम्ति वा निकायको निम्ति काम गरिरहेको छैन तर म परमेश्वरको निम्ति काम गरिरहेको छु।

हो, मेरा बाबुआमाले ठिकै भन्नुभयो। म सनातन सृष्टिकर्ता जीवित परमेश्वरको महिमाको निम्ति काम गर्दैछु। परमेश्वर अत्यन्तै अचम्म र शक्तिशाली हुनुहुन्छ कि उहाँले मेरी दिदीलाई निको पार्नुभयो। म यो विश्वास गर्छु कि परमेश्वरले मेरो हरेक कदमलाई डोर्याउनुहुन्छ।

(स्थान र व्यक्तिको वास्तविक नाउँ संवेदनशीलतको कारण गोप्य राखिएको छ)।