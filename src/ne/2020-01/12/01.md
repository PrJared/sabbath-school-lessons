---
title: उत्तर दक्षिणदेखि सौन्दर्यात्मक भूमिसम्म
date:  14/03/2020
---

### यस अध्यायका मूल पदहरू
दानिएल ११, दानिएल ८:२-८, २०-२२, यशैया ४६:९,१०, दानिएल ८:८,९ र मत्ती २७:३३:५०।

> <p>यस अध्यायको मूल सार पद</p>
> "बुद्धिमान्हरूमध्ये केही लड्नेछन्, यसरी तिनीहरू अन्तको दिनसम्मको लागि खारिऊन्, शुद्ध पारिऊन् र दागरहित बनाइऊन्, किनभने त्यो दिन तोकिएको समयमा आउनेछ।" (दानिएल ११:३५ रूपान्तरित)।

जब हामी चुनौतिपूर्ण दानिएल ११ अध्याय पढ्न सुरू गर्छौँ तब त्यो भन्दा अघि केही महत्त्वपूर्ण विषयमा ध्यान दिनु जरुरी हुन्छ।

प्रथमत:, दानिएल ११ अध्याय दानिएलले दिएको पहिलेको भविष्यवाणीको रूपेखाहरूसँग  मिल्दछ। अध्याय २,७,८ र ९ जस्तै दानिएल ११को भविष्यवाणीको सन्देश अगमवक्ताका दिनहरूदेखि युगको अन्तसम्म लम्बिएको हुन्छ। दोस्रोमा, क्रमवद्धरूमा उदय भएका विश्वका शक्तिहरूले प्रायजसो परमेश्वरका जनहरूलाई दवाएका हुन्छन्। तेस्रोमा, अगमवाणीको प्रत्येक रूपरेखाको चरमबिन्दु खुशियालिसाथ अन्त्य भएको पाइन्छ। दानिएल २मा भयानक मूर्ति वा शालिकलाई पत्थरले चक्नाचुर पार्दछ, दानिएल ७मा मानिसको पुत्रले राज्य पाउँदछ र दानिएल ८ र ९मा मसीहको कामले गर्दा स्वर्गमा भएको पवित्र मन्दिरको पुन:अर्पण वा शुद्धीकरण गरिन्छ।

अध्याय ११ तिन आधारभूत विषयहरूलाई पछ्याएको छ। पहिलोमा: यस अध्यायको सुरू पर्सिया वा फारसका राजाहरूबाट हुन्छ र तिनीहरूको अन्त्य र युगको अन्त्यको बारेमा चर्चा गर्दछ। त्यसबेला उत्तरका राजाले परमेश्वरको पवित्र पहाडमाथि आक्रमण गर्दछ। दोस्रो, उत्तर र दक्षिणका राजाहरूको बीचमा हुने युद्धको क्रममा परमेश्वरका जनहरूलाई कसरी प्रभाव पार्छ  भनेर बयान गरिएको छ। तेस्रो, जब उत्तरको राजालाई "महिमित पवित्र पहाड"ले (दानिएल ११:४५) सदाको निम्ति अन्त गराउँछ तब खुशीको सन्देश दिँदै त्यो अध्यायलाई निष्कर्षमा पुर्याउँछ। यस्तो सकारात्मक निष्कर्षले यो देखाउँछ कि यस संसारमा हुने सबै खालका खराब र दुष्ट तत्वहरूको अन्त्य हुनेछ र परमेश्वरको अनन्तको राज्य स्थापना हुनेछ।