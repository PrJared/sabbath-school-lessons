---
title:  अर्को शक्ति
date:  18/03/2020
---

`विश्‍व साम्राज्य मूर्तिपूजक रोम पछि अर्को शक्तिको उदय हुन्छ भनेर दानिएल ११:२९-३९मा उल्लेख गरिएको छ। त्यो के हो?` 

माथी उल्लेख गरिएको शक्ति नयाँ शक्ति वा प्रणाली हो। यसले मूर्तिपूजक रोमी साम्राज्यको शक्तिलाई केही हदसम्म निरन्तरता दिनेछ र अघिल्लो राजाका केही स्वभावहरू लिनेछन्। तर केही पक्षहरूलाई केलाएर हेरियो भने त्यो शक्ति अरूभन्दा फरक देखिन्छ। बाइबलले स्पष्टसँग उल्लेख गर्दछ कि "त्यो शक्ति न त पहिलोको जस्तो न त पछिको जस्तो हुनेछ" (दानिएल ११:२९ रूपान्तरित)। जब हामी अगाडि हेर्नेछौँ, त्यो शक्ति खास गरेर राजनैतिक शक्ति नभएर धार्मिक शक्ति हो भनेर पहिल्याउनेछौँ। विशेष  गरेर यसले परमेश्वर र उहाँका जनलाई आक्रमण गर्नेछ भनिएको छ। यस राजाको केही क्रियाकलापहरूलाई हेरौँ।

पहिलो त, उसले "पवित्र करारको बिरुद्धमा रिस पोख्नेछ" (दानिएल ११:३०) भनिएको छ। यो परमेश्वरले तर्जुमा गर्नु भएको मुक्तिको करार हुनसक्छ जुन त्यस राजाले विरोध गर्दछ।

दोस्रो, त्यस राजाले त्यस्ता बलहरू निकाल्नेछ जसले "पवित्र मन्दिरलाई  प्रदुषित पार्नेछ" र "दैनिक बलिलाई" दानिएल ८:११) हटाउनेछ। स्वर्गमा रहेको पवित्र मन्दिरमा येशूको सेवाकार्यको विरुद्धमा यसले आत्मिक आक्रमण गर्दछ भनेर बुझ्नु आवश्यक छ।

तेस्रो, त्यस शक्तिले परमेश्वरको मन्दिरलाई आक्रमण गरेर "त्यहा नाशवान वा विनाशकारी घृणित कुराहरू" राखिदिनेछ। जब दानिएल ८:१३मा उल्लेखित सानो सिङले गर्ने "उजाड पार्ने बिद्रोह"सँग तुलना गर्दा त्यसको अर्थ त्यसले परमेश्वरप्रति हुनुपर्ने श्रद्धा व धर्मत्याग र विद्रोहको कामलाई औंल्याउँछ।

चौथो, त्यस शक्तिले परमेश्वरका जनहरूलाई सताउनेछ। कतिपय मैहुँ भन्ने बाइबल धर्मशास्त्रको खुरन्दर विद्वान तथा आस्थावान मानिसहरू ढल्नेछन् तर तिनीहरूलाई प्रसोधित वा  खारिन र शुद्ध गर्न र अन्तको समयसम्म सेतो वस्त्र लगाइदिन त्यो अवस्थामा तिनीहरूलाई पारिनेछ (दानिएल ११:३५)। यसलाई नियाल्दा सानो सिङले सेनाका केही जवानहरू वा परमेश्वरका जनहरू र केही ताराहरूलाई खसालेर कुल्चिदिनेछ भन्ने सन्देशलाई याद दिलाउँछ (यस सम्बन्धमा दानिएल ८:१०सँग दानिएल ७:२५ तुलना गर्नु जरुरी हुन्छ "स्वर्गका सेनाहरूसम्म नपुगुञ्जेल त्यो (सानो सिङ) बढ्दैगयो, र त्यसले केही ताराका दललाई तल पृथ्वीमा खसाल्यो र तीमाथि खुट्टाले कुल्च्यो।" (दानिएल ८:१०) र "उसले सर्वोच्चको विरुद्धमा बोल्नेछ र उहाँका पवित्र जनहरूलाई अत्याचार गर्नेछ र ठहर्याइएका समय र व्यवस्थाहरू फेर्ने प्रयत्न गर्नेछ। पवित्र जनहरू साढ़े तीन वर्षसम्म उसको हातमा सुम्पिइनेछन्।" (दानिएल ७:२५)) यसलाई अचम्म मान्नु हुदैन किनकि त्यो सानो सिङले परमेश्वरको बिरुद्धमा बडे बडे अपशब्दहरू बोल्नेछ भनेर पनि तोकिएको छ (दानिएल ७:८ र ७:२५)।

`दानिएल ७ र ८ अनुसार येशूलाई मार्ने र उहाँका जनहरूमाथि विध्वंस मच्चाउने शक्ति कुन हो भनेर तुलना गरेर ठम्याउन सक्छौँ। त्सय परिप्रेक्ष्यमा मानिसहरूले हामीलाई जुनसुकै सामाजिक, दार्शनिक, राजनैतिक आदि दवाव दिएर त्यस शक्तिको पहिचानबाट नअलमलिन हामी कसरी दिगो भएर बस्ने?`