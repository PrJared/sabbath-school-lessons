---
title:  අර්ථකථනය අවශ්ය වන්නේ ඇයි?
date:  02/05/2020
---

### මෙම සතියේ පාඩම් අධ්යයනය සඳහා කියවන්න
ශු.ලුක් 24:36-45; 1 කොරින්ති 12:10, 1 කොරින්ති 14:26; ක්රියා 17:16-32; ශු.යොහාන් 12:42,43.

> <p>කටපාඩම් පදය</p>
> “නුමුත් ඇදහිල්ල  නැතුව උන්වහනසේව ප්රසන්නකරන්ට නුපුලුවන. මක්නිසාද දෙවියන්වහන්සේ වෙතට ලගාවෙන්නා විසින් උන්වහනසේ විද්යාමාන බවත්, උන්වහන්සේ සොයන්නන්ට විපාකදෙන කෙනෙකු බවත් විශ්වාසකරන්ට ඕනෑය.” (හෙබ්රෙව් 11:6).

බයිබලය කියවීම යන්නෙන් අදහස් කරන්නේ එය අර්ථකථනය කිරීමද වේ. නමුත් අප එය සිදු කරන්නේ කෙසේද? අප භාවිතා  කරන මූලධර්ම මොනවාද? නිදසුනක් වශයෙන්, අප එහිදී සොයා ගන්නා විවිධාකාර ලියවිලි සමඟ කටයුතු කරන්නේ කෙසේද? උදාහරණක් ලෙස, අප කියවන්නාවූ පාඨයන් උපමාවක් හෝ අනාවැකිමය සන්කේතාත්මක සිහිනයක්ද හෝ එයිතිහාසික කතාන්දරයක් වන්නේද? ශුද්ධ ලියවිල්ලේ සන්දර්භය පිලිබඳ එවැනි වැදගත් ප්රශ්නයක තීරණයට එය තුලින්ම අර්ථකථනය කිරීමේ ක්රියාවක් අතුලත් වේ.

යම් අවස්ථාවලදී ඇතැම් මිනිසුන් විසින් බයිබලය දිව්යමය දිවැස් කීමක් ලෙසද භාවිතා කරයි: එනම් බයිබල් පාඨයක් සෙවීම පිනිස අහබු ලෙස බයිබලය පෙරලා සොයා ගැනීම මගින් ඔවුන්ට යම්කිසි මගපෙන්වීමක් සපයනු ඇතැයි ඔවුන් බලාපොරොත්තු වේ. නමුත් මෙලෙස අහඹු ලෙස බයිබල් පාඨයන් යමෙකු විසින් සොයා ගනීම ඉතා අසාමාන්ය හා වැරදි නිගමනයන්වලට තුඩු දිය හැකිවේ.

නිදසුනක් ලෙස, ස්වාමිපුරුෂයෙක් තම භාර්යාව අතහැර වෙනත් ස්ත්රියක් කරා ගියවිට “මම තා සහ ස්ත්රිය අතරෙහි සතුරුකමක් තබන්නෙමි” (උත්පත්ති 3:15) යන බයිබල් පාඨය එම භාර්ය්යාව විසින් සොයා ගැනීම තුළින් ඇයට ස්ථිර සහතිකයක් ලැබෙයි. එසේම එම පාඨය පදනම් කරගෙන ඇගේ ස්වාමිපුරුෂයාගේ සම්බන්ධය වැඩිකල් නොපවතින බව ඇය ඒත්තු ගනියි.

සන්දර්බය නොමැති ඕනෑම පාඨයක් යමෙකුගේ න්යාය පත්රය සහ අදහස් සදහා ක්ෂණික රැවටීමක් බවට පත්වේ. එබැවින්, අප බයිබලය කියවීම පමනක්ම නොව, එය නිවැරදි ලෙස අර්ථකථනය කිරීමද අවශ්යවේ.

_*මැයි 9වන සබත් දවස සඳහා සූදානම් වීමට මෙම සතියේ පාඩම අධ්යයනය කරන්න._