---
title:  බයිබලය සහ සංස්කෘතිය
date:  05/05/2020
---

`ක්රියා 17: 16-32 කියවන්න. ක්රියා 17හි පාවුල්තුමා ශුභාරංචිය නව සන්දර්භයක් වන ග්රීක සංස්කෘතියේ දර්ශනය තුළ ඉදිරිපත් කිරීමට උත්සාහ කළේය: විවිධ අදහස්වල වැදගත්කම පිළිබඳව අප ඇගයුම් කරනා ආකාරය අනුව විවිධ සංස්කෘතික පසුබිම් බලපාන්නේ කෙසේද?`

මෑත පෙරදිග සංස්කෘතික පසුබිම පිලිබඳ දැනුමක් තිබීම යම් බයිබලීය පාඨයන් අවබෝධකරගැනීමට රුකුලක් වෙයි. නිදසුනක් වශයෙන්, හෙබ්රෙව් සංස්කෘතිය පුද්ගලයෙකු හට ඔහු නොකළාවූ ක්රියාවක් සඳහා වුවද ඔහු විසින් එම ක්රියාව සිදුවීමට අවසර ලබා දීම තුළින් ඔහුට එහි වගකීම පවරනු ලබයි. එමනිසා ශුද්ධ ලියවිල්ලෙහි ආනුභාවය ලත් ලේඛකයින් පොදුවේ දෙවියන්වහන්සේට ගෞරවය ලබාදෙන්නේ බටහිර චින්තනයේදී උන්වහන්සේ පවසනා දේ සිදුවීමට ඉඩ නොදෙන ලෙස හෝ වළක්වන්නේ නැතැයි සිතාය. නිදසුනක් වශයෙන්, “පාරාවෝගේ සිත දැඩිවීම” ගත හැකිවේ.– “Methods of Bible Study,” section 4.p.

`සංස්කෘතියද වැදගත්වූ අර්ථ විවිරණ සහිත ප්රශ්න කිහිපයක් මතු කරයි. බයිබලය සංස්කෘතිකමය වශයෙන් සීමා පනවා තිබේද, එසේ නම් මෙය සංස්කෘතියට සම්බන්ධව ප්රකාශ කර තිබේද? නැතහොත් කිසියම් සංස්කෘතියක දී ඇති දිව්ය පණිවිඩය මෙම විශේෂිත සංස්කෘතිය උත්තරීතර බවට පත් කරමින් සියළු මනුෂ්යයන්ට කතා කරයිද? අපගේ ශුද්ධ ලියවිල්ල අර්ථකථනය කිරීමේ පදනම සහ තීරණාත්මක ඇඟවුම් පරීක්ෂණය කෙනෙකුගේ සංස්කෘතික අත්දැකීම් බවට පත්වුවහොත් කුමක් සිදුවේද?`

ක්රියා 17:26 පාඨයෙහි අපෝස්තුළු පාවුල්තුමා යතාර්ථය පිලිබඳ සැලකිය යුතු දෘෂ්ටිකෝණයක් ලබාදෙන අතර මෙම පාඨය මිනිසුන් කියවන විට එය බොහෝවිට නොසළකා හරිනු ලැබේ. ඔහු පවසන්නේ දෙවියන්වහන්සේ විසින් අප සියල්ලන්ම එකමවූ රුධිරයෙන් මැවූ බවයි. අප සැම සංස්කෘතික වශයෙන් බොහෝ ලෙස වෙනස් වුවත්, බයිබලානුකූලව කථා කරනා විට, සංස්කෘතික වෙනස්කම් නොතකා, සියළු මනුෂ්යයන් එක්සත් කරන්නාවූ පොදු බැඳීමක් තිබෙන අතර එයට හේතුව නම් දෙවියන්වහන්සේ සියළු මනුෂ්ය වර්ගයාගේ මැවුම්කරුවාණන් වන බැවිනි. අපගේ පව්කාරකම සහ අපගේ ගැළවීමේ අවශ්යතාවය එක් සංස්කෘතියකට පමණක් සීමා නොවේ. යේසුස්වහන්සේ මරණයෙන් හා නැවත නැගිටීමෙන් අපට පිළිගැන්වනු ලැබූ ගැළවීම අප සැමට අවශ්යවේ. දෙවියන්වහන්සේ විසින් විශේෂිතවූ පරම්පරාවන්ට කතා කළද, දේවවචනය කියවන අනාගත පරම්පරාවන් එම සත්යතාවන් බයිබල් පාඨ ලියා ඇති දේශීය හා සීමිතවූ අවස්ථාවන් ඉක්මවා යෑම තේරුම් ගන්නා බවත් උන්වහන්සේ දුටුසේක.

මීට සමගාමීව, ක්රි.ව 9 වන සියවසේදී බැග්ඩෑඩ්හි මුලින්ම සොයා ගන්නා ලද වීජ ගණිතය ගැන සිතන්න. මෙම ගණිත අංශයේ සත්යයන් සහ මූලධර්මය එම අතීත කාලයට සහා සත්යයන්ට පමණක් සීමා වී ඇති බව මින් අදහස් වේද? සැබවින්ම එය එසේ නොවෙයි.

එම මූලධර්මය දේවවචනයේ සත්යතාවන්ටද අදාළවේ. අද දිනට වඩා බොහෝ වෙනස් සංස්කෘතීන් තුළ බයිබලය ලියා ඇතත්, එහි අන්තර්ගත සත්යයන් වර්තමානයෙහි අපටද අදාළ වන්නේ ඒවා ප්රථමයෙන්ම යොමු කරනු ලැබූ මිනිසුන්ට හා සමානවමය.