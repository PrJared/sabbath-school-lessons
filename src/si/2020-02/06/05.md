---
title:  අපගේ පව්කාර හා වැටුණාවූ ස්වභාවය
date:  06/05/2020
---

`ශු.යොහන් 9: 39–41 සහ ශු.යොහන් 12:42, 43 කියවන්න. මෙම පාඨවල සඳහන් මනුෂ්යයන් හට බයිබලානුකුල පණිවිඩයේ සත්යතාවය පිළිගැනීමට බාධාවක් වූයේ කුමක්ද? මෙම සිදුවීම් වලින් අපටම ලබාගත හැකි අනතුරු ඇඟවීමේ හා ප්රවේශම්කාරී වචන මොනවාද?`

මෙතරම් ප්රබල සාක්ෂි තිබියදීත් යේසුස්වහන්සේව ප්රතික්ෂේප කළ ආගමික නායකයින් දෙස අවඥාවෙන් යුතුව ආපසු හැරී බැලීම පහසුය. එහෙත්, උන්වහන්සේගේ වචනය වෙත පැමිණෙන කළ මේ හා සමාන ආකල්පයක් පෝෂණය නොකිරීමට අප විසින්ම ප්රවේශම් විය යුතුය.

දෙවියන්වහන්සේ සමග අපගේ සම්බන්ධතාවය පාපය කරණකොටගෙන සම්පූර්ණයෙන්ම වෙනස් කර, වෙන්ව කැඩී බිදී ගොස් ඇති බවට කිසිදු සැකයක් නැත. පාපය අපගේ සම්පූර්ණ මිනිස් පැවැත්මට බලපානු ලබයි. එසේම එය ශුද්ධ ලියවිල්ල අර්ථකථනය කිරීමේ හැකියාව කෙරෙහි ද බලපානු ලබයි. අපගේ මිනිස් චින්තන ක්රියාවලීන් පහසුවෙන් පව්කාර අරමුණු සඳහා යොදා ගැනීම පමණක් නොව, අපගේ මනස හා සිතුවිලි පාපයෙන් දූෂිත වී ඇති අතර, එබැවින් අපව දෙවියන්වහන්සේගේ සත්යතාවයට සමීපවීමෙන් වළකා ඇත. මෙම දූෂ්යබවේ පහත සඳහන් ලක්ෂණයන් අපගේ චින්තනයෙන් හඳුනාගත හැකිය: එනම් උඩඟුකම, ආත්මය මුළා කිරීමට ඉඩහැරීම, සැකය, දුරස්ථභාවය සහ අකීකරුකම යනාදිය වෙයි.

උඩඟු පුද්ගලයෙක් දෙවියන්වහන්සේ හා උන්වහන්සේගේ වචනයට වඩා ඔහුව හෝ ඇයව උසස් බවට පමුණුවාගනියි. මෙයට හේතුව නම්, අර්ථකථනය කරන්නා හට උඩඟුකම මත සත්යයේ අවසාන තීරකයා ලෙස බයිබලයෙන් සොයාගත් සත්යයන් පවා මානව තර්කණය අධිතක්සේරු කිරීමට මඟ පෙන්වන බැවිනි. මෙම ආකල්පය ශුද්ධ ලියවිල්ලේ දිව්යමය බලය හීන කරවයි.

ඇතැම් මිනිසුන් දෙවියන්වහන්සේ විසින් එළිදරව් කරන ලද කැමැත්තට පටහැනි වුවද, ඔවුන් වෙත ආකර්ෂණීයව ඇති අදහස් වලට පමණක් ඇහුම්කන් දීමට නැඹුරු වේ. තමන්වම මුළා කරගැනීමට ඉඩ හැරීමේ අන්තරාය ගැන දෙවියන්වහන්සේ අපට අනතුරු අඟවා ඇත (එළිදරව් 3:17). පාපය ද සැකයට තුඩු දෙන අතර අප චකිතයෙන් යුතුව දෙවියන්වහන්සේගේ වචනය විශ්වාස නොකිරීමට නැඹුරු වේ. යමෙකකුගේ ඇරඹුම සැකයෙන් යුතුවේ නම්, බයිබලානුකුල පාඨයේ අර්ථකථනය කිසි විටෙකත් නිශ්චිතභාවයට පත් නොවනු ඇත. ඒ වෙනුවට, සැකය සහිත පුද්ගලයා ඉක්මණින් බයිබලයෙහි පිළිගත නොහැකි හා පිළිගත නොහැකි දෑ විනිශ්චය කරන ස්ථානයකට ඔහුව ඔසවා තබන අතර එය පවත්වාගෙන යන්නාවූ ඉතා භයානකවූ තත්ත්වයක් වෙයි.

ඒ වෙනුවට, අප බයිබලය වෙත ප්රවේශ විය යුත්තේ ඇදහිල්ලෙන් හා යටත්පහත්බවින් මිස විවේචනයෙන් හා සැකයෙන් යුතුවූ ආකල්පයකින් නොව. උඩඟුකම, තමන්ව මුළා කිරීමට ඉඩහැරීම සහ සැකය දෙවියන්වහන්සේ හා බයිබලය කෙරෙන් දුරස්ථවූ ආකල්පයකට යොමුකෙරෙන අතර එය නිසැකවම අකීකරුකම වෙතට යොමු කරනු ඇත, එනම් දෙවියන්වහන්සේගේ හෙළිදරව් කළාවූ කැමැත්ත අනුගමනය කිරීමට නොකැමැති වීම වේ.

`ඔබ බයිබලය කියවා යම්දෙයක් ගැන ඒත්තු ගෙන ඔබ දැඩිව දරණ මතයට විරුද්ධවූ යම් කිසිදෙයක් කිරීමට වෙත බයිබලය ඔබට පැහැදිලිවම පෙන්වා දුන්නද ඔබට අවශ්ය වන්නේ ඊට වෙනස්වූ දෙයක් කිරීමට බැවින් එවැනි අවස්ථාවන් සමග ඔබ සටන් කර ඇති අවස්ථා දැක තිබේද? එහිදී සිදු වූයේ කුමක්ද?  එසේම ඔබේ අත්දැකීම් වලින් ඔබ ඉගෙනගත්තේ කුමක්ද?`