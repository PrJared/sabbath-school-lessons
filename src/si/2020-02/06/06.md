---
title:  අර්ථකථනය වැදගත් වන්නේ ඇයි
date:  07/05/2020
---

`නෙහෙමියා 8: 1–3, 8 කියවන්න. ශුද්ධ ලියවිල්ල පිළිබඳ පැහැදිලිව තේරුම්ගැනීම පුද්ගලිකව පමණක් නොව, සභාවක් ලෙසද අප තේරුම්ගැනීම එතරම් වැදගත් වන්නේ ඇයි?`

බයිබලයේ වැදගත්මවූ ප්රශ්නය නම් ගැලවීම පිළිබඳ ප්රශ්නය සහ අප ගැලවීම ලබන්නේ කෙසේද යන්න පිළිබඳ ප්රශ්නයයි. අවසානයේදී වැදගත් වන්නේ කුමක්ද? යේසුස්වහන්සේ විසින්ම අපට පැවසූ පරිදි, මුළු ලෝකය ලබාගත්තත් අපගේ ජීවිත නැතිවුනහොත් අපට මොන ලාභයක්ද(ශු.මතෙව් 16:26)?

නමුත්, ගැලවීම පිළිබඳව බයිබලය උගන්වන්නේ කුමක්ද යන්න දැනගැනීම අර්ථකථනය මත රඳා පවතී. අප බයිබලය වෙත ප්රවේශවී එය වැරදි ලෙස අර්ථකථනය කළහොත්, ගැලවීම පිළිබඳ අවබෝධය තුළ පමණක් නොව, බයිබලය උගන්වන්නාවූ අන් සෑම දෙයකදීම අප වැරදි නිගමනවලට එළඹෙනු ඇත. තවද, අපෝස්තුළුවරුන්ගේ කාලයේදී පවා දේවධර්මීය දූෂ්යයන් සභාව තුළට සෙමෙන් ඇතුල්වූ අතර, ශුද්ධ ලියවිල්ලේ වැරදි අර්ථකථන මගින් එයට අනුබල දෙන්නට ඇති බවට සැකයක් නැත.

`2 පේත්රැස් 3:15, 16 කියවන්න. ශුද්ධ ලියවිල්ල නිවැරදිව කියවීම කෙතරම් නම් වැදගත්ද කියා මෙයින් අපට කියැවෙන්නේ කුමක්ද?`

සැබවින්ම, අප බයිබලයෙන් සහ බයිබලය අනුව පමණක් ජීවත් වීමට කැමත්තෙමු නම්, අපට සම්ප්රදාය, ඇදහීම් හෝ අප වෙනුවෙන් බයිබලය අර්ථකථනය කිරීමට සභාව විසින් ඉගැන්වීමට ඇති බලය වැනි වෙනත් විශ්වාසනීය ප්රභවයන් නොමැත. ඒ අනුව, බයිබලයේ නිවැරදි අර්ථ විවරණය පිළිබඳ කරුණු කාරණාවලදී ඉතා වැදගත් වන්නේ අප විශ්වාස කළ යුතු වන්නේ කුමක්ද සහ අප ජීවත්විය යුතු වන්නේ කෙසේද යන්න පිළිබඳව අපට පැවසීමට ඇත්තේ බයිබලය පමණක් වන බවයි.

ශුද්ධ ලියවිල්ල අර්ථකථනය කිරීම පිලිබඳ කරුණු සභාවේ දේවධර්මීය හා මිෂනාරි සේවයේ අරමුණු පිළිබඳවූ අධ්යයනයන්හි හිතකර බවට අත්යවශ්ය වේ. බයිබලය පිළිබඳ නිවැරදි අර්ථකථනයකින් තොරව, ධර්මයේ හා ඉගැන්වීමේ ඒකත්වයක් තිබිය නොහැකි අතර, ඒ අනුව සභාවේ සහ අපගේ මෙහෙවරෙහි ඒකත්වයක් නොතිබෙනු ඇත. අයහපත් හා විකෘති කරන ලද දේවධර්මයක් නියත වශයෙන්ම අසම්පූර්ණ සහ වරදවා සිදුකරනු ලබන අර්ථකථනයක් වෙත මඟ පාදයි. අවසානයේදී, අපට ලෝකයට ලබා දීමට පණිවුඩයක් ඇති නමුත් පණිවිඩයේ අර්ථය පිළිබඳව ව්යාකූල බවින් යුතු නම්, එම පණිවිඩය එය සවන්දීමටe අවශ්ය අය හට කොපමණ ඵලදායී ලෙස ඉදිරිපත් කිරීමට අපට හැකි වන්නේද?

`එළිදරව් 14: 6-12 පාඨයන්හි දේවදූතයන් තිදෙනාගේ පණිවිඩ කියවන්න. මෙහි දේවධර්මීය කරුණු මොනවාද? එසේම එය පිළිබඳ නිවැරදි අවබෝධය අපගේ මෙහෙවරට එතරම් වැදගත් වන්නේ ඇයි?`