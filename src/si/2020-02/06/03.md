---
title:  පරිවර්තනය සහ අර්ථකථනය
date:  04/05/2020
---

බයිබලය ලියා ඇත්තේ පුරාණ භාෂාවලින්ය: පැරණි ගිවිසුම බොහෝ දුරට හෙබ්රෙව් භාෂාවෙන් ලියා ඇති අතර, ඇරමයික් භාෂාවෙන් ඡේද කිහිපයක්ද, අළුත් ගිවිසුම කොයිනි ග්රීක යන පොදු භාෂාවෙන්ද ලියා ඇත. අද ලෝක ජනගහනයෙන් බහුතරයක් එම පුරාණ භාෂා කථා නොකරයි. එබැවින් බයිබලය විවිධ නූතන භාෂාවලට පරිවර්තනය කළ යුතුවේ.එහෙත්, ඕනෑම දක්ෂ පරිවර්තකයෙකු දන්නා පරිදි, සෑම පරිවර්තනයක්ම සෑම විටම යම් ආකාරයක අර්ථකථනයකට සම්බන්ධ වේ. එක් භාෂාවක ඇතැම් වචන වෙනත් භාෂාවකට වෙනස්වන කළ නියමාකාරයෙන්ම එකිනෙකට සමාන නොවේ. පාඨයන් සැලකිල්ලෙන් යුතුව පරිවර්ථනය කර පසුව අර්ථකථනය කිරීමේ කලාව හා කුසලතාව “අර්ථ විවරණ ශාස්ත්රය” ලෙස හැඳින්වේ.

`1 කොරින්ති 12:10, 1 කොරින්ති 14:26, ශු.යොහන් 1:41, 9: 7, ක්රියා 9:36 සහ ශු.ලූක් 24:27 කියවන්න. ඉහත සඳහන් සියලුම පාඨයන්වල අර්ථකථනය හා පරිවර්තනය පිළිබඳ අදහස අපට පෙනේ. ශු.ලූක් 24: 27 යන පාඨය අනුව යේසුස්වහන්සේට පවා ශුද්ධ ලියවිල්ලේ අර්ථය ගෝලයන්ට පැහැදිලි කිරීමට සිදු විය. අර්ථකථනයේ වැදගත්කම ගැන මෙය අපට පවසන්නේ කුමක්ද?`

අපට අර්ථ විවරණය (Hermeneutics - බයිබලීය අර්ථකථනය) යන වචනය ඇති හර්මෙනියුඕ (Hermeneuo) යන ග්රීක වචනය ග්රීක දෙවියා වන හර්මීස් වෙතින් උපුටා ගන්නා ලද්දකි. හර්මීස් දෙවිවරුන්ගේ විශේෂ නියෝජිත දූතයෙකු හා පණිවිඩකරුවෙකු ලෙස සලකනු ලැබූ අතර, වෙනත් දෑ ගත් කළ, මිනිසුන් සඳහා දිව්ය පණිවිඩ පරිවර්තනය කිරීම සඳහාද වගකිව යුතු විය.

අර්ථ විවරණය සම්බන්ධයෙන් අපට ඇති ඉතා වැදගත් කාරණය නම්, අප මුල් භාෂාවන් කියවා නොමැතිනම්, අපට පාඨයන් වෙත ඇති එකම ප්රවේශය වන්නේ පරිවර්තනයන් හරහා වීමයි. වාසනාවකට මෙන්, බොහෝ පරිවර්තනයන් මගින් හරාත්මක අර්ථය ගෙන ඒමේදී මහඟු කාර්යයක් ඉටුකරයි. ශුද්ධ ලියවිල්ලෙහි හෙළි කර ඇති ඉතා වැදගත්වූ සත්යයන් අවබෝධ කර ගැනීම සඳහා මුල් භාෂාමය දැනුම තිබීම ප්රයෝජනවත් විය හැකි වුවද එම භාෂව දැන ගැනීම අපට අවශ්ය වන්නේ නැත. ශු.ලූක් 24:27 පාඨයන්හි අප දුටු පරිදි, නියමාකාර පරිවර්තනයක් සහිතව වුවද, පාඨය පිළිබඳ නිසි අර්ථකථනයක් කිරීම වැදගත් වේ. අර්ථ විවරණයෙහි ප්රධාන අරමුණ එයවේ: එනම් බයිබල් පාඨවල අර්ථය නිවැරදිව ප්රකාශ කිරීම සහ අපගේ වර්තමාන ජීවිතයට එම පාතයන්ගේ ඉගැන්වීම නිසි ලෙස යොදා ගන්නේ කෙසේදැයි දැන ගැනීමට අපට උපකාර කිරීමවේ. ඉහත ශු.ලූක් පොතෙහි පාඨයේ පෙන්වා ඇති පරිදි, යේසුස්වහන්සේ මෙය ඉටු කරනු ලැබුවේ තම අනුගාමිකයන් වෙනුවෙන්ය. යේසුස්වහන්සේ විසින්ම ඔබ වෙනුවෙන් බයිබල් පාඨ අර්ථකථනය කිරීම කෙබඳු විය හැකිදැයි සිතා බලන්න!

`බොහෝ අය හට විවිධ පරිවර්තන සඳහා ප්රවේශය ඇති නමුත් බොහෝ දෙනෙකුට එය එසේ නොවෙයි. ඔබට කුමනාකාර පරිවර්තනයන් සමඟ කටයුතු කිරීමට සිදුවුවද, දේවවචනය යාච්ඤාවෙන් යුතුව අධ්යයනය කර එහි ඉගැන්වීම්වලට කීකරු වීමට ප්රයත්න දැරීම වැදගත් වන්නේ ඇයි?`