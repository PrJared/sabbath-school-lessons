---
title:  පුර්ව නිගමන
date:  03/05/2020
---

`ශු.ලූක් 24: 36-45 කියවන්න. ශුද්ධ ලියවිල්ල හොඳින් හඳුනනා ශ්රාවකයින් හට සිදුවෙතැයි අපේක්ෂා කළ සිදුවීම්, ඔවුන් ඉදිරියේ එළිදරව් කර තිබියදී පවා  ඔවුන්ට දේවවචනයේ සැබෑ අරුත දැකීමට නොහැකිවන ලෙස වළකා ඇත්තේ කුමක්ද?`

කිසිවෙකු විසින් ශුද්ධ ලියවිල්ල වෙත ව්යාකූලවූ මනසකින් යුතුව අවතීර්ණ වන්නේ නැත. සෑම පාඨයක්මත්, ශුද්ධ ලියවිල්ලේ සෑම ශිෂ්යයෙක්මත්, බයිබලය වෙත අවතීර්ණ වන්නේ අර්ථකථන කිරියාවලියට අනිවාර්යයන්ම බලපාන සුවිශේෂී ඉතිහාසයක් සහ පුද්ගලික අත්දැකීම්ද ඇතිවය. මෙසියස්වහන්සේ කවුරුන්ද යන වග සහ උන්වහන්සේ කුමක් කිරීමට සිටින්නේද යන වග ශ්රාවකයින්ට පවා එවකට ඔවුන්ගේ කාලයේ අපේක්ෂාවන්ට පදනම්වූ විශේෂ අදහස් තිබෙන්නට විය. යේසුස්වහන්සේව සහ උන්වහන්සේගේ ජීවිතය, මරණය සහ උන්තානවීම යන දෑ වටා ගෙතුනාවූ සිදුවීම් සම්බන්ද බයිබල් පාඨයන් ගැන පැහැදිලි අවබෝධයක් ලබාගැනීමට ඔවුන්ගේ දැඩි මත දැරීම හේතුකොටගෙන බයිබලීය පාඨයන් පිළිබඳ වඩා පැහැදිලි අවබෝධයක් ලබාගැනීමෙන් ඔවුන්ව වළක්වා තිබුණි.

අප සියල්ලන්ම මෙම ලෝකය ගැනද, අවසන් යථාර්ථය ගැනද, දෙවියන්වහන්සේ ගැන යනාදිය සම්බන්ධව යම් විශ්වාසයන් සහිතව සිටින අතර අප බයිබලය අර්ථකථනය කරන විට නොදැනුවත්ව හෝ සිහිකල්පනාවකින් තොරව පවා පූර්ව නිගමනයන් වලට එළඹීමට හෝ එය පිළිගැනීමට හෝ පෙළඹේ. හිස්වූ මනසකින් යුතුව කිසිවෙකු බයිබල් පාඨයක් වෙත එළඹෙන්නේ නැත. නිදසුනක් වශයෙන්, යමෙකුගේ ලෝක දෘෂ්ටිය දෙවියන්වහන්සේගේ විශ්මිත බලයන්හි මැදිහත්වීමක් ඒකාන්තයෙන්ම ප්රතික්ෂේප කරන්නේ නම්, එම පුද්ගලයා දෙවියන්වහන්සේ ඉතිහාසයෙහි කර ඇති දෑ පිළිබඳ සත්ය සහ විශ්වාසදායක වාර්තාවක් ලෙස ශුද්ධ ලියවිල්ලේ ක්රියාව තේරුම් නොගන්නා අතර, යතාර්ථය පිළිගන්නා අයෙකුට වඩා වෙනස් අයුරකින් විශ්මිත බලයන් පිලිබඳව අර්ථකථනය කරයි.

බයිබලය අර්ථකථනය කරන්නා හට ඔවුන්ගේම අතීතයත්, ඔවුන්ගේ අත්දැකීමත්, ඔවුන්ටම ආවේණිකවූ අදහස් සහ පූර්ව නිගමනයන්වල මතයන් සහ අදහසුත් සම්පූර්ණයෙන්ම ඉවතලිය නොහැකිවේ. බයිබලය අධ්යයනය කිරීම සහ දේවධර්මීය පරාවර්තනය සැමවිටම සිදුවන්න්නේ ලෝකයේ ස්වභාවය සහ දෙවියන්වහන්සේගේ ස්වභාවය පිලිබඳ පූර්ව නිගමනවලට එරෙහිවය.

නමුත්, ශුභාරංචිය වන්නේ ශුද්ධ ලියවිල්ලෙහි වචනය විවෘත මනසකින් හා අවංක හදවතකින් කියවන විට අපගේ සීමිත දෘෂ්ටිකෝණය සහ පූර්ව නිගමන අපට අනාවරණය කර නිවැරදි කිරීමට ශුද්ධාත්මයාණන්වහන්සේට හැකි වීමයි. විවිධ පසුබිම්වල සිටින මිනිසුන් දේවවචනය තේරුම්ගැනීමට හැකි වූ බවත් ආත්මයාණන්වහන්සේ “මුළු සත්යය කරා” අපට මඟපෙන්වන බවත් බයිබලය නැවත නැවතත් සහතික කරයි (ශු.යොහන් 16:13).

`ලෝකය සම්බන්ධයෙන් ඔබගේම පූර්ව නිගමනයන් මොනවාද? බයිබලය උගන්වන යථාර්ථයට අනුකූල වන පරිදි ඔබේ අදහස් නැවත හැඩගැස්වීමට වචනයට ම හැකි වන පරිදි, ඒවා සියල්ලම වචනයටම යටත් කළ හැක්කේ කවර ආකාරවලින් ද?`