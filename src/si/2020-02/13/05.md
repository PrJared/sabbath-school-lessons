---
title:  දේව වචනය සමඟ නිහඬ කාලයන්
date:  24/06/2020
---

අපගේ ජීවිත කාර්යබහුලත්වයෙන් යුතු මානසික ආතතියෙන් හා මානසික පීඩනයෙන් පසුවීම කෙරෙහි නැඹුරුතාවයක් දක්වයි. ඇතැම් විට අප වෙහෙස මහන්සිවී වැඩ කළ යුතු වන්නේ ජීවත්වීම පිණිස සහ අපගේ එදිනෙදා ආහාරවේල සපයා ගැනීම පිණිසය. තවත් විටෙක, අපට ජීවිතයේ අවශ්යතාවයන් ඇති විට පවා, අපි කඩිනමින් සහ කලබලයෙන් යුතුව ක්රියා කරන්නේ අපට තව තවත් වැඩියෙන් ඇති අවශ්යතා නිසාවෙනි. අපට අවශ්ය වන්නේ අපව සතුටට පත්කළ හැකි සහ අපට තෘප්තිමත් කළ හැකි දෑය. එනමුත්, දේශනාකාරයා පොතෙහි සාලමොන් විසින් අපට අනතුරු අඟවා ඇති පරිදි, එය සැමවිටම එළෙස සිදු නොවේ.

හේතුව කුමක් වුවත්, අපට අපගේ ජීවිතයේ අතිශය කාර්යබහුල විය හැකි අතර එබැවින් එම කාර්යබහුලත්වය තුළ දෙවියන්වහන්සේව පසෙකලීම ඉතා පහසුවූවක් වන්නට යයි. අප එය විශ්වාස නොකරන බව නොව, නමුත් එයින් අදහස් වන්නේ කියවීමෙන්ද, යාඥා කිරීමෙන්ද, “ඔබගේ හුස්ම තමන් හස්තයෙහි ඇත්තාවූ” (දානියෙල් 5:23) ස්වාමීන්වහන්සේ වෙත සමීපවීමෙන්ද ස්වාමින්වහන්සේත් සමඟ ගුණාත්මක කාලයක් ගත නොකරන බවයි. අනෙකුත් පරිභාහිර දෑ නිසා දෙවියන්වහන්සේ සමඟ ගුණාත්මක කාලයක් අත්විඳීමෙන් අප වෙනතකට යොමුවිය හැකිය. අපගේ ප්රේමණීය ගැලවුම්කරුවාණන් වන යේසුස්වහන්සේව මුණගැසීම පිණිසම අප හිතාමතාම අපගේ අවිවේකී දිවීමේ වේගය අඩු කොට මන්දගාමී කළ යුතුවන අවස්ථා අප සැමටම අවශ්ය වෙයි. අපගේ සවන් යොමුකිරීමට විරාමයක් නොදෙන්නේ නම් ශුද්ධාත්මයාණන්වහන්සේ අපට කථා කරන්නේ කෙලෙසකද? උන්වහන්සේගේ වචනය කියවමින් සහ යාච්ඥාවෙන් උන්වහන්සේ සමඟ සම්බන්ද වීමෙන් ඔබ දෙවියන්වහන්සේ සමඟ ගත කරන විශේෂවූ නිහඬ කාලය, අපගේ ආත්මික ජීවිතයේ උල්පත වන්නට යයි.

`ගීතාවලිය 37: 7 ; ගීතාවලිය 46:10; ගීතාවලිය 62: 1, 2, 5 කියවන්න. දෙවියන්වහන්සේ සමඟ ගත කරන්නාවූ නිහඬ කාලය ගැන මෙම පාඨයන් අපට උගන්වන්නේ කුමක්ද? දෙවියන්වහන්සේ සමඟ ඇති නිහඬ කාලය එතරම් වැදගත් වන්නේ ඇයි?`

ඔබ යමෙකුට ප්රේම කරන්නේ නම්, එම සෙනෙහැති පුද්ගලයා සමඟ තනිවම කාලය ගත කිරීම ඔබව සතුටට පත් කරන්නට යයි. බාධාවකින් තොරව ඔබට දේව වචනය කියවා එය ආවර්ජනය කොට ගැඹුරින් සිතා බැලිය හැකි නිශ්චල ස්ථානයක් තෝරන්න. අපගේ කාර්යබහුල දිවිය තුළ, මෙය සාර්ථක කර ගත හැක්කේ ඔබ හිතාමතාම ඕනෑකමින් යුතුව මෙම හමුවීම සඳහා නිශ්චිත අවස්ථාවක් වෙන් කළහොත් පමණක්ම වෙයි. බොහෝ විට දවසේ ආරම්භය වන හිමිදිරි උදෑසන මෙම නිහඬබවේ සහ ගැඹුරු අවබෝධයේ මිනිත්තු කිහිපය සඳහා ඇති වඩාත්ම සුදුසු මොහොත වෙයි. අපගේ දෛනික කාර්යයන්හි ඇරඹුමට පෙර වූ එවැනි මොහොතක් ඉතිරිව ඇති දවස මුළුල්ලේම ආශීර්වාදයක් විය හැකිය, මන්ද ඔබ විසින් වර්ධනය කරගන්නා වටිනා සිතුවිලි ඔබගේ දවසෙහි පැය ගණනාවක් පුරාවටම ඔබ කැටුව යන බැවිනි. නමුත් කිසිදු බාධාවකින් තොරව දෙවියන්වහන්සේ හමුවීමට ඔබට අවශ්ය ගුණාත්මක කාලය සොයා ගැනීමට ඔබ නිර්මාණශීලී වන්න.

යාච්ඥාව තුළින් ජීවමානවූ දෙවියන්වහන්සේ සමඟ සම්බන්ධ වීම කරණකොටගෙන ඔබගේ ජීවිතයට වෙනත් කිසිදු දෙයකට සිදුකළ නොහැකි ලෙස ඔබගේ සිතට තදින්ම කා වැද ඔබගේ චර්යාව කෙරෙහි එය බලපානු ලබයි. අවසානයේදී, ඔබ යේසුස්වහන්සේ මෙන් වීමටද එය මහත්වූ දායකත්වය ලබා දෙනු ඇත.

`සමිඳාණන්වහන්සේ සමඟ තනිවම කාලය ගත කිරීම පිණිස ඔබ කොතරම් දුරට සිතාමතාම කටයුතු කරන්නේද? එම කාලයන් කුමනාකාර වන්නේද, එසේම දෙවියන්වහන්සේගේ යථාර්ථය සහ ප්රේමය වඩාත් හොඳින් දැන ගැනීම පිණිස ඒවා ඔබට උපකාර කරන්නේ කෙසේද?`