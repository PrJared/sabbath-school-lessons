---
title:  මතකය සහ ගීතිකාව
date:  25/06/2020
---

“ඔබට විරුද්ධව පව් නොකරන පිණිස ඔබගේ වචනය මාගේ සිතේ නිධාන කරගතිමි” (ගීතාවලිය 119: 11).

ශුද්ධ ලියවිල්ල මතක තබාගැනීමෙන් බොහෝ ආකාරවූ ආශීර්වාද ලැබේ. දෙවියන්වහන්සේගේ වචනයේ වටිනා පාඨයන් අපගේ මනසෙහි ගබඩා කර තබන විට, අපට මතකය සඳහා කැපවී ඇති දෑ නැවත පණ ගැන්විය හැකි අතර එය අලුත් හා වෙනස්වන අවස්ථාවන් තුළ ක්රියාවට නැංවිය හැකි වෙයි. ඒ ආකාරයෙන්, බයිබලය අපගේ චින්තනයටද, අපගේ තීරණවලටද, අපගේ සාරධර්ම හා චර්යාවටද සෘජුවම බලපෑම් කරනු ලබයි. ශුද්ධ ලියවිල්ල මතක තබා ගැනීම අපගේ දෛනික අත්දැකීම් තුළින් බයිබලය ජීවනයට පමුණුවයි. තවද, දෙවියන්වහන්සේට නමස්කාර කිරීමටත් ශුද්ධ ලියවිල්ලට අනුව විශ්වාසවන්ත ජීවිතයක් ගත කිරීමටත් එය අපට උපකාර කරයි.

ශුද්ධ ලියවිල්ල වචනයෙන් වචනය මතක තබා ගැනීම ප්රයෝගයන් සහ ව්යාජ අර්ථකතනයන්ට එරෙහිව ඇති අතිශය ප්රබල ආරක්ෂාවක් සලස්වන්නක් වෙයි. ශුද්ධ ලියවිල්ල මුළු හදවතින්ම ඉගෙනගැනීමෙන් අපට බයිබලයක් නොමැති විටදී පවා ශුද්ධ ලියවිල්ල උපුටා දැක්වීමට හැකියාව ලැබෙයි. පරීක්ෂාවන් පැනනඟින විට හෝ අප විසින් පීඩාකාරී අභියෝගයන්ට මුහුණ දෙන අවස්ථාවන්හිදී මෙය යහපත පිණිස අතිශය ප්රබලවු බලයක් බවට පත්විය හැකිය. අපගේ මනස ගැටළුකාරී දෑ වෙත යොමුකරනවා වෙනුවට දෙවියන්වහන්සේගේ පොරොන්දු යළිත් මතකයට නඟා සිහිපත් කිරීම සහ අප කිසිදු මගක් නොදුටුවද අපට උපකාර කළ හැකි දහසක් වූ මාර්ගයන් ඇති දෙවියන්වහන්සේ වෙත අපගේ සිතුවිලි  එසවිය යුතුය.

`එපීස 5:19 සහ කොලොස්සි 3:16 කියවන්න. දෙවියන්වහන්සේගේ වචනය ගායනා කිරීමෙන් අපගේ මනස තුළ දේව වචනය ස්ථාපිත කර ශක්තිමත් කළ හැක්කේ කෙසේද?`

බයිබලයේ වචන ගායනා කිරීම ශුද්ධ ලියවිල්ලේ පාඨයන් මතක තබා ගැනීම සඳහා ඇති ප්රබල ක්රමවේදයක් විය හැකිය. ගායනයේදී, ශුද්ධ ලියවිල්ලේ වචන වඩාත් පහසුවෙන් මතක තබා ගත හැකිවේ. ශුද්ධ ලියවිල්ලේ වචන සිත් පිනවන සුන්දර තනු සමඟ එකිනෙක සංයෝග කිරීමෙන් අපගේ සිතුවිලි වඩාත් ස්ථිරව නැංගුරම්ලන අතර එය අපගේ කංසා සහිත චිත්ත ස්වභාවයන් දුරු කරවන්නාවූ ඵලදායී ක්රමයක්ද වනු ඇත. සරල නමුත් සුමිහිරි තනු සමඟ සම්බන්ධ වී ඇති ශුද්ධ ලියවිලි පද කුඩා දරුවන්ට සහ වැඩිහිටියන්ට පහසුවෙන් ගායනා කර මතකයට නැගිය හැකි වෙයි. ශතවර්ෂ ගණනාවක් පුරා කිතුනු සංස්කෘතිය හැඩගස්වා ඇති හා ඊට අනුබලය දුන් ලෝක සංගීතයට නැගූ ප්රකට කථා වස්තූන්, තූර්ය සංවාදයන් සහ වෙනත් සංගීතයන් සඳහා ශුද්ධ ලියවිල්ල මහත් ප්රබෝධයට හේතුවක් විය. අපගේ මනස ඔසවමින් අපගේ සිතුවිලි දෙවියන්වහන්සේ හා උන්වහන්සේගේ වචනය වෙත යොමු කරන්නාවූ සංයෝජනයන් අපගේ ජීවිතවලට පුදුමාකාර ආශීර්වාදයක් සහ ධනාත්මකවූ බලපෑමක් වේ.

“සංගීතය යන්න ඉහළින් ඇති විනිශ්චය සභාවේ දෙවියන්වහන්සේගේ නමස්කාරයේ කොටසක් වන අතර, අපගේ ප්රශංසා ගීතිකාවන්, ස්වර්ගීක සංගීත කණ්ඩායම හා සුසංගත විය හැකි අයුරින් එය වෙත හැකිතාක් දුරට ළඟා වීමට අප උත්සාහ කළ යුතුයි.” – Ellen G. White, Patriarchs and prophets, p. 594.