---
title:  දේවවචනයට අනුව ජීවත් වීම
date:  20/06/2020
---

### මෙම සතියේ පාඩම් අධ්යයනය සඳහා කියවන්න
පිලිප්පි 2: 12-16; ශු.ලූක් 4:4, 8, 10-12; ගීතාවලිය 37: 7; ගීතාවලිය 46:10; ගීතාවලිය 62: 1, 2, 5; කොලොස්සි 3:16.

> <p>කටපාඩම් පදය</p>
> “නුමුත් නුඹලාම රවටාගනිමින් වචනය අසන්නෝ පමණක් නොවී එය පිළිපදින්නෝ වෙන්න.” (යාකොබ් 1:22).

ශුද්ධ ලියවිල්ලෙන් අප ඉගෙන ගන්නා දේ අනුව ජීවත් වීමට අප විසින් අධිෂ්ඨාන කරගන්නේ නැතිනම් බයිබලය අධ්යයනය කිරීමේ හොඳම ක්රමය අප සතු වුවද එයින් අපට කිසිදු ප්රයෝජනයක් වන්නේ නැත. පොදුවේ ගත්කල අධ්යාපනය සඳහා සත්යය වන්නාවූ සෑම දෙයක්ම බයිබලය අධ්යයනය කිරීම සඳහා ද සත්ය වේ: ඔබ වඩාත් හොඳින් ඉගෙනුම ලබන්නට යන්නේ එය කියවීමෙන් හෝ ඇසීමෙන් නොව, එහෙත් ඔබ දන්නා දේ පිළිපැදීමෙන්ය. මෙම කීකරුකම දිව්ය ආශීර්වාදවලින් පිරි වස්තූන් ඇති සම්පූර්ණවූ ගෘහයක් ඔබට විවෘත කරදෙන අතර අප එසේ කීකරු නොවුන විටදී එය අපට වසා දමා තිබෙන්නට යන දෙයක් බවට පත්වනු ඇත. එය තුළින් අපගේ අවබෝධය සහ දැනුම වැඩි කර ගැනීම සඳහා ප්රබෝධමත් කරන්නාවූ හා ජීවිතය වෙනස් කරන්නාවූ මගකට අපව රැගෙන යයි. අප දේවවචනය තුළ පැවතීමට ආශාවක් නොදක්වයි නම් සහ අප ඉගෙන ගත්තාවූ දෑ පිළිපැදීමට ආශාවක් නොදක්වයි නම්, අප වැඩෙන්නට යන්නේ නැත. එසේම අපගේ ජීවිතය අපගේ වචනවලට අනුකූල නොවන නිසා අපගේ සාක්ෂිය අපව බෙලහීන කරවයි.

දේව කරුණාව අනුව ජීවත් වීම යන්නෙන් අදහස් කරන්නේ කුමක්ද යන්න අපට පැහැදිලි කරන ආනුභාවය ලත් ආදර්ශයන් තුළින් අප කරුණාවෙන් හා ප්රඥාවෙන් වැඩෙන්නට යයි. යේසුස් ක්රිස්තුසවහන්සේට වඩා බලවත්වූ ආදර්ශයක් හා පොළඹවන්නාවූ බලයක් තවත් නොමැත. උන්වහන්සේ අපට අනුගමනය කළ යුතු ආදර්ශයක් ලබා දුන්සේක. උන්වහන්සේ දෙවියන් වහන්සේගේ කැමැත්තට එකඟ ජීවිතයක් ගත කළ සේක.

දේවවචනය හා එහි දිව්යමය බලය යටතේ ජීවත් වීම යන්නෙන් අදහස් කරන්නේ කුමක්ද යන්න පිළිබඳව මෙම සතියේ අප අධ්යයනය කරමු.

* ජුනි 27 වන සබත් දිනට සඳහා සූදානම් වීමට මෙම සතියේ පාඩම අධ්යයනය කරන්න.