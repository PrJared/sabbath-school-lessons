---
title:  යේසුස්වහන්සේගෙන් ඉගෙනීම
date:  22/06/2020
---

අනුගමනය කිරීම පිණිස යේසුස් ක්රිස්තුස්වහන්සේට වඩා යහපත්වූ හා ආනුභාව ලත් ආදර්ශයක් තවත් අපට සම්බ වන්නේ නැත. උන්වහන්සේ ශුද්ධ ලියවිල්ල ඉතා හොඳින් දැනසිටි අතර දෙවියන්වහන්සේගේ ලිඛිත වචනය පිළිපැදීමටත් ඒ තුළ ජීවත් වීමටත් කැමති වූ සේක.

`ශු.ලූක් 4:4, 8, 10-12 කියවන්න. සාතන්ගේ පරීක්ෂාවන්ට එදිරිව පිළිතුරු දීම පිණිස යේසුස්වහන්සේ ශුද්ධ ලියවිල්ල භාවිතා කර සිටින්නේ කෙසේද? විශේෂයෙන්ම අපගේ පරීක්ෂාවන් පැමිණෙන කළ ශුද්ධ ලියවිල්ල කෙතරම් කේන්ද්රීය විය යුතුද යන්න මෙයින් අපට පවසන්නේ කුමක්ද?`

යේසුස්වහන්සේ ශුද්ධ ලියවිල්ල ඉතා හොඳින් දැන සිටිසේක. උන්වහන්සේ දේවවචනය සවිස්තරාත්මකව ඉතා හොඳින් දැන සිටි අතර ඒ සියල්ල මතකයෙන් උපුටා දැක්වීමට උන්වහන්සේට ඔහුට හැකි විය. දෙවියන්වහන්සේගේ ලිඛිත වචනය පිළිබඳ උන්වහන්සේගේ මෙම කුලුපගබවට එකම හේතුව වූයේ ශුද්ධ ලියවිල්ල අධ්යයනය කරමින් දෙවියන්වහන්සේ සමඟ ගතකළ ඒ වටිනා ගුණාත්මක කාලයයි.

යම් හෙයකින් ශුද්ධ ලියවිල්ලේ නිරවද්ය හා නිශ්චිත වචන සහ ඒවායින් පෙන්නුම් කරන සන්දර්භය උන්වහන්සේ දැන නොසිටියේ නම්, යක්ෂයා පහසුවෙන්ම උන්වහන්සේව රැවටීමට ඉඩ අවකාශය තිබුණි. යක්ෂයා පවා ශුද්ධ ලියවිල්ල උපුටා දක්වමින් එය තමාගේම ප්රයෝගකාරී අරමුණු සාක්ෂාත් කරගැනීම සඳහා යොදා ගන්නට විය. මේ අනුව, යක්ෂයා විසින් සිදු කළාක් මෙන් ශුද්ධ ලියවිල්ල උපුටා දැක්වීම පමණක් කිසිසේත්ම ප්රමාණවත් නොවේ. යමෙකු හට අවශ්ය වන විලසින් යම්කිසි තේමාවක් හෝ විෂයක් පිළිබඳව ශුද්ධ ලියවිල්ල විසින් පැවසීමට ඇත්තේ කුමක්ද යන්නත් එහි නිවැරදි අරුතත් දැනගත යුතුවෙයි. දෙවියන්වහන්සේගේ වචනය කෙරෙහි එවැනිම වූ කුලුපගබවක් තිබීමෙන් පමණක්ම, යේසුස්වහන්සේ මෙන්, දෙවියන්වහන්සේගේ විරුද්ධවාදියා විසින් රැවටීමකට ලක් නොවී, සාතන්ගේ ප්රහාරයන්ට එරෙහිව සිටීමට අපට උපකාරී වනු ඇත. ශුද්ධ ලියවිල්ල තේරුම් ගැනීමට යේසුස්වහන්සේ තම අනුගාමිකයින්ගේ මනස “ලියා තිබේ” යැයි ලියා ඇති දෙය වෙත යොමු කිරීම ගැන වරින් වර අප කියවා ඇත (ශු.ලූක් 24:45, 46; ශු.මතෙව් 11:10; ශු.යොහන් 6:45; ආදිය). ශුද්ධ ලියවිල්ල කියවන අය හට එහි අර්ථය පිළිබඳ නිවැරදි අවබෝධයක් ලබා ගත හැකි යැයි උන්වහන්සේ මෙලෙස උපකල්පනය කළ සේක: “‘ව්යවස්ථාවෙහි ලියා තිබෙන්නේ කිමෙක්ද? නුඹ කියවන්නේ කෙසේද? ’” (ශු.ලූක් 10:26). යේසුස්වහන්සේ හට, ශුද්ධ ලියවිල්ලෙහි ලියා ඇති දෑ අප ජීවත් විය යුතු සම්මත මිම්මද වෙයි.

`ශු.යොහන් 7: 38 හි, මාංශවත් වූ යේසුස්වහන්සේ තම අනුගාමිකයන්ව ශුද්ධ ලියවිල්ලෙහි සඳහන් දේ වෙත යොමු කළ සේක. යේසුස්වහන්සේ පොරොන්දු වූ මෙසියස්වහන්සේ බව අප දැනගන්නේ බයිබලය තුළින්ම පමණකි. උන් වහන්සේ ගැන ශුද්ධ ලියවිල්ල සාක්ෂි දරයි(ශු.යොහන් 5:39). ලිවීමට කැපවූ දෙවියන්වහන්සේගේ වචනය පිළිපැද ඒ තුළ ජීවත් වීමට යේසුස්වහන්සේ විසින්ම කැමැත්තෙන් සිටියහ. උන්වහන්සේ විසින්ම එය එළෙස කිරීමට කැමතිවූයේ නම්, අප විසින්ද කළ යුතු දේ ගැන මෙය අපට පවසන්නේ කුමක්ද?`

`පරීක්ෂාවන් සමඟ ඔබට තිබෙන සටනේදී ශුද්ධ ලියවිල්ල භාවිතා කිරීම පිළිබඳ ඔබගේම අත්දැකීම කුමක්ද? එනම්, ඔබ පරීක්ෂාවට ලක්වූ කළ ඔබ බයිබලය කියවීමට හෝ උපුටා දැක්වීමට පටන්ගත්තේද? එහි ප්රතිඵලයක් ලෙස කුමක් සිදුවුනේද? එසේම එම අත්දැකීමෙන් ඔබ කුමක් ඉගෙන ගත්තේද?`