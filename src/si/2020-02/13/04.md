---
title:  ජූනි 23
date:  23/06/2020
---

`යේසුස්වහන්සේට එදිරිව ශුද්ධ ලියවිල්ල?`

`ශු.යොහන් 5: 45–47 කියවන්න. යේසුස්වහන්සේ සහ බයිබලය සමඟ ඇති සම්බන්ධය ගැන උන්වහන්සේ අපට ලබාදෙන ප්රබල පණිවිඩය කුමක්ද?`

ඇතැමුන් පවසා සිටින්නේ යේසුස්වහන්සේ කථා කරන විට උන්වහන්සේගේ වචන ශුද්ධ ලියවිල්ලේ වචනවලට වඩා හාත්පසින්ම වෙනස්වූ බවයි. ඔවුන් පවසන්නේ යේසුස්වහන්සේගේ වචන ශුද්ධ ලියවිල්ලට වඩා උසස් කොට තැබූ බවයි.

අළුත් ගිවිසුමේ යේසුස්වහන්සේ පැවසූ දේ ගැන අප මෙලෙස කියවා සිටියි: “මෙළෙස කී බව නුඹලා අසා තිබේ . . . . නමුත් මම නුඹලාට කියමි. . .” (ශු.මතෙව්. 5:43, 44 පාඨයන් ශු.මතෙව් 5:21, 22, 27, 28, 33, 34, 38, 39 සමඟ සසඳන්න). ඇතැම් විවරණකරුවන් පවසන පරිදි කන්ද උඩ දේශනාවේදී යේසුස්වහන්සේ විසින් මෙම ප්රසිද්ධ වචන පැවසූ විට, , පරණ ගිවිසුම ප්රතික්ෂේප කිරීමට හෝ අහෝසි කිරීමට උන්වහන්සේ උත්සාහ දැරුවේ නැත. ඒ වෙනුවට, උන්වහන්සේ ශුද්ධ ලියවිල්ලේ විවිධ අර්ථකථනයන්වලට සහ වාචික සම්ප්රදායන්ට ප්රතිචාර දැක්වූයේ, ඔබේ සතුරාට වෛර කිරීම වැනි දෙවියන්වහන්සේ අනුමත නොකළ හා කිසි විටෙකත් අණ නොකළ, අන් අය සමඟ හැසිරීම සාධාරණීකරණය කිරීම සඳහා උන්වහන්සේගේ කාලයේ ඇතැම් පරිවර්තකයන් විසින් භාවිතා කරන ලදි (ශු.මතෙව් 5:43 බලන්න).

යේසුස්වහන්සේ පරණ ගිවිසුම කිසිම අයුරකින් අහෝසි කළේවත් කිසිම ආකාරයකින් එහි බලය අඩු කළේවත් නැත. එහි ප්රතිවිරුද්ධවූව සත්යයක් වෙති. උන්වහන්සේ සැබවින්ම කවුරුන්දැයි ඔප්පු කරන්නේ පරණ ගිවිසුමය. ඒ වෙනුවට, දෙවියන්වහන්සේගේ මුල් අභිප්රායන් වෙත අපව යොමු කිරීමෙන් පරණ ගිවිසුමේ ප්රකාශවල අරුත වැඩි කළ සේක.

ශුද්ධ ලියවිල්ල නුසුදු බවට පත්කිරීමට හෝ බයිබලයේ ඇතැම් කොටස් ආනුභාවය නොලද්දේයැයි සලකා හෙළා දැකීමට හෝ යේසුස්වහන්සේගේ බලය භාවිතා කිරීම යන්න ඇතැම් විට ශුද්ධ ලියවිල්ල පිළිබඳ වටහා ගැනීමට දුෂ්කර හා වඩාත් භයානක විවේචන වලින් එකක් විය හැකිය, මන්ද එය සිදු කරනු ලබන්නේ ජේසුස්වහන්සේගේ නාමයෙන් වන බැවිනි. යේසුස්වහන්සේගේ කාලයෙහි පරණ ගිවිසුමෙන් පමණක් සමන්විත වූ ශුද්ධ ලියවිල්ලට උන් වහන්සේ කොතරම් නම් බලයක් ලබා දී ඇත්ද යන්න පිළිබඳ උන්වහන්සේගේ ආදර්ශය අපට තිබේ. එසේම, පරණ ගිවිසුම දෙස අප බැලිය යුතු ආකාරය පිළිබඳව අපට තවත් අවශ්ය වන සාක්ෂි මොනවාද?

ශුද්ධ ලියවිල්ලේ අධිකාරිය දුර්වල කරනවා වෙනුවට, මනා ගුණයෙන් යුත් සහ විශ්වාසදායක මඟ පෙන්වීමක් ලෙස යේසුස්වහන්සේ නොකඩවාම ශුද්ධ ලියවිල්ල පිළිගත් සේක. සැබවින්ම, කන්ද උඩ දේශනාව තුළදී පවා උන්වහන්සේ නිශ්චිත අර්ථයකින් යුතුව නිසැකවම මෙසේ පවසන්නට විය: “‘ව්යවස්ථාව හෝ අනාගතවාක්යය හෝ අවලංගුකරන පිණිස මම ආවෙමියි නොසිතන්න. සම්පූර්ණකරන්ට මිස අවලංගු කරන්ට නාවෙමි’” (ශු.මතෙව් 5:17). උන්වහන්සේද තවදුරටත් කියා සිටින්නේ, “‘එබැවින් මේ ආඥාවලින් ඉතා සුළු එකක්වත් කඩකරන්නාවූ, කඩකරන ලෙස මනුෂ්යයන්ට උගන්වන්නාවූ කවරෙක් නුමුත් ස්වර්ගරාජ්යයෙහි ඉතා සුළුයයි කියනු ලබන්නේය”(ශු.මතෙව් 5:19).

`අද දක්වා පරණ ගිවිසුම පදනම් වී ඇති ප්රධාන මූලධර්ම මොනවාද? නිදසුනක් වශයෙන්, මැවීම (උත්පත්ති 1-2) සහ වැටීම (උත්පත්ති 3) ගැන සිතන්න. පරණ ගිවිසුමෙන් පසුව අළුත් ගිවිසුම තුළ විස්තාරණය කර ඇති වෙනත් වැදගත් ක්රිස්තියානි සත්යයන් මොනවාද?`