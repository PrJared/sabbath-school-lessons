---
title:  දෙවියන්වහන්සේගේ සහ ශුද්ධාත්මයාණන්ගේ ජීවමාන වචනය
date:  21/06/2020
---

සැලකිල්ලෙන් හා නිසි ක්රමවේදයෙන්ගෙන් යුතුව දේව වචනය අධ්යයනය කිරීම ඉතා වැදගත්වේ. එහෙත්, ඊටත් වඩා වැදගත් වන්නේ අප ඉගෙන ගත් දෑ ක්රියාවට නැංවීමයි. බයිබලය අධ්යයනය කිරීමේ මූලික අරමුණ පවතින්නේ පුදුම සහගත විය හැකිවූ වැඩි දැනුමක් ලබා ගැනීම මත නොව. අපගේ අරමුණ විය යුත්තේ අප දේවවචනය ප්රගුණ කර එහි ප්රවීනයෙකු වීමද නොවෙයි. එහෙත් දෙවියන්වහන්සේගේ වචනය විසින් අපව ප්රගුණ කරවමින් හා එහි ප්රවීනයෙකු බවට පත් කරමින්, අපගේ ජීවිත හා අප සිතනා ආකාරය වෙනස් කරවීම වෙයි. සැබවින්ම වැදගත් වන්නේද එය වෙයි. අප ඉගෙන ගත් සත්යය තුළ ජීවත්වීමට කැමැත්තෙන් සිටීම යනු එම බයිබලානුකුල සත්යයට යටත් වීමට කැමැත්තෙන් සිටීමවේ. මෙම තෝරාගැනීම ඇතැම්විට දැඩි අරගලයකට සම්බන්ධවේ, මන්දයත් අපගේ චින්තනයේ සහ අපගේ ජීවිතයේ ආධිපත්යය ඇත්තේ කා හටද යන්න පිළිබඳව අප සටනක යෙදී සිටින බැවිනි. අවසානයේදී, අපට තෝරා ගැනීමට ඉතිරිව ඇත්තේ පාර්ශව දෙකක් පමණකි.

`පිලිප්පි 2:12-16 කියවන්න. අප ජීවත් විය යුතු ආකාරය පිළිබඳව මෙම පාඨයන් පවසන්නේ කුමක්ද?`

එසේය, දෙවියන්වහන්සේ අප තුළ ක්රියා කරන සේක, නමුත් උන්වහන්සේ එසේ කරනු ලබන්නේ අපට ශුද්ධ ලියවිල්ල අවබෝධ කරගැනීමට ප්රඥාව ලබාදෙන ශුද්ධාත්මයාණන්වහන්සේ කරණකොටගෙන පමණක්මය. තවද, පව්කාර මනුෂ්යයන් වශයෙන්, අප බොහෝ විට දෙවියන්වහන්සේගේ සත්යයට විරුද්ධ වන අතර, අපගේම උපායන් වලට යොමුවෙමින් දෙවියන්වහන්සේගේ වචනයට කීකරු නොවන්නෙමු (රෝම 1:25; එපීස 4:17,18). ශුද්ධාත්මයාණන්වහන්සේ නොමැතිව දෙවියන්වහන්සේගේ පණිවිඩය කෙරෙහි සෙනෙහසක් හෝ ලෙන්ගතුකමක් තිබෙන්නට යන්නේ නැත. ප්රතිචාර වශයෙන් කිසිදු බලාපොරොත්තුවක් හෝ, විශ්වාසයක් හෝ, ප්රේමයක් තිබෙන්නට යන්නේද නැත. ශුද්ධාත්මයාණන් කරණකොටගෙන, “තමන්වහන්සේගේ යහපත් කැමැත්ත නිසා, කැමතිවෙන්ටත් වැඩකරන්ටත් නුඹලා තුළ ක්රියාකරන්නේ” සැබවින්ම දෙවියන්වහන්සේමය (පිලිප්පි 2:13).

ශුද්ධාත්මයාණන්වහන්සේ අපව ශුද්ධ ලියවිල්ල පිළිබඳ ගැඹුරු අවබෝධයක් කරා ගෙන යාමට සහ දේවවචනය අගය කොට සැළකීම වෙත ගෙන යාමට කැමති ගුරුවරයෙකු වන්නේමය. උන්වහන්සේ දෙවියන්වහන්සේගේ වචනයේ සත්යතාව අපගේ අවධානයට ගෙන එමින් එම සත්යයන් පිළිබඳව අපට නැවුම් අවබෝධයක් ලබා දෙන අතර, එවිට අපගේ ජීවිත විශ්වාසවන්තකම සහ දෙවියන්වහන්සේගේ කැමැත්තට කීකරු වීමේ චරිත ස්වභාවයක් නිරූපණය කරන්නට යනු ලබයි. “ශුද්ධාත්මයාණන්වහන්සේගේ උපකාරය නොමැතිව කිසිවෙකුට ශුද්ධ ලියවිල්ල පැහැදිලි කළ නොහැකි වෙයි. නමුත් ඔබ දේවවචනය නිහතමානීව, ඉගැන්විය හැකි හදවතකින් භාරගත් විට, සත්යයේ සාක්ෂිවලින් ඔබව විශ්මයට පත් කිරීම පිණිස දෙවියන්වහන්සේගේ දූතයන් ඔබ සමඟ සිටින්නට යනු ඇත.”- Ellen G. White, Selected Messages, book1, p. 411. මේ අයුරින්, ආත්මික දෑ ආත්මිකවූ දෑ මගින්ම විමසා ඇති අතර (1 කොරින්ති 2:13, 14) “උදයක් පාසා” දෙවියන්වහන්සේගේ වචනය ප්රීතිමත්ව අනුගමනය කිරීමට අපට හැකිවෙයි (යෙසායා 50:4, 5).

`පිලිප්පි 2:16 පවසා සිටින්නේ අප “ජීවනයේ වචනය පාමින්” සිටිය යුතු බවයි. එහි අර්ථය කුමක්ද? අපි එය සිදු කරන්නේ කෙසේද? එයට සමානවූ යමක් උගන්වන ද්විතීය කථාව 4:4 ද බලන්න. මෙම සමස්ත ක්රියාවලිය තුළ අපගේ කාර්යභාරය කුමක් විය යුතුද?`