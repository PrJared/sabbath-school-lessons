---
title:  අත්දැකීම
date:  20/04/2020
---

`රෝම 2:4 සහ තීතස් 3:4, 5 කියවන්න. දෙවියන්වහන්සේගේ යහපත්කම, ඉවසිලිවන්තකම, සමාව දීම, කරුණාවන්තකම සහ ප්රේමය අප අත්විඳින්නේ කෙසේද? අපගේ ඇදහිල්ල වියුක්තවූ, බුද්ධිමය දැනුමක් පමණක් නොව, අප සැබවින්ම අත්විඳින දෙයක් වීම වැදගත් වන්නේ ඇයි? ඒ අතරම, අපට ඇති අත්දැකීම් අපගේ ඇදහිල්ල තුළ අපව නොමඟ යැවීම් පවා සිදුවන ලෙස බයිබලය සමඟ අප ගැටීමකට ලක්විය හැකි ආකාර මොනවාද?`

අත්දැකීම් යනු අපගේ මිනිස් පැවැත්මේ කොටසකි. එය අපගේ හැගීම් හා සිතුවිලි වලට බලවත් ලෙස බලපානු ලබයි. දෙවියන්වහන්සේ අපව නිර්මාණය කර ඇත්තේ උන්වහන්සේගේ මැවීම හා දෙවියන්වහන්සේ සමඟ අපගේ සම්බන්ධතාවය අපගේ අත්දැකීම් සමඟ සැලකිය යුතු ලෙස අර්ථාන්විතව සම්බන්ධ වී අපගේ අත්දැකීම් මත හැඩගැසෙනා ආකාරයටය.

සබඳතා, කලාව හා සංගීතය, මැවීමේ චමත්කාරය මෙන්ම උන්වහන්සේගේ ගැළවීමේ ප්රීති ප්රමෝදය හා උන්වහන්සේගේ වචනයේ පොරොන්දු වල බලය අප අත්විඳීම දෙවියන්වහන්සේගේ ආශාව වෙයි. අපගේ ආගම හා ඇදහිල්ල යනු දේවධර්මය හා තාර්කික තීරණවලට වඩා වැඩි අරුතක් ඇති දෑ වේ. අප අත්විඳින දෑ දෙවියන්වහන්සේ පිලිබඳ අපගේ දෘෂ්ටිය සහ උන්වහන්සේගේ වචනය පිලිබඳ අපගේ අවබෝධය පවා අර්ථාන්විත ලෙස හැඩගස්වයි. නමුත් දෙවියන්වහන්සේගේ කැමැත්ත දැන ගැනීමේදී අපගේ අත්දැකීම්වල සීමාවන් සහ නොහැකියාව පැහැදිලිව අප දැකගත යුතුය.

`2 කොරින්ති 11: 1-3 දක්වා ඇති අනතුරු ඇඟවීම කුමක්ද? අපගේ අත්දැකීම් විශ්වාස කිරීමේ සීමාවන් ගැන මෙය අපට කිව යුත්තේ කුමක්ද?`

අත්දැකීම් ඉතා රැවටිලිකාර විය හැකිය. බයිබලානුකූලව කිවහොත්, අත්දැකීම් වලට නිසි අවකාශයක් තිබිය යුතුය. එය ශුද්ධ ලියවිල්ලෙන් දැනුවත් කළ යුතු අතර ශුද්ධ ලියවිල්ලෙන් අර්ථකථනය කල යුතු වෙයි. ඇතැම්විට අපට දේව වචනයට හා දේව කැමැත්තට පටහැනි යමක් අත්විඳීමට අවශ්ය විය හැකිය. මෙහිදී අපගේ අත්දැකීම් හා ආශාවන් තුළින් පවා දේව වචනය විශ්වාස කිරීමට අප ඉගෙන ගත යුතුය. අපගේ අත්දැකීම් පවා සැමවිටම දේවවචනයට අනුකූල වන බවටත් බයිබලයේ පැහැදිලි ඉගැන්වීම්වලට පරස්පරවිරෝධී නොවන බවටත් වග බලා ගැනීම සඳහා අප ප්රවේසම් විය යුතුය.

`දෙවියන්වහන්සේට ප්රේම කිරීම සහ අසල්වැසියාට ප්රේම කිරීම (ශු.මාර්ක් 12:28-31 බලන්න) ප්රධාන ආඥා වන්නේ නම් පැහැදිලිවම ඇදහිල්ලේ අත්දැකීම් වැදගත්වේ. ඒ අතරම, අප සැමවිටම අපගේ අත්දැකීම් දේවවචනය තුළින් පරීක්ෂා කර බැලීම වැදගත් වන්නේ ඇයි?`