---
title:  දැනගැන්ම
date:  22/04/2020
---

`2 කොරින්ති 10:5, 6; හිතෝපදේශ 1:7; සහ හිතෝපදේශ 9:10 කියවන්න. අපගේ සිතුවිලි තුළ ක්රිස්තුස්වහන්සේට කීකරුවීම එතරම් වැදගත් වන්නේ ඇයි? ස්වාමීන්වහන්සේ කෙරෙහි භයවීම ප්රඥාවේ පටන්ගැන්ම වන්නේ මන්ද?`

සිතීමට හා තර්කානුකූල දැනගැන්මට දෙවියන්වහන්සේ අප හට හැකියාව ලබාදී ඇත. සෑම මිනිස් ක්රියාකාරකමක්ම සහ සෑම දේවධර්මවාදී තර්කයක්ම සිතීමට හා නිගමනවලට එළබීමට අපට ඇති හැකියාව උපකල්පනය කරයි. අයුක්ති සහගත ඇදහිල්ලක් අපි අනුමත නොකරමු. කෙසේවෙතත්, 18 වන සියවසේ අවදිය තුළ ආගම හා සම්ප්රදායට වඩා හේතුව සහ දැනගන්ම වැදගත්ය යන්න තුළ, විශේෂයෙන් බටහිර සමාජයන්හි, එය සිතීමට හා නිවැරදි නිගමනවලට එළබීමට අපට ඇති හැකියාව ඉක්මවා මිනිස් දැනගැන්ම නව හා ප්රමුධ කාර්යභාරයක් භාර ගන්නට විය.

අපගේ මුළු දැනගැන්ම සංවේදී අත්දැකීම් මත පදනම් වේය යන අදහසට වෙනස්ව, තවත් මතයක් විසින් මිනිසාගේ තාර්කික දැනගැන්මේ ප්රධාන ප්රභවය ලෙස සලකයි. මෙම මතය හේතුධර්මවාදය යනුවෙන් හැඳින්වෙන අතර සත්යය යන්න සංවේදීව නොව බුද්ධිමය හා තර්කානුකූලව උපුටා ගත් අදහසක් ලෙස හැඳින්වේ. වෙනත් වචන වලින් කිවහොත්, ඇතැම් සත්යයන් පවතින අතර අපගේ තර්කණයෙන් පමණක් ඒවා ඍජුවම වටහා ගත හැකිවේ. මෙය මිනිසාගේ තාර්කික දැනගැන්මේ සත්යය සඳහා වන පරීක්ෂණය හා සම්මත මිම්ම බවට පත් කරයි. සභාවේ ආධිපත්යය සහ වඩාත් ප්රභෝදමත් ලෙස දෙවියන්වහන්සේගේ වචනය ලෙස බයිබලයට ඇති බලය ඇතුළුව අනෙක් සියල්ලට හිස නැමිය යුතු නව අධිකාරිය බවට දැනගැන්ම පත්ව ඇත. මිනිස් විචාර ශක්තිය තුළින් පැහැදිලි කිරීමට අවශ්ය නොවන සෑම දෙයක්ම ඉවතලා එහි නීත්යානුකූලභාවය ප්රශ්න කරන ලදි. මෙම ආකල්පය ශුද්ධ ලියවිල්ලේ බොහෝ කොටස් වලට බලපෑවේය. දෙවියන්වහන්සේගේ සියළු ප්රාතිහාර්යයන් හා විශ්මයාන්විත ක්රියාවන්, එනම් යේසුස්වහන්සේගේ ශාරීරක නැවත නැඟිටීම, කන්යා උපත හෝ දින සයෙහි මැවීම වැනි කරුණු තවදුරටත් සත්ය හා විශ්වාසදායක ලෙස නොසැලකේ.

සත්යය නම්, අපගේ තාර්කික දැනගැන්මේ බලය පවා පාපයට බලපා ඇති බවත්, ක්රිස්තුස්වහන්සේගේ පාලනය යටතට එය ගෙන යා යුතු බව අප මතක තබාගත යුතුවෙයි. මිනිසුන් තම තෙරුම්ගනීමෙන් අඳුරු වී දෙවියන්වහන්සේගෙන් දුරස් කර ඇත. (එපීස 4:18). දෙවියන්වහන්සේගේ වචනයෙන් අප ඥානවනත විය යුතුවෙයි. තවද, දෙවියන්වහන්සේ අපගේ මැවුම්කරුවාණන්ය යන කාරණය මඟින් පෙන්නුම් කෙරෙන්නේ, බයිබලානුකූලව කථා කරන විට, අපගේ මිනිස් දැනගැන්ම දෙවියන්වහන්සේගෙන් ස්වාධීනව හෝ නිදහස්ව ක්රියාත්මක වන දෙයක් ලෙස නිර්මාණය වී නොමැති බවයි. වඩා නිවැරදිව පැවසුවහොත්, “ප්රඥාවේ පටන්ගැන්ම නම් ස්වාමීන්වහන්සේ කෙරෙහි භයවීමය.” (හිතෝපදේශ 9:10 යන පදය හිතෝපදේශ 1:7 පදය සමඟ සසදන්න). දෙවියන්වහන්සේගේ එළිදරව්වේ, දෙවියන්වහන්සේගේ ලිඛිත වචනය තුළ ඇති අන්තර්ගතය අපගේ ජීවිතයේ උත්තරීතරම දෙය ලෙස පිළිගෙන, බයිබලයේ ලියා ඇති දේ අනුගමනය කිරීමට කැමැත්තෙන් සිටින විටදී පමණක් අපට නිවැරදිව කරුණු සලකා බලා දැනගත හැකිවේ.

`ශතවර්ෂ ගණනාවකට පෙර ඇමරිකානු ජනාධිපතිවරයෙකු වූ තෝමස් ජෙෆර්සන් විසින් නව ගිවිසුමේ තමාගේම අනුවාදයක් සකස් කරනු ලැබුවේ ඔහුගේ මතයට එකඟ නොවන ඕනෑම දෙයක් කපා ඉවත දමමිනි. යේසුස්වහන්සේගේ උත්ථානය ඇතුළු යේසුස්වහන්සේගේ සියළු ප්රාතිහාර්යයන් පාහේ ඉවත්කලාවූ දෑ අතර විය. සත්යය අවබෝධ කර ගැනීම සඳහා මිනිසාගේ දැනගන්මෙහි සීමාවන් ගැන මෙය තුළින් අපට ඉගැන්විය යුත්තේ කුමක්ද?`