---
title:  නියෝග
date:  19/04/2020
---

නියෝගයන් අයහපත් වන්නේ නැත. එය අපගේ දෛනික ජීවිතයේ යලි යළිත් සිදුවන ක්රියාවන් යම් නිශ්චිතවූ පුරුද්දක් හා ව්යුහයක් තුළ ලබා දෙයි. එය අපගේ මූලයන් සමඟ සම්බන්ධව සිටීමට උපකාරී වේ. එබැවින්, නියෝග යන්න දහම තුළ වැදගත් කාර්යභාරයක් ඉටුකිරීමද පුදුමයක් නොවේ. එහෙත් නියෝගයන්ට සම්බන්ධ සමහර අන්තරායන්ද ඇත.

`යේසුස්වහන්සේගේ කාලයේ ඇතැම් මිනිස් නියෝග සඳහා යේසුස්වහන්සේ ප්රතිචාර දැක්වූ ආකාරය ගැන ශු.මාර්ක් 7: 1-13 අපට උගන්වන්නේ කුමක්ද?`

යේසුස්වහන්සේ මුහුණ දුන් නියෝග යුදෙව් ප්රජාව තුළ ගුරුවරයාගේ සිට ශිෂ්යයා දක්වා සැලකිල්ලෙන් යුතුව භාරදෙන ලදි. යේසුස්වහන්සේගේ කාලයේදී, එය ශුද්ධ ලියවිල්ලට සමගාමී ස්ථානයක් උපකල්පනය කර තිබුණි. කෙසේවෙතත් නියෝගයන් දීර්ඝ කාලයක් තිස්සේ කාල පරාසයන් සමග වර්ධනය වීමේ ප්රවණතාවක් ඇති අතර එමඟින් ආරම්භයේදී දේවවචනයේ සහ සැලැස්මේ කොටසක් නොවූ වැඩි වැඩියෙන් තොරුතුරු හා අංග ඊට  එකතු වේ. මෙම මනුෂ්යයන්ගේ නියෝගයන්ට - ගෞරවනීය “වැඩිමහල්ලන්” එනම් යුදෙව් ප්රජාවේ ආගමික නායකයන් විසින් අනුබල දෙනු ලැබුවද (ශු.මාර්ක් 7:3, 5 බලන්න), දෙවියන්වහන්සේගේ ආඥා වලට සම නොවන බව පැවසෙයි (ශු.මාර්ක් 7:8, 9 බලන්න). ඒවා මනුෂ්ය නියෝග වූ අතර අවසානයේදී ඔවුන් “දෙවියන්වහන්සේගේ වචනය අවලංගු කරන” ස්ථානයකට ගෙන යන්නට විය (ශු.මාර්ක් 7:13).

`1 කොරින්ති 11:2 සහ 2 තෙසලෝනික 3:6 කියවන්න. දේව වචනය සහ මනුෂ්ය නියෝග අතර ඇති වෙනස හඳුනා ගන්නේ කෙසේද? අප මෙම වෙනස හඳුනා ගැනීම එතරම් වැදගත් වන්නේ ඇයි?`

දෙවියන්වහන්සේගේ ජීවමාන වචනය අප තුළ ගෞරවාන්විත හා විශ්වාසවන්ත ආකල්පයක් ඇති කරයි. මෙම විශ්වාසවන්තකම විස්වාසනීය නියෝග ජනනය කරයි. කෙසේවෙතත්, අපගේ විශ්වාසවන්තකම සැමවිටම දෙවියන්වහන්සේගේ ලිඛිත වචනයෙන් උන්වහන්සේගේ කැමැත්ත හෙළි කළ ජීවමාන දෙවියන්වහන්සේට පක්ෂපාත විය යුතුය. මේ අනුව සියළු මනුෂ්ය නියෝගයන් පසෙකලා එය අභිබවා ගිය සුවිශේෂී කාර්යභාරයක් බයිබලය සතුවේ. බයිබලය සියළු යහපත් වූ  නියෝගයන්ට වඩා උසස්ව පවතියි. දෙවියන්වහන්සේ හා උන්වහන්සේගේ වචනය පිලිබඳ අපගේ අත්දැකීම් වලින් වර්ධනය වන නියෝගයන් ශුද්ධ ලියවිල්ලේ මිනුම් දණ්ඩ ඉදිරිපිට නිරන්තරයෙන් පරීක්ෂාවට ලක් කළ යුතුය.

සභාවක් ලෙස “නියෝගය” යන ලාංජනය යටතේ තැබිය හැකි කුමනාකාර දෑ අප කර සිටියිද? සැමවිටම බයිබලීය ඉගැන්වීමකින් ඒවා වෙන්කර හඳුනා ගැනීම වැදගත් වන්නේ ඇයි? ඔබේ පිළිතුර සබත් දවසේ පන්තියට ගෙනෙන්න.