---
title:  සංස්කෘතිය
date:  21/04/2020
---

අප සැවොම විශේෂිතවූ සංස්කෘතියක හෝ සංස්කෘතීන්වල කොටසකට අයත් වෙති. අප සියල්ලන්ම සංස්කෘතියේ බලපෑම අනුව හැඩගැස්වීද තිබේ. අපගෙන් කිසිවෙකු එයින් ගැලවෙන්නේ නැත. සැබවින්ම, පරණ ගිවිසුමෙහි පුරාණ ඊශ්රායෙලය ගැන වූ කථාවෙහි අවට තිබූ සංස්කෘතීන් විසින් එය කොපමණ නම් දූෂිත කර තිබේද යන්න ගැන සිතා බලන්න. අද අප වෙනස් යැයි කියා හෝ වඩා යහපත් යැයි කියා සිතීමට සලස්වන්නේ කුමක්ද?

දේවවචනය මෙලෙස එක් සංස්කෘතියකට පමණක් සීමා නොවුනද නිශ්චිතවූ සංස්කෘතියක් තුළ ලබා දී ඇත. අපගේ අවබෝධයට බලපෑම් කරන සංස්කෘතික සාධක නොවැලැක්විය හැකි වුවද බයිබලය මඟින් ජනවාර්ගිකත්වය, අධිරාජ්යය සහ සමාජ තත්ත්වය යන ස්ථාපිත සංස්කෘතික කාණ්ඩයන් උත්තරීතර බවට පමුණුවන බව නොසලකා නොහැරිය යුතුය. බයිබලය ඕනෑම මිනිස් සංස්කෘතික් අභිබවා යාමට එක් හේතුවක් මෙය වන අතර සෑම සංස්කෘතියකම අප සොයා ගන්නා පව්කාර අංගයන් පරිවර්තනය කිරීමට හා නිවැරදි කිරීමට පවා හැකියාව එය සතුව ඇත.

`1 යොහාන් 2:15-17 කියවන්න. අප ලෝකයේ තිබෙන දේවවලට නොකළ යුතු බව යොහාන්තුමා පවසන විට ඔහු එයින් අදහස් කරන්නේ කුමක්ද? අප ලෝකයෙහි ජීවත් වෙන අතරතුර ලෞකික මානසිකත්වයක් නොමැති ජීවත් විය හැක්කේ කෙසේද?`

දෙවියන්වහන්සේගේ මැවීමේ වෙනත් ඕනෑම අංගයක් මෙන් සංස්කෘතියද පාපයේ බලපෑමට ලක්ව ඇත. එහි ප්රතිඵලයක් වශයෙන් එය දෙවියන්වහන්සේගේ විනිශ්චය යටතේ සිටියි. එසේය, අපේ සංස්කෘතියේ යම් අංගයන් අපගේ ඇදහිල්ල සමඟ ඉතා හොඳින් ගැලපෙන නමුත් මෙම දෙක අතර වෙනස හඳුනා ගැනීමට අප සැමවිටම සැලකිලිමත් විය යුතුය. අවශ්ය නම් බයිබලානුකූල ඇදහිල්ල පවතින සංස්කෘතියට අභියෝග කළ යුතු අතර, දේවවචනයට විශ්වාසවන්ත වන ප්රතිවිරුද්ධ සංස්කෘතියක් නිර්මාණය කළ යුතුය. අපට ඉහළින් එන යමක් අප තුළ නැංගුරම් ලා නොමැති නම්, අපි ඉක්මණින්ම අප අවට ඇති දේට යටත් වන්නට යනු ඇත.

එලන් ජී,වයිට් මහත්මිය පහත දැක්වෙන ගැඹුරු දැක්ම ලබාදෙයි.

“ක්රිස්තුස්වහන්සේගේ අනුගාමිකයන් ප්රතිපත්ති හා අවශ්යතා අනුව ලෝකයෙන් වෙන්ව සිටිය යුතුය, නමුත් ඔවුන් ලෝකයෙන් හුදෙකලා විය යුතු නැත. ගලවුකරුවාණන් නිරන්තරයෙන් මිනිසුන් සමඟ eඑකට සැරිසරන්නට වූයේ දෙවියන්වහන්සේගේ කැමැත්තට අනුකූල නොවන ඕනෑම දෙයකට ඔවුන්ව දිරිමත් කිරීමට නොව, එහෙත් ඔවුන්ව උතුම්බවට පත් කිරීම පිණිසය.” - Ellen G. White, Counsels to Parents, Teachers, and Students, p. 323.

`ඔබගේ සංස්කෘතියේ කුමන අංගයන් බයිබලානුකූල ඇදහිල්ලට සම්පූර්ණයෙන්ම විරුද්ධව තිබේද? වැදගත්ම කරුණ ලෙස, අපගේ ඇදහිල්ල දූෂ්ය කිරීමට උත්සාහ කරන එම අංගයන්වලට එරෙහිව අප ස්ථිරව සිටින්නේ කෙසේද?`