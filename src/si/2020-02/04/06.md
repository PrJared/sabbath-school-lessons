---
title:  බයිබලය
date:  23/04/2020
---

ශුද්ධාමයාණන්වහන්සේ, බයිබලයේ අන්තර්ගතය මිනිසුන්ට හෙළි කර, දේවානුභාවයෙන් ලබා දී ඇති අතර, කිසි විටෙකත් දෙවියන්වහන්සේගේ වචනයට පටහැනිව හෝ දේවවචනයෙන් නොමඟ නොයවනු ඇත. සෙවන්ත්-ඩේ ඇඩ්වෙන්ටිස්ට්රුන් සඳහා, මිනිස් නියෝගයන්, අත්දැකීම්, දැනගන්ම හෝ සංස්කෘතියට වඩා උසස් බලයක් බයිබලයට ඇත. එසේම, අන් සියල්ල පරීක්ෂා කළ යුතු එකම සම්මත මිම්මද බයිබලය පමණක්ම වෙයි.

`ශු.යොහාන් 5:46, 47; සහ ශු.යොහාන් 7:38 කියවන්න. යේසුස්ක්රිස්තුස්වහන්සේ හට ආත්මික කාරණා තේරුම්ගැනීමේ මූලික ප්රභවය වූයේ බයිබලයයි. යේසුස්වහන්සේ සැබෑ මෙසියස්වහන්සේ බව බයිබලය සනාථ කරන්නේ කෙසේද?`

ඇතැම් මිනිසුන් ශුද්ධාමයාණන්ගෙන් විශේෂ “එළිදරව් කිරීම්” හා උපදෙස් ලැබී ඇති බව කියා සිටියත්, මෙය බයිබලයේ පැහැදිලි පණිවිඩයට පටහැනිව ගමන් කරයි. ඔවුන්ට දේව වචනයට වඩා උසස් බලයක් ශුද්ධාමයාණන්වහන්සේ අත්කරගෙන ඇත. යමෙක් දෙවියන්වහන්සේගේ ලිඛිත හා දේවානුභාවයෙන් ලියන ලද දේවවචනය අහෝසි කොට එහි පැහැදිලි පණිවුඩය පැහැර හරින්නේ නම්, ඔවුන් භයානකවූ පසුබිමක ගමන් කරන්නට යන අතර දෙවියන්වහන්සේගේ ආත්මයේ මඟ පෙන්වීම අනුගමනය නොකරයි. අපගේ එකම අධ්යාත්මික ආරක්ෂාව වන්නේ බයිබලයයි. ඇදහිල්ලේ හා අභ්යාසයේ සියළු කාරණා සඳහා විශ්වාසදායක සම්මත මිම්මද එය පමණක්ම වෙයි.

“නමුත් ශුද්ධාමයාණෝ ශුද්ධ ලියවිලි තුළින් මිනිසාට කථාකොට ඔවුන්ට සත්යය වටහා දෙන සේක. මෙසේ උන්වහන්සේ වරද පෙන්නුම් කර එය මිනිස් හදවතින් උගුලා දමන සේක. ක්රිස්තුස්වහන්සේ තෝරාගනු ලැබූ ජනතාව තමන් වෙත රඳවා ගනුයේ සත්යයේ ආත්මයාණෝ මගින් දේව වචනය ඔවුන් තුළ ක්රියා කරවීමෙන්ය.” Ellen G.White, The Desire of Ages, p.671. එලන් ජී වයිට්, යුගයන්ගේ ආශාව පිටුව 263.

ශුද්ධාත්මයාණන්වහන්සේ කිසිවිටෙකත් දේව වචනයේ ස්ථානය ගන්නා බවට තේරුම්නොගත යුතුය. ඒ වෙනුවට, උන්වහන්සේ අපව ක්රිස්තුවහන්සේ වෙතට ඇදගැනීම සඳහා බයිබලය හා එකඟව ක්රියා කරමින් ඒ අනුව බයිබලය විශ්වාසනීය වූ බයිබලානුකූල අධ්යාත්මිකතාවය බවට පත් කරයි. දෙවියන්වහන්සේගේ වචනය විශ්වාසනීයවූ දේවධර්මයක් සපයන අතර දෙවියන්වහන්සේගේ වචනය විශ්වාසනීය හා පූර්ණ පිළිගැනීම ලැබීමටද සුදුසුවේ (1 තිමෝති 4:6 බලන්න). ශුද්ධ ලියවිල්ල පිළිබඳව විනිශ්චය කිරීම අපගේ කාර්යයක් නොවේ. දෙවියන්වහන්සේගේ වචනයට අප හා අපගේ චින්තනය විනිශ්චය කිරීමට අයිතියක් හා බලයක් ඇත. ඇත්තෙන්ම එය දෙවියන්වහන්සේගේ ලිඛිත වචනයයි.

`ආත්මගත හැගීම්වල පෙළඹුමට වඩා අධ්යාත්මිකව කරුණු සෙවීමේදී බයිබලය වඩා ආරක්ෂිත මාර්ගෝපදේශකයක් වන්නේ ඇයි? අපගේ සියළු ඉගැන්වීම් සහ අපගේ අධ්යාත්මික අත්දැකීම් පවා පරීක්ෂා කරනු ලබන ප්රමිතිය ලෙස බයිබලය පිළිනොගැනීමෙන් ඇති වන ප්රතිවිපාක මොනවාද? පුද්ගලික හෙළිදරව්ව අධ්යාත්මික ප්රශ්නවල අවසාන වචනය නම්, මෙය වෙනත් කිසිවකට නොව, ව්යාකූලත්වයට හා වරදට යොමු කරන්නේ ඇයි?`