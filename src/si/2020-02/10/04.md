---
title:  දානියෙල්, නෙබුකද්නෙශර් සහ බබිලෝනිය
date:  02/06/2020
---

2007 ජූලි මාසයේදී වියනා විශ්ව විද්යාලයේ විශාරදයෙකු බ්රිතාන්ය කෞතුකාගාර ව්යාපෘතියක වැඩ කරමින් සිටියදී බබිලෝනියේ රජු වූ නෙබුකද්නෙශර්ගේ කාලයේ තිබූ සටහන් පොතක් සොයා ගන්නා ලදී. යෙරෙමියා 39:3 හි සඳහන් පරිදි බබිලෝනීය අධිපතියෙකුගේ නමක් වන “නෙබෝදසර්සෙකිම්” යන නම එම සටහන් පොතේ තිබී හමුවිය. නෙබෝදසර්සෙකිම් යනු රජවරුන් සහ අධිපතීන් යන දෙපාර්ශවයටම අදාළ බොහෝ පුද්ගලයින්ගෙන් කෙනෙක්වූ අතර (පුරාවිද්යාවට ස්තූතිවන්ත වන්නට) දානියෙල් සහ නෙබුකද්නෙශර්ගේ කාලයේ සිට නැවත සොයාගෙන ඇත.

`දානියෙල් 1 සහ 5 කියවන්න. දානියෙල්ගේ මුල් තීරණයන් දෙවියන්වහන්සේ විසින් ඔහුව තම සේවකයා සහ අනාගතවක්තෘවරයා ලෙස යොදාගැනීමෙන් ඉතිහාසය පුරා මිලියන සංඛ්යාත ජනයාට බලපෑම් කිරීමට ක්රියා කරන්නේ කෙසේද?`

දානියෙල් විසින් ඔහු අනුභව කළ දේ සහ යාච්ඥා කළ දේ සම්බන්ධයෙන් අපවිත්ර නොවී සිටීමට “තමාගේ සිතින් නියමකරගත්තේය” (දානියෙල් 1:8). ඔහුගේ අත්දැකීම්වල මුල් අවදියේදී ඇති වූ මෙම යහපත් පුරුදු ඔහුගේ දිගු ආයුෂ සඳහා ශක්තිය ලබා දෙන රටාව බවට පත්විය. එහි ප්රතිඵලය වූයේ ඉහළින් පැමිණි පැහැදිලි චින්තනය, ප්රඥාව සහ අවබෝධයයි. මෙය නෙබුකද්නෙශර් සහ බෙල්ෂශර් විසින් හඳුනාගත් අතර, ඔහුව රාජ්යයේ ඉහළම තනතුරුවලට උසස් කරනු ලැබීය. එහෙත්, වඩාත්ම වැදගත් දෙය නම්, නෙබුකද්නෙශර් රජු විසින්මවූ ඔහුගේ හැරීම එහි ප්රතිඵලය වීමයි (දානියෙල් 4: 34-37).

නෙබුකද්නෙශර් යනු නබොපොලාසර්ගේ පුත්රයාය. ඔවුන් දෙදෙනා එක්ව පුරාණ ලෝකයේ මහිමශ්රීයෙන් යුතුවූ අද්විතීය නගරයක් ගොඩනඟා ගත්හ (දානියෙල් 4:30). පූජනීය ස්ථාන 300 කට අධික ප්රමාණයක්ද, අතිශය සුන්දර මාළිගාවක් සහ අඩි 12ක සහ 22ක ඝනකමකින්ද යුත් විශාල ද්විත්ව බිත්ති වලින් වට වූ බබිලෝනිය, සුවිසල් නගරයක් විය. බිත්ති ප්රධාන දොරටු අටකින් විරාමය තබා ඇති අතර ඒවා සියල්ලම ප්රධාන බබිලෝනීය දෙවිවරුන්ගේ නාම වලින් නම් තබා ඇත. වඩාත් ප්රචලිතව තිබෙන්නට වූයේ ඉෂ්තාර් ගේට්ටුව වන අතර එය ජර්මානුවන් විසින් කැණීම් කර බර්ලින්හි පර්ගමොම් කෞතුකාගාරයේ ප්රතිනිර්මාණය කර ඇත.

දානියෙල් 7: 4 හි බබිලෝනිය විස්තර කර ඇත්තේ රාජාලියාගේ පියාපත් ඇති සිංහයෙකු විලසින්ය. ඉෂ්තාර් ගේට්ටුව දක්වා දිවෙන පෙරහැර මාර්ගය සිංහයන් 120 දෙනෙකුගේ රූප වලින් සමන්විත වේ. විශාල සිංහයෙකු මිනිසෙකු මතට පනින අයුරු දැක්වෙන රූපයක් කැණීම්වලදී සොයාගැනුණ අතර එය අදටත් නගරයෙන් පිටත පිහිටා තිබේ. මේ සියල්ල තුළින් සිංහයා යන්න මහා බබිලෝනියට සුදුසු සංකේතයක් ලෙස සාක්ෂි දරයි. බයිබලානුකුල ඉතිහාසය සහ එහි අනාවැකිමය පණිවිඩ තහවුරු වේ.

`දානියෙල් 1:8හි පවසා ඇත්තේ දානියෙල් “තමාගේ සිතින් නියමකරගත්” බවයි. එයින් අදහස් කරන්නේ කුමක්ද? යමක් කිරීම හෝ නොකිරීම පිළිබඳව ගත් කළ “ඔබේ සිතින් නියමකර ගැනීම” කර ගත යුතු සමහරක් කරුණු මොනවාද?`