---
title:  එයිතිහාසික යේසුස්වහන්සේ
date:  03/06/2020
---

`ශු.මතෙව් 26:57-67, ශු.යොහන් 11:45–53 සහ ශු.යොහන් 18: 29–31 කියවන්න. කායාඵස් යනු කවරෙක්ද? ක්රිස්තුස්වහන්සේගේ මරණය සම්බන්ධයෙන් ඔහුගේ කාර්යභාරය වූයේ කුමක්ද? පොන්තියුස් පිලාත් යනු කවරෙක්ද? සැන්හෙන්ඩ්රින් සභාවට එහි අරමුණු ඉටු කර ගැනීම සඳහා ඔහුගේ තීරණය වඩාත් වැදගත් වූයේ කෙසේද?`

කායාඵස් උත්තම පූජකයා වූ අතර යේසුස්වහන්සේගේ මරණයට පත්කිරීමේ කුමන්ත්රණය මෙහෙයවන්නට විය. ඔහුගේ පැවැත්ම රෝමවරුන් වෙනුවෙන් ලියන ලද ලියවිල්ලක් යුදෙව් ඉතිහාසඥයෙකු වන ජොසීෆස් විසින් ද සටහන් කර ඇත. “ඊට අමතරව ඔහු උත්තම පූජක තන්ත්රයේ කයිෆස් [Caipas - sic] ලෙසද හැඳින්වූ ජෝසෙප්ව ඉවත් කර, ඔහුගෙන් පසුව සිටි උත්තම පූජකයා වූ අනනස්ගේ පුත් ජොනතන්ව පත් කළේය.” – Josephus Complete Works (Grand Rapids, MI: Kregel Publications, 1969), book 18, chapter 4, p. 381.

1990 දී ජෙරුසලමට දකුණු දෙසින් අස්ථි තැන්පත් කළ බඳුන් හෝ මමී පෙට්ටි දොළසක් තිබූ පෙළපත් සොහොනක් සොයා ගන්නා ලදී. සොහොන් ගෙයෙහි තිබූ කාසි හා මැටි භාණ්ඩ ක්රි.ව. පළමුවන සියවසේ මැද භාගයට අයත් බවට දින යොදා ඇත. අස්ථි සමූහයක් සහිත අලංකෘතව සැකසූ බඳුන් වල “කායාඵස්ගේ පුත් ජෝසප්” යන නම සඳහන් වේ. බොහෝ විද්වතුන් විශ්වාස කර සිටින්නේ මෙය යේසුස්වහන්සේගේ මරණයට සෘජුවම සම්බන්ධ උත්තම පූජකයා වූ කායාඵස්ගේ සොහොන් ගෙය සහ මමී පෙට්ටිය වන බවයි.

1961 දී ටයිබීරියස් අධිරාජ්යයා යටතේ යුදයේ නායකයා වූ පොන්තියුස් පිලාත්ගේ නම සහිත ශිලා ලේඛනයක් සිසේරියා මාරිතිමාහි රඟහලේ ගලක් මත තිබී හමු විය.

මේ අනුව, මෙම අවස්ථා දෙකෙහිදීම, ක්රිස්තුස්වහන්සේගේ මරණය හා සම්බන්ධ ඇතැම් ප්රධාන පුද්ගලයින් ඉතිහාසය විසින් සනාථ කර ඇත. පළමු සියවස් දෙකෙහි අනාගමික ඉතිහාසඥයින් විසින් නාසරෙත්හි යේසුස්වහන්සේ ගැන කථා කරයි. ටැසිටස් නමැති රෝම ඉතිහාසඥයා විසින්, රෝමයේ තිබේරියස්ගේ පාලන සමයේ සහ මුල් කිතුනුවන් සිටි කාලයේ පොන්තියස් පිලාත් විසින් උන්වහන්සේව මරණයට පත් කිරීම ගැන ලියා සිටියි. රෝමානු ආණ්ඩුකාරවරයකු වන ප්ලිනි ද යංගර් ක්රි.පූ 112–113 දී ට්රෝජන් අධිරාජ්යයාට ලියමින් ඔහු විසින් කිතුනුවන්ට සැලකිය යුත්තේ කෙසේදැයි විමසා සිටියි. ඔහු විසින් ඔවුන්ව විස්තර කරන්නේ ආලෝකයට පෙර නිශ්චිත දිනක රැස්ව එහිදී දෙවියන් වෙනුවෙන් ගීතිකා ගායනා කරන අය ලෙසටයි.

මෙම පුරාවිද්යාත්මක සොයාගැනීම් හා එයිතිහාසික මූලාශ්රයන් තුළින් යේසුස්වහන්සේගේ පැවැත්මට උන්වහන්සේගේ මරණයෙන් පසු පළමු වසර 50 තුළ නමස්කාර කරන ලද අතිරේක වශයෙන් බයිබලානුකුල නොවන රාමුවක් සපයා දෙයි. ශුභාරංචිය යනු යේසුස්වහන්සේ පිළිබඳ මූලික මූලාශ්ර වන අතර, යේසුස්වහන්සේ සහ උන්වහන්සේගේ ජීවිතය පිළිබඳව වැඩිදුර දැන ගැනීම සඳහා අප ඒවා හොඳින් අධ්යයනය කළ යුතුද වෙයි.

`අපගේ ඇදහිල්ලට අනුබල දෙන පුරාවිද්යාත්මක සාක්ෂි තිබීම සැමවිටම සතුටු විය හැකි දෙයක් නමුත්, එවැනි දෑ යම් අවස්ථාවන්හි දී අපට ප්රයෝජනවත්ව පැවතියද අපගේ ඇදහිල්ල මෙම දේවල් මත රඳා නොපවතින ලෙස අප ඉගෙන ගත යුත්තේ ඇයි?`