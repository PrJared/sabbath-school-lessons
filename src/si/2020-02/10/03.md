---
title:  යෙසායා, හෙසකියා සහ සෙනකෙරිබ්
date:  01/06/2020
---

`යෙසායා 36:1-3 සහ යෙසායා 37:14-38 කියවන්න. යූදාට එරෙහි දැවැන්ත අෂූර්හි යුධ මෙහෙයුම සම්බන්ද මෙම විස්තරයේ දෙවියන්වහන්සේ විසින් තම සෙනඟව ගලවා ගන්නේ කෙසේද?`

ක්රි.පූ.701හි යූදාට එරෙහිව සෙනකෙරිබ් විසින් යුධ ව්යාපාරය දියත් කරන ලදී. මෙම කථාන්තරය ශුද්ධ ලියවිල්ලේ සටහන් කර ඇත. එසේම එය සෙනකෙරිබ් විසින්ම කිහිප ආකාරයකින්ම සටහන් කර ඇත. නිනිවයේ අගනුවරින් සොයාගත් ඔහුගේ එතිහාසික සටහන් තුළ ඔහු පුරසාරම් දොඩවන්නට වුයේ, “ඔහුගේ [හෙසකියාගේ] ශක්තිමත් පවුරු සහිත නගර හතළිස් හයක් සහ ඔවුන්ගේ ගැනිය නොහැකි අසල්වැසි කුඩා ගම්මාන මම වටලා යටත් කර ගත්තෙමි” ලෙස පවසමින්ය. නිනිවයේ සෙනකෙරිබ්ගේ මාළිගාවේදී ඔහු යුදෙව් නගරය වන ලාකීෂ් පරාජය කිරීම සමරනු ලබන්නේ මාලිගාවේ මැද කාමරයක බිත්ති ආවරණය කරමින් ඔහු වටලෑම සහ නගරයට එරෙහි සටන අස්වැසිල්ලක් වන වචනයෙන් නිරූපණය කරමිනි.

ලාකීෂ්හි මෑතකදී කරන ලද කැණීම්වලින් සෙනකෙරිබ් විසින් නගරය පුළුස්සා දැමීමෙන් පසුව වූ මහත් විනාශකාරී සුන්බුන් පිළිබඳව හෙළිදරව් විය. නමුත් ජෙරුසලම ආශ්චර්යමත් ලෙස බේරී තිබෙන්නට විය. සෙනකෙරිබ් හට පුරසාරම් කීමට හැකිවන්නේ මෙයින්වේ: “යුදෙව් හෙසකියා සම්බන්ධයෙන්, මම ඔහුව ඔහුගේ නගරයේ කූඩුවක් තුළ සිටින පක්ෂියෙකු මෙන් වසා දැමුවෙමි.” යෙරුසලම විනාශ කිරීම ගැන විස්තරයක් නොමැති අතර වහලුන්ව වහල්භාවයට ගෙන යාම පිළිබඳවද වාර්තාවක් නොමැත.

යෙරුසලම වටලනු ලැබූ බව සැබෑවක් වුවද ස්වාමීන්වහන්සේගේ දූතයා විසින් යෙරුසලම ගලවාගත් බැවින් වටලෑම පැවතියේ එක් දිනක් පමණකි. යෙසායා විසින් අනාවැකි පළ කළ පරිදි, “‘එබැවින් ස්වාමීන්වහන්සේ අෂූර්හි රජු ගැන මෙසේ කියනසේක: ඔහු මේ නුවරට ඇතුල්වෙන්නේවත් ඊගහක් ඊට විදින්නේවත් ඒ ඉදිරිපිටට පලිහක් රැගෙන එන්නෙවත් ඊට විරුද්ධව ගොඩැල්ලක් නගන්නේවත් නැත. ඔහු මේ නුවර තුළට නෑවිත් ආ මගින්ම හැරී යනවා ඇතැයි ස්වාමීන්වහන්සේ කියනසේක. මක්නිසාද මා නිසාත් මාගේ මෙහෙකරුවූ දාවිත් නිසාත් මේ නුවර ගලවන්ට මම මේක ආවරණය කරන්නෙමියි ස්වාමීන්වහන්සේ කියනසේකැයි කියා හැරියේය.’” (යෙසායා 37: 33-35).

අෂූර්හි අගනුවර වන නිනිවයේ කැපී පෙනෙන ලෙස විස්තර කර ඇත්තේ ලාකීෂ් පමණි. මාලිගා බිත්තිවල ජෙරුසලම දක්නට නොලැබේ. සෙනකෙරිබ් හට ආඩම්බර විය හැකි වූයේ ලාකීෂ් පරාජය කිරීම ගැන පමණකි. ස්වර්ගයේ දෙවියන්වහන්සේ සහ අෂූර්හි දෙවිවරුන් අතර ඇති වන අරගලය උන්වහන්සේගේ සෙනඟගේ ගැලවීම තුළින් පෙන්නුම් කෙරේ. උන්වහන්සේ අෂූර්හි ආක්රමණශීලී ක්රියා දකිනසේක. උන්වහන්සේ හෙසකියාගේ යාඥාවේ වචන අසනසේක. එසේම උන්වහන්සේ ඉතිහාසය තුළ ක්රියා කරනසේක.

`එම අවස්ථාවේදී හා ස්ථානයේදී ඊශ්රායෙලය විශ්මයාන්විත ලෙස ගලවා ගත් එම දෙවියන්වහන්සේම අද දිනද ඔබ යාඥා කරන, රඳා පවතින සහ විශ්වාස කරන දෙවියන්වහන්සේ බව ඔබ මතක් කරගන්නේ කෙසේද?`