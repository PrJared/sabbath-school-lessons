---
title:  ඇදහිල්ල සහ ඉතිහාසය
date:  04/06/2020
---

අප හිස්බවින් යුතුව ජීවත් වන්නේ නැත. අපගේ තෝරාගැනීම් අපට පමණක් නොව, අනෙක් අය හටද බලපානු ලබයි. එලෙසම, පුරාතනයේ සිටි දෙවියන්වහන්සේගේ සෙනඟගේ ජීවිතවල තමන් හැරුණුකොට ගෙන අන් අයගේ අනාගතයටද විශාල බලපෑමක් කර ඇත. හෙබ්රෙව් 11හි“ඇදහිල්ල” ගැනවූ මෙම ප්රකට පරිච්ඡේදයේ පුරාතන ඇදහිලිවන්ත වීරයින් බොහෝ දෙනෙකුගේ ආනුභාවය සාරාංශයක් ලෙස අපට දැකගත හැකිය.

**හෙබ්රෙව් 11:1-40 කියවන්න. මෙම පුරාතන වීරයන්ගෙන් සහ ඔවුන්ගේ ජීවිත අධ්යයනය කිරීමෙන් අපට උගත හැකි පාඩම් මොනවාද?**

`ඒනොක්`

`නෝවා`

`ආබ්රහම්`

`සාරා`

`යෝසෙප්`

`මෝසෙස්`

`රාහබ්`

`සැම්සන්`

ඇදහිල්ල යනු හුදෙක්ම යමක් කෙරෙහි හෝ යමෙකු කෙරෙහි ඇති විශ්වාසයක් නොව; එය ක්රියා කරන්නේ එම විශ්වාසයට ප්රතිචාරයක් වශයෙනි. එය ක්රියාවෙහි යෙදවෙන ඇදහිල්ලකි; ධර්මිෂ්ඨකම ලෙස සැලකිල්ලට ගනු ලබන්නේ මෙයයි. ඉතිහාසය වෙනස් කරනු ලබන්නේ එම ඇදහිල්ලේ ක්රියාවන්ය. එසේම,  මෙම සෑම ක්රියාවක්ම රඳා පවතින්නේ දේව වචනය මත ඇති විශ්වාසය මතය.

නෝවා නැව ගොඩනඟන විට ඇදහිල්ලෙන් ක්රියා කළ අතර අත්දැකීම් සහ බුද්ධිය අනුව දේව වචනය කෙරෙහි විශ්වාසය තබන්නට විය. මින් පෙර කිසි විටෙකත් වැසි නොලැබූ හෙයින්, තම අත්දැකීම් සහ බුද්ධිය මගින් අඟවනු ලැබුවේ ජලගැල්මක් යන්න අර්ථ විරහිත දෙයක් බවයි. නමුත් නෝවා දෙවියන්වහන්සේට කීකරු වූ අතර මිනිස් සංහතිය නොනැසී ඉතිරි වන්නට විය. එවකට ආබ්රම් ලෙස හැඳින්වූ ආබ්රහම්, එවකට ලෝකයේ වඩාත්ම සංවර්ධිතවූ  නගරය වූ දකුණු මෙසපොතේමියාවේ ඌර් නමැති නුවරින් දෙවියන්වහන්සේ තමාට මඟ පෙන්වන්නට යන්නේ කොහේටදැයි නොදැන පිටත්ව ගියේය. නමුත් ඔහු දෙවියන්වහන්සේගේ වචනය අනුව ක්රියා කිරීමට තෝරා ගත්තේය. මෝසෙස් විසින් එවකට පැවති ශ්රේෂ්ඨතම අධිරාජ්යය වූ ඊජිප්තුවේ රජ වීමට වඩා ඔහු දෙවියන්වහන්සේගේ සෙනඟව පොරොන්දු දේශයට ගෙන යන්නාවූ එඬේරෙකු වීමට තීරණය කළේය. ඔහු ඇවිලෙන පඳුරක් මැදින් පැමිණි සර්වබලධාරි දෙවියන්වහන්සේගේ හඬ කෙරෙහි විශ්වාසය තැබුවේය. රාහබ් විසින් දෙවියන්වහන්සේගේ ගැලවීම පිළිබඳ වාර්තා විශ්වාස කරමින්, ඔත්තුකරුවන් දෙදෙනා ආරක්ෂා කරමින් යේසුස්වහන්සේගේ පෙළපතෙහි කොටසක් බවට පත්වීමට තීරණය කළේය. අපගේ තීරණයන් මෙම පරම්පරාවෙහි අසංඛ්යාත පිරිසකගේ සහ අනාගතයේ පැමිණීමට සිටින අයගේ ජීවිතවලට බලපාන්නේ කෙසේද යන්න ගැන අප දන්නේ කොපමණ නම් සුළුවෙන්ද!

`ඔබ ඉදිරියේ ඇති සිදුවීමට ආසන්නව ඇති තීරණයන් මොනවාද? ඔබ ඉදිරියේ ඇති තෝරාගැනීම් ඔබ සිදුකරන්නේ කෙසේද? එසේම එළෙස සිදුකරන්නේ මන්ද?`