---
title:  දාවිත්, සාලමොන් සහ රාජතන්ත්රය
date:  31/05/2020
---

දාවිත්ගේ සහ සාලමොන්ගේ රාජතන්ත්රය ඊශ්රායෙල් ඉතිහාසයේ ස්වර්ණමය යුගය නියෝජනය කරයි. එහෙත්, ඇතැමුන් පවසන පරිදි දාවිත් සහ සාලමොන් නොසිටියේ නම් කුමක් කළ යුතුද? ඇතැමුන් පවසන පරිදි ඔවුන්ගේ රාජ්යය බයිබලය විස්තර කර තරම් ව්යාප්ත නොවූයේ නම් කුමක් කළ යුතුද? දාවිත් නොමැතිව ජාතියේ අගනුවර වන යෙරුසලම පවතින්නට ගියේ නැත (2 සාමුවෙල් 5:6-10). එසේම, දාවිත් නොමැතිව ඔහුගේ පුත් සාලමොන් විසින් ගොඩනඟන ලද දේවමාළිගාවක්ද තිබෙන්නට ගියේ නැත (1 රාජාවලිය 8: 17-20). අවසාන වශයෙන්, දාවිත් නොමැතිව අනාගත මෙසියස්වහන්සේද සිටින්නට ගියේ නැත. මන්දයත්, මෙසියස්වහන්සේ පැමිණෙන බවට ඇති පොරොන්දුව ඇත්තේ දාවිත්ගේ පෙළපත තුළින් බැවිනි (යෙරෙමියා 23:5, 6; එළිදරව් 22:16). ඊශ්රායෙල් ජාතීන්ගේ ඉතිහාසය මුළුමනින්ම නැවත ලිවිය යුතුව තිබෙන්නට විය. ශුද්ධ ලියවිල්ලෙහි කියැවෙන පරිදි එම ඉතිහාසය නිශ්චිතවම ඊශ්රායෙලයට සහ සභාවට ලබා දෙන එහිවූ සුවිශේෂී කාර්යභාරය සහ මෙහෙවර වේ.

`1 සාමුවෙල් 17 කියවන්න. දෙවියන්වහන්සේ ඊශ්රායෙලයට ඒකාන්ත ජයග්රහණයක් ලබා දෙන්නේ කෙසේද? මෙම ජයග්රහණය සඳහා යොදාගන්නේ කවුරුන්වද? එසේම ජයග්රහණය සිදුවන්නේ කුමන ස්ථානයකදීද?`

1 සාමුවෙල් 17: 1–3හි යුධ සීමාවන් පිළිබඳ නිවැරදි භූගෝලීය විස්තරය සැලකිල්ලට ගන්න. මෙම පරිච්ඡේදයේ විස්තර කර ඇති ඊශ්රායෙල් ජාතීන්ගේ කඳවුර කඳුකරයේ කිර්බෙට් ක්වෙයියෆා (Khirbet Queiyafa) අඩවිය මත පිහිටා ඇත. මෑතකදී කරන ලද කැණීම්වලින් හෙළි වූයේ සාවුල් සහ දාවිත් මිටියාවත දෙස බලා සිටි කාලයේ සිට විශාල බලයක් සහිත බලකොටුවක් තිබුණ බවය. සමකාලීනව පැවතුන දොරටු දෙකක්ද කැණීම් කරන ලදී. පුරාණ ඊශ්රායෙලයේ බොහෝ නගරවල තිබුණේ එක් දොරටුවක් පමණක් බැවින්, මෙම විශේෂ ලක්ෂණය ෂාරයිම් ලෙස අඩවිය හඳුනා ගැනීමට උපකාරී වේ (1 සාමුවෙල් 17:52), හෙබ්රෙව් භාෂාවෙන් එහි අර්ථය වන්නේ “දොරටු දෙකක්” යන්නයි.

මෙය එසේ නම්, මෙම පුරාණ බයිබලීය නගරය අප පළමු වරට හඳුනාගෙන ඇත්තෙමු. 2008 සහ 2013 වසර වලදී සෙල්ලිපි දෙකක්ද හමුවී ඇති අතර එය මෙතෙක් සොයාගෙන ඇති පැරණිතම හෙබ්රෙව් ලේඛනය නියෝජනය කරන බව බොහෝ දෙනා විශ්වාස කරති. දෙවන සෙල්ලිපියේ සාවුල්ගේ පුත්රයන්ගෙන් කෙනෙකු වන එෂ්බාල් යන නමද සඳහන් වේ (1 ලේකම් 9:39).

1993 දී, ටෙල් ඩෑන් නගරයේ උතුරෙහි කළ කැණීම්වලින් දමස්කස්හි හසායෙල් රජු විසින් ලියන ලද ස්මාරක සෙල්ලිපියක්ද සොයා ගන්නා ලදී. ඔහු “ඊශ්රායෙලයේ රජු” සහ “දාවිත්ගේ වංශයේ” රජුට එරෙහිව ලැබූ ජයග්රහණය වාර්තා කරසිටියි. දාවිත්ගේ රාජවංශය බයිබලයේ විස්තර කර ඇත්තේ මෙලෙසම වන අතර, බයිබලය පවසන ආකාරයටම දාවිත් ඉතිහාසයේ සිටි බවට වඩා ප්රබල පුරාවිද්යාත්මක සාක්ෂි මෙලෙස එකතු කරනු ලබයි.

ඇතැමුන් පවසන පරිදි, දාවිත් රජ සැබවින්ම නොසිටින්නට ගියේ නම්, අපගේ ඇදහිල්ලට එයින් අදහස් කරන්නට යන්නේ කුමක්ද යන්න ගැන සිතා බලන්න.