---
title:  බයිබලය ඉතිහාසය ලෙස
date:  30/05/2020
---

### මෙම සතියේ පාඩම් අධ්යයනය සඳහා කියවන්න
1 සාමුවෙල් 17; යෙසායා 36: 1–3, යෙසායා 37: 14–38; දානියෙල් 1, 5; ශු.මතෙව් 26: 57-67; හෙබ්රෙව් 11:1–40.

> <p>කටපාඩම් පදය</p>
> “මම වනාහි වහල්කමේ ගෙයින් එනම් මිසර දේශයෙන් නුඹ පිටතට ගෙනාවාවූ නුඹේ දෙවිවූ ස්වාමීන්වහන්සේය.” (නික්මයාම 20:2 [එසේම ද්වීතීය කථාව 5:6])

බයිබලය ඉතිහාසය තුළ පිහිටුවා ඇත. දෙවියන්වහන්සේ අවසාන අරමුණ සඳහා සියල්ල මැවූ කළ නියත ඇරඹුමේ සිට රේඛීය දිශාවකට ගමන් කරන අතර උන්වහන්සේගේ දෙවන පැමිණීමේදී පොළොව නැවත ප්රකෘති තත්ත්වයට පත් කරනවා ඇත.

ශුද්ධ ලියවිල්ලේ එතිහාසික ස්වභාවය එය වෙනත් ආගම්වල පූජනීය ග්රන්ථ වලින් වෙන්කර හඳුනාගත හැකි එක් ලක්ෂණයක් වෙයි. ඉතිහාසයේ තමන් විසින්ම ක්රියා කරන්නාවූ දෙවි කෙනෙකු පැවත සිටින බව බයිබලය උපකල්පනය කරයි; එය එහිවූ පැවැත්ම තහවුරු කිරීමට උත්සාහ දරන්නේ නැත. පටන්ගන්මෙදී දෙවියන්වහන්සේ හඬ නගන අතර පොළොවෙහි ජීවය මවන ලදි (උත්පත්ති 1:1–31). උන්වහන්සේ ආබ්රම්ව කල්දිවරුන්ගෙන් පිටතට කැඳවයි. උන්වහන්සේ තම සෙනඟව මිසරයේ වහල්භාවයෙන්ද මුදවාගනියි. උන්වහන්සේ තම ඇඟිල්ලෙන් ගල් පුවරු මත දස පනත ලියා සිටියි (නික්මයාම 31:18). එසේම උන්වහන්සේ අනාගතවක්තෘවරුන් පිටත් කර හරියි. උන්වහන්සේ විනිශ්චයන් ලබා දෙන අතර උන්වහන්සේගේ දිව්ය නීතිය තුළ ජීවත් වෙමින් ගැලවීමේ සැලැස්ම වෙනත් ජාතීන් සමඟ බෙදා ගැනීමට උන්වහන්සේ මනුෂ්යයන් හට ආරාධනා කර සිටියි. අවසානයේදී, උන්වහන්සේ තම පුත්රයාණන් වන යේසුස් ක්රිස්තුස්වහන්සේව ලෝකයට එවන අතර මෙසේ ඉතිහාසය සදහටම බෙදී යයි.

මෙම සතියේ, අප බයිබලයේ නිරූපණය කර ඇති ඉතිහාසයේ ප්රධාන කරුණු කිහිපයක් සහ බයිබලයෙහි දක්වා ඇති පරිදි ඉතිහාසය සත්ය යැයි ඔප්පු කිරීමට උපකාරී වන පුරාවිද්යාත්මක සාක්ෂි කිහිපයක් දෙසද බලමු.

* ජුනි 6 වන සබත් දවසට සූදානම් වීම පිණිස මෙම සතියේ පාඩම අධ්යයනය කරන්න.