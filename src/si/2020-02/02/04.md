---
title:  දෙවියන්වහන්සේගේ ලිඛිත වචනය
date:  07/04/2020
---

`“තවද ස්වාමීන්වහන්සේ මෝසෙස්ට කථාකොට: මේ වචන ලියාගන්න. මක්නිසාද මේ වචන ලෙස මම නුඹ සමගද ඉශ්රායෙල් සමගද ගිවිසුමක් කෙළෙමියි කීසේක.”: (නික්මයාම 34:27) ස්වාමීන්වහන්සේ විසින් මෝසෙස් යොදා මෙම වචන ජනතාවට කටපාඩමින් පැවසීමට වෙනස්ව මෙම වචන ලියා තැබීම පමණක් සිදුකරන ලද්දේ ඇයි? ලිඛිත වචනයේ ඇති පැහැදිලි වාසිය කුමක්ද?`

කථා කර සිටින සහ මිනිස් භාෂාව නිර්මාණය කළ දෙවියන්වහන්සේ තෝරාගත් අය හට දිව්යමය වශයෙන් හෙළිදරව් කරන ලද සත්යයන් සහ දිව්යමය ආනුභාවය ලත් සිතුවිලි විශ්වාසනීය සහ මනා ගුණයෙන් යුතුවූ ආකාරයකින් සන්නිවේදනය කිරීමට හැකියාව ලබාදෙයි. එබැවින්, දෙවියන්වහන්සේ විසින් බයිබලීය කතුවරුන් හට තම උපදේශයන් හා හෙළිදරව් කිරීම ලිඛිතව සිදු කිරීමට භාර දීම මුලදී අණ කල බව පුදුමයක් නොවෙයි.

**ලිඛිත හෙළිදරව් කිරීම ගැන පහත සඳහන් පාඨ උගන්වන්නේ කුමක්ද?**

`නික්මයාම 17:14;`

`යොෂුවා 24:26`

`යෙරමියා 30:2`

`එළිදරව් 1:11, 19; 21:5; 22:18, 19`

දෙවියන්වහන්සේ තම එළිදරව්ව හා දේවානුභාවය ලත් පණිවිඩ ලියා තබන ලෙස අණ කළේ ඇයි? ඊට පැහැදිලි පිළිතුර නම් ඒවා අපට ලෙහෙසියෙන් අමතක නොවන පිණිසය. බයිබලයේ ලිඛිත වචන දෙවියන්වහන්සේ වෙතට සහ උන්වහන්සේගේ කැමැත්ත වෙතට අපව නිරන්තරයෙන් යොමුකරවන්නක් වෙයි. නැවත නැවත පැවසීමට සිදුවන වාචික පණිවිඩවලට වඩා ලිඛිත ලියවිල්ලක් සාමාන්යයෙන් විශ්වාසනීය ලෙස රැකගත හැකිවේ. ලිඛිත වචන නැවත නැවත පිටපත් කල හැකි අතර, එය වාචිකව පමණක් පැවසීමකට වඩා බොහෝ දෙනෙකු වෙත ප්රවේශවීමටද හැකියාව ලබා දෙයි. අවසාන වශයෙන්, යමක් පැවසීමේදී අපට එක් වරකට පැවසිය හැකි වන්නේ සීමිතවූ පිරිසකට පමණක් වන නමුත් ලියා තැබීමකට බැදී ඇති දේ විවිධ ස්ථානවල සහ මහද්වීපවල සිටින ගණන් කල නොහැකි පරිශීලකයන් පිරිසක් හට කියවිය හැකිවන අතර එය බොහෝ පරම්පරා ගණනාවකට පසුවට පැමිණෙන ආශීර්වාදයක්ද වෙයි. සැබවින්ම කියවීමට නොහැකි අයෙක් සිටීනම් අනෙක් අය විසින් එම ලිඛිත ලියවිලි ඔවුන් වෙනුවෙන් ශබ්ද නගා කියවිය හැකිවේ.