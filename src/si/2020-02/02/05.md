---
title:  ක්රිස්තුස්වහන්සේ සහ ශුද්ධ ලියවිල්ල අතර ඇති සමානබව
date:  08/04/2020
---

`ශු.යොහාන් 1:14; ශු.යොහාන් 2:22; ශු.යොහාන් 8:31, 32; සහ ශු.යොහාන් 17:17 කියවන්න.`

මාංශවත්වූ දේව වචනය (එනම්, යේසුස් ක්රිස්තුස්වහන්සේ) සහ දෙවියන්වහන්සේගේ ලිඛිත වචනය (එනම් ශුද්ධ ලියවිල්ල) අතර සමානබවක් ඇත. යේසුස්වහන්සේ ආශ්චර්යමත් ලෙස ශුද්ධාමයාණන් කරණකොටගෙන ස්ත්රියක් තුළ පිළිසිඳ ගත් ලෙසම, ශුද්ධ ලියවිල්ලද ආශ්චර්යමත් ආරම්භයක් ඇතිව මනුෂ්යයන් තුළින් ජනිත කරවන ලදී.

යේසුස් ක්රිස්තුස්වහන්සේ කාලය හා අවකාශය තුළ මනුෂ්යයෙකු බවට පත්විය. උන්වහන්සේ නිශ්චිත කාලයක සහ නිශ්චිත ස්ථානයක ජීවත් වූහ. එහෙත් මෙම කාරණය උන්වහන්සේගේ දේවත්වය අහෝසි කළේවත් යේසුස්වහන්සේව උන්වහන්සේ ජීවත්වූ කාලයට පමණක් සීමා කළේවත් නැත. මුළු ලොව පුරා, සෑම කාලයකම සෑම මිනිසෙකු හටම සිටින එකම ගැලවුම්කරයාණන් උන්වහන්සේම වෙයි (ක්රියා 4:12 බලන්න). එලෙසම, දෙවියන්වහන්සේගේ ලිඛිත වචනය වන බයිබලයද නිශ්චිත කාලයක් තුළ සහ විශේෂිත සංස්කෘතියක් තුළ ලබා දී ඇත. යේසුස් ක්රිස්තුස්වහන්සේ මෙන්, බයිබලයටද කාල නියමයක් නොමැත. එනම්, නිශ්චිත කාලයකට සහ ස්ථානයකට සීමා නොවේ; ඒ වෙනුවට, එය ලොව පුරා සිටින සියළුම මිනිසුන් සඳහා බැදී පවතී.

දෙවියන්වහන්සේ තමන්ව හෙළිදරව් කල විට, උන්වහන්සේ මානුෂීය මට්ටමට පැමිණිය සේක. යේසුස්වහන්සේගේ මානුෂීය ස්වභාවය මනුෂ්යයාගේ කාලාන්තර දුබලතාවයන් සහ අවුරුදු 4,000ක පරිහානියේ ප්රථිපල පෙන්නුම් කළහ. එසේ වුවද එතුමන් පාපයෙන් තොර වූහ. එමෙන්ම, ශුද්ධ ලියවිල්ලේ භාෂාව වනුයේ මිනිස් භාෂාව මිස කිසිවෙකු විසින් කතා නොකරන හෝ තේරුම් ගත නොහැකි ආකාරයේ “මනුෂ්යත්වය ඉක්මවූ පරිපුර්ණ” භාෂාවක් නොවේ. ඕනෑම භාෂාවකට එහි සීමාවන් තිබුණද, මිනිස් භාෂාවේ නිර්මාතෘවරයාණන් වන සහ  මිනිස් සංහතියේ මැවුම්කරුවාණන් විසින් විශ්වාසවන්තව තම කැමැත්ත මනුෂ්යයන් හට ඔවුන්ව නොමඟ නොයවා සන්නිවේදනය කිරීමට පරිපුර්ණ හැකියාවක් ඇත.

සැබවින්ම සෑම සැසදීමකටම එහි සීමාවන් ඇත. යේසුස් ක්රිස්තුස්වහන්සේ සහ ශුද්ධ ලියවිල්ල සර්වසම නොවෙයි. බයිබලය දෙවියන්වහන්සේ මාංශවත්වීමක් නොවෙයි. දෙවියන්වහන්සේ යනු පොතක්ද නොවෙයි. දෙවියන්වහන්සේ යේසුස් ක්රිස්තුස්වහන්සේ තුළ මනුෂ්යයෙකු බවට පත්විය. අප බයිබලයට ප්රේම කරන්නේ අප නමස්කාර කරන්නාවූ ගැලවුම්කරුවාණන් එහි පිටු තුළින් අනාවරණය කරන බැවිනි.

බයිබලය අසමසම හා වෙන් කල නොහැකි දිව්ය මිනිස් එකමුතුවකි. “මිනිස් භාෂාවෙන් විස්තර කර ඇති දෙවියන්වහන්සේ විසින් දෙනු ලැබූ සත්යතාවන් අඩංගු ශුද්ධ වූ බයිබලය දිව්ය මිනිස් සබදතාවන් ගෙනහැර දක්වන්නේය. මෙවන් එකමුතුකමක්, ඒකත්වයක්, ක්රිස්තුස්වහන්සේගේ ස්වභාවය තුල ගැබ් වී තිබුණේය. උන්වහන්සේ දෙවියන්වහන්සේගේ පුත්රයාණන් වූ අතරම මනුෂ්ය පුත්රයාද වූසේක. ක්රිස්තුස්වහන්සේ සම්බන්දව එවැන්නක් සත්ය වූවා සේම බයිබලය පිළිබඳවද එය සැබෑවකි. මෙසේ “වාක්යයාණෝ මාංශවත් වී... අප අතරෙහි වාසය කළසේක.’ ශු.යොහාන් 1:14” – Ellen G.White, Great Controversy, p.8 (සිංහල පරිවර්තනය : මහත් බලාපොරොත්තුව - පිටුව ix)

`ශුද්ධ ලියවිල්ල අපගේ ඇදහිල්ලට පදනම් විය යුත්තේ ඇයි? එය නොමැතිව අප සිටින්නට යන්නේ කොහේද?`