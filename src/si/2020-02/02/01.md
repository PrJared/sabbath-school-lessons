---
title:  බයිබලයේ ආරම්භය සහ ස්වභාවය
date:  04/04/2020
---

### මෙම සතියේ පාඩම් අධ්යයනය සඳහා කියවන්න
2 පේත්රස්  1:19-21; 2 තිමෝති 3:16,17; ද්වීතීය කථාව 18:18; නික්මයාම 17:14; ශු.යොහාන් 1:14; හෙබ්රෙව් 11:3, 6.

> <p>කටපාඩම් පදය</p>
> “එසේහෙයින් නුඹලා පණිවිඩයේ වචනය, එනම් දෙවියන්වහන්සේගේ වචනය අපෙන් ලැබූ කල, නුඹලා පිළිගත්තේ මනුෂ්යයන්ගේ වචනය නොව ඇත්තෙන්ම දෙවියන්වහන්සේගේ වචනයව තිබෙන්නාවූ, අදහන නුඹලා තුළ ක්රියාද කරන්නාවූ වචනය බැවින්, අපිත් නොකඩව දෙවියන්වහන්සේට ස්තූතිකරමුව.” (1 තෙසලෝනික 2:13)

ශුද්ධ ලියවිල්ලේ මූලාරම්භය හා ස්වභාවය අප දකින හා වටහා ගන්නා ආකාරය අපගේ ජීවිත තුළ සහ සභාව තුළ බයිබලය ඉටු කරන කාර්යභාරයට බෙහෙවින් බලපානු ලබයි. අප විසින් බයිබලය අර්ථකථනය කරනා ආකාරය බයිබලය එළිදරව් කිරීමේ හා දේවානුභාවයේ ක්රියාවලීන් අප නිසිලෙස අවබෝධ කරගනිමින් ඒ අනුව හැඩගැන්වීම කෙරෙහි බලපායි. අපට ශුද්ධ ලියවිල්ල නිවැරදිව වටහා ගැනීමට අවශ්ය වූ විට, ප්රථමයෙන්ම අප බයිබලයට සැලකිල්ල දැක්විය යුත්තේ කෙසේද යන මූලික ප්රමිතීන් තීරණය කිරීමට ඉඩදිය යුතුය. ගණිතය යන විෂයය ජීව විද්යාව හෝ සමාජ විද්යාව සඳහා යොදා ගන්නා නිරීක්ෂණ ක්රම යොදා අපට හැදෑරිය නොහැකි වෙයි. එසේම භෞතික විද්යාව යන විෂයය අධ්යයනය කිරීමට ඉතිහාසය හැදෑරීම සඳහා යොදාගන්නා උපකරණ අපට යොදා ගත නොහැකි වෙයි. ඒ හා සමාන ආකාරයකින්, දෙවියන්වහන්සේ ජීවමාන නැතැයි සිතමින් බයිබලය වෙත ප්රවේශවන අදේවවාදී ක්රම මගින් බයිබලයේ අධ්යාත්මික සත්යයන් නිවැරදිව දැනගැනීමට හැකිවන්නේ නැත. ඒ වෙනුවට, අපගේ ශුද්ධ ලියවිල්ල අර්ථකථනය සඳහා දෙවියන්වහන්සේගේ වචනයේ දිව්ය-මිනිස් මානය ඉතා ගැඹුරින් වටහාගත යුතුය. එබැවින් ශුද්ධ ලියවිල්ල නිසි ලෙස අර්ථකථනය කිරීම සඳහා අවශ්ය වන්නේ සැකයෙන් හෝ අවිශ්වාසයෙන් යුතුවූ ක්රමවේදයන් නොව, ඇදහිල්ලෙන් යුතුව බයිබලය වෙත ප්රවේශ වීමයි.

මෙම සතියේ බයිබලයේ මූලාරම්භය හා ස්වභාවය පදනම්ව ඇති ආකාර කිහිපයක් දෙස බලමින් එය අපගේ අර්ථකථනය සහ අවබෝධයට බලපාන අයුරු ගැන සොයා බලමු.

_*අප්රේල් 11 වන සබත් දිනට සුදානම් වන පිණිස මෙම සතියේ පාඩම අධ්යයනය කරන්න._