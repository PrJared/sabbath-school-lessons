---
title:  ඇදහිල්ලෙන් බයිබලය තේරුම්කරගැනීම
date:  09/04/2020
---

`හෙබ්රෙව් 11:3, 6 කියවන්න. දෙවියන්වහන්සේව සහ උන්වහන්සේගේ වචනය තේරුම්ගැනීමට ඇදහිල්ල මෙතරම් අත්යවශ්ය වන්නේ ඇයි? ඇදහිල්ල නොමැතිව දෙවියන්වහන්සේව ප්රසන්න කරන්ට නුපුළුවන් වන්නේ ඇයි?`

සියළු සත්යවූ අධ්යනයන් සිදුවන්නේ ඇදහිල්ලේ සන්දර්භය තුළය. දරුවෙකුට අලුත් දෑ ඉගෙනීමට හැකියාව සලසා දෙන්නාවූ ඔහුගේ හෝ ඇයගේ දෙමාපියන් කෙරෙහි තිබිය යුතුවූ නිසැක විශ්වාසයද එයම වේ. එය ජීවිතයේ සහ ප්රේමයේ ප්රධානවූ අංශයන් ඉගෙනීමට දරුවාට මඟ පෙන්වන විශ්වාසදායක සබඳතාවයක් වෙයි. එබැවින් දැනුම හා අවබෝධය වර්ධනය වන්නේ ප්රේමයෙන් හා විශ්වාසදායක සබඳතාවයකින්වේ.

ඒ හා සමානවූ අයුරින් හොඳ සංගීතඥයෙක් හට සංගීත භාණ්ඩයක් හොඳින් වාදනය කිරීමට උපකාරී වන්නේ තාක්ෂණික කුසලතා ප්රගුණ කිරීම පමණක් නොව, සංගීතයට, නිර්මාපකයට සහ සංගීත භාණ්ඩයට ඇල්මක් දක්වන විට ඔහුට හෝ ඇයට සංගීත භාණ්ඩයක් වඩා හොඳින් වාදනය කිරීමට හැකියාව ලැබෙයි. ඒ හා සමානවම, අප බයිබලය සැකයට භාජනය කිරීමේ හෝ ක්රමෝපායික සැකයකින් යුතුව ඒ වෙත ප්රවේශ වන විට අපට එය නිවැරදිව තේරුම් ගත නොහැකි වන අතර ප්රේමයේ හා ඇදහිල්ලේ ආත්මයෙන් යුතුව ඒ වෙත ප්රවේශ වන විට අපට එය තෙරුම් ගත හැකි වේ. අපෝස්තුළු පාවුල්තුමා මෙසේ ලිවීය. “නුමුත් ඇදහිල්ල නැතුව උන්වහන්සේව ප්රසන්න කරන්නට නුපුළුවන” (හෙබ්රෙව් 11:06). මේ අනුව, බයිබලය මිනිසා විසින් නිමවූ පොතක් ලෙස දකිනවාට වඩා, විශ්මයාන්විත මූලාරම්භය පිළිගෙන, ඇදහිල්ලෙන් බයිබලය වෙත ප්රවේශවීම අත්යවශ්යම වූ දෙයක් වේ.

සෙවන්ත්ඩේ ඇඩ්වෙන්ටිස්ට් සභාවේ සෙවන්ත්ඩේ ඇඩ්වෙන්ටිස්තවරුන් විසින් මෙම ශුද්ධ ලියවිල්ලේ විශ්මිත ආරම්භය පිලිබඳ පුළුල් අවබෝධය ඔවුන්ගේ මූලික විශ්වාසයන්ගේ පළමු මූලික විශ්වාසය තුළින් පැහැදිලිව මෙලෙස ප්රකාශ කර ඇත. “ශුද්ධ ලියවිල්ලේ පරණ සහ අළුත් ගිවිසුම් වනාහී ලියන ලද දේවානුභාවයෙන් ලබාදුන් දෙවියන්වහන්සේගේ වචනයය. ශුද්ධාත්මයාණන්වහන්සේ විසින් පොළඹවනු ලැබූ ශුද්ධ මනුෂ්යයෝ දේවානුභාවයෙන් ලැබූ ලෙස ඒවා ලියූහ. ගැළවීම සඳහා අවශ්ය දැනගැන්ම දෙවියන්වහන්සේ මේ වචන තුළින් මිනිසාට දුන්සේක. ශුද්ධ ලියවිල්ල දෙවියන්වහන්සේගේ නොවරදින සුළු වූ කැමැත්ත ප්රකාශ කිරීමකි. ඒවා චරිතය සඳහා වූ ප්රමිතීන්ය, අත්දැකීම්වල පරීක්ෂණයය, ධර්මතාවයන්ගේ බලයලත් එළිදරව් වීම සහ දෙවියන්වහන්සේගේ ක්රියා වාර්තා වී ඇති විශ්වාසවන්ත ඉතිහාසයද වේ (ගීතාවලිය 119:105; හිතෝපදේශ 30:05, 6; යෙසායා 8:20; ශු.යොහාන් 17:17; 1 තෙසලෝනික 2:13; 2 තිමෝති 3:16,17; හෙබ්රෙව් 4:12; 2 පේතෘස් 1:20, 21.)”

ඇදහිල්ලේ ආකල්පයකින් යුතුව ශුද්ධ ලියවිල්ල වෙත ප්රවේශ නොවන විට මිනිසුන් බයිබලය පිලිබඳ අවබෝධ කරගැනීම සම්බන්දව මඟ හරින්නේ කුමක්ද? මෙම ඇදහිල්ල අන්ධ නොවන්නේ ඇයි? එනම්, මෙවැනිවූ ඇදහිල්ලක් සඳහා අපට ඇති හොඳ හේතූන් මොනවාද? එසේම බයිබලයේ සත්යතාවන් සමඟ කටයුතු කිරීමේදී ඇදහිල්ල තවදුරටත් අත්යවශ්යවූ දෙයක් වන්නේ ඇයි?