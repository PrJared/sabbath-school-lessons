---
title:  දේවානුභාවයේ ක්රියාවලිය
date:  06/04/2020
---

දෙවියන්වහන්සේ සිය කැමැත්ත මිනිසා හට හෙළි කිරීමට භාෂාව මාධ්යයක් ලෙස භාවිතා කරනා හෙයින්, දිව්යමය එළිදරව්ව ලේඛනගත කිරීමට හැකියාව ලැබී ඇත. අප දැනටමත් දැක ඇති පරිදි, බයිබලය යනු දෙවියන්වහන්සේගේ පණිවිඩය මිනිස් භාජන මගින් ප්රකාශ කර ආරක්ෂා කරනා ශුද්ධාත්මයාණන්වහන්සේගේ ක්රියා තුළින් දෙවියන්වහන්සේ අපට සත්යය හෙළි කිරීමේ ප්රතිඵලයකි. උත්පත්ති සිට එළිදරව් දක්වා ඇති සියළු ශුද්ධ ලියවිල්ල තුළ අපට අපේක්ෂා කළ හැකි සහ දක්නට ලැබෙන ප්රධානවූ ඒකත්වයට හේතුව මෙයවේ. (උදාහරණ ලෙස උත්පත්ති 3:14, 15 පාඨ එළිදරව් 12:17 පාඨය සමග සසඳන්න).

`2 ප්රේතෘස් 1:21; 2 තිමෝති 3:16,17; සහ ද්වීතීය කථාව 18:18 යන පද කියවන්න. ශුද්ධ ලියවිල්ලේ ආනුභාවය ගැන මෙම පාඨයන් මගින් පවසන්නේ කුමක්ද?`

ද්වීතීය කථාව 18:18 - මම ඔවුන්ගේ සහෝදරයන්ගෙන් ඔබ සමාන අනාගතවක්තෘ කෙනෙකු ඔවුන්ට නැගුටුවා දී මාගේ වචන ඔහුගේ මුඛයෙහි තබන්නෙමි, මා ඔහුට අණකරන සියල්ල ඔහු ඔවුන්ට කියන්නේය.

ශුද්ධ ලියවිල්ලේ සෑම කොටසක්ම එක හා සමානවම කියවීමට නොපෙළඹවීම හෝ නියමිත ලෙස වර්තමානයට අදාළ නොවවුවද, මුළු ශුද්ධ ලියවිල්ල දිව්යමය ලෙසට ආනුභාවය ලැබ තිබේ (උදාහරණයක් ලෙස, හෙබ්රෙව් මංගල්යයන් පිලිබඳ කොටස් දේවානුභාවයෙන් ලැබ තිබුනද ඒවා අප විසින් අද දින පැවැත්වීම අවශ්ය නොවේ). එහෙත්, අපට වර්තමානයට අදාළ කොටස් නොවුවද කියවීමට හා වටහා ගැනීමට එතරම් පහසු නොවන දෑ පවා අප මුළු ශුද්ධ ලියවිල්ලෙන් ඉගෙන ගත යුතුය.

එසේම, බයිබලයේ ඇති සෑම දෙයක්ම ඍජුවම හෝ සොබාදහම ඉක්මවූ ලෙස හෙළිදරව් කර නොතිබේ. සමහර අවස්ථාවන්වලදී දෙවියන්වහන්සේ විසින් කරුණුහොඳින් විමසා බලා හෝ අනෙකුත් පවතින ලියවිලි භාවිතා කර උන්වහන්සේගේ පණිවිඩය සන්නිවේදනය කළ හැකි බයිබලීය ලේඛකයින් යොදාගෙන ඇත (යොෂුවා 10:13, ශු.ලූක් 1:1-3 බලන්න).

ඒ අනුව මුළු ලියවිල්ල දේවානුභාවයෙන් දී තිබේ (2 තිමෝති 3:16). “ලියවිලි වලින් හටගන්න සැනසිල්ල කරණකොටගෙන අප බලාපොරොත්තු ඇතුව සිටින පිණිස” ලියන ලද “සියල්ල” අපගේ ඉගෙනීම සඳහා ලියන ලද්දේය යැයි පාවුල්තුමා ප්රකාශ කිරීමට හේතුව මෙයවේ. (රෝම 15:4).

“ශුද්ධවූ බයිබලයේ නියම කතුවරයාණෝ දෙවියන්වහන්සේ ලෙස පෙන්වා දෙයි. එහෙත්, එය ලියන ලද්දේ මිනිස් හස්තයෙන්ය. එසේම බයිබලයේ වූ විවිධ රචනා ශෛලීන් තුළින් නොයෙක් කතුවරුන්ගේ චරිත ස්වභාවය විකාශනය කරයි. එළිදරව් කර ඇති සත්යතාවන් සියල්ල “දේවානුභාවයෙන්” (2 තිමෝති 3.16) දී තිබේ. එහෙත්, එම වදන් ප්රකාශ වී තිබෙන්නේ මිනිස් වචන වලින්ය.” Ellen G.White, The Great Controversy, p.7 (සිංහල පරිවර්තනය : මහත් බලාපොරොත්තුව - පිටුව viii)

`මැවීම, නික්මයාම, නැවත නැගිටීම වැනි බයිබලයේ ඉතා වැදගත් ඉගැන්වීම් බොහොමයක දිව්ය කතෘත්වයේ මැදහත්වීම ඇතිබව ප්රතික්ෂේප කරනා බයිබල් විශාරදයින් අද වෙසෙති. එම දොර මදක් හෝ විවෘත නොකරන්නේ ඇයිද යන්න මෙතරම් වැදගත් වන්නේ ඇයි? අවසානයේදී අප දේව වචනය මත විනිශ්චය කල යුතුවේද?`