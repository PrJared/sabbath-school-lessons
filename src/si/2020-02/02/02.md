---
title:  බයිබලයේ දිව්යමය එළිදරව්ව
date:  05/04/2020
---

`2 පේත්රස් 1:19-21 කියවන්න. බයිබලානුකූල අනාවැකිමය පණිවිඩයේ ආරම්භය පිළිබඳව පේතෘස් තම වැටහීම ප්රකාශ කර සිටින්නේ කෙසේද?`

මක්නිසාද කිසි අනාගතවාක්යයක් මනුෂ්ය කැමැත්තෙන් කිසි කලක නොපැමිණියේය. නුමුත් මනුෂ්යයෝ ශුද්ධාත්මයාණන් විසින් පොලඹවනු ලැබ, දෙවියන්වහන්සේගෙන් ලැබූ ලෙස කථාකළෝය.

බයිබලය වෙනත් කිසිදු පොතක් මෙන් නොව. අපෝස්තුළු පේතෘස්ට අනුව, අනාගතවක්තෘවරුන්ව ශුද්ධාමයාණන් විසින් පොළඹවනු ලැබුවේ ඔවුන්ගේ පණිවිඩයේ අන්තර්ගතය දෙවියන්වහන්සේගෙන් පැමිණි ලෙසය. එය ඔවුන් විසින් නිර්මාණය කරනු ලැබුවේ නැත. “ප්රයෝගයෙන් යොදන ලද ප්රබන්ධ” (2 පේතෘස් 1:16) වෙනුවට, බයිබලයේ අනාවැකිමය පණිවිඩය දිව්යමය මූලාරම්භයක් ඇති බැවින් එය සත්යවාදී සහ විශ්වාසදායකවේ. “මනුෂ්යයෝ ශුද්ධාත්මයාණන් විසින් පොළඹවනු ලැබ, දෙවියන්වහන්සේගෙන් ලැබූ ලෙස කථා කළෝය” (2 පේතෘස් 1:21). දෙවියන්වහන්සේ විසින් තෝරාගනු ලැබූ මනුෂ්යයන් හට උන්වහන්සේගේ කැමැත්ත ප්රකාශ කරනා එළිදරව් කිරීමේ ක්රියාවලියේ උන්වහන්සේ යෙදී සිටියහ.

දෙවියන්වහන්සේ සහ විශේෂිතවූ මනුෂ්යයන් අතර ඍජු වාචික සන්නිවේදනය ශුද්ධ ලියවිල්ලේ මඟහැරිය නොහැකි කරුණකි. මේ නිසා බයිබලයට විශේෂ, දිව්යමය බලයක් ඇති අතර, අපගේ ශුද්ධ ලියවිල්ල අර්ථකථනය කිරීමේදී දිව්යමය මූලිකාංගය සැලකිල්ලට ගත යුතුවේ. අපගේ ශුද්ධවූ දෙවියන්වහන්සේ ඔවුන්ගේ ප්රධානතම කතුවරයා ලෙස සිටීම නිසා බයිබලීය පොත් “ශුද්ධ ලියවිල්ල” ලෙස වඩාත් උචිතව හැඳින්වේ (රෝම 1:2, 2 තිමෝති 3:15).

ඒවා ලබාදී ඇත්තේ ප්රායෝගික අරමුණුද සඳහාය. ඒවා “දෙවියන්වහන්සේගේ මනුෂ්යයා සම්පුර්ණව, සියළු යහපත් ක්රියාවලට සූදානම්ව සිටින පිණිස දේවානුභාවයෙන් දුන් මුළු ලියවිල්ල ඉගැන්වීමටත් තරවටුවටත් හික්මීටටත් ධර්මිෂ්ඨකම් ගැන ගුරුකම් දීමටත් ප්රයෝජනවත්ව තිබේ” (2 තිමෝති 3:16,17).

දෙවියන්වහන්සේගේ වචනයෙන් උන්වහන්සේ අපට එළිදරව් කර ඇති දේ අපගේ සිත් වලට ගෙන අපගේ ජීවිතවලට අදාළ කර ගැනීමට ශුද්ධාත්මයාණන්වහන්සේගේ උපකාරයද අපට අවශ්යවේ. අපෝස්තුළු පේතෘස්ට අනුව, දිව්යමය ලෙස එළිදරව් කරන ලද දේවවචනය අර්ථකථනය කිරීම අපගේම අදහස් හා අදාළවූවක් නොවේ. එහි අර්ථය නිවැරදි ලෙස වටහා ගැනීම පිණිස අපට දේවවචනය සහ ශුද්ධාමයාණන්වහන්සේව අවශ්ය වේ.

“සැබවින් ස්වාමීවූ දෙවියන්වහන්සේ තමන්ගේ රහස තමන් මෙහෙකරුවන්වූ අනාගතවාක්තෘවරුන්ට එළිදරව් නොකර කිසිවක් නොකරනසේක” ලෙස ශුද්ධ ලියවිල්ලෙහි කියා තිබේ (ආමොස් 3:7). “එළිදරව්ව” සඳහා වූ බයිබලීය වචන (එහි විවිධ ස්වරූපයන්ගෙන්) වලින් ප්රකාශ කෙරෙන්නේ පෙර සඟවා තිබූ යමක් වර්තමානය තුළ හෙළිදරව් කර හෝ නිරාවරණය කර ඒ අනුව එය පිළිගෙන ප්රකාශයට පත් කල බවයි. මනුෂ්යයන් වශයෙන් අපට එවැනි අනාවරණය කිරීමක් හෝ හෙළිදරව්වක් අවශ්ය වන්නේ පාපය නිසා දෙවියන්වහන්සේ වෙතින් වෙන්කරනු ලැබුවාවූ අප පව්කාරවූ මනුෂ්යයන් බැවින් උන්වහන්සේගේ කැමැත්ත දැන ගැනීම පිණිස උන්වහන්සේ මත රඳා පැවතිය යුතු බැවිනි.

`බයිබලයේ දිව්යමය මූලාරම්භය ගැන අප විශ්වාස කරන විට පවා එයට කීකරුවීම අපහසුවේ. එම දිව්යමය සම්භවය ගැන අප අවිශ්වාස කර හෝ ප්රශ්න කර සිටියහොත් කුමක් සිදුවන්නට යයිද?`