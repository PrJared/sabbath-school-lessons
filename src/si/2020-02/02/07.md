---
title:  වැඩිදුර අධ්යයනය සඳහා
date:  10/04/2020
---

Methods of Bible Study” නමැති ලේඛනයේ පහත සඳහන් පිටු කියවන්න: “2. Presuppositions Arising From the Claims of Scripture,” part a) Origin, and part b) Authority. (“Methods of Bible Study” can be found at www.adventistbiblicalresearch.org/materials/bible-interpretation-hermeneutics/methods-bible-study).

අපගේ ඇදහිල්ලට බයිබලය අත්යවශ්ය වනවා සේම අප එය කියවා අධ්යයනය කරන විට ශුද්ධාමයාණන්වහන්සේගේ බලපෑම අපගේ හදවත් තුළ සහ මනසෙහි නොතිබුණි නම් එය අපට සැබෑ අධ්යාත්මික වටිනාකමක් නොවනු ඇත.

“මිනිසාගේ ගැළවීම සඳහා අවශ්ය වන්නාවූ දැනුම දෙවියන්වහන්සේ විසින් ස්වකීය වචනය තුළ බහා ඇත. ශුද්ධ ලියවිල්ල වනාහී දෙවියන්වහන්සේගේ කැමැත්ත අධිකාරී බලයෙන් යුතුවද නොවරදින ලෙසද එළිදරව් කිරීමකි. එය එසේ පිළිගත යුතුය. මෙම ශුද්ධ ලියවිල්ලෙහි අඩංගු ප්රඥාප්ති සහ අණපනත් චරිතයෙහි ප්රමිතිය වන්නේය, ධර්මතාවයන්හි ප්රකාශනය වන්නේය, අත්දැකීම්වල පරීක්ෂණ වන්නේය . . . . මෙසේ දේව වචනය තුළින් දෙවියන්වහන්සේ සිය කැමැත්ත මිනිසාට එළිදරව් කර ඇත. එසේ වුවද, ශුද්ධාත්මයාණන්වහන්සේගේ නිති පවතින්නාවූ අඛණ්ඩ වැඩසිටීම සහ මගපෙන්වීම අවශ්ය නැතැයි එයින් පසක් නොකෙරේ. තමන්වහන්සේගේ සේවකයින් හට වචනය විවෘත කරමින් ඔවුන්ව ආලෝකමත් කිරීම සඳහාත් එහි ඉගැන්වීම් අදාළ කිරීම සඳහාත් සත්ය වශයෙන්ම ශුද්ධාමයාණන්වහන්සේ අප සමඟ සිටින බවට අපගේ මිදුම්කාරුවාණෝ පොරොන්දු වූසේක. ශුද්ධ බයිබලය ලිවීමේදී ඒ සඳහා ආනුභාවය සපයා දුන්නේ ශුද්ධාමයාණන්වහන්සේ බැවින් කිසිදු අවස්තාවකදී උන්වහන්සේගේ ඉගැන්වීම් දේව වචනයට කිසි විටෙකත් පටහැනි වන්නේ නැත” – Ellen G.White, The Great Controversy, p.9 (සිංහල පරිවර්තනය : මහත් බලාපොරොත්තුව - පිටුව x)

**සාකච්ඡාව සඳහා ප්රශ්න**

`දෙවියන්වහන්සේ තමාව සහ උන්වහන්සේගේ කැමැත්ත අපට හෙළිදරව් කරන්නේ ඇයි? අපට හෙළිදරව් කිරීම අවශ්ය වන්නේ ඇයි?`

`දෙවියන්වහන්සේ තමන්ව හෙළිදරව් කරන්නේ කෙසේද? දෙවියන්වහන්සේ තමන් ගැන කිසියම් දෙයක් හෙළි කිරීමට විවිධ ක්රම භාවිතා කරනසේක. උන්වහන්සේ වඩාත් සරළ අයුරින් සොබාදහම තුළින්ද, නිශ්චිතවූ ස්වප්නයන් තුළින්ද (දානියෙල් 7:1); දර්ශන තුළින්ද (උත්පත්ති 15:1); ලකුණු තුළින්ද (1 රාජාවලිය 18:24, 38) මෙලෙස තමන්ව හෙළිදරව් කිරීම සඳහා යොදාගන්නා සේක; උන්වහන්සේගේ පුත්රයාණන් වන යේසුස් ක්රිස්තුස්වහන්සේ තුළින්ද (හෙබ්රෙව් 1;1,2) දෙවියන්වහන්සේ ඔබට පුද්ගලිකව හෙළිදරව් වී තිබේද? ඔබේ අත්දැකීම බෙදා ගන්න.`

`ඇතැම් බයිබල් විශාරදයින් බයිබලයේ බොහෝ ඉගැන්වීම් ප්රතික්ෂේප කරන්නේ ඒවා හුදු මිත්යාවන් ලෙස දැකීමෙන්ය. මැවීමේ කතාන්දරය, සත්ය වශයෙන්ම සිටි ආදම් සහ ඒව, නික්මයාම සහ දානියෙල්ගේ කතාන්දරය වැනි ඉගැන්වීම් (පැරණි ගිවිසුමෙන්)  අධ්යාත්මික සත්යයන් ඉගැන්වීම් සඳහා නිර්මාණය කළ ගොතනු ලැබූ කතාන්දර මිස අන් කිසිවක් නොවන බවට සලකා ඉවත් කරනලද ඉගැන්වීම් වලට උදාහරණ වේ. මිනිසුන් විසින් දේවවචනය විනිශ්චය කර තීන්දු කල විට සිදු වන්නේ මෙයවේ. එවැනිවූ ආකල්පයක් පැහැදිලිවම කෙතරම් නම් භයානකද යන්න ගැන මේ තුළින් අපට පැවසිය යුත්තේ කුමක්ද?`

`දෙවියන්වහන්සේ සිය කැමැත්ත බලගතු ආකාරයකින් බයිබලය තුළ හෙළිදරව් කර තිබේ. එසේ වුවද දෙවියන්වහන්සේගේ කැමැත්ත හා යේසුස්ක්රිස්තුස්වහන්සේ තුළින් පමණක්ම වූ උන්වහන්සේගේ ගැළවීම පිලිබඳ ශුභාරංචිය පතුරුවාලීමට උන්වහන්සේ ඔබගේ උපකාරය පතා සිටිනසේක. මිනිසුන් ඔබ දෙස බලා සිටින විට, ඔබ තුළින් සහ ඔබගේ හැසිරීම තුළින් ඔවුන් දකින්නේ කුමනාකාරයේ දෙවිකෙනෙකුවද?`