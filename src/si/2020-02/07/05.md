---
title:  පාඨයන් සහ සන්දර්භයන්
date:  13/05/2020
---

ශුද්ධ ලියවිල්ලේ වචන සැමවිටම සිදුවන්නේ සන්දර්භයක් තුළය. එය තනිවම නැගී නොසිටියි. වචනයකට එහි ආසන්නතම සන්දර්භය වාක්යයක් තුළ ඇති අතර එය මුලින්ම තේරුම් ගත යුතුවූ ඒකකයද වෙයි. එවිට වාක්යයේ දක්නට ලැබෙන සමස්ත ඒකකයේ පුළුල් සන්දර්භයක් ඇත. මෙය ලිවීමේ කොටසක්, පරිච්ඡේදයක් හෝ පරිච්ඡේද මාලාවක් විය හැකිය. වැරදි නිගමනවලට නොඑළඹීම සඳහා වචන හා වාක්යවල සන්දර්භය තේරුම් ගැනීම මෙන්ම එය හැකිතාක් දුරට අවබෝධ කර ගැනීමද අත්යවශ්ය වේ.

`උත්පත්ති 1:27 පදය උත්පත්ති 2: 7 සමඟ සසඳන්න. ඉන්පසු උත්පත්ති 2: 15–23 කියවන්න. “මිනිසා” යන හෙබ්රෙව් වචනය වන “ආදම්” යන්නෙහි අර්ථ දැක්වීම මෙම විවිධ පාඨවලින් හා සන්දර්භයන්ගෙන් අපට තේරුම් ගත හැක්කේ කෙසේද?`

උත්පත්ති 1: 27 හි මැවීම (බාරා) යන පදය පුනරුච්චාරණය කිරීමෙන් මිනිසාගේ මැවීම අවධාරණය වන බව අපි දැනටමත් දැක ඇත්තෙමු. මෙම පදයෙහි සන්දර්භය තුළ මිනිසා “පුරුෂයා සහ ස්ත්රිය” ලෙස අර්ථ දක්වා ඇති බව දැන් අපට පෙනේ. මෙයින් අදහස් කෙරෙන්නේ ආදම් යන හෙබ්රෙව් පදය මෙම පාඨයේදී මනුෂ්ය වර්ගයාට හෝ මනුෂ්යත්වයට සාමාන්යයෙන් යොමු කිරීමක් ලෙස තේරුම් ගත යුතු බවයි.

කෙසේ වෙතත්, උත්පත්ති 2: 7 හි “භූමියේ” දූවිල්ලෙන් ආදම් සෑදීම ගැන සඳහන් කිරීමටද ආදම් යන පදයම භාවිතා වේ (හෙබ්රෙව් භාෂාවෙන් adamah නම් වචනය මත ඇති ක්රියාව අවධානයට ගන්න). මෙහි පුරුෂයා ලෙස ආදම් ගැන පමණක් සඳහන් වන්නේ ඒව මවා ඇත්තේ පසුව හා සම්පූර්ණයෙන්ම වෙනස් අයුරකින් වූ බැවිනි. මේ අනුව, සෑම පාඨයකම, පරිච්ඡේද දෙකක සන්දර්භය තුළ පවා, ආදම් “මනුෂ්යත්වය” ලෙසත් (උත්පත්ති 1:27) සහ ජීවමාන සත්වයෙක් (උත්පත්ති. 2: 7) ලෙසත් අර්ථ දැක්වීම වෙන් කොට හඳුනාගෙන ඇති බව අපට පෙනේ. එම ආදම් පෙළපතෙහි සිටි පුද්ගලයෙකු බවත් පසුවට සනාථ කරගන්නා ලදි. (උත්පත්ති 5: 1–5, 1 ලේකම් 1: 1, ශු.ලූක් 3:38) එසේම, “දෙවන ආදම්” බවට පත්වන යේසුස්වහන්සේ ගැනත් සඳහන් වේ (රෝම 5: 12–14).

ආදම් යන වචනය විශේෂිත වූ පාඨයක දක්නට ලැබෙන ආකාරයටම, ආදම් සහ ඒවගේ මැවීමේ සන්දර්භය උත්පත්ති 1–2 දක්වා ඇති පරිදි මෙය වඩා පුළුල් මැවීමේ කථාන්තරයක් ලෙස දක්නට ලැබේ. පුළුල් ඒකකයක් යන්නෙන් අදහස් කරන්නේ මෙයයි. මෙම ඒකකය තුළින් අතිරේක තේමාවන්, අදහස් සහ විකාශනයන් පිළිබඳව පරිවර්තකයාට දැනුම් දෙයි. උත්පත්ති 2: 4-25 ඇතැම්විට දෙවන මැවීමේ කථාන්තරය ලෙසද හැඳින්වෙන නමුත් සැබවින්ම අවධාරණයෙහි වෙනසක් පමණක් ඇත (ඊළඟ සතිය බලන්න). මෙම විස්තරයන් දෙකෙහිම, මනුෂ්යත්වයේ නිශ්චිත මූලාරම්භය අපට පෙන්වා ඇත.

`අපට පෙනෙන පරිදි, මනුෂ්යත්වයේ පුරුෂයා සහ ස්ත්රිය දෙවියන්වහන්සේගේ සෘජු මැවිල්ලවේ. සැබවින්ම අප ඉපිද ඇත්තේ අහම්බෙන් බව කියැවෙන “මේ ලෝකයේ ප්රඥාව” (1 කොරින්ති 1:20) කොතරම් නම් අඥානද ගැන මෙයින් කියවෙන්නේ කුමක්ද?`