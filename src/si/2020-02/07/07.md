---
title:  වැඩිදුර අධ්යයනය සඳහා
date:  15/05/2020
---

කියවන්න Ellen. G.Whte, “John Wycliffe,” pp.79-96; (එලන් ජී. වයිට්, “ජෝන් වික්ලිෆ්,” පිටුව 73-94); “Luther Before the Diet.” Pp.145-170 Great Controversy; (සිංහල පරිවර්තනය: “ලූතර් ධර්මාධිකරණය ඉදිරියෙහි” පිටුව 153-183 මහත් බලාපොරොත්තුව)  Section 4.a.-j. “Methods of Bible Study” කියවන්න.: www.adventistbiblicalresearch.org/materials/bible-interpretation-hermeneutics/methods-bible-study

“මිනිසාගේ ගැළවීම සඳහා අවශ්ය වන්නාවූ දැනුම දෙවියන්වහන්සේ විසින් ස්වකීය වචනය තුළ බහා ඇත. ශුද්ධ ලියවිල්ල වනාහී දෙවියන්වහන්සේගේ කැමැත්ත  අධිකාරී බලයෙන් යුතුවද නොවරදින ලෙසද එළිදරව් කිරීමකි. එය එසේ පිළිගත යුතුය. මෙම ශුද්ධ ලියවිල්ලෙහි අඩංගු ප්රඥාප්ති සහ අණපනත් චරිතයෙහි ප්රමිතිය වන්නේය, ධර්මතාවයන්හි ප්රකාශනය වන්නේය, අත්දැකීම්වල පරීක්ෂණය වන්නේය . . . . එසේ වුවද, ශුද්ධාත්මයාණන්වහන්සේගේ නිති පවතින්නාවූ අඛණ්ඩ වැඩසිටීම සහ මඟපෙන්වීම අවශ්ය නැතැයි එයින් පසක් නොකෙරේ. තමන්වහන්සේගේ සේවකයන් හට වචනය විවෘත කරමින් ඔවුන්ව ආලෝකමත් කිරීම සඳහාත් එහි ඉගැන්වීම් අදාළ කිරීම සඳහාත් සත්ය වශයෙන්ම ශුද්ධාත්මයාණන්වහන්සේ අප සමඟ සිටින බවට අපගේ මිදුම්කරුවාණෝ පොරොන්දු වූසේක. ශුද්ධ බයිබලය ලිවීමේදී ඒ සඳහා ආනුභාවය සපයා දුන්නේ ශුද්ධාත්මයාණන්වහන්සේය. එම නිසා කිසිම අවස්තාවකදී උන්වහන්සේගේ ඉගැන්වීම් දේව වචනයට විරුද්ධ වන්නේ නැත.” Ellen G.White, The Great Controversy, p.9 (සිංහල පරිවර්තනය : එලන් ජී. වයිට්, මහත් බලාපොරොත්තුව, පිටුව X.)

**සාකච්ඡාව සඳහා ප්රශ්න**

`ඔබගේ භාෂාවෙන් බයිබලයේ පරිවර්තන කොපමණ තිබුණද, ඔබ සතුව ඇති දෙයින් උපරිම ප්රයෝජන ගැනීමට ඔබට කුමක් කළ හැකිද? බයිබලය දේවවචනය ලෙස අගය කිරීමටත් ඇදහිල්ලෙන් එය උගන්වන දේට කීකරු වීමටත් ඔබ ඉගෙන ගන්නේ කෙසේද?`

`දෙවියන්වහන්සේගේ වචනය මිනිස් මූලාරම්භය ගැන උගන්වන දේ (මැවිල්ලේ සයවෙනි දවසේදී දෙවියන්වහන්සේ අපව මවන ලද බව) සහ “විද්යාව” යන නාමය යටතේ මනුෂ්යත්වය පරිණාමය වෙමින් වසර බිලියන ගණනක් පවතින බවට උගන්වන දේ අතර ඇති වෙනස ගැන සිතා බලන්න. බයිබලය තුළින් උගන්වන දෑ මත රැදී සිටීම කොතරම් වැදගත්ද යන බව, දේවවචනය පිළිබඳව දරණ මතවාදී මඟ වෙනතකට හැරවීමෙන් එය පැහැදිලිවම උගන්වන දෙයින් මනුෂ්ය වර්ගයා කොතරම් දුරස් විය හැකිද යන්න ගැනත් මෙහි ඇති විශාල අසමානතාවය තුළින් අපට පැවසිය යුත්තේ කුමක්ද?`

`බයිබලය වඩා හොඳින් තේරුම් ගැනීමට ඔබට උපකාර කළ හැකි බයිබල් ආධාරකයන් මොනවාද? ඔබට අමතර ආධාරකයන් නොමැති වුවද, බයිබලය අර්ථකථනය කරන්නේ කෙසේද යන්න පිළිබඳව මෙම සතියේ ඉගෙන ගත් පාඩම් කිහිපයක් යොදා ගැනීමට ඔබට ඉගෙන ගත හැකි වන්නේ කෙසේද?`

`ඉශ්රායෙල් ජනයා හට පවසා ඇත්තේ තම දරුවන්ට ඔවුන් දැඩිව විශ්වාස කළ සත්යයන් උගන්වන ලෙසත්, ඔවුන්ගේ ජීවිත තුළ දෙවියන්වහන්සේ මෙහෙයවන ආකාරය පිළිබඳ කථා නැවත කියන ලෙසත්ය (ද්වීතීය කථාව. 4: 9). ඇදහිල්ල මතුවට රැගෙන යාමේ පැහැදිලි වාසිය පසෙකට දමමින්, අපගේ ඇදහිල්ල වැඩි කර ගැනීමට නැඹුරු වන අපගේ ජීවිත තුළ දෙවියන්වහන්සේ මෙහෙයවන ආකාරය පිළිබඳ ඉගැන්වීම සහ කථා කියා දීම යනු කුමක්ද? එනම්, බයිබලානුකුල සත්යය අන් අය සමඟ බෙදාගැනීම අපටද ප්රයෝජනවත් වන්නේ ඇයි?`