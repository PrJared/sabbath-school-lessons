---
title:  ශුද්ධ ලියවිල්ල අවබෝධ කර ගැනීම
date:  10/05/2020
---

`2 තිමෝති 3:16, 17 කියවන්න. බයිබලය අපට දී තිබෙන්නේ කුමන අරමුණක් සඳහාද?`

බයිබලය ලියා ඇත්තේ ඉතිහාසයේ දෙවියන්වහන්සේ කළ සේවයද, වැටුණාවූ මනුෂ්ය වර්ගයා මුදවා ගැනීමට උන්වහන්සේගේ සැලැස්ම ගැන සහ ධර්මිෂ්ඨකමේ සියලු ආකාර ගැනද අපට ගුරුහරුකම්දීමට සාක්ෂිය වන පිණිසය. ස්වාමින්වහන්සේ මෙය මිනිස් භාෂාව තුළින් ඉටුකිරීමට තෝරාගනු ලැබුවේ උන්වහන්සේගේ සිතුවිලි හා අදහස් මිනිස් වචන තුළින් දෘශ්යමාන වන පිණිසය. ඊශ්රායෙලය ඊජිප්තුවෙන් මුදවාගැනීමේදී දෙවියන්වහන්සේ තම පණිවිඩය සියලු ජනයා හට ප්රකාශ කිරීම සඳහා විශේෂිතවූ ජාතියක් තෝරාගත්සේක. උන්වහන්සේ විසින් ඔවුන්ගේ භාෂාව වූ හෙබ්රෙව් භාෂාව (සහ හෙබ්රෙව් භාෂාවට සම්බන්ධ භාෂාවක් වන ඇරමයික් භාෂාවෙන් කොටස් කිහිපයක්ද) තුළින් තම වචනය ප්රකාශ කිරීමට එම ජාතිය හට ඉඩ දුන්සේක.

ග්රීක සංස්කෘතියේ නැගීටීම නව අවස්ථාවක් පැමිණවූ අතර, එවකට ලෝකයේ එම පෙදෙස් වල බහුලව කථා කරනු ලැබූ ග්රීක විශ්ව භාෂාව තුළින් අළුත් ගිවිසුම ප්රකාශ කිරීමට ඉඩ සලසවන ලදි. (එසේම, පරණ ගිවිසුමෙහි ග්රීක පරිවර්තනයක් පවා තිබුණි.) මෙම “විශ්ව” භාෂාව ක්රිස්තුස්වහන්සේගේ මරණයෙන් පසු නව මිෂනාරි ජ්වලිතයකින් යුතුව පණිවුඩය බොහෝ ලෙස ව්යාප්ත කිරීමට අපෝස්තුළුවරුන්ට හා මුල් සභාවට හැකියාව ලබාදෙන ලදි. පසුව, අපෝස්තුළු යොහන්තුමා “දෙවියන්වහන්සේගේ වචනය ගැනත් යේසුස් ක්රිස්තුස්වහන්සේගේ සාක්ෂිය ගැනත්, එනම්, තමා දුටු සියළු දේ ගැනත් සාක්ෂි දුන්නේය.” (එළිදරව් 1: 2). මේ අයුරින්, ශුද්ධ ලියවිල්ලේ පළමු ලේඛකයාගේ සිට අන්තිමයා දක්වා මෙම දේවානුභාවයෙන් ලියන ලද “සාක්ෂියේ” සහ “ලිඛිත ප්රකාශයේ” අඛණ්ඩ පැවත්ම බයිබලය තුළින් පෙන්වාදෙයි.

`ද්විතීය කථාව 32:46, 47 කියවන්න. “මේ ව්යවස්ථාවේ සියළු වචන” (ද්විතීය කථාව 32:46), එනම් ටෝරාවට හෝ “උපදෙස්” වලට කීකරු වීම ඊශ්රායෙල් දරුවන්ට එතරම් වැදගත් වූයේ ඇයි? දෙවියන්වහන්සේගේ වචනය අපගේ දවස් “වැඩිකරන්නේ”කෙසේද? අද අපගේ සන්දර්භය තුළ එයින් අදහස් කෙරෙන්නේ කුමක්ද?`

ඇතැමුන් බයිබලය ඔවුන්ගේ මව් භාෂාවට පරිවර්තනය කර ඇතිවා පමණක් නොව, ඔවුන්ගේම භාෂාවෙන් විවිධ අනුවාදයන්ද ඔවුන්ට ඇත. අනෙකුත් දෙනා හට තිබිය හැක්කේ එක් අනුවාදයක් පමණක් විය හැකිය. ඔබ සතුව ඇති දේ කුමක් වුවද, ප්රධාන කරුණ නම් එය දේවවචනය ලෙස සැලකීම වන අතර වඩාත්ම වැදගත් වන්නේ එය උගන්වන දෙයට කීකරු වීමයි.

`දේවවචනයට කීකරු වීම මෙන්ම එය ඔබගේ දරුවන්ට ඉගැන්වීමත් කිසි විටෙකත් “නිෂ්ඵල දෙයක්” (ද්විතීය කථාව 32:47) නොවන්නේ ඇයි?`