---
title:  වචන සහ ඒවායේ අර්ථයන්
date:  11/05/2020
---

සෑම භාෂාවකම ඉතා පොහොසත් හා ගැඹුරු අර්ථයක් ඇති වචන ඇති අතර ඒවා එක වචනයකින් පමණක් ප්රමාණවත් ලෙස වෙනත් භාෂාවකට පරිවර්තනය කිරීම දුෂ්කර විය හැකිය. එවැනි වචනවල ඇති පුළුල් අර්ථයන් බයිබලය තුළ එහි භාවිතය වටහා ගැනීම සඳහා පුළුල් හා සම්පූර්ණ අධ්යයනයක් අවශ්ය වේ.

`1 රාජාවලිය 3:6, ගීතාවලිය 57:3, ගීතාවලිය 66:20, ගීතාවලිය 143:8 සහ මීකා 7:20 කියවන්න. දෙවියන්වහන්සේගේ මවනු ලැබූවන් කෙරෙහි උන්වහන්සේගේ දයාව හා කරුණාව පැතිරෙන්නේ කෙසේද?`

චෙස්ඩ් (කරුණාව) යන හෙබ්රෙව් වචනය පරණ ගිවිසුමෙහි ඇති පොහොසත්ම හා ගැඹුරුවූ වචන වලින් එකකි. එය දෙවියන්වහන්සේගේ සෙනඟ කෙරෙහි ඇති ප්රේමයත්, ප්රේමනීය කරුණාවත්, දයාව සහ ගිවිසුමෙහි ආකල්පයත් විස්තර කරදෙයි. මෙම පාඨයන් කිහිපය තුළ, “ඔබගේ මෙහෙකරුවූ දාවිත් හට මහත්වූ දයාවක්ද (චෙස්ඩ්) . . . .; මේ මහත් කරුණාවත් ඔබ ඔහුට දෙන්ට ඉතුරු කරගෙන සිටි බවද’” උන්වහන්සේ විසින් පෙන්වන ලද බව අප දැකතිබේ (1 රාජාවලිය 3:6). උන්වහන්සේ “ස්වකීය කරුණාවත් සැබෑකමත් එවනසේක” (ගීතාවලිය 57:3). ඊශ්රායෙලය සම්බන්ධයෙන්, උන්වහන්සේ “සැබෑකම යාකොබ්ටත්, කරුණාව ආබ්රහම්ටත් ඉෂ්ටකරනසේක” (මීකා 7:20). දෙවියන්වහන්සේ අපට දක්වන කරුණාවේ හා ප්රේමයේ ගැඹුර ග්රහණය කරගැනීමට ප්රයත්න දරමින් සියළු පොත් ලියා ඇත්තේ කරුණාව ( චෙස්ඩ්) යන වචනය මත වෙයි.

`ගණන් කථාව 6:24-26, යෝබ් 3:26, ගීතාවලිය 29:11, යෙසායා 9: 6 සහ යෙසායා 32:17 කියවන්න. මෙම පාඨයන්වල, ඔවුන් තුළ කථා කළ “සමාදානය” (Shalom) යන්නෙන් අදහස් කෙරෙන්නේ කුමක්ද?`

ෂාලොම් යන හෙබ්රෙව් වචනය බොහෝ විට “සමාදානය” ලෙස පරිවර්තනය කර ඇත. නමුත් මෙම වචනයේ අරුත මෙයට වඩා ගැඹුරු හා පුළුල්වූවක් වේ. එය “සම්පූර්ණත්වය, පරිපූර්ණත්වය සහ යහපැවැත්ම” ලෙස පරිවර්ථනය කළ හැකිවේ. අපට දෙවියන්වහන්සේගෙන් ලද ත්යාගයක් වන දෙවියන්වහන්සේගේ ආශීර්වාදය හා කරුණාභරිතබව අපව සමාදානය පවතින තත්ත්වයක තබා ගනු ලබයි (ගණන් කථාව 6:24-26). ඊට වෙනස්ව, යෝබ්ගේ කරදර වලින් යුත් අත්දැකීම තුළ ඔහුට සමාදානය නොතිබුන හෙයින් ඔහු “‘සැනසිල්ලෙන් තොරව’” සහ “‘නිසල’” නොවන තත්ත්වයක් නිර්මාණය කරයි. මෙම කාර්යබහුල ලෝකයේ, සබත් දිනය ෂබත් ෂාලොම් (Shabbat Shalom) යන වචන වලින් පිළිගැනීමට ලැබීම මහත් ආශීර්වාදයක් වන්නේ දෙවියන්වහන්සේ සමග අපගේ සම්බන්ධතාවය අපගේ ජීවිතවලට අවශ්ය සමාදානය හා පරිපූර්ණත්වය ඉන් ලබා දෙන බැවිනි.

`මෙම වචනවල මුල් අරුත නොදැන අප කුමන භාෂාවක් කථා කර හා කියවා සිටියද මෙම වචනවල යතාර්ථය අපගේ උපරිම වූ අවබෝධය පරිදි අත්දකින්නේ කෙසේද?`