---
title:  පුනරුච්චාරණය, වචන රටා සහ අර්ථය
date:  12/05/2020
---

හෙබ්රෙව් චින්තනයේ, අර්ථය ශක්තිමත් කරන සහ සංකල්පවල වැදගත්කම අවධාරණය කරන අදහස් ප්රකාශ කිරීමට ක්රම ගණනාවක් තිබේ. යුරෝපීය භාෂාවන් මෙන් නොව, හෙබ්රෙව් භාෂාවේ මුල් භාෂාවේ විරාම ලකුණු නොමැති බැවින් භාෂා ව්යුහය තුළ එවැනි අදහස් සන්නිවේදනය කිරීමට වෙනත් ක්රම වැඩිදියුණු කරන්නට විය.

`උත්පත්ති 1:26, 27; යෙසායා 6: 1–3 කියවන්න. මෙම පාඨයන්හි පුනරුච්චාරණය වූ වචන මොනවාද? පුනරුච්චාරණය තුළින් හඳුන්වා දෙන විවිධ සංකල්ප මගින් මෙම පුනරුච්චාරණය වූ වචන වැඩි දියුණු කරන්නේ කෙසේද?`

දෙවියන්වහන්සේගේ කිසියම් ගුණාංගයක් හෙබ්රෙව් ලේඛකයාට අවධාරණය කළ හැකි වූ ක්රම අතරින් එක් ක්රමයක් වූයේ එය තුන් වරක් පුනරුච්චාරණය කිරීමයි. මැවීමේ කථාන්තරය තුළ දෙවියන්වහන්සේගේ මැවීමේ කාර්යයේ හිණි පෙත්තටම පැමිණෙන විට, පාඨය අවධාරණය කරනු ලැබුවේ මවන ලද මනුෂ්යත්වයේ සුවිශේෂී වැදගත්කමයි. බාරා (bara) නැමැති “මැවීම” යන යෙදුමට සැමවිටම කතෘ ලෙස සිටින්නේ දෙවියන්වහන්සේ පමණක්මය. එනම්, පෙර පැවති දෑ මත රඳා නොසිට මැවීමට බලය ඇත්තේ දෙවියන්වහන්සේට පමණි. මෙහි පාඨය මිනිසාගේ මැවීම විස්තර කරයි: “දෙවියන්වහන්සේ තමන් ස්වරූපයෙන් මනුෂ්යයා මැවූසේක, දෙවියන්වහන්සේගේ ස්වරූපයෙන් මැවූසේක; පුරුෂයාද ස්ත්රියද කොට ඔවුන් මැවූසේක (උත්පත්ති 1:27). “මැවීම” යන වචනය තුන් වතාවක් පුනරුච්චාරණය වීම සැලකිල්ලට ගන්න. මෝසෙස් අවධාරණය කරනු ලැබුවේ මනුෂ්යයන්ව දෙවියන්වහන්සේ විසින් මවන ලද බවත් ඔවුන් මවා ඇත්තේ උන්වහන්සේගේ ස්වරූපයෙන් බවත්ය. මෙම සත්යයන් ඔහුගේ අවධාරණය විය.

යෙසායාගේ දර්ශනය හා කැඳවීමේදී සෙරාප්වරු “සේනාවල ස්වාමීන්වහන්සේ ශුද්ධය, ශුද්ධය, ශුද්ධය,” (යෙසායා 6: 3) යන වදන් නැවත නැවත කියා සිටින්නට විය. මෙයින් අවධාරණය කෙරෙන්නේ වැඩසිටීමෙන් දේවමාළිගාව සම්පූර්ණ කරන්නාවූ තේජාන්විත දෙවියන්වහන්සේගේ ශුද්ධත්වයයි. මෙම ශුද්ධකම යෙසායා විසින් සර්වපරාක්රමයාණන් ඉදිරියෙහි පෙනී සිටින විටද අපට පිළිබිඹු වේ: “අහෝ! මට දුක් වේ! මක්නිසාද මට විනාශය විය.” (යෙසායා 6:5). යෙසායා වැනි අනාගතවක්තෘවරයෙක් පවා දෙවියන්වහන්සේගේ ශුද්ධත්වයට හා චරිතයට මුහුණ ලා සිටියදී ඔහුගේ නුසුදුසුකම ගැන භයින් යටපත්විය. මේ අනුව, මෙහිදීද, පාවුල්තුමා විසින් මිනිස් පව්කාරකම සහ ගැළවුම්කරුවෙකුගේ අවශ්යතාවය පිළිබඳ ප්රකාශය අපට හෙළි කිරීමට බොහෝ කලකට පෙර (රෝම 1–3), යෙසායා වැනි “යහපත්” පුද්ගලයෙකු තුළ පවා, මනුෂ්යත්වයේ වැටුණාවූ ස්වභාවය පිළිබඳව බයිබලය ප්රකාශ කිරීම අපට දැක ගත හැකිය. .

දානියෙල් 3 හි “නෙබුකද්නෙශර් විසින් පිහිටුවන ලද රූපය” (දානියෙල් 3: 1, 2, 3, 5, 7, 12, 14, 15, 18) යන වාක්ය ඛණ්ඩයේ පුනරුච්චාරණය වීමක් (වෙනස්කම් සහිතව) අපට තිබේ. මෙම වාක්ය ඛණ්ඩය හෝ එහි වෙනස්කම් පරිච්ඡේදයේ 10 වතාවක් නැවැත නැවතත් කියනු ලැබුවේ දෙවියන්වහන්සේ විසින් දානියෙල් තුළින් ඔහුට හෙළි කළ ප්රතිරූපයට පටහැනිව නෙබුකද්නෙශර් ගත් ක්රියාව හා සසඳන විටය (දානියෙල් 2: 31-45). මෙහිදී අවධාරණය කෙරෙන්නේ එකමවූ සැබෑ දෙවියන්වහන්සේ, එනම් නමස්කාර කිරීමට සුදුසු වූ එකම තැනැන්වහන්සේ වෙනුවට මනුෂ්ය වර්ගයා වන්දනාමාන කළ යුතු දෙවි කෙනෙකු බවට පත්වීමට උත්සාහ කිරීමයි.