---
title:  පැහැදිළිව පෙනෙන පරස්පර දෑ තිබීමට හේතූන්
date:  14/06/2020
---

`2 තිමෝති 2:10-15 කියවන්න. පාවුල්තුමා විසින් තිමෝති හට අවවාද කරන්නේ කඩිසරව හා “සැබෑවේ වචනය හරි යාකාරව පහදාදෙන්න” කියාය. ඔහු විසින් මෙහිදී අප සැමට ලබා දෙන වැදගත්වූ පණිවිඩය කුමක්ද?`

පරීක්ෂාකාරී සහ අවංක ශිෂ්යයෙකු විසින් ශුද්ධ ලියවිල්ල පිළිබඳව ගැටළු සහිත දෑ බයිබලයේ ඇති බව අසත්යක් යැයි කියා නොසිටියි. මෙම තත්ත්වය අපට බාධාවක් නොවිය යුතුය. එසේම, එක් අයුරකින් එම ගැටළුකාරී දෑ අපේක්ෂා කළ යුතුද වෙයි. සැබවින්ම අප අසම්පූර්ණ හා පරිමිත ජීවීන් වන අතර දිව්යමය කාරණා ගැන පමණක් නොව, අනෙකුත් සෑම ඉගෙනීමේ අංශයක් පිළිබඳවම අප හට පරිපූර්ණ හා සම්පූර්ණ වූ දැනුමක් නොමැත. එබැවින්, සියල්ල නොදත් පරිමිතවූ මිනිසුන් විසින් ශුද්ධ ලියවිල්ලේ අපරිමිත දෙවියන්වහන්සේගේ ප්රඥාව තේරුම්ගැනීමට උත්සාහ කරනා විට, එම ගැටළු වලට මුහුණ දීමට සිදුවේ. කෙසේවෙතත්, බයිබලානුකූල ඉගැන්වීම් තේරුම්ගැනීමට ඇති එවැනි ගැටළු කිසිදු අයුරකින් බයිබලය සනාථ කරනා දෑ අසත්ය බව ඔප්පු නොකරයි.

දිව්යමය එළිදරව්ව හා දේවානුභාවයෙන් යුත් බයිබලීය ඉගැන්වීම් ප්රතික්ෂේප කරනා අය බොහෝ විට එම ගැටළු පරස්පරයන් හා දෝෂයන් ලෙස වැරදි ලෙස ප්රකාශ කරති. ඔවුන්ට බයිබලය යනු මිනිසා විසින් නිමවූ පොතක් පමණක් වන නිසාවෙන් ඔවුන් විශ්වාස කරනු ලබන්නේ එහි අඩුපාඩු සහ දෝෂ තිබිය යුතු බවයි. බොහෝවිට එවැනිවූ මානසිකත්වයක් සහිතව ශුද්ධ ලියවිල්ලේ දේවානුභාවය කරණකොටගෙන ඒ තුළ ඇතිවන ඒකත්වය සහ විස්වාසනීයත්වය සැලකිල්ලට ගෙන එය පැහැදිලි කිරීමට ගන්නා කිසිදු කල්පනාකාරී උත්සාහයක් දැකිය නොහැකි වෙයි. ශුද්ධ ලියවිල්ලේ මුල් පිටු, එනම් මැවීමේ කථාන්තරය (නිදසුනක් ලෙස) ගැන ප්රශ්න කිරීම් අරඹන පුද්ගලයින් ඉතා ඉක්මණින් ශුද්ධ ලියවිල්ලේ ඇති සෙසු දෑද සැකයට හා අවිනිශ්චිතතාවයකට භාජනය කරනු ලබයි.

ශුද්ධ ලියවිල්ලේ ඇති යම් විෂමතාවයන් එය පිටපත් කරන්නන්ගේ හෝ එය පරිවර්තනය කරන්නන්ගේ සුළු වැරදීම් නිසා සිදුවූවක් විය හැකිය. එලන් ජී. වයිට් මහත්මිය මෙසේ ප්රකාශ කර ඇත :  “ඇතැමුන් අප දෙස බලමින් ‘පිටපත්කරුවන්ගෙන් හෝ පරිවර්තකයින්ගෙන් යම් වැරද්දක් සිදුවන්නට ඇතැයි ඔබ සිතන්නේ නැද්ද?’යැයි කියා සිටියි. මේ සියල්ල සිදුවිය හැකි අතර, මෙම හැකියාව හා සම්භාවිතාව පිලිබඳ අනුමානයෙන් ළතැවීමට හා සැකයෙන් පැකිළීමට තරම් මනස පටු වන අතර දේවානුභාවයෙන් ලියන ලද වචනයේ අභිරහස් ගැන පැකිලීමට සූදානම් වනුයේ ඔවුන්ගේ දුර්වලවූ මනස තුළින් දෙවියන්වහන්සේගේ අරමුණු විනිවිදව ඔවුන්ට දැකිය නොහැකි බැවිනි. එසේය, සාමාන්ය මනසින් පැහැදිලි බවින් යුත් කරුණු ඉදිරියේ ඔවුන් පැකිළෙනි ඇති අතර අත්යවශ්ය කොටස් වලින් පෘෂ්ටිමත් වූ පැහැදිලි හා අලංකාර වූ දිව්යමය අවබෝධය ලබා දෙන දෙවියන්වහන්සේගේ ප්රකාශය හා කරුණු වලට ඔවුන් පැහැදිළිව අවබෝධ කරගන්නට යයි. සියළු වැරදි එක් ආත්මයකට කරදරයක් හෝ පාද පැකිලීමක් ඇති නොකරනු ඇත. එසේම එය පැහැදිළිව හෙළි කළ සත්යයෙන් දුෂ්කරතා මතු නොකරනු ඇත.” – Selected Messages, book 1, p. 16.

`අප නිහතමානීබවේ හා යටහත්පහත්බවේ ආත්මයකින් යුතුව බයිබලය වෙත ප්රවේශ වීම එතරම් වැදගත් වන්නේ ඇයි?`