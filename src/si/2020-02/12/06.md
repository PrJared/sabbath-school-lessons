---
title:  ගැටලුකාරී දෑ සමඟ ශුද්ධ ලියවිල්ලට අනුව හා යාච්ඥාවෙන් කටයුතු කරන්න.
date:  18/06/2020
---

`ක්රියා 17:11, ක්රියා 8:35 සහ ක්රියා 15:15, 16 කියවන්න. අපෝස්තුළුවරුන් හා මුල් සභාවේ සාමාජිකයන් ගැටලු සහිත ප්රශ්නවලට මුහුණ දුන් විට ඔවුන් කළේ කුමක්ද? ශුද්ධ ලියවිල්ල තවමත් එහිහිම වූ අර්ථකථනය සඳහා ඇති වඩාත් උචිතම මූලාශ්රය වන්නේ ඇයි?`

බයිබල් ගැටලු වලට වඩාත් හොඳම විසඳුම තවමත් හමුවන්නේ බයිබලය තුළින්මය. බයිබලය හා සම්බන්ද ගැටලු වඩාත් හොඳින් විසඳනු ලබන්නේ තනි පාඨයක් සමඟ කටයුතු කරනවා වෙනුවට මුළු ශුද්ධ ලියවිල්ල අධ්යයනය කිරීමෙන් පැමිණෙන අවබෝධයෙන්ය. සැබවින්ම, බයිබලය තේරුම් ගැනීමට උපකාර කිරීම සඳහා අප බයිබලය භාවිතා කළ යුතු වෙයි. ශුද්ධ ලියවිල්ලෙහි ඇති ශ්රේෂ්ඨ සත්යයන් සොයා ගැනීම යනු අපට කළ හැකි ඉතා වැදගත්ම දෑ වලින් එකක් වෙයි.

ඔබට ශුද්ධ ලියවිල්ලේ පාඨයක් නොතෙරේ නම්, එකම තේමාවක් සමග කටයුතු කරන වෙනත් බයිබලානුකුල ඡේදවලින් යම් ආලෝකයක් ලබා ගැනීමට උත්සාහ කරන්න. පැහැදිලි බැවින් අඩු පාඨයන්වල ආලෝකය විහිදුවාලීම පිණිස සෑම විටම ශුද්ධ ලියවිල්ලේ පැහැදිලි ප්රකාශයන් සොයා ගැනීමට සැමවිටම උත්සාහ කරන්න. අපැහැදිලිබවෙන් පැහැදිලිබව වෙත ගෙන ඒම පිණිස ශුද්ධ ලියවිල්ලේ පැහැදිලි  ප්රකාශයන් අඳුරු කිරීම හෝ අපැහැදිලි කිරීම හෝ නොකිරීමට වගබලා ගැනීම ඉතා වැදගත් වේ. බයිබලානුකුල නොවන මූලාශ්ර වලින් හෝ දර්ශනවාදයෙන් හෝ විද්යාවෙන් හෝ බයිබලයේ අර්ථය පැහැදිලි කරනවා වෙනුවට, ශුද්ධ ලියවිල්ලේ පාඨයන් තුළින්ම එහි අරුත අපට විදහා පෑමට අප ඉඩ සලසා දිය යුතුය.

අපගේ දණහිස් මත අප වචනාර්ථයෙන්ම නව දෘෂ්ටිකෝණයකින් ගැටලු දෙස බලන බව පැවසේ. මන්දයත්, යාච්ඥාවේදී, ශුද්ධ ලියවිල්ල අර්ථකථනය කිරීමට හා අවබෝධ කර ගැනීමට දිව්ය උපකාර අවශ්ය බව අප දන්වා සිටියි. යාච්ඥාවෙන්, බයිබලානුකුල ලේඛකයින් ලියනු ලැබූ දේ ලිවීමට ඔවුන් පෙලඹවූ එකම ශුද්ධාත්මයාණන්වහන්සේ කරණකොටගෙන අපගේ මනස ආලෝකමත් කර ගැනීමට අප උත්සාහ ගනිමු.

යාච්ඥාවේදී, අපගේ චේතනා විවෘතව ඇති අතර, අප කියවන දේ අවබෝධ කර ගැනීම අපට අවශ්ය වන්නේ මන්දැයි දෙවියන්වහන්සේට පැවසිය හැකිය. යාච්ඥාවේදී, අප දෙවියන්වහන්සේගෙන් ඉල්ලා සිටින්නේ උන්වහන්සේගේ වචනය දෙස අපගේ දෑස් විවෘත කරන ලෙසත්, උන්වහන්සේගේ සත්යය අනුගමනය කිරීමට හා ක්රියාවට නැංවීමට අධිෂ්ඨානයේ ආත්මයක් ලබාදෙන ලෙසත්ය. (මෙය ඉතා වැදගත්ය!) අපගේ යාච්ඥාවන වලට  ප්රතිචාර වශයෙන් දෙවියන්වහන්සේ තම ශුද්ධාත්මයාණන් කරණකොටගෙන අපට මඟ පෙන්වන විට, උන් වහන්සේ බයිබලයෙන් අපට හෙළිදරව් කර ඇති දෙයට පටහැනි නොවීමට වගබලාගන්නා සේක. දෙවියන්වහන්සේ සැමවිටම බයිබලය සමග එකඟතාවයෙන් යුක්තව කටයුතු කරන අතර, බයිබලානුකුල ලේඛකයින්ට අප වෙත ප්රකාශ කිරීමට උන්වහන්සේ දේවානුභාවයෙන් ලබාදුන් දේ සනාථ කර ඒ මත සියල්ල ගොඩනඟන සේක.

`දේවවචනය වඩාත් හොඳින් තේරුම් ගැනීමට හා ඊට කීකරු වීමට හැකි වන පරිදි මනසෙහි නිශ්චිත රාමුවක් තුළට පිවිසීමට යාච්ඥාව ඔබට උපකාර කරන්නේ කෙසේද?`