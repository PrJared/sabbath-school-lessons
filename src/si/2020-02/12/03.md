---
title:  ගැටලු සමඟ අවංකව හා සැලකිල්ලෙන් යුතුව කටයුතු කරන්න
date:  15/06/2020
---

ඔබට නොතේරෙන පාඨයක් හෝ පාඨ කාණ්ඩයක් හමුවී ඒ සමග කටයුතු කිරීමේ අත්දැකීම ඔබට කවදා හෝ ලැබී තිබේද, නැතහොත් වෙනත් පාඨයන් හෝ පොදු යථාර්ථය සමඟ එකඟ වීමට ඔබට අපහසු වී තිබේද? යම් අවස්ථාවලදී ඔබ මෙම ගැටලුවට මුහුණ දුන්නේ නැතැයි සිතීම අපහසුය. ප්රශ්නය නම් ඔබ ඊට කෙළෙස ප්රතිචාර දැක්වූයේද? යන්නයි. නැතහොත් වඩාත් වැදගත් වන්නේ ඔබ ඊට කෙළෙස ප්රතිචාර දැක්විය යුතුද? යන්නයි.

`1 ලේකම් 29:17, හිතෝපදේශ 2:7, 1 තිමෝති 4:16 කියවන්න. අප ගැටලු සහිත පාඨ සමඟ කටයුතු කරන්නේ කෙසේද යන ප්රශ්නයට අදාළ විය හැකි මෙම පාඨයන් අපට පවසන්නේ කුමක්ද?`

අපට සුදුසු ලෙස ගැටළු වලට මුහුණ දිය හැකි වන්නේ අප අවංක වූ විට පමණි. අවංකකම අපව ආරක්ෂා කරනා විට අප කිසිදු ගැටලුවක් මඟ හැර යාමට හෝ එයින් සැඟව යාමට හෝ උත්සාහ නොකරනු ඇත. අවංකත්වය මගින් විචක්ෂණශීලී පිරික්සුමකට රැගෙන නොයන්නාවූ හරයක් නොමැති පිළිතුරු ලබා දීමෙන් වැළකී සිටීමට එය අපව හික්මවයි. දෙවියන්වහන්සේ අවංකබව හා ඍජුබව ගැන ඉතා ප්රසන්න වන සේක. එමනිසා, අප විසින් සිදුකරනා සෑම කටයුත්තකදීම මෙන්ම, බයිබලය අධ්යයනය කිරීමේදී පවා උන්වහන්සේගේ චරිතය ඉතා ඕනෑකමින් යුතුව අනුගමනය කිරීමට අප උත්සාහ කළ යුතුය.

අවංක පුද්ගලයන් බයිබල් ගැටළු සමඟ කටයුතු කරනු ලබන විට සන්දර්භයෙන් බැහැරව තොරතුරු ඉදිරිපත් නොකිරීමටත්, භාෂාවේ අහුරනලද වචනයෙන් සත්යය විකෘති කිරීමට හෝ සාක්ෂි සහ අදාළවූ කරුණු හැසිරවීමෙන් අන් අය නොමඟ නොයැවීමටත් වගබලා ගනී. ඍජු නොවූ පිළිතුරු හෝ තෘප්තිමත් නොවන ආකාරයේ විසඳුමක් ලබා දීමට උත්සාහ කරනවාට වඩා ගැටලුවකට තිරසාර පිළිතුරක් ලැබෙන තෙක් බලා සිටීම වඩා හොඳය. අපගේ බයිබල් පාඩමේදී අවංකව සිටීමේ ධනාත්මක අතුරු ඵලයක් නම්, එයින් විශ්වාසය ගොඩනැගීම වන අතර එය ශක්තිමත් සහ සාරවත් වූ සියලු පෞද්ගලික සම්බන්ධතාවල මූලික හරයද වෙයි. එය දුර්වලවූ පිළිතුරු වලට වඩා බොහෝ දේ මිනිසුන් හට ඒත්තු ගන්වයි. ඇතැම් විට ඔබ පිළිතුරු සැපයීමේදී සත්ය පිළිතුර නොවන ඔබට අවශ්ය දේ පැවසීමට උත්සාහ කරනවාට වඩා, ප්රශ්නයට පිළිතුරු දීමට හෝ පාඨයන් නිවැරදිව පැහැදිලි කිරීමට ඔබ නොදන්නා බව පැවසීම වඩා උචිත වේ.

සැලකිලිමත් පුද්ගලයන් දෙවියන්වහන්සේගේ වචනයේ සත්යතාව දැන ගැනීමට දැඩි උනන්දුවක් දක්වන අතර, එබැවින් සීමිත දැනුම හෝ විශ්වාස කළ නොහැකි සාක්ෂි මත පදනම් වූ අදූරදර්ශී හදිසි නිගමනවලට එළඹ නොවී සිටීමට වග බලා ගනියි. වැදගත් විය හැකියැයි සිතන කිසිදු අංශයක් හෝ විස්තරයක් නොසලකා නොහැරීමට සැලකිලිමත් පුද්ගලයින් අධිෂ්ඨාන කරගෙන සිටිති. ඔවුන් ඔවුන්ගේ නිශ්චය කිරීමේදී ඉක්මන් නොවී දේවවචනය සහ ඒ හා සම්බන්ධ සියලු තොරතුරු අධ්යයනය කිරීමේදී එය ගැඹුරින් හා කඩිසරබවින් යුතුව කටයුතු කරයි.

`ඔබ සම්පූර්ණයෙන් තේරුම් නොගත් හෝ සත්යය පිළිබඳ ඔබේ අවබෝධයට නොගත්තේය යැයි සිතෙන පාඨයන් සමඟ ඔබ කුමන ලෙස කටයුතු කරන්නේද, නැතහොත් ඔබ කුමක් කළ යුත්තේද?`