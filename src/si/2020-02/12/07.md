---
title:  වැඩිදුර අධ්යයනය සඳහා
date:  19/06/2020
---

කියවන්න Ellen G. White, “What to Do With Doubt?” pp. 105-113 in Steps to Christ (සිංහල පරිවර්තනය : එලන් ජී. වයිට්, “අනුමානයට කුමක් කරමුද?” පිටුව 99–107) Read section 8 in the Document “Methods of Bible Study,’ which can be found at http://www.adventistbiblicalreaearch.org/materials/bible-interpretation-hermeneutics/methods-bible-study.

පරිමිත වූ මිනිසුන් හට අවබෝධ කර ගැනීමට අපහසු සහ සම්පූර්ණයෙන්ම පැහැදිලි කිරීමට ඉතා ගැඹුරුවූ බොහෝ අභිරහස් බයිබලය තුළ තිබේ. අපට නිහතමානී මනසක් අවශ්ය වන්නේද ශුද්ධ ලියවිල්ලෙන් යාච්ඥා පූර්වකව එය ඉගෙනීමට කැමැත්තෙන් සිටිය යුත්තේද මේ නිසාවෙනි. ශුද්ධ ලියවිල්ලට විශ්වාසවන්තව සිටීමෙන් බයිබලානුකුල පාඨයන්ට එහි අර්ථය අපගේ ප්රකෘති ස්වභාවයට පටහැනි වුවද එය සැබවින්ම පවසන දේ අපට පැවසීමට ඉඩ හසර ලබා දෙයි. ශුද්ධ ලියවිල්ලට විශ්වාසවන්තව සිටීමෙන් එහි පාඨයන් වෙනස් කිරීම  හෝ එහි සැබෑ අරුත මඟ හැරවීම වෙනුවට (එසේය, ඇතැමුන් විසින් සැබවින්ම පාඨයන් වෙනස් කරනු ලබයි) ඊට ගෞරවයෙන් යුතුව සලකනු ලබයි.

“යාච්ඥාවෙන් හා භක්තියෙන් තොරව බයිබලය දිගහරින කලද, සිතිවිලි හා ආශාවන් දෙවියන්වහන්සේ කෙරෙහි පිහිටුවනු නොලැබ දේව කැමැත්තට එකඟ නොවූ විටද, මනස සැකයෙන් අඳුරු වෙයි; මේ තත්ත්වයෙන් බයිබලය ඉගෙනගනු ලැබූ විට ඇදහිල්ල කෙරෙහි ඇති සැකය ශක්තිමත් වෙයි. සතුරා සිතුවිලි පාලනය කරමින් වැරදි වැටහීම් ඉදිරිපත් කරයි. කෙතරම් උගත් වුවද, මිනිසා වචනයෙන් හා ක්රියාවෙන් දෙවියන්වහන්සේ සමඟ ඒකත්වයක් වීමට නොසොයන්නේ නම්, ඔහු ශුද්ධ ලියවිල්ල තුළ වරද කිරීම ගැන වගකිව යුතුවේ; එබන්දන්ගේ හේතු දැක්වීම් කෙරෙහි වස්වාසය තැබීම ආරක්ෂිත නොවේ. වැරදි සොයන අටියෙන් ශුද්ධ ලියවිලි හදාරන්නවුන් හට ආත්මීක බුද්ධියක් නොමැත. විරූපී වූ දර්ශනයෙන් යුතුව ඔවුහු සරල වූ පැහැදිලි සත්යයන් තුළ පවා අනුමානයට ද අවිශ්වාසයට ද තුඩු දෙන හේතූන් දැකගනිති.”- එලන් ජී. වයිට්, පිරිපුන් මඟ, පිටුව 103, 104.

**සාකච්ඡාව සඳහා ප්රශ්න**

`මෙම සතියේ අප සාකච්ඡා කළ බයිබලය පිළිබඳ ආකල්ප ශුද්ධ ලියවිල්ල පිළිබඳ නිසි අවබෝධයක් ලබා ගැනීම සඳහා පදනම් වී ඇත්තේ ඇයි? බයිබලය පිලිබඳ වඩාත් හොඳින් අවබෝධ කර ගැනීමට උපකාර කිරීමේදී වඩාත් වැදගත් යැයි ඔබ විශ්වාස කරන වෙනත් ආකල්පයන් මොනවාද?`

`පැහැදිලි කිරීමට හා තේරුම් ගැනීමට අපහසු දෑ බයිබලයේ තිබීම ගැන අප පුදුම නොවිය යුත්තේ ඇයි? සැබවින්ම, ස්වාභාවික ලෝකයේද තේරුම් ගැනීමට තවමත් අපහසු වන කෙතරම් නම් බොහෝවූ දෑ තිබේද? නිදසුනක් වශයෙන්, අද දක්වා ජලය (ජලය!) යන්න අබිරහස්ව ඇති දෑ වලින් පිරී ඇත.`

`ඇඩ්වෙන්ටිස්ට්තවරුන් වශයෙන්, ශු.ලූක් 23:43 හි ප්රශ්නයට පිළිතුරු දිය හැක්කේ කෙසේද? (බොහෝ පරිවර්තනවලට අනුව) යේසුස්වහන්සේ සොරාට පවසන්නේ එදිනම ඔහු යේසුස්වහන්සේ සමඟ පාරාදීසයෙහි සිටින්නට යන බවයි. මීට ප්රතිචාර දැක්වීමට ඇති සාධාරණවූ හා අවංකවූ මාර්ග මොනවාද? නිදසුනක් වශයෙන්, ශු.යොහන් 20:17, දේශනාකාරයා 9:5, සහ 1 කොරින්ති 15:16-20 වැනි පාඨයන් මගින් මෙහි ඇති ප්රශ්නය තේරුම් ගැනීමට අපට උපකාර කරන්නේ කෙසේද?`