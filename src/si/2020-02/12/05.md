---
title:  අධිෂ්ඨානය සහ ඉවසීම
date:  17/06/2020
---

`ගලාති 6:9 කියවන්න. අන්යයන්ට යහපත නොකඩවා කිරීමේ අපගේ නොපසුබට උත්සාහය ගැන පාවුල්තුමා මෙහි කථා කරන අතර, අප ගැටලුකාරී ප්රශ්න සමඟ කටයුතු කිරීමේදීද එම ආකල්පයම අවශ්ය වේ. ගැටළු විසඳීමේදී අධිෂ්ඨානය සහ ඉවසීම වැදගත් වන්නේ ඇයි?`

සැබෑ ජයග්රහණය සඳහා සෑම විටම ස්ථිරභාවය අවශ්ය වේ. අප ඉතා පහසුවෙන් ලබා ගන්නා දේ අප බොහෝ විට සැහැල්ලුවෙන් සලකනු ලබයි. බයිබලයේ ඇති ගැටලු තුළින් අපගේ බුද්ධිය ක්රියාවේ යෙදවීමට අවස්ථාව ලබා දෙන අතර, අප විසඳුමක් පසුපස හඹා යාමේ අධිෂ්ඨානය හා නොපසුබට උත්සාහය අපට එම කාරණාව කෙතරම් නම් වැදගත්ද යන්න හෙළි කරනු ලබයි. බයිබලය අධ්යයනය කර එහි අරුත සහ පණිවිඩය පිලිබඳ වැඩි විස්තරයන් සොයා දැනගැනීමට අප විසින් වැය කරන ඕනෑම කාලයක් මනා ලෙස වැය කළාවූ කාලයක් ලෙස සලකනු ලැබේ. ඇතැම්විට, පිළිතුරක් ලබා ගැනීම සඳහා ශුද්ධ ලියවිල්ල ඉතා උද්යෝගිමත්ව සෙවීමේ අත්දැකීමේදී එය දිගු කලක් තිස්සේ සෙවුවා වුවද, එම සෙවීමේ උත්සාහය ගැටලුවේ විසඳුමට වඩා ආශිර්වාදයක් වන බව අවසානයේදී අප සොයා ගන්නට යයි. අවසානයේදී, අප තැවෙනා ගැටලුවකට විසඳුමක් සොයාගත් විට එය අපට ඉතා වටිනා දෙයක් බවට පත්වේ.

ඔබට ගැටලුවක් ක්ෂණිකව විසඳිය නොහැකි වීම යන කරුණ එම ගැටලුව විසඳිය නොහැකි බවක් ඔප්පු නොකරයි. මෙම පැහැදිලි කාරණය අප කොපමණ වාරයක් නොසලකා හරිනවාද යන්න පුදුමයට කරුණක් වේ. බයිබලයෙහි යම් ගැටලුකාරී බවක් ඇති වූ විට, ඒ ගැන මදක් සිතා බලා විසඳුමක් ලබා ගත නොහැකි වූ බොහෝ දෙනෙක් එකහෙළාම ගැටලුව විසඳිය නොහැකිය යන නිගමනය වෙත එළඹෙති. ඇතැමුන් විසින් බයිබලයේ විශ්වාසනීයත්වය ගැනද ප්රශ්න කිරීමට යොමු වෙති. අපගේ සීමිත මිනිස් ප්රඥාව තුළ හෝ නොදැනුවත්කම තුළ එය නොපෙනුනද ඊට ඉතා පහසු විසඳුමක් තිබිය හැකි බව අප අමතක නොකළ යුතුය. වීජ ගණිතයේ ආධුනිකයෙකු, දුෂ්කර ගැටලුවක් විසඳීම සඳහා පැය භාගයක් පුරා නිෂ්ඵලවූ ප්රයත්නයක යෙදුනද, ඔහුට ඊට කිසිදු විසඳුමක් සොයාගත නොහැකි වූ හෙයින් ගැටලුවට විසඳුමක් නොමැති බව පැවසීම ගැන අප සිතන්නේ කුමක්ද? අපගේ බයිබල් අධ්යයනයෙදීද එය එසේම වේ.

ඇතැම් ගැටලු විසඳීමට ඔබ ගන්නා මහත් උත්සාහයන් පවා ව්යර්තක වන විට ඒවා මද වේලාවකට පසෙකලා ඒ  අතරතුර, දෙවියන්වහන්සේ ඔබට පැහැදිලිව පෙන්වා ඇති දේ පිළිපදින්නට සිතාගන්න. ඇතැම් අධ්යාත්මික අවබෝධ කරගැනීම් වෙත අපට පැමිණිය හැක්කේ දෙවියන්වහන්සේ දැනටමත් අපට පවසා ඇති දෑ අනුගමනය කිරීමට අප කැමැත්තෙන් පසුවන විට පමණක්වේ. එමනිසා ඔබ බයිබලය අධ්යයනය කිරීමේදී අධිෂ්ඨානයෙන් හා ඉවසීමෙන් යුතුව කටයුතු කරන්න. අවසානයේදී ඉවසීම යනු ඇදහිලිවන්තයන්ගේ සුචරිතවත් ගුණාංගයක් වෙයි (එළිදරව් 14:12 බලන්න).

`අභියෝගාත්මක බයිබල් පද උද්යෝගිමත්ව හා ඉවසිලිවන්තව අධ්යයනය කළ වෙනත් මිනිසුන්ගෙන් අපට ඉගෙනගත හැක්කේ කුමක්ද? සත්යය සෙවීම අත් නොහරින ලෙස කියමින් අප අන්යන්ව දිරිමත් කරන්නේ කෙසේද? ශුද්ධ ලියවිල්ලේ දුගැටලුකාරී පාඨයක් හමු වූ විට අප බිය නොවිය යුත්තේ ඇයි?`