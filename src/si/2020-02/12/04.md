---
title:  ගැටලුකාරී දෑ සමඟ නිහතමානීව කටයුතු කිරීම
date:  16/06/2020
---

`යාකොබ් 4:6-10; 2 ලේකම් 7:14; සහ ශෙපනියා 3:12 කියවන්න. ශුද්ධ ලියවිල්ලේ ගැටළු සහිත දෑ සමඟ කටයුතු කිරීමට අප උත්සාහ කරන විට නිහතමානීකම වැදගත් වන්නේ ඇයි?`

තමන් යමක් මත හෝ තමන්ට පිටින් වූ කෙනෙකු මත යැපෙන බව බොහෝ දෙනා පුදුමකරවන්නාවූ වටහාගැනීමට හා නිහතමානී අවබෝධයකට රැගෙනවිත් තිබේ. සියල්ලේ මිනුම ඔවුන් නොවන බව ඔවුන් වටහාගෙන සිටිති. මෙම පුද්ගලයින් සත්යතාවය අගය කරන්නේ ඔවුන්ගේ මමත්වයේ අවශ්යතාවයන් නිවැරදි විය යුතු බවට සිතමින් වන අතර සත්යතාවය ඔවුන් විසින් තනන ලද දෙයක් නොවන බවත් ඔවුන් මුහුණ දෙන දේ බවත් ඔවුහු දනිති. ඇතැම් විට මෙම මිනිසුන් තේරුම් ගන්නා මහත්මවූ සත්යය නම් ඔවුන් සත්යය ගැන දන්නේ අල්ප වශයෙන් බව යන්නයි. පාවුල්තුමා ලියා ඇති පරිදි, ඔවුන්ට “කැඩපතකින් අඳුරුලෙස පෙනෙන” බව ඔවුහු දනිති (1 කොරින්ති 13:12).

නිහතමානී සිතුමක ප්රතිලාභ විවිධාකාර වේ: නිහතමානී විමර්ශනයේ පුරුද්ද දැනුමෙහි සියලු වර්ධනයට පදනම වේ, මන්ද එය ස්වභාවයෙන්ම ඉගැන්විය හැකි ආත්මයක් නිපදවන නිදහසක් ජනනය කරයි. බොහෝවිට නිහතමානී පුද්ගලයන් ඉඳුරාම වැරදිය කියා හෝ ඔවුන් සැමවිටම ඔවුන්ගේ මනස වෙනස් කරනු ඇතැයි කියා හෝ මතයක් දැඩිව දරීමෙහි ස්ථිර විශ්වාසයක් කිසි විටෙකත් නොමැති බව හෝ මින් අදහස් නොවේ. එයින් අදහස් කරන්නේ ඔවුන් බයිබලානුකුල සත්යතාවයට යටහත්පහත්ව අවනත වන බවයි. ඔවුන්ගේ දැනුමේ සීමාවන් ගැන ඔවුන් මනා අවබෝධයකින් සිටින අතර, එබැවින් බුද්ධිමත් යැයි සිතන, උඩඟු හා ආඩම්බර වන පුද්ගලයන් නොකරන ආකාරයකින් දේව වචනය පිළිබඳ ඔවුන්ගේ දැනුම හා අවබෝධය පුළුල් කර ගැනීමටද හැකියාව ඇත.

“ගැලවීම පිළිබඳ භාෂිතය දැන ගැනීමට අධිෂ්ඨාන කරගෙන, නිහතමානීව, විමසිලිමත් මනසින් යුතුව, මඟ පෙන්වීම ලැබීම පිණිස දේවවචනය වෙත පැමිණෙන සියල්ලන් හාට ශුද්ධ ලියවිල්ලෙහි පවසන දේ හොඳින් අවබෝධ වනු ඇත. නමුත් වචනය ආත්මය විසින් අනුමත නොකරන විමර්ශනයට ගෙන එන අය හට එය සියල්ල අවබෝධ කරවීමේ ආත්මය සෙවීමෙන් ඔවුන්ව ඉවත් කරනු ඇත. සමිඳාණන්වහන්සේ නොසැලකිලිමත් මනසකට කතා නොකරනු ඇත. සිය කැමැත්තෙන්නම නොසලකා හරින හෝ ගරුසරු නැති දූෂිත වූ අයෙකු හට උන්වහන්සේගේ උපදේශයන් අපතේ නොයවනු ඇත. නමුත් පරීක්ෂකයා විසින් තම යෝජනා වලට අවනත වන සෑම මනසකටම උපදෙස් දෙන අතර දෙවියන්වහන්සේගේ ශුද්ධ ව්යවස්ථාවෙන් කිසිදු බලපෑමක් ඇති කිරීමට අකමැති වේ.

“අප අපගේ හදවත් නිහතමානී කරගත යුතු අතර අවංකකමෙන් හා මහත් ගෞරවයෙන් යුතුව ජීවනයේ වචනය සෙවිය යුතු වෙයි. මන්දයත්, නිහතමානී හා විපශ්චාත්තාප වන මනසකට පමණක් ආලෝකය දැකිය හැකි වෙයි.”- Advent Review and Sabbath Herald, August 22, 1907.

`නිහතමානිකම සහ නිශ්චිතභාවය අතර නිසි සමබරතාවයකට ඔබ එළඹෙන්නේ කෙසේද? නිදසුනක් වශයෙන්, සෙවන්ත් ඩේ ඇඩ්වෙන්ටිස්තවරුන් වන ඔබ සබත් දවස ගැන නිවැරදිවන බවත් අනෙක් සියල්ලන්ම පාහේ වැරදි බවත් ඔබට සහතික විය හැක්කේ කෙසේද යැයි නඟන චෝදනාවට ඔබ පිළිතුරු දෙන්නේ කෙසේද?`