---
title:  මැවීම, වැටීම සහ කුරුසය
date:  21/05/2020
---

පරිපූර්ණ මැවීම, වැටීම, පොරොන්දු වූ මෙසියස්වහන්සේ සහ අවසාන ගලවාගැනීම අතර නොබිඳුණු සබඳතාවයක් බයිබලය සපයයි. මෙම ප්රධාන සිදුවීම් මිනිස් සංහතියේ ගැලවීමේ ඉතිහාසය යන තේමාවේ පදනම බවට පත්වේ.

`උත්පත්ති 1:31, උත්පත්ති 2:15–17 සහ උත්පත්ති 3:1–7 කියවන්න. දෙවියන්වහන්සේගේ පරිපූර්ණවූ මැවිල්ලට සිදු වූයේ කුමක්ද?`

දෙවියන්වහන්සේ තම මැවීම “ඉතා යහපත්ව තිබුණ” බව ප්රකාශ කළ සේක (උත්පත්ති 1:31). “මැවීම දැන් සම්පූර්ණය. . . . ඒදන පොළොව මත පිබිදෙන්නට විය. ආදම් සහ ඒව හට ජීවන වෘක්ෂයට නිදහසේ පිවිසිය හැකි විය. පාපයේ කිසිදු කැළලක් හෝ මරණයේ සෙවණැල්ලක් නොකැළැල් මැවිල්ලට බාධාවක් නොවීය. ”- Ellen G.White, Patriarchs and Prophets, p. 47. යහපත හා නපුර දැනගැනීමේ ගසෙන් ඔවුන් කෑවොත් ඔවුන් ඒකාන්තයෙන් නසින බව දෙවියන්වහන්සේ විසින් ආදම්ට සහ ඒවට අනතුරු අඟවා තිබුණි. (උත්පත්ති 2:15-17). සර්පයා සිය කථාව ආරම්භ කරනු ලැබුවේ ප්රශ්නයකින් වන අතර පසුව එය දෙවියන්වහන්සේ විසින් පැවසූ දෙයට සම්පූර්ණයෙන්ම පටහැනි වූවක් විය: “ ‘නුඹලා ඇත්තටම නසින්නේ නැත’ ’’ (උත්පත්ති 3:4). සාතන් විසින් ඒව හට පොරොන්දු වූයේ එයින් තමන්ට මහත්වූ නුවණක් ලැබෙන බවත්, ඇය දෙවියන්වහන්සේ හා සමාන වන බවත්ය. නිසැකවම, ඇය ඔහුව විශ්වාස කළාය.

`උත්පත්ති 2:15–17හි සඳහන් දෙවියන්වහන්සේගේ ප්රකාශය පාවුල්තුමා විසින් සනාථ කරන්නේ කෙසේද? රෝම 5:12 සහ රෝම 6:23 කියවන්න. මෙම ඉගැන්වීම් දේවවාදී පරිණාමයට සම්බන්ධ වන්නේ කෙසේද?`

පසුකාලීන බයිබලානුකුල ලේඛකයින් පෙරවූ බයිබලානුකුල ප්රකාශයන් සනාථ කර අමතර අවබෝධයක් ලබා දුන් ස්ථාන ශුද්ධ ලියවිල්ලෙන් අපට දැකගත හැකිය. රෝම 5-8 හි පාවුල්තුමා පාපය හා ගැලවීමේ අලංකාරත්වය ගැන මෙසේ ලියයි: “එහෙයින් එක් මනුෂ්යයෙකු කරණකොටගෙන පාපයත් පාපය කරණකොටගෙන මරණයත් ලෝකයට ඇතුල්වුණාක්මෙන්, සියලු මනුෂ්යයන් පව්කළ බැවින් සියල්ලන් කෙරෙහි මරණයද පැමුණුනේය” (රෝම 5:12). නමුත් පරිණාමීය දෘෂ්ටිකෝණයකින් මනුෂ්යත්වයට වසර මිලියන ගණනකට පෙර මරණය පැවතිය හැකිය. මෙම අදහස පාපයේ මූලාරම්භය, ක්රිස්තුස්වහන්සේගේ කුරුසියේ ආදේශක මරණය සහ ගැලවීමේ සැලැස්ම පිළිබඳව බයිබලානුකුල ඉගැන්වීම් වලට වැදගත් සම්බන්දයන් තිබෙයි. මරණය පාපයට සම්බන්ධ නොවේ නම්, පාපයේ කුලිය මරණය නොවේ (රෝම 6:23), එසේම ක්රිස්තුස්වහන්සේ හට අපගේ පාප වෙනුවෙන් ජීවිතය පිදීමට හේතු වන්නේ නැත. මේ අනුව, මැවීම, වැටීම සහ කුරුසය යන්න වෙන්කළ නොහැකි ලෙස එකිනෙකට බැඳී ඇත. පළමු මනුෂ්යයා අවසාන මනුෂ්යයා හා සමඟ බැඳී ඇත (1 කොරින්ති 15:45, 47). ඩාවින්ගේ පරිණාමය පිළිබඳ විශ්වාසයක්, දෙවියන්වහන්සේ පිළිබඳ යම් සංකල්පයක් මෙම ක්රියාවලියට ඇතුළත් කළත්, එය ක්රිස්තියානි ධර්මයේ මුල් පදනම විනාශ කර දමනු ලබයි.