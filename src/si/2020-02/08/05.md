---
title:  මැවීම හා විවාහය
date:  20/05/2020
---

පසුගිය දශකය තුළ සමාජය හා රාජ්ය පාලනය විසින් විවාහය අර්ථ දක්වන ආකාරයෙහි විශාල වෙනස්කම් දක්නට ලැබුණි. ලෝකයේ බොහෝ ජාතීන් සමලිංගික විවාහ අනුමත කර ඇති අතර, එහිවූ නීති කේන්ද්රය තුළින් එක් පුරුෂයෙක් හා එක් කාන්තාවක් සිටින පවුල් ව්යුහය ආරක්ෂා කර තිබූ පෙර නීති අහෝසි කර ඇත. මෙය බොහෝ ආකාරවලින් පෙර නොවූ විරූ වර්ධනයක් වන අතර, එය විවාහයේ ස්ථාපිත නීතිය, සභාව හා රාජ්යය අතර සම්බන්ධතාවය මෙන්ම ශුද්ධ ලියවිල්ලෙහි අර්ථ දක්වා ඇති පරිදි විවාහයේ සහ පවුලේ පූජනීයත්වය පිළිබඳවද නව ප්රශ්න මතු කරයි.

`උත්පත්ති 1: 26–28; සහ උත්පත්ති 2:18, 21-24 කියවන්න. විවාහය සඳහා දෙවියන්වහන්සේගේ ආදර්ශය ගැන මෙම පාඨයන් අපට උගන්වන්නේ කුමක්ද?`

සයවෙනි දවසේදී දෙවියන්වහන්සේ මැවීමේ මුදුන්මල්කඩ වෙත පැමිණුනසේක. මනුෂ්යත්වයේ මැවීම, උත්පත්ති 1: 26 දෙවියන්වහන්සේ සඳහා බහු වචනයක් යොදා ගැනීම සිත්ගන්නාසුළුය: “අපගේ ස්වරූපයෙන් අපගේ සමානත්වය ලෙස මනුෂ්යයා සාදම්හ.” දේවත්වයේ ත්රිත්වයෙහි සියලු සාමාජිකයින් තුළ එකිනෙකා කෙරෙහි ඇති ඒ ප්රේමණීය ලෙන්ගතු බැඳීම දැන් දිව්යමය වශයෙන් ස්ථාපිත පෘථිවියේ මානව විවාහ සම්බන්දතාවය නිර්මාණය කරයි.

“දෙවියන්වහන්සේ තමන් ස්වරූපයෙන් ඔහු මැවූසේක; පුරුෂයාද ස්ත්රියද කොට ඔවුන් මැවූ සේක.” (උත්පත්ති 1:26හි ආදම් මෙසේ ප්රකාශ කරයි, “මෑ මාගේ ඇටවලින් ඇටය, මාගේ මාංසයෙන් මාංසයය (උත්පත්ති 2:23). ආදම් ඇයට “මනුෂ්ය දූ” යන නාමය තබයි. “එබැවින් පුරුෂ තෙමේ තමාගේ පියාද මවුද අත්හැර තම භාර්යාවට ඇලුම්වන්නේය; ඔවුන් එක මාංසයක් වන්නෝය.” යන අවශ්යතාවය විවාහය තුළින් පෙන්වා දෙයි (උත්පත්ති 2:24).

මෙම සම්බන්ධතාවය නිසැකවම පුරුෂයෙකු හා ස්ත්රියෙකු අතර සිදුවිය යුතු බවට ශුද්ධ ලියවිල්ල පවසන අතර එලෙසම ඔවුන් තම පියාගෙන් සහ මවගෙන් එනම්, පුරුෂයෙකුගෙන් හා ස්ත්රියෙකුගෙන් බිහි වේ. මෙම සංකල්පය පෘථිවියේ පළමු දෙමව්පියන්ට දුන් උපදෙස් වලින් තවදුරටත් සුපැහැදිලි වේ: ‘ “දෙවියන්වහන්සේ ඔවුන්ට ආශිර්වාද කළසේක; දෙවියන්වහන්සේ ඔවුන්ට කියනසේක්: නුඹලා බෝවී වැඩිවෙමින් පොළොව පූර්ණකොට ඒක යටත් කර ගන්න.” ‘(උත්පත්ති 1:28). පස්වන ආඥාවේදී, දරුවන් (පැවත එන්නන්) තම පියාට සහ මවට ගෞරව කළ යුතුය (නික්මයාම 20:12). මෙම අන්තර් සම්බන්ධතාවය විෂමලිංගික හවුල්කාරිත්වයක් තුළ හැර අන් කිසිවක් තුළ ඉටු කළ නොහැකිය.

`ශු.මතෙව් 19:3–6හි යේසුස්වහන්සේගේ වචන කියවන්න. විවාහයේ ස්වභාවය හා පරිශුද්ධභාවය ගැන එයින් අපට උගන්වන්නේ කුමක්ද? යේසුස්වහන්සේගේ වචන ගැන සලකන විට, දෙවියන්වහන්සේ සියලු මනුෂ්ය වර්ගයා කෙරෙහි ඇති ප්රේමය සහ අප සියල්ලන්ම පව්කාරයන් බව කිසි විටෙකත් අමතක නොකරන අතරතුර, අප විවාහය හා සම්බන්ද බයිබලානුකුල මූලධර්ම පිළිබඳව ස්ථිර සහ විශ්වාසවන්ත ස්ථාවරයක සිටිය යුත්තේ කෙසේද?`