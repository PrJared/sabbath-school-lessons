---
title:  මැවීම - උත්පත්තිය පදනම ලෙස - 1 වන කොටස
date:  16/05/2020
---

### මෙම සතියේ පාඩම් අධ්යයනය සඳහා කියවන්න
ශු.යොහන් 1: 1–3, උත්පත්ති 1: 3–5, නික්මයාම. 20: 8–11, එළිදරව් 14: 7, ශු.මතෙව් 19: 3–6, රෝම. 5:12.

> <p>කටපාඩම් පදය</p>
> “පටන්ගැන්මේදී වාක්යයාණෝ සිටිසේක, වාක්යයාණෝ දෙවියන්වහන්සේ හා සමඟ සිටිසේක, වාක්යයාණෝ දෙවියන්වහන්සේව සිටිසේක. උන්වහන්සේ පටන්ගැන්මෙහිදී දෙවියන්වහන්සේ සමඟ සිටිසේක. උන්වහන්සේ කරණකොටගෙන සියල්ල සාදන ලද්දේය; සාදනලද කිසිවක් උන්වහන්සේ නැතුව සාදනු නොලද්දේය. උන්වහන්සේ තුළ ජීවනය තිබුණේය;; ඒ ජීවනය මනුෂ්යයන්ගේ ආලෝකය වූයේය” (ශු.යොහන් 1: 1-4).

උත්පත්ති පොතේ පළමු පරිච්ඡේද ශුද්ධ ලියවිල්ලේ ඉතිරි කොටස් වලට පදනම් වේ. බයිබලයේ ප්රධාන ඉගැන්වීමවල හෝ මූලධර්මවල මූලාශ්රය මෙම පරිච්ඡේදවල ඇත. දේවත්වයේ ස්වභාවය පියාණන්වහන්සේ, පුත්රයාණන්වහන්සේ (ශු.යොහන් 1:1–3, හෙබ්රෙව් 1:1, 2) සහ ආත්මයාණන්වහන්සේ (උත්පත්ති 1: 2) එක්ව ලෝකය හා එහි ඇති සියල්ල මැවීම සඳහා සහ මනුෂ්යත්වයේ කූටප්රාප්තිය සඳහා සමගියෙන් ක්රියා කරන ආකාරය මෙහිදී අපට දැකගත හැකිය. (උත්පත්ති 1: 26-28). උත්පත්තිය විසින් සබත් දවස ගැනද (උත්පත්ති 2: 1–3), පාපිෂ්ඨකමේ ආරම්භය ගැනද (උත්පත්ති 3), මෙසියස්වහන්සේ සහ මිදීමේ සැලැස්ම ගැනද (උත්පත්ති 3:15), සකළ පොළෝ තලයෙහි ජලගැලීම ගැනද (උත්පත්ති 6– 9), ගිවිසුම ගැනද (උත්පත්ති 1:28; 2:2, 3, 15–17; 9:9–17; උත්පත්ති 15), භාෂා හා මිනිසුන් විසුරුවා හැරීම ගැනද (උත්පත්ති 10, 11) මැවීමේ සිට ආබ්රහම් දක්වා සපයන ලද බයිබලානුකුල කාලානුක්රම රාමුව සඳහා පරම්පරා ගැනද (උත්පත්ති 5 සහ 11) අපට හඳුන්වා දෙන ලදි. අවසාන වශයෙන්, දෙවියන්වහන්සේ පැවසූ වචනයේ බලයද (උත්පත්ති 1:3, 2 තිමෝති 3:16, ශු.යොහන් 17:17), මනුෂ්යත්වයේ ස්වභාවයද (උත්පත්ති 1:26–28), දෙවියන්වහන්සේගේ චරිතයද (ශු,මතෙව් 10:29,30), පුරුෂයෙකු හා ස්ත්රියක් අතර විවාහයද (උත් 1:27පත්ති, 28; උත්පත්ති 2:18, 21-25), පෘථිවියේ භාරකාරත්වය සහ එහි සම්පත්ද (උත්පත්ති1:26; 2:15, 19) ), අලුත් මැවිල්ලක පොරොන්දු වූ බලාපොරොත්තුවද (යෙසායා 65:17, 66:22, එළිදරව් 21:1) යන මේ සියල්ලම මෙම පළමු පරිච්ඡේද මත පදනම් වන අතර එය මෙම සතියේ සහ පසුවට අපගේ අධ්යයනයද වනු ඇත.

_* මැයි 23 වන සබත් දිනට සූදානම් වීම පිණිස මෙම සතියේ පාඩම අධ්යයනය කරන්න._