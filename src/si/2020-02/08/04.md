---
title:  සබත හා මැවීම
date:  19/05/2020
---

අද සත්වන දින සබත ලෞකික සමාජයේ සහ ආගමික ප්රජාවන්ගේ දැඩි ප්රහාරයකට ලක්ව ඇත. මෙම කරුණ ගෝලීය සංස්ථාවන්වල වැඩ කාලසටහන් තුළ දැකිය හැකිය; බොහෝ යුරෝපීය රටවල දින දර්ශනය වෙනස් කිරීමට උත්සාහ කිරීමේදී සඳුදා සතියේ පළමු දිනය ලෙසත් ඉරිදා සත්වන දිනය ලෙසත් නම් කර තිබේ. දේශගුණික විපර්යාස පිළිබඳ මෑත කාලීන පාප්ගේ චක්රලේඛය මගින් සත්වන දින සබත “යුදෙව් සබත” ලෙස හඳුන්වන අතර ගෝලීය උෂ්ණත්වය ඉහළ යාම මර්ධනය කිරීම සඳහා විවේකී දිනයක් අනුගමනය කිරීමට ලෝකයට අනුබල දෙයි. (Pope Francis, Laudato Si’, Vatican City: Vatican Press, 2015. pp. 172, 172).

`උත්පත්ති 2: 1–3, නික්මයාම 20: 8–11, ශු. මාර්ක් 2:27 සහ එළිදරව් 14:7 කියවන්න. මැවීමේ සතිය පිළිබඳ අවබෝධය සිව්වන ආඥාව සමඟ සම්බන්ධ වන්නේ කෙසේද? එසේම මෙය දේවදූතයන් තිදෙනාගේ පණිවිඩ සමඟ සම්බන්ධ වන්නේ කෙසේද?`

“දෙවියන්වහන්සේ තමන් විසින් කළ ස්වකීය කර්මාන්තය සත්වෙනි දවසේ නිමකළසේක.” යැයි බයිබලය පවසා සිටියි. (උත්පත්ති 2:2) “සත්වන දවසේ විවේක ගැනීමෙන් පසු දෙවියන්වහන්සේ එය විශුද්ධ කළසේක, නැතහොත් එය මිනිසාට විවේක දිනයක් ලෙස වෙන් කළසේක.” – Ellen G.White, Patriarchs and Prophets, p. 47. “මනුෂ්යයා සබත් දවස උදෙසා නොව, සබත් දවස මනුෂ්යයා උදෙසා නියමකරන ලද්දේය.” කියා යේසුස්වහන්සේට පැවසිය හැක්කේ මේ නිසාවෙනි (ශු.මාර්ක් 2:27). යේසුස්වහන්සේට මෙම බලයලත් ප්රකාශය කළ හැක්කේ දෙවියන්වහන්සේ තම සෙනඟ සමඟ ඇති කරගත් ගිවිසුමේ සදාකාලික ලකුණ හා මුද්රාව ලෙස සබත සෑදූ නිසා හෝ මවනු ලැබූ නිසාය. සබත පවතින්නේ හෙබ්රෙව් ජනයා සඳහා පමණක් නොව, එය සියලු මනුෂ්ය වර්ගයා සඳහාම පවතියි.

දෙවියන්වහන්සේ විසින් සබත් දවස සෑදුවායින් පසුව උන්වහන්සේ කළ කාර්යයන් තුනක් පිළිබඳව උත්පත්තිය පවසා සිටියි. පළමුව, උන්වහන්සේ “නිවාඩු ගත්සේක” (උත්පත්ති 2:2) ලෙස සඳහන් කිරීමෙන් අප සමඟ විවේක ගැනීමට උන්වහන්සේගේ ආශාව පිළිබඳ දිව්ය ආදර්ශයක් අපට ලබා දෙයි. දෙවනුව, උන්වහන්සේ සත්වෙනි දවසට ““ආශීර්වාද කළ සේක’” (උත්පත්ති 2: 3). මැවීමේ කථාන්තරයෙහි සතුන් හට ආශීර්වාදය ලැබුණි (උත්පත්ති 1:22), එසේම ආදම් සහ ඒවද ආශීර්වාද ලද්දන් විය (උත්පත්ති 1:28), නමුත් විශේෂයෙන්ම ආශීර්වාද ලත් එකම දිනය වූයේ සත්වන දිනයයි. තෙවනුව, දෙවියන්වහන්සේ එය “ශුද්ධයයි නියමකළසේක” හෝ “එය ශුද්ධත්වයට පමුණුවූසේක” (උත්පත්ති 2: 3).

බයිබලයේ වෙනත් කිසිදු දවසක් වෙත මෙම නාමයන් තුන ලැබෙන්නේ නැත. මෙම ක්රියාවන් තුනම සිව්වන ආඥාවෙන් නැවත කියැවෙන අතර දෙවියන්වහන්සේ සිය ඇඟිල්ලෙන් ලියා මැවීම සබත් දවසේ අඩිතාලම ලෙස පෙන්වා දුන්සේක (නික්මයාම 20:11).

`එළිදරව් 14: 7 සහ නික්මයාම 20:11 සංසන්දනය කිරීමෙන් මැවුම්කරුවාණන් හට සබතේ ආඥාව නමස්කාර කිරීමේ පදනම ලෙස හෙළිවේ. සබත් දවසට ඇති මෙම ඍජු සම්බන්ධය අවසාන දින සිදුවීම් සමඟ එකට බැඳෙන්නේ කෙසේද?`