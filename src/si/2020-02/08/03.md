---
title:  මැවීමේ දවස්
date:  18/05/2020
---

මෑත වසරවලදී, මැවීමේ සතිය සත්ය නොවන, උපමා රූපකයක්ද, උපමාවක් හෝ මිථ්යාවක්ද ලෙස සැලකීමේ ප්රවණතාවක් තිබෙන්නට විය. මෙලෙස මෙය පැන නැගී ඇත්තේ පෘථිවි ලෝකයේ ජීවය වර්ධනය සඳහා දීර්ඝ කාල පරිච්ජේදයක් ගතවන බවට උපකල්පනය කරන්නාවූ පරිණාමවාදයේ පිබිදීම කරණකොටගෙනය.

`මෙම කාරණය පිළිබඳව බයිබලය උගන්වන්නේ කුමක්ද? උත්පත්ති 1 හි මැවීමේ “දවස” ලෙස සඳහන්ව ඇති යෙදුම වචනාර්ථයෙන් මිස උපමා අලංකාර සහිත නොවන ලෙසට තේරුම් ගත යුත්තේ ඇයි?`

`උත්පත්ති 1: 3–5 සහ නික්මයාම 20: 8–11 කියවන්න. “දවස” යන පදය මෙම සන්දර්භය තුළ භාවිතා කරන්නේ කෙසේද?`

හෙබ්රෙව් වචනයක් වන යොම් (yom) නොහොත් “දවස” යන වචනය මැවීමේ කථාන්තරය පුරාවටම සම්පූර්ණවූ එක් දවසක් ලෙස නොකඩවාම භාවිතා වේ. අද දිනය එක් සම්පූර්ණවූ දිනක් ලෙස අප තේරුම් ගෙන ඇති පරිදි, උත්පත්තියෙහි මැවීමේ කථාන්තරයේ කිසිවක් වචනානුසාර දිනයක් හැරුණු කොටගෙන අන් කිසිවක් අදහස් නොකළ බව අඟවයි. එසේම, එය සම්පූර්ණ දිනයක් යැයි විශ්වාස නොකරන ඇතැම් විද්වතුන් සිටි නමුත්, කතුවරයාගේ අභිප්රාය වූයේ සම්පූර්ණවූ දවස යන්න වචනයෙන් විස්තර කිරීම බව පිළිගනී.

දෙවියන්වහන්සේ විසින්ම පළමු කාල ඒකකය සඳහා මෙලෙස නම් කිරීම සිත්ගන්නා කරුණකි (උත්පත්ති 1: 5). යොම්, නොහොත් දවස ලෙස අර්ථ දැක්වෙන්නේ “සවස විය, උදය විය” (උත්පත්ති 1: 5, 8) යනුවෙන් පෙන්වා ඇති දවසයි. මෙම පදය ඇත්තේ බහුවචන ස්වරූපයෙන් නොව, එය ඒක වචන ස්වරූපයක් වන එක් දිනක් යන අර්ථය භාවිතා කර ඇත.

මේ අනුව, මැවීමේ දින සත සම්පූර්ණ කාල ඒකකයක් ලෙස වටහා ගත යුතු අතර, එය හඳුන්වා දී ඇත්තේ පූර්ණ සංඛ්යාවක් වන ‘එචැඩ්’ (echad) එනම් (“එක”) ලෙස වන අතර පසුව ක්රමසූචක සංඛ්යා (දෙවන, තුන්වන, සතරවන, ආදිය) ලෙසිනි. මෙම රටාව අඛණ්ඩව කාලානුක්රමික අනුපිළිවෙලකින් පෙන්නුම් කරන අතර එය සත්වන දිනෙන් අවසන් වේ. කාලසීමාව භාවිතා කිරීමේදී හෝ කථා ස්වරූපයෙන් මෙම දින අතර කිසිදු හිඩසක් තිබිය යුතු බවට කිසිදු ඇඟවීමක් නොමැත. මැවීමේ දින සත යනු සැබවින්ම, වර්තමානයෙහි පැහැදිලිවම නිරූපණය කරන්නාවූ දින සතම වෙයි.

එසේම, දෙවියන්වහන්සේ සිය ඇඟිල්ලෙන් සිව්වන ආඥාව ලියන විට දවස යන්නේ වචනයේ පරිසමාප්ත අර්ථයෙන්ම නිවැරදි වූවක් ලෙසට සළකනු ලැබූ අතර එයින් පෙන්නුම් කෙරෙන්නේ සත්වන දින සබත් දවසේ පදනම රඳා පවතින්නේ දින සතක මැවීමේ සතියේ අනුපිළිවෙල මත බවයි.

`උත්පත්තියේ මැවීම බයිබලයේ ඇති එකම මැවීම නොවේ. දෙවන පැමිණීමේදී “අන්තිම හොරණෑව පිඹින කල මොහොතකින්, ඇසිපිය හෙළන ක්ෂණයකින්” (1 කොරින්ති 15:52) දෙවියන්වහන්සේ විසින් මරණීයභාවයෙන් අමරණීයභාවයට පත් කරවන නැවත මැවීමක්ද ඇත. කෙසේ වෙතත්, දෙවියන්වහන්සේට මෙය නැවත මැවීමේදී ක්ෂණිකව කළ හැකි නම්, දේවවාදී පරිණාමය උගන්වන පරිදි, පළමු මැවීම සඳහා උන්වහන්සේ වසර බිලියන ගණනක් යොදා ගන්නේ ඇයි?`