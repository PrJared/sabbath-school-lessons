---
title:  පටන්ගැන්මේදී . . . .
date:  17/05/2020
---

`උත්පත්ති 1: 1 කියවන්න. මෙහි හෙළිදරව් වන ගැඹුරු සත්යයන් මොනවාද?`

බයිබලය විවෘත වන්නේ ඉතා උත්කෘෂ්ට හා ගැඹුරුවූ වචන වලින් වන අතර ඒවා සරල වචන වුවද ඉතා අවධානයෙන් යුතුව අධ්යයනය කරන විට එය මැනිය නොහැකි ගැඹුරකින් යුක්ත වන බවද පෙනේ. සැබවින්ම, අප කවුරුන්ද, අප මෙහි සිටින්නේ මන්ද සහ අප මෙහි පැමිණියේ කෙසේද යන්න පිළිබඳ දර්ශනවාදයේ වැදගත් ප්රශ්න වලට පිළිතුරු බයිබලයේ පළමු වාක්යයෙන් සපයයි.

අපගේ පැවැත්ම ඇත්තේ දෙවියන්වහන්සේ විසින් අපව අතීතයෙහි නිශිචිතවූ කාලයක මවනු ලැබූ බැවිනි. අප හිස්වූ යමක් තුළින් පරිණාමය වූවා නොව; එසේම අපගේ පැවැත්මට අප අහම්බෙන් මෙන් මෙළොවට පැමිණියාද නොව, සමකාලීන විද්යාත්මක සම්භවය පිළිබඳ බොහෝ නිරූපණයන් වර්තමානයේ උගන්වන පරිදි, අවසාන අරමුණක් සඳහා සහ සැලසුම් සහගත මඟ පෙන්වීමක් නොමැතිව අපගේ පැවැත්මට අප පැමිණියේ නැත. ඩාවින්ගේ පරිණාමවාදය ශුද්ධ ලියවිල්ලට සෑම අයුරකින්ම පටහැනි වන අතර ඇතැමුන් විසින් එය බයිබලය සමග එකට යා කිරීමට දරනා ප්රයත්නයන් කිතුනුවන් අඥානයින් ලෙස පෙන්නුම් කරයි.

“පටන්ගැන්මේදී” දෙවියන්වහන්සේ විසින් අපව නිශ්චිතවූ කාලයක මවනු ලැබ ඇත. මින් අදහස් විය යුත්තේ මෙකී පටන්ගැන්මට පෙර දෙවියන්වහන්සේ ජීවමානව සිටි බවයි. එනම්, කාලය යන්න නිර්මාණය වීමට පෙර “සවස සහ උදය” ලෙස ඇති දින චක්රයේ සහ මාස හා අවුරුදු වලදී දෙවියන්වහන්සේ සිටි බවත්, සියල්ලම සූර්යයා හා චන්ද්රයා සමඟ ලෝකය අතර ඇති සම්බන්ධතාවය සලකුණු කර තිබෙන බවත්ය. මෙම සම්පූර්ණවූ ආරම්භය දෙවියන්වහන්සේගේ නිර්මාණාත්මක කර්තව්යයේ ස්වභාවය සහ මාධ්යයන් ශුද්ධ ලියවිල්ලේ වෙනත් ඡේද තුළින් එය ප්රතිනාද දෙමින් ආධාරකව පවතිමින් නිරතුරුවම සනාථ කරයි (ශු.යොහන් 1: 1–3).

ශු.යොහන් 1:1–3 සහ හෙබ්රෙව් 1: 1, 2 කියවන්න. මැවීමෙහි නියෝජිතයා වූයේ කවුරුන්ද? එසේම උන්වහන්සේ කුරුසිය මත මරණයට පත්විය යන්නෙන් අදහස් කරන්නේ කුමක්දැයි සිතා බලන්න.

මැවීමෙහි නියෝජිතයා වන්නේ යේසුස්වහන්සේ බව බයිබලය උගන්වයි. “උන්වහන්සේ කරණකොටගෙන සියල්ල සාදනලද්දේය. සාදනලද කිසිවක් උන්වහන්සේ නැතුව සාදනු නොලද්දේය” යැයි බයිබලය පවසා සිටියි (ශු.යොහන් 1:3). යේසුස්වහන්සේ කරණකොට ගෙන “උන්වහන්සේ ලෝකවල් සෑදුසේක.” (හෙබ්රෙව් 1:1, 2). සෑම දෙයකම ආරම්භය ඇත්තේ යේසුස්වහන්සේ තුළ බැවින්ද, උන්වහන්සේ “අල්ඵා සහ ඔමේගා” ද  “පළමුවෙනියා සහ අන්තිමයා” ද වන බැවින් අවසානයේදී උන්වහන්සේ විසින් ආරම්භ කළ දෙය සම්පූර්ණ කරනු ඇතැයි අපට බලාපොරොත්තුවක් තැබිය හැකිය (එළිදරව් 1: 8, එළිදරව් 22:13).

`ඔබ දෙවියන්වහන්සේ විසින් මවන ලද බව දැනගැනීමෙන් ඇතිවන වෙනස කුමක්ද? ඔබ එය විශ්වාස නොකළේ යැයි සිතන්න. එවිට ඔබව සහ අන් අයව ඔබ කෙලෙස නම් වෙනස්ව දකින්නට යයිද? එළෙස වන්නේ ඒ මන්ද?`