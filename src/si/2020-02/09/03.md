---
title:  පුරාණ සාහිත්යයේ නිර්මාණය
date:  25/05/2020
---

පුරාවිද්යාඥයින් විසින් පුරාණ ඊජිප්තුවෙන් හා මෑත පෙරදිග ග්රන්ථ සොයාගෙන ඇති අතර එහි මැවීම හා ජලගැල්ම පිළිබඳ ප්රාථමික ඉතිහාසය අඩංගු වේ. මෙය උත්පත්ති කථාව මෙම සංස්කෘතීන්ගෙන් ඉල්ලා ගත් දෙයක්ද නැතහොත් ඒවා යම් ආකාරයකින් රඳා පවතින්නේද යන්න ඇතැමුන් කල්පනා කර ඇත. එහෙත් එවැනිවූ දෙයක් සැබවින්ම පිරික්සුමට භාජනය වූ කරුණ වන්නේද?

`උත්පත්ති 1: 2: 4 කියවා, පසුව ආට්රා-එසිස් එපික්හි (Atra-Hasis Epic) මෙම උපුටා ගැනීම් කියවන්න: “මිනිසා වෙනුවට දෙවිවරුන් සිටින විට/බර ඉසිලූවා, වැඩ කලා,/දෙවිවරුන්ගේ බර ඉතා අධිකය,/ වැඩ ඉතා අමාරුයි, කරදර බොහෝයි/ . . . . ‘ගර්භාෂ දේවතාවියට දරුවන් බිහි කිරීමට ඉඩ දෙන්න,/දෙවිවරුන්ගේ බර මනුෂ්යයා දැරිය යුතුයි!, . . .ගෙෂ්තු-ඊ බුද්ධිය ඇති දෙවිකෙනෙකි,/ ඔවුන්ගේ එක්රැස්වීමේදී මරා දැමුවා./ නින්ටු මැටි මිශ්ර කලා/ ඔහුගේ මාංශය සහ ලේ සමග . . . .”- Stephanie Dalley, Myths from Mesopotamia: Creation, the Flood, Gilgamesh, and Others (New York: Oxford University Press, 1989), pp. 9, 14, 15. ඔබට දැකිය හැකි වෙනස්කම් මොනවාද?`

කථාන්තර අතර සමානකම් තිබුණද (උදා. පළමු මිනිසුන් මැටි වලින් සෑදීම), වෙනස්කම් තිබීම වඩාත් නිශ්චිතය.

(1) ඇට්රා-හසිස්හි (Atra-Hasis) මිනිසා දෙවිවරුන් වෙනුවෙන් ක්රියා කරන අතර එළෙස ඔහු කරනු ලබන්නේ දෙවිවරුන්ට විවේක ගත හැකි බැවිනි. උත්පත්ති පොතේ දෙවියන්වහන්සේ පෘථිවිය සහ එහි ඇති සෑම දෙයක්ම මැවිල්ලේ ප්රධානතම කොටස වූ මනුෂ්යයන් සඳහා මවනු ලැබූ අතර පසුව උන්වහන්සේ ඔවුන් සමඟ විවේක ගන්නට විය. උත්පත්ති පොතේ, ඇට්රා-හසිස්හි හමුනොවන සංකල්පයක් වන මිනිසුන්ව උයනෙහි රඳවා තැබූ අතර දෙවියන්වහන්සේ සමඟ අදහස් හුවමාරු කර ගැනීමටත්, උන්වහන්සේගේ මැවිල්ල බලාගැනීමටත් ආරාධනා කරනු ලැබේ.

(2) ඇට්රා-හසිස් හි (Atra-Hasis), කුඩා දෙවියෙකු මරණයට පත්කොට ඔහුගේ රුධිරය මැටි සමඟ මිශ්රකොට පුරුෂයින් සහ ස්ත්රීන් සත්දෙනෙකු සාදනු ලබන බව පවසයි. උත්පත්ති පොතේ, පළමු ආදම් දෙවියන්වහන්සේ විසින් ඉතා පුළුල් වූ දැනුමක් ඇතිව “සාදනු” ලැබූ අතර, ඔහු තුළට ජීවනයේ හුස්ම හෙළනු ලැබ, පසුව ඔහුගේ “සහකාරිය” වීම පිණිස ස්ත්රියව “සාදනු ලැබීය”. දෙවියන්වහන්සේ ආදම්ව සහ ඒවව මරා දමනු ලැබූ දෙවියෙකුගේ රුධිරයෙන් මවනු ලැබුවේ නැත.

(3) ඇට්රා-හසිස්හි කථාවෙහි සඳහන් වන අයුරින් උත්පත්ති කථාවෙහි ගැටුම් හෝ ප්රචණ්ඩත්වයේ සලකුණක් නොතිබේ.

පරිපූර්ණ ලෝකයක ගෞරවනීය අරමුණු සහිතව මනුෂ්යත්වයට සපයන සර්වබලධාරි දෙවියන්වහන්සේව නිරූපණය කිරීමේදී බයිබලීය කථාවන් ඉතා උසස්වේ. මෙම අන්තගාමී වෙනස නිසාවෙන් විද්වතුන් නිගමනය කරනු ලැබුවේ අවසානයේ මේවා බෙහෙවින් වෙනස්වූ මැවීමේ කථාන්තරයන් වන බවයි.

`ඇතැමුන් විසින් තර්ක කර ඇත්තේ, යුග ගණනාවක් පුරා, මැවීම සහ ජලගැල්ම සම්බන්ද කථා පසුවට මතු පරම්පාරා වලට ගෙන යන බවත්, එය සැබවින්ම සිදුවී ඇති දේ මත ලිහිල්ව පදනම් වී ඇති (එබැවින් යම් සමානකම්) නමුත් කාලයත් සමඟ එය වෙනස් වී ඇති බවත්ය. ඊට වෙනස්ව, මෝසෙස්තුමා ශුද්ධාත්මයාණන්ගේ ආනුභාවයෙන් සැබවින්ම සිදුවූ දේ හෙළි කළේය. මෝසෙස්තුමා මෙම මිථ්යාදෘෂ්ටික කථා වලින් ලබා ගත් අදහසට වඩා සමානකම් කිහිපයක් සඳහා මෙම පැහැදිලි කිරීම වඩා යහපත් වන්නේ ඇයි?`