---
title:  මැවීම - උත්පත්තිය පදනම ලෙස - 2 වන කොටස
date:  23/05/2020
---

### මෙම සතියේ පාඩම් අධ්යයනය සඳහා කියවන්න
යෝබ් 26: 7-10; උත්පත්ති 1-2; උත්පත්ති 5; උත්පත්ති 11; 1 ලේකම් 1: 18–27; ශු.මතෙව් 19: 4, 5; ශු.යොහන් 1: 1–3.

> <p>කටපාඩම් පදය</p>
> “අහස දෙවියන්වහන්සේගේ මහිමය ප්රකාශකරයි; ගුවන්තලය උන්වහන්සේගේ හස්ත කර්මාන්තය දක්වයි ” (ගීතාවලිය 19: 1).

බොහෝ ශ්රේෂ්ඨ චින්තකයින් දෙවියන්වහන්සේගේ විසින් මවනු ලැබූ ලෝකය ගවේෂණය කිරීම සඳහා ශුද්ධ ලියවිල්ලෙන් දේවානුභාවය ලැබ තිබේ; එහි ප්රතිඵලයක් ලෙස නූතන විද්යාව බිහි විය. ජොහැන්නස් කෙප්ලර්, අයිසැක් නිව්ටන්, ජෝන් රේ, රොබට් බොයිල් සහ අනෙකුත් මුල් ශ්රේෂ්ඨ විද්යාඥයින් විශ්වාස කරනු ලැබුවේ ඔවුන්ගේ නිර්මාණ මගින් දෙවියන්වහන්සේගේ මැවීමේ අත්කම් ගැන තවත් බොහෝ දේ හෙළි වන බවයි.

කෙසේ වෙතත්, ප්රංශ විප්ලවයෙන් පසුව, දහනව වන සියවසේ විද්යාව දේවවාදී ලෝක දෘෂ්ටියක සිට ස්වාභාවවාදය හා භෞතිකවාදය මත පදනම් වූවක් වෙත ගමන් කිරීමට පටන් ගත්තේය. මෙම දාර්ශනික අදහස් චාල්ස් ඩාවින්ගේ ජීව විශේෂීන්ගේ සම්භවය මත (On the Origin of Species - 1859) නැමැති පොත මගින් ජනප්රිය විය. එතැන් පටන් විද්යාව වඩ වඩාත් බයිබලානුකුල පදනමෙන් දුරස් වන්නට වූ අතර එහි ප්රතිඵලයක් ලෙස උත්පත්ති කථාව අන්තගාමීවූවක් ලෙස නැවත අර්ථකථනය කර ඇත.

විශ්වවිද්යාව පිළිබඳව යල්පැනගිය හෝ, විද්යාත්මක නොවන දෘෂ්ටියක් බයිබලය විසින් උගන්වන්නේද? බයිබලානුකුල වාර්තාව හුදෙක්ම අවටවූ මිථ්යාදෘෂ්ටික ජාතීන්ගෙන් ඉල්ලා ගත් දෙයක් වේද? බයිබලය සංස්කෘතිකමය වශයෙන් එහි ස්ථානය හා වේලාව අනුව සකස් කර තිබේද? නැතහොත් එහි දේවානුභාවයෙන් යුත් ස්වභාවය එහි දිව්ය රාමුව තුළ සම්පුර්ණ වූ මූලාරම්භය පිළිබඳ දෘෂ්ටියකට අපව උසස් කරයිද?

මේවා මෙම සතියේ පාඩමේදී අප විසින් අවබෝධ කරගැනීමට යනු ලබන ප්රශ්න කිහිපයක් වේ.

_* මැයි 30 සබත් දවසට සූදානම් වීම පිණිස මෙම සතියේ පාඩම අධ්යයනය කරන්න._