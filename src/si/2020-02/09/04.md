---
title:  මිථ්යාදෘෂ්ටිකත්වයට එදිරිව උත්පත්තිය
date:  26/05/2020
---

පුරාණ මිථ්යාදෘෂ්ටික මැවීමේ මිථ්යාවන් මත යැපීමට වඩා, උත්පත්ති ලියා ඇත්තේ එම මිථ්යාවන් සහ ඔවුන්ගේ මැවුම්කරුවාණන් වන දෙවියන්වහන්සේ හා සමඟ ඇති දුරස්ථභාවය නැති කරන අයුරිනි.

`උත්පත්ති 1: 14–19 කියවන්න. සිව්වන දිනයේ දිස්වන එක් එක් අංගයන් විස්තර කරන්නේ කෙසේද? එසේම, ඒවායේ කාර්යයන් මොනවාද?`

“හිරු” සහ “සඳු” යන වචන නිසැකවම අත්හරිනු ලැබ ඇත්තේ හෙබ්රෙව් බසින් ඒවායේ නම් පුරාණ මෑත පෙරදිග හා ඊජිප්තුවේ හිරු හා සඳු යන දෙවිවරුන්ගේ නම් (හෝ එම නම් සමඟ සමීපව සම්බන්ධ) වන බැවිනි. “මහත් ආලෝකය” සහ “කුඩා ආලෝකය” යන වචන භාවිතා කිරීමෙන් පෙන්නුම් කරනු ලැබුවේ ඒවා “ලකුණු පිණිසද ඍතු පිණිසද දවස් පිණිසද අවුරුදු පිණිසද” “පොළොවට එළිය දීම” පිණිසද නිශ්චිත කාර්යයන් සඳහා නිර්මාණය කර ඇති බවත්ය (උත්පත්ති 1:14,15). එනම්, හිරු සහ සඳු යනු දෙවිවරුන් නොව, ඒවා නිශ්චිතවූ ස්වාභාවික ක්රියාකාරිත්වයකින් යුතුව නිර්මාණය කරන ලද වස්තූන් බව මෙම පාඨයෙන් පැහැදිලිව පෙනේ.

`උත්පත්ති 2:7, 18-24 කියවන්න. ආදම් සහ ඒවගේ මැවීමට දෙවියන්වහන්සේ සමීපව සම්බන්ධ වන්නේ කෙසේද?`

පුරාණ මෑත පෙරදිග මිථ්යාවන් විසින් ඒකමතිකව මිනිසාගේ මැවීම පසුකාලීන චින්තනයක් ලෙස නිරූපණය කරන අතර එය වෙහෙස වී වැඩ කරන දෙවිවරුන් නිදහස් කිරීමේ උත්සාහයක ප්රතිඵලයක් ලෙස නිරූපණය කරයි. මෙම මිථ්යා මතයට පටහැනි වන්නේ දෙවියන්වහන්සේ විසින් උන්වහන්සේගේ උප පාලකයා ලෙස මිනිසා ලෝකය පාලනය කළ යුතුය යන බයිබලානුකූල අදහසයි. මිනිසුන් නිර්මාණය කිරීමේදී කිසිවක් පසුව පැමිණි සිතුවිල්ලක් හෝ පසුවට එකතු කරන ලද දෙයක් නොව. මෙම පාඨය ඔවුන්ට මැවීමේ කථාන්තරයේ ඉතා උසස්මවූ දෙය ලෙස පෙන්වා දෙන අතර මිථ්යාදෘෂ්ටික හා බයිබලානුකුල කථාන්තර සැබවින්ම කෙතරම් වෙනස්ද යන්න ඊටත් වඩා පැහැදිලිව පෙන්වයි.

මේ අනුව, උත්පත්තිය පුරාණ ලෝකයේ මිථ්යාවන්ට එරෙහිවවූ නිවැරදි කිරීමක් ලෙස ඉදිරිපත් කරයි. මිථ්යාදෘෂ්ටික සංකල්පවලට නොගැලපෙන යම් යම් නියමයන් සහ අදහස් මෝසෙස්තුමා භාවිතා කළේය. ඔහු මෙය කරනු ලැබුවේ යථාර්ථය පිළිබඳ බයිබලානුකකූල අවබෝධය සහ මැවීමේදී දෙවියන්වහන්සේගේ භූමිකාව සහ අරමුණ ප්රකාශ කිරීමෙනි.

`මීට වසර දහස් ගණනකට පෙර, බයිබලානුකකූල මැවීමේ කතාව පවත්නා සංස්කෘතියට එකිනෙකට විරුද්ධව පැවතුණි. අද දින, බයිබලානුකකූල මැවීමේ කථාව පවත්නා සංස්කෘතිය සමඟ යම් ගැටුමකට ලක්ව ඇත. අප පුදුම නොවිය යුත්තේ ඇයි?`