---
title:  බයිබලයේ අසමසමබව
date:  28/03/2020
---

### මෙම සතියේ පාඩම් අධ්යයනය සඳහා කියවන්න
ද්වීතීය කථාව 32:45-47; උත්පත්ති 49:8-12; යෙසායා 53:3-7; 1 කොරින්ති 15:3-5, 51-55; රෝම 12:02.

> <p>කටපාඩම් පදය</p>
> “ඔබගේ වචන මාගේ පාදයන්ට පහනක්ය, මාගේ මාවතට එළියක්ය.” (ගීතාවලිය 119:105)

පොත් 66කින් සමන්විතවූද, වසර 1500කට වැඩි කලක් තුළ මහද්වීප තුනකදී (ආසියාව, අප්රිකාව සහ යුරෝපය) කතුවරුන් 40කට වැඩි පිරිසක් විසින් ලියනු ලැබුවාවූද බයිබලය අසමසමව වේ. මෙය හා සමකල හැකි පාරිශුද්ධවූ හෝ ධාර්මිකවූ පොතක් තවත් නොවන්නේය. මෙය පුදුමයක්ද නොව. කෙසේවුවද මෙය දෙවියන්වහන්සේගේ වචනයයි.

ක්රිස්තුස්වහන්සේ ජීවත්වූ කාලයට පසුවවූ පළමු සියවස් සතරෙහි නව ගිවිසුමේ අත්පිටපත් 24,600කටත් වඩා වැඩි ප්රමාණයක් තවමත් ඇත. ප්ලේටෝගේ මුල් පිටපත් වල පිටපත් සතක්ද, හෙරෝඩොටස්ගේ පිටපත් අටක් සහ හෝමර්ගේ වීර කාව්යයන්(Iliad) වල පිටපත් 263කට මදක් වැඩි ගණනක්ද තවමත් ඉතිරිව තිබෙන පිටපත්වේ. එබැවින්, අලුත් ගිවිසුමෙහි පාඨයන්වල ඇති සම්පූර්ණත්වය සහ අඛන්ඩ පැවැත්ම තහවුරු කරන ලද බලවත් සාක්ෂි අප හට ඇත.

පරිවර්තනය කරනු ලැබූ පළමු පොත ලෙස සැළකෙන්නේ බයිබලය වන අතර, බටහිර රටවල මුද්රණාලයක පළවූ පළමු පොතද මෙය වෙයි. එසේම බොහෝ භාෂාවන් වලට පරිවර්තනය කරන ලදුව පුළුල් ලෙස ලොව පුරා බෙදාහරිනු ලැබ අද දින වනවිට මුළු ලෝක ජනගහනයෙන් සියයට 95ක ජනතාවක් විසින් කියවිය හැකිවූද පළමු පොත බයිබලයම වෙයි.

ඉතිහාසයෙහි දෙවියන්වහන්සේගේ ගැළවීමේ ක්රියාවන් මත අවධානය යොමු කෙරෙන බයිබලය එහි වූ අන්තර්ගතය සහ පණිවිඩය තුළද සුවිශේෂීවේ. දෙවියන්වහන්සේගේ සැලසුම් සහ උන්වහන්සේගේ සදාකාලික රාජ්යය පිලිබඳ අනාගතය පුරෝකථනය කරන පරිදි එම ඉතිහාසය අනාගතවාක්යය සමඟ එකිනෙකට බැදී තිබේ. එය දෙවියන්වහන්සේගේ ජීවමාන වචනයයි. මන්දයත්, ශුද්ධ ලියවිල්ල ලිවීමේදී ආනුභාවය ලත් දෙවියන්වහන්සේගේ ආත්මයාණන්වහන්සේ විසින්ම (2 තිමෝති 3:16,17) ඇදහිලිවන්තයින් වන අප හටද අද දින පොරොන්දු වී ඇත්තේ දේව වචනය අධ්යයනය කරන විට ඊට අදාළ සියළු සත්යයන් කරා අපව මෙහෙය වන බවයි. (ශු.යොහාන් 14:16,17; ශු.යොහාන් 15:26; ශු.යොහාන් 16:13)

_*අප්රේල් 04 වන සබත් දිනට සුදානම් වන පිණිස මෙම සතියේ පාඩම අධ්යයනය කරන්න._