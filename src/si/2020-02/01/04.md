---
title:  බයිබලය අනාගතවාක්යය ලෙස
date:  31/03/2020
---

අනෙකුත් ආගමික කෘතීන් අතරින් බයිබලය සුවිශේෂී වන්නේ එහි අන්තර්ගතයෙන් සියයට 30ක්ම අනාවැකීන් සහ අනාවැකිමය උපදෙස් වලින් සමන්විත වන බැවිනි. අනාවැකි සහ එය කාලයත් සමග ඉටුවීම අතර ඇති සංකලනය බයිබලීය ලෝක දෘෂ්ටියට කේන්ද්රීය වන අතර ඉතිහාසයෙහි ක්රියා කරන්නාවූ ස්වාමීවූ දෙවියන්වහන්සේ අනාගතය දන්නා සේම එය තම අනාගතවක්තෘවරුන්ටද එළිදරව් කර ඇත (ආමොස් 3:7). බයිබලය ජීවමානවූ වචනය හෝ එතිහාසිකවූ වචනය වනවා පමණක් නොව - එය අනාවැකිමය වචනයද වෙයි.

**පැමිණ සිටීමට නියමිත මෙසියස්වහන්සේ සම්බන්ද විස්තර පහත සඳහන් පාඨයන් මගින් හෙළිදරව් කරන්නේ කෙසේද?**

`උත්පත්ති 49:8-12 `

`ගීතාවලිය 22:12-18`

`යෙසායා 53:3-7`

`දානියෙල් 9:24`

`මීකා 5:2`

`මලාකි 3:1 `

`සෙකරියා 9:9 `

පරණ ගිවිසුමෙහි මෙසියස්වහන්සේ පිලිබඳවූ පැහැදිලි පුරෝකථනයන් අවම වශයෙන් හැටපහක් ඇති අතර ක්රිස්තු චරිතයේ වර්ග අධ්යයනවේදයද (වර්ග අධ්යයනවේදය යනු පැරණි ගිවිසුමෙහි පූජා කිරීම් වැනි චාරිත්ර වාරිත්ර යේසුස්වහන්සේගේ කුඩා අනාවැකි වූ ආකාරයන් පිලිබඳ අධ්යයනය සහ අර්ථකථනය කිරීමයි) එකතු කළහොත් ඊට වැඩි වේ. මෙම අනාවැකීන් “යුදා කෙරෙන් ජයකොන්තය පහනොවන බවත්”; (උත්පත්ති 49:10); උන්වහන්සේ යුදාහි බෙත්ලෙහෙමේ උපත ලබන බවත් (මීකා 5:2); උන්වහන්සේ “මනුෂ්යයන් විසින් සුළුකොට එපාකරනු ලබන බවත්”; පොඩි කරනු ලබන බවත් බොරු චෝදනා කර උන්වහන්සේට පීඩා කළ බවත්, උන්වහන්සේ යටත් වී තමන්ගේ මුඛය නෑර සිටි බවත් (යෙසායා 53:3-7); උන්වහන්සේගේ අත්පා සිදුරු කරන බවත්; උන්වහන්සේගේ වස්ත්ර ඔවුන් අතරේ බෙදාගන්නා බවත්  (ගීතාවලිය 22:12-18) යනාදී නිශ්චිතවූ තොරතුරු හා සම්බන්ධ වෙයි.

පරණ ගිවිසුමෙහි මෙම අනාවැකීන් යේසුස්වහන්සේගේ ජීවිතය, මරණය සහ නැවත නැගිටීම තුළ නිරවද්යතාවයකින් ඉටු වූ බවට එහිවූ දේවානුභාවය හා එළිදරව්ව සාක්ෂි දරයි. යේසුස්වහන්සේ සහ වෙනත් අය උන්වහන්සේ යැයි කියාගත් බවද එයින් ඇඟවෙයි. යේසුස්වහන්සේගේ මරණය හා නැවත නැඟිටීම ගැනද (ශු.ලූක් 9:21,22; ශු.මතෙව් 17:22,23), යෙරුසලමෙහි වැටීම ගැන (ශු.මතෙව් 24:1,2) සහ උන්වහන්සේගේ දෙවන පැමිණීම ගැනද (ශු.යොහාන් 14:1-3) අනාවැකි පළ කළාවූ අතීතයෙහි සිටි අනාගතවක්තෘවරුන්ව උන්වහන්සේ අනුගමනය කළහ. ඒ අනුව, යේසුස්වහන්සේ මාංශවත්වීම, මරණය සහ නැවත නැගිටීම යන දෑ බයිබලය විසින් අනාවැකි පළ කර ඇති අතර, ඒවායෙහි සම්පූර්ණත්වය එහිවූ විශ්වාසනීයත්වය සහතික කරයි.

`යේසුස්වහන්සේ ගැන සහ උන්වහන්සේ අප වෙනුවෙන් මරණයට පත්වීම ගැන ඔබට සිතිය හැකි සියළු හේතූන් මොනවාද? සබත් දවසේදී සබත් පාසලත් සමග  ඒවා බෙදාගන්න, සාක්ෂිය සත්යවූ දෙයක් යැයි මෙතරම් ඒත්තු ගන්වන්නේ ඇයි?ද යන ප්රශ්නය සබත් පාසැලේදී අසන්න.`