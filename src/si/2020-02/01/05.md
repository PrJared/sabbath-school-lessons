---
title:  බයිබලය ඉතිහාසය ලෙස
date:  01/04/2020
---

වෙනත් “ශුද්ධ” පොත් හා සසඳන කළ බයිබලය සුවිශේෂී වන්නේ එය ඉතිහාසය තුළ ස්ථාපනය කර ඇති බැවිනි. මෙයින් අදහස් කෙරෙන්නේ බයිබලය හුදෙක්ම මනුෂ්යයෙකුගේ (කොන්ෆියුසියස් හෝ බුදුන් වැනි) දාර්ශනික සිතුවිලි පමණක් නොව, දෙවියන්වහන්සේගේ ඉතිහාසයෙහි ක්රියාවන් සහ ඒවා නිශ්චිත අරමුණක් කරා ප්රගමනය වීම පිළිබඳව වාර්ථා කරනු ලබයි. බයිබලය ගත්කල, එහි අරමුණු වන්නේ 1) මෙසියස්වහන්සේ ගැනවූ පොරොන්දුව සහ 2), යේසුස්වහන්සේගේ දෙවන පැමිණීම යන්නයි. මෙම ප්රගමනය යුදෙව්-ක්රිස්තියානි ඇදහිල්ල සැලකිල්ලට ගැනීමේදී, පුරාණ ඊජිප්තුවේ සිට නූතන පෙරදිග දක්වාවූ ලෝකයේ බොහෝ ආගම් තුළ නොකඩවා ඇති ඒකාකාරී චක්රීය මතයන් ඉදිරියේ එය සුවිශේෂීවේ.

`1 කොරින්ති 15:3-5, 51-55; රෝම 8:11; සහ 1 තෙසලෝනික 4:14 කියවන්න. ක්රිස්තුස්වහන්සේගේ නැවත නැගිටීම පිලිබඳ එයිතිහාසික සත්යය ගැන පමණක් නොව, පෞද්ගලිකව අපට එයින් අදහස් කරන්නේ කුමක්ද යන්න පිළිබඳවද මෙම පාඨයන් තුළින් අපට උගන්වන්නේ කුමක්ද?`

ශුභාරංචි සතරේ සහ පාවුල්තුමාගේ සාක්ෂිය නම් යේසුස්වහන්සේ මරණයට පත්ව, භූමදාන කරන ලදුව, ශාරීරිකව මළවුන්ගෙන් නැඟිට, නානාප්රකාර මිනිසුන් හට දර්ශනය වූ බවයි. උන්වහන්සේව සොහොන් ගෙය තුළ තැන්පත් කර පසුව එය හිස්ව ඇති බව ඇසින් දුටු සාක්ෂිකරුවන් විසින් මෙය සනාථ කර ඇත.  සාක්ෂිකරුවන් යේසුස්වහන්සේව ස්පර්ශ කළ අතර උන්වහන්සේ ඔවුන් සමග එකට වාඩිවී කෑම ගන්නටද විය. මද්ගලායේ මරියාද, මරියාද (යේසුස්වහන්සේගේ මව) සහ අනිකුත් කාන්තාවන්ද උන්වහන්සේව දුටුවේ උත්ථානවූ ක්රිස්තුස්වහන්සේ ලෙසටය. ගෝලයින් එම්මාවුස් වෙත යන මාර්ගයේදී උන්වහන්සේ සමඟ කතා කළෝය. මහත් ශුභාරංචිය ලොවට ප්රකාශකිරීමේ අධිකාරී පැවරුම සඳහා යේසුස්වහන්සේ ඔවුන්ට දර්ශනය වූ සේක. පාවුල්තුමා ලියා සිටින්නේ ශුද්ධ ලියවිල්ලේ සාක්ෂිය ප්රතික්ෂේප කරනු ලැබුවහොත් අපගේ දේශනා කිරීම හා ඇදහීම “නිෂ්ඵල” වන බවයි (1 කොරින්ති 15:14). වෙනත් පරිවර්තනයන්හි “ශුන්ය සහ හිස්බව” හෝ “ව්යර්ථකබව” ඉන් කියැවෙයි. “‘ස්වාමීන්වහන්සේ සැබවින්ම නගුටුණුසේක’” යැයි ශ්රාවකයෝ කියා සිටියි (ශු.ලූක් 24:34). ග්රීක භාෂාවෙහි ඔන්ටොස් (ontos) යන්නෙන් අදහස් කරන්නේ සැබවින්ම සිදුවූ දෙයක් ගැනය. එය පරිවර්තනය කර ඇත්තේ “සැබවින්ම”, “නියත වශයෙන්ම” හෝ “සත්ය වශයෙන්ම” යනුවෙනි. “සැබවින්ම ස්වාමීන්වහන්සේ නැඟිට ඇත” යන්න ගැන ශ්රාවකයන් සාක්ෂි දරයි.

ක්රිස්තුස්වහන්සේ සැතපී සිටින සියල්ලන්ගේ “නාඹුල් ඵලය” ලෙසද (1 කොරින්ති 15:20) නිරූපණය කරයි. ක්රිස්තුස්වහන්සේ ශාරීරිකව මළවුන්ගෙන් නැවත නැගිට අදටත් ජීවත්වන බවට ඇති එතිහාසික සත්යය මගින් සහතික කරනු ලබන්නේ උන්වහන්සේ නැවත නැගිටුණු ලෙසම ඔවුන්වද නැවත නැගිටුවනු ලබන බවයි. එසේම, සියළු ධර්මිෂ්ඨයින්ව  “ක්රිස්තුස්වහන්සේ තුළ ජීවත්කරනු ලබන්නට යයි” (1 කොරින්ති 15:22). මෙම පදයෙහි ඉදිරි කාලයේ මැවීම සම්බන්ධව අදහස් වන්නේ “ක්රිස්තුස්වහන්සේ සන්තකවූවන්” හෝ එතුමන්ට පක්ෂපාතවූවන් සිටින විට “උන්වහන්සේගේ ඊමේදී” (1 කොරින්ති 15:23) “අන්තිම හොරණෑව පිඹින කළ” (1 කොරින්ති 15:52) ඔවුන්ව නැගිටුවනු ලබන්නට යන බවයි.

`විශේෂයෙන්ම මළවුන් නිදමින් සිටින බව අප දන්නා බැවින් නැවත නැගිටුවීමේ පොරොන්දුව අපගේ ඇදහිල්ලේ කේන්ද්රීය වන්නේ ඇයි? එය නොමැතිව, සැබවින්ම අපගේ ඇදහිල්ල “නිෂ්ඵල” වන්නේ ඇයි?`