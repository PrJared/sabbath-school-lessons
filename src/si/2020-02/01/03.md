---
title:  බයිබලය ලියනු ලැබුවේ කවුරුන්ද, සහ කොහෙදීද?
date:  30/03/2020
---

කතුවරුන්ගේ විවිධත්වයත්, ඔවුන්ගේ පිහිටීමත්, පසුබිමත් යන දෑ තුළින් දෙවියන්වහන්සේ විසින් සංස්කෘතිකව වෙනස්වූ අපේක්ෂිත ශ්රාවකයින් හට උන්වහන්සේගේ ඉතිහාසය සහ පණිවිඩය ප්රකාශ කිරීමට උන්වහන්සේ නිරතුරුවම ක්රියා කරන බවට අද්විතීයවූ සාක්ෂියක් සපයයි.

`බයිබලීය කතුවරුන් සහ ඔවුන්ගේ පසුබිම් පිළිබඳව පහත සඳහන් පාඨයන් අපට පවසන්නේ කුමක්ද? (නික්මයාම 2:10, ආමොස් 7:14, යෙරමියා 1:1-6, දානියෙල් 6:1-5. ශු.මතෙව් 9:9, පිලිප්පි 3:3-6, එළිදරව් 1:9)`

බයිබලය ලියනු ලැබ ඇත්තේ බොහෝ වෙනස්වූ පසුබිම්වල සහ විවිධවූ අවස්ථාවන් යටතේ සිටි මිනිසුන් විසින්ය. ඉන් සමහරෙක් රජ මාළිගාවල සිටියදීද, තවත් සමහරෙක් සිරකුටි තුළ සිටියදීද, තවත් සමහරෙක් විප්රවාසීව සිටියදීද, එහෙත් තවත් සමහරෙක් ශුභාරංචිය බෙදාහැරීමේ මිෂනාරි චාරිකා වල යමින් සිටියදීද බයිබලය ලියමින් සිටින්නට විය. මෙම මිනිසුන් හට තිබෙන්නට වූයේ විවිධවූ අධ්යාපනික මට්ටම් සහ විවිධවූ වෘත්තීන්ය. මෝසෙස් වැනි සමහරුන් රජවරුන් වීමට නියමවූවන් හෝ දානියෙල් වැනි සමහරුන් උසස් නිලයන් දැරීමට නියම නියමවූවන්ද විය. අනෙකුත් දෙනා සාමාන්ය එඩේරුන් වූහ. ඉන් සමහරෙක් මුල් තරුණ අවදියේ සිට අයවූ අතර තවත් සමහරෙක් තරමක් මහළු අවදියේ සිටි අයද විය. මෙම වෙනස්කම් තිබියදී වුවද ඔවුන් සියල්ලන්ටම පොදුවූ යමක් තිබෙන්නට විය : එය නම් ඔවුන් කුමන කාලයක හෝ කුමන ස්ථානයක ජීවත් වුවද ඔවුන්ව ශුද්ධාමයාණන්වහන්සේගේ ආනුභාවයෙන් උන්වහන්සේගේ සෙනග හට පණිවුඩ ලිවීම පිණිස කැදවනු ලැබ තිබීමයි.

එසේම, කතුවරුන් සමහරෙක් ඔවුන් විස්තර කළ සිදුවීම්වලට ඇසින් දුටු සාක්ෂිකරුවන්ද විය. අනෙකුත් දෙනා විසින් මෙම සිදුවීම් පිළිබඳව ඉතා ඕනෑකමින් යුතුව පුද්ගලිකව විමසා බැලීම හෝ පවත්නා ලේඛන අවධානයෙන් යුතුව පරිශීලනය කිරීම කළහ. (යෝෂුවා 10:13, ශු.ලූක් 1:1-3) නමුත් බයිබලයේ සියළුම කොටස් දේවානුභාවයෙන් දෙන ලදි (2 තිමෝති  3:16). “ලියවිලි වලින් හටගන්නා සැනසිල්ල කරණකොටගෙනද අප බලාපොරොත්තු ඇතුව සිටින පිණිස, පූර්වයෙහි ලියනලද සියල්ල අපගේ ඉගෙනගැනීම සඳහා ලියනලද්දේය” යැයි පාවුල්තුමා විසින් පැවසීමට හේතුවද මෙය වේ (රෝම 15:4). මිනිස් භාෂාව නිර්මාණය කරනු ලැබූ දෙවියන්වහන්සේ විසින් තෝරාගනු ලැබූ මිනිසුන් හට දේවානුභාවය ලත් අදහස් විශ්වාසනීය හා මනා ගුණයෙන් යුතුව මිනිස් වචන තුළින් සන්නිවේදනය කිරීමට හැකියාව ලබා දෙයි.

“දෙවියන්වහන්සේ තම සත්යය ලොවටම ප්රකාශ කිරීම පිණිස මිනිස් නියෝජනයේ මැදිහත්වීම තුළින්ද, උන්වහන්සේ තුළින්ද, උන්වහන්සේගේ ආත්මයාණන්වහන්සේ තුළින්ද එතුමන්ගේ කාර්යය කිරීම සඳහා මිනිසුන් සුදුස්සන් බවට පත් කොට ඔවුන්ට හැකියාව ලබාදීමට ප්රසන්නවූ සේක. කතා කළ යුත්තේ සහ ලිවිය යුත්තේ කුමක්ද යන්න තෝරාගැනීමේදී එතුමන් ඊට අදාළව ක්රියා කළ පුද්ගලයන්ගේ බුද්ධිය මෙහෙයවූ සේක. සත්යය භෞමික මිනිසා හට බාර දී තිබුණද එය ස්වර්ගයෙන් වේ.” – Ellen G. White, Selected Messages, book 1, p.26.

`විවිධ ලේඛකයින් විසින්, විවිධවූ සන්දර්භයන් තුළ සිටිය නමුත් ඔවුන් සැමදෙනා විසින් එකමවූ දෙවියන්වහන්සේ ගැන එළිදරව් කරන්නට විය. මෙම පුදුමාකාර සත්යය අපට දේව වචනයේ සත්යවාදීබව සහතික කිරීමට උපකාරී වන්නේ කෙසේද?`