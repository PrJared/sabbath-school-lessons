---
title:  වචනයේ පරිවර්තිත බලය
date:  02/04/2020
---

`2 රාජාවලිය 22:3-20 කියවන්න. යෝෂියා රජුට ඔහුගේ ඇඳුම් ඉරා දැමීමට හේතුවූයේ කුමක්ද? ඔහුගේ සොයාගැනීම ඔහුව පමණක් නොව සකළ යුදා ජාතියම වෙනස් කරවන්නේ කෙසේද?`

ක්රි.පූ 621දී යෝෂියාට වයස අවුරුදු 25ක් පමණ වූ විට නායක පූජකයා වූ හිල්කියා විසින් “ව්යවස්ථාවේ පොත” ලෙස සොයාගෙන ඇත්තේ මෝසෙස්ගේ මුල් පොත් පහ හෝ විශේෂයෙන්ම ද්වීතීය කථාව පොත විය හැකිය. ඔහුගේ පියා වූ ආමොන් සහ ඔහුගේ දුෂ්ට මුත්තා වූ මනස්සේගේ පාලන සමයේදී බාල්, අෂේරා සහ “මුළු අහස් සේනාව” හට නමස්කාර කිරීම අතරතුර මෙම ලියවිල්ල නැතිවී තිබුණි (2 රාජාවලිය 21:3-9). යෝෂියා විසින් ගිවිසුමේ කොන්දේසිවලට සවන් දෙන විට, ඔහු සහ ඔහුගේ සෙනඟ සැබෑ දෙවියන්වහන්සේට නමස්කාර කිරීමෙන් කොතරම් දුරක් පැමිණ ඇත්දැයි වටහා ගන්නා නිසා, ඔහු මහත් දොම්නසකින් තම ඇඳුම් ඉරා ගන්නට විය. ඔහු වහාම උස්තැන් කඩා දමමින් විදේශී දේව රූප විනාශ කර දමමින් දේශය පුරා ප්රතිසංස්කරණයක් ආරම්භ කරයි. ඔහු තම කාර්යය හමාර කළ පසු, යුදාහි නමස්කාර කිරීම පිණිස ඉතිරිව ඇත්තේ තවත් එක් ස්ථානයක් පමණි: එය නම් යෙරුසලමේ දේවමාළිගාවයි. දේවවචනයේ අනාවරණය දැඩි විශ්වාසය ඇති කිරීමටත්, පශ්චත්තාප වීමට සහ වෙනස්වීමේ බලය වෙතටත් මඟ පෙන්වයි. මෙම වෙනස්වීම යොෂියාගෙන් ආරම්භ වී අවසානයේදී යුදාහි සෙසු ප්රදේශවලටද ව්යාප්ත වෙයි.

`අපගේ ජීවිතය වෙනස් කිරීමට හා ගැලවීම කරා යන මාර්ගය අපට පෙන්වීමට බයිබලයට බලය ඇතිබව එය අපට සහතික කරන්නේ කෙසේද? ශු.යොහාන් 16:13, ශු.යොහාන් 17:17, හෙබ්රෙව් 4:12 සහ රෝම 12:2 කියවන්න.`

බයිබලයේ බලය පිලිබඳ ප්රබලතම සාක්ෂියක් වන්නේ පුද්ගලයෙකුගේ වෙනස්කරනු ලැබූ ජීවිතයයි. මිනිසාගේ පාපය හා පවිටු සිතුවිලි තමන්ට තදින් දැනෙන්නට සලස්වා එය අවබෝධකරවා අපගේ සැබෑ මිනිස් ස්වභාවය සහ ගැලවුම්කරුවාණන්ගේ අවශ්යතාවය අපට හෙළි කරනා වචනයද එයම වන්නේය.

ඉතිහාසයෙහි පිහිටුවන ලද, අනාවැකි තුළින් පුබුදුවාලන්නාවූ, ජීවිතය වෙනස් කිරීමට බලය ඇති බයිබලය වැනි විශේෂිතවූ පොතක්, විශේෂ අයුරකින්ම අර්ථ දැක්විය යුතු වෙයි. එය අනෙකුත් පොත් මෙන් අර්ථකථනය කළ නොහැකි අතර දෙවියන්වහන්සේගේ ජීවමාන වචනය තේරුම් ගත යුත්තේ ජීවමානවූ ක්රිස්තුස්වහන්සේ අපව “සියළු සත්යය කරා” මඟ පෙන්වා උන්වහන්සේගේ ආත්මයාණන්වහන්සේ එවන බවට පොරොන්දුවීමත් සලකා බලමින්ය (ශු.යොහාන් 16:13). එවිට බයිබලය දෙවියන්වහන්සේගේ සත්යය හෙළිදරව් කිරීමක් ලෙස එහි තුළ ගැබ්ව ඇති අර්ථකථනයේ අධ්යාත්මික මූලධර්ම අඩංගු විය යුතුය. මෙම මූලධර්ම ශුද්ධ ලියවිල්ලේ ලේඛකයින් විසින් ශුද්ධ ලියවිල්ල භාවිතා කළ ආකාරය සහ ඔවුන් ශුද්ධ ලියවිල්ල තමන්ට අර්ථකථනය කිරීම සඳහා ඊට ඉඩ ලබාදෙමින් ඔවුන්ට මඟ පෙන්වූ අයුරු අධ්යයනය කිරීමෙන්ද මෙම මූලධර්ම සොයාගත හැකිවේ.