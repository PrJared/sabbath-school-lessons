---
title:  වැඩිදුර අධ්යයනය සඳහා
date:  03/04/2020
---

Ellen G. White, “The Scriptures of Safeguard,” pp.593-602 The Great Controversy; Let Not Your Heart Be Troubled,” pp. 662-680 The Desire of Ages. කියවන්න (සිංහල පරිවර්තනය : එලන් ජී.වයිට් - “ශුද්ධ ලියවිල්ල රැකවරණයකි”, පිටු 690-700 “මහත් බලාපොරොත්තුව”; “නුඹලාගේ සිත් නොකැලබේවා” පිටු 255-274 යුගයන්ගේ ආශාව.)

දෙවියන්වහන්සේගේ වචනය පිළිපැදීම සහ ඊට විශ්වාසවන්තව සිටීම නිසා බොහෝ දෙනෙක් මරණයට පත්ව ඇත. එබඳු එක් පුද්ගලයෙක් වූයේ එංගලන්තයේ මේරි නමැති කුරිරු රැජිණගේ පාලන සමයේ පනවා තිබූ කතෝලික සත්ප්රසාදයන්ට විරෝධය පෑ එංගලන්තයේ හැඩ්ලි නමැති මීසමෙහි දේවගැතිවරයෙකු වූ ආචාර්ය රෝලන්ඩ් ටේලර්ය. ඔහු ශුද්ධ ලියවිල්ල පිළිපැදීම ගැන සරදමට ලක් කර දේවස්ථානයෙන් නෙරපා දමනු ලැබීමෙන් පසුව ඔහු එංගලන්තයේ චාන්සලර් සාමිවරයා වන වින්චේස්ටර්හි රදගුරුතුමාට පෞද්ගලිකව ආයාචනා කළ නමුත් ඔහුව අවසානයේදී මරණයට පත් කිරීමට යවන ලදී. 1555 දී ඔහුගේ මරණයට මොහොතකට පෙර ඔහු මේ වචන පවසන්නට විය:

“ ‘යහපත් මිනිසුනි! මම ඔබට උගන්වනු ලැබුවේ දෙවියන්වහන්සේගේ ශුද්ධ වචනය මිස වෙනත් කිසිවක් නොව, එසේම එම පාඩම් ලබා ගන්නා ලද්දේ දෙවියන්වහන්සේගේ ආශීර්වාද ලත් පොත වන ශුද්ධ බයිබලයෙනි. මා මෙදින මෙහි පැමිණ සිටින්නේ මාගේ ලෙයින් එය මුද්රා තැබීම පිණිසය.’ ” – John Foxe, The New Foxe’s Book of Martyrs, rewritten and updated by Harold J. Chadwick (North Brunswick, NJ: Bridge-Logos Publishers, 1997). P. 193. ගින්න දැල්වීමට සුළු මොහොතකට පෙර ආචාර්ය ටේලර් හට ගීතාවලිය 51 නැවත නැවත කියවීම ඇසුණු අතර පසුව ඔහුගේ ජීවිතයෙන් ඔහු සමු ගත්තේය.

*අප විසින් අපගෙන්ම දැන් ඇසිය යුතු ප්රශ්නය නම් : දෙවියන්වහන්සේගේ වචනයේ සත්යතාවන් ඉදිරියටත් පිළිගැනීමට අප විශ්වාසවන්තව සිටිනවාද? යන්නයි. නුදුරු අනාගතයේදී හෝ පසුවට, අවසාන ගැටුමේදී, එම පරීක්ෂණය පැමිණෙන්නට යනු ඇත. සැබවින්ම ඒ සඳහා සූදානම් විය යුතු කාලය දැන්ය.

**සාකච්ඡාව සඳහා ප්රශ්න**

`අනාවැකි මගින් බයිබලයේ දිව්යමය මූලාරම්භය සනාථ කරන්නේ කුමන ආකාරයකින්ද? මෙලෙස  සපිරුනාවූ අනාවැකි අප තුළ ඇදහිල්ල තහවුරු කරන්නේ කෙසේද?`

`අඟහරුවාදා දින අධ්යයනය අවසානයේ ඇති ප්රශ්නයට යොමුව වශයෙන්, මෙසියස්වහන්සේ ලෙස යේසුස්වහන්සේට ඇති සාක්ෂිය මෙතරම් බලවත් වන්නේ ඇයි?`

`ශුද්ධ ලියවිල්ලේ විශ්වාසනීයත්වය සහ දිව්යමය බලය කෙරෙහි යේසුස්වහන්සේ සහ අපෝස්තුළුවරුන් නොසැලෙන ඇදහිල්ලක් පෙන්නුම් කළහ. උදාහරණයක් ලෙස, යේසුස්වහන්සේ විසින්ම ශුද්ධ ලියවිල්ල ගැන සඳහන් කරමින් (බොහෝ විට එතුමන් ගැනම සඳහන් කරමින්) ලියවිල්ල “සම්පූර්ණ වන පිණිස” යැයි කොපමණ වාරයක් සඳහන් කර තිබේද? (උදාහරණ ලෙස ශු.මතෙව් 26:54, 56; ශු.මාර්ක් 14:49; ශු.ලූක් 4:21; ශු.යොහාන් 13:18; ශු.යොහාන් 17:12 බලන්න) මේ අනුව, යේසුස්වහන්සේ විසින්ම ශුද්ධ ලියවිල්ල (උන්වහන්සේගේ ගැනවූ පරණ ගිවිසුම සම්බන්ධයෙන්) විශේෂයෙන්ම අනාවැකි ඉටුවීම*එතරම් වැදගත් ලෙස සලකනු ලැබුවේ නම්, බයිබලය සම්බන්ධයෙන් අපගේ ආකල්පය කුමක් විය යුතුද?`