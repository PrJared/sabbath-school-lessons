---
title:  දෙවියන්වහන්සේගේ ජීවමාන වචනය
date:  29/03/2020
---

බොහෝවිට යමෙක් පවසන වැදගත්ම වචන වනුයේ ඔහු හෝ ඇය විසින් පවසන අවසාන වචනයි. බයිබලයේ ආරම්භක මුල් පොත් පහේ කතුවරයා වන මොසෙස්ද ඔහු මරණයට පත්වීමට සුළු මොහොතකට පෙර මිනිසුන් හට ගීතිකාවක වචන පවසා සිටින්නට විය (ද්වීතීය කථාව 31:30 – 32:43).

`ද්වීතීය කථාව 32:45-47 කියවන්න. පොරොන්දු දේශයේට ඇතුළුවීමේ අභියස සිටි හෙබ්රෙව්වරුන්ගේ ජීවිත තුළ දෙවියන්වහන්සේගේ වචනය සහ එහි බලය ගැන මෝසෙස් විස්තර කර සිටින්නේ කෙසේද?`

මෝසෙස්ගේ අවසාන වචන අතර ප්රබල අනුශාසනාවක් ඇත. දෙවියන්වහන්සේ ඔහු තුළින් ඔවුන්ට පැවසූ වචන කෙරෙහි ඔවුන්ගේ හදවත් යොමුකොට තැබීමෙන් මෝසෙස්ට අවශ්ය වූයේ ඔවුන්ගේ ජීවිත දෙවියන්වහන්සේ කෙරෙහිත්, දෙවියන්වහන්සේගේ කැමැත්ත කෙරෙහිත් රඳා පැවතිය යුතු බවට ඔවුන්ට අවධාරණය කරවීමය. මෙම වචන ඔවුන්ගේ දරුවන්ට ඉගැන්වීම තුළින් සෑම පරම්පරාවක්ම දෙවියන්වහන්සේගේ ගැළවීමේ ගිවිසුම් සැලැස්ම ඉදිරියටම රැගෙන යනු ඇත. ඔවුන් විසින් කුමන වචන තෝරාගත යුතුද යන්න නොව, එහෙත් “මේ ව්යවස්ථාවේ සියලු වචන” පිළිපැදීම හෝ ඊට කීකරු වීම කල යුතුව තිබූ බව සැලකිල්ලට ගන්න (ද්වීතීය කථාව 32:46).

පොළෝ ඉතිහාසය අවසානයේදී, දෙවියන්වහන්සේ කෙරෙහි ඇදහිල්ලෙන් යුතුව ශුද්ධ ලියවිල්ලට විශ්වාසවන්තවූ මිනිසුන් පිරිසක්, එනම් දෙවියන්වහන්සේගේ ආඥාද යේසුස්වහන්සේ කෙරෙහි ඇදහිල්ලද රක්ෂා කරන්න්නාවූ ශුද්ධවන්ත පිරිසක් සිටින්නට යනු ඇත (එළිදරව් 14:12). මෙම මිනිසුන් බයිබලීය ඉගැන්වීම් වලට විශ්වාසවන්තව සිටීමට යන අතර එය මෙළොව තුළදීම ඔවුන්ගේ පෘෂ්ටිමත් දිවිය සහතික කරනවා පමණක් නොව, යේසුස්වහන්සේ අප වෙනුවෙන් පිළියෙළ කරන්නාවූ වාසස්ථාන තුළ අපගේ සදාකාලිකවූ ඉරණමද සහතික කරනු ලබන්නට යයි (ශු. යොහාන් 14:1-3).

`ශු.යොහාන් 1:1-5, 14; ශු.යොහාන් 14:6 කියවන්න. මෙම පාඨයන් තුළින් ජේසුස්වහන්සේ සහ සදාකාල ජීවනය පිළිබඳව අපට උගන්වන්නේ කුමක්ද? වාක්යාණෝ මාංශවත්වීම ශුද්ධ ලියවිල්ලේ එළිදරව්ව සහ ශුද්ධ ලියවිල්ලේ දේවානුභාවය හා සම්බන්ද වන්නේ කෙලෙසද?`

මුළු ශුද්ධ ලියවිල්ලේම කේන්ද්රය සහ අපේක්ෂාව වන්නේ යේසුස්වහන්සේය. මෙසියස්වහන්සේ ලෙස උන්වහන්සේ මාංශවත්ව පැමිණීම පරණ ගිවිසුමෙහි වූ පොරොන්දු ඉෂ්ටවීමක් වෙයි. මන්දයත් උන්වහන්සේ ජීවත්ව සිට, මරණයටද පත්ව නැවත ජීවත්වන බවට අපට ශුද්ධ ලියවිල්ල තුළින් සනාථ කර තිබෙනවා පමණක් නොව, වඩා යහපත්ව ඇති සම්පූර්ණවූ නව ජීවන පැවැත්මකින් යුත් සදාකාලික ජීවිතයක මහත් පොරොන්දුවද එයින් සනාථ කර තිබේ.

`ද්වීතීය කථාව 32:47 නැවත කියවන්න. දෙවියන්වහන්සේගේ වචනයට කීකරුවීම ඔබට “නිෂ්ඵලවූ දෙයක් නොවේය” යන සත්යය ඔබ විසින්ම අත්දැක ඇත්තේ කෙසේද? දෙවියන්වහන්සේ කෙරෙහි ඇදහිල්ල සහ උන්වහන්සේගේ වචනයට කීකරුවීම කිසි විටෙකත් නිෂ්ඵලවූ දෙයක් නොවන්නේ ඇයි?`