---
title:  කුඩා අඟ හඳුනාගැනීම
date:  09/06/2020
---

`සියවස් ගණනාවක් පුරා ප්රොතෙස්තන්ත ප්රතිසංස්කරණවාදීන් විසින් දානියෙල් 7 හි කුඩා අඟෙහි බලයත්, දානියෙල් 8 හි රෝම සභාව ලෙසත් හඳුනා ගත්හ. ඒ මන්ද?`

`දානියෙල් 7: 1–25 සහ 8: 1–13 කියවන්න. පරිච්ඡේද දෙකෙහිම කුඩා අඟෙහි ඇති පොදු ලක්ෂණ මොනවාද? අපට එය හඳුනාගත හැකි වන්නේ කෙසේද?`

දානියෙල් 7 සහ 8 යන පරිච්ඡේද අතර කුඩා අඟෙහි පොදු ලක්ෂණ හතක් තිබේ: (1) දෙකම අඟ ලෙස විස්තර කර ඇත; (2) දෙකම පීඩාකරන්නාවූ විනාශකාරී බලයන් වේ (දානියෙල් 7:21, 25; 8:10, 24); (3) දෙක විසින්ම තම සිතින් උසස්වීම හා දේවාපහාසය කිරීම ගැන සඳහන් කරයි (දානියෙල් 7: 8, 20, 25; 8:10, 11, 25); (4) දෙකම ඉලක්ක කරන්නේ මහෝත්තමයාණන්ගේ ශුද්ධවන්තයින්වය (දානියෙල් 7:25, 8:24); (5) දෙකම ඒවායෙහි ක්රියාකාරිත්වයේ අංගයන් අනාවැකිමය කාලයෙන් පැහැදිලිවම නිරූපණය කර ඇත (දානියෙල් 7:25; 8:13, 14); (6) දෙකම අන්තිම කාලය දක්වා විහිදේ (දානියෙල් 7:25, 26; 8:17, 19); සහ (7) දෙකම ආශ්චර්යමත් ලෙස විනාශ කරනු ලබයි (දානියෙල් 7:11, 26; 8:25).

ඉතිහාසයේ පළමු රාජ්යය බබිලෝනිය ලෙසත් (දානියෙල් 2:38), දෙවැන්න මේදෝ-පර්සියාව ලෙසත් (දානියෙල් 8:20) තුන්වැන්න ග්රීසිය ලෙසත් (දානියෙල් 8:21) හඳුනා ගනී. මෙම ලෝක අධිරාජ්යයන්ගෙන් පසුව රෝමය පැමිණෙන බව ඉතිහාසය තුළ නිසැකය.

දානියෙල් 2 හි යකඩ වලින් නියෝජනය කරන්නාවූ රෝමය යකඩ සමඟ මැටි මිශ්ර පාද සහ පාද ඇඟිලි දක්වා දිවයයි; එනම්, අන්තිම කාලය අවසන් වන තුරුය. දානියෙල් 7 හි කුඩා අඟ සිව්වන මෘගයාගෙන් එළියට පැමිණෙන නමුත් මෙය මෙම සිව්වන මෘගයාගේ කොටසක් ලෙස පවතී.

අවම වශයෙන් අවුරුදු 1,260 ක් පුරාවට රෝමයෙන් පිටතට පැමිණ එහි දේශපාලන-ආගමික බලපෑම නොකඩවා කරගෙන යන්නේ කුමන බලයන්ද (දානියෙල් 7:25 බලන්න)? ඉතිහාසයට හා අනාවැකියට ගැලපෙන්නාවූ එකම බලය පාප් පදවිය පමණි. පාප් පදවිය යුරෝපයේ අශිෂ්ට ගෝත්ර දහය අතර බලයට පත් වූ අතර ඔවුන්ගෙන් තිදෙනෙකු උදුරා දමනු ලබයි (දානියෙල් 7:24).

පාප් පදවිය “පළමු තැනැත්තන්ට වඩා වෙනස්ව” සිට (දානියෙල් 7:24) අනෙක් ගෝත්රවලට සාපේක්ෂව එහි සුවිශේෂත්වය පෙන්නුම් කරන්නට විය. පාප් පදවිය “මහෝත්තමයාණන්ට විරුද්ධව උඩඟු වචන” කථා කළ අතර (දානියෙල් 7:25) “සේනාවේ අධිපතියාටත් විරුද්ධව උසස්වෙමින්”(දානියෙල් 8:11) යේසුස්වහන්සේගේ කාර්යභාරය අයුතුකමින් යුතුව පැහැරගෙන එම ස්ථානය පාප් විසින් ලබාගන්නා ලදී. පාප් පදවිය විසින් “මහෝත්තමයාණන්ගේ ශුද්ධවන්තයන්” හට පීඩා කිරීම ගැනවූ අනාවැකිය (දානියෙල් 7:25) සහ ප්රොතෙස්තන්තයින් ඝාතනය වූ රෝමානු ප්රතිසංස්කරණයේදී “සේනාවෙන් සමහරක්” (දානියෙල් 8:10) පොළොවට හෙළා දැමීම සම්බන්ද අනාවැකි ඉටුකරන ලදී. පාප් පදවිය දෙවන ආඥාව ඉවත් කර සබත ඉරිදාට මාරුකරමින් “කාලවල්ද ව්යවස්ථාවද” වෙනස් කරන්නට සිතන්නේය (දානියෙල් 7:25).

`දානියෙල් 2, 7 සහ 8 හි ග්රීසියෙන් පසු නැගී එන එක් බලයක් අන්තිම කාලය දක්වා පවතින්නට යයි. දැන් පාප් පදවි අවධියේ සිටින රෝමය හැරුණු කොට ඇති වෙනත් බලය කුමක් විය හැකිද? දේශපාලනික වශයෙන් කෙතරම් වැරදි වුවද, මෙය දේවදූතයන් තිදෙනාගේ පණිවිඩවල තීරණාත්මක ඉගැන්වීමක් වන්නේත්, එබැවින් වර්තමාන සත්යයේ තීරණාත්මක අංගයක් වන්නේත් ඇයි?`