---
title:  විමර්ශනාත්මක විනිශ්චය
date:  10/06/2020
---

ප්රතිසංස්කරණයේ සිට ප්රොතෙස්තන්ත එතිහාසිකවාදීන් අතර මෙම සතියේ අධ්යයනය කරන ලද අනාවැකිමය දළ සටහනට පමණ ඉක්මවූ සහය ලැබී තිබේ. එහෙත් 1800 ගණන්වල මුල් භාගයේ විලියම් මිලර්ගේ අනුගාමිකයින් හා සම්බන්ද මිලේරයිට් ගමන දින 2,300 සහ විමර්ශනාත්මක විනිශ්චය ගැන සැලකිල්ලෙන් යුතුව නැවත සලකා බලා අධ්යයනය කරන ලදී. පහත වගුව දෙස බලන්න:

|දානියෙල් 7|දානියෙල් 8|
|---|---|
|බබිලෝනිය (සිංහයා)|------------|
|මේදෝ-පර්සියාව (වලසා)|මේදෝ -පර්සියාව (බැටළුවා)|
|ග්රීසිය (දිවියා)|ග්රීසිය (රළු එළුවා)|
|මිථ්යාදෘෂ්ටික රෝමය (සිව්වන මෘගයා)|මිථ්යාදෘෂ්ටික රෝමය (අඟ තිරස් අතට ගමන් කරයි)|
|රෝමයේ පාප් පදවිය (කුඩා අඟ)|රෝමයේ පාප් පදවිය (අඟ සිරස් අතට ගමන් කරයි)|

`දානියෙල් 7:9-14; 8:14, 26 කියවන්න. මෙම පාඨයන් විස්තර කරන පරිදි ස්වර්ගයේ සිදුවන්නේ කුමක්ද?`

නැපෝලියන්ගේ හමුදා ප්රධානියා වූ බර්තියර් (එළිදරව් 13: 3) විසින් පාප්ව අල්ලා සිරගත කිරීමත් සමඟ 1798 දී අවසන් වූ මධ්යකාලීන පීඩා කාලයෙන් පසුව දානියෙල් 7 සහ 8 විනිශ්චය ගැන කථා කරයි. විනිශ්චය සිදුවන්නේ ස්වර්ගයේ “ ‘හිඳ සිටින විනිශ්චයකාර සභාව’ ” (දානියෙල් 7:10) තුළ වන අතර “‘ අහසේ වලාකුල් සහිත මනුෂ්ය පුත්රයෙකුට සමාන කෙනෙක් ඇවිත්. . . පුරාතන තැනැන්වහන්සේ වෙතට පැමිණෙන්නේය’” (දානියෙල් 7:13). මෙය 1798 න් පසු සහ යේසුස්වහන්සේගේ දෙවන පැමිණීමට පෙර සිදුවන විනිශ්චය දර්ශනයකි.

දානියෙල් 7 හි මෙම විනිශ්චය දර්ශනය දානියෙල් 8:14 හි ශුද්ධස්ථානය පවිත්ර කිරීමට ඍජුවම සමගාමී වේ. එයින් කතා කෙරෙන්නේ එකම දෙයක් ගැනය. දානියෙල් 8:14 ට අනුව, පව්වලට සමාව ලබා ගැනීමේ පාරිභාෂිතය වන මෙම “ශුද්ධස්ථානය පවිත්ර කිරීමේ” කාලය රෑ දාවල් හෝ දින 2,300 කි. දිනකට-වසරක් ප්රතිපත්තිය සමඟ, මෙම දිනයන් වසර 2,300 ක් නියෝජනය කරයි.

අවුරුදු 2,300 ක ආරම්භක ස්ථානය දානියෙල් 9: 24 හි සම්බවන අතර, සති 70 (අවුරුදු 490) අනාවැකිය දින 2,300 දර්ශනයෙන් චටක් (chatak) නොහොත් “අවසන් කර” ඇත (දානියෙල් 9:24). සැබවින්ම, බොහෝ විද්වතුන් දානියෙල් 8:14 හි දින 2,300 (වසර) අනාවැකිය සහ දානියෙල් 9:24-27හි සති 70 එකම අනාවැකියක කොටස් දෙකක් ලෙස නිවැරදිව දකියි. සති 70 ක අනාවැකියේ ඊළඟ පදය වන දානියෙල් 9:25හි “‘යෙරුසලම නැවත පිහිටුවා ගොඩනගන්ට ආඥාවක් ලැබෙන තැන් පටන්’” වූ කාල පරිච්ඡේදයේ ආරම්භය ලබා දෙයි. මෙම සිදුවීමට අදාළ කාලය වන්නේ “අර්තක්ෂස්තා රජුගේ සත්වෙනි අවුරුද්දේදී” (එස්රා 7:7), නැතහොත් ක්රි.පූ 457ය. අවුරුදු 2,300 ක් ඉදිරියට ගණන් කිරීමෙන්, අප 1844 වෙත පැමිණෙයි. එසේම, එය 1798 න් පසුව දිගු කලක් නොවන අතර එය යේසුස්වහන්සේගේ දෙවන පැමිණීමට පෙරවේ. මෙය යේසුස්වහන්සේ අති ශුද්ධස්ථානයට ඇතුළු වී ස්වර්ගීය ශුද්ධස්ථානය පවිත්ර කිරීමට වූ මැදිහත්කාරකමේ කාර්යය ආරම්භ කළ අවස්ථාවේදීය. සිකුරාදා අධ්යයනයේ වගුව බලන්න.