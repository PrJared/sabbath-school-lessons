---
title:  එතිහාසිකවාදය සහ අනාවැකිය
date:  07/06/2020
---

බයිබල් අනාවැකි අධ්යයනය කිරීම සඳහා සෙවන්ත් ඩේ ඇඩ්වෙන්ටිස්ට්වරුන් යොදා ගන්නා පදනම් ක්රමය එතිහාසිකවාදය ලෙස හැඳින්වේ. එය බයිබලයේ ප්රධාන අනාවැකි බොහොමයක් අතීතයේ සිට වර්තමානය දක්වා සහ අනාගතයට අඛණ්ඩව දිවෙන රේඛීය ප්රවාහයක් අනුගමනය කරන බවට ඇති අදහසයි. එය ඔබ පාසලේ ඉතිහාසය හදාරා සිටින්නට ඇති ආකාරයට සමාන වේ. අප එය මෙලෙස කරනු ලබන්නේ බයිබලය විසින්ම මෙම අනාවැකි අප වෙත අර්ථකථනය කෙරෙන්නේ මෙලෙස බැවිනි.

`දානියෙල් 2: 27-45 කියවන්න. බලයන්හි ඉතිහාසය පුරාවට අඛණ්ඩව, බාධාවකින් තොරව අනුපිළිවෙලින් යුත් පැවැත්ම සිහිනයේ කුමන අංගයන් පෙන්නුම් කරයිද? එළිදරව් කළ (අවසාන-කාලීන) අනාවැකි අර්ථකථනය කරන්නේ කෙසේදැයි බයිබලය අපට පෙන්වා දෙන්නේ කුමන අයුරින්ද?`

නෙබුකද්නෙශර්ගේ රාජ්යය රන් හිස ලෙස හඳුනාගෙන ඇති බව සලකන්න. මේ අනුව, බබිලෝනිය පළමු රාජ්යය ලෙස දානියෙල් හඳුනා ගනියි (දානියෙල් 2:38). පසුව දානියෙල් මෙසේ පවසයි. “‘ඔබට පසුව තවත් රාජ්යයක් නැගී එන්නේය . . . තුන්වෙනි රාජ්යයක්ද නැගී එන්නේය ’’ (දානියෙල් 2:39) පසුව සතරවෙනි රාජ්යයත් නැගී එන්නේය. (දානියෙල් 2:40). කිසිදු පරතරයක් නොමැතිව මේවා එකිනෙකට පසුව අනුක්රමිකව පවතින බව රූපයෙන්ම ගම්ය වන අතර මෙම එක් එක් රාජ්යය නියෝජනය කරනුයේ හිසෙහි සිට ඇඟිලි දක්වා දිවෙන විශාල ශරීරයක කොටස් වලිනි. කාලය හා ඉතිහාසය එකිනෙකට සම්බන්ධව තිබෙනවා සේම ඒවාද එකිනෙකට සම්බන්ධව තිබේ.

දානියෙල් 7 සහ 8 හි රූපයක් වෙනුවට පැහැදිළිව අර්ථ දක්වා ඇති මෘග සංකේත භාවිතා කරනු ලබන නමුත් එයින් එකම දෙයක් ගැන උගන්වනු ලැබේ. අපට භූමික රාජ්යයන් සතරක නොකඩවා පැවතුණ අනුපිළිවෙලක් ලබා දී ඇත (ඉන් තුනක් පිළිබඳව දානියෙල් 8 හි සඳහන්වේ). ක්රිස්තුස්වහන්සේ නැවත පැමිණෙන විට දෙවියන්වහන්සේ සිය සදාකාලික රාජ්යය පිහිටුවන විට ඒවා පුරාණ කාලයේ පටන් ඉතිහාසය හරහා වර්තමානය දක්වා සහ අනාගතය දක්වාත් ගමන් කරයි.

මේ අනුව, දානියෙල් 2හි රූපය සහ දානියෙල් 7 සහ 8හි දර්ශන මගින් ප්රොතෙස්තන්ත එතිහාසිකවාදයේ අනාවැකි අර්ථකථනයට පදනම සපයන ලද අතර, එය අදටත් සේවන්ත් -ඩේ ඇඩ්වෙන්ටිස්තවරුන් විසින් තහවුරු කරනු ලබයි.

`ශු.යොහන් 14:29 කියවන්න. අනාවැකි ක්රියාත්මක විය හැකි ආකාරය තේරුම් ගැනීමට යේසුස්වහන්සේ අපට පවසා සිටින දේ කුමක්ද?`

`මෙතරම් ඉතිහාසයක් දැනටමත් දිග හැරී ඇති විට බබිලෝනි සමයේ ජීවත් වූ කෙනෙකු හට නොතිබුණ ලෙස අද දින ජීවත්වන අපට ඇති මහත් වාසිදායක තත්ත්වය කුමක්ද?`