---
title:  වැඩිදුර අධ්යයනය සඳහා
date:  12/06/2020
---

දින 2,300 අනාවැකියේ වැඩි තොරතුරු සොයා ගැනීම සඳහා කියවන්න. – Clifford Goldstein, 1844 Made Simple (Boise, ID: Pacific Press, 1988) 1884madesimple.org යන වෙබ් අඩවියද බලන්න.

පහත ඇති මෙම වගුව අධ්යයනය කරන්න:

|දානියෙල් 7|දානියෙල් 8|
|---|---|
|බබිලෝනිය (සිංහයා)|------------|
|මේදෝ-පර්සියාව (වලසා)|මේදෝ -පර්සියාව (බැටළුවා)|
|ග්රීසිය (දිවියා)|ග්රීසිය (රළු එළුවා)|
|මිථ්යාදෘෂ්ටික රෝමය (සිව්වන මෘගයා)|මිථ්යාදෘෂ්ටික රෝමය (අඟ තිරස් අතට ගමන් කරයි)|
|රෝමයේ පාප් පදවිය (කුඩා අඟ)|රෝමයේ පාප් පදවිය (අඟ සිරස් අතට ගමන් කරයි)|
|ස්වර්ගයේ විනිශ්චය|ස්වර්ගීක ශුද්ධස්ථානය පවිත්ර කිරීම|

මෙහි දී දැකිය යුතු වැදගත්ම කරුණ නම්, වසර 1,260 පීඩා කිරීමෙන් පසුව සිදුවන දානියෙල් 7හි විනිශ්චය දර්ශනය (දානියෙල් 7:25), දානියෙල් 8:14 හි ශුද්ධස්ථානය පවිත්ර කිරීම හා සමානවූ දෙයක් වීමයි. ස්වර්ගයේ මෙම විනිශ්චය දර්ශනය අවසානයේදී, මෙම වැටුණාවූ පෘථිවියේ දුක්ඛිත ඉතිහාසය අවසානයේ දෙවියන්වහන්සේගේ සදාකාලික රාජ්යය පිහිටුවීමට මඟ පාදයි. එමනිසා, දානියෙල් 8:14 හි ශුද්ධ ලියවිල්ලෙහි ඇති වැදගත්කම සහ එය ඇඟවුම් කරන සිදුවීම පිළිබඳව අපට ප්රබල බයිබලීය සාක්ෂි තිබේ.

**සාකච්ඡාව සඳහා ප්රශ්න**

`දානියෙල් 2 වෙත නැවත යොමුවී එය සමාලෝචනය කරන්න 2. එතිහාසිකවාදී ක්රමවේදය මෙහි කෙතරම් පැහැදිලිව හෙළි වී ඇත්දැයි බලන්න: ලෝක අධිරාජ්යයන්ගේ අඛණ්ඩ අනුක්රමයක්, පුරාණ කාලයේ පටන් දෙවියන්වහන්සේගේ සදාකාලික රාජ්යය පිහිටුවීමත් සමඟ අවසන් වේ. මෙම අනාවැකි අර්කථනය කිරීමේ වැදගත්වූ දෑ දෙවියන්වහන්සේ අපට ලබා දෙන සේක. කෙසේවෙතත්, අද දින කිතුනුවන් ඉතා ස්වල්ප දෙනෙක් එතිහාසිකවාදී ක්රමවේදය භාවිතා කරන ක්රිස්තියානි ලෝකයේ තත්ත්වය ගැන එයින් කියවෙන්නේ කුමක්ද? මේ අවස්ථාවේ දී ලෝකය සඳහා ඇඩ්වෙන්ටිස්ට් පණිවිඩයේ උචිතබව තව තවත් තහවුරු කිරීමට මෙම කරුණ උපකාරී වන්නේ ඇයි?`

`දානියෙල් 8: 14 හි 2,300 අනාවැකිය ඔබ කොතරම් හොඳින් අවබෝධ කරගෙන තිබේද? ඔබට එය නොවැටහේ නම්, එය ඉගෙන ගැනීමට සහ එය ඔබගේ සබත් පාසැල සමඟ බෙදා ගැනීමට කාලය නොගන්නේ මන්ද? එම අනාවැකිය පිළිබඳ අපගේ අර්ථකථනය සැබවින්ම කෙතරම් නම් ශක්තිමත්ව පිහිටා ඇත්ද යන්න ගැන ඔබ පුදුමයට පත් විය හැකිය.`

`දානියෙල් 7:18, 21, 22, 25, 27 කියවන්න. ශුද්ධවන්තයින් හට සිදු වන දේ කෙරෙහි අවධානය යොමු කරන්න. කුඩා අඟෙහි බලය ඔවුන්ට සිදුකරන්නේ කුමක්ද? ඒ අනුව, ස්වාමින්වහන්සේ ඔවුන් වෙනුවෙන් සිදුකරන්නේ කුමක්ද? විනිශ්චය සම්බන්ධයෙන් ශුද්ධවන්තයින් හට ඇති ශුභාරංචිය කුමක්ද? අවසානයේදී විනිශ්චය තුළින් ඔවුන්ට ලබා දෙන්නේ කුමක්ද?`