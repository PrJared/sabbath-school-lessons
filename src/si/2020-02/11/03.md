---
title:  දිනකට-වසරක් ප්රතිපත්තිය
date:  08/06/2020
---

එතිහාසිකවාදී අර්ථකථනයේ ඉතා වැදගත් දෙයක් වන්නේ දිනකට-වසරක් යන ප්රතිපත්තියයි. ශතවර්ෂ ගණනාවක් පුරා බොහෝ විද්වතුන් මෙම ප්රතිපත්තිය දානියෙල්ගේ හා එළිදරව්වෙහි කාල අනාවැකි සඳහා යොදා ගත්හ. ඔවුන් විසින් මෙම ප්රතිපත්තියේ මූලාරම්භය සඳහන් කර ඇත්තේ ප්රධාන පාඨයන් කිහිපයකින් සහ අනාවැකි වල ආසන්න සන්දර්භයෙන්ය.

`ගණන් කථාව 14:34 සහ එසකියෙල් 4:6 කියවන්න. මෙම පාඨයන් තුළින් දෙවියන්වහන්සේ දිනකට-වසරක් යන ප්රතිපත්තිය පැහැදිලි කරන්නේ කෙසේද?`

`මෙම පාඨයන් තුළ, දිනකට-වසරක් ප්රතිපත්තිය පිළිබඳ අදහස අපට ඉතා පැහැදිලිව දැකිය හැකිය. නමුත් දානියෙල් 7:25 සහ දානියෙල් 8:14 යන පාඨයන් මෙන්ම, එළිදරව් 11: 2, 3; එළිදරව් 12:6, 14; එළිදරව් 13:5 හි සඳහන් කාල අනාවැකි සමඟ මෙම ප්රතිපත්තිය භාවිතා කිරීම අප සාධාරණීකරණය කරන්නේ කෙසේද?`

දානියෙල් සහ එළිදරව්හි මෙම අනාවැකි වල තවත් මූලිකාංග තුනක් දිනකට-වසරක් ප්රතිපත්තියට අනුබල දෙයි: ඒවා නම් සංකේත භාවිතය, දීර්ඝ කාල පරිච්ඡේද සහ විශේෂ ප්රකාශනයන් වෙයි.

පළමුව, රාජ්යයන් නියෝජනය කරන මෘගයන් සහ අං වල සංකේතාත්මක ස්වභාවය අනුව කාල ප්රකාශන ද සංකේතාත්මක ලෙසම වටහා ගත යුතුවෙයි. මෘගයන් සහ අඟ යන්න වචනාර්ථයෙන් ගත යුතු නොවේ. ඒවා වෙනත් දෑ සඳහා වන සංකේත වේ. මෙතැන් පටන්, අනාවැකියේ ඉතිරි කොටස් සංකේතාත්මකව මිස වචනාර්ථයෙන් නොවන බැවින්, අප අනාවැකි පමණක් වචනාර්ථයෙන් ගත යුත්තේ ඇයි? සැබවින්ම පිළිතුර නම් අප එසේ නොකළ යුතුය යන්නයි.

දෙවනුව, අනාවැකි වලින් නිරූපණය කර ඇති බොහෝ සිදුවීම් හා රාජ්යයන් සියවස් ගණනාවක් පුරා ආවරණය වන අතර ඒවා නිරූපණය කරන කාල අනාවැකි වචනාර්ථයෙන් ගතහොත් එය විශ්වාස කළ නොහැකි දෙයක් වේ. දිනකට-වසරක් ප්රතිපත්තිය ක්රියාත්මක වූ පසු, කාලය සිදුවීම් වලට ඉතා අපූර්ව ලෙස නිවැරදි අයුරකින් ගැලපෙන අතර කාල අනාවැකි වචනාර්ථයෙන් ගතහොත් එය කළ නොහැකි දෙයක් වේ.

අවසාන වශයෙන්, මෙම කාලවකවානු නියම කිරීම සඳහා භාවිතා කරන විශේෂ ප්රකාශයන්න සංකේතාත්මක අර්ථ නිරූපණයක් යෝජනා කරයි. වෙනත් වචනයෙන් කිවහොත්, මෙම අනාවැකි වල කාලය ප්රකාශ වන ආකාරය (නිදසුනක් වශයෙන්, දානියෙල් 8:14හි සඳහන් “රෑ දාවල් 2,300”) කාලය ප්රකාශ කිරීමේ සාමාන්ය ක්රම නොවේ, නිරූපණය කරන කාල වකවානු වචනාර්ථයෙන් නොව, සංකේතාත්මකව ගත යුතු බව අපට පෙන්වා දෙයි.

`දානියෙල් 9:24-27හි සඳහන් සති 70 පිළිබඳව ඇති දර්ශනය දෙස බලන්න. “එනම් යෙරුසලම නැවත පිහිටුවා ගොඩනගන්ට ආඥාවක් ලැබෙන තැන් පටන් අධිපතියාවූ අලේපලත් තැනැත්තා දක්වා” (දානියෙල් 9:25) වචනාර්ථයෙන් සති 69 ක් හෝ අවුරුද්දක් හෝ මාස හතරක් සහ සතියක් වනු ඇති බව අප කියවා සිටියි. ඒ ආකාරයෙන් තේරුම් ගත් විට අනාවැකිය අර්ථ විරහිත දෙයක් වේද? කෙසේවෙතත්, අප විසින් බයිබලය තුළම වන දිනකට-වසරක් ප්රතිපත්තිය යොදාගන්නා විට සහ සති 70 අවුරුදු 490 බවට පත්වන විට කුමක් සිදුවේද?`