---
title:  බයිබලය සහ අනාවැකිය
date:  06/06/2020
---

### මෙම සතියේ පාඩම් අධ්යයනය සඳහා කියවන්න
දානියෙල් 2: 27-45, ශු.යොහන් 14:29, ගණන් කථාව 14:34, දානියෙල් 7:1–25, දානියෙල් 8:14, 1 කොරින්ති 10: 1–13.

> <p>කටපාඩම් පදය</p>
> “ඔහුද: රෑ දාවල් දෙදාස් තුන්සියයක් පසුවන තුරුය; එකල ශුද්ධස්ථානය පවිත්රකරනු ලබන්නේයයි මට කීවේය.”(දානියෙල් 8:14).

අපගේ අනන්යතාවයට සහ මෙහෙවරට බයිබල් අනාවැකි ඉතා වැදගත්ය. දේවවචනයේ නිරවද්යතාවය සනාථ කිරීම සඳහා අනාවැකිය අභ්යන්තර හා බාහිර යාන්ත්රණයක් සපයයි. යේසුස්වහන්සේ මෙසේ පැවසූ සේක: “‘ඒ දේ සිද්ධවූ කල නුඹලා විශ්වාසකරන පිණිස දැන් සිද්ධවෙන්ට පළමුවෙන් නුඹලාට කීවෙමි.’’’ (ශු.යොහන් 14:29, ශු.යොහන් 13:19 ද බලන්න). වැදගත්ම ප්රශ්නය නම්: අනාවැකිය සැබවින්ම ඉෂ්ට වූයේ කවදාද යන්න දැන ගන්නා පිණිස අප අනාවැකි නිවැරදිව අර්ථකථනය කරන්නේ කෙසේද?යන්නයි.

ප්රතිසංස්කරණයේදී ප්රතිසංස්කරණවාදීන් විසින් එතිහාසිකවාදීන්ගේ ක්රමය අනුගමනය කළහ. දානියෙල් සහ යොහාන් විසින් ඔවුන්ගේම අර්ථකථනය සඳහා ඉතා වැදගත්ම දෙය ලෙස භාවිතා කළ ක්රමයද මෙයම වේ. එතිහාසිකවාදී ක්රමය අනාවැකිය යන්න දකින්නේ අතීතයේ පටන් දෙවියන්වහන්සේගේ සදාකාලික රාජධානියෙන් අවසන් වන ඉතිහාසයේ ප්රගතිශීලී හා අඛණ්ඩ ඉටුවීමක් ලෙසටය.

මේ සතියේ අප එතිහාසිකවාදී අනාවැකි අර්ථකථනයේ ආධාරකයන් ගැන අධ්යයනය කරන්නට යයි. “ඉතිහාසයේ අනාවැකි ඉටුවීම, මහා ප්රතිසංස්කරණ ගමනෙහි දේවාරක්ෂාවේ ක්රියාකාරිත්වය අධ්යයනය කිරීම සහ මහත් අරගලයේ අවසාන ගැටුම සඳහා ජාතීන්ගේ සටන්කාමීත්වයේ ප්රගතිය අවබෝධ කර ගැනීම ගැන අප බැලිය යුතුවෙයි.” – Ellen G. White, Testimonies for the Church, vol. 8, p. 307.