---
title:  ශුද්ධ ලියවිල්ලෙන් පමණක් සහ එලන් ජී.වයිට්
date:  30/04/2020
---

`යෙසායා 8:20 කියවන්න. අපගේ ඉගැන්වීම් හා ධර්මතාවයන් සඳහා වන සම්මතයන් ලෙස බයිබලීය “ව්යවස්ථාව සහ සාක්ෂිය” වෙත නැවත යෑම සැමවිටම වැදගත් වන්නේ ඇයි? බයිබලානුකූල නීතියේ කොටසක් නොවූ අනාගතවක්තෘවරුන්ගේ දේවසේවය සඳහා මෙයින් අදහස් කරන්නේ කුමක්ද?`

අප ශුද්ධ ලියවිල්ල පමණක් (සෝලා ස්ක්රිප්චුරා) ගැන කතා කරන විට, සෙවන්ත්-ඩේ ඇඩ්වෙන්ටිස්තවරුන් දෙවියන්වහන්සේ විසින් දේවානුභාවය ලද හා උන්වහන්සේගේ ඉතිරි සෙනඟ හට දෙවියන්වහන්සේගේ දූතයා ලෙස සේවය කළ එලන් ජී. වයිට් සම්බන්ධව කුමක් කළ යුතුද යන ප්රශ්නයට අනිවාර්යයෙන්ම මුහුණ දී සිටිති. ඇයගේ ලියවිලි හා ශුද්ධ ලියවිල්ල අතර ඇති සම්බන්ධය කුමක්ද?

එලන් ජී. වයිට් මහත්මියගේ ලියවිලි ඉක්මන් ලෙස කියවා බැලීමෙන් පවා පැහැදිලිව පෙනී යන්නේ ඇයගේ සියළු සිතුවිලි හා දේවධර්මයන්හි පදනම සහ කේන්ද්රීය බයිබලය වූ බවයි. සැබවින්ම, බයිබලය සියළු ධර්මයන්ද, ඇදහිල්ල සහ භාවිතයන් සඳහාද ඇති උසස්මවූ අධිකාරිය සහ අවසාන සම්මතය හා ප්රමිතිය බව ඇය නැවත නැවතත් සහතික කරයි (The Great Controversy, p.595 ) මහත් බලාපොරොත්තුව - 690 පිටුව බලන්න). තවදුරටත්, ඇය විසින් ප්රොතෙස්තන්තවරුන්ගේ උතුම්වූ මූලධර්මය වන ශුද්ධ ලියවිල්ලෙන් පමණක් යන්න වෙත සහය දක්වා අනුමත කරන්නට විය (The Great Controversy, p.9).

එලන් ජී. වයිට් මහත්මියගේ මතය අනුව, ශුද්ධ ලියවිල්ල හා සමඟ සසඳන විට, ඇයගේ ලියවිලි, “පුරුෂයින් හා ස්ත්රීන් මහත් ආලෝකය වන බිබලය වෙතට යොමු කරනා කුඩා ආලෝකයක්” වෙයි (Advent Review and Sabbath Herald, January 20,1903). ඇගේ ලියවිලි කිසි විටෙකත් වැදගත්වූ බයිබල් පාඩමකට කෙටිමඟක් හෝ ආදේශ කිරීමක් නොවේ. සැබවින්ම ඇය මෙසේ පවසයි: “ඔබ ශුද්ධ ලියවිල්ල වෙත සමීපබවක් නැත. ඔබ දෙවියන්වහන්සේගේ වචනය ඔබේ අධ්යයනය බවට පත් කර ඇත්නම්, බයිබලයේ ප්රමිතියට ලඟා වී ක්රිස්තියානි පරිපූර්ණත්වය කරා ලඟා වීමට ඇති ආශාව නිසා ඔබට ලිඛිතව ප්රකාශිත සාක්ෂි අවශ්ය නොවනු ඇත. මෙයට හේතුව නම් දෙවියන්වහන්සේ විසින් ඔබ වෙත ළඟා වීමට උත්සාහ කරන්නාවූ දේවානුභාවය ලත් පොත තුළින් ඔබව දැන හඳුනා ගැනීම ගැන ඔබ නොසලකා හැර ඇති නිසාය – “Testimonies for the Church, vol. 2, p.605.

එමනිසා ඇගේ ලේඛන අගය කළ යුතුය. එයින් බයිබලානුකූල ලේඛකයන්ට තිබූ දේවානුභාවයම කියාපාන නමුත් බයිබලයට වඩා වෙනස් කාර්යයක් එය සතුව ඇත. ඇගේ ලේඛන ශුද්ධ ලියවිල්ලට එකතු කිරීමක් නොවන අතර එය ශුද්ධ ලියවිල්ලට යටත්වීමක් වේ. ඇය කිසි විටෙකත් ඇයගේ ලියවිලි ශුද්ධ ලියවිල්ලෙහි ස්ථානය ගැනීමට අදහස් නොකරන අතර ඒ වෙනුවට ඇදහිල්ල හා ක්රියාව සඳහා ඇති එකම ප්රමිතිය බයිබලය ලෙස ඇය උසස් කර සිටියි.

`එලන්.ජී වයිට් මහත්මියගේ දේවසේවය තුළින් අපට ලබාදී ඇති විශ්මයජනක ත්යාගය ගැන සිතා බලන්න. ඇය ශුද්ධ ලියවිල්ලේ ආධිපත්යය තහවුරු කරයි. ඇය වෙතින් පැමිණෙන විෂ්මපත් ආලෝකය වඩා හොඳින් අගය කිරීමට අපට ඉගෙන ගත හැක්කේ කෙසේද?`