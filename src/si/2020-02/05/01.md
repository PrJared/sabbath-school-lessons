---
title:  ශුද්ධ ලියවිල්ලෙන් පමණක් - සෝලා ස්ක්රිප්චුරා
date:  25/04/2020
---

### මෙම සතියේ පාඩම් අධ්යයනය සඳහා කියවන්න
1 කොරින්ති 4:1-6; තීතස් 1:9; 2 තිමෝති 1:13; ශු.මාර්ක් 12:10; ශු.ලූක් 24:27, 44, 45; යෙසායා 8:20)

> <p>කටපාඩම් පදය</p>
> “මක්නිසාද දෙවියන්වහන්සේගේ වචනය ජීවමානය, බලවත්ය, කොයිම දෙමුහත් කඩුවකටවත් වඩා තියුණුය, ප්රාණය හා ආත්මයද සන්ධි හා ඇටමිදුළුද වෙන්කරන තරමට කාවදින්නේය, සිතේ සිතුවිලිද අදහස්ද විමසන්නේය” (හෙබ්රෙව් 4:12).

ප්රොතෙස්තන්තවරුන්ගේ “ශුද්ධ ලියවිල්ල පමණක්” (සෝලා ස්ක්රිප්චුරා) නමැති ප්රකාශය දේවධර්මය සඳහා ඇති එකම ප්රමිතිය හා වැදගත් ප්රභවය ලෙස ශුද්ධ ලියවිල්ල උසස් කර ඇත. ශුද්ධ ලියවිල්ල හා නියෝගයන් අවධාරණය කළ රෝමානු කතෝලික දේවධර්මයට වෙනස්ව, ප්රොතෙස්තන්ත ඇදහිල්ල “පමණක්” යන මූලික පදය අවධාරණය කරන්නට විය. එනම්, ඇදහිල්ල හා ධර්මය පිලිබඳ කාරණා මතුවී එනවිට ශුද්ධ ලියවිල්ල පමණක් අවසාන බලය වීමයි.

ප්රොතෙස්තන්ත ප්රතිසංස්කරණයට සහ රෝමයට එරෙහි කැරැල්ලට සහ එය සියවස් ගණනාවක් තිස්සේ උගන්වමින් තිබූ වැරදිවලට තීරණාත්මකවූ ශක්තියක් හා බලයක් දෙන ලද්දේ බයිබලයයි. ප්රොතෙස්තන්ත ප්රතිසංස්කරණවාදීන් බයිබලයෙහි ව්යාකරණ හා ඉතිහාසික අර්ථකථනයක වැදගත්මක අවධාරණය කළ අතර එය බයිබලානුකූල පාඨයේ ව්යාකරණ හා වචානාර්තමය අර්ථය ගැඹුරු ලෙස සලකයි.

මෙම සතියේ අප වඩාත් විස්තරාත්මකව බයිබලය පමණක්ම යන්න දෙස විශේෂ අයුරකින් බලන්නට යයි. දෙවියන්වහන්සේගේ වචනය නිසි ලෙස අවබෝධ කරගැනීම සඳහා අත්යවශ්ය වන බයිබලානුකූල අර්ථකථනයේ මූලික මූලධර්ම කිහිපයක් බයිබලය පමණක්ම යන්න මගින් ගම්ය වන බවද අප ඉගෙන ගන්නට යයි. ප්රොතෙස්තන්තයින් වශයෙන් අප බයිබලය පරමාදර්ශී බලය ලෙස පවත්වා ගත යුතුය.

_*මැයි 2වන සබත් දවස සඳහා සූදානම් වීමට මෙම සතියේ පාඩම අධ්යයනය කරන්න._