---
title:  ශුද්ධ ලියවිල්ලේ ඒකත්වය
date:  27/04/2020
---

ශුද්ධ ලියවිල්ල ප්රකාශ කර සිටින්නේ “සියළු ලියවිල්ල දේවානුභාවයෙන් දෙනලද” බවත් (2 තිමෝති 3:16), සහ “කිසි අනාගතවක්යයක් මනුෂ්ය කැමැත්තෙන් කිසි කලෙක නොපැමිණි” බවත් “මනුෂ්යයෝ ශුද්ධාත්මයාණන් විසින් පොළඹවනු ලැබ, දෙවියන්වහන්සේගෙන් ලැබූ ලෙස කථා කල” බවත්ය (2 පේත්රස් 1:20,21). දෙවියන්වහන්සේ බයිබලයේ උතුම්වූ ශ්රේෂ්ට කතුවරයාණන් ලෙස, එය උගන්වනු ලබන ප්රධාන කරුණු සම්බන්ධයෙන් ශුද්ධ ලියවිල්ලේ විවිධ කොටස් අතර ප්රධානවූ ඒකත්වයක් හා එකමුතුකමක් අපට උපකල්පනය කළ හැකිවේ.

`තීතස් 1:9 සහ 2 තිමෝති 1:13 කියවන්න. අපගේ විශ්වාසයට බයිබලයේ ඒකත්වය වැදගත් වන්නේ ඇයි?`

ශුද්ධ ලියවිල්ලෙහි අර්ථකථනය කරන්නා ලෙස ක්රියා කරමින් තමන් තුලෙහිම පරිවර්තකයෙකු ලෙස ක්රියා කළ හැකි වන්නේ දේවානුභාවය මත පැවත එන ඒකත්වය තුළ එහි අභ්යන්තරයෙහි ඇති එකීයත්වයේ පදනම මත පමණි. ශුද්ධ ලියවිල්ලේ ඉගැන්වීම් තුළ පරිපූර්ණවූ එක්සත්කමක් නොතිබුනේ නම්, අපට කිසිදු කාරණාවක් සම්බන්ධයෙන් ධර්මතාවයේ එකඟතාවයක් ඇති කර ගත නොහැක. බයිබලයේ ඒකත්වය නොමැතිව සත්යය වරදෙන් වෙන්කොට හඳුනා ගැනීමටත් මිථ්යාදෘෂ්ටිකත්වය ප්රතික්ෂේප කිරීමටත් සභාව හට කිසිදු අයුරක් තිබෙන්නට  යන්නේද නැත. විනය ක්රියාමාර්ග යෙදවීමට හෝ දෙවියන්වහන්සේගේ සත්යයෙන් බැහැරවීම නිවැරදි කිරීමට එයට කිසිදු පදනමක්ද නැත. ශුද්ධ ලියවිල්ලට එහි ඒත්තු ගැන්වීමේ සහ විමුක්තියේ බලය අහිමි වනු ඇත.

කෙසේවෙතත්, යේසුස්වහන්සේ සහ බයිබලීය ලේඛකයින්ගේ දිව්ය සම්භවය මත පදනම්වූ ශුද්ධ ලියවිල්ලේ ඒකත්වය උපකල්පනය කරයි. පරණ ගිවිසුමේ පොත් කිහිපයක ඔවුන්ගේ සාමාන්ය භාවිතය තුළ සමාන හා එකඟතාවයේ බර තැබුමක් ලෙස උපුටා දක්වා ඇති බව අපට දැක ගත හැකිවේ (රෝම 3:10-18; මෙහිදී පාවුල්තුමා විසින් ශුද්ධ ලියවිල්ලේ මෙම පාඨයන්හි උපුටාගැනීම් යොදාගනියි. - දේශනාකාරයා 7:20, ගීතාවලිය [14:2,3; 5:9; 10:7] සහ යෙසායා 59:7,8).

බයිබලයේ ලේඛකයින් විසින් ශුද්ධ ලියවිල්ලේ ප්රධාන විෂය කරුණු තවදුරටත් වැඩි දියුණු කරනු ලැබ වෙන් කල නොහැකි, එකිනෙක ගැලපෙන සුසංයෝගයක් ලෙස සැලකූහ. පරණ ගිවිසුම හා අළුත් ගිවිසුම අතර කිසිදු එකඟ නොවීමක් නැත. අළුත් ගිවිසුමෙහි නව ශුභාරංචියක් හෝ නව ධර්මයක් අඩංගු නොවේ. පරණ ගිවිසුම අලුත් ගිවිසුම තුළින් විදහාපානු ලබන අතර අලුත් ගිවිසුම පරණ ගිවිසුම මත ගොඩනැගේ. එමනිසා, ගිවිසුම් දෙක අතර අන්යෝන්ය සබදතාවයක් ඇති අතර එමඟින් එය එකිනෙක මත ආලෝකය විහිදුවනු ලබයි.

ශුද්ධ ලියවිල්ලේ ඒකත්වයෙන් ගම්ය වන්නේ අප බයිබලීය කරුණක් හැදෑරීමේදී තනිවූ ප්රකාශයන් මත අපගේ අධ්යනයය ගොඩනගනවා වෙනුවට සියළු ශුද්ධ ලියවිලි (ටෝටා ස්ක්රිප්චුරා) සැලකිල්ලට ගත යුතු බවයි.

`බයිබලයේ එකිනෙකට පරස්පර විරෝධී යැයි පෙනෙන පාඨයන් හෝ අදහස් හමුවූ විට අප කළ යුත්තේ කුමක්ද? ඒවා විසඳීමට අප කටයුතු කරන්නේ කෙසේද?`