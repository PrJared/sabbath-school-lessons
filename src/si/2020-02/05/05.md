---
title:  ශුද්ධ ලියවිල්ල, ශුද්ධ ලියවිල්ල විසින්ම අර්ථකථනය කරයි.
date:  29/04/2020
---

බයිබලය එහි අර්ථකථනය කරන්නා ලෙස ක්රියා කල හැක්කේ ශුද්ධ ලියවිල්ලේ ඒකත්වයක් ඇති නිසා පමණි. එවැනි ඒකත්වයක් නොමැතිව, ශුද්ධ ලියවිල්ලේ එක් කොටසක් වෙනත් කොටටසක් තුළින් අර්ථකථනය කිරීමේදී ඒ හා සම්බන්ධ පාඨයන් අවබෝධ කර ගැනීමට උපකාර කොට හෙළි කරන එහි අර්ථයන් ආලෝකය විය නොහැක.

`ශු.ලූක් 24:27, 44, 45 කියවන්න. යේසුස්වහන්සේ කවුදැයි පැහැදිලි කිරීමට උන්වහන්සේ ශුද්ධ ලියවිල්ල වෙත නැවත යොමු වන්නේ කෙසේද? ශුද්ධ ලියවිල්ල භාවිතා කළ හැකි ආකාරය ගැන මෙයින් අපට උගන්වන්නේ කුමක්ද?`

ශුද්ධ ලියවිල්ල හට ශුද්ධ ලියවිල්ල අර්ථකථනය කිරීමට ඉඩ සැලසීමේ අලංකාරවත්වය නම්, එය එහි වූ අර්ථයට තවදුරටත් ආලෝකය විහිදුවාලීමයි. එසේ කිරීමෙන්, අපගේ මතය සනාථ කිරීම සඳහා අපි විවිධ පාඨයන්හි කරුණු අක්රමවත් ලෙස එකට එකතු නොකරමු. ඒ වෙනුවට, අප එක් එක් පාඨයන්හි සන්දර්භය හොඳින් සලකා බැලිය යුතුය. විමර්ශනය කෙරෙන පාඨයකට පෙර සහ පසු ආසන්නතම සන්දර්භයට අමතරව, පාඨය සොයාගන්නා ලද පොතෙහි සර්දර්භයද සැලකිල්ලට ගත යුතුය. තවද, පාවුල්තුමාට අනුව ශුද්ධ ලියවිල්ලෙහි, “පූර්වයෙහි ලියනලද සියල්ල අපගේ ඉගෙනීම  සඳහා ලියනලද” (රෝම 15:4) බැවින්, යම් කරුණක් පිළිබඳව ශුද්ධ ලියවිල්ලෙහි සඳහන් සියල්ල අධ්යයනය කළ යුතුය.

“බයිබලය එහිමවූ අර්ථය පැහැදිලිකරන්නා වෙයි. ශුද්ධ ලියවිල්ල, ශුද්ධ ලියවිල්ල සමඟම සැසඳිය යුතුය. වචනය සමස්ථයක් ලෙස බැලීමටත්, එහි කොටස්වල සම්බන්ධතාවය දැකීමටත් ශිෂ්යයා ඉගෙන ගත යුතුය. ඔහු එහි ශේෂ්ඨවූ කේන්ද්රීය තේමාවද, ලෝකය සඳහා දෙවියන්වහන්සේගේ මුල් අරමුණද, මහත් අරගලයේ නැගීසිටීම සහ ගැළවීමේ කාර්යය පිලිබඳවද දැනුමක් ලබා ගත යුතුය. “ – Ellen G.White, Education – p.190.

අප ශුද්ධ ලියවිල්ල, ශුද්ධ ලියවිල්ල සමඟ සංසන්දනය කරන විට, බයිබලය මුළුමනින්ම අධ්යයනය කිරීම වැදගත්ය. හැකිනම්, අප එසේ කළ යුත්තේ එහි මුල් භාෂාවලින් හෝ අවම වශයෙන් මුල් හෙබ්රෙව් හා ග්රීක භාෂාවේ අර්ථයට සත්යවූ සුදුසු බයිබල් පරිවර්තනයක් සමඟය. බයිබලය පිළිබඳව මනා අවබෝධයක් ලබා ගැනීම සඳහා මුල් භාෂාවන් පිලිබඳ දැනුමක් අවශ්ය නොවුවද, හැකි සෑම විටම එය උපකාරී වේ. එසේ නොවුවහොත්, නිහතමානීව හා යටත්බවේ ආකල්පයකින් යුතුව වචනය විශ්වාසවන්තව හා යාච්ඥා පූර්වකව අධ්යයනය කිරීම නිසැකවම මහත් ඵල දරයි.

`මියැදුනවුන්ගේ ස්වභාවය වැනි ධර්මතාවයක් ගැන සිතන්න, ඒ සඳහා තෝරාගත් පාඨයන් කිහිපයක් කෙරෙහි අවධානය යොමු කිරීමේදී වෙනත් පාඨයන් නොසලකා හැරියහොත් වැරදීම් වෙත යොමු විය හැකිය. බයිබලය උගන්වන දේ වඩාත් හොඳින් අප අවබෝධ කර ගැනීම සඳහා විෂයයක් පිළිබඳව බයිබලය පවසන සියල්ල එක්රැස් කර කියවීම කොතරම් නම් වැදගත්ද යන්න ගැන මෙයින් අපට පවසන්නේ කුමක්ද?`