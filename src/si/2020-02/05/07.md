---
title:  වැඩිදුර අධ්යයනය සඳහා
date:  01/05/2020
---

සෙවන්ත්-ඩේ ඇඩ්වෙන්ටිස්ට් දේවධර්මයේ අත්පොතේ (Handbook of Seventh-day Adventist Theology) බයිබලානුකූල අර්ථකථනය පිලිබඳ පරිච්ජේදයේ, “ශුද්ධ ලියවිල්ල එහිම අර්ථකථනය කරන්නා වේ”(“Scripture Is Its Own Interpreter”) යන ශුද්ධ ලියවිල්ලේ සංසන්දනීය කොටස් සහ “ශුද්ධ ලියවිල්ලේ අඛන්ඩත්වය සහ ශුද්ධ ලියවිල්ලේ පැහැදිලිබව”(The Consistency of Scripture, and The Clarity of Scripture), pp. 64-66. 20 යන පරිච්ජේදය කියවන්න (“Bible Teaching and Study” – Education, pp. 185-192;”The Primacy of the Word” Selected Message, book 3, pp.29-33.

“බයිබලය ඉගෙන ගන්නා ශිෂ්යයා හට බයිබලය වෙත ආධුනිකයෙකුගේ ආත්මයෙන් යුතුව ලඟාවීම සඳහා ඉගැන්විය යුතුය. අප එහි පිටු තුළ සෙවිය යුත්තේ අපගේ මතයන් තහවුරු කර සිටීමක් නොව,  දෙවියන්වහන්සේ පවසන දේ දැනගැනීමය. බයිබලය පිලිබඳ සත්ය දැනුමක් ලබා ගත හැකි වන්නේ එම වචනය දුන් ආත්මයාණන්වහන්සේගේ උපකාරයෙන් පමණි. එසේම මෙම දැනුම ලබාගැනීම සඳහා අප ඒ අනුව ජීවත් විය යුතුය. දෙවියන්වහන්සේගේ වචනයේ අණ කරන සියල්ලටම අප කීකරු විය යුතුය. . . . බයිබලය අධ්යයනය කිරීම අපගේ ඉතා කැප වුනාවූ උද්යෝගිමත් බවත් නොපසුබට උත්සාහයත් අයැද සිටියි. පතල් කම්කරුවා ඉතා උනන්දුවෙන් හා නොපසුබටව පොළොවේ වස්තුව හා නිධානය හාරනා සේම අපද දේව වචනයේ වස්තූන් සෙවිය යුතුය.” Ellen G.White, Education, p.189.

“ඔබ විසින් බයිබලය ඔබගේ භෝජනය, මාංශය සහ පානය බවට පත් කරමින්, එහි මූලධර්ම ඔබගේ චරිතයේ අංගයන් බවට පත් කරගන්නා විට, දෙවියන්වහන්සේගෙන් උපදෙස් ලබා ගන්නේ කෙසේදැයි ඔබ වඩාත් හොඳින් දැනගන්නවා ඇත. මම අද දින ඔබ ඉදිරියේ උතුම් වූ වචනය උසස් කොට තබමි. ‘වයිට් සහෝදරිය මෙලෙස පැවසුවාය’ හෝ ‘වයිට් සහෝදරිය එලෙස පැවසුවාය’ යැයි මා කියනු ලැබූ දේ නැවත නැවත නොකියන්න.’ ඊශ්රායෙල් දෙවි සමිඳාණන්වහන්සේ පවසනා දේ සොයා ගන්න, පසුව උන්වහන්සේ අණ කරන්නාවූ දේ කරන්න.” – Ellen G.White, Selected Messages, book 3, p. 33.

**සාකච්ඡාව සඳහා ප්රශ්න**

`මාතෘකාවක් පිළිබඳව සියල්ලට වඩා තෝරාගත් පාඨයන් කිහිපයක් පමණක් බැලීමෙන් මිනිසුන් තුළ ඇතිවන වැරදිසහගත විශ්වාසයන් මොනවාද?`

`ශු.මතෙව් 11:11හි යේසුස්වහන්සේ යොහාන් බෞතීස්ත ගැන මෙසේ පැවසූසේක: “සැබවක් නුඹලාට කියමි:ස්ත්රීන්ගෙන් උපන්නවුන් අතරෙන් යොහාන් බෞතීස්තට වඩා උතුම් කෙනෙක් නොනැගුටුණේය. නුමුත් ස්වර්ගරාජ්යයෙහි කුඩා තැනැත්තේ ඔහුට වඩා උතුම්ය.” අනාගතවාක්තෘවරයෙක් ලෙස බයිබලයේ කිසිදු ලියවිල්ලක් නොමැති වුවද යේසුස්වහන්සේ විසින් මොහු ගැන මෙවැනි වූ දෑ පවසා සිටිසේක. සැබෑ අනාගතවක්තෘවරයෙකු හට බයිබලයේ පොතක් තිබීම අවශ්ය නොවන්නේ ඇයිද යන්න සහ එසේ තිබියදීද ඔහුට සැබෑ අනාගතවක්තෘවරයෙකු වීමට හැකිවන්නේ කෙසේද යන්න පිළිබඳව මෙය අපට කිව යුත්තේ කුමක්ද? සෙවන්ත්ඩේ ඇඩ්වෙන්ටිස්ට්තවරුන් වන අප හට මෙම කරුණෙන් ගත හැකි පණිවිඩය කුමක්ද?`

`ඇඩ්වෙන්ටිස්ට්තවරුන් වශයෙන්, බයිබලය අපගේ අවසාන අධිකාරී බලය ලෙස ප්රකාශ කරන සිටින්නේ තනිවම අප පමණක් නොව. එලෙසම අනෙකුත් සභාවන්ද කියා සිටියි. එසේනම්, වෙනත් ක්රිස්තියානිවරුන්ද බයිබලයෙන් සොයාගන්නා බව පවසන පරස්පර විරෝධී ධර්මතාවයන් පිළිබඳව අප පැහැදිලි කර සිටින්නේ කෙසේද?`