---
title:  ශුද්ධ ලියවිල්ල ප්රබල සම්මත මිම්ම ලෙස
date:  26/04/2020
---

ආරම්භයේ සිටම, සෙවන්ත්-ඩේ ඇඩ්වෙන්ටිස්තවරුන් තමන් පොතෙහි පුද්ගලයන් ලෙස, එනම් බයිබලය විශ්වාස කරන කිතුනුවන් ලෙස සලකති. බයිබලයෙන් පමණක් ශුද්ධ ලියවිල්ලේ මූලධර්මය සනාථ කිරීම සඳහා (ශුද්ධ ලියවිල්ලෙන් පමණක්), බයිබලය සුවිශේෂී අධිකාරී බලය බව අප පිළිගනියි. ශුද්ධ ලියවිල්ල පමණක් අපගේ දේවධර්මයේ ප්රබල සම්මතය වන අතර එය ජීවිතය හා ධර්මය සඳහා උපරිම බලයද වේ. අපගේ ප්රභවයන් වන ආගමික අත්දැකීම්, මිනිස් විචාර ශක්තිය හෝ නියෝගයන් වැනි වෙනත් ප්රභවයන් බයිබලයට උපකාරී වේ. සැබවින්ම බයිබලයෙන් පමණක්ය යන මූලධර්මය සභාව හා එහි අර්ථකථනය මත යැපීමෙන් ශුද්ධ ලියවිල්ලේ විශ්වාසය ආරක්ෂා කිරීම අරමුණු කරගත් අතර, එහි අර්ථකථනයේ ප්රමිතිය බයිබලයෙන් පිටත සිට පැමිණිය හැකි බවට සලකා එය බැහැර කරයි.

`1 කොරින්ති 4:1-6 කියවන්න, විශේෂයෙන් 6 වන පදයෙහි පාවුල්තුමා පවසන්නේ අප “ලියා තිබෙන දේ ඉක්මවා” නොයා සිටිය යුතු බවයි. මෙම කරුණ අපගේ ඇදහිල්ලට එතරම් වැදගත් වන්නේ ඇයි?`

ලියා තිබෙන දේ ඉක්මවා නොයෑම ගත්කළ බයිබලානුකූල පුරාවිද්යාව හෝ ඉතිහාසය වැනි වෙනත් අධ්යයන ක්ෂේත්රයන්ගේ අවබෝධය බැහැර නොකරයි. වෙනත් ක්ෂේත්රයන් ඇතැම් බයිබලානුකූල අංගයන් සහ ශුද්ධ ලියවිලි පදවල පසුබිම පිළිබඳව ආලෝකය විහිදුවනු ඇති අතර, එමගින් බයිබලානුකූල පාඨයන් වඩා හොඳින් තේරුම්ගැනීමට අපට උපකාරී වේ. අර්ථකථනය කිරීමේ කර්තව්යයේ ශබ්ද සංග්රහයන්, ශබ්ද කෝෂයන්, ශබ්ද සූචිය සහ වෙනත් පොත් සහ විවරණ වැනි වෙනත් සම්පත් වල උපකාරයද බැහැර නොකරයි. කෙසේ වෙතත්, බයිබලය නිසි ලෙස අර්ථකථනය කිරීමේදී, ශුද්ධ ලියවිල්ලේ අනෙක් සියළුම අංශ, විද්යාවන් සහ ද්වීතියික උපකාර වල වඩා ප්රමුඛතාවයක් ඇත. සමස්තයක් වශයෙන් ශුද්ධ ලියවිල්ලේ දෘෂ්ටි කෝණයෙන් වෙනත් දෘෂ්ටි කෝණයන් ප්රවේශමෙන් ඇඟයීමට ලක් කළ යුතුය.

අප බයිබලයෙන් පමණක්ය යන මූලධර්මය පිලිපැදීමේදී ධනාත්මකව සනාථ කරන දෙය නම්, අපගේ ඇදහිල්ලේ අර්ථකථනය තුළ යම් ගැටුමක් ඇති වුවහොත්, වෙනත් ඕනෑම ප්රභවයක් හෝ සභා නියෝගයක් ඉක්මවා විනිශ්චය කරන බලය ශුද්ධ ලියවිල්ලෙහි පමණක් ඇති බවය. අප බයිබලයේ ලියා ඇති දෙයින් ඔබ්බට හෝ විරුද්ධව ක්රියා නොකළ යුතුය. සැබෑ ක්රිස්තියානි ධර්මය හා ඒත්තු ගැන්වෙන, ශුභාරංචිය දේශනා කිරීම රඳා පවතින්නේ ශුද්ධ ලියවිල්ලේ අධිකාරය කෙරෙහි ඇති දැඩි කැපවීම මතය.

“පොළොවේ ඇති සියළු ලියවිලි හා ධර්මතාවයන් වල සත්යවූ ගුරුවරයා වන්නේ ශුද්ධ ලියවිල්ල පමණක්මය.” – Martin Luther, Luther’s Works, vol. 32: Career of Reformer II, eds. Hilton C. Oswalk and Helmut T.Lehmann, vol.32 [Philadelphia: Fortress Press, 1999], pp. 11, 12.

`ක්රියා 17:10-11 කියවන්න. අප මෙහි කථා කරනා ශුද්ධ ලියවිල්ලේ ප්රමුඛතාවය පිළිබඳව මෙම පද මගින් දැනම් දෙන්නේ කෙසේද?`