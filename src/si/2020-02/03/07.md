---
title:  වැඩිදුර අධ්යයනය සඳහා
date:  17/04/2020
---

කියවන්න “As a Child” pp.68-74, ‘The Temptation” pp.114-123 The Desire of Ages, Ellen G. White (සිංහල පරිවර්තනය : “ළමා අවධිය” පිටුව 36-41 සහ “පරීක්ෂාව” පිටුව 73-81 යුගයන්ගේ ආශාව – එලන් ජී. වයිට්)

“මනුෂ්යයන් විසින් තමන් දේවවචනයට හා දෙවියන්වහන්සේට වඩා ප්රඥාවන්ත යැයි සලකණු ලබන අතර ස්ථිර පදනමක් මත ඔවුන්ගේ පාද රෝපණය කර සියලු දෑම දේවවචනයේ පිරික්සුමට ගෙන එනවා වෙනුවට, ඔවුන් එම වචනය තම දැනගැන්ම සහ සොබාදහම පිලිබඳ ඔවුන්ගේම අදහස් මගින් පිරික්සා බලන අතර, යම් හෙයකින් ඔවුන්ගේ දැනගැන්මේ අදහස් සමඟ එය එකඟ නොවන බව පෙනේ නම්, එය ඇදහිල්ලට නොවැදගත් සේ සලකා ඉවතලනු ලැබේ”. Signs of the Times, March 27, 1884, p. 1

“දෙවියන්වහන්සේගේ වචනයෙන් හෙළි වන පරිදි දෙවියන්වහන්සේගේ ප්රඥාව හා අරමුණ පිළිබඳව හොඳින් දැන හඳුනා ගන්නා අය, මානසික ශක්තියෙන් හෙබි පුරුෂයන් සහ ස්ත්රීන් බවට පත්වේ. ඔවුන්ට ශ්රේෂ්ට ගුරුවරයාණන් වන යේසුස් ක්රිස්තුස්වහන්සේ සමඟ ක්රියාශූර සේවකයින් බවට පත්වනු ඇත.... ක්රිස්තුස්වහන්සේ සිය සෙනඟ හට සත්යයේ වචන ලබාදී ඇති අතර, ඔවුන් එය ලෝකයට දැන්වීම සඳහා ක්රියා කිරීමට සියල්ලන්ම කැඳවනු ලැබේ...සත්යයේ වචනය හැරුණු කොට විශුද්ධ කිරීමක් නැත. ඒ අනුව, එය සෑම කෙනෙකු විසින්ම තේරුම් ගැනීම කෙතරම් නම් අවශ්යද!” – Ellen G. White, Fundemantals of Christian Education, p.432.

**සාකච්ඡාව සඳහා ප්රශ්න**

`යේසුස්වහන්සේද, ශුභාරංචි කතුවරුන් සහ පාවුල්තුමාද පරණ ගිවිසුමේ ශුද්ධ ලියවිලි දෙවියන්වහන්සේගේ වචනය ලෙස සැලකුවේ නම්, අද දින ශුද්ධ ලියවිල්ලේ නූතන අදහස් බහුතරයක් වැරදි ලෙස කවුරුන් විසින් හෝ ඉගැන්වුවද මෙම තර්ක වලට අප හසු නොවිය යුත්තේ ඇයිද යන්න පිළිබඳව මෙය අපට පැවසිය යුත්තේ කුමක්ද?`

`බොහෝ නූතන බයිබලීය විශාරදයන් ඔවුන්ගේ සැකය සමඟ ගමන් කොට ඇත්තේ කොතනටද යන්න පිලිබඳ අදහසක් මිනිසුන් හට ලබාදීම සඳහා, බොහෝ නූතන විද්වතුන් පසෙකලන කරුණු කිහිපයක් මෙලෙස ඉදිරිපත් කල හැක. ඔවුන් දින හයක සත්යවූ නිර්මාණයක් පසෙකලන අතර ඒ වෙනුවට අවුරුදු බිලියන ගණනක පරිණාමය පිළිගනී. ඔවුන් විසින් නොවැටුනාවූ ලෝකයක පාපයෙන් තොර ආදම්ව පසෙකලයි. ඔවුන් විසින් සකළ ලොවපුරා පැමිණි ජලගැල්මක්ද පසෙකලයි. ඇතැමුන් ආබ්රහම්ගේ සැබෑ පැවැත්මද පසෙකලයි. ඇතැමුන් නික්මයාම කථාවද, යේසුස්වහන්සේගේ ප්රාතිහාර්යයන්ද, උන්වහන්සේ ශාරීරිකව ස්වර්ගස්ථවීම ආදී ප්රාතිහාර්යයන්ද පසෙක ලයි. ඇතැමුන් අනාගතවක්තෘවරුන් විසින් සියවස් හෝ සහශ්ර ගණනක අනාගතය පිළිබඳව කල්තියා පවසන්නාවූ පුරෝකථන අනාවැකීන් පසෙක ලයි. ශුද්ධ ලියවිල්ලේ බලය සහ සත්යතාවය පිළිබඳව මනුෂ්යයන් සැකයට භාජනය කල විට කුමක් සිදුවේද යන්න පිළිබඳව මෙම නිගමනවලින් අපට කිව යුත්තේ කුමක්ද? එසේම, එම සත්යය පිලිබඳ පැහැදිලි අවබෝධයක් ලබා ගැනීමට එවැනිවූ අය හට උපකාර කිරීමට උත්සාහ කළ හැකි ක්රම මොනවාද?`

`අඟහරුවාදා දින පාඩම් අධ්යයනය අවසානයේ ඇති ප්රශ්නයට පිළිතුරු වශයෙන්, වර්තමානය වනවිට අපට එතරම් අදාළ නොවන කොටස් පවා, සියළුම ශුද්ධ ලියවිලි පද ආනුභාවික බව අප තේරුම් ගන්නේ කෙසේද?`