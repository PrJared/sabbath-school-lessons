---
title:  බයිබලය ගැන යේසුස්වහන්සේගේ සහ අපෝස්තුළුවරුන්ගේ මතය
date:  11/04/2020
---

### මෙම සතියේ පාඩම් අධ්යයනය සඳහා කියවන්න
ශු.මතෙව් 4: 1-11; ශු.මතෙව් 22: 37-40; ශු.ලූක් 24: 13-35, 44, 45; ශු.ලූක් 4:25-27; ක්රියා 4:24-26

> <p>කටපාඩම් පදය</p>
> “උන්වහන්සේ උත්තරදෙමින්: මනුෂ්යයා දෙවියන්වහන්සේගේ මුඛයෙන් නික්මෙන සියලු වචනවලින් ජීවත්වෙනවා මිස, රොටි පමණකින් ජීවත් නොවන්නේය කියා ලියා තිබේයයි කීසේක.” (ශු.මතෙව් 4:4)

අවාසනාවකට මෙන්, මෙම පශ්චාත්-නූතන යුගයේදී, බයිබලයේ ආනුභාවය හා එහි බලය ගැන ප්රශ්න කිරීමට භාජනය කරන්නාවූ දර්ශනයවාදයේ දෘෂ්ටිය තුළින් බයිබලය බොහෝ දුරට යළි අර්ථකථනය කර ඇත. සැබවින්ම, බයිබලය සලකනු ලබන්නේ හුදෙක්ම සාපේක්ෂ වශයෙන් ප්රාථමික සංස්කෘතියක ජීවත් වූ මිනිසුන්ගේ අදහස් ලෙස වන අතර ඔවුන්ට අප වර්තමානයේ ලෝකය තේරුම්ගන්නා ලෙස කොහෙත්ම තේරුම්ගත නොහැක්කක් ලෙසද සලකනු ලබයි. ඒ අතරම, ස්වභාවධර්මය පරයා ගිය මූලිකාංගයන් නොවැදගත් ලෙස සලකමින් හෝ දර්ශනයෙන් ඉවත් කර, බයිබලය ලේඛනයක් බවට හරවා, දෙවියන්වහන්සේගේ මනුෂ්යයන් පිලිබඳ මතය වෙනුවට මනුෂ්යයන්ගේ දෙවියන්වහන්සේ පිලිබඳ මතය බවට පත්ව ඇත. එහි ප්රතිඵලය වශයෙන් ඩාවින්ගේ චින්තනයේ හා නූතන දාර්ශනික යුගයක බොහෝ දෙනෙකුට බයිබලය බොහෝ සෙයින් අදාළ නොවන දෙයක් බවට පත්ව තිබේ.

කෙසේ වෙතත්, අප එම ආකල්පය සම්පූර්ණයෙන්ම බැහැර කර සිටිමු. ඒ වෙනුවට, අලුත් ගිවිසුමෙහි, යේසුස්වහන්සේ හා අපොස්තුළුවරුන් එවකට තිබූ එකම බයිබලය වන පරණ ගිවිසුම තේරුම්ගත් ආකාරය අධ්යයනය කිරීමෙන් මුළු ශුද්ධ ලියවිල්ලම ආනුභාවය ලත් ආකාරය අපට දැකගත හැකිවෙයි. විස්තර කර ඇති පුද්ගලයින්, ස්ථාන සහ සිදුවීම් සමඟ ඔවුන් සම්බන්ධ වන්නේ කෙසේද? ඔවුන්ගේ උපකල්පනයන් සහ පසුව සිදුවූ අර්ථකථන ක්රම මොනවාද? අප ඔවුන්ව සහ ඔවුන්ගේ අවබෝධය අනුගමනය කරමින් කිසිඳු පෙළඹවීමක් නැති වැරදි අවබෝධයන්ගෙන් යුත් අයගේ සැකය සහ අවිශ්වාස ඇති කරවන උපකල්පනයන්ට විරුද්ධව සිටිමු.

_*අප්රේල් 18 වන සබත් දිනට සුදානම් වන පිණිස මෙම සතියේ පාඩම අධ්යයනය කරන්න._