---
title:  යේසුස්වහන්සේ සහ බයිබලයේ ආරම්භය සහ ඉතිහාසය
date:  15/04/2020
---

බයිබලය දෙවියන්වහන්සේගේ වචනය බවටත් එය තුළින් පවසන දෙය දෙවියන්වහන්සේ පවසන දෙයට සමාන වන බවටත් යේසුස්වහන්සේ ඉගැන්වුසේක. එහි ආරම්භය දෙවියන්වහන්සේ තුළ හමුවන අතර, එබැවින් ජීවිතයේ සෑම පැතිකඩක් සඳහාම අවශ්ය වන උපරිම වූ බලය එහි අඩංගු වේ. දෙවියන්වහන්සේ ඉතිහාසය තුළින් මිනිස් සංහතිය හට සිය කැමැත්ත බයිබලය තුළින් හෙළි කිරීමට ක්රියා කළසේක.

උදාහරණයක් වශයෙන්, යේසුස්වහන්සේ ශු.මතෙව් 19.4,5 හි මෝසෙස් විසින් ලියන ලද පාඨයක් උපුටා දැක්වීමක් ගැන සඳහන් කරයි. එහෙත්, යේසුස්වහන්සේ මෙම පාඨය ගෙන මෙසේ පවසා සිටියි. “ඒ නිසා මනුෂ්යයෙක් තමාගේ පියා සහ මවු අත්හැර තමාගේ භාර්යාවට ඇලුම්වන්නේය...” යැයි පටන්ගැන්මේ සිට ඔවුන් මැවූ තැනැන්වහන්සේ... කීසේක. “ශුද්ධලියවිල්ල කියා සිටියි” ලෙස පවසනවා වෙනුවට මෙහිදී යේසුස්වහන්සේ කියාසිටින්නේ “පටන්ගැන්මේ සිට ඔවුන් මැවූ තැනැන්වහන්සේ.... කීසේක” යනුවෙන් වන අතර එමගින් උත්පත්ති කථාවේ කථිකයා විසින් ලියනු ලැබූ මැවුම්කරුවාණන්ගේ වචනයේ උත්කෘෂ්ටබව පෙන්නුම් කරයි.  මෝසෙස් විසින් ලියන ලද්දක් වුවද මෙම ප්රකාශයේ කතුවරයාණන් දෙවියන්වහන්සේ ලෙසට  සැබවින්ම සලකණු ලැබේ.

**පහත සඳහන් පාඨ කියවන්න. බයිබලයේ එතිහාසික පුද්ගලයින් හා සිදුවීම් යේසුස්වහන්සේ තේරුම්ගත්තේ කෙසේද?**

`ශු.මතෙව් 12: 3, 4 `

`ශු.මාර්ක් 10: 6-8`

`ශු.ලූක් 4: 25-27`

`ශු.ලූක් 11:51`

`ශු.මතෙව් 24:38`

යේසුස්වහන්සේ නියත වශයෙන්ම පරණ ගිවිසුමෙහි සිටි මිනිසුන්, ස්ථාන සහ සිදුවීම් එතිහාසික සත්යයන් ලෙස සලකනසේක. උන්වහන්සේ විසින් උත්පත්ති 1 සහ 2, උත්පත්ති 4හි ආබෙල්, දාවිත් පිදීමේ රොටී අනුභව කිරීම සහ එලීෂාද අනෙකුත් එතිහාසික පුද්ගලයින් ගැනද සඳහන් කර සිටිසේක. පුරාණ අනාගතවක්තෘවරුන් විදි දුක්පීඩා ගැන උන්වහන්සේ නැවත නැවතත් කථා කරන සේක (ශු.මතෙව් 5:12, ශු.මතෙව් 13:57, ශු.මතෙව් 23:34-36, ශු.මාර්ක් 6:4). අනතුරු ඇඟවීමේ පණිවිඩයකින් යේසුස්වහන්සේ නෝවාගේ දවස් ගැනත් මෙසේ විස්තර කර සිටින සේක. “මක්නිසාද ජලගැලීමට පළමු දවස්වලදී, නෝවා නැවට ඇතුල්වූ දවස දක්වා ඔවුහු කමින් බොමින්, සරණපාවාගනිමින්, සරණපාවාදෙමින් සිටියෝය. ජලගැල්ම පැමිණ සියල්ලන්ම ගසාගෙන යනතුරු ඔවුහු නොදැන සිටියෝය; මනුෂ්ය පුත්රයාගේ ඊමත් එලෙසම වන්නේය. (ශු.මතෙව් 24:39,39) දෙවියන්වහන්සේගේ විනිශ්චයේ මෙම බලගතු ක්රියාව යේසුස්වහන්සේ එතිහාසික සිදුවීමක් ලෙස සඳහන් කළ බවට සෑම ඇඟවීමක්ම තිබේ.

`යේසුස්වහන්සේ විසින්ම මෙම ඉතිහාසයෙහි මිනිසුන් සැබෑ ලෙස හඳුන්වන හෙයින්, අද බොහෝ මිනිසුන්, එනම් කිතුනුවන් යැයි කියාගන්නා බොහෝ දෙනෙක් පවා ඔවුන්ගේ පැවැත්ම අසත්යයක් යැයි කියන සාතන්ගේ රැවටීම්වල බලය ගැන කුමක් පවසයිද? අප කිසි විටෙකත් එම ප්රයෝගයට හසු නොවිය යුත්තේ ඇයි?`