---
title:  යේසුස්වහන්සේ සහ ව්යවස්ථාව
date:  13/04/2020
---

`ශු.මතෙව් 5: 17-20; ශු.මතෙව් 22:29; ශු.මතෙව් 23:2, 3 කියවන්න. මෙම සන්දර්භයන් තුළ යේසුස්වහන්සේ පවසන්නේ කුමක්ද?`

යේසුස්වහන්සේ තම ගෝලයින් හට දේවවචනයට හා ව්යවස්ථාවට කීකරුවීම ගැන ඉගැන්වුසේක. ශුද්ධ ලියවිල්ලේ විශ්වාසනීයත්වය හෝ අනුකූලත්වය ගැන උන්වහන්සේ තුළ සැකයක කිසිදු ඇඟවීමක් තිබුණේ නැත. ඇරත්, උන්වහන්සේ නිරන්තරයෙන් සඳහන් කර සිටියේ එය දිව්ය අධිකාරියේ උල්පත බවයි. එසේම උන්වහන්සේ සද්දුසිවරුන්ට මෙසේ පිළිතුරු දුන්සේක. “නුඹලා ශුද්ධලියවිලිවත් දෙවියන්වහන්සේගේ බලයවත් නොදැන, වරද්දාගනිහුය.” (ශු.මතෙව් 22:29) යේසුස්වහන්සේ ඉගැන්වූයේ බයිබලය හා එහි ඉගැන්වීම් පිලිබඳ ඇති හුදු දැනුම සත්යය දැන ගැනීමට සහ වඩා වැදගත්වූ එම සත්යය වන ස්වාමීන්වහන්සේව දැනගැනීම සඳහා ප්රමාණවත් නොවන බවයි.

`මෝසෙස්ගේ ව්යවස්ථාව පිළිබඳව යේසුස්වහන්සේගේ මතය ගැන ශු.මතෙව් 22: 37-40 තුළින් අපට පවසන්නේ කුමක්ද?`

නීතිවේදියා හට දුන් මෙම ප්රකාශය තුළින් මීට වසර 1500 කට පමණ පෙර මෝසෙස්ට දුන් ආඥා දසය යේසුස්වහන්සේ සාරාංශගත කරයි. යේසුස්වහන්සේ පරණ ගිවිසුමේ ව්යවස්ථාවන් කෙරෙහි අවධානය යොමු කර එය ඉහළම තලයට ඔසවා තබන ආකාරය හඳුනාගත යුතුය. බොහෝ කිතුනුවන් විසින් මෙහි ඇති පරණ ගිවිසුමේ ව්යවස්ථාවන් වලට ආදේශව අලුත් ගිවිසුමේ ශුභාරංචිය මගින් නව ආඥාවක් ලබා දී ඇති බවට වැරදි ලෙස නිගමනය කර ඇත. නමුත් යේසුස්වහන්සේ උගන්වනු ලබන්න දෑ පදනම්වී ඇත්තේ පරණ ගිවිසුමේ ව්යවස්ථාව මතයි. ක්රිස්තුස්වහන්සේ විසින් ව්යවස්ථාව වඩාත් හොඳින් නිරාවරණය කර එය හෙළිදරව් කර ඇත්තේ එමඟින් මෙම “ආඥා දෙක පිට” (ආඥා දසය සාරාංශගත කරමින්, මිනිසා සහ දෙවියන්වහන්සේ අතර ඇති සම්බන්ධතාවය කෙරෙහි පළමු ආඥා සතර යොමු කරන අතර, දෙවන ආඥා සය තුළින් මිනිසාගේ අන්තර්පුද්ගල සම්බන්ධතා කෙරෙහි අවධානය යොමු කරයි.) “මුළු ව්යවස්ථාවත් අනාගතවාක්යයත් පිහිටා තිබේ” (ශු.මතෙව් 22:40) යනුවෙන් සඳහන් කරමින්ය. මේ ආකාරයට, යේසුස්වහන්සේ “ව්යවස්ථාව සහ අනාගතවක්තෘවරුන්” යැයි පවසන විට සම්පූර්ණ පරණ ගිවිසුම ඔසවා තබනු ලබන අතර මෙය ව්යවස්ථාව, අනාගතවාක්තෘවරුන් සහ ලියවිලි හෝ පරණ ගිවිසුමේ අංශ තුන ගැන සඳහන් කිරීමේ කෙටි ක්රමයද වෙයි.

“උන්වහන්සේ(ක්රිස්තුස්වහන්සේ) ශුද්ධ ලියවිල්ල පෙන්වා දෙනු ලැබුවේ ප්රශ්න කල නොහැකි හා සැක කල නොහැකි අවිවාදිත අධිකාරියේ බලය ලෙස වන අතර අපද එය එලෙසම කළ යුතුවේ. මුළු අරගලයේම අවසානය හා මුළු ඇදහිල්ලෙහි පදනම ලෙස බයිබලය තුළින් ගෙනහැර දැක්වෙන්නේ එය අපරිමිත වූ දෙවියන්වහන්සේගේ වචනය ලෙසයි”. – Ellen G. White, Christ’s Object Lessons, pp. 39,40

`ඔබට දේවවචනයට යටත් වීමට එරෙහිව සිටිය හැකි තරඟකාරී තීරක (එලෙස ඇත්නම්) ප්රභවයන් (පවුල, දර්ශනවාදය, සංස්කෘතිය) මොනවාද?`