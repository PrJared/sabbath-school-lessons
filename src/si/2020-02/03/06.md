---
title:  අපෝස්තුළුවරුන් සහ බයිබලය
date:  16/04/2020
---

අලුත් ගිවිසුමේ කතුවරුන් යේසුස්වහන්සේ කල ආකාරයටම බයිබලය වෙත ප්රවේශ වෙති. ධර්මතාවය, ආචාරධර්ම සහ අනාවැකිමය ඉටුවීම් වැනි කාරණාවලදී ඔවුන්ට පරණ ගිවිසුම යනු දෙවියන්වහන්සේගේ විශ්වාසනීය බලයලත් වචනය විය. බයිබලයේ ඕනෑම කොටසකට විශ්වාසනීයත්වය හෝ සත්යතාවයට අභියෝග කරනා කිසිවක් මෙම මිනිසුන් කරන කියනා දෑ වලින් අපට හමු නොවේ.

**දෙවියන්වහන්සේගේ වචනයේ බලය ගැන අපෝස්තුළුවරුන් තේරුම්ගත් ආකාරය ගැන පහත සඳහන් පාඨයන් අපට උගන්වන්නේ කුමක්ද?**

`ක්රියා 4: 24-26`

`ක්රියා 13: 32-36`

`රෝම 9:17`

`ගලාති 3:8`

මෙම පාඨයන් තුළ දෙවියන්වහන්සේගේ හඬට ශුද්ධ ලියවිල්ල කෙතරම් නම් සමීපව සම්බන්ධ වී ඇත්දැයි බලන්න. ක්රියා 4හි, ශුද්ධාත්මයාණන්ගෙන් පූර්ණ වීමට මත්තෙන්, ගෝලයන් පේතෘස් සහ යොහාන්ගේ නිදහස්වීම ගැන දෙවියන්වහන්සේට ප්රශංසා කරන්නට විය. ඔවුන්ගේ ප්රසංශාව තුළ ඔවුන්ගේ හඬ ඔසවමින් දෙවියන්වහන්සේ මැවුම්කරුවාණන් බවත් උන්වහන්සේගේ සේවකයා වූ දාවිත් තුළින් කතා කරන බවත් ඔවුන් පිළිගන්නට විය. එනම්, දාවිත්ගේ වචන දෙවියන්වහන්සේගේ වචනය. ක්රියා 13:32:36 හි පාවුල්තුමා විසින් දාවිත්ව නැවත උපුටා දක්වයි. නමුත් ඔහුගේ වචන දෙවියන්වහන්සේට ආරෝපණය කර ඇති අතර 32 වන පදයෙහි “දෙවියන්වහන්සේ පියවරුන්ට දුන් පොරොන්දුව” ලෙස පවසා සිටියි.

රෝම 9:17 පාඨයෙහි, යෙමෙක් විසින් දෙවියන්වහන්සේ කර්තෘ පදය ලෙස භාවිතා කිරීම අපේක්ෂා කරනවා වෙනුවට පාවුල්තුමා විසින් “ලියවිල්ල” යන යෙදුම භාවිතා කිරීමත්, සැබවින්ම “දෙවියන්වහන්සේ පාරාවෝට කියා තිබේ” ලෙස සඳහන් කරනවා වෙනුවට “ලියවිල්ලේ පාරාවෝට කියා තිබේ” යැයි සඳහන් කිරීමත් කර ඇත. ගලාති 3:8 පාඨයෙහි “දෙවියන්වහන්සේ” යන කර්තෘ පදය යොදනවා වෙනුවට “ලියවිල්ල” යන යෙදුම භාවිතා කර තිබීමෙන් පෙන්නුම් කෙරෙන්නේ දෙවියන්වහන්සේගේ වචනය දෙවියන්වහන්සේට කෙතරම් සමීපව බැදී තිබේද යන්නයි.

එසේම, අළුත් ගිවිසුමේ ලේඛකයින් පරණ ගිවිසුම දේවවචනය ලෙස සලකමින් එහි නොවෙනස්ව රඳා පවතින්නට විය. අලුත් ගිවිසුම තුළ පැරණි ගිවිසුමේ සිට උපුටා දැක්වීම් සිය ගණනක් ඇත. එක් විශාරදයෙක් විසින් විශේෂිතවූ යොමු 2,688ක ලැයිස්තුවක් සකසා ඇති අතර, එය යෙසායා පොතෙන් 400 ක්ද, ගීතාවලිය පොතෙන් 370 ක්ද, නික්මයාම පොතෙන් 220 ක්ද යනාදී වශයෙන් සම්පාදනය කර ඇත. යමෙක් විසින් මෙම ලැයිස්තුවට ව්යංගාත්මක දෑ, තේමාවන්,හෝ  මුක්ය අදහස්ද එකතු කරන්නේ නම් එම සංඛ්යාව තවත් විශාල ලෙස වැඩි වනු ඇත. බොහෝවිට “එය ලියා ඇත” යන වාක්ය ඛණ්ඩයේ හැඳින්වීම සහිතව දී ඇති පැරණි ගිවිසුමේ අනාවැකි සමඟ පොත් පිරී තිබේ (ශු.මතෙව් 2: 5, ශු.මාර්ක් 1: 2, 7: 6, ශු.ලූක් 2:23, 3: 4, රෝම 3: 4, 8:36, 9:33, 1 කොරින්ති 1:19, ගලාති 4:27, 1 පේතෘස් 1:16). මේ සියල්ලෙන් සනාථ වන්නේ පරණ ගිවිසුමේ ශුද්ධ ලියවිල්ල යනු යේසුස්වහන්සේගේ සහ අපෝස්තුළුවරුන්ගේ ඉගැන්වීම් රැඳී ඇති පදනම බවයි.

`ශුද්ධ ලියවිල්ලේ අධිපත්යය පිලිබඳ අපගේ විශ්වාසය හීන කරවන අදහස් කෙතරම් නම් භයානකද යන්න පිළිබඳව මෙම උදාහරණ අපට උගන්වන්නේ කුමක්ද?`