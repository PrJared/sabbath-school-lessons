---
title:  දෙවියන්වහන්සේගේ සර්ව ආධිපත්‍ය
date:   05/01/2020
---

දානියෙල් පොත එක්වරම ආරම්භ වන්නේ පරාජය පිළිබඳවු කණගාටුදායි සටහනකිනි. යුදා දේශය නෙබුකද්නේශර් රජුට යටත්ව සහ දේව ගෘහයේ භාණ්ඩ ෂිනාර් දේශයට යවනු ලැබ තිබුණි. ෂිනාර් යන වචනය බයිබලයේ මින්පෙර සඳහන් වන්නේ උත්පත්ති 11:2හි බාබෙල් කොත ඉදිවූ ස්ථානය ලෙසිනි. ෂිනාර් යනු එතරම් ශුභවාදී සලකුණක් නොවන්නේය. ඒ එය දෙවියන්වහන්සේ කෙරෙහි වන අවිශ්වාසනීය බව විවෘතව නිරූපණය කළාවූ ස්ථානයක් ලෙස මුල් බැස තිබු බැවිනි. බාබෙල්හි ගොඩනැගිලිකරුවන් ස්වර්ගයට සමීපවන්නට ගත් උත්සාහය අසාර්ථක වූවද එහි බාහිරින් ස්වරූපය පෙන්නුම් කරන්නේ එය පිහිටා තිබූ ෂිනාර් දේශයේ නෙබුකද්නේශර් සහ ඔහුගේ දෙවිවරුන් ඉශ්‍රායෙල්ගේ දෙවියන්වහන්සේ අභිබවා ගොස් ඇති බවය.

එහෙත් දානියෙල් ආරම්භක පද පෙළ පැහැදිලිව පෙන්වා දෙන්නේ එම පරාජයෙහි අයිතිය බබිලෝනීය රජුගේ ශ්‍රේෂ්ඨ බලය කරණකොටගෙන නොවූ දෙයක් බවයි. ඒ වෙනුවට එම පරාජය සිදුවූයේ “ස්වාමීන්වහන්සේද යුදාහි රජවූ යෙහෝයාකීම් සහ දෙවියන්වහන්සේගේ ගෘහයේ බඩු වලින් කොටසක් ඔහු (නෙබුකද්නේශර්) අතට දුන්සේක” (දානියෙල් 1:2) යන හේතුව නිසා බව පෙන්නුම් කෙරේ. මීට කලකට ඉහත දෙවියන්වහන්සේ තම සෙනඟට පවසා සිටියේ තමන්වහන්සේව අමතක කොට ගිවිසුම කඩකරන්නේ නම් උන්වහන්සේ ඔවුන්ව වහලුන් ලෙස වෙනත් දේශයකට මුදා හරිනු ලබන බවයි. ඒ අනුව බබිලෝනිය සේනා බලයට වඩා ඉදිරියෙන් ස්වර්ගීය දෙවියන්වහන්සේ ඉතිහාසය මෙහෙයවන බව දානියෙල් දැන සිටියේය. මෙම තරුණයින් සතරදෙනාගේ රඳා පැවැත්ම තහවුරු කමින් බබිලෝනීය අධිරාජ්‍යයේ පීඩනයන්ට හා පරීක්‍ෂාවන්ට ශක්තිමත්ව සහ ධෛර්යමත්ව මුහුණ දීමට දෙවියන්වහන්සේගේ සර්වාධිපත්‍යය හේතු වූ බව ඉතා පැහැදිලි වේ.

`2 රාජාවලිය 21:10-16, 2 රාජාවලිය 24:18-20 සහ යෙරමියා 3:13 කියවන්න. දෙවියන්වහන්සේ යුදා දේශය සහ යෙරැසලම බබිලෝනියට අත්කර දුන්නේ කුමක් නිසාද?`

21වැනි සියවසේ අභියෝගයන්ට අප මුහුණ දෙන්නාවූ අතරේදී දානියෙල්හි ඉතා විස්තරාත්මකව ප්‍රතිරූපනය කර ඇති දෙවියන්වහන්සේ පිළිබඳව වන දර්ශනය අප ප්‍රතිග්‍රහණය කරගත යුතුය. මෙම පොතට අනුකූලව අප නමස්කාර කරන්නාවූ දෙවියන්වහන්සේ ඉතිහාසයේ සියලු බලයන් මෙහෙයවනවා පමණක් නොව උන්වහන්සේ තම ආධිපත්‍යය තුළ උන්වහන්සේගේ සෙනඟගේ අවශ්‍යතාවයන්ගේ උච්චතම අවස්ථාවේදී මැදිහත් වෙමින් කරුණාව දක්වන සේක, එසේම අප ඉදිරියේදී දක්නට යන පරිදි හෙබ්‍රෙව් වහලුන්ට දෙවියන්වහන්සේ කළා වූ ආකාරයෙන්ම අවසාන කාලයේ උන්වහන්සේගේ සෙනඟටද උන්වහන්සේ ක්‍රියා කර පෙන්වන සේක. ඒ විවිධාකාර වූ ආක්‍රමණයන් හා ඔවුන්ගේ ඇදහිලිවන්තභාවය නොසලකා හරිමිනි.

`ව‍ර්තමානයේදී බාහිරින් එල්ල වන බාධක හෝ සභාව තුළින් හෝ ඔබගේ චරිතයෙහි වචන පුද්ගලික දුර්වලතා මත හෝ ඔබගේ ඇදහිල්ලට එල්ල වන අභියෝග මොනවාද? ඔබ ඉදිරියෙහි ඇති මොනයම්ම දෙයකින් වූවද මිදිම සඳහා දෙවියන්වහන්සේ තුළ අදහා ගැනීමට ඉගෙන ගත හැක්කේ කෙසේද?`