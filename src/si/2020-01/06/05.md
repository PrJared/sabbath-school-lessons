---
title:  කිරන ලදුව තවත් අඩු බව දිටීය
date:   05/02/2020
---

`දානියෙල් 5:13-28 කියවන්න. ඉක්මණින්ම පැමිණෙන්ට තිබෙන්නාවූ පිඩාවට හේතුව කුමක්දැයි දානියෙල් විසින් රජුට පෙන්වා දෙන්නේද?`

පවතින තත්ත්වයේ බලපෑම මත, රජු දානියෙල්ගේ උපදේශය ලබාගන්නට තීරණය කළේය. නමුත් එසේ කරනුයේද දෙගිඩියාවකින් යුතුවය. මෙහිදී දානියෙල් කෙරෙහි වන ඔහුගේ ආකල්පයට වඩා දානියෙල්ගේ දෙවියන්වහන්සේ කෙරෙහි වන ආකල්පය වඩාත් ඉස්මතු වන්නේය.

මේ සමඟම රජුගේ දීමනාවන්ට ප්‍රතිචාර දක්වමින් දානියෙල් පැවසූ දෙය තුළින් ඔහුගේ චරිතය සහ ප්‍රමුඛතා පිළිබඳව බොහෝ දේ පවසන්නේය. එසේම අභිරහස් ලියවිල්ලේ සැඟව තිබූ තේරුම දැනගැන්මෙන් අනතුරුව එම ත්‍යාගයන්හි වටිනාකමක් නොමැති බවද ඔහු දැනගන්නට ඇත.

අනතුරුව දානියෙල් රජුට කාරණා තුනක් පිළිබඳව චෝදනා නඟන්නේය.

පළමුව, බෙල්ෂෙශර් රජු සම්පූර්ණයෙන්ම නෙබුකද්නෙශර් රජුගේ අත්දැකීම නොසලකා සහ අමතක කර දමන ලදී. එසේ නොකළේ නම් ඔහුද ඔහුට පෙර සිටි තැනැත්තා මෙන්ම පසුතැවී තම හදවත යටහත් කරගන්නට ඉඩ තිබුණි. දෙවනුව, බෙල්ෂෙශර් රජු මුද්‍රිකපානය ගැනීමට ශුද්ධ මාළිගයේ බඳුන් භාවිතා කරමින් තමාගේ අන්‍ය දෙවිවරුන් ප්‍රශංසාවට ලක් කළේය. මෙහිදී දානියෙල් කලින් සඳහන්ව ඇති පරිද්දෙන්ම රූප සෑදීමට ගන්නා ද්‍රව්‍ය නාම සයක් පිළිබඳව සඳහන් කළේය.

තෙවනුව, දෙවියන්වහන්සේ මහිමයට පත් කිරීම රජු නොසලකා හැර තිබුණේය. උන්වහන්සේ නම් “ඔබගේ හුස්ම තමන් හස්තයෙහි ඇත්තාවූ, ඔබගේ සියලු මාර්ග අයිතිවූ දෙවියන්වහන්සේය (දානියෙල් 5:23). රජුගේ දුර්වලතා ආමන්ත්‍රණය කිරීමෙන් අනතුරුව දානියෙල් අර්ථකථනය කෙරෙහි මුල පුරන්නේය. දිව්‍යමය ලියැවිල්ල ඇරමයික් භාෂාවේ එන ක්‍රියා පද තුනකින් සමන්විත වන්නේය. (පළමු වචනය නැවතත් සඳහන් වේ.) මෙහි මූලික තේරුම රජුටත් ඔහුගේ ශාස්ත්‍රවන්තයන්ටත් තේරුම් යන්නට ඇත: මෙනේ “ගණන්කර කෙළවර විය,” තෙකේල් : “කිරනු ලැබ”; සහ පෙරෙස්: ” බෙදා දෙන ලද්දේය” යනුවෙන් සරලව තේරුම් ගන්නට ඇත.

මේදෝ පර්සියානු හමුදාවන් දොරටු අසළ ඇතිව රජු සහ ශාස්ත්‍රවන්තයින් යම් අශුභවාදී දෙයක් පිළිබඳව සැක කරන්නට ඇත. නමුත් ශාස්ත්‍රවන්තයින් රජුට එවන් යමක් පවසන්නට මැළි වූවා විය හැකිය. ඒ අනුව මෙම පණිවිඩය තුළ ගැබ්ව ඇති සැබෑ අර්ථය කුමක්දැයි බෙල්ෂෙශර්ට තෝරා දීමේ හැකියාව ඇත්තේ දානියෙල්ට පමණක් බව හෙළි වී අවසානය ඒ අනුව: “ඒකේ අර්ථය මෙසේය: මෙනේ යනු දෙවියන්වහන්සේ ඔබගේ රජකමේ කාලය ගණන් කර කෙළවර කළ සේක යනුය. තෙකේල් යනු ඔබ තරාදියේ කිරනු ලැබ, අඩු බව පෙනුණේය යනුය. පෙරෙස් යනු ඔබගේ රාජ්‍යය බෙදා, මේදවරුන්ටත්, පර්සිවරුන්ටත් දෙන ලද්දේය යනු යයි කීවේය.” (දානියෙල් 5:26 – 28).

මෙම වචන සැබවින්ම සැනසිලිදායි සහ සතුටුදායි නොවන්නේය.

`රජු මත වූ විනිශ්චය ඉතා ඉක්මණින් පැමිණියේය. වර්තමානයේදී තවමත් විනිශ්චය සහ යුක්තිය ඉෂ්ට නොවූ කාරණා වලදී දෙවියන්වහන්සේ කෙරෙහි අපගේ විශ්වාසය පවත්වා ගැනීමට අපට ඉගෙන ගත හැක්කේ කෙසේද? (දේශනාකාරයා 3:17, දේශනාකාරයා 8:11, මතෙව් 12:36, රෝම 14:12).`