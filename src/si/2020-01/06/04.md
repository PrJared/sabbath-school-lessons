---
title:  රැජිණගේ සම්ප්‍රාප්තිය
date:   04/02/2020
---

`දානියෙල් 5:9-12 කියවන්න. දැනටමන් රජු දැන සිටියාවූ කුමන දෙයක් රැජිණ විසින් මෙහිදී දානියෙල් පිළිබඳව රජුට පවසනු ලැබුවේද? මෙය රජු තුළ දානියෙල්ගේ පැවැත්ම පිළිබඳව හෝ කිසිම දැනුමක් නොතිබීම, ඔහු ගැන අපට පවසන්නේ කුමක්ද?`

භෝජනාගාරය බිත්තියෙහි ලියැවුණු අභිරහස් පණිවිඩයෙන් කැළඹීමට , පත්වීමත් සමඟම රැජිණ එහි අවතීර්ණ වූවාය. ඇය රජුව සහනයට පත් කිරීම උඳෙසා උපදෙස් දෙමින් මඟ පෙන්වූවාය. ඇය රජුට දානියෙල් පිළිබඳව සිහි කරනු ලැබුවේ ඔහුගේ සිහින අර්ථ දැක්වීමේ හැකියාව සහ අභිරහස් විසඳීමෙ හැකියාව නෙබුකද්නෙශර් රජුගේ කාලයේදී නිරූපණය කළ ආකාරයද පවසා සිටියාය. බෙල්ෂෙගශර් රජු ඔහු පෙර සිටි රජු මෙන් තියුණු කල්පනාවකින් යුතු වූයේ නම් මෙවන් වූ අභිරහස් ලියවිල්ලක් විසඳා ගැනීමට නම් කුමන අයෙක් දෙසට හැරිය යුතු දැයි ඔහු දැන සිටිනු ඇත. රැජිණගේ මැදිහත්වීම තුළින් පෙන්නුම් කෙරෙනුයේ එය රජුට අත්‍යවශ්‍ය දෙයක් වූ බවය. ඒ මේ අවස්ථාවේදී කුමක් කළ යුතුදැයි ඔහුට අදහසක් නොතිබූ අයුරු පෙන්නුම් කරන බැවිනි. ඇයගේ වචන රජුට කරන්නාවූ තරවටුවක් මෙන් පෙනී යන්නේ ඔහු එම ලියවිල්ලෙහි අර්ථය විසඳාලිය හැකි, රාජ්‍යයේ වෙසෙන එකම පුද්ගලයා නොසලකා හැර දමා තිබූ බව පවසන අයුරිනි. එමෙන්ම ඇය රජුට දානියෙල් පිළිබඳව තම වචනයෙන් හැඳින්වීමක් කරන්නේය. “ශුද්ධ දෙවිවරුන්ගේ ආත්මය ඇති මනුෂ්‍යයෙක් ඔබගේ රාජ්‍යයෙහි සිටියි, ඔබගේ පියාණන්ගේ දවස්වලදී ආලෝකයද, නුවණද දෙවිවරුන්ගේ ප්‍රඥාවට සමාන ප්‍රඥාවද ඔහු තුළ සම්බ විය. ඔබගේ පියවූ නෙබුකද්නෙශර් රජ – ඔබගේ පිය රජ්ජුරුවෝ – ඔහු මන්ත්‍රකාරයන්ටද, අණවිනකාරයන්ටද, කල්දිවරුන්ටද, පේන කියන්නන්ටද ප්‍රධානියා කළේය; මක්නිසාද උතුම් ආත්මයක්ද දැනගැන්මද ස්වප්න තේරුම් කරදීමෙන් තේරවිලි විසඳීමෙන් ගැටපද පහදා දීමෙන් ඥානයද රජු විසින් බෙල්ටෙෂශර් යයි නම් තැබූ ඒ දානියෙල් තුළ සම්බ විය. දැන් දානියෙල් කැඳෙව්වොත් ඔහු අර්ථය පෙන්වා දෙනවා ඇතැයි කීවාය” (දානියෙල් 5:11, 12).

මේ මොහොතේදී බෙල්ෂෙශර් රජු දානියෙල්ව නොසලකා හැරියේ මන්දැයි අපට සිතෙන්නේය. ඊට සෘජු පිළිතුරක් මෙහිදී අපට නොලැබේ. නමුත් දානියෙල් මේ කාලය වන විට රජුට ඔහුගේ තුන්වන වසර තෙක් මෙහෙවර කළ බවත් (දානියෙල් 8:1, 27) තවදුරටත් එහි සේවය නොකරන බවත් අපට නිගමනය කළ හැකිය. එක් කාරණයක් විය හැක්කේ දානියෙල්ගේ වයසය. ඔහු මේ වන විට වයස අවුරුදු 80ක් පමණ විය යුතුය. ඒ අනුව මහලු වියට පත් නායකයින් වෙනුවට නව පරම්පරාවෙන් තනතුරු නැවත පුරවන්නට රජු කටයුතූ කළා විය හැකිය. ඇතැම් විට රජු දානියෙල්ව නොසලකා හරිනු ලැබුවේ දානියෙල්ගේ දෙවියන්වහන්සේට තම ජීවිතය කැප කිරීමට ඔහු අකමැති වූ නිසා විය හැකිය. කෙසේ නමුත් හේතුව කුමක් වෙතත් හෝ මේ සියලු කාරණා හේතු වූ නමුත් මෙහිදී කැපී පෙනෙන්නේ දානියෙල් වැනි වූ අයෙකුගේ මෙන් වූ චරිතාපදානයක් ඇත්තෙකු වුවද ඉතා පහසුවෙන් අමතක වී යා හැකි බවයි.

`රෝම 1:16-32 කියවන්න. මෙම කතාන්දරයෙහි පමණක් නොව වර්තමාන ලෝකයේද එම බයිබල් වාක්‍යයෙහි ප්‍රකාශ වන මූලධර්මයන් නිරූපණය වන්නේ කුමනාකාරයෙන්ද?`