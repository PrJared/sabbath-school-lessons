---
title:  ආරාධනයක් නොලත් ආගන්තුකයා
date:   03/02/2020
---

`දානියෙල් 5:5-8 කියවන්න. සිදුවූයේ කුමක්ද? රජු එසේ ප්‍රතිචාර දැක්වූයේ ඇයි? මෙය දානියෙල් 2හි වන වාර්තාව හා සමාන්තර වන්නේ කෙසේද? එමෙන්ම එම සමාන්තර භාවය වැදගත්වන්නේ ඇයි? (ගීතාවලිය 96:5, කොලොස්සි 1:15-17).`

නෙබුකද්නෙශර් රජු පෙර තිබූ ගැටළුකාරී තත්ත්වයන්ට මුහුණ දුන් ආකාරයෙන්ම (දානියෙල් 2:2, දානියෙල් 4:7) බෙල්ෂෙශර් ද නක්ෂත්‍රකරුවන් කැඳවන්නේය. කල්දිවරුන්ද පේන කියන්නන්ද කැඳවාලමින් එම අභිරහස්මය වූ ලියැවිල්ල විසඳා දෙන මෙන් ඉල්ලීය. එමෙන්ම ඔවුන් ඔවුන්ගේ කටයුත්ත වඩාත් හොඳින් කරනු ඇතැයි අපේක්ෂා කරමින් ඊට දිරි ගැන්වීම සඳහා රජු පොරොන්දු වූයේ ඉතා විශිෂ්ට වූ පිදීම්ය. (1) අතීතයේදී රාජකීයයන් පැළඳූ ආකාරයෙන්, දම් (රත්නිල්) පැහැති වස්ත්‍රයත් (එස්තර් 8:15), (2) රත්රන් මාලයක්, උසස් සමාජ තත්ත්වයක් නිරූපණය කරන්නාවූ අන්දමේ රන් මාලයක් (උත්පත්ති 41:42) සහ (3) රාජ්‍යයේ තුන්වැනි ආණ්ඩුකාරයා ලෙස පත් කිරීම වශයෙනි. මෙම තුන්වැනි දීමනාව එකළ බබිලෝනියේ ඵෙතිහාසික සංසිද්ධීන් ඉතා නිවැරදිව පෙන්වා දෙන්නේය. එනම් බෙල්ෂෙශර් රජු තම පියා වන නිබොහිදස් හා සමඟ සම පාලකයින් වශයෙන් දෙවන පාලකයාව සිටියේය. මෙසේ පරීක්ෂාවට පොළඹවන්නාවූ දීමනා තිබියදීත් කිසිම ශාස්ත්‍රවන්තයෙකුට එය විසඳීමට නොහැකි විය.

ඔහුගේ සියලු පාපයන්ට වඩා ඒ අවස්ථාවේදී ඔහු ප්‍රඥාව සොයනුයේ වැරදි ස්ථානයකය. බබිලෝනීය ශාස්ත්‍රවන්තයෝ එම පණවිඩයෙහි තේරුම පහදා දීමට අපොහොසත් වූහ. එය ලියැවී තිබෙන්නේද ඔවුන්ගේ භාෂාවෙන්මය. එනම් ඇරමයික් බසිනි. එය අපි හෙට දිනයේදී දකින්නට යන්නෙමු. කෙසේවෙතත් මෙහි වචන කිසිවක් ඔවුන්ට තේරුම් නොගියේය. මෙය අපට ස්වාමීන්වහන්සේ යෙසායා තුළින් පැවසූ දෙය සිහි නගනු ඇත. “ඔවුන්ගේ ප්‍රඥාවන්තයින්ගේ ප්‍රඥාව නැතිවී යන්නේය. ඔවුන්ගේ නැණවතුන්ගේ නුවණද සැඟවීයන්නේ යයි කීසේක” (යෙසායා 29:14). මෙම වාක්‍ය උපුටා ගනිමින් අපෝස්තුළු පාවුල් පවසා සිටින්නේ “ප්‍රඥාවන්තයා කොතැනද? ව්‍යවස්ථාව උගන්වන්නා කොතැනද? මේ ලෝකයේ වාද කරන්නා කොතැනද? ලෝකයාගේ ප්‍රඥාව දෙවියන්වහන්සේ විසින් මෝඩ කළා නොවේද? මක්නිසාද දෙවියන්වහන්සේගේ ප්‍රඥාවේ හැටියට ලෝකයා ස්වකීය ප්‍රඥාවෙන් දෙවියන්වහන්සේව ඇඳින නොගත් බැවින්, “දේශනා කිරීමේ මෝඩකම” කරණකොටගෙන අදහන්නන් ගළවන්ට දෙවියන්වහන්සේ සතුටු වූ සේක” (1 කොරින්ති 1:20, 21).

ඇතැම් සත්‍යතාවයන් මනුෂ්‍යයාට තමන් විසින්ම තෝරා පහදා ගන්නට හැරීමට නොහැකි තරම් වැදගත් බවක් උසුලන්නේය. දෙවියන්වහන්සේ විසින්ම අපට එවන් සත්‍යතාවන් හෙළිකරලන්නේ එබැවිනි.

`මෙහිදි ත්‍යාග කළාවූ දේවල් ඊට සුළු මොහොනකින් පසු පැමිණීමට තිබුණාවූ දෙයත් සමඟම කිසිදු වටිනාකමක් නොමැති දේවල් බවට පත්වූ ආකාරය ගැන සිතා බලන්න. ලෝකයේ පවතින දේවල් කොපමණ දුබල විය හැකිදැයි මෙය අපට පෙන්වා දිය යුත්තේ කුමක්ද? එමෙන්ම සදාකාලික යන දැක්ම අපගේ මනස තුළ නිරන්තරයෙන් පවත්වා ගත යුත්තේ මන්ද?`