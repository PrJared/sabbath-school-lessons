---
title:  මමත්වයෙහි සිට විනාශය තෙක්
date:   01/02/2020
---

### මේ සතියේ පාඩමේ අධ්‍යයනය සඳහා කියවන්න
දානියෙල් 5; එළිදරව් 17:4-6; ගීතාවලිය 96:5, කොලොස්සි 1:15-17; රෝම 1:16-32; දේශනාකාරයා 8:11; එළිදරව් 14:8.

> <p>කටපාඩම් පදය</p>
> “කාලවල්ද, ප්‍රස්තාවල්ද වෙනස් කරන්නෙන් රජවරුන් පහකරන්නෙන් ප්‍රඥාවන්තයන්ට ප්‍රඥාවද නුවණ ඇත්තන්ට දැනුමද දුන්නෙත් උන්වහන්සේය.” (දානියෙල් 2:21).

දානියෙල් 5 වන පරිච්ඡේදයෙහි දෙවියන්වහන්සේගේ වචනය ඉතා ප්‍රබල නිදසුනක් පෙන්වා දෙන්නේ මනුෂ්‍යයාගේ උඩඟුකම ඉතා සිත් ඇදගන්නා සුළු සහ චමත්කාරජනක අන්දමින් අවසාන වන අයුරුය. ඇතැමෙකූ නෙබුකද්නෙශර් රජු තම පාඩම ඉගෙන ගැනීමට ඉතා දීර්ඝ කාලයක් ගත්තේය යැයි පැවසුවද අඩු වශයෙන් ඔහු තම පාඩම කෙසේ හෝ ඉගෙන ගත්තේය. ඔහුගේ මුණුබුරා වන බෙල්ෂෙශර් ඔහුගේ අයුතුකම් වලින් තම කුසලානය පුරවා ගත්තේය. දෙවියන්වහන්සේගේ ගෘහයෙහි පදනම ආක්‍රමණය කළාවූ කුඩා අඟ හා සමානව ඔහු හැසිරුණේය. (දානියෙල් 8 බලන්න). බෙල්ෂෙශර් රජුගේ පාලනය උදුරා දැමීමෙන් දෙවියන්වහන්සේ චිත්‍රයට නඟනුයේ අවසාන කාලයේදී ස්වකීය සෙනඟගේ සතුරාට විරුද්ධව උන්වහන්සේ අත්කර ගැනිමට යන ජයග්‍රහණයය. දානියෙල් 5 වන පරිච්ඡේදයෙහි සඳහන් වන සිදුවීම් ක්‍රි. පූ. 539 දී සිදුවිය. ඒ මේදෝ පර්සියානු හමුදාව ඉදිරියේ බබිලෝනියේ වැටීම සිදුවීම තුළිනි. මෙහිදී රන් වලින් රිදී වලට පැමිණීම සිදුවන්නේ දානියෙල් 2හි අනාවැකි පළ කළ ආකාරයෙන්මය. තවත් වරක් ප්‍රත්‍යක්ෂ වන්නේ දෙවියන්වහන්සේ ලෝකයේ කාරණාවල පාලනය ඇතිව සිටින්නාවූ බවයි.

_ජනවාරි 8 වන දිනට යෙදෙන සබතට සුදානම් වීම සඳහා මේ සතියේ පාඩම ඉගෙන ගන්න._