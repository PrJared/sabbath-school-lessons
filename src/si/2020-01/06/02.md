---
title:  බෙල්ෂෙශර්ගේ මංගල්‍යය
date:   02/02/2020
---

`දානියෙල් 5:1-4 සහ ඒ සමඟම දානියෙල් 1:1,2 කියවන්න. එපමණ නපුරු වූ කුමන දෙයක් බෙල්ෂෙශර් විසින් කරන ලද්දේද? ඔහුගේ සැබෑ චරිතය මෙතුළින් හෙළිවන්නේ කෙසේද? මෙම ක්‍රියාකාරීත්වය එළිදරව් 17:4-6 සමඟ සසඳන්න. ඔබට මෙහි හමුවන සමාන්නරනා මොනවාද?`

රජු නියම කරනුයේ යෙරුසලම දේව මාළිගයෙන් ගෙනා ශුද්ධ බඳුන් කුසලාන ලෙස භාවිතා කිරීමට රැගෙන එන ලෙසයි. නෙබුකද්නෙශර් රජු යෙරුසලමෙන් පැහැර ගෙන ආ බඳුන් තබන ලද්දේ ඔහුගේ දෙවියන්ගේ ගෘහයෙහිය. එතුළින් පෙන්නුම් කරනුයේ ඔහු අවම වශයෙන් එහි වූ ශුද්ධත්වයට ගෞරව කළ බවයි. නමුත් බෙල්ෂෙශර් මෙම ශුද්ධවූ බඳුන් තම මුද්‍රික පානය සඳහා භාවිතයට ගනු ලැබුවේ එය කෙලෙසීමට ලක් කරමිනි.

ශුද්ධ වූ බඳුන් වලින් මුද්‍රික පානය ගන්නාවූ අතර බෙල්ෂෙශර්ගේ උත්තමයන් “රන්ද, රිදීද, පිත්තලද, යකඩද, ලීද, ගල්ද වූ දෙවිවරුන් වර්ණනා කළෝය” (දානියෙල් 5:4). මෙහිදී අවධානය යොමු කිරීමට තරම් වටිනා කාරණයක් වන්නේ ද්‍රව්‍ය හයක් පිළිබඳ සඳහන්ව තිබීමයි. බබ්ලෝනියෙන් ෂාෂ්ඨික (sexagesimal) එනම් අංක 60 මත පදනම් වූ ක්‍රම පද්ධතියක් වර්තමානයේ අප භාවිතා කරන්නාවූ අංක 10 මත පදනම් වූ ගණිත ක්‍රමයට වඩා වෙනස් වූ අයුරින් භාවිතා කරන ලද්දේය. එනම් අපගේ දශාංශික ක්‍රමය වෙනුවට ඔවුන් ෂාෂ්ඨික ක්‍රමයක් භාවිතා කළහ. ඒ අනුව දෙවිවරු සය වර්ගයක් බබිලෝනියේ සියලු දේවත්වයන් නියෝජනය කරන්නේය. ඒ මත බබිලෝනිය ආගමික ක්‍රමය රඳා පැවතීය. ඉතා ආකර්ශනීය ලෙස මෙහිදී ඉස්මතූ වන කාරණයක් නම් මෙහි සඳහන් වන ද්‍රව්‍ය නාමයන්ගේ අනුපිළිවෙල නෙබුකද්නෙශර් රජුගේ සිහිනයෙහි වූ පිළිමයෙහි නිරූපණය වූ ද්‍රව්‍ය නාම අනුපිළිවෙලම වන්නේය. එහි යම් වෙනසක් ඇත්නම් ඒ ලී වෙනුවට මැටි තිබීමය. සිහිනයෙහි එන ආකාරයට ගල් පිළිබඳව සඳහන් වන්නේ අවසානයේදීය. මෙහිදී එය සඳහන් කරනු ලබන්නේ දේව පිළිම පිළිබඳව වුවද ගල තුළින් පිළිබිඹු කරනුයේ බබිලෝනියෙන් සංකේතවත් වන ලෞකික රාජ්‍යයන් මතට පැමිණෙන්නාවූ දෙවියන්වහන්සේගේ විනිශ්චය වන්නේය (දානියෙල්ගේ 2:44, 45 බලන්න).

මෙම මංගල්‍යය පවත්වනුයේ එළිදරව්හි පෙන්වන අන්දමට බබිලෝනියෙහි අවසාන කාලයෙහි සුදුසු නියෝජනයක් ලෙසය. බෙල්ෂෙශර් මෙන්, අවසාන කාලීන බබිලෝනියේ ස්ත්‍රිය කුසලානයක් අත ඇතිව සියලු ජාතීන්ට අපවිත්‍ර වූ මුද්‍රික පානය පිළිගන්වන්නේය. වෙනත් වචනයෙන් පවසන්නේ නම් බොරු ධර්මානුකූල විශ්වාසයන් සහ විකෘති කරන ලද නමස්කාර ක්‍රමයන්ද වර්තමාන බබ්ලෝනිය ලෝකයා දුෂ්ටකම්වලට ඇද බැඳ ගන්නේ තම මත විනිශ්චය එනබව නොසලකමිනි (එළිදරව් 17:4-6). නිතැතින්ම ඇය මත විනිශ්චය පැමිණෙන්නේය.

`දෙවියන්වහන්සේගේ වචනයෙහි සත්‍යතාව අපගේ සමාජය සහ සංස්කෘතිය විසින් කෙලෙසීමට ලක් කරන්නාවූ අවස්ථා මොනවාද? එවන් කෙලෙසීමක් හා සම්බන්ධ නොවීමට, ඉතා සියුම් ලෙස වුවද ඒ හා එක් නොවීමට අපට කළ හැක්කේ කුමක්ද? ඔබගේ පිළිතුර පන්තියේදී සාකච්ඡා කරන්න.`