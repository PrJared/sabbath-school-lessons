---
title:  නමස්කාරයට කැඳවීමක්
date:   20/01/2020
---

`දානියෙල් 3:8-15 සහ එළිදරව් 13:11-18 කියවන්න. දානියෙල්ගේ කාලයේ සිදුවූ දේවල් සහ ඉදිරි අනාගනයේදී සිදුවීමට යන දේවල් අතර ඇති සමාන්තරතාවයන් මොනවාද?`

රන් රූපය දූරා සම භූමියෙහි නඟා සිටුවා තිබුණේය. එම ආකේඩියන් භාෂාවේ එන වචනයෙහි තේරුම නම් “බිත්තියෙන් වට කරන ලද ස්ථානය”යි. එය යම්කිසි පුළුල් වූ පූජනීය බවක් ඇති ස්ථානයක් බව පෙනී යයි. මේ සියල්ලෙන් සෑහීමට පත් නොවී ඒ පසෙකින් අල්තාරයක් මෙන් ගිනි උඳුනක්ද නිමවා තිබීය. බබිලෝනීය නමස්කාරයන්ගේ කොටසක් ලෙස සංගීතය සැලකුණ. සංගීත භාණ්ඩ වර්ග සතක් මෙහිදී ලැයිස්තුගත වේ. ඒ වැඳුම් පිදුම් ක්‍රියාවලිය කාර්යක්ෂමව සහ පූර්ණව සිදු කිරීම උදෙසාය.

වර්තමානයේ සෑම අතකින්ම අපට ප්‍රහාර එල්ල වන්නේ අලුත් ජීවන රටාවන්, අලුත් මතයන් වැනි දේ අත්හදා බලමින් ඊට හුරුවන ලෙසය. එමෙන්ම ඒ තුළින් දෙවියන්වහන්සේගේ බලය ගැන උන්වහන්සේගේ වචනය නොසලකා හැර බබිලෝනිය රාජ්‍යයේ මෙන් වූ තාවකාලික පාලකයින්ට අපගේ පක්ෂපාතීත්වය යටත් කරන ලෙසය. ලෞකික ඇලුම් වීම ඉතා පීඩාකාරී බව පෙනී යන්නේය. නමුත් අප මතක තබා ගත යුත්තේ අපගේ පරම කැපවීම සිදුවිය යුත්තේ අපගේ මැවුම්කාර දෙවියන්වහන්සේ හට බවය.

අනාගතවාක්‍ය දින දර්ශනය අනුව අප ජීවත්වනුයේ පෘථිවියේ අවසාන දිනයන්හිය. එළිදරව් 13 ප්‍රකාශ කරනුයේ පෘථිවියේ මිනිසුන්ව මෘගයාගේ රූපයට නමස්කාර කිරීමට කැඳවනු ලබන බවයි. මෙය සම්පූර්ණ වශයෙන් “තවද ලොකු කුඩා, පොහොසත් දිළිඳු, දාසි නිර්දාස යන සියල්ලන්ට තමුන්ගේ දකුණතේ හෝ නළලේ හෝ සලකුණක් ලබන්ටත්” (එළිදරව් 13:16) යන දෙය ඉෂ්ට වීමට මඟ පාදනු ඇත.

මෘගයාගේ රූපයට වර්ග සයක මිනිසුන් පක්ෂපාතී වනු ඇති බව සඳහන් වේ. ඒ “ලොකු කුඩා, පොහොසත් දිළිඳු, දාස නිර්දාස” යන වර්ග වේ. මෘගයාගේ ගණන වන 666 ද අවධාරණය කරනුයේ “6” වැනි ඉලක්කම වේ. මෙහිදී පෙන්වා දෙන්නේ නෙබුකද්නේශර් රජු විසින් නඟා සිටුවාවූ රූපය නම් අවසාන කාලයේදී පැමිණීමට තිබෙන්නාවූ බබිලෝනිය විසින් සිදු කිරීමට යන්නාවූ දෙයෙහි චිත්‍ර රූප නැඟීමක් පමණි. (හයකින් සහ හැටකින් යුක්තවූ රූපය සඳහා දානියෙල් 3:1 බලන්න.) එබැවින් අපි ඉතා සමීප ලෙස අපගේ අවධානය මෙම ලියවිල්ලෙහි පෙනී යන දෙය දෙස සහ දෙවියන්වහන්සේ ස්වකීය ආධිපත්‍යයෙන් ලෝකයේ කටයුතු මෙහෙයවන ආකාරය දෙස හොඳින් යොමු කරමින් බලා සිටිමු.

`නමස්කාරය යනු යම් දෙයක් හෝ අයෙක් වෙනුවෙන් අපගේ පක්ෂපාතීත්වය ප්‍රකාශ කරමින් වැඳ වැටීම පමණක්ම නොව අප නොදැනුවන්වම ස්වාමීන්වහන්සේ හැර යම් දෙයකට නමස්කාර කිරීමට පෙළඹිය හැකි ඉතා සියුම් වූ අනෙකුන් මාර්ග මොනවාද?`