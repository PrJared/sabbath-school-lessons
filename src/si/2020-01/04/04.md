---
title:  ගින්නෙහි පරීක්ෂාව
date:   21/01/2020
---

හෙබ්‍රෙව්වරුන් තිදෙනාට රජු විසින් නියම කළාවූ රූප වන්දනාව යෙරුසලමේ ඔවුන් මුල් කාලයේදී අත්දුටු නමස්කාරයට වඩා මුළුමණන්ම ව්‍යාජ වූ දෙයක් විය. ඔවුහු අධිරාජ්‍යයේ තනතුරු දැරූවද රජු කෙරෙහි පක්ෂපාතී වුවද එය ඔවුන් තුළ වූ දෙවියන්වහන්සේ කෙරෙහි වන අවනත භාවය හේතුවෙන් ඔවුන්ගේ මනුෂ්‍යමය (මනුෂ්‍යයා කෙරෙහි ඇතිවන) පක්ෂපාතීත්වය එක් සීමාවකට පමණක් වන්නේය. ඔවුන් විශ්වාසනීය නිලධාරීන් ලෙස රජුට සේවය කිරීමට සූදානම්ය. නමුත් මෙම උත්සවයට සහභාගි වීමට ඔවුන්ට නොහැකිය.

`නික්මයාම 20:3-6 සහ ද්විනීය කථාව 6:4 කියවන්න. මෙම තරැණයින්ට මෙම තීරණය තුළ ස්ථිරව නැඟී සිටීමට බලපෑමට තරම් මෙම වාක්‍යයන් වලින් පැවසෙන්නේ කුමක්ද?`
 
රජුගේ උපදේශයන් අනුගමනය කරමින් සියලු මිනිසුන් තූර්ය වාදනය කන වැකීමත් සමඟම නමස්කාර කිරීමට වැඳ වැටුණහ. ෂද්‍රක්, මේෂක් සහ අබෙද්නෙගෝ යන තිදෙනා පමණක් රජුට අකීකරුවීමට සිත් ඇතිව සිටියහ. එක්වරම බබිලෝනියයන් කිහිපදෙනෙකු මෙම කාරණය රජු කරා රැගෙන ගියහ. චෝදනාකරුවන් රජුව වැඩියෙන් කෝප කිරීමට මෙන් පැවසුවේ, (1) මෙම යුදෙව් තරැණයින් තිදෙනා බබිලෝනි පළාතේ කාරණා බැලීමට පත් කරනු ලැබුවේ රජු විසින්ම බවත්, (2) මෙම යුදෙව්වන් රජුගේ දෙවිවරුන්ට සේවය නොකරන බවත්, (3) රජු විසින් පිහිටුවනු ලැබූ රූපයට ඔවුන් නමස්කාර නොකරන බවත්ය (දානියෙල් 3:12). ඔහුගේ උදහස පසෙකලා රජු ඔවුන්ට තවත් අවස්ථාවක් ලබා දුන්නේය. සියලු අංගයන් නැවත මුල සිටම ක්‍රියාත්මක කිරීමට රජු එකඟ විය. ඒ යුදෙව්වන් තිදෙනා තුළ රන් රූපය කෙරෙහි වන අදහස වෙනස් කරගැනීමට අවස්ථාව සලසා දෙමිනි. ඔවුහු එය ප්‍රතික්ෂේප කළ යුතුද? එසේ වුවහොත් ඔවුන් ගිනි උදුනට විසිකරනු ලබනු ඇත්තේය. එමෙන්ම උඩඟු බවෙන් පිරි නෙබුකද්නෙශර් රජු පවසා සිටියේ “මාගේ අත්වලින් නුඹලා ගළවන දෙවියෝ කවුදැයි” කියාය.

දිව්‍යමය බලයෙන් ප්‍රාණවත් වී ඔවුන් රජුට ප්‍රතිචාර දක්වමින් “ඇවිළෙන ගිනි උදුනෙන් ගළවන්ට නම් අප සේවය කරන අපේ දෙවියන්වහන්සේට පුළුවන : රජ්ජුරුවෙනි, උන්වහන්සේ ඔබගේ අතින් අප ගළවන සේක. එසේ නොකළොත් රජ්ජුරුවෙනි, ඔබගේ දෙවිවරුන්ට අප සේවය කරන්නේවත් ඔබ පිහිටුවා තිබෙන රන් රූපයට නමස්කාර කරන්නේවත් නැති බව ඔබ දැනගත මැනවැයි කීවෝය ” (දානියෙල් 3:17,18).

`ඔවුන් ගළවාගන්නට දෙවියන්වහන්සේට හැකි බව ඔවුන් දැන සිටියද එසේ විය හැකි බවට සහතිකයක් ඔවුන්ට නොවීය. කෙසේ නමුන් රජුගේ ආඥාවට අවනත වීම ඔවුහු ප්‍රතික්ෂේප කළහ. ඒ ඔවුන් ගින්නට හසුව පිළිස්සී යා හැකි බවද හොඳින් දැන සිටිමිනි. එවන් වූ ඇදහිල්ලක් අපට ලැබෙනු ඇත්තේ කෙසේද?`