---
title:  එවන් ඇඳහිල්ලක රහස
date:   23/01/2020
---

ෂද්‍රක්, මේෂක් සහ අබෙද්-නෙගෝ යන්නන්ගේ අත්දැකීම් ආවර්ජනය කරන්නාවූ අතරේදී අපගෙන් ඇසිය යුතු පැනය නම් “එවන් වූ ශක්තිමත් ඇදහිල්ලක් සඳහා රහස කූමක්ද?” යන්නයි. පණපිටින් ගිනි උදුනට දැමීම කෙරෙහි රූපයට නමස්කාර කිරීමට වඩා කැමැත්තක් ඔවුන් තුළ ඇති වූයේ කෙසේද? රජුගේ ආඥාවට යටත්වෙමින් ඊට නමස්කාර කිරීම සාධාරණිය කිරීමට ඔවුන් සතුව තිබූ හේතු පිළිබඳව සිතා බලන්න. එසේ නමුත්, අනෙක් බොහෝ දෙනෙකු මරණයට පත්වන බව දැන සිටියාක් මෙන් තමුන්ටද එවන් අවසානයක් අත්විය හැකි බව ඔවුන් දැන සිටියද ඔවුන් තම තීරණය මත ස්ථිර ලෙස නැඟී සිටියහ.

`හෙබ්‍රෙව් 11 කියවන්න. ඇදහිල්ල යනු කුමක්දැයි මින් අපට උගන්වන්නේ කුමක්ද?`

එවන් ඇදහිල්ලක් ගොඩ නඟා ගැනීමට අප ප්‍රථමයෙන් ඇදහිල්ල යනු කුමක්දැයි අවබෝධ කරගත යුතුය. ඇතැම් පුද්ගලයින් ඇදහිල්ල ප්‍රමාණාත්මක දැක්මකින් දකින්නෝය. ඔවුන් ඇදහිල්ල මනිනු ලබන්නේ දෙවියන්වහන්සේගෙන් තමාට ලැබෙන්නාවූ පිළිතුරු සැලකිල්ලට ගනිමිනි. ඔවුන් සාප්පු සංකීර්ණයකට ගොස් වාහන නැවතීමට සුදුසු ස්ථානයක් ඉල්ලා යාච්ඤා කරති. ඔවුන් එහි ළඟාවත්ම සුදුසු ස්ථානයක් ලද්දේ නම් ඔවුන් තමා තුළ ශක්තිමත් ඇදහිල්ලක් ඇතැයි නිගමනය කරන්නෝය. එසේ නොවී කිසිදු ස්ථානයක් ඔවුන්ට නොලැබේ නම් තම ඇදහිල්ල දෙවියන්වහන්සේට තම යාච්ඤාව ඇසීමට සැලැස්වීමට තරම් ශක්තිමත් නොවන බව තීරණය කරති. ඇදහිල්ල පිළිබඳ වූ එවන් අවබෝධය ඉතා භයානකය. එසේ වනුයේ එය දෙවියන්වහන්සේට බලපෑම් එල්ල කිරීමට තැත් කිරීම නිසා සහ එය දෙවියන්වහන්සේගේ පරම ආධිපත්‍යය සහ ප්‍රඥාව මත යැපීමට සූදානම් නොවීමය.

එසේය, සැබෑ ඇඳහිල්ල, දානියෙල්ගේ මිතුරන් ප්‍රකාශ කළාවූ ආකාරයට මනිනු ලබන්නේ දෙවියන්වහන්සේ සමඟ වන අපගේ සම්බන්ධතාවයේ ගුණාත්මකභාවය අනුව සහ අප දෙවියන්වහන්සේ මත තබන්නාවූ ඒකාන්තවූ විශ්වාසය අනුවය. නිර්ව්‍යාජ වූ ඇදහිල්ල දෙවියන්වහන්සේගේ කැමැත්ත අපගේ කැමැත්තම ස්ථිර කරමින් එය ඉෂ්ට වනු දැකීමට නොසොයයි. ඒ වෙනුවට එය අපගේ කැමැත්ත, දෙවියන්වහන්සේගේ කැමැත්තට යටත් කරනු ඇත. අප දුටු පරිදි හෙබ්‍රෙව් මිනිසුන් තිඳෙනා රජුට අභියෝග කිරීමට තීරණය කළාවූ විට තමා උදෙසා දෙවියන්වහන්සේ සතුව ඇත්තේ කුමක්දැයි නොදත් අතර ඔවුන් දෙවියන්වහන්සේට විශ්වාසවන්තව සිටියහ. ඔවුන් නිවැරදි දෙය කිරීමට තීරණය කරනු ලැබුවේ එහි ප්‍රතිඵලයන් ගැන කනස්සලු නොවෙමිනි. පරිනත ඇදහිල්ලක් සැබවින්ම චරිතවත් කරනුයේ එයයි. අප සැබෑ ඇදහිල්ල හෙළි කරනුයේ අපට අවශ්‍ය දේ දෙවියන්වහන්සේට ඔසවන නමුත් අප උදෙසා වඩාත්ම සුදුසු දෙය උන්වහන්සේ ලබා දෙනු ඇතැයි සම්පූර්ණ විශ්වාසය තැබීම තුළිනි. එහිදී කුමක් සිදුවන්නේද හෝ සිදුවන්නේ ඇයිද යන්න හෝ අප නොදන්නවාද විය හැකිය.

`කාලයන් සමඟම වඩා චිශාල වූ අභියෝගයන්ට මුහුණ දීම සඳහා අපගේ ඇදහිල්ල වර්ධනය වීමට උපකාර වන්නාවූ ‘පුංචි දේවල්‘ තුළ පවා දෛනිකව අපගේ ඇදහිලි මාර්ග මොනවාද? බොහෝ මාර්ග තුළ මෙම “පුංචි දේවල් වඩාත් වැදගන් දේවල් බවට පත්වන්නේ ඇයි?`