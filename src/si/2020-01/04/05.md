---
title:  සතරවන මනුෂ්‍යයා
date:   22/01/2020
---

`දානියෙල් 3:19-27 කියවන්න. මෙහි සිදු වූයේ කුමක්ද? ගින්නෙහි සිටි අනෙක් නැනැන්නා කවරෙක්ද?`

ඇදහිලිවන්ත හෙබ්‍රෙව්වරුන්ව ගින්නට විසි කිරීමෙන් අනතුරුව නෙබුකද්නෙශර් රජු ප්‍රහේලිකාවකට පත්වන්නේ ගිනි උදුන තුළ තවත් තැනැත්තෙකු සිටිනු දකීමෙන්ය. රජු එම සතරවන තැනැත්තා “දෙවියන්ගේ පුත්‍රයා” (දානියෙල් 3:25) ලෙස හැඳින්නේය.

එයට වැඩි යමක් පැවසීමට රජුට නුපුළුවන් විය. නමුත් එම සතරවන තැනැත්තා කවුදැයි අප දන්නෙමු. ඔහු සොදොම් හා ගොමෝරා විනාශයට පෙර ආබ්‍රහම් ඉදිරියේ පෙනී සිටියේය. යාකොබ් සමඟ යබ්බොක් ඔය අසළදී පොර බැදුවේය. මෝසෙස් ඉදිරියෙහි ඇවිලෙන පඳුරක් ලෙස පෙනී සිටියේය. උන්වහන්සේ නම් යේසුස්වහන්සේ වන අතර එය මනුෂ්‍යයෙකු ලෙස ඉපදීමට ප්‍රථම වූ උන්වහන්සේගේ ස්වභාවයය. උන්වහන්සේ, දෙවියන්වහන්සේ ස්වකීය සෙනඟ අතර ඔවුන්ගේ පීඩා කාලයෙදී පෙනී සිටින බව එලෙස පෙන්නුම් කරන සේක.

එලන් ජී. වයිට් පවසනුයේ “නමුත් ස්වාමීන්වහන්සේ ස්වකීය සෙනඟ සිහි නැති නොකරන සේක. උන්වහන්සේගේ සාක්ෂිකරුවන් ගිනි උදුනට දමනු ලැබීමත් සමඟ මිදුම්කරුවාණන් වහන්සේ ඔවුන් ඉදිරියේ පුද්ගලයෙකු වශයෙන් පෙනී සිටින සේක. එමෙන්ම ඔවුන් හා එක්ව ගිනි මධ්‍යයේ ගමන් කළසේක. උණුසුමෙහි සහ ශීතලෙහි ස්වාමීන්වහන්සේගේ වැඩ සිටීම කරණකොටගෙන ගිනිදැල් වලට එහි දැවීමේ බලය අහිමිව ගියේය” Prophets and Kings, pp. 508, 509

යෙසායාහි දෙවියන්වහන්සේ පවසනුයේ “නුඹ ජල මැදින් යන විට මම නුඹ සමඟ සිටින්නෙමි; නුඹ ගංගා මැදින් යන විට ඒවා නුඹට උඩින් ගලා යන්නේ නැත. නුඹ ගිනි මැදින් යන විට නොදැවෙන්නෙහිය” (යෙසායා 43:2).

මෙවන් වූ කතාන්දර වලට අප ආශා කරන්නේ නමුත්, මේවා ඇදහිල්ල නිසා පීඩාවට ලක්වූවන් හාස්කම් තුළින් ගළවා නොගනු ලැබූවන් පිළිබඳව ප්‍රශ්නයට ඔවුන් යෙසායා සහ සෙකරියාගේ අත්දකීම් පිළිබඳව නිසැකවම දැන සිටින්නට ඇත. ඔවුන්ව දුෂ්ට වූ රජවරුන් විසින් මරණයට පත් කළ බව ඔවුන් දැන සිටින්නට ඇත.

ශුද්ධ වූ ඉතිහාසය පුරාවට, වර්තමානයේදීද ඇදහිලිවන්ත වූ ක්‍රිස්තියානිකරුවන් ඔවුන්ව අවසානයකට ගෙන ආ දරුණු පීඩාවන් විඳ දරාගත්හ. එනම් හාස්කමින් යුත් මිදීමක් නොව වේදනාකාරී මරණය තුළිනි. මෙහිදී මෙම අවස්ථාවේදී ඇදහිලිවන්තයින්ට හිමිවන්නේ හාස්කමින් යුත් මිදීමකි. නමුත් අප සැවොම දන්නා පරිදි එය සැමවිටකම සිදු නොවන්නේය.

`පොළොවෙහි දී ලැබෙන ඉරණම කුමක් වුවත්, එක් අතකින් දෙවියන්වහන්සේගේ ඇදහිලිවන්ත වූ සෙනඟ ලැබීමට යන ප්‍රාතිහාර්යාත්මක ගැළවීම කුමක්ද? (1 කොරින්නි 15:12-26 බලන්න.)`