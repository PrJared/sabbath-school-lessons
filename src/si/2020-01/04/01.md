---
title:  ගිනි උදුනෙන් රජ මාළිගයට
date:   18/01/2020
---

### මේ සතියේ පාඩමේ අධ්‍යයනය සඳහා කියවන්න
දානියෙල් 3; එළිදරව් 13:11-18, නික්මයාම 20: 3-6, ද්විතීය කථාව 6:4, 1 කොරින්ති 15: 12-26, හෙබ්‍රෙව් 11.

> <p>කටපාඩම් පදය</p>
> “ඇවිලෙන ගිනි උදුනෙන් ගළවන්ට නම් අප සේවය කරන අපේ දෙවියන්වහන්සේට පුළුවන; රජ්ජුරැවනි, උන්වහන්සේ ඔබගේ අතින් අප ගළවනසේක.” (දානියෙල් 3:17).

ශුද්ධාත්මයාණන්ගෙන් සිත් පිරි ගොස් එම යෞවනයෝ මුළු මහත් ජාතියටම තම ඇදහිල්ල කියා පෑවෝය. එනම් තමා නමස්කාර කරනුයේ ජීවමානවූත් සැබෑවූත් එකම දෙවියන්වහන්සේට පමණක් වන බවයි. මෙම නිරූපණය නම් ඔවුන්ගේ ප්‍රතිපත්තීන්හි වඩාත්ම ව්‍යක්ත වූ නිරූපණය වේ. ජීවමාන වූ දෙවියන්වහන්සේගේ බලය සහ ශ්‍රේෂ්ඨත්වය තුළ රූප වන්දනාකරුවන් විශ්මයට පත් කිරීමට නම් උන්වහන්සේගේ මෙහෙකරුවන් තමා තුළ ඇති දෙවියන්වහන්සේ වෙනුවෙන් වන ගෞරවය හෙළිදැක්විය යුතුය. එමෙන්ම ඔවුන් ඉතා පැහැදිලි ලෙස දක්වාලිය යුතු වන්නේ ඔවුන්ගේ ගෞරවය සහ නමස්කාරය වෙනත් කිසිම වස්තුවකට හෝ දෙයකට නොලැබෙන බවයි. එසේම ඒ පිළිබඳව වෙනත් කිසිම සැලකීමක් නොවන අතර තම ජිවිතය බේරා ගැනීමට වුවද එය සිදුනොවන බවයි. මෙහිදී අවසාන කාලය තුළ අපට සෘජුව සහ අත්‍යවශ්‍ය ලෙස බලපෑ හැකි පාඩම් මෙහි ඇතුළත් වන්නේය.” Ellen G. White, In Heavenly Places, p. 149. නමස්කාර හේතු නිසාවෙන් මරණිය තර්ජන වලට මුහුණ දීමට සිදුවීම යම් පූර්ව විද්‍යාත්මක සහ මිථ්‍යාදෘෂ්ටික යුගයක් ලෙස පෙනී ගියද, දේව වචනය පෙන්වා දෙන්නේ අවසාන කාලයේදී ලෝකය විශිෂ්ට ලෙස දියුණුවට පත්ව තිබෙන විටදී ඒ හා සමාන දෙයක් දිග හැරෙනු ඇත. නමුත් ඒ ගෝලීය වශයෙනි. ඒ අනුව මෙම කතාන්දරයේ අධ්‍යයනය තුළින් එම ගැටළුව පිළිබඳ ගැඹුරු දැක්මක් අපට සම්බ වේ. ඒ දේව වචනයට අනුව දෙවියන්වහන්සේගේ ඇදහිලිවන්තයින් මුහුණ දීමට යන්නාවූ කාරණයකි.

_ජනවාරි 25 වන දිනට යෙදෙන සබත සඳහා සුදානම් වීමට මේ සතියේ පාඩම අධ්‍යයනය කරන්න._