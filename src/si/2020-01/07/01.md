---
title:  සිංහ ගුහාවෙන් දේව දූතයින්ගේ ලෙනට
date:   08/02/2020
---

### මේ සතියේ පාඩමේ අධ්‍යයනය සඳහා කියවන්න
දානියෙල් 6, 1 සාමුවෙල් 18:6-9, මතෙව් 6:6, ක්‍රියා 5:27-32, මාර්ක් 6:14-29, හෙබ්‍රෙව් 11:35-38.

> <p>කටපාඩම් පදය</p>
> “එකල අමාත්‍යයෝද දිසාපතිහුද රාජ්‍යය ගැන දානියෙල්ට විරුද්ධව කාරණයක් අල්ලාගන්ට සෙවුවෝය. නමුත් කාරණයක්වත් දෝෂයක්වත් අල්ලාගන්ට ඔවුන්ට නොහැකිවිය. මක්නිසාද ඔහු විශ්වාසව සිටියේය. ඔහුගේ කිසි වරදක්වත් දෝෂයක්වත් සම්බ නොවීය.” (දානියෙල් 6:4).

මේදෝ පර්සියානු රාජ්‍යය බබිලෝනිය අත්පත් කරගැනීමෙන් පසුව මේදිය දාරියුස් විසින් දානියෙල්ගේ ප්‍රඥාව හඳුනා ගනිමින් නව ආණ්ඩුවෙහි කොටස්කාරයෙකු වීමට ඔහුට ආරාධනා කරන්නේය. මහලු වයසට පත්වෙමින් සිටින්නාවූ අනාගතවක්තෘවරයා ඔහුගේ පොදු වගකීම් කොපමණ සමර්ථ ලෙස කරන්නේද යන්න පවසනුයේ නම් නව රජු ඔහුව ප්‍රධාන පාලකයෙකු ලෙස මුළු මහත් වූ මේදෝ පර්සියානු ආණ්ඩුවටම බල පැවැත්වෙන අන්දමට පත් කරන ලදී.

කෙසේවෙතත්, පරිච්ඡේදයේ දිග හැරෙන අයුරින් දානියෙල් මුහුණ දෙන්නේ පළමු පාපය ලෙස හැඳින්විය හැක්කෙහි ප්‍රතිඵලයන්ටය. එනම් ඊර්ෂ්‍යාවයි. එහෙත් කතාන්දරය නිමවීමට ප්‍රථමයෙන්ම දානියෙල්ගේ විශ්වසනීය බව අප දකින්නෙමු, ඒ මේදෝ පර්සියානුවන් යටතේ වූ ඔහුගේ ලෞකික වගකීම හා කටයුතු වලට පමණක් නොව වඩාත් වැදගත් වශයෙන් ඔහුගේ දෙවියන්වහන්සේටය. එමෙන්ම අපට මෙහිදී සහතික වශයෙන් දැක්විය හැක්කේ දෙවියන්වහන්සේ කෙරෙහි වූ ඔහුගේ විශ්වාසවන්ත බව ඉතා සෘජු ලෙස ඔහුගේ ජීවිතයේ අනෙකුත් කොටස් වලටද බලපාන බවයි.

දානියෙල්ගේ පීඩාවෙන් යුතුවූ අත්දැකීම අවසාන කාලයේ දෙවියන්වහන්සේගේ සෙනඟට ආදර්ශයක් ලෙස වන්නේය. කතාන්දරය දෙවියන්වහන්සේගේ සෙනඟ පීඩා හා කරදර වලින් ඈත්කර තබන බවට පෙන්වා නොදෙන්නේය. නමුත් එය ස්ථිර වශයෙන් පෙන්වනුයේ නපුර හා සමඟ වන ගැටුමෙහිදී යහපත අවසාන වශයෙන් ජයගන්නා බව සහ දෙවියන්වහන්සේ අවසාන වශයෙන් උන්වහන්සේගේ සෙනඟ මුදවාගන්නා සේක.

_පෙබරවාරි 15 වන දිනට යෙදෙන සබතට සුදානම් වීම සඳහා මේ සතියේ පාඩම අධ්‍යයනය කරන්න._