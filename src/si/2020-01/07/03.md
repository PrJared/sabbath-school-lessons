---
title:  දානියෙල්ට එරෙහි කුමන්ත්‍රණය
date:   10/02/2020
---

`දානියෙල් 6:6-9 කියවන්න. මෙම ආඥාව පසුපසින් ඇති සිතුවිල්ල කුමක්ද? එය රජුගේ අහංකාරත්වය මත ක්‍රියා කළේ කෙසේද?`

ඉතා ඉක්මණින්ම අවලංගු කිරීමට තීරණය කිරීමට සිදුවන ආඥාවක් පැණවීම තුළින් රජු ඉතා අනුවණසහගතව ක්‍රියාකර ඇති බව පෙනී යයි. නිලධාරීන් විසින් ගොතන ලද උගුලට ඔහු ඉතා පහසුවෙන් හසුවිය. එම නිලධාරීන් මෑතකදී පිහිටුවන ලද රාජ්‍යයෙහි තිබූ දේශපාලනික තත්ත්වයෙන් ප්‍රයෝජන ගැනීමට තරම් තියුණු මනසකින් යුතු වූහ. දාරියුස් බලය විමධ්‍යගත කරමින් දිසාපතීන් එකසිය විසි දෙනෙකු පත් කරනු ලැබුවේ පාලනය පහසුවීම සඳහාය. කෙසේ වෙතත් එවන් ක්‍රියාවක් යම් ප්‍රමාණයකට දිගුකාලීනව නොයෙක් අවදානම් තත්ත්වයක් ඇතිකළ හැකිය. ඉතා ශක්තිමත් අනුබලයකින් යුතු ආණ්ඩුකාරවරයෙකු හට පහසුවෙන්ම කැරැල්ලක් ඇතිකරමින් රාජ්‍යය දෙකඩ කළ හැකිවේ. ඒ අනුව දින තිහක් පුරා අයදුම් එසවීමට හැකිවන්නේ රජු ඉදිරියේ පමණක් බවට නියෝගයක් නිකුත් කිරීම රජුගේ පාලනයට යහපතක් ගෙන දෙන්නක් ලෙස පෙනි යයි. ඒ තුළින් නොයෙක් රාජද්‍රෝහීකම් මඟහරිනු ඇත. මෙහිදී ඔවුන් රජුව නොමඟ හරිනුයේ සියලු අමාත්‍යයෝද දිසාපතනීහුද ආණ්ඩුකාරයෝද මීට එකඟ වූ බව පවසමිනි. එය සාවද්‍ය විය. දානියෙල් ඊට ඇතුළත් නොවීය. වැඩිදුරටත් දෙවියෙකු ලෙස සැලකුවේ ලැබීමේ අපේක්ෂාව රජුගේ සිත් ගන්නටද ඇත.

පර්සියන් රජවරු දේවත්වය ආරූඪ කරගත් බවට කිසිදු සාධකයක් නොමැත. එසේ වුවද දින තිහක කාලයක් දෙවිවරුන්ගේ එකම නියෝජිතයා වශයෙන් රජු කටයුතු කළ යුතු බව මින් අපේක්ෂා කරන්නට ඇත. එනම් දෙවියන්ට ඔසවන අයැදුම් සියල්ල ඔහු තුළින් එසවිය යුතු විය. අවාසනාවන්ත ලෙස රජු මෙම මෙහි යටි අරමුණු පරීක්ෂා නොකළේය. ඒ අනුව මෙම නීතිය කුමන්ත්‍රණයක් මඟ හැරීමේ අරමුණින් නිකුත් කළද එයම දානියෙල්ට විරුද්ධව කෙරෙනා කුමන්ත්‍රණයක් බව අවබෝධ කරගැනීමට රජුට නොහැකි විය.

මෙම ආඥාවේ කාරණාවන් දෙකක් අවධානය දිනාගනී. පළමුව, මෙය උල්ලංඝනය කළහොත් දඬුවම් වශයෙන් සිංහ ගුහාවට දැමීම. මෙවන් දඬුවමක් මින් පෙර සඳහන් නොවන බැවින් මෙය දානියෙල්ගේ සතුරන් විසින්ම අත්‍යවශ්‍යයෙන්ම ඉල්ලුම් කරන ලද දඬුවමක් විය හැකිය. මෑත අතීතයේ රාජකීයයන් විසින් සිංහයන් සිරකර තබනු ලැබුවේ දඩයම් කිරීම සඳහා යොදා ගැනීමටය. ඒ අනුව රජුගේ ආඥාව උල්ලංඝනය කරන්නන්ට දඬුවමක් නොවීය. දෙවනුව, මෙම ආඥාව වෙනස් කළ නොහැක. “මේදවරුන්ගේ සහ පර්සියන්වරුන්ගේ ආඥාවන්” වල වෙනස් කළ නොහැකි වූ ස්වභාවය පිළිබඳ එස්තර් 1:19 සහ එස්තර් 8:8 හිද සඳහන් වේ. ඩයොඩෝරස් සික්‍යුලස් නම් අතීත ග්‍රීක ඉතිහාසඥයා පවසනුයේ දාරියුස් III  (දානියෙල්හි සඳහන් දාරියුස් බව නොසිතිය යුතුය.) අහිංසක පුද්ගලයෙකු මත මරණ දඬුවම් නියම කර තිබූ බවත් ඔහුට එය වෙනස් කිරීමට අවශ්‍ය වුවද එසේ කළනොහැකි වූ බවද පැවසේ.