---
title:  දානියෙල්ගේ යාච්ඤාව
date:   11/02/2020
---

> <p></p>
> “නුමුන් නුඹ යාච්ඤා කරන කල්හි නුඹේ ඇතුල් ගෙට වැද, දොර වසා, රහසිගතව වසන නුඹේ පියාණන්වහන්සේට යාච්ඤා කරන්න, එවිට රහසින් දකින නුඹේ පියාණන්වහන්සේ නුඹට විපාක දෙන සේක” (මතෙව් 6:6)

`දානියෙල් 6:10 කියවන්න. කිසිවෙකුට නොපෙනෙන පරිදි දානියෙල් රහසිගතව යාච්ඤා නොකළේ මන්ද?`

දානියෙල් ඉතා පළපුරුදු වූ රාජ්‍ය සේවකයෙක් විය. නමුත් ඒ සියල්ලට පළමුවෙන් ඔහු දෙවියන්වහන්සේගේ සේවකයෙකු විය. එමෙන්ම එම ආඥාව පසුපසින් තිබෙන යටි අරමුණ කුමක්දැයි සියල්ලන්ට වඩා අවබෝධයක් ඔහු සතු විය. දාරියුස් හට මෙය තම රාජ්‍යය එක්සත් ලෙස පවත්වා ගැනීමට උපකාරී වන ආඥාවක් වුවද කුමන්ත්‍රණකරුවන්ට එය දානියෙල්ගෙන් ගැළවීමට යෙදූ උපක්‍රමයක් පමණක්ම විය.

එසේය සැබෑ හේතුව සහ අරමුණ වශයෙන් මෙම උපාය පිටුපස ඇත්තේ දෙවියන්වහන්සේ සහ සියලු නපුරන්ගේ ඇති විශ්වීය ගැටුමය. මෙම කාලය තුළදී (ක්‍රි. පූ. 539) දානියෙල් විසින් ඒ වනවිටත් දානියෙල් 7 හා 8හි සඳහන් වන දර්ශන ලබා තිබුණි. (ක්‍රි. පූ. 553-551). එබැවින් මෙම ආඥාව හුදෙක් මනුෂ්‍ය දේශපාලනික ගැටුමක් නොවන බවත් එය විශ්වීය ගැටුම හා බැඳි ගැටුමක් බවත් ඔහු අවබෝධ කරගෙන සිටියේය. මහෝත්තමයාණන්ගේ සෙනඟට මනුෂ්‍ය පුත්‍රයා විසින් රාජ්‍යය ලබා දෙන බවද එය අර්ථ, දැක්වීමට ආ දූතයාගේ සහාය හා සැනසුම්දායි වචන නිසා (දානියෙල් 7) ඉදිරියට පැමිණෙන්ට තිබෙන්නාවූ දේට මුහුණ දීමට අවශ්‍ය තරම් ධෛර්යයක් ඔහු සතු විය. එමෙන්ම තම මිතුරන්ගේ, එනම් ඔවුන් තුළ නෙබුකද්නෙශර් රජුට අභියෝග කිරීමට තරම් වූ ඔවුන්ගේ අත්දැකීම ඔහුට සිහිවන්නට ඇත.

ඒ අනුව ඔහු නමස්කාර පුරුදු වෙනස් නොකරමින් ඔහුගේ පුරුදු යාච්ඤා චාරිත්‍රය වූ යෙරුසලමට හැරී තුන්වතාවක් යාච්ඤා කිරීම එසේම අනුගමනය කළේය. රජුට හැර වෙන කිසිම දෙවි කෙනෙකුට හෝ මනුෂ්‍යයෙකුට අයදුම් එසවීම තහනම් කර තිබූ ආඥාව නොසැලකු දානියෙල් දින තිහක් පුරාවට තම යාච්ඤා ජීවිතය සැඟවීමට හෝ නැවතීමට කිසිදු උත්සාහයක් නොගත්තේය. මෙම රාජකීය ආඥාව හා ඝට්ඨන මාලාවකට පසුව සිටිනුයේ දුසිමක් තරම් වූ ආණ්ඩුකාරයින් සහ නිලධාරීන් අතරින් ඉතා සුළු ප්‍රමාණයක් ලෙස වූ දානියෙල් පමණක්මය. කෙසේ නමුත් මෙහිදී දානියෙල් තම විවෘත වූ යාච්ඤා ජීවිතය තුළින් පිළිබිඹු කරනුයේ රජුගේ නැවත හැරවිය නොහැකි ආඥාවට හා රජුට ඇති තම පක්ෂපාතීත්වයට ප්‍රථමයෙන් දෙවියන්වහන්සේ කෙරෙහි වන බැඳීම පැමිණෙන බවය.

`ක්‍රියා 5:27-32 කියවන්න. මෙහි ඇතුළත් අනුශාසනා ඉතා පැහැදිලි වුවද මනුෂ්‍ය පනත් නොසලකා ක්‍රියාකිරීමේදි එය සැබවින්ම දෙවියන්වහන්සේගේ කැමැත්ත යැයි නිසැකව දැන සිටිය යුත්තේ මන්ද? (අවසානයේදී කෙසේ වෙනත් අප සාවද්‍ය ලෙස දකින්නාවූ විශ්වාස ක්‍රමයක් හෝ විශ්වාසයක් පාවා නොදී ඒ වෙනුවෙන් ජීවිතය කැප කළාවූ පුද්ගලයින් පිළිබඳව මඳක් සිතා බලන්න).`