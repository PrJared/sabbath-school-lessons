---
title:  වැඩිදුර අධ්‍යයනය සඳහා
date:   14/02/2020
---

දානියෙල්ගේ මිදීම පිළිබඳව හෙබ්‍රෙව් 11හි සඳහන් වේ. මෙය අනාගතවක්තෘන්ගේ සියලු සාර්ථකත්වයන් පිරි ඇදහිල්ලේ සියලු කීර්තියන් අතරින් “සිංහයන්ගේ මුඛ පියෙව්වෝය” යන්න (හෙබ්‍රෙව් 11:33) සම්බ වන්නේය. මෙය ඉතා පුදුමාකාරය, නමුත් අප සිහි තබාගත යුත්තේ ඇදහිල්ලේ වීරයන් නම් සැමවිටම, හෙබ්‍රෙව් 11 පරිදි මරණයෙන් ගැළවුණාවූ දානියෙල් වැනි අය පමණක් නොවන බව සහ නිර්භීත ලෙස වේදනා විඳිමින් ජීවිතය කැප කළ අයද ඊට ඇතුළත් වන බවයි. දෙවියන්වහන්සේ ඇතැම් අය ජීවත්වීමෙන්ද ඇතැමුන් මරණයෙන්ද සාක්ෂියක් වන පිණිස කැඳවනු ලබන්නෝය. ඒ අනුව දානියෙල් ලද මිදීමේ සඳහන සියලු සෑම දෙනාටම එවන් මිදීමක් ළඟා කරන බව නොපවසනුයේ, අප යේසුස්වහන්සේ කෙරෙහි ඇති ඇදහිල්ල උදෙසා වේද සාක්ෂිකරුවන් ලෙස ජීවිතය දුන් දහස් ගණන් මිනිසුන් සහ ගැහැණුන් පිළිබඳවද ඉගෙනගන්නා බැවිනි. කෙසේ වුවද, දානියෙල්ව මුදවා ගැනීමේ හාස්කම දෙවියන්වහන්සේගේ බල පැවැත්ම පෙන්වා දෙන අතර ක්‍රම ක්‍රමයෙන් උන්වහන්සේ තම සියලු දරුවන් පාපයෙන් සහ මරණයේ බලයෙන් මුදවා ගනු ඇත. එය දානියෙල්හි අනෙකුත් පරිච්ඡේදයන් තුළින් පැහැදිලිවනු ඇත.

**සාකච්ඡාව සඳහා ප්‍රශ්න**

`ප්‍රංශ ජාතික ජීන් පෝල් සත්‍රා (Jean-Paul Sartre) නම් දාර්ශනිකයා වරක් ලියා තැබූ පරිදි “මානව යථාරිථයේ මූලික කර්තව්‍යය තේරුම් ගැනීමේ හොඳම මාර්ගය නම් මනුෂ්‍යයා යනු දෙවියන් වීමේ කර්තව්‍යය හිමි ජීවියා ලෙස පැවසීමයි” Jean-Paul Sartre, Being and Nothingness:A Phenomenological Essay on Ontology [New York: Washington Square Press, 1956], p. 724). මෙය අපට අඩුම වශයෙන් එක් මට්ටමකට හෝ රජු මෙම උගුලට පහසුවෙන්ම අසු වූයේ ඇයිදැයි අවබෝධ කරගැනීමට උපකාරී වන්නේ කෙසේද? මෙම භයානක සිතුවිල්ලෙන් ඈත්ව සිටීමට, අපගේ ජීවිත කුමනාකර වුවද, එය කොපමණ සියුම් ලෙස අපගේ ජීවිත කරා පැමිණියද අප ප්‍රවේසමෙන් සිටිය යුත්තේ මන්ද? අපට “දෙවියන් මෙන්” විය හැකි අනෙකුත් මාර්ග මොනවාද?`

`දෙවියන්වහන්සේ කෙරෙහි වන අපගේ ඇදහිල්ල සහ දෙවියන්වහන්සේගේ ආඥාව මත අප අන්‍යයන් ඉදිරියේ සාක්ෂියක් විය යුත්තේ කුමනාකාරයෙන්ද? ඔබ ඔබගේ රැකියාව හෝ ජීවිතය අහිමි වුවත් ඔබගේ ඇදහිල්ල මත ස්ථිරව සිටින බව ඔබ වටා සිටින අන්‍යයන් දකින්නහුද?`

`දෙවියන්වහන්සේ හට උන්වහන්සේගේ පරමාර්ථයන් සාර්ථකව ඉටු කරගැනීම සඳහා භාවිතා කළ හැකි පුද්ගලයෙක් බවට දානියෙල්ව පත් කරන්නට ඇතැයි සිතිය හැකි කුමන ගුණාංගයන් ඔබ ඔහු තුළ දක්නේද? ස්වාමීන්වහන්සේගේ උපකාරය ඇතිව එම ගුණාංගම ඔබ තුළ වර්ධනය කරගැනීමට හැක්කේ කෙසේද?`

`දානියෙල් හට තම යාච්ඤා පීවිතය එම ආඥාව ඉදිරියේ වෙනසකට ලක් කිරීම සාධාරණීයකරණය කළ හැකිවූයේ කුමන පදනමක් මතද? එමෙන්ම එසේ කිරීම භයානක කැප කිරීමක් වනු ඇතිද? එසේ භයානක වනුයේ ඇයි?`