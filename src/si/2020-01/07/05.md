---
title:  සිංහ ගුහාව තුළ
date:   12/02/2020
---

`දානියෙල් 6:11-23 කියවන්න. දානියෙල් දෙවියන්වහන්සේ තුළ කොතරම් ඇදහිලිවන්න සාක්ෂියක්දැයි පෙන්නුම් කරන්නාවූ කුමන දෙයක් රජු විසින් පැවසුවේද?`

කුමන්ත්‍රණකරුවන් දානියෙල් යාච්ඤා කරන අයුරු ඉතා ක්ෂණයෙන් දකින්නෝය. එය නම් ඒකාන්තයෙන්ම ආඥාව තුළින් නොකරන ලෙස නියම කළාවූ දෙයය. එමෙන්ම ඔවුන් රජු ඉදිරියට එම චෝදනාව රැගෙන එන විට, දානියෙල් පිළිබඳ සඳහන් කරනුයේ ඉතා පහත් අන්දමිනි : “යුදා රටෙන් අල්ලාගෙන ආ තැනැත්තන්ගෙන් එක්කෙනෙක් වූ දානියෙල්” (දානියෙල් 6:13). ඔවුන්ගේ දෑස් ඉදිරියේ රාජ්‍යයේ ප්‍රධාන පාලන නිලධාරීන් අතරින් එක් අයෙක්, රජුගේ ප්‍රියතම තැනැත්තා, “වහලෙකුට” වැඩියමක් නොවන්නේය. වැඩිදුරටත් ඔවුන් දානියෙල්ව පහතට දමමින් ඔහුට විරුද්ධව රජුට පවසනුයේ, ඔබට ගරුත්වයක් නොදක්වා, “ඔබ සහ ඔබ විසින් අත්සන් කළ තහනම නොසලකා” (දානියෙල් 6:13) යනුවෙනි. මේ වන විට තමා ආඥාව අත්සන් කිරීම තුළින් උගුලකට හසුවී අවසාන බව රජු තේරැම් ගත්තේය, මෙම වාක්‍යයෙහි පැවසෙනුයේ “ඔහු නිදහස් කරන්ට ඉර බසින තුරු උත්සාහ කළේය.” (දානියෙල් 6:14) යන ලෙසය. නියම කරන ලද දඬුවමින් ගළවා ගන්නට ඔහුට වෙන කළ හැකි කිසිත් නොමැති විය. නැවත හැරවිය නොහැකි හා පර්සියන්වරුන්ගේ නීති අකුරට ක්‍රියාත්මක කළ යුතුය. ඒ අනුව රජු ඉතා මැළිකමින් වුවද දානියෙල්ව සිංහ ගුහාවට දැමීමට නියෝගය දෙන්නේය. නමුත් එසේ කිරීම තුළින් දාරියුස් දන්වා සිටින්නේ යම් තරමින් වූ අපේක්ෂාවක්ය, එය යාච්ඤාවක ශබ්දය නඟන්නේය: “නුඹ නොකඩවාම සේවය කරන නුඹේ දෙවියන්වහන්සේ නුඹ ගළවනසේක්වයි කීවේය.” (දානියෙල් 6:16).

බයිබල් වාක්‍යය දානියෙල් සිංහ ගුහාවේදී යාච්ඤා කළ බව සඳහන් නොකරන නමුත් ඕනෑම අයෙකුට ඔහු යාච්ඤා කළ බව නිගමනය කළ හැකිය. එමෙන්ම දේවදූතයින් එවමින් දානියෙල්ව ආරක්ෂා කරමින් දෙවියන්වහන්සේ ඔහුගේ ඇදහිල්ලට ගෞරව කළසේක. උදය වන විට දානියෙල් නිරුපද්‍රිතව තම ආණ්ඩුකාරකමේ ක්‍රියාවන් කරගෙන යාමට සුදානම්ව සිටියේය. මෙම අදියර ගැන සඳහන් කරමින් එලන් ජී. වයිට් පවසාලනුයේ, “දෙවියන්වහන්සේ දානියෙල්ගේ සතුරන් ඔහුව සිංහ ගුහාවට දැමීම වැළැක්වූයේ නැත. එතෙක් දුරට නපුරෙහි දූතයන් සහ දුෂ්ට මිනිසුන්ට ඔවුන්ගේ අරමුණු ඉෂ්ට කරගැනීමට ඉඩ හැරියේය. නමුත් ඊට ඉඩහැරීම තුළින් උන්වහන්සේ ස්වකීය සේවකයාගේ ගළවා ගැනීම වඩාත් හොඳින් සලකුණු කළසේක. එමෙන්ම සත්‍යයේ සහ ධර්මිෂ්ඨකමේ සතුරාගේ පරාජය වඩාත් පූර්ණ කරන ලද්දේය:” Prophets and Kings, pp. 543, 544.

`මෙම කතාන්දරයෙහි අවසානය සතුටුදායී වුවද (අවම වශයෙන් දානියෙල් හා) අනෙකුන් වාර්තා, එනම් බයිබලයේ සඳහන් වන (මාර්ක් 6:14-29 බලන්න) අවසානයේ මිදීමක් නොදකින කතාන්දර පිළිබඳව ඔබ සිතන්නේ කුමක්ද? එම කතාන්දර අප තේරුම් ගත යුත්තේ කෙසේද?`