---
title:  නිදොස් කොට පිහිටුවන ලදී
date:   13/02/2020
---

`දානියෙල් 6:24-28 කියවන්න. දෙවියන්වහන්සේ පිළිබඳව රජු ඉදිරිපත් කරන්නාවූ සාක්ෂි සටහන කුමක්ද?`

මෙම කතාන්දරයෙහි එන එක් වැදගත් කාරණයක් නම් දාරියුස් රජු දෙවියන්වහන්සේට ප්‍රශංසා නැගීමත් දෙවියන්වහන්සේගේ පරමාධිපත්‍යය හඳුනා ගැනීමත්ය. මෙය පෙර පැවති පරිච්ඡේදයන්හිදී (දානියෙල් 2:20-23; 3:28,29; 4:1-3 සහ දානියෙල් 34-37) දෙවියන්වහන්සේට එසෙවුවාවූ ප්‍රශංසාවන් සහ උන්වහන්සේව හඳුනාගැනීමේ ප්‍රකාශනයන්ගේ මුදුන්පතට පැමිණි උච්චතම අවස්ථාව වන්නේය. නෙබුකද්නෙශර් රජු මෙන්ම දාරියුස්ද දානියෙල්ගේ මිදීම පිළිබඳව දෙවියන්වහන්සේට ප්‍රශංසා නඟමින් ප්‍රතිචාර දක්වන්නේය. කෙසේ නමුත් ඔහු බොහෝ ප්‍රශංසා නගන්නේය. ඔහු තම ආඥාව අහෝසි කරමින් නව ආඥාවක් නිකුත් කරනුයේ “දානියෙල්ගේ දෙවියන්වහන්සේ ඉදිරියෙහි වෙවුලා භය වෙන හැටියටය. (දානියෙල් 6:26).

එසේය, දානියෙල් ඉතා ප්‍රාතිහාර්යාත්මකව මුදනු ලැබීය, ඔහුගේ ඇදහිල්ල ඇගයුමට ලක්විය, නපුරට දඬුවම් කරනු ලැබීය, එමෙන්ම දෙවියන්වහන්සේගේ ගෞරවණිය බව සහ බලය පිහිටුවන ලදී. නමුත් මෙහිදී අප දකින්නේ විශ්වීය වශයෙන් සිදුවීමට යන්නා වූ දෙයෙහි ඉතා කුඩා උදාහරණයක් පමණි! දෙවියන්වහන්සේගේ සෙනඟ මුදාගනු ලැබූ, නපුර දඬුවම් ලබා, ස්වාමීන්වහන්සේ ලෝකයා ඉදිරියෙහි බලයෙහි ස්ථාපනය වනු ඇත.

`දානියෙල් 6:24 කියවන්න. මෙම වාක්‍යයෙහි කරදරකාරී හැඟීමක් දෙන කුමනාකාර දෙයක් ඔබට සමිබවේද? එසේ වනුයේ ඇයි?`

එහිදී කෙසේ වෙතත් එක්තරා කරදරකාරී හැඟීමක් දෙන ප්‍රශ්නයක් ඇත්තේය. එනම්, අප දන්නා තරමින් අහිංසක වූ භාර්යාවන් සහ දරුවන් වරදකාර් තැනැත්තේ සේම දඬුවම් ලැබීමය. යුක්තිය අසාධාරණ ලෙස පවත්වන්නාක් මෙන් පෙනී යන මෙම කාරණාව අපට පැහැදිය හැක්කේ කෙසේද?

පළමුව, අප අවධානය යොමු කළ යුතු වන්නේ රජු විසින් මෙම ආඥාව නිකුත් කරන ලද්දේ පර්සියානු නීති යටතේ වීම කෙරෙහිය. ඒ අනුව වරදකරුගේ පවුල ඊට ඇතුළත් වන්නේය. අතීතයේ පැවති නීති ධර්මයට අනුකූල පවුලේ එක් සාමාජිකයෙකුගේ වරද කෙරෙහි සියලු සාමාජිකයන් වගකීම දැරිය යුතුය. එය මෙම නීතිය නිවැරදි බව පෙන්වන්නේ නැත. එහි එකම තේරුම නම් පර්සියානු නීතිය අනුව කතාන්දරය නිවැරදි බවය.

දෙවනුව, අප අවධානය යොමු කළ යුත්තේ බයිබලීය කතාන්දරය අපට එහි සිදුවීම් වාර්තා කිරීම හැරුණු විට රජුගේ ක්‍රියා පැහැදිලිව නොපෙන්වන බවය. එසේම බයිබලය ඉතා පැහැදිලි ලෙස පෙන්වා දෙන්නේ මව්පියන්ගේ පාපිෂ්ට ක්‍රියාවන් නිසා දරුවන් මරණයට පත් නොකළ යුතු බවය (ද්විතීය කථාව 24:16).

`මෙවන් අයුක්තිසහගත ක්‍රියාවන් ඉදිරියේ කොරින්ති 4:5 වැනි පාඨයන්ගෙන් ළඟා කරගත හැකි සැනසුම කුමනාකාර වේද? එමෙන්ම එම කාරණය ඉතා වැදගත් වන්නේ ඇයි?`