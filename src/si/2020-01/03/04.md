---
title:  නානාවිධ වූ රූපය – 1 වෙනි කොටස
date:   14/01/2020
---

`දානියෙල් 2:24-30 කියවන්න. මෙහිදි අපද සැමවිට මතක තබාගත යුතු දෙයක් දානියෙල් විසින් පවසන ලදී. ඒ කුමක්ද? (යොහන් 15:5 බලන්න.)`

යාච්ඤාවට ප්‍රතිචාරයක් වශයෙන් සිහිනයෙහි විස්තර සහ එහි අර්ථය දෙවියන්වහන්සේ හෙළි කළ සේක. එමෙන්ම “ස්වර්ගීය දෙවියන්වහන්සේ එම අභිරහස විසඳා හෙළිකළ බව කීමට දානියෙල් පැකිළුණේ නැත. මෙහිදී සිහිනයෙහි කාරණා සහ අර්ථය විග්‍රහ කිරීමට ප්‍රථම දානියෙල් විසින් රජතුමා විසින් නොපෙන්වූ සිතුවිලි සහ ඔහුව යහනේ නිදි නොමැතිව තැබූ කරදරකාරී කාරණාවන් පිළිබඳව සඳහන් කළේය. මෙම අවස්ථානුකූලව ඉදිරිපත් කරන ලද තොරතුරු වැඩිදුරටත් මෙහිදී කෙරුණු දානියෙල්ගේ පණිවිඩය ඇගයීමට ලක් කළේය. ඒ එවන් වූ රජු පමණක් දැන සිටි තොරතුරක් දානියෙල් දැනගන්නට ඇත්තේ යම්කිසි විශ්මිත බලයක් නිසා බව ඔහු තේරුම් ගත් බැවිනි. නමුත් දානියෙල් සිහිනයෙහි අන්තර්ගතය තව ඉදිරියටත් වාර්තා කරන්නාවූ විට එහි යම් අනතුරුසහගත බවක්ද විය. එනම් එහිදී තවත් ගැටළුවක් මතු කිරීමේ අවදානම තිබුණේය. ඒ නෙබුකද්නේශර් රජුට මෙම සිහිනය එතරම් ශුභවාදී දෙයක් නොවූ නිසාය.

`දානියෙල් 2:31-49 කියවන්න. නෙබුකද්නේශර් රජුගේ රාජධානියේ ඉරණම පිළිබඳව මෙම සිහිනය පවසන්නේ කුමක්ද?`

සිහිනයෙහි ප්‍රතාපවත් රූපයක් ඇතුළත් වූ අතර එහි “හිස අනර්ඝ රත්තරන්ව, ඒකේ ළය සහ අත් රිදීව, ඒකේ බඩ සහ කළවා පිත්තලව, ඒකේ කෙණ්ඩා යකඩව, ඒකේ පාදවලින් කොටසක් යකඩව කොටසක් මැටිව තිබුණේය” (දානියෙල් 2:32,33). පසුව ‘අතින් නොකැපූ ගලක් …. පාදවලට ගසා ඒ පොඩි කරන” ලදී. (දානියෙල් 2:34) මේ අනුව සම්පූර්ණ රූපය විනාශ වී සුළඟේ පාවෙන රොදක් මෙන් පොඩි වී ගියේය. ඉතිහාසය පුරාවට පැමිණෙනු ඇති සහ එකිනෙක පරයමින් නැගෙන්නාවූ විවිධ රාජ්‍යයන් නානාවිධ වූ ලෝහයන්ගෙන් ඉදිරිපත් වන ආකාරය දානියෙල් විස්තරකර දක්වන්නේය. නෙබුකද්නේශර් රජුට පණිවිඩය පැහැදිලිය. බබිලෝනිය එහි ඇති සියලු මහිමය සහ වස්තුවත් සමඟ පහවී ගොස් වෙනත් රාජ්‍යයක් බලයට පැමිණෙන අතර විවිධ වූ රාජ්‍යයන් සපුරා වෙනස් ස්වභාවයකින් යුත් යමක් විසින් නැවත පිහිටුවනු ලබන්නේය. එනම් දෙවියන්වහන්සේගේ රාජ්‍යය සදාකාලයටම වන්නේය.

`මනුෂ්‍ය දේ කොපමණ දුර්වල සහ තාවකාලිකදැයි බලන්න. යේසුස්වහන්සේ තුළ හා උන්වහන්සේ තුළ පමණක්ම අපට ඇති මහඟු බලාපොරොත්තුව‍ ගැන මෙය පෙන්වා දෙන්නේ කුමක්ද? (යොහන් 6:54; 2 කොරින්ති 4:18 කියවන්න.)`