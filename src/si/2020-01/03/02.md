---
title:  දෙවියන්වහන්සේගේ අන්තර්භාවය
date:   12/01/2020
---

`දානියෙල් 2:1-16 කියවන්න. ස්වාමීන්වහන්සේ රජුට පෙන්වූ ස්වප්නය හේතුවෙන් හෙබ්‍රෙව්වරුන් මුහුණ දෙන ගැටළු මොනවාද?`

අතීත ලෝකයේදී ස්වප්නවල තේරුම ඉතා බැරෑරුම් ලෙස සැලකෙන ලදී. එහි අනතුරක සේයාවක් ඇති නම් සැමවිටම එතුළින් පෙනෙන්නේ විනාශයකි. ඒ අනුව එම සිහිනය පිළිබඳව නෙබුකද්නේශර් රජු ඉතා කණගාටුවට පත්වන්නේ ඇයිදැයි අපට සිතා ගත හැකිය. මෙහි ඇති අශුභවාදී බව තවත් වැඩි කරමින් ඔහුට තවදුටරත් එය මතකයට නඟා ගත නොහැකි වන්නේය. බබිලෝනිය විශේෂඥයින් තම දෙවිවරුන් ස්වප්න වල තේරුම් හෙළිකිරීමේ ඉතා බලවත් හැකියාවකින් යුක්ත යන බව ඇදහූවෝය නමුත් මෙම දානියෙල්හි ඇති ස්වප්නය නම් දැන් අමතක වී ගොස් ඇත. එහි ගැබ්ව ඇති දෙය ප්‍රකාශ කළේ නම් ඔවුන් රජතුමා සතුටුවන ආකාරයේ තේරුමක් ඉදිරිපත් කරනු ඇත. නමුත් මින්පෙර නොවූ විරූ ආකාරයෙන් මෙම අවස්ථාවේදී ඔහුගේ ස්වප්නය කුමක් පිළිබඳවදැයි ඉදිරිපත් කිරීමට නොහැකි වූ අවස්ථාවේදී “මනුෂ්‍යයන් සමඟ වාසය නොකරන දෙවිවරුන්ට මිස රජු ඉදිරියෙහි ඒක පෙන්වන්නට පුළුවන් වෙන කිසිවෙක් නැතැයි කීවෝය” (දානියෙල් 2:11) යනුවෙන් පවසන්නට ඔවුන්ට සිදුවිය.

අසහනයෙන් පීඩාවට පත්ව සියලු ප්‍රඥාවන්තයින් මරණයට පත්කරන මෙන් රජු ආඥා කර සිටින්නේය. එතරම් වූ කුරිරුකමක් අතීත ලෝකයේ වෙනත් දක්නට නොලැබෙන්නේන්ය. ඉතිහාසය පෙන්වා දෙන්නේ කුමන්ත්‍රණයක් හේතුවෙන් 1 වන දාරියුස් රජු සියලු මායාකරුවන් මරණයට පත්කළ බව සහ අහෂ්වෙරෙෂ් රජු සියලු ඉංජිනේරුවන්ව ඔවුන් ගොඩනැගූ පාලමක් කඩා වැටීම නිසා මරණයට පත්කළ බවයි. නෙබුකද්නේශර් රජු මෙම ආඥාව නිකුත් කළාවූ මොහොතේදී දානියෙල් සහ මිතුරන් ඔවුන්ගේ පුහුණුව නිමා කළා පමණය. එමෙන්ම ඔවුන් රජුගේ ඥානවන්තයින් හා එක්ව සිටියහ. මෙම හේතුව කරණකොටගෙන, රජු විසින් නිකුත් කරන ලද ආඥාව මොවුන්ටද බලපෑවේය. නියමාකාරයෙන් එම නියමයෙන් හැඟී යන්නේ මරා දැමීම ඒ මොහොතේදීම සිදුවිය යුතු බවයි. ඒ අනුව දානියෙල් සහ මිතුරන් ඊළඟට මරා දැමෙන බවයි. නමුත් දානියෙල් නුවණින්ද සිහියෙන්ද එය භාරව සිටි අරියොක්ට ළඟා වූවේය. පසුව දානියෙල් විසින්ම රජුගෙන් මෙම අභිරහස විසඳීමට කල් ඉල්ලා අවසර ලබාගත්තේය. ඉතා ආකර්ශනීය ලෙස මෙහිදී රජතුමා මායාකරුවන් වේලාව ගැනීමට තැත් කරන බවට චෝදනා කරමින් ඔවුන් මරණයට පත්කිරීමට නියම කළද දානියෙල් හට අවශ්‍ය වේලාව ලබාදීමට එකඟ විය. කිසිම මනුෂ්‍යයෙකු හට මෙය විසඳිය නොහැකි බවට අනෙකුත් ශාස්ත්‍රවන්තයන් කළ කියමන හා දානියෙල් එකඟ විය. නමුත් එහි ගැබ්ව තිබූ සිහිනය මෙන්ම එහි අර්ථකථනයද පෙන්වා දිය හැකි දෙවියන්වහන්සේ ගැන ඔහු දැන සිටියේය.

`දේවධර්මවාදීන් දෙවියන්වහන්සේගේ අන්තර්භාවය (දිව්‍යමය ස්ථීර පැවැත්ම) පිළිබඳව සාකච්ඡා කරන අතර මැවීම තුළ වෙනස් වූවද දෙවියන්වහන්සේ අප සමඟ දැනුදු සිටින සේක. නෙබුකද්නේශර් රජුට පෙන්වූ සිහිනය තුළින් දෙවියන්වහන්සේ අපට කොපමණ දිව්‍යමය ලෙස සමීප වේදැයි පෙන්වා දෙන්නේද? (ක්‍රියා 17:28)`