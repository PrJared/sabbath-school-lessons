---
title:  නානාවිධ වූ  රූපය – 2 වන කොටස
date:   15/01/2020
---

`සිහිනය සහ එහි අර්ථය නැවතත් කියවන්න. (දානියෙල් 2:31-49) ලෝක ඉතිහාසය පිළිබඳව දෙවියන්වහන්සේගේ පෙර දැක්මේ හැකියාව ගැන මෙය අපට උගන්වන්නේ කුමක්ද?`

නෙබුකද්නේශර් රජුගේ සිහිනයෙන් පෙන්වූ අනාගතවාක්‍යය පොදු අනාගතවාක්‍යමය රාමුවක් සපයන අතර එය වැඩි තොරතුරු ඇතුළත් දානියෙල් 7, 8 සහ 11 යන්නට වඩා නිවැරදිව ළඟා වන්නට මිනුම් දණ්ඩක් ලෙස භාවිතා කළ හැකිය. දානියෙල් 2 කොන්දේසි සහගත අනාවැකියක් නොවන්නේය. එය අවසාන කාල අනාගතවාක්‍යයකි. අනාගතයේදී සැබවින්ම සිදුවන්නාවූ සහ නියම වශයෙන්ම සිදුවන බවට දෙවියන්වහන්සේ පෙරතියා දුටුවාවූ පෙර නිමිත්තකි.

- රන්මය හිස බබිලෝනීය රාජධානිය නියෝජනය කරයි (ක්‍රි.පූ. 626-539) එසේය, රත්රන් වලට වඩා වෙනත් කිසිම ලෝහයකට බබිලෝනිය රාජ්‍යයේ බලය හා වස්තුව නියෝජනය කිරීමට කළ නොහැක. බයිබලය එය හඳුන්වන්නේ “රන් නුවර” (යෙසායා 14:4) වශයෙන් සහ “ස්වාමීන්වහන්සේගේ අතේ තිබුණු මුළු පොළොව මත් කළාවූ රන් කුසලානයක්ය.”‘ (යෙරමියා 51:7 සහ එළිදරව් 18:16 සසඳන්න.) යනුවෙනි. ග්‍රීක ඉතිහාසඥ හෙරොඩෝටස් වාර්තා කරන්නේ රන් උල්පතකින් මෙන් නුවර අලංකාරවත්ව තිබූ බවයි.
- රිදීමය ළය සහ අත් නිරූපණය කරන්නේ මෙදෝ-පර්සියාව (ක්‍රි.පූ. 539-331) රිදී, රත්රන් වලට වඩා වටිනාකමෙන් අඩු ලෝහයක් ලෙස සැළකෙන්නාක් මෙන්ම මෙදෝ-පර්සියානු රාජ්‍යය බබිලෝනියෙහි දීප්තියට කිසිවිට ළඟා නොවූහ. වැඩිදුරටත් රිදී පැහැය ඔවුන්ට වඩාත් සුදුසු සංකේතයක් වූයේ පර්සියානුවන් බදු අයකරනු ලැබුවේ රිදී වලින් වීමයි.
- පිත්තල වූ බඩ සහ කළවා සංකේතවත් කරන්නේ ග්‍රීසිය (කි.පූ. 331-168) වේ. එසකියෙල් 27:13 නිරූපණය කරන්නේ ග්‍රීසිය පිත්තල භාණ්ඩ හුවමාරු කරගත් බවයි. ග්‍රීක සොල්දාදුවන් ඔවුන්ගේ පිත්තල පිළිබඳව හොඳින් දැනගැන්මට ලක්ව සිටියහ. ඔවුන්ගේ හිස් වැසුම්, පළිහ සහ යුධ කෙටේරි සියල්ල තඹ වලින් නිමකර තිබුණි. හෙරොඩෝටස් අපට පවසන්නේ (ප්) සැමෙටිකස් 1 (Psamm etichus 1) යන මිසර ජාතික රජු එක්තරා පේනයකින් දුටු “පිත්තල මිනිසුන් මුහුදින් පැමිණෙනු දුටුවේය.” යන අනාවැකිය ග්‍රීක ජාතික ආක්‍රමණික කොලල්කරුවන් දුටුවිට ඉෂ්ට වූ බව විශ්වාස කළ බවය.
- යකඩ කෙණ්ඩා නියෝජනය කරනුයේ රෝමයයි (ක්‍රි.පූ. 168 – ක්‍රි.ව. 476). දානියෙල් විස්තර කරන අන්දමට යකඩ නියෝජනය කරන්නේ රෝමයේ ඇති විනාශකාරී බලය වේ. එය අනෙකුත් සියලු රාජ්‍යයන්ට වඩා දීර්ඝ කාලීන විය. එම අධිරාජ්‍යය නියෝජනය කිරීමට වඩාත් සුදුසුම ලෝහය වූයේ යකඩය.
- යකඩ සහ මැටි මිශ්‍ර පාද වලින් නියෝජනය කෙරෙනුයේ බෙදී ගියාවූ යුරෝපය වේ (ක්‍රි.ව. 476 – ක්‍රිස්තුස්වහන්සේගේ පැමිණීම දක්වා). රෝම අධිරාජ්‍යය බෙදී ගිය පසු සිදුවූ දෙයට කදිම විචිත්‍රණයක් ලෙස යකඩ සහ මැටි මිශ්‍රණය දැක්විය හැකිය. යුරෝපය එක්සත් කිරීමට බොහෝ ප්‍රයත්න දැරුවද, රාජකීය පවුල් අතර විවාහ සබඳතා හා වර්තමාන යුරෝපා සංගමය යන කිසිවක් කිසිවිට සාර්ථක නොවීය. එහි බෙදීම තවදුරටත් පවතින්නේය. එය අනාගතවාක්‍යය පරිදි දෙවියන්වහන්සේගේ සදාකාලික රාජ්‍යය පිහිටුවන තුරු එය එසේම පවතිනු ඇත.