---
title:  වැඩිදුර අධ්‍යයනය සඳහා
date:   03/01/2020
---

තම මැවුම්කාරයාණන්ගේ කැමැත්ත හා එක්වීමට ප්‍රාර්ථනා කරන්නාවූ තැනැත්තාට මාර්ගෝපදේශයක් ලෙස බයිබලය සැකසී ඇත. දේවදූතයන් පමණක් නොව ක්‍රිස්තුස්වහන්සේද පෙනී සිටිමින් දානියෙල් සහ යොහන්ට ඉතා කෙටි කලකින් පැමිණෙන්ට තිබෙනා කාරණා පෙන්වා දීමට ඉඳිරිපත් වෙමින් සහතිකකළ හැකි අනාවැකියක් දෙවියන්වහන්සේ විසින් මනුෂ්‍යයාට දෙන ලදී. අපගේ ගැළවීම සඳහා උපයෝගී වන වැදගත් කාරණා අභිරහසක්ව පවතින්නට ඉඩහැරියේ නැත. අවංකවම සත්‍යය සොයා යන්නෙකු වියවුලට පත්කරමින් නොමඟ යන ලෙස මෙම කාරණා හෙළිදරව්කර නොමැත. හබක්කුක් අනාගතවක්තෘ තුළින් ස්වාමීන්වහන්සේ ප්‍රකාශ කර සිටිසේක: “දර්ශනය කියවන්නා ඉක්මණින් කියවන්නට පුළුවන් වන පිණිස එය ලෑලිවල පැහැදිලි ලෙස ලියන්න ” (හබක්කුක් 2:2). දෙවියන්වහන්සේගේ වචනය යාච්ඤාවෙන් යුතු හදවතින් අධ්‍යයනය කරන්නාවූ කවරෙකුට නමුත් පැහැදිලි ලෙස පෙනෙනු ඇත. සෑම අවංක හා සැබෑ වූ ආත්මයක්ම සත්‍යයේ ආලෝකය ලබනු ඇත. ‘”ධර්මිෂ්ඨයන්ට එළියක්….වපුරන ලද්දේය” (ගීතාවලිය 97:11), එසේම කිසිදු සභාවකට එහි සාමාජිකයන් ඉතා උවමනාවෙන්ම මෙම සැඟවුණු වස්තුව සෙවීමට එක් නොවේ නම් ශුද්ධකම තුළ වර්ධනය වන්නට නොහැකිය.” Ellen G. White, The Great Controversy, pp. 521,522.

“දානියෙල් සහ ඔහුගේ මිතුරන්ගේ ඉතිහාසය අධ්‍යයනය කරන්න. එවන් පසුබිමක ජීවත් වෙමින් සියලු ආකාර පරීක්‍ෂාවන්ට මුහුණ දීමට ඉඩහරිමින් ඔවුන් තම එදිනෙදා ජීවිතයෙන් දෙවියන්වහන්සේට මහිමය මෙන්ම උන්වහන්සේට ගෞරවය ගෙන දුන්නෝය. සියලු නපුරින් ඈත්ව සිටින්නට ඔවුන් අධිෂ්ඨාන කරගෙන සිටියහ. සතුරාගේ මාර්ගයෙහි ගමන් කිරීම ඔවුන් ප්‍රතික්‍ෂේප කළහ. එසේම ඔවුන්ගේ ස්ථීර විශ්වාසවන්ත බවට දෙවියන්වහන්සේ ඉතා මහඟු වූ ලෙස ආශිර්වාද කළ සේක.” – Ellen G. White, Manuscript Release [No. 224], pp. 169, 170.

**සාකච්ඡාව සඳහා ප්‍රශ්න**:

`අප දානියෙල් අධ්‍යයනය කරන අතරතුර ඉතා බලවත් කාරණයක් හෙළිවනු ඇත. දෙවියන්වහන්සේ සර්ව ආධිපත්‍යයක් සියලු ජාතීන් කෙරෙහි පවත්වනවා පමණක් නොව උන්වහන්සේ අප එකිනෙකාටද ළඟා වනසේක. ඉතා ගැඹුරැ ලෙසින් වූවද එය සිදුවන්නේය. උදාහරණයක් වශයෙන් දානියෙල් 2හි දක්නට යන පරිදි උන්වහන්සේ අන්‍ය ආගමික රජුට සිහිනයක් දැක්වූ සේක. යම් අයෙකුගේ මනසට ඇතුල් වෙමින් එම පුද්ගලයා නිදිවර්ජිතව සිටින මොහොනක ඔහු තුළ සිහිනයක් තැන්පත් කරන්නට තරම් වන හැකියාව අපට පෙන්වා දෙන්නේ අපට සිතාගන නොහැකි තරම් වූ ගැඹුරකින් උන්වහන්සේ අපට ළංව සිටින බවයි. එමෙන්ම එම සිහිනයෙහි ස්වභාවයද අපට හෙළිකරනුයේ ලොව සියලු මහත් අධිරාජ්‍යයන් සියල්ලෙහි බලපරාක්‍රමයාණන් උන්වහන්සේ බවත් උන්වහන්සේ සියල්ලෙහි අවසානය කෙසේ වේදැයි දන්නා බවත්ය. මෙම යථානුරූපී නිරූපණය තුළින් අපට කුමනාකාර බලාපොරොත්තුවක් සහ සහනයක් ගෙන දෙන්නේද? එමෙන්ම දෙවියන්වහන්සේ තමාට එපමණ සමීපව සිටින බවත් අපගේ සියලු සිතුවිලි දන්නා බවත් දැනගැනීම තුළින් ඔබට හැඟීයන්නේ කුමක්ද? මෙම අන්තර්ගතය තුළ කුරුසියේ පොරොන්දුව ඉතා වැදගන් වන්නේ ඇයි?`

`ඔබගේ පන්තියේදී සම්භාව්‍ය (සාමාන්‍ය) අනාවැකි සහ අවසාන කාල අනාවැකි වල වෙනස පිළිබඳ සාකච්ඡා කරන්න. මෙම දෙවර්ගයට අදාළ වෙනත්‍ ඔබ දන්නා අනාවැකි මොනවාද?`