---
title:  දානියෙල්හි සැකැස්ම
date:   30/12/2019
---

දානියෙල්හි ඇරමයික් කොටස පෙළගැස්වී ඇති 2 – 7 වන පරිච්ඡේද (දානියෙල්හි ඇතැම් කොටස් හෙබ්‍රෙව් භාෂාවෙන් ලියැවී ඇති අතර අනෙක් කොටස් ඇරමයික් භාෂාවෙන් ලියැවී ඇත.) පහත දක්වෙන ආකෘතිය නිරූපනය කරන්නේය. එය එම කොටසෙහි සහ පොත්වල ගැබ්ව ඇති මූලික පණිවිඩය තවදුරටත් තහවුරැ කරදැක්වීමට උපකාරී වේ.

- A. රාජ්‍යයන් සතර පිළිබඳ නෙබුකද්නේශර් රජුගේ දර්ශනය (දානියෙල් 2)
    - B. දෙවියන්වහන්සේ දානියෙල්ගේ සගයින්ව ගිනි උදුනෙන් ගැනීම (දානියෙල් 3)
        - C. නෙබුකද්නේශර් රජු මත විනිශ්චය පැවැත්වීම (දානියෙල් 4)
        - C’. බේල්ෂශර් රජු මත විනිශ්චය පැවැත්වීම (දානියෙල් 5)
    - B’. දෙවියන්වහන්සේ දානියෙල්ව සිංහ ගුහාවෙන් මුදවා ගනී. (දානියෙල් 6)
- A’. රාජ්‍යයන් සතර පිළිබඳ දානියෙල්ගේ දර්ශනය (දානියෙල් 7)

මෙයාකාර වූ ලිඛිතමය පෙළගැස්වීම් වලදී එක් කරුණක් ඉස්මතු කර දැක්වීම සඳහා එය එම ආකෘතියේ මධ්‍යයේ සඳහන් කර දක්වන්නේය. ඒ අනුව මෙහිදී එය C  සහ C’ ලෙස (දානියෙල් 4 සහ දානියෙල් 5) දැක්වේ. එහිදී දෙවියන්වහන්සේ නෙබුකද්නේශර් රජුව (තාවකාලිකව) සහ බේල්ෂශර් රජුව (සදාකාලිකව) රාජ්‍යයෙන් ඉවත් කරලන්නේය. මෙසේ 2 – 7 පරිච්ඡේද තුළ ඉස්මතු කර දක්වන්නේ පොළොවේ රජවරුන් මත ඇති දෙවියන්වහන්සේගේ ආධිපත්‍යය වේ. ඒ රජවරුන් පත්කරන්නේත් ඉවත් කරන්නේත් උන්වහන්සේ බැවිනි.

යම් පණිවිඩයක් ලබාදීමේ සහ යම් අදහසක් පැහැදිලිව ඉදිරිපත් කිරීමේ වඩාත් සාර්ථක ඵලදායී ක්‍රමය නම් එය නැවත නැවතත් ඉදිරිපත් කිරීමයි. උදාහරණයක් වශයෙන්, දෙවියන්වහන්සේ ඵාරාවෝ හට මිසරයේ නුදුරු අනාගතය පිළිබඳව ස්වප්න දෙකක් ඉදිරිපත් කළසේක. (උත්පත්ති 41:1-7). පළමුවන ස්වප්නය නම් තර එළදෙනුන් සතක් කෙට්ටු වී අවලක්‍ෂණ එළදෙනුන් සත් දෙනෙකු විසින් ගිල දමනු ලැබුවේය. දෙවන ස්වප්නයේදී හොඳින් පූර්ණ වූ ගොයම් කරල් සතක් බොල් වී හීන් වී ගිය කරල් සතක් විසින් ගිලගනු ලැබුවේය. මෙම ස්වප්න දෙකෙහිම ඉදිරිපත් වූයේ එකම කාරණාවක් වේ. එනම් සශ්‍රීකත්වයෙන් පිරී අවුරුදු සතකට පසු අනෙක් පැමිණෙන අවුරුදු සත සාගතයෙන් විනාශ වී යනු ඇති බවයි.

දානියෙල් පොතෙහිද දෙවියන්වහන්සේ මෙවන් පුනරාවර්තනයන් භාවිතා කරන සේක. එබැවින් එහි අනාගතවාක්‍ය චක්‍රයන් සතරක් ඇත. එය සමස්තයක් වශයෙන් එක් ප්‍රධාන කාරණයක් නැවත නැවතත් ඉදිරිපත් කිරීමක් වන්නේය. අවසාන වශයෙන් මෙම සියලු ආකෘතියන්ගෙන් ඉදිරිපත් කරනු ලබන්නේ දෙවියන්වහන්සේගේ පරම ආධිපත්‍ය වේ. මෙම ප්‍රධාන අනාගතවාක්‍ය රාමු තුළ එකිනෙකට වෙනස් දර්ශනයන් ඇතුළත් වූවද ඒ

|දානියෙල් 2|දානියෙල් 7|දානියෙල් 8, 9|දානියෙල් 10 – 12|
|---|---|---|---|
|බබිලෝනිය|බබිලෝනිය|||
|මේදියාව-පර්සියාව|මේදියාව-පර්සියාව|මේදියාව-පර්සියාව|මේදියාව-පර්සියාව|
|ග්‍රීසිය|ග්‍රීසිය|ග්‍රීසිය|ග්‍රීසිය|
|රෝමය|රෝමය|රෝමය|රෝමය|
|දෙවියන්වහන්සේගේ|රාජ්‍ය පිහිටුවීම|දෙවියන්වහන්සේගේ|රාජ්‍ය පිහිටුවීම|
|දෙවියන්වහන්සේගේ|රාජ්‍ය පිහිටුවීම|දෙවියන්වහන්සේගේ|රාජ්‍ය පිහිටුවීම|

සියල්ල එකම ඵෙතිහාසික කාලවකවානුවකට අයත් වන්නේය. පහත වගුවෙහි දැක්වෙන ආකාරයට දිවැසිවරයාගේ කාලයේ පටන් අවසානය දක්වා එය පැතිරී යයි. දෙවියන්වහන්සේගේ රාජ්‍යය පිහිටුවීම/අලුත් පොළොවට මඟපාදන ස්වර්ගීය විනිශ්චය /ශුද්ධස්ථානය පවිත්‍ර කිරීම/නැඟී සිටීම

`අපගේ දිරිඝ කාලීන දර්ශනය පිළිබඳව මෙම බයිබල් වාක්‍ය තුළින් ගෙන එන්නේ කුමනාකාර වු මහත්‍ බලාපොරොත්‍තුවක්ද? දානියෙල් 2:44, ගීතාවලිය 9:7-12, 2 පේතෘස් 3:11-13.`