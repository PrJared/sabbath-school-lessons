---
title:  කියවීමෙන් අවබෝධ කරගැනීම
date:   28/12/2019
---

### මේ සතියේ පාඩමේ අධ්‍යයනය සඳහා කියවන්න
ලූක් 24: 25-27; 2 පේතෘස් 3:11-13; යෝනා 3:3-10; ගණන් කථාව 14:34; දානියෙල් 9:23; දානියෙල් 10:11,12

> <p>කටපාඩම් පදය</p>
> “පිලිප් ඔහු ළඟට දිවගොස්, අනාගතවක්තෘවූ යෙසායාගේ පොත ඔහු කියවනවා අසා: නුඹ කියවන දේ නුඹට තේරෙනවාදැයි ඇසුවේය.” (ක්‍රියා 8:30)

අපගේ සභාව බිහි වී ඇත්තේ මෙම කාර්තුවේ අපගේ අධ්‍යයනය වන දානියෙල් පොතේ පිටු අතරින්ය. අප එම අධ්‍යයනය ආරම්භ කිරීමත් සමඟම පහත සඳහන් කරුණු අපගේ මාර්ගෝපදේශයන් වශයෙන් අධ්‍යයනය පුරාවටම සිහිතබා ගත යුතුය.

පළමුව, අප මතක තබා ගත යුත්තේ සම්පූර්ණ බයිබලයේ මෙන්ම දානියෙල්හිද කේන්ද්‍රස්ථානය වන්නේ ක්‍රිස්තුස්වහන්සේ බවයි.

දෙවනුව, දානියෙල් හැඩගැස්වී ඇත්තේ සාහිත්‍යාලංකාරයක් මතු කරමින් එහි ඇති ප්‍රධාන කාරණාවන් අවබෝධ කරගැනීමට අපට උපකාරී වන අන්දමින්ය.

තෙවනුව, සම්භාව්‍ය හා අවසාන කාල යන අනාගතවාක්‍ය අතර ඇති වෙනස්කම අප විසින් අවබෝධ කරගත යුතුය. එය අපට දානියෙල්හි ඇති අනාවැකි සහ යෙසායා, ආමොස් හා යෙරමියා වැනි ඒවාහි ඇති අනාගතවාක්‍යයන් අතර ඇති වෙනස තේරුම්ගැනීමට ඉවහල් වනු ඇත.

සිව්වැනි කරුණ වශයෙන් අප දානියෙල්හි කාල – අනාගතවාක්‍ය හැදෑරීමේදී අප අවබෝධ කරගත යුතු දෙයක් වන්නේ දානියෙල්හි ඇතුළත් කාල සීමාවන් තුළ වන පරාසය ඉතා දිගු කාල වකවානුවකින් යුක්ත වන බවයි. එමෙන්ම මෙය මනිනු ලබන්නේ දිනකට-වසරක් යන ප්‍රතිපත්තියෙහි සිටිමිනි.

පස්වැනි කරුණ වශයෙන් දානියෙල් පොත අනාගතවාක්‍ය පිළිබඳ තොරතුරු දරමින් එය අපට ඉදිරිපත් කරනවා පමණක් නොව එය අපගේ දෛනික ජිවිතය හා අදාළ දේවල්ද ඉතා පැහැදිලිව ඉදිරිපත් කරයි.

_ජනවාරි 04 වන සබත් දිනය සඳහා සූදානම් වන පිණිස මෙම සතියේ පාඩම අධ්‍යයනය කරන්න._