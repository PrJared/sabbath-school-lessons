---
title:  පැමිණෙන්නාවූ විනාශය ගැන දානියෙල්ගේ අනාවැකිය
date:   31/12/2019
---

පරණ ගිවිසුමෙහි වන අනෙකුත් අනාගතවක්තෘන්ගේ පණිවිඩයට වඩා දානියෙල්හි වාර්තාවන අනාගත කාලමය දර්ශනයන් බොහෝ වෙනස්  වූ ස්වරූපයක් දරන්නේය. දානියෙල්ගේ අනාගතවාක්‍ය අවසාන කාලය ගැන කෙරෙන අනාවැකි වර්ගයට අයත් වේ. කෙසේවෙතත් අනෙකුත් බොහෝ අනාගතවාක්‍යයන් සම්භාව්‍ය ගණයට අයත් වන්නේය. මෙම අනාගතවාක්‍ය කාණ්ඩ දෙකෙහි ඇති මූලික වෙනස පිළිබඳව අවබෝධ කරගැනීම බයිබලීය අනාවැකි නිවැරදිව තේරුම්ගැනීම සඳහා ඉතා වැදගත් වේ.

අවසාන කාලය හා සම්බන්ධ ආනාගතවාක්‍ය මෙය සම්භාව්‍ය යැයි කියැවෙන අනාවැකි වලින් වෙනස් කරන්නාවූ බොහෝ පැහැදිලි ලක්‍ෂණයන් ගෙන් සමන්විත වේ.

දර්ශන හා ස්වප්න අන්තිම කාලය හා සම්බන්ධ අනාගතවාක්‍යයන්හිදී එම පණිවිඩය දිවැසිවරුන්ට ලබාදීම සඳහා දෙවියන්වහන්සේ විසින් ප්‍රධාන වශයෙන් යොදා ගන්නා ලද්දේ දර්ශන සහ ස්වප්නයන්ය . සම්භාව්‍ය අනාවැකි වලදී අනාගතවක්තෘන්ට “ස්වාමීන්වහන්සේගේ වචනය ලැබෙන්නේය – එහිදී දර්ශනද ඇතුළත් විය හැක – එය සම්භාව්‍ය අනාගතවක්තෘන් අතර 1600 වතාවක් පමණ සුළු වෙනස්කම් සහිතව ඇති විය හැකි ප්‍රකාශ වීමකි.

සංයුක්ත සංකේත සම්භාව්‍ය අනාගතවාක්‍යයන්හිදී සංකේත භාවිතය ඉතා සීමිත වන අතර එහිදී යොදා ගනු ලබන්නේ අපගේ ජීවිත වල සැබවින්ම දක්නට ලැබෙන්නාවූ දේවලය. එහෙත් අන්තිම කාල අනාගතවාක්‍යයන්හිදී දෙවියන්වහන්සේ විසින් යොදා ගනු ලැබුවේ දෙබිඩි සතුන් හෝ තටු හා අං සහිත මෘගයන් වැනි මනුෂ්‍ය ලෝකයේ සැබෑකමෙන් ඔබ්බට ගිය රූප හා සංකේත වේ.

දිව්‍යමය ආධිපත්‍ය සහ කොන්දේසි රහිත බව දෙවියන්වහන්සේ සහ ඉශ්‍රායෙල්වරු අතර ඇතිව තිබූ ගිවිසුමෙහි අන්තර්ගතයට මනුෂ්‍යයාගෙන් ලද ප්‍රතිචාර වලට අනුකූලව සම්භාව්‍ය අනාගතවාක්‍ය සම්පූර්ණ වුවද ඊට වෙනස් ආකාරයකින් අවසාන කාල අනාගතවාක්‍ය කොන්දේසි රහිත වන්නේය. දානියෙල්ගේ දින සිට අවසාන මොහොත දක්වා රාජ්‍යයන්හි නැඟීම සහ බිඳ වැටීම ගැන අවසාන කාල අනාගතවාක්‍යයෙහි දෙවියන්වහන්සේ පෙන්වා දෙනසේක. මෙවන් අනාගතවාක්‍ය තුළ මනුෂ්‍ය තෝරාගැනීම් කුමක් වූවද එය නොසලකා හරිමින් සිදුවනු ඇත්තේ දෙවියන්වහන්සේගේ කල් දක්නා නුවණ සහ ආධිපත්‍ය මත ඇති වන්නාවූ දේ පමණක්ය.

`යෝනා 3:3-10 කියවන්න. මෙය සම්භාව්‍ය අනාගනවාක්‍යයක් හෝ අවසාන කාල අනාගනවාක්‍යයක් ලෙස හැඳින්විය හැකිද? ඔබගේ පිළිතුරට හේතු පහදන්න. දානියෙල් 7:6 ගැන ඔබට සිතෙන්නේ කුමක්ද?`

සම්භාව්‍ය අනාගතවාක්‍ය සහ අවසාන කාල අනාගතවාක්‍යා වැනි විවිධ අනාවැකි වර්ග ගැන පුළුල් අවබෝධයක් ලබාගැනීම ඉතා ප්‍රයෝජනවත් වේ. පළමුව, අනාගතවාක්‍යයේ සත්‍යතාව සන්නිවේදනය කරලීම සඳහා දෙවියන්වහන්සේ විවිධාකාර වූ මාර්ග භාවිතා කරන බව මෙවැනි අනාවැකි වර්ග තුළින් අපට දැකිය හැකි වේ (හෙබ්‍රෙව් 1:1). දෙවනුව, එවන් වූ දැනගැන්මක් අපට බයිබලයේ සැබෑ අලංකාරත්වය සහ සංකීරණ බව අගය කිරීමට උපකාරී වේ. තෙවනුව, සම්පූර්ණ බයිබලයේ ඇතුළත් සාක්‍ෂියට අනුකූල වන පරිදි බයිබලීය අනාවැකි අර්ථ නිරූපනය කිරීමට සහ ‘සැබෑවේ වචනය” (2 තිමෝති 2:15) නිවැරදිව පැහැදිලි කිරීමටද අපට එම දැනුම උපකාරී වන්නේය.

`හොෂෙයා 3:4,5; ආමොස් 8:10 සහ සෙකරියා 9:1 වැනි පද පාදක කරගනිමින් ඇතැම් ක්‍රිස්තියානිවරු ලෝක ඉනිහාසයේ අවසාන සිදුවීම් පෙළ මැදුපෙරදිග තුළ දිගහැරෙනු ඇතැයි බලාපොරොත්තු වෙති. මෙම අර්ථ නිරෑපණයෙහි යම් ගැටළුවක් ඇතැයි ඔබට සිතෙන්නේද? මෙම වාක්‍ය සහ සම්භාව්‍ය අනාගතවාක්‍ය පිළිබඳව වන අවබෝධය උපකාරී විය හැක්කේ කෙසේද?`