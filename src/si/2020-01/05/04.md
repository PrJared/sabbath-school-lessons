---
title:  මහොත්තමයාණන් විසින් බලය පවත්වන සේක
date:   28/01/2020
---

නෙබුකද්නෙශර් රජුගේ දැඩිවූ අහංකාරත්වය ස්වර්ගීය ආඥාව නිකුත් වීමට සැලැස්වීය (දානියෙල් 4:28-33). රජු මාළිගයේ උඩ සක්මන් කරමින් සිටින අතර සහ තමාවම තම සාර්ථකත්වයන් උදෙසා වර්ණනා කරමින් සිටින්නාවූ අතරේදී ඔහුව එක්තරා මානසික පීඩා තත්ත්වයකට ගොදුරු විය. මෙය රජු විසින් තම රාජකීය වාසයෙන් මුදාලීමට තරම් දරුණු තත්ත්වයක් විය. මෙය මානසික රොගී තත්ත්වයක් වූ සායනික ලයිකැන්ත්‍රොෆි (clinincal lycanthrop ) හෝ සෝන්ත්‍රොෆි (zoanthropy) යන්නෙන් පෙළෙන්නට ඇත. මෙවන් රොගී තත්ත්වයක් තුළ එම රොගීන් තමා සත්ත්වයෙක් හෝ ද්‍රව්‍යයක් යැයි වරදවා හඳුනාගනිමින් ඒ අනුව හැසිරෙති. වර්තමානයේදී මෙම රෝගී තත්ත්වය හැඳින්වෙන්නේ (වර්ග ප්‍රතික්ෂේපය) එහිදී රෝගියා තම ශරීරය නිවැරදි වර්ගයට අයත් නොවන බවට එන හැඟීමට ප්‍රතිචාර දක්වමින් තම ආශාවේ හැටියට එම සත්ත්වයා මෙන් හැසිරෙන්නේය.

`2 රාජාවලිය 20:2-5, යෝනා 3:10, සහ යෙරෙමියා 18:7, 8 කියවන්න. මෙම වාක්‍යයන් තුළින් රජුට තම දඬුවම වළක්වාගැනීමට තිබූ අවස්ථාවන් ගැන පැවසෙන්නේ කුමක්ද?`

අවාසනාවන්ත ලෙස නෙබුකද්නෙශර් රජු තම පාඩම උගත්තේ අසීරු මාර්ගයෙනි. රාජ්‍ය බලය දරන්නාවූ විට දෙවියන්වහන්සේ සමඟ ඇති සම්බන්ධතාවය පිළිබඳව මෙනෙහි කිරීමට රජුට හැකියාව නොමැත්තේය. ඒ අනුව රජුගේ රාජ්‍ය බලය පහ කිරීම තුළින් සහ මෘගයන් සමඟ වාසය කිරීමට හැරීමෙන් දෙවියන්වහන්සේ රජුට තමන්වහන්සේ තුළ වන ඔහුගේ සම්පූර්ණ රඳා පැවැත්ම ඔහුට අවබෝධ කරගනිමින් පිළිගැනීමට අවස්ථාව සලසා දෙනසේක. තවදුරටත් දෙවියන්වහන්සේ උඩඟු වූ රජුට ඉගැන්වීමට අපේක්ෂා කරනු ලබන එකම පාඩම නම් “ස්වර්ගය විසින් බලය පවත්වන බව” (දානියෙල් 4:26) එසේය, රජු මත වූ විනිශ්චය තුළ වඩා පුළුල් වූ අරමුණක් දෙවියන්වහන්සේ විසින් නිර්මාණය කර තිබු බව ස්වර්ගීය තැනැන්වහන්සේ විසින් ප්‍රකාශ කරන ලද ආඥාවෙන් පැහැදිලිව පෙනී යන්නේය: “මනුෂ්‍යයන්ගේ රාජ්‍යය කෙරෙහි මහෝත්තමයාණන් වහන්සේ බලය පවත්වා, තමන් කැමති කෙනෙකුට ඒක දී, මනුෂ්‍යයන්ගෙන් නීචයෙකු නමුත් එය කෙරෙහි පත්කරන බව ජීවත්ව සිටින අය දැනගන්න පිණස, මේ තීන්දුව රැකවලුන්ගේ නියමයෙන්ද මේ ආඥාව ශුද්ධ තැනැත්තන්ගේ වචනයෙන්ද වන්නේයයි කීවේය” (දානියෙල් 4:17).

වෙනත් වචනයෙන් පවසනුයේ නම් නෙබුකද්නෙශර් රජුට යොමු කරන ලද විනය මඟ අප සියල්ලන්ටද අදාළ වන්නේය. ඒ අප සියලු දෙනාම අයත් වන්නේ “ජීවමානවූ තැනැත්තා” ගේ කාණ්ඩයට වන බැවිනි. අප ඉගෙන ගත යුතු ප්‍රධානතම පාඩම කෙරෙහි අපගේ අවධානය වඩාත් යොමු කළ යුතුය. එනම් “මනුෂ්‍ය රාජ්‍යයේ පාලනය ඇත්තේ මහෝත්තමයාණන් අත වන බවයි.”

`“මහෝත්තමයාණන් වහන්සේ විසින් පාලනය කරන බව” දැන සිටීම අප උගත යුතු වැදගන් පාඩමක් වන්නේ ඇයි? මෙම දැනුම මත යම් මොහොතකදී අපට බලය පෙන්විය හැකි ඇතැමෙකුට අප සලකන ආකාරය වෙනස් විය හැක්කේ කෙසේද?`