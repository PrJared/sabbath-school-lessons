---
title:  Til videre studium
date:  03/04/2020
---

Ellen White, Mod en bedre fremtid, ”Det sikre værn“, s 480-487;Jesu liv, ”Jeres hjerte må ikke forfærdes“, s. 483-496.

”Gud har i sit ord overdraget menneskene den kundskab, som er nødvendig for deres frelse, og Den hellige Skrift bør betragtes som en autoritativ, ufejlbarlig åbenbaring af Guds vilje. Skriften er standarden for karakteren. Den åbenbarer den kristne lære, og det er ud fra Skriften, at menneskene skal bedømme deres erfaringer“ (Ellen White, Mod en bedre fremtid, s. 12).

Mange har mistet livet, fordi de holdt fast ved Guds Ord og forblev trofaste mod det. Det gjorde også den engelske præst, Dr. Rowland Taylor, som modsatte sig indførelsen af den katolske messe i sit distrikt Hadley i England under dronning Mary Tudor (Maria den Blodige). Efter at han blev smidt ud af kirken og hånet for sin loyalitet mod Skriften, appellerede han personligt til biskoppen i Winchester, som også var Englands finansminister. Men denne fik ham kastet i fængsel og til sidst henrettet. Kort før sin død i 1555 udtalte han følgende: ”Gode borgere! Jeg har ikke undervist jer i andet end Guds hellige Ord og de lærdomme, som jeg har hentet fra Guds velsignede bog, den hellige Bibel. I dag er jeg kommet hertil for at besegle det med mit blod“ (John Foxe, The New Foxe’s Book of Martyrs, 1997 udgave, side 193). Lige før ilden blev tændt, og Taylor døde på bålet, kunne man høre ham citere Salme 51.

**Spørgsmål til drøftelse**:

`1.	Hvordan bekræfter profetier Bibelens guddommelige oprindelse? Hvordan kan opfyldelsen af disse profetier stadfæste os i troen?`

`2.	Hvorfor er beviserne for, at Jesus er Messias, så overbevisende? Se spørgsmålet til sidst i tirsdagsafsnittet.`

`3.	Jesus og hans apostle udviste en urokkelig tro på Skriftens pålidelighed og guddommelige autoritet. Hvor mange gange henviste fx Jesus selv til Skriften og udtalte med henvisning til sig selv, at Skriften måtte gå i opfyldelse? Se fx Matt 26,54.56; Mark 14,49; Luk 4,21; Joh 13,18; Joh 17,12. Hvis Jesus selv tog Skriften, i hans tilfælde Det Gamle Testamente, så alvorligt, især i forhold til opfyldte profetier, hvordan bør vores holdning som kristne da være til Bibelen?`