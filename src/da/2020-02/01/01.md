---
title:  Vores enestående bibel
date:  28/03/2020
---

> <p>Ugens vers</p>
> ”Dine ord er en lygte for min fod, et lys på min sti“ (Sl 119,105).

**Introduktion**

Bibelen er enestående. Den består af 66 bøger, skrevet over en periode på 1500 år på tre forskellige kontinenter (Asien, Afrika og Europa) af over 40 forskellige forfattere. Ingen anden hellig eller religiøs bog er som den. Den er trods alt Guds Ord.

Der findes over 24.600 bevarede nytestamentlige manuskripter fra de første fire århundreder efter Kristus. Til sammenligning findes der syv af Platons originalmanuskripter, otte af Herodots og lidt mere end 260 overlevende kopier af Homers Iliaden. Vi har altså et stærkt bevis for den nytestamentlige teksts ægthed.

Bibelen er den første bog, man ved, blev oversat, den første bog i den vestlige verden, der blev trykt og udgivet, og den første bog, der er blevet udbredt i så stort omfang og på så mange sprog, at den i dag kan læses af 95 % af jordens befolkning.

Bibelen er også enestående med hensyn til dens indhold og budskab, som fokuserer på Guds frelsesgerninger i jordens historie. Historien er sammenkædet med profetier, som forudsiger Guds fremtidige planer og hans evige rige. Den er Guds levende Ord; for den samme Guds Ånd, som inspirerede Skriften (2 Tim 3,16-17) bliver lovet til de troende i dag, så han kan vejlede os i hele sandheden (Joh 14,16-17; Joh 15,26; Joh 16,13).

**Ugens tekster**

- 5 Mos 32,45-47
- 1 Mos 49,8-12
- Es 53,3-7
- 1 Kor 15,3-5.51-55
- Rom 12,2