---
title:  Bibelen – den afgørende kilde for vores teologi
date:  18/04/2020
---

> <p>Ugens vers</p>
> ”‘Til belæringen og til budskabet’“ (Es 8,20).

**Introduktion**

Der er ingen kristne kirker, der ikke bruger Bibelen som støtte til deres trospunkter. Men Skriftens rolle og autoritet i teologien er ikke den samme i alle kirker. Bibelens rolle kan faktisk variere meget fra det ene kirkesamfund til det andet. Dette er et vigtigt, men kompliceret emne, og vi vil se på det ved at studere fem forskellige betydningsfulde kilder, som influerer vores forståelse af Skriften: tradition, erfaring, kultur, fornuft og Bibelen selv.

Disse kilder spiller en betydningsfuld rolle i al teologi og i alle kirker. Vi er alle en del af forskellige traditioner og kulturer, som påvirker os. Vi har alle erfaringer, som danner vores tanker, og påvirker vores forståelse. Vi har alle et sind til at tænke og vurdere med. Vi læser alle Bibelen og bruger den til at forstå Gud og hans vilje.

Hvilken af disse kilder eller en kombination af dem er den afgørende autoritet for, hvordan vi fortolker Bibelen, og hvordan bruges de i forhold til hinanden? Den måde, vi prioriterer enten en eller flere af disse kilder, fører til meget forskellige resultater. Derfor lægger vi vægt på forskellige ideer. Og det vil i sidste ende afgøre retningen af hele vores teologi.

**Ugens tekster**

- Mark 7,1-13;
- Rom 2,4
- 1 Joh 2,15-17
- 2 Kor 10,5-6;
- Joh 5,46-47
- Joh 7,38