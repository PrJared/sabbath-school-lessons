---
title:  Til videre studium
date:  24/04/2020
---

Ellen White, Mod en bedre fremtid, ”Det sikre værn“, s. 480-487.

Tradition, erfaring, kultur, fornuft og Bibelen selv er alt sammen til stede i vores betragtninger over Guds Ord. Det afgørende spørgsmål er: Hvilke af disse kilder har det afgørende ord og den ultimative autoritet i vores teologi? En ting er at bekræfte Bibelen, men det er noget helt andet at lade Bibelen gennem Helligåndens arbejde få lov til at indvirke på og forandre vores liv.

”Gud har i sit ord overdraget menneskene den kundskab, som er nødvendig for deres frelse, og Den hellige Skrift bør betragtes som en autoritativ, ufejlbarlig åbenbaring af Guds vilje. Skriften er standarden for karakteren. Den åbenbarer den kristne lære, og det er ud fra Skriften, at menneskene skal bedømme deres erfaringer“ (Ellen White, Mod en bedre fremtid, s. 12).

**Spørgsmål til drøftelse**:

`1.	Hvorfor er det lettere at holde fast ved detaljer i menneskelige traditioner end at leve efter Guds lovs ånd: at elske Herren vor Gud med hele mit hjerte og sjæl og sind og min næste som mig selv (se Matt 22,37-40)?`

`2.	Drøft jeres svar på spørgsmålet i søndagsafsnittet i klassen. Hvilken rolle bør tradition spille i vores kirke? Hvilke velsignelser og udfordringer kan du se i forbindelse med religiøse traditioner?`

`3.	Hvordan kan vi sikre os, at traditioner ikke fortrænger Guds skrevne ord som vores afgørende norm og autoritet?`

`4.	Forestil dig, at nogen påstår at have haft en drøm, hvor Herren talte til dem og sagde, at søndag er den sande hviledag efter Det Nye Testamentes tid. Hvordan ville du reagere på en sådan person, og hvad lærer en sådan historie os om, hvordan erfaring altid må prøves med Guds Ord?`

`5.	Tal sammen i klassen om den kultur, jeres menighed er omgivet af. Hvilken indflydelse har den kultur på jeres tro? Hvilke eksempler kan vi finde i historien, hvor kultur i høj grad påvirkede menighedsmedlemmernes handlinger på en måde, som vi, når vi i dag ser tilbage, kan se, var negativ? Hvad kan vi lære af det i dag, så vi ikke begår de samme fejl?`