---
title:  Bibelens oprindelse og natur
date:  04/04/2020
---

> <p>Ugens vers</p>
> ”Derfor takker vi også Gud uophørligt. For da I modtog Guds ord, som I hørte af os, tog I ikke imod det som menneskeord, men som det, det i sandhed er, Guds ord, og det virker i jer, som tror“ (1 Thess 2,13).

**Introduktion**

Vores måde at opfatte og se Bibelens oprindelse og natur har stor betydning for den rolle, Bibelen kommer til at spille i vores personlige liv og i vores kirke. Vores måde at forstå og fortolke Bibelen bliver i høj grad dannet og påvirket af vores forståelse af åbenbaring og inspiration. Når vi ønsker at forstå Skriften ret, må vi først lade Bibelen selv bestemme de grundlæggende parametre for, hvordan den skal behandles. Vi kan ikke studere matematik ved at benytte de empiriske metoder, man benytter i biologi eller sociologi. Vi kan ikke studere fysik med de samme redskaber, som vi bruger til at studere historie. På samme måde kan vi ikke opdage og forstå Bibelens åndelige sandheder korrekt ved at anvende ateistiske metoder, der betragter Bibelen, som om Gud ikke er til. Vores fortolkning af Bibelen må i stedet tage Guds Ords guddommelige-menneskelige dimension alvorligt. Det er derfor nødvendigt for en rigtig forståelse af Skriften, at vi studerer Bibelen i tro fremfor med en metodemæssig skepsis eller tvivl.

I denne uge skal vi se på nogle af de grundlæggende sider ved Bibelens oprindelse og natur, som vil have indflydelse på vores fortolkning og forståelse af den.

**Ugens tekster**

- 2 Pet 1,19-21
- 2 Tim 3,16-17
- 5 Mos 18,18
- 2 Mos 17,14
- Joh 1,14
- Hebr 11,3.6