---
title:  Til videre studium
date:  10/04/2020
---

Selv om Bibelen er af afgørende betydning for vores tro, vil den alene ikke have nogen åndelig værdi for os, hvis ikke Helligånden påvirker vores sind og hjerte, mens vi læser og studerer den.

”Gud har i sit ord overdraget menneskene den kundskab, som er nødvendig for deres frelse, og Den hellige Skrift bør betragtes som en autoritativ, ufejlbarlig åbenbaring af Guds vilje. Skriften er standarden for karakteren. Den åbenbarer den kristne lære, og det er ud fra Skriften, at menneskene skal bedømme deres erfaringer … Men skønt Gud har åbenbaret sin vilje for menneskene i sit ord, er Helligåndens stadige nærværelse og vejledning ikke overflødig – tværtimod. Vor frelser lovede, at Ånden ville gøre hans tjenere modtagelige for Ordet, kaste lys over det og vise, hvorledes det skulle anvendes i praksis. Da det er Guds ånd, der har inspireret Bibelen, kan der umuligt være uoverensstemmelse mellem Åndens og Ordets undervisning“ (Ellen White, Mod en bedre fremtid, s. 12).

**Spørgsmål til drøftelse**:

`1.	Hvorfor åbenbarer Guds sig selv og sin vilje for os? Hvorfor har vi brug for åbenbaring?`

`2.	Hvordan åbenbarer Gud sig? Gud bruger forskellige måder til at åbenbare forskellige ting om sig selv. Han gør det på en mere generel måde i naturen, men mere specifikt gennem drømme (Dan 7,1), syner (1 Mos 15,1), tegn (1 Kong 18,24.38) og gennem sin søn Jesus Kristus (Hebr 1,1-2). Har Gud åbenbaret sig for dig personligt? Del evt. din erfaring.`

`3.	Nogle bibelforskere afviser mange af Bibelens lærdomme og anser beretningerne for at være myter. Skabelsesberetningen, Adam og Eva som historiske personer, udgangen fra Egypten og hændelserne i Daniels Bog er eksempler fra Det gamle Testamente, der betragtes som opdigtede historier, hvis eneste hensigt er, at lære os åndelige sandheder. Hvad sker der i forhold til at at have Bibelen som trosgrundlag, hvis man antager den holdning?`

`4.	Vi tror, at Bibelen åbenbarer Guds vilje, og at Gud ønsker vores hjælp til at gøre hans vilje kendt og fortælle de gode nyheder om frelsen i Jesus Kristus. Hvilken slags Gud ser andre mennesker, når de betragter dig?`