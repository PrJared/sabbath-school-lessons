---
title:  Til videre studium
date:  22/05/2020
---

Ellen White, Patriarker og profeter, ”Skabelsen“, s. 17-2; ”Ugens oprindelse“, s. 22-25.

”De akkumulerede beviser, baseret på sammenlignende, litterære, sproglige og andre overvejelser stemmer overens på ethvert niveau og fører til den ene konklusion, at betegnelsen yôm, ’dag’ i Første Mosebog 1 konsekvent betyder en bogstavelig dag på 24 timer.

Forfatteren af 1 Mos 1 kunne ikke have fremkommet med mere omfattende og alt inkluderende måder at udtrykke tanken om en bogstavelig ‘dag’ end dem, der er blevet valgt“ (Gerhard F. Hasel, Origins 21/1 [1994], ”The ’Days’ of Creation in Genesis 1: Literal ’Days’ or Figurative ‘Periods/Epochs’ of Time?”, s. 30-31).

”Med mindre de vejledes af Guds Ord, bliver de største hjerner forvirrede i deres forsøg på at undersøge forholdet mellem videnskab og åbenbaring. Skaberen og hans værk ligger ud over deres fatteevne; og fordi disse ting ikke kan forklares ved naturlove, bliver Bibelens historie erklæret som upålidelig“ (Ellen White, Testimonies for the Church, 8. bd., s. 258).

**Spørgsmål til drøftelse**:

`1.	Hvor ofte ser vi, at det, Ellen White beskriver i citatet herover, sker, selv blandt bekendende kristne i dag?`

`2.	Hvorfor er det umuligt at tage Bibelen alvorligt samtidigt med, at man accepterer teistisk udviklingslære? Hvordan kan man forklare korset i lyset af, hvad Paulus skrev (se Rom 5) om den direkte forbindelse mellem Adams fald og død og Jesu kors?`

`3.	Hvis Bibelen er Guds åbenbaring, bliver den troendes tro og øjne da ikke åbnet for den større virkelighed, som udtrykkes i Skriften? Hvordan kan kristne omtales som snæversynede, når de åbner deres sind for Skriftens sandheder, der er åbenbaret af en evig Gud? Er et ateistisk, materialistisk verdenssyn mindre snævert end det kristne verdenssyn?`

`4.	Hvordan kan vi, som kristne, der er trofaste over for Guds Ord, hjælpe dem, som kæmper med spørgsmål om seksuel identitet? Hvorfor må vi aldrig være dem, der kaster med sten, selv mod mennesker, der ligesom kvinden, der var grebet i hor, er skyldige?`