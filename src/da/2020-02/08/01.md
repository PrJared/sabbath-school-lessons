---
title:  Første Mosebog som grundlag, 1. del
date:  16/05/2020
---

> <p>Ugens vers</p>
> ”I begyndelsen var Ordet, og Ordet var hos Gud, og Ordet var Gud. Han var i begyndelsen hos Gud. Alt blev til ved ham, og uden ham blev intet til af det, som er. I ham var liv, og livet var menneskers lys“ (Joh 1,1-4).

**Introduktion**

De første kapitler i Første Mosebog er grundlæggende for resten af Skriften. Bibelens vigtigste lære og trospunkter har deres grundlag i de kapitler. Der finder vi Guddommens natur, idet den arbejder sammen som Faderen, Sønnen (Joh 1,1-3; Hebr 1,1-2) og Ånden (1 Mos 1,2) i at skabe verden og alt, som er i den, og som kulminerer med skabelsen af menneskene (1 Mos 1,26-28). Første Mosebog introducerer os også for sabbatten (1 Mos 2,1-3), det ondes oprindelse (1 Mos 3), Messias og frelsesplanen (1 Mos 3,15), den store verdensomspændende vandflod (1 Mos 6-9), pagten (1 Mos 1,28; 2,2-3.15-17; 9,9-17; 1 Mos 15), spredningen af folk og sprog (1 Mos 10 og11) og den slægtstavle, der danner rammen om bibelsk kronologi fra skabelsen til Abraham (1 Mos 5 og 11). Kraften i Guds talte ord (1 Mos 1,3; 2 Tim 3,16; Joh 17,17), menneskenes natur (1 Mos 1,26-28), Guds karakter (Matt 10,29-30), ægteskab mellem en mand og en kvinde (1 Mos 1,27-28; 2,18.21-25), forvaltning af jorden og dens resurser (1 Mos 1,26; 2,15.19) og løftet om håbet om en ny skabelse (Es 65,17; 66,22; Åb 21,1) bygger alle på de første kapitler i Første Mosebog, som vi skal studere i denne og næste uge.

**Ugens tekster**

- Joh 1,1-3
- 1 Mos 1,3-5
- 2 Mos 20,8-11
- Åb 14,7
- Matt 19,3-6
- Rom 5,12