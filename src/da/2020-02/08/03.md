---
title:  Skabelsesdagene
date:  18/05/2020
---

I den seneste tid har der været en tendens til ikke at opfatte skabelsesugen som bogstavelig, men som en metafor, en lignelse eller til og med en myte. Denne tanke er opstået i evolutionsteoriens kølvand, hvor man tager lange tidsperioder for givet for at forklare liv på vores planet.

`Hvad lærer Bibelen om det emne? Hvorfor skal ”dagene“ i skabelsesberetningen i 1 Mos 1 opfattes som bogstavelige dage, ikke som figurative?`

`Læs 1 Mos 1,3-5 2 Mos 20,8-11. Hvordan bruges udtrykket ”dag“ i disse sammenhænge?`

Det hebraiske ord yôm, som betyder ”dag“, bliver hele tiden brugt om en bogstavelig dag i hele skabelsesberetningen. Der er intet i skabelsesberetningen, der antyder, at der menes noget andet end bogstavelige dage, som vi opfatter dem i dag. Nogle forskere, som mener, at dagene ikke er bogstavelige, er faktisk nødt til alligevel at indrømme, at forfatterens hensigt var at beskrive bogstavelige dage.

Det er interessant, at Gud selv giver navn til denne første tidsenhed (1 Mos 1,5). Yôm, eller dag, defineres med sætningen ”så blev det aften, og det blev morgen“ (1 Mos 1,5.8. etc.). Ordet bruges i ental, ikke i flertal, og betyder en enkelt dag.

De syv dage i skabelsesugen skal derfor forstås som en fuldendt tidsenhed. Den introduceres med grundtallet ’echad (”en“) efterfulgt af ordenstal (anden, tredje, fjerde, osv.). Dette mønster indikerer en fortløbende rækkefølge af dage, som kulminerer med den syvende. Der er ingen indikation i brugen af ord eller i selve den narrative form på, at der skulle være afstand mellem disse dage. Skabelsens syv dage er syv dage, som vi forstår dage i dag.

Den bogstavelige forståelse af dag blev også taget for givet, da Guds med sin egen finger skrev det fjerde bud. Det indikerer, at grundlaget for den ugentlige sabbatshvile på den syvende dag bygger på rækkefølgen af bogstavelige dage i skabelsesugen.

`Til at tænke over. Skabelsesberetningen i Første Mosebog er ikke den eneste skabelse i Bibelen. Der er også en genskabelse ved Jesu genkomst, hvor Gud vil forvandle det forgængelige til uforgængeligt ”i ét nu, på et øjeblik, ved den sidste basun“ (1 Kor 15,52). Hvis Gud kan genskabe på et øjeblik, hvorfor skulle han bruge milliarder af år på den første skabelse, som teistisk evolution lærer?`