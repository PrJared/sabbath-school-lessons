---
title:  Sabbatten og skabelsen
date:  19/05/2020
---

I dag er den syvende dag som sabbat under kraftigt angreb både i verdslige og religiøse samfund. Det kan ses i globale forretningsvirksomheders arbejdsskemaer; i forsøget på at forandre kalenderen i mange europæiske lande, hvor mandagen er den første dag i ugen og søndag er den syvende: og ved den seneste pavelige udtalelse om klimaændring, hvor sabbatten på den syvende dag blive kaldt ”den jødiske sabbat“, og hvor han opfordrer verden til at fejre en hviledag for at mildne global opvarmning (Pave Frans, Laudato Si’, Vatican City: Vatican Press, 2015, s. 172-173).

`Læs 1 Mos 2,1-3 2 Mos 20,8-11 Mark 2,27 Åb 14,7. Hvilken sammenhæng er der mellem opfattelsen af skabelsesugen og det fjerde bud? Hvordan hænger det sammen med de tre engles budskaber?`

Bibelen siger: ”På den syvende dag var Gud færdig med det arbejde, han havde udført“ (1 Mos 2,2). Mange kreationister i dag fremhæver Guds skabergerning i skabelsens seks dage, men de undlader at anerkende, at Guds gerning ikke sluttede på den sjette dag. Hans arbejde endte, da han skabte sabbatten. Derfor siger Jesus: ”Sabbatten blev til for menneskets skyld, og ikke mennesket for sabbattens skyld“ (Mark 2,27). Jesus kunne komme med denne autoritative udtalelse, fordi han skabte sabbatten som et evigt tegn og segl på Guds pagt med sit folk. Sabbatten var ikke kun for jøderne, men for hele menneskeheden.

Første Mosebog indikerer tre ting, som Jesus gjorde efter, at han skabte sabbatten. For det første ”hvilede“ han (1 Mos 2,2), og gav os et guddommeligt eksempel på hans ønske om at hvile sammen med os. For det andet ”velsignede“ han den syvende dag (1 Mos 2,3). I skabelsesberetningen bliver dyrene velsignet (1 Mos 1,22), og Adam og Eva bliver velsignet (1 Mos 1,28), men den eneste dag, der specielt bliver velsignet, er den syvende. For det tredje ”helligede“ Gud den (1 Mos 2,3), eller ”gjorde den hellig“.

Ingen anden dag i Bibelen får disse betegnelser. Disse tre handlinger gentages i det fjerde bud, da Gud skrev med sin egen finger og pegede tilbage til skabelsen som grundlaget for sabbatten (2 Mos 20,11).

`Til at tænke over. I Åb 14,7 og 2 Mos 20,11 nævnes sabbatsbuddet direkte som grundlaget for at tilbede Skaberen. Hvad er den direkte forbindelse mellem sabbatten og begivenhederne i de sidste tider?`