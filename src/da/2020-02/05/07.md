---
title:  Til videre studium
date:  01/05/2020
---

Ellen White, Uddannelse, ”Bibelkundskab og bibelstudium“, s. 187-194; Selected Messages, 3. bd., ”The Primacy of the Word“, s. 29-33.

”Den, som studerer Bibelen, burde opdrages til at nærme sig den med et lærevilligt sind. Vi skal ransage den, ikke for at finde beviser, som kan støtte vore meninger, men for at få at vide, hvad Gud vil sige os. Sand bibelkundskab kan kun forstås ved hjælp af den Ånd, ved hvem ordet blev givet. Og for at erhverve denne kundskab må vi leve af den. Vi må adlyde alt, hvad Guds ord befaler… Studiet af Bibelen kræver vores flittigste bestræbelser og ihærdig tænken. Ligesom guldgraveren graver efter de gyldne skatte i jorden, sådan må vi alvorligt og utrætteligt søge efter skattene i Guds ord“ (Ellen White, Uddannelse, s. 190-191).

”Når du gør Bibelen til din mad og drikke, når du gør dens principper til din karakters elementer, vil du blive bedre i stand til at vide, hvordan du skal modtage råd fra Gud. Jeg ophøjer det dyrebare ord for jer i dag. Lad være med at gentage, hvad jeg har sagt og sige: ‘Søster White har sagt dette,’ og ‘søster White har sagt hint.’ Find ud af, hvad Israels Herre og Gud siger, og følg dernæst det, han befaler“ (Ellen White, Selected Messages, 3. bd., s. 33).

**Spørgsmål til drøftelse**:

`1.	Hvilke forkerte trospunkter har nogle mennesker, fordi de kun har set på nogle få udvalgte tekster i stedet for alt det, Bibelen siger om et emne?`

`2.	I Matt 11,11 sagde Jesus om Johannes Døber: ”Sandelig siger jeg jer: Blandt kvindefødte er der ikke fremstået nogen større end Johannes Døber. Men den mindste i Himmeriget er større end han.“ Jesus henviste her til en profet, som ikke har skrevet en bog i Bibelen. Alligevel sagde han disse positive ting om ham. Hvad siger det om, hvorfor en profet ikke behøver at have en bog med i Bibelen, men alligevel kan være en sand profet? Hvad kan vi syvendedags adventister lære af det?`

`3.	Adventister er ikke de eneste, som hævder, at Bibelen er den afgørende autoritet. Andre kirkesamfund gør det samme. Hvordan kan vi forklare de modstridende trospunkter, som andre kristne påstår også findes i Bibelen?`