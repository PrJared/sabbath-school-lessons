---
title:  Ved Skriften alene– Sola Scriptura
date:  25/04/2020
---

> <p>Ugens vers</p>
> ”For Guds ord er levende og virksomt og skarpere end noget tveægget sværd; det trænger igennem, så det skiller sjæl fra ånd og marv fra ben og er dommer over hjertets tanker og meninger“ (Hebr 4,12).

**Introduktion**

Den protestantiske påstand ”Ved Skriften alene“ (sola Scriptura) ophøjede Skriften til at være den eneste standard og afgørende kilde for teologi. I modsætning til romerskkatolsk teologi, som understreger Skriften og traditionen, understregede den protestantiske tro nøgleordet ”alene“; det vil sige, at Skriften alene er den endelige og afgørende autoritet, når det gælder tro og lære.

Det var Bibelen, som gav den afgørende kraft og autoritet til den protestantiske reformation i dens oprør mod Rom og de fejl, Romerkirken i århundreder havde forkyndt. Mod en allegorisk fortolkning af Skriften, hvor mange forskellige meninger blev læst ind i den bibelske tekst, understregede de protestantiske reformatorer vigtigheden af en grammatisk-historisk forståelse af Bibelen, som tog den bibelske teksts grammatik og bogstavelige betydning alvorligt.

I denne uge skal vi se mere detaljeret på sola Scriptura. Vi vil se, at sola Scriptura indebærer nogle grundlæggende principper for bibelforståelse, som er uundværlige for en rigtig forståelse af Guds Ord. Som protestanter må vi holde fast ved Bibelen som den ultimative autoritet for vores trospunkter.

**Ugens tekster**

- 1 Kor 4,1-6
- Tit 1,9
- 2 Tim 1,13
- Mark 12,10.26
- Luk 24,27.44-45
- Es 8,20