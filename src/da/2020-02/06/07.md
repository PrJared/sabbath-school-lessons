---
title:  Til videre studium
date:  08/05/2020
---

Ellen White, Vejen til Kristus, ”Hvad gør man med tvivl?“ s. 117-127 Dokumentet Methods of Bible Study: Sec. 1: ”Bible Study: Presuppositions, Principles, and Methods“ Sec. 2: ”Presuppositions Arising for the Claims of Scripture“ and Sec. 3: ”Principles for Approacing the Interpretation of Scriptuer“ (adventistbiblicalresearch.org/materials/bible-interpretation-hermeneutics/methods-bible-study).

”I dit studium af ordet skal du lægge dine forudfattede meninger og nedarvede og fremelskede ideer fra dig ved undersøgelsens dør. Du vil aldrig nå frem til sandheden, hvis du studerer Skriften for at bekræfte dine egne ideer. Læg disse fra dig ved døren og gå med et oprigtigt hjerte ind for at høre, hvad Herren har at sige til dig. Når den ydmyge sandhedssøger sidder ved Kristi fødder og lærer af ham, giver ordet ham forståelse. Til dem, der i deres egen indbildskhed føler sig for vise til at studere Bibelen, siger Kristus: Du må blive ydmyg af hjerte, hvis du ønsker at få visdom til frelse.

Lad være med at læse ordet i lys af tidligere meninger; men gransk ordet nøje og under bøn med et sind renset for fordomme. Hvis du bliver overbevist, mens du læser, og du opdager, at de meninger, du sætter højt, ikke er i overensstemmelse med ordet, skal du ikke forsøge at få ordet til at passe med dine meninger. Du skal lade dine meninger tilpasse sig ordet. Lad ikke det, du tidligere har troet eller gjort, styre din forståelse. Luk dit sinds øjne op og se de smukke ting i loven. Find ud af, hvad der er skrevet, og stil derefter dine fødder på den evige klippe“ (Ellen White, Messages to Young People, s. 260).

**Spørgsmål til drøftelse**:

`1.	Hvilken indflydelse har vores verdensopfattelse, uddannelse og kultur på vores fortolkning af Skriften? Hvorfor er det vigtigt for os at være opmærksom på de ydre indflydelser, som vi helt automatisk tager med i vores fortolkning af Bibelen?`

`2.	Vi er alle syndere og negativt påvirket af synd. Hvordan kan synd påvirke den måde, vi læser Bibelen på? Kan et ønske om at gøre noget, der bliver fordømt i Bibelen, få os til at læse Bibelen på en fordrejet måde?`

`3.	Hvordan kan en større forståelse af de bibelske tidsperioder og kulturer hjælpe os til bedre at forstå visse dele af Bibelen?`