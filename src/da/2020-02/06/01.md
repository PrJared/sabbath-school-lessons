---
title:  Hvorfor fortolkning er nødvendig
date:  02/05/2020
---

> <p>Ugens vers</p>
> ”Men uden tro er det umuligt at behage ham; for den, som kommer til Gud, må tro, at han er til og lønner dem, som søger ham“ (Hebr 11,6).

**Introduktion**

At læse Bibelen betyder også at fortolke den. Men hvordan gør vi det? Hvilke principper benytter vi? Hvordan skal vi for eksempel forholde os til de forskellige slags skrifter, vi finder i Bibelen? Er fx det afsnit, vi læser, en lignelse, en profetisk-symbolsk drøm eller en historisk beretning? Vores svar på sådanne vigtige spørgsmål om genre i Bibelen forudsætter i sig selv en fortolkning.

Fra tid til anden benytter mennesker Bibelen som et slags guddommeligt orakel: de åbner Bibelen på må og få for at finde et vers, som de håber vil give dem et svar. Men en tilfældig sammenkædning af bibelvers, som man finder, kan føre til meget mærkelige og forkerte konklusioner.

Da en mand fx forlod sin kone til fordel for en anden kvinde, fandt hans kone stor trøst i følgende tekst: ”Jeg sætter fjendskab mellem dig og kvinden“ (1 Mos 3,15). Ud fra denne tekst var hun overbevist om, at hendes mands sidespring ikke ville vare ved!

Enhver tekst brugt uden for dens sammenhæng bliver hurtigt en undskyldning for ens egen agenda og ideer. Derfor er der et stort behov for ikke kun at læse Bibelen, men også at fortolke den rigtigt.

**Ugens tekster**

- Luk 24,36-45
- 1 Kor 12,10
- 1 Kor 14,26
- ApG 17,16-32
- Joh 12,42-43