---
title:  Jesus’ og apostlenes syn på Bibelen
date:  11/04/2020
---

> <p>Ugens vers</p>
> ”Men han svarede: ‘Der står skrevet: ›Mennesket skal ikke leve af brød alene, men af hvert ord, der udgår af Guds mund’“ (Matt 4,4).

**Introduktion**

I vores postmoderne tid er Bibelen desværre i stor grad blevet genfortolket gennem en filosofisk linse, som både sætter spørgsmålstegn ved dens inspiration og dens autoritet. Bibelen opfattes faktisk kun som ideer fra mennesker, der levede i en forholdsvis primitiv kultur, og som umuligt kunne forstå verden, som vi gør det i dag. Samtidigt er det overnaturlige element enten blevet nedgjort eller helt fjernet. Det har efterladt Bibelen som et dokument, der i stedet for at være Guds syn på menneskene er blevet menneskenes syn på Gud. Som en følge deraf er Bibelen for mange stort set blevet irrelevant i en tidsalder, der præges af darwinisme og moderne filosofi.

Men vi tager helt afstand fra en sådan holdning. I stedet finder vi i Det Nye Testamente den inspirerede måde at betragte hele Skriften, når vi studerer, hvordan Jesus og apostlene forstod Det Gamle Testamente, som var den eneste Bibel, de havde på den tid. Hvordan forholdt de sig til de mennesker, steder og begivenheder, der beskrives? Hvad tog de for givet, og hvilke fortolkningsmetoder benyttede de? Lad os følge dem og deres forståelse i modsætning til uinspirerede menneskers misopfattelser, hvis antagelser kun kan lede til skepsis og tvivl på Guds Ord.

**Ugens tekster**

- Matt 4,1-11
- Matt 22,37-40
- Luk 24,13-35.44-45
- Luk 4,25-27
- ApG 4,24-26