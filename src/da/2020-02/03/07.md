---
title:  Til videre studium
date:  17/04/2020
---

Ellen White, Jesu liv, ”Jesu barndom“, s. 38-43; ”Fristelsen i ørkenen“, s. 71-78.

”Mennesker mener, de er visere end Guds Ord, visere end Gud selv; og i stedet for at plante deres fødder på den urokkelige grundvold og prøve alt med Guds Ord, prøver de Ordet med deres egne ideer om videnskab og natur. Hvis det ser ud til ikke at passe med deres videnskabelige ideer, bliver Ordet kasseret som utroværdigt.“ (Ellen White, Signs of the Times, 27. marts 1884, s. 1).

”De, som får den klareste forståelse af Guds visdom og hensigt, som det åbenbares i Guds Ord, bliver mænd og kvinder med mental styrke, og de kan blive effektive arbejdere sammen med Den store Lærer, Jesus Kristus … Kristus har givet sit folk sandhedens ord, og alle er kaldet til at udføre deres del i at gøre dem kendt for verden … Uden sandheden, Guds ord, er der ingen helliggørelse. Det er derfor af afgørende betydning, at det bliver forstået af alle!“ (Ellen White, Fundamentals of Christian Education, s. 432).

**Spørgsmål til drøftelse**:

`1.	Hvis Jesus, evangelieforfatterne og Paulus opfattede de gammeltestamentlige skrifter som Guds Ord, hvorfor må vi så være på vagt over for dem, som i dag påstår, at Bibelen tager fejl?`

`2.	For at give en ide om, hvad mange moderne bibelforskeres skepsis har ført til, giver vi her en liste over nogle af de ting, som de fornægter. De afviser skabelse på en bogstavelig uge og accepterer i stedet milliarder af års udvikling. De afviser en syndfri Adam i en syndfri verden. De afviser en verdensomspændende oversvømmelse. Nogle mener ikke, at Abraham virkelig fandtes. Nogle benægter, at udvandringen af Egypten fandt sted. Mange benægter Jesu mirakler, deriblandt hans legemlige opstandelse. Nogle afviser tanken om forudsigelse gennem profetier, hvor profeterne fortæller om begivenheder, der vil ske hundreder eller tusinder af år ind i fremtiden. Hvad siger det om, hvad der sker, når mennesker begynder at tvivle på Bibelens autoritet og pålidelighed? Hvordan kan vi hjælpe sådanne mennesker til at få en klarere forståelse af sandheden?`

`3.	Gå tilbage til spørgsmålet i tirsdagsafsnittet. Hvordan forstår vi, at hele Bibelen er inspireret, også de dele, der ikke nødvendigvis er direkte anvendelige for os i dag?`