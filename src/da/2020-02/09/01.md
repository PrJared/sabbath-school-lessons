---
title:  1 Mosebog som grundlag, 2. del
date:  23/05/2020
---

> <p>Ugens vers</p>
> ”Himlen fortæller om Guds herlighed, hvælvingen beretter om hans hænders værk“ (Sl 19,2).

**Introduktion**

Mange store tænkere blev inspireret af Skriften til at udforske Guds skabte verden. Som et resultat blev moderne videnskab født. Johannes Kepler, Isaac Newton, John Ray, Robert Boyle og andre store videnskabsmænd troede, at deres arbejde åbenbarede endnu mere om Gud som skaber.

Men efter den franske revolution begyndte det nittende århundredes videnskab at bevæge sig fra et teistisk verdenssyn til et, der var baseret på naturalisme og materialisme, og hvor der ofte slet ikke var plads til det overnaturlige. Disse filosofiske tanker blev gjort populære gennem Charles Darwins On the Origin of Species (1859). Siden da har videnskaben mere og mere taget afstand fra dens bibelske grundvold. Det har ført til en radikal genfortolkning af skabelsesberetningen i Første Mosebog.

Lærer Bibelen et forældet, uvidenskabeligt syn på kosmologi? Var den bibelske gengivelse kun lånt fra de omkringliggende hedenske nationer? Var Bibelen kulturelt betinget af dens sted og tid, eller ophøjer dens inspirerede natur os til et oprindelsessyn, som er fuldkomment i dets guddommelige struktur?

I denne uge skal vi se på nogle af disse emner.

**Ugens tekster**

- Job 26,7-10
- 1 Mos 1-2
- 1 Mos 5
- 1 Mos 11
- 1 Krøn 1,18-27
- Matt 19,4-5
- Joh 1,1-3