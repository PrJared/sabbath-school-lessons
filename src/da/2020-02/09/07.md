---
title:  Til videre studium
date:  29/05/2020
---

”Bibelen er den mest omfattende og mest oplysende historie, som vi mennesker har. Den kom direkte fra den evige sandheds kilde, og en guddommelig hånd har bevaret dens renhed ned igennem alle tidsaldre… Kun heri kan vi finde vores menneskelige races historie, uplettet af menneskelige fordomme og menneskelig stolthed“ (Ellen White, Testimonies for the Church, 5. bd., s. 25).

”Jeg er blevet vist, at uden Bibelens historie, kan geologi intet bevise. Levn, som findes i jorden, er bevis på, at tingenes tilstand på mange måder har været anderledes end i dag. Men tidspunktet for deres eksistens, og hvor lange perioder, disse ting har været på jorden, skal kun forstås ud fra Bibelens historie. Det kan være uskyldigt at fremsætte gætterier, der går ud over Bibelens historie, hvis vores forestillinger ikke modsiger de kendsgerninger, vi finder i den hellige skrift. Men når mennesker forlader Guds ord med hensyn til skabelsesberetningen, og forsøger at gøre rede for Guds skabergerning ud fra naturlige principper, bevæger de sig ud på et bundløst hav af uvished. Gud har aldrig åbenbaret for mennesker, hvordan han var i stand til at fuldende skabelsen på seks bogstavelige dage. Hans skabende handlinger er lige så uforståelige som hans eksistens“ (Ellen White, Spiritual Gifts, 3. bd., s. 93).

**Spørgsmål til drøftelse**:

`1.	Når videnskabelige forklaringer om vores nuværende virkelighed – hvad der kan føles, høres, ses og testes og gentestes – er så fulde af debat og konflikter, hvorfor accepterer så mange uden nogen spørgsmål enhver videnskabelig udtalelse om begivenheder, der skal have fundet sted for millioner eller milliarder år siden?`

`2.	Moderne videnskab arbejder ud fra en antagelse (og tilsyneladende en fornuftig antagelse), at man ikke kan benytte overnaturlige redskaber til at forklare naturlige begivenheder. Det vil sige, at man ikke kan forsøge at forklare fx en hungersnød ved at påstå, at en heks har lagt en forbandelse over landet. Men hvilke begrænsninger er der ved denne tilgang, når det kommer til skabelsesberetningen, som den gengives i Første Mosebog? Skabelsesberetningen i Første Mosebog var en ren overnaturlig begivenhed. Hvis du automatisk afviser det overnaturlige ved skabelsen, hvorfor vil enhver anden model, som du kan finde på, nødvendigvis være forkert?`