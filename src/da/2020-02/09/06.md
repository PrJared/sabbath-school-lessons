---
title:  Skabelse og Skriften
date:  28/05/2020
---

**Læs følgende bibeltekster og skriv ned, hvordan hver af forfatterne henviser til 1 Mos 1-11.**

`Matt 19,4-5`

`Mark 10,6-9`

`Luk 11,50-51`

`Joh 1,1-3`

`ApG 14,15`

`Rom 1,20`

`2 Kor 4,6`

`Ef 3,9`

`1 Tim 2,12-15`

`Jak 3,9`

`1 Pet 3,20`

`Jud 11.14`

`Åb 2,7; 3,14; 22,2-3`

Jesus og alle de nytestamentlige forfattere henviser til 1 Mos 1-11 som pålidelig historie. Jesus henviser til Moses’ skrifter og skabelsen af mand og kvinde (Matt 19,4). Paulus bruger gentagne gange skabelsesberetningen for at underbygge de teologiske pointer, han fremfører i sine breve. Han siger til Athens lærde mænd: ”Gud, som har skabt verden med alt, hvad den rummer, og som er Herre over himmel og jord, bor ikke i templer bygget af hænder“ (ApG 17,24). På denne måde bygger de nytestamentlige forfattere på Første Mosebogs grundlæggende karakter for at vise den moderne læser betydningen af denne bogstavelige begivenhed.

Læs fx Rom 5. Mere end et halvt dusin gange drager Paulus en direkte forbindelse fra Adam til Jesus (se Rom 5,12.14-19). Han forudsætter en bogstavelig eksistens af en bogstavelig Adam, noget der bliver katastrofalt kompromitteret, hvis en udviklingsmodel for alts oprindelse erstatter en bogstavelig læsning af teksterne.

`Til at tænke over. Hvilken forskel gør det, at man betragter den bibelske skabelsesberetning som historisk pålidelig og inspireret af Helligånden, frem for at tro på andre skabelsesteorier?`