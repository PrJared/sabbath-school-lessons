---
title:  Første Mosebog versus hedenskab
date:  26/05/2020
---

Langt fra at være afhængig af gamle hedenske skabelsesmyter, synes Første Mosebog at være skrevet på en måde, der modbeviser disse myter, og lægger afstand mellem dem og Guds som skaber.

`Læs 1 Mos 1,14-19. Hvordan beskrives de enheder, der kommer frem på den fjerde dag, og hvilke funktioner har de?`

Udtrykkene ”sol“ og ”måne“ blev bevidst undladt, for deres navne på hebraisk var navne, der var nært forbundet med sol- og måneguder i det gamle Mellemøsten og Egypten. Anvendelsen af udtrykkene ”det største lys“ og ”det mindste lys“ viser, at de blev skabt med en bestemt hensigt, ”De skal tjene som tegn til at fastsætte festtider, dage og år, og de skal være lys på himmelhvælvingen til at oplyse jorden“ (1 Mos 1,14-15). Teksten viser meget tydeligt, at solen og månen ikke var guder, men skabte genstande med specifikke naturlige funktioner i lighed med, hvordan vi opfatter dem i dag.

`Læs 1 Mos 2,7.18-24. Hvordan er Gud intimt involveret i skabelsen af Adam og Eva?`

Oldtidens myter fra Mellemøsten beskriver alle sammen menneskets skabelse som en tilføjelse. Det var en følge af, at guderne skulle befris for deres hårde arbejde. Denne mytiske opfattelse bliver modsagt af den bibelske tanke om, at mennesket skal herske over jorden som Guds vice-regent. Intet ved skabelsen af menneskene var en tilføjelse. Teksten peger snarere på, at mennesket var skabelsesberetningens klimaks. Det viser endnu tydeligere, hvor forskellige de hedenske og bibelens beretninger er.

Første Mosebog giver os en korrektion af oldtidens myter. Moses brugte visse udtryk og ideer, som er uforenelige med hedenske begreber. Og han gjorde det ved ganske enkelt at udtrykke den bibelske forståelse af virkeligheden og af Guds rolle i og hensigt med skabelsen.

`Til at tænke over. For tusinder af år siden var bibelens skabelsesberetninger uenig med de herskende kulturer. I dag er den bibelske skabelsesberetning på kant med den herskende kultur. Hvorfor bør det ikke være nogen overraskelse?`