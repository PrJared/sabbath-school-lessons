---
title:  Til videre studium
date:  05/06/2020
---

Ellen White, Patriarker og profeter, ”David og Goliat“, s. 334-337; Profeter og konger, ”Den gudfrygtige Ezekias“, s. 162-165; ”Judas mirakuløse redning“, s. 170-177.

”Bibelen er den ældste og den mest omfattende historie, som mennesker ejer. Den er udgået fra den evige sandheds kilde, og en guddommelig hånd har gennem tiderne bevaret dens renhed. Den kaster lys over den fjerne fortid, hvor menneskers gransken forgæves søger at trænge ind. Kun i Guds ord skuer vi den magt, der lagde jordens grundvolde, og som udspændte himlene. Kun her finder vi en pålidelig beretning om nationers oprindelse. Kun her berettes menneskeslægtens historie uden at være besudlet af menneskeligt hovmod eller menneskers fordom“ (Ellen White, Uddannelse, s. 175).

”Den, der kender Gud og hans ord, ejer en stabil tro på den hellige skrifts guddommelighed. Han sætter ikke Bibelen på prøve ud fra menneskers videnskabelige ideer. Han tester disse ideer med den ufejlbarlige standard. Han ved, at Guds ord er sandhed, og sandhed kan aldrig modsige sig selv. Det, der i såkaldt menneskelig videnskab modsiger sandheden i Guds åbenbaring, er kun menneskeligt gætteri.

For den, der virkelig er vis, åbner videnskabelig forskning store områder for tankegang og information“ (Ellen White, Testimonies for the Church, 8. bd., s. 325).

**Spørgsmål til drøftelse**:

`1.	Konkretiser spørgsmålet sidst i onsdagsafsnittet. Ja, det er godt, når vi finder arkæologiske beviser, som bekræfter bibelhistorien. Men hvad sker der, når arkæologiske fund bliver fortolket på en måde, som modsiger den bibelske historie? Hvorfor er det vigtigt for os at stole på Guds Ord som Guds ord, uanset hvilke påstande arkæologi eller anden menneskelig videnskab kommer med?`

`2.	Tænk over alle de bibelske profetier, der er gået i opfyldelse i fortiden, og som vi i dag kan se er gået i opfyldelse. Tænk fx over de fleste af rigerne i Dan 2 og 7. Hvordan kan vi lære fra disse profetier, som er blevet opfyldt i historien, at stole på Gud med hensyn til de profetier, der endnu er fremtid?`