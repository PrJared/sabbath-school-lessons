---
title:  Tro og historie
date:  04/06/2020
---

Vi lever ikke i et vakuum. Vores valg har indflydelse ikke kun på os selv, men også på andre. På samme måde har mange af Guds folk i tidligere tider haft stor indflydelse også på andre menneskers fremtid. I Hebr 11, det kendte tros-kapitel, får vi et resumé over den indflydelse, mange af disse gamle troshelte har haft.

**Læs Hebr 11,1-40. Hvad kan vi lære af disse gamle helte ved at studere deres liv?**

`Enok`

`Noa`

`Abraham`

`Sara`

`Josef`

`Moses`

`Rahab`

`Samson`

Tro er ikke bare, at man tror på noget eller nogen; det er at handle som svar på en sådan tro. Det er en tro, der viser sig i gerninger. Det er, hvad der tilregnes som retfærdighed. Det er sådanne troshandlinger, som forandrer historien. Alle disse handlinger er afhængige af en tillid til Guds Ord.

Noa handlede i tro, da han byggede arken og stolede på Guds ord frem for erfaring og fornuft. Det havde aldrig regnet, derfor antydede erfaring og fornuft, at en oversvømmelse ikke gav nogen mening. Men Noa adlød Gud, og den menneskelige race overlevede. Abraham, som på det tidspunkt hed Abram, forlod Ur i det sydlige Mesopotamien, som var den mest sofistikerede by i verden på den tid. Han gik, uden at vide, hvor Gud ville lede ham. Men han valgte at handle i overensstemmelse med Guds Ord. Moses valgte at blive en hyrde og at lede Guds folk til det lovede land frem for at blive konge i Egypten, det største verdensrige på den tid. Han stolede på Den Almægtiges stemme, som kaldte på ham ud fra den brændende tornebusk. Rahab besluttede sig for at stole på rapporterne om Guds befrielse, beskyttede de to spioner, og blev en del af Jesu slægtstavle. Vi ved meget lidt om, hvad vores beslutninger kan komme til at betyde for andre menneskers liv både i vores egen og i fremtidige generationer.

`Til at tænke over. Hvilke vigtige beslutninger ligger foran dig? Hvordan tager du de beslutninger, og hvorfor?`