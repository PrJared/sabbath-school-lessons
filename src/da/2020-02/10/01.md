---
title:  Bibelen som historiebog
date:  30/05/2020
---

> <p>Ugens vers</p>
> ”Jeg er Herren din Gud, som førte dig ud af Egypten, af trælle-huset“ (2 Mos 20,2).

**Introduktion**

Bibelen er rodfæstet i historien. Bibelsk historie bevæger sig i en lineær retning fra en absolut begyndelse, hvor Guds skabte alt, til et endeligt mål, hvor han vil genoprette jorden ved Jesu genkomst.

Skriftens historiske natur er en af de egenskaber, der adskiller den fra andre religioners hellige bøger. Bibelen forudsætter, at der findes en levende Gud, som personligt handler i historien; den forsøger ikke at bevise hans eksistens. I begyndelsen taler Gud, og liv på jorden skabes (1 Mos 1,1-31). Han kalder Abraham ud fra kaldæernes land. Han befrier sit folk fra Egyptens slaveri. Han skriver De Ti Bud på stentavler med sin egen finger (2 Mos 31,18). Han sender profeter. Han sender dom. Han kalder mennesker til at leve efter hans guddommelige love og frelsesplan og videregive dem til andre folkeslag. Og som det mest afgørende sender han sin søn Jesus Kristus til verden, og opdeler dermed menneskenes historie for altid.

I denne uge skal vi se på nogle af de nøglebegivenheder, der beskrives i Bibelen, og også på nogle af de arkæologiske beviser, som er med til at underbygge historien, som den gengives i Bibelen.

**Ugens tekster**

- 1 Sam 17
- Es 36,1-3
- Es 37,14-38
- Dan 1
- Dan 5
- Matt 26,57-67
- Hebr 11,1-40