---
title:  Til videre studium
date:  19/06/2020
---

Ellen White, Vejen til Kristus, ”Hvad gør man med tvivl?“ s. 117-127.

I Bibelen er der mange mysterier, som vi dødelige mennesker finder vanskelige at forstå, og som er alt for dybsindige til, at vi helt kan forklare dem. Derfor har vi brug for et ydmygt sind og at være villige til i bøn at lære fra Skriften. Trofasthed over for Skriften lader den bibelske tekst sige, hvad den faktisk siger, også i de dele, der går imod det, vi synes om. Trofasthed over for Skriften vil respektere teksten frem for at forandre teksten (der er faktisk nogle, der ændrer selve teksten) eller vige udenom tekstens sande betydning.

”Når Guds ord åbnes uden ærbødighed og uden bøn; når tankerne og hengivenheden ikke er centreret omkring Gud eller er i samklang med hans vilje, vil sindet være formørket af tvivl; og ved selve studiet af Bibelen vil dets skepsis blive forstærket. Fjenden tager kontrol over tankerne, og han opfordrer til fortolkninger, som ikke er korrekte. Når mennesker ikke i ord og handlinger søger at være i harmoni med Gud, da vil de, uanset hvor belæste de så end er, være tilbøjelige til at tage fejl i deres forståelse af skriften, og man kan ikke stole på deres forklaringer. De, som leder i Bibelen efter uoverensstemmelser, har ikke åndelig indsigt. Med et forvrænget syn vil de få øje på mange grunde til at tvivle og mistro ting, som i virkeligheden er enkle og simple“ (Ellen White, Vejen til Kristus, s. 124).

**Spørgsmål til drøftelse**:

`1.	Hvorfor er de holdninger over for Bibelen, som vi har studeret i denne uge, så grundlæggende for en rigtig forståelse af Skriften? Hvilke andre holdninger over for Bibelen mener du er afgørende for, at du bedre forstår den?`

`2.	Hvorfor bør det ikke overraske os, at vi finder ting i Bibelen, som er vanskelige at forklare og forstå? Hvor meget i den naturlige verden er svært at forstå? Selv i dag er vand fx fuld af mysterier.`

`3.	Hvordan kan vi som adventister besvare spørgsmålet i Luk 23,43, hvor Jesus ifølge de fleste oversættelser siger til røveren, at han vil være med ham i himlen den dag? Hvordan er det mest ærligt at svare? Hvordan kan tekster som Joh 20,17; Præd 9,5 og 1 Kor 15,16-20 hjælpe os til at forstå det emne, som dette handler om?`