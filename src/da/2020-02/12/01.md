---
title:  Vanskelige tekster
date:  13/06/2020
---

> <p>Ugens vers</p>
> ”Og forstå, at vor Herres langmodighed er til frelse. Det har også vor kære broder Paulus skrevet til jer med den visdom, som han har fået, sådan som han jo skriver i alle sine breve, for så vidt han kommer ind på dette emne. I hans breve er der nogle ting, som er vanskelige at forstå, og som ukyndige og ubefæstede sjæle fordrejer – men det gør de jo også med de øvrige skrifter – til deres eget fordærv“ (2 Pet 3,15-16).

**Introduktion**

Idet Peter drøfter Paulus’ breve, skriver han, at der i dem og andre steder i Skriften er ”ting, som er vanskelige at forstå“ (2 Pet 3,16). Vanskelige ord bliver vendt og drejet af ”ukyndige og ubefæstede sjæle“ (2 Pet 3,16), men det er til deres eget fordærv. Peter siger ikke, at alt er vanskeligt, men at noget er.

Og det ved vi godt. Hvilken ærlig læser af Bibelen er ikke stødt på tekster, som virker mærkelige og er vanskelige at forstå? På et eller andet tidspunkt vil det ske for os alle.

Derfor vil vi i denne uge ikke se på vanskelige tekster i al almindelighed, men på, hvorfor de er en udfordring, og hvordan vi som trofaste sandhedssøgere ud fra Guds Ord kan arbejde os igennem dem. Nogle af disse vanskelige udtalelser bliver måske aldrig forstået før i evigheden. Men det store flertal af tekster giver slet ingen problemer, og der er ingen grund til at lade det lille antal vanskelige tekster svække vores tillid til Guds Ords pålidelighed og autoritet som et hele.

**Ugens tekster**

- 2 Tim 2,10-15
- 1 Krøn 29,17
- Jak 4,6-10
- Gal 6,9
- ApG 17,11