---
title:  Bibelen som profetisk bog
date:  06/06/2020
---

> <p>Ugens vers</p>
> ”Han svarede mig: ’2300 aftener og morgener! Derefter skal helligdommen få sin ret tilbage’“ (Dan 8,14).

**Introduktion**

Bibelske profetier spiller en afgørende rolle for vores identitet og mission. Profetier giver os både en intern og en ekstern mekanisme, hvormed vi kan bekræfte Guds ords nøjagtighed. Jesus sagde: ”Jeg siger det til jer allerede nu, inden det sker, for at I, når det er sket, skal tro“ (Joh 14,29; se også Joh 13,19). Det afgørende spørgsmål er: Hvordan fortolker vi profetier korrekt, så vi er klar over det, når de er gået i opfyldelse?

Under Reformationen fulgte reformatorerne den historisk-profetiske tolkningsmetode. Det er den samme metode, som Daniel og Johannes brugte som nøgle til deres egen fortolkning. Den historisk-profetiske metode betragter opfyldelsen af Daniels og Åbenbaringens historiske profetier som en fortløbende kæde af begivenheder fra deres begyndelse i fortiden frem til dens afslutning med oprettelsen af Guds evige rige.

I denne uge skal vi studere søjlerne i historisk-profetisk fortolkning. ”Vi skal i historien se opfyldelsen af profetier, se Forsynets arbejde gennem de store reformationsbevægelser og forstå begivenhedernes udvikling, når nationerne inddrages i den sidste kamp i den store strid“ (Ellen White, Testimonies for the Church, 8. bd., s. 307).

**Ugens tekster**

- Dan 2,27-45
- Joh 14,29
- 4 Mos 14,34
- Dan 7,1-25
- Dan 8,14
- 1 Kor 10,1-13