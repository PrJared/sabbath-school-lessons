---
title:  Typologi som profeti
date:  11/06/2020
---

Symbolerne i apokalyptiske profetier som dem, vi finder i Daniels Bog og Åbenbaringsbogen, har kun en enkelt opfyldelse. For eksempel er Grækenland, og kun dette ene verdensrige, en opfyldelse af gedebukken (Dan 8,21). Teksten siger tydeligt, at det er opfyldelsen. Hvor meget tydeligere kan det være?

Typologi, derimod, fokuserer på faktiske personer, begivenheder eller institutioner i Det Gamle Testamente, som er baseret på en historisk virkelighed, men som peger frem mod en større virkelighed i fremtiden. Brugen af typologi som fortolkningsmetode går tilbage til Jesus og de nytestamentlige forfattere og findes også i Det Gamle Testamente. Den afgørende vejledning i at genkende type og antitype får vi, når en af Bibelens inspirerede forfattere identificerer dem.

`Læs 1 Kor 10,1-13. Hvilken historisk begivenhed henviser Paulus til, idet han formaner menigheden i Korinth? Hvordan har det forbindelse til os i dag?`

Paulus henviser tilbage til den historiske begivenhed omkring udgangen af Egypten og udvikler en type, som baseres på israelitternes erfaringer i ørkenen. På den måde viser Paulus, at Gud, som inspirerede Moses til at nedskrive disse begivenheder, havde til hensigt, at de skulle være ”advarende eksempler“ (1 Kor 10,6) og dermed formane det åndelige Israel til at være udholdende i fristelser, mens vi lever i de sidste tider.

**Læs følgende tekster og skriv ned hver type og antitypiske opfyldelse, som beskrives af Jesus og de nytestamentlige skribenter.**

`Matt 12,40`

`Joh 19,36`

`Joh 3,14-15`

`Rom 5,14`

`Joh 1,29`

I alle disse eksempler anvender Jesus og de nytestamentlige skribenter type og antitypiske fortolkninger, som gør den profetiske betydning i stand til at blive tydelig. På den måde peger de på en større opfyldelse af den historiske virkelighed.

`Til at tænke over. Tænk over den jordiske helligdomstjeneste, som fungerede som en type for hele frelsesplanen. Hvorfor er budskabet om helligdomstjenesten vigtig for os i dag?`