---
title:  Hvad er det lille horn?
date:  09/06/2020
---

`Læs Dan 7,1-25; 8,1-13. I århundreder identificerede protestantiske reformatorer det lille horn i Daniel 7 og 8 som den romersk-katolske kirke. Hvilke fælles egenskaber finder vi hos det lille horn i begge kapitler? Hvordan kan vi identificere det?`

`Til at tænke over. Der er syv fællestræk mellem det lille horn i Daniel 7 og i Daniel 8: (1) begge beskrives om et horn; (2) begge er forfølgende magter (Dan 7,21.25; 8,10.24); (3) begge ophøjer sig selv og taler blasfemisk (Dan 7,8.20.25; Dan 8,10-11.25); (4) begge angriber Guds folk (Dan 7,25; 8,24); (5) begge har sider ved deres aktiviteter angivet som profetisk tid (Dan 7,25; 8,13-14); (6) begge varer til endens tid (Dan 7,25-26; 8,17.19); og (7) begge bliver ødelagt på en overnaturlig måde (Dan 7,11.26; 8,25).`

Historien identificerer det første rige som Babylon (Dan 2,38), det andet som Medo-Persien (Dan 8,20) og det tredje som Grækenland (Dan 8,21). Historien viser tydeligt, at efter disse verdensriger kom Romerriget.

I Dan 2, fortsætter jernet, der symboliserer Rom, ud i fødderne af jern blandet med ler; altså fortsætter det til endetiden. Det lille horn i Daniel 7 vokser frem på det fjerde dyr, men forbliver en del af det.

Hvilken magt opstod fra Romerriget og fortsætter sin politisk-religiøse indflydelse i mindst 1.260 år (se Dan 7,25)? Kun én magt passer på historie og profeti – pavemagten. Pavedømmet kom til magten blandt de ti barbariske stammer i Europa og oprykkede tre af dem (Dan 7,24). Pavemagten var ”forskellig fra de tidligere“ (Dan 7,24). Det indikerer, at den var enestående i forhold til de andre horn. Pavemagten talte ”imod den Højeste“ (Dan 7,25) og ”tiltog sig magt helt op til fyrsten for hæren“ (Dan 8,11) ved at tilrane sig og erstatte Jesu rolle. Pavedømmet opfyldte forudsigelserne om forfølgelse af ”den Højestes hellige“ (Dan 7,25) og nedstyrtningen af ”en del af hæren“ (Dan 8,10) under modreformationen, da protestanter blev nedslagtet. Pavemagten forsøgte at ”ændre tider og lov“ (Dan 7,25) ved at fjerne det andet af de ti bud og forandre sabbat til søndag.

`I Daniel 2; 7 og 8 opstår en magt efter Grækenland, som fortsætter lige til endetiden. Hvilken magt kan det være bortset fra Rom, som nu befinder sig i sin pavelige fase? Uanset hvor politisk ukorrekt det måtte være, hvorfor er dette en afgørende del af de tre engles budskaber og derfor også en afgørende del af den nærværende sandhed?`