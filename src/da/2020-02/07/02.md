---
title:  At forstå Skrifterne
date:  10/05/2020
---

`Læs 2 Tim 3,16-17. Med hvilken hensigt blev Bibelen givet?`

Bibelen blev givet som et vidnesbyrd om Guds handlinger i historien, hans plan om at frelse den faldne menneskehed og for at oplære os i retfærdighed. Gud valgte at gøre det gennem menneskers sprog, og gjorde sine tanker og ideer synlige gennem menneskelige ord. Da Gud frelste Israel ud af Egypten, valgte han et specifikt folk til at videregive hans budskab til alle folkeslag. Han tillod det folk at videregive hans ord gennem deres sprog, hebraisk (og nogle få afsnit på aramæisk, som er beslægtet med hebraisk).

Den græske kulturs fremgang bragte nye muligheder og gjorde det muligt for Det Nye Testamente at blive kommunikeret på verdenssproget græsk, som blev talt i store dele af datidens verden. Der var til og med en græsk oversættelse af Det Gamle Testamente. Dette verdenssprog gjorde det muligt for apostlene og den tidlige kirke at udbrede budskabet til store dele af verden med ny missionsiver efter Jesu død. Senere bevidnede Johannes ”Guds ord og Jesu Kristi vidnesbyrd, alt det, han har set“ (Åb 1,2). På den måde tilkendegiver Bibelen kontinuiteten i dette inspirerede vidnesbyrd fra første til sidste forfatter.

`Læs 5 Mos 32,46-47. Hvorfor var det så vigtigt for Israels børn at følge ”alle ordene i denne lov“, toraen eller ”undervisningen“? Hvordan kan Guds Ord forlænge vores liv? Hvad mon det betyder i vores sammenhæng i dag?`

Nogle mennesker har ikke alene Bibelen oversat til deres eget sprog, men de har også forskellige versioner af den på deres eget sprog. Andre har måske kun en udgave, hvis de er heldige. Men uanset, hvad du har, er det vigtigste at sætte pris på den som Guds Ord og følge det, den lærer.

`Til at tænke over.Hvorfor er det aldrig ”nogen ligegyldig sag“ (5 Mos 32,47) at adlyde Guds Ord og også lære det til vores børn?`