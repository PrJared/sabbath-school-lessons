---
title:  Tekst og sammenhæng
date:  13/05/2020
---

Ord i Bibelen forekommer altid i en sammenhæng. De står ikke alene. Et ord har sin umiddelbare sammenhæng i en sætning, og det er den enhed, der først må forstås. Dernæst er der en større sammenhæng i det overordnede tekstafsnit, hvor sætningen forekommer. Det kan være i et kapitel, en del af et kapitel, eller en serie af flere kapitler. Det er vigtigt at forstå, så godt som det kan lade sig gøre, den sammenhæng ord og sætninger forekommer i for ikke at drage forkerte konklusioner.

`Læs 1 Mos 1,27 1 Mos 2,7. Sammenlign de to tekster. Læs dernæst 1 Mos 2,15-23. Hvordan kan vi ud fra disse forskellige tekster og sammenhæng forstå definitionen af ”adam“, det hebraiske ord for ”menneske“?`

Vi har allerede set, at gentagelsen af ordet bara’ i 1 Mos 1,27 tilkendegiver, at der lægges vægt på menneskets skabelse. Nu ser vi, at mennesket defineres i dette vers’ sammenhæng som ”mand og kvinde.“ Det betyder, at det hebraiske udtryk adam i denne tekst skal forstås som en generisk henvisning til menneskeheden eller menneskeslægten.

Men i 1 Mos 2,7 bruges det samme ord adam til at henvise til, hvordan Adam blev formet af ”jord“ (adamah på hebraisk – læg mærke til ordspillet). Her er det kun manden Adam, der henvises til, for Eva bliver ikke skabt før senere og på en helt anden måde. I hver tekst, selv i en sammenhæng med kun to kapitler, ser vi en forskel mellem definitionen af adam som ”menneskeheden“ (1 Mos 1,27) og mennesket Adam (1 Mos 2,7). At Adam er en person bliver senere bekræftet i slægtstavlerne (1 Mos 5,1-5; 1 Krøn 1,1; Luk 3,38) og i henvisning til Jesus, som bliver den ”anden Adam“ (Rom 5,12-14).

På samme måde som ordet Adam forekommer i en specifik tekst, findes sammenhængen for skabelsen af Adam og Eva i den større skabelsesberetning i 1 Mos 1-2. Det er, hvad vi mener med en større sammenhæng. Et sådant afsnit giver læseren yderligere temaer, ideer og udviklinger. 1 Mos 2,4-24 bliver nogle gange omtalt som den anden skabelsesberetning, men der er faktisk kun en forskel i, hvad der lægges vægt på (se næste uges studium). Men i begge beretninger ser vi menneskenes definitive oprindelse.

`Til at tænke over. Som vi ser, er mand og kvinde – menneskeheden – Guds direkte skaberværk. Hvad siger det om, hvor tåbelig ”verdens visdom“ (1 Kor 1,20) er, ved at påstå, at vi blev til ved et tilfælde?`