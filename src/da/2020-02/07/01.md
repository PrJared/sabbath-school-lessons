---
title:  Sprog, tekst og sammenhæng
date:  09/05/2020
---

> <p>Ugens vers</p>
> ”Tag denne lovbog, og læg den ved siden af Herren jeres Guds pagts ark! Dér skal den ligge som vidne imod dig“ (5 Mos 31,26).

**Introduktion**

Blandt verdens milliarder af mennesker tales der over 6.000 sprog. Hele Bibelen er blevet oversat til over 600 sprog, og Det Nye Testamente eller dele af Bibelen til over 2.500 andre sprog. Det betyder, at Bibelen kun er oversat til ca. halvdelen af verdens kendte sprog.

Ca. 1,5 milliarder mennesker har ikke Bibelen eller dele af den oversat til deres modersmål. Der er stadigvæk et stort arbejde at udføre, men forskellige bibelselskabers indsats har sikret, at 6 milliarder mennesker kan læse Bibelen.

Det er en stor velsignelse at tilhøre dem, der har Bibelen på sit eget sprog! Vi tager det ofte for givet og glemmer, at ikke alene er der mange, der ikke har Bibelen, men også at i Europa blev Bibelen med vilje holdt væk fra almindelige mennesker i århundreder. Takket være bogtrykkerkunsten og Reformationen er det ikke længere tilfældet. De af os, som har en bibel, bliver ved med at se på, hvordan vi, fyldt af Helligånden, kan lære at studere Bibelen og få et nærmere forhold til den Herre, som åbenbares på dens sider.

**Ugens tekster**

- 5 Mos 32,46-47
- 1 Kong 3,6
- 4 Mos 6,24-26
- 1 Mos 1,26-27
- 1 Mos 2,15-23; 15,1-5