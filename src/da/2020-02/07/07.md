---
title:  Til videre studium
date:  15/05/2020
---

Ellen White, Mod en bedre fremtid, ”John Wicliff“, s. 66-79; ”Luther for Rigsdagen“, s. 118-137.

”Gud har i sit ord overdraget menneskene den kundskab, som er nødvendig for deres frelse, og Den hellige Skrift bør betragtes som en autoritativ, ufejlbarlig åbenbaring af Guds vilje. Skriften er standarden for karakteren. Den åbenbarer den kristne lære, og det er ud fra Skriften, at menneskene skal bedømme deres erfaringer … Men skønt Gud har åbenbaret sin vilje for menneskene i sit ord, er Helligåndens stadige nærværelse og vejledning ikke overflødig – tværtimod. Vor frelser lovede, at Ånden ville gøre hans tjenere modtagelige for Ordet, kaste lys over det og vise, hvorledes det skulle anvendes i praksis. Da det er Guds ånd, der har inspireret til Bibelen, kan der umuligt være uoverensstemmelse mellem Åndens og Ordets undervisning“ (Ellen White, Mod en bedre fremtid, s. 12).

**Spørgsmål til drøftelse**:

`1.	Hvad kan du gøre for at få mest ud af den bibeloversættelse du har, uanset hvor mange der findes på dit sprog? Hvordan kan du lære at sætte større pris på Bibelen som Guds Ord og i tro forsøge at følge det, den lærer?`

`2.	Tænk over forskellen mellem det, Bibelen lærer om menneskets oprindelse – at vi blev skabt af Gud i skabelsesugen – og det, menneskeheden kalder videnskab – at vi har udviklet os over milliarder af år. Hvad fortæller det om menneskets forståelsesevne i forhold til Bibelens lære om en almægtig Gud?`

`3.	Hvilke bibelredskaber er tilgængelige for dig, som kan hjælpe dig til bedre at forstå Bibelen? Hvordan kan du lære at anvende noget af det, vi har studeret i denne uge, i forhold til fortolkning af Bibelen, selv om du ikke har ekstra redskaber?`

`4.	Israels børn blev befalet at lære deres egne børn de store sandheder, som de havde fået, og genfortælle beretningerne om Guds ledelse i deres liv (5 Mos 4,9). Bortset fra den indlysende fordel ved at give troen videre, hvad er det ved genfortællingen af beretningerne om Guds ledelse i vores liv, som har en tendens til at styrke vores egen tro? Hvorfor gavner det også os selv at dele bibelske sandheder med andre?`