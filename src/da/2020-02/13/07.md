---
title:  Til videre studium
date:  26/06/2020
---

Ellen White, Vejen til Kristus, ”Bønnens privilegium“, s. 102-116.

”Vores naturlige øje kan aldrig se Kristi skønhed og pragt. Den indre oplysning, som Helligånden giver os, åbenbarer, hvor håbløs og hjælpeløs sjælens tilstand er uden Synd-bærerens nåde og tilgivelse - Kristi fuldbragte frelsesværk – og er det eneste, som kan gøre et menneske i stand til at se hans uendelige barmhjertighed, grænseløse kærlighed, godhed og herlighed“ (Ellen White, The Upword Look, s. 155).

”Dele af Skriften, selv hele kapitler, kan læres udenad, så de kan gentages, når Satan kommer til os med sine fristelser … Når Satan forsøger at få vores sind til at dvæle ved jordiske og sanselige ting, er den mest effektivt modstand imod ham: ‘Der står skrevet’“ (The Advent Review and Sabbath Herald, 8. april 1884).

**Spørgsmål til drøftelse**:

`1.	Hvilken rolle spiller vores frie vilje og frie valg i alle vores beslutninger omkring tro og lydighed? Selv om mange områder af vores liv står uden for vores kontrol, har vi muligheden til frit at vælge, når det kommer til de afgørende ting, de, som har med det evige liv at gøre. Hvordan bruger du den frie vilje, som Gud har givet dig? Hvilke åndelige valg foretager du?`

`2.	Tænk over den rolle, sabbatten kan og bør have for at give os kvalitetstid sammen med Gud. Hvordan beskytter sabbatshelligholdelse os mod at blive så fanget af at arbejde og gøre ting, så vi ikke tilbringer den tid med Gud, som vi har brug for? Hvordan kan vi bedre gøre sabbatten til den store åndelige velsignelse, som det er meningen, at den skal være?`

`3.	Hvordan har din erfaring været med at tilbringe tid alene med Gud i bøn og bibelstudium? Hvordan indvirker det på dit liv? Hvilken indflydelse bør det have på dit liv? Tal evt. sammen i klassen om jeres personlige tid med bøn og studium, og hvad I har fået ud af det. Hvordan kan andre blive velsignet fra det, I hver især har lært?`

`4.	Del nogle af jeres yndlingstekster fra Bibelen, som I evt. har lært udenad, med hinanden. Hvad er det, der gør, at I holder specielt meget af disse tekster? Hvordan har det været en velsignelse, at I kan dem udenad?`