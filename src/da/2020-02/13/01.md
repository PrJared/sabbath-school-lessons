---
title:  At leve med Guds Ord
date:  20/06/2020
---

> <p>Ugens vers</p>
> ”Vær ordets gørere, ikke blot dets hørere, ellers bedrager I jer selv“ (Jak 1,22).

**Introduktion**

Selv de bedste metoder at studere Bibelen på har ingen betydning, hvis vi ikke er besluttet på at leve efter det, vi lærer fra Skriften. Det, der er sandt for uddannelse generelt, er også sandt for studium af Bibelen. Man lærer bedst ved at praktisere det, man lærer, ikke ved kun at læse eller høre. En sådan lydighed åbner et fyldt skatkammer af guddommelige velsignelser, som ellers ikke ville være tilgængelige for os, og leder os også på en spændende og livsforvandlende vej, som kan forøge vores forståelse og kundskab. Hvis vi ikke er villige til at holde os til Guds Ord og leve efter det, vi har studeret, vil vi ikke vokse. Og vores vidnesbyrd bliver svækket, fordi vores liv ikke stemmer overens med vores ord.

Vi vokser i nåde og visdom gennem inspirerende eksempler, som illustrerer for os, hvad det vil sige at leve af Guds Ord. Og der findes ikke noget bedre eksempel eller stærkere motiverende kraft end Jesus Kristus. Han gav os et eksempel til efterfølgelse. Han levede et liv i fuld overensstemmelse med Guds vilje.

I denne uge skal vi studere, hvad det vil sige at leve efter Guds Ord og under dets guddommelige autoritet.

**Ugens tekster**

- Fil 2,12-16;
- Luk 4,4.8.10-12
- Sl 37,7
- Sl 46,11
- Sl 62,2-3.6
- Kol 3,16