---
title:  Fra stolthed til ydmyghed
date:  25/01/2020
---

> <p>Ugens vers</p>
> ”Hvor store er ikke hans tegn, hvor vældige er ikke hans undere! Hans kongerige er et evigt rige, hans herredømme varer i slægt efter slægt“ (Dan 3,33).

**Introduktion**

Stolthed bliver ofte betegnet som den oprindelige synd. Den viser sig først hos Lucifer, en engel i himlens tronsal. Gud siger gennem Ezekiel: ”Dit hjerte blev hovmodigt over din skønhed, du fordærvede din visdom og strålende glans. Jeg kastede dig til jorden, gav dig hen til konger, så de kunne fryde sig over dig“ (Ez 28,17).

Stolthed førte til Lucifers fald, og han benytter nu stolthed til at lede talløse andre ned ad den samme ødelæggende vej. Vi er alle syndere, afhængige af Gud for at kunne eksistere. Enhver gave, vi har, og alt det vi kan udrette med de gaver, kommer fra Gud alene. Hvordan vover vi da at være stolte, pralende eller arrogante, når ydmyghed i stedet bør dominere alt, hvad vi gør?

Det tog lang tid for Nebukadnesar at forstå, hvor vigtig ydmyghed er. Selv da den fjerde person viste sig i ildovnen, ændrede det ikke hans liv. Kun da Gud tog kongeriget fra ham og sendte ham ud for at leve sammen med markens dyr, indså kong Nebukadnesar sin sande status.

**Ugens tekster**

- Dan 3,31-4,30
- Ordsp 14,31
- 2 Kong 20,2-5
- Jon 3,10
- Dan 4,31-34
- Fil 2,1-11