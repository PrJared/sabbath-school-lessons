---
title:  Dette er det store Babylon
date:  26/01/2020
---

`Læs Dan 3,31-4,30. Hvad skete der med kongen, og hvorfor?`

Gud giver Nebukadnesar endnu en drøm. Denne gang glemmer kongen ikke drømmen. Men da de babyloniske eksperter igen kommer til kort, tilkalder kongen Daniel, så han kan tyde drømmen. I sin drøm ser kongen et stort træ, som nåede op til himlen. Et himmelsk væsen befaler, at træet skal fældes. Kun rodstubben skal blive tilbage i jorden og vædes af himlens dug. Men det, der har bekymret Nebukadnesar mest, har nok været den del af drømmen, hvor det himmelske væsen siger: ”Hans menneskehjerte skal forvandles, han skal få et dyrehjerte. Syv tider skal gå hen over ham“ (Dan 4,13). Da Daniel indser drømmens alvor, udtrykker han høfligt ønsket om, at drømmen henviser til kongens fjender. Men tro imod det budskab, som drømmen indeholder, siger Daniel, at drømmen i virkeligheden handler om kongen selv.

I Bibelen bliver træer ofte brugt som symbol på konger, nationer og riger (Ez 17,31; Hos 14; Zak 11,1-2; Luk 23,31). Det store træ er altså et passende symbol på en arrogant konge. Gud giver Nebukadnesar magt og herredømme; men han nægter fortsat at anerkende, at alt det, han har, kommer fra Gud.

`Læs Dan 4,27. Læg mærke til denne tekst. Hvad siger kongen, som viser, at han stadigvæk ikke fatter den advarsel, som Herren har givet ham?`

Måske er det farligste ved stolthed, at den kan få os til at glemme, hvor afhængige vi er af Gud i alt. Og når vi glemmer det, er vi på en farlig åndelig kurs.

`Til at tænke over. Hvad har du udrettet og opnået i dit liv? Kan du glæde dig over det uden at være stolt? Hvordan?`