---
title:  Til videre studium
date:  31/01/2020
---

”Den en gang så stolte monark var blevet Guds ydmyge barn, og den tyranniske, hovmodige hersker var blevet en vis og medfølende konge. Den mand, der havde foragtet og bespottet Himlens Gud, anerkendte nu den Højestes magt og bestræbte sig på at fremme Herrens ære og sine undersåtters lykke. Da kongernes Konge og herrernes Herre straffede Nebukadnesar, lærte denne omsider den lektie, som alle herskere må lære – at sand storhed består i sand godhed. Han erkendte, at Herren er den levende Gud, og sagde: ‘Jeg, Nebukadnesar, lovsynger, ophøjer og ærer nu himlens konge. Alle hans handlinger er rigtige, og hans veje er retfærdige. Den, der vandrer i hovmod, kan han ydmyge’ (Dan 4,34).

Nu havde Gud nået sit mål: at det største rige på jorden skulle ære ham. Udstedelsen af den offentlige proklamation, hvori Nebukadnesar erkender Guds nåde, godhed og myndighed, er den sidste handling, som den hellige skrift omtaler fra hans liv“ (Ellen White, Profeter og konger, s. 252).

**Spørgsmål til drøftelse**:

`1.	”Stolthed fører til alle andre laster. I stolthed er sindet i en tilstand af fuldstændig modstand mod Gud. Virker dette som en overdrivelse? Hvis du synes det, så tænk over det … Jo mere stolthed, man har, jo mere afskyelig synes man, at andres stolthed er. Den letteste måde at finde ud af, hvor stolt du er, er faktisk ved at spørge dig selv: ‘Hvor meget afskyr jeg, at andre affærdiger mig eller nægter at lægge mærke til mig eller maser sig på eller ser ned på mig eller fremhæver sig selv? Pointen er, at ethvert menneskes stolthed kæmper mod alle andres stolthed. Jeg er sur over den, der fremhævede sig ved festen, fordi jeg selv ønskede at være den, der blev lagt mærke til. To alen af samme stykke bliver aldrig enige’“ (C.S. Lewis, Mere Christianity [New York: Touchstone, 1996], s. 110). Hvad siger Lewis her, som måske kan hjælpe dig til at blive opmærksom på stolthed i dit eget liv?`

`2.	Et tema, vi finder både i Dan 4 og i nogle af de foregående kapitler, er Guds overherredømme. Hvorfor er det så vigtigt at forstå dette emne? Hvordan kan sabbatten hjælpe os til bedre at forstå dette afgørende sandhedspunkt?`