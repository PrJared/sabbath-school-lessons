---
title:  Fra bekendelse til trøst
date:  29/02/2020
---

> <p>Ugens vers</p>
> ”Herre, hør! Herre, tilgiv! Herre, lyt og grib ind uden tøven! Gør det for din egen skyld, min Gud! For dit navn er udråbt over din by og dit folk“ (Dan 9,19).

**Introduktion**

Daniel 9 indeholder en af de store bønner i Bibelen. I afgørende situationer i sit liv tyr Daniel til bøn for at magte de udfordringer, som ligger foran ham. Da Daniel og hans kollegaer stod over for at skulle henrettes på grund af en hedensk konges mystiske drøm, henvendte profeten sig til Gud i bøn (Daniel 2). Og da det kongelige dekret forbød tilbedelse af nogen anden gud end kongen, vedblev Daniel med sine daglige bønner vendt mod Jerusalem (Daniel 6). Lad os derfor huske, når vi ser på bønnen i Daniel 9, at synet om de 2300 aftener og morgener i Daniel 8 påvirkede profeten meget stærkt. Selv om de store linjer i den profeti blev forklaret, var Daniel ikke i stand til at forstå den tidsperiode, som blev givet i samtalen mellem de to himmelske væsener. ”2300 aftener og morgener! Derefter skal helligdommen få sin ret tilbage“ (Dan 8,14). Det er ikke før i kapitel 9, at der bliver givet mere lys til profeten, og også denne gang sker det som svar på inderlig bøn.

**Ugens tekster**

- Dan 9
- Jer 25,11-12; 29,10
- 2 Kong 19,15-19
- Matt 5,16
- Jak 5,16