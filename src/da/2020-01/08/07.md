---
title:  Til videre studium
date:  21/02/2020
---

Et hurtigt kig på historien viser, at efter Romerrigets fald, benyttede Roms biskop tre stammers fald som en anledning til at etablere sig selv som den eneste magt i Rom i år 538 e.Kr. I den proces overtog han adskillige af den romerske kejsers institutionelle og politiske funktioner. Ud af dette fremstod pavedømmet, som besad både verdslig og religiøs magt, indtil det blev afsat af Napoleon i 1798. Dette førte ikke til en ende på romerkirken, kun til den specificerede periode med forfølgelse. Paven hævdede ikke kun at være Kristi stedfortræder, men introducerede også adskillige doktriner og skikke, som er i strid med Bibelen. Blandt disse ændringer finder vi fx skærsilden, bodsøvelser, tvungen bekendelse over for en præst samt ændringen af sabbatsbuddet fra den syvende dag til søndag, altså forandringen af ”tider og lov“.

”Mennesket kan ikke imødegå fjendens anklager i sin egen kraft. Det står foran Gud i sine syndbesmittede klæder og bekender sin skyld. Men Jesus som er vor forsvarer, fremfører et effektivt argument til fordel for alle dem, der i anger og tro har overgivet deres sjæl til ham. Han fører deres sag og besejrer deres anklager ved hjælp af Golgatas uimodsigelige argumenter. Han har fået al magt i Himlen og på jorden, fordi han var fuldkommen lydig imod Guds lov, og beder sin Fader skænke det skyldige menneske nåde og tilgivelse. Han siger til sit folks anklager: ’Herren irettesætter dig, Satan. Disse mennesker har jeg købt med mit blod, og de er brændestykker, der er reddet ud af ilden.’ Derpå giver han dem, der stoler på ham, denne forsikring: ’Se, jeg fjerner din skyld fra dig og giver dig festklæder på’ (Zak 3,4)“ (Ellen White, Profeter og konger, s. 286).

`Se på karakteregenskaberne hos den magt, der symboliseres ved det lille horn, som opstår fra og forbliver en del af det fjerde dyr. Hvilken magt er den eneste, som for så mange hundrede år siden voksede frem fra det hedenske Rom, og som udover at have forfulgt Guds folk stadigvæk eksisterer? Hvordan kan denne tydelige identifikation hjælpe os til at forstå hornets identitet?`