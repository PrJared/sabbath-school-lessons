---
title:  Fra det oprørte hav til himlens skyer
date:  15/02/2020
---

> <p>Ugens vers</p>
> ”Men kongedømmet, herredømmet og magten i alle kongeriger under himlen bliver givet til den Højestes helliges folk. Dets kongerige er et evigt rige, og alle magter skal tjene og lyde det“ (Dan 7,27).

**Introduktion**

Synet i Daniel 7 er emnet for vores studium i denne uge. Det er en parallel til drømmen i Daniel 2; men Daniel 7 udvider det, der blev åbenbaret i Daniel 2. Først af alt sker synet om natten. Det viser havet bragt i oprør af fire vinde. Mørke og vand minder om Skabelsen, men i dette tilfælde synes skabelsen at være forvrænget eller under angreb. For det andet er dyrene i synet enten urene eller blandede. Det repræsenterer en overtrædelse af den skabte orden. For det tredje bliver dyrene fremstillet som magter med herredømme. Det ser derfor ud til, at det herredømme, som Gud gav Adam i Edens have, er blevet overtaget af disse magter. For det fjerde bliver Guds herredømme genoprettet, når Menneskesønnen kommer, og det bliver givet til dem, det retmæssigt tilhører. Hvad Adam mistede i haven, får Menneskesønnen tilbage i den himmelske dom.

Dette er en panoramisk oversigt over den bibelske billedbrug, som er baggrund for dette meget symbolske syn. Heldigvis bliver nogle af de vigtige detaljer i synet forklaret af en engel, så vi kan forstå de store hovedlinjer i denne fantastiske profeti.

**Ugens tekster**

- Dan 7
- 2 Thess 2,1-12
- Rom 8,1
- Mark 13,26
- Luk 9,26
- Luk 12,8
- 1 Tim 2,5