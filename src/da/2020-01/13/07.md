---
title:  Til videre studium
date:  27/03/2020
---

”Profetierne skildrer en række begivenheder, der fører frem til dommens begyndelse. Dette gælder navnlig Daniels Bog. Men Daniel fik besked om, at ‘ordene holdes skjult og er forseglede indtil endens tid.’ Det var først ved endens tid, der kunne forkyndes et budskab om dommen, baseret på en opfyldelse af disse profetier. Men profeten siger, at ved endens tid skal mange granske og ‘kundskaben skal blive stor’ (Dan 12,4).

Apostlen Paulus advarede menigheden mod at vente Kristi genkomst i hans levetid. ‘Først skal nemlig frafaldet komme og lovløshedens menneske åbenbares’ (2 Thess 2,3). Vi kan først vente Herrens genkomst efter det store frafald og ‘lovløshedens menneskes’ lange herredømme. ‘Lovløshedens menneske’, der også kaldes ‘lovløshedens hemmelighed’, ‘fortabelsens søn’ og ‘den lovløse’, er en betegnelse for pavedømmet, der – som forudsagt i profetierne – skulle bevare sin overhøjhed i 1260 år. Denne periode sluttede i 1798. Før kunne Kristi komme ikke finde sted. Paulus’ advarsel spænder altså over hele den kristne tidsalder frem til 1798. Det er på denne side af dette år, budskabet om Kristi andet komme skal forkyndes“ (Ellen White, Mod en bedre fremtid, s. 287).

**Spørgsmål til drøftelse**:

`1.	Hvilken fare er der forbundet med at sætte datoer for fremtidige endetidsbegivenheder? Hvad sker der med manges tro, når sådanne forudsigelser ikke går i opfyldelse? Hvilke vigtige profetiske principper finder vi i Jesu ord i Joh 14,29, som bør hjælpe os til at forstå, hvordan vi skal bruge profetier til vores åndelige fordel og undgå den fælde at fremkomme med eller tro på falske forudsigelser?`

`2.	Vi lever i en tidsalder med øjeblikkelig kommunikation og fantastiske videnskabelige fremstød. Gør disse opfindelser og denne udvikling det lettere eller mere vanskeligt at forestille sig, at der kommer ”en trængselstid, som der ikke har været magen til“?`

`3.	Drøft sammen i klassen jeres svar på spørgsmålet i mandagsafsnittet om, hvorfor evangeliet, den store sandhed om Kristi retfærdighed, er vores eneste håb for at blive fundet ”indskrevet i bogen“.`