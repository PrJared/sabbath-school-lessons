---
title:  Fra støv til stjerner
date:  21/03/2020
---

> <p>Ugens vers</p>
> ”De indsigtsfulde skal stråle som himmelhvælvingens stråleglans, og de, der førte mange til retfærdigheden, skal stråle som stjernerne for evigt og altid.“ (Dan 12,3).

**Introduktion**

Daniels Bog begynder med, at Nebukadnesar invaderer Judæa og fører fanger til Babylon. I kontrast ender Daniels Bog med, at Mikael står frem for at befri Guds folk fra endetidens Babylon. Og som vi ser hele vejen i Daniels Bog, vil Gud til allersidst sørge for, at alt løser sig til fordel for hans folk.

Som vi også har set, forblev Daniel og hans venner trofaste mod Gud og udviste en uforlignelig visdom midt i landflygtighedens prøvelser og udfordringer. På samme måde vil Guds folk i endetiden også forbliver trofaste, når de udsættes for forfølgelse, især i den ”trængselstid, som der ikke har været magen til, så længe folkeslag har været til“ (Dan 12,1). Ligesom Daniel og hans venner i Babylon vil de have visdom og indsigt. De vil ikke alene erfare visdom som en personlig egenskab, men vil som en følge deraf være engageret i at lede andre til retfærdighed. Nogle vil dø eller blive dræbt, og dermed vende tilbage til støv; men de vil opstå til evigt liv. Som Bibelen siger:

”Mange af dem, der sover i jorden, skal vågne, nogle til evigt liv“ (Dan 12,2).

**Ugens tekster**

- Dan 12
- Rom 8,34
- Luk 10,20
- Rom 8,18; Hebr 2,14-15
- Joh 14,29
- Åb 11,3