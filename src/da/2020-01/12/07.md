---
title:  Til videre studium
date:  20/03/2020
---

Det er interessant, at i det mindste med hensyn til Dan 11,29-39 identificerede Marin Luther ødelæggelsens vederstyggelighed i Dan 11,31 som pavemagten og dens doktriner og skikke. Sammenhængen mellem Daniel 11 og Daniel 7 og 8 forstærker Luthers og mange andre protestantiske kommentatorers opfattelse af, at pavemagten og dens lære er den historiske opfyldelse af disse profetier. I den forbindelse siger Ellen White: ”Ingen kirke inden for romersk jurisdiktions grænser fik i ret lang tid uforstyrret lov til at have religionsfrihed. Næppe havde pavedømmet fået magten, før det knuste alle, der nægtede at anerkende dets herredømme, og én efter én underkastede kirkerne sig“ (Mod en bedre fremtid, s. 249).

**Spørgsmål til drøftelse**:

`1.	Hvordan kan vi tage hensyn til andre menneskers følelser samtidigt med, at vi ikke går på kompromis med, hvad Bibelen lærer med hensyn til Roms rolle i de sidste tider?`

`2.	Dan 11,33 siger: ”De indsigtsfulde i folket bringer mange til at forstå det, selv om de en tid bliver offer for sværd, flammer, fangenskab og rov.“ Hvad siger denne tekst om den skæbne, som nogle af Guds trofaste folk vil lide? Hvad siger teksten også om, hvad nogle af disse trofaste mennesker gør, før de lider martyrdøden? Hvad er budskabet deri for os i dag?`

`3.	Dan 11,36 siger: ”Kongen gør, hvad han finder for godt; han ophøjer sig og gør sig stor over for enhver gud. Og mod gudernes Gud udtaler han de forunderligste ting. Han har lykken med sig, indtil vreden er forbi; for hvad der er besluttet, vil ske.“ Hvem og hvad minder dette dig om? (Se Es 14,12-17; se også 2 Thess 2,1-4).`

`4.	Dan 11,27.29 og 35 bruger udtrykket mo’ed – ”den fastsatte tid.“ Hvad siger det os igen om, at Gud styrer historiens gang?`