---
title:  Fra nord og syd til det herlige land
date:  14/03/2020
---

> <p>Ugens vers</p>
> ”De indsigtsfulde bliver ofre, for at de kan blive prøvet, lutret og renset, før endetiden kommer. For den kommer først til den fastsatte tid“ (Dan 11,35).

**Introduktion**

Idet vi går i gang med dette vanskelige kapitel, bør vi lige fra begyndelsen nævne nogle få punkter. For det første står Daniel 11 som en parallel til de tidligere profetiske hovedtræk i Daniels Bog. Ligesom i kapitlerne 2,7,8 og 9 strækker det profetiske budskab sig fra profetens dage og frem til endens tid. For det andet er der en rækkefølge af verdensmagter, som ofte undertrykker Guds folk. For det tredje ender hver af de profetiske skitser i et lykkeligt klimaks. I Daniel 2 knuser stenen billedstøtten; i Daniel 7 modtager Menneskesønnen riget; og i Daniel 8 og 9 bliver den himmelske helligdom renset gennem Messias’ gerning.

Kapitel 11 følger tre grundlæggende pointer. Først begynder det med de persiske konger og drøfter deres skæbne og endens tid, hvor Nordens konge angriber Guds hellige bjerg. Dernæst beskrives en række slag mellem Nordens og Sydens konge og følgerne for Guds folk. Som det tredje får det en lykkelig slutning, idet Nordens konge møder sin skæbne på ”det herlige, hellige bjerg“ (Dan 11,45). En sådan positiv konklusion signalerer enden på alt ondt og oprettelsen af Guds evige rige.

**Ugens tekster**

- Dan 11
- Dan 8,3-8.20-22
- Es 46,9-10
- Dan 8,9.23
- Matt 27,33-50