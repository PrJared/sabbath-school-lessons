---
title:  Fra Jerusalem til Babylon
date:  04/01/2020
---

> <p>Ugens vers</p>
> ”Gud gav disse fire unge mænd forstand og indsigt i al slags skrift og visdom. Og Daniel forstod sig på alle slags syner og drømme“ (Dan 1,17).

**Introduktion**

Bibelen holder sig ikke tilbage i sin beskrivelse af den faldne menneskeheds svagheder. Fra 1 Mos 3 og fremefter bliver menneskenes synd og dets sørgelige resultater tydeligt beskrevet. Men samtidigt ser vi også eksempler på mennesker, som udviste stor troskab mod Gud, selv når de mødte stærke begrundelser for ikke at være trofaste. Nogle af de mest gribende eksempler på en sådan troskab finder vi i Daniels Bog.

Men lad os huske, når vi studerer Daniels Bog, at bogens virkelige helt er Gud. Vi er så vant til historier, der understreger Daniels og hans venners troskab, at vi måske glemmer at fremhæve Guds trofasthed, som vejledte disse fire unge mænd og holdt dem oppe, når de stod ansigt til ansigt med det babyloniske riges magt og fristelser. At være trofast i sit eget land er i sig selv en udfordring; men det er endnu værre, når man møder presset i et fremmed land, en fremmed kultur og en fremmed religion. Men de menneskelige forkæmpere møder udfordringerne, fordi de ligesom apostlen Paulus ”ved, hvem [de] tror på“ (2 Tim 1,12), og sætter deres lid til ham.

**Ugens tekster**

- 2 Kong 21,10-16
- Dan 1
- Gal 2,19-20
- Matt 16,24-26
- 2 Kor 4,17
- Jak 1,5