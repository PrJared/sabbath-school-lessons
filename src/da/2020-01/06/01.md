---
title:  Fra arrogance til ødelæggelse
date:  01/02/2020
---

> <p>Ugens vers</p>
> ”Han lader tider og tidsrum skifte, han afsætter konger og indsætter konger; han giver vismændene visdom og de forstandige forstand“ (Dan 2,21).

**Introduktion**

I Dan 5 giver Guds ord os et stærkt eksempel på menneskeligt overmod, der ender på en rystende og dramatisk måde. Man kan sige, at der gik lang tid, før Nebukadnesar lærte sin lektie; men han lærte den trods alt til sidst. Hans barnebarn, Belshassar, gjorde det ikke. Ved at benytte karrene fra templet i Jerusalem under et stort gilde, vanhelligede han dem. En sådan vanhelligelse er ikke alene ensbetydende med en protest imod Gud, men også med et angreb på Gud selv. Belshassar fylder på denne måde sit syndeskylds bæger og handler på samme måde som det lille horn (se Dan 8), der angriber Guds helligdoms grundvold. Ved at fjerne herredømmet fra Belshassar viser Gud, hvad han vil gøre med sit folks fjender i de allersidste tider. De begivenheder, der fortælles i Dan 5, fandt sted i 539 f.Kr. den nat, da Babylon blev overvundet af den medo-persiske hær. Da sker overgangen fra guld til sølv, som blev forudsagt i Dan 2. Endnu en gang bliver det tydeligt, at Gud styrer denne verdens gang.

**Ugens tekster**

- Dan 5
- Åb 17,4-6
- Sl 96,5
- Kol 1,15-17
- Rom 1,16-32
- Præd 8,11
- Åb 14,8