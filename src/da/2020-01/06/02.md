---
title:  Belshassars gilde
date:  02/02/2020
---

`Læs Dan 5,1-4 Dan 1,1-2. Hvad er så forfærdeligt ved det, Belshassar gør? Hvordan viser det hans sande karakter? Sammenlign hans handlinger med Åb 17,4-6. Hvilke paralleller kan du finde?`

Kongen befaler, at de hellige kar fra templet i Jerusalem skal benyttes som drikkebægre. Nebukadnesar havde bortført karrene fra templet i Jerusalem; men han havde placeret dem i sin guds skatkammer. Det viser, at han i det mindste respekterede deres hellighed. Men Belshassar bruger de hellige kar som drikkebægre på en ufatteligt krænkende måde.

Mens kongen og hans stormænd drak fra de hellige kar, ”lovsang de deres guder af guld, sølv, kobber, jern, træ og sten“ (Dan 5,4). Det er værd at lægge mærke til, at der omtales seks forskellige materialer. Babylonierne benyttede trestalssystemet (et system, der bygger på tallet 60) i modsætning til decimalsystem, som bygger på tallet 10, og som vi bruger i dag. De seks kategorier af guder repræsenterer derfor totaliteten af alle Babylons guder og dermed hele deres religionssystem. Det er interessant, at rækkefølgen af disse materialer følger den samme rækkefølge, som statuen i Nebukadnesars drøm var lavet af, bortset fra, at træ erstatter leret. Ligesom i drømmen kommer sten til sidst, og selv om det her er en beskrivelse af det materiale, som afguder blev fremstillet af, fremkalder sten også Guds dom over verdslige riger (se Dan 2,44-45), som Babylon er et symbol på.

Denne fest er et passende symbol på endetidens Babylon, som det beskrives i Johannes’ Åbenbaring. Ligesom Belshassar holder kvinden i endetidens Babylon et guldbæger, og tilbyder folkeslagene en giftig drik. Ved hjælp af falsk lære og et forvrænget tilbedelsessystem lokker det moderne Babylon verden ud i ondskab (Åb 17,4-6), uden at det er klar over den dom, som snart vil ramme hende. Men en dag vil dommen komme.

`Til at tænke over. Hvordan vanhelliger vores verdenssamfund og kultur Guds ords sandheder? Hvordan kan vi være på vagt, så vi ikke tager del i en sådan vanhelligelse, selv på umærkeligt vis? Del dine svar med klassen på sabbatten.`