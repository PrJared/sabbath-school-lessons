---
title:  Fra krig til sejr
date:  07/03/2020
---

> <p>Ugens vers</p>
> ”Frygt ikke, du højtelskede mand! Fred være med dig! Vær stærk! Vær stærk!“ (Dan 10,19).

**Introduktion**

Daniel 10 introducer det afsluttende syn i Daniels Bog, og det fortsætter i kapitel 11 og 12. Fra begyndelsen af dette syn får vi at vide, at det handler om en ”stor strid“ (Dan 10,1).* Daniel 11 uddyber nogle af detaljerne i denne strid, mens Daniel 10 viser os dens åndelige dimension og åbenbarer, at der foregår en konflikt af kosmiske dimensioner bag scenen for de jordiske kampe. Når vi studerer dette kapitel, vil vi opdage, at vi, når vi beder, tager del i denne kosmiske konflikt på en måde, der har omfattende konsekvenser. Men vi er ikke alene i vores kamp; Jesus går i krig med Satan på vores vegne. Vi skal se, at den ultimative strid, som vi tager del i, ikke er en kamp imod menneskelige magter, men imod mørkets magter.

Apostlen Paulus skrev følgende flere hundrede år efter Daniel: ”Thi for os står kampen ikke mod kød og blod, men mod myndigheder og magter, mod verdensherskerne i dette mørke, mod ondskabens åndemagter i himmelrummet“ (Ef 6,12). Vores sejr i denne strid bygger alene på Jesus Kristus, som besejrede Satan på korset.

**Ugens tekster**

- Ef 6,12
- Dan 10
- Ezra 4,1-5
- Jos 5,13-15
- Åb 1,12-18
- Kol 2,15
- Rom 8,37-39