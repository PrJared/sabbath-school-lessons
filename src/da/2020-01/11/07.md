---
title:  Til videre studium
date:  13/03/2020
---

”Gabriel kæmpede med mørkets magter i tre uger for at modvirke den indflydelse, som blev øvet over Kyros’ sind… Himmelen gjorde alt for at hjælpe Guds folk. Til sidst var sejren sikret. De fjendtlige kræfter blev holdt i skak, så længe Kyros levede, og ligeledes under hans søn Kambyses, som regerede omkring syv et halvt år“ (Ellen White, Profeter og konger, s. 278).

”Hvilken stor ære vises Daniel af himlens majestæt! Han trøster sin skælvende tjener og forsikrer ham om, at hans bøn er blevet hørt i himlen. Som svar på den inderlige bøn blev englen Gabriel sendt for at påvirke den persiske konges hjerte. Herskeren havde modsat sig Guds Ånds påvirkning i de tre uger, hvor Daniel fastede og bad; men himlens fyrste, ærkeenglen, Mikael, blev sendt som svar på Daniels bøn for at vende den stædige konges hjerte til at foretage en afgørende handling“ (Ellen White, The Sanctified Life, s. 51).

**Spørgsmål til drøftelse**:

`1.	Selv om vi ikke er de første i kristendommens historie til at se denne sandhed, er vi som syvendedags adventister stærke fortalere for ”den store strid“-motivet, eller tanken om, at hele universet tager del i en monumental kamp mellem Kristus og Satan. Og vi tror, at hvert eneste menneske er involveret i denne strid. Andre, også verdslige mennesker, har talt om, at der foregår en virkelig kamp af en slags, hvor vi alle er med. Hvordan har du selv erfaret den store strid? Hvordan har den vist sig i dit eget liv? Hvad har du lært, som kan hjælpe andre, der også kæmper?`

`2.	Læs Ef 6,10-18. Læg mærke til den åbenlyse brug af militære billeder, Paulus bruger. Hvilke kampinstrukser gives der os her til den store strid?`

`3.	I Dan 10,11 bliver Daniel for anden gang (se Dan 9,23) kaldt hamudot, ”du højtelskede mand“. Hvad fortæller det os om den nære forbindelse, til og med en følelsesmæssige forbindelse, der er mellem himmel og jord? Tænk over, hvor radikalt forskellig denne virkelighed er sammenlignet med det almindelige ateistiske syn i det meste af vores moderne verden. Hvilket håb giver det bibelsyn, som vi ser i denne omtale af Daniel, også for os i dag?`