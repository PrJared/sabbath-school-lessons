---
title:  Til videre studium
date:  14/02/2020
---

Daniels befrielse bliver fortalt i Hebr 11. Dette kapitel, som kan kaldes ”Troens Hall of Fame“, siger, at profeter blandt andet ”stoppede løvers gab“ (Hebr 11,33). Det er fantastisk; men vi bør huske, at troens helte ikke kun er dem, der undgik døden som Daniel, men også dem, som modigt lider og dør, som Hebr 11 også fortæller om. Gud kalder nogle til at vidne ved at leve, andre ved at dø. Beretningen om Daniels befrielse betyder ikke, at befrielse er en selvfølge for alle. Det ser vi ud fra den store skare af mænd og kvinder, som har lidt martyrdøden på grund af deres tro på Jesus. Men Daniels mirakuløse befrielse viser os, at Gud er hersker, og han vil til sidst befri alle sine børn fra syndens og dødens magt. Det vil vi se endnu tydeligere i de næste kapitler af Daniels Bog.

**Spørgsmål til drøftelse**:

`1.	Franskmanden Jean Paul Sartre skrev engang, at ”den bedste måde at betragte menneskehedens grundlæggende opgave er at sige, at mennesket er det væsen, hvis opgave det er at være Gud“ (Jean Paul Sartre, Being and Nothingness: A Phenomenological Essay on Ontology, Washington Square Press, 1956, s. 724). Hvordan kan en sådan tanke hjælpe os til at forstå, hvorfor kongen handlede, som han gjorde? Hvorfor må vi alle, uanset hvor vi befinder os i tilværelsen, vogte os for den samme farlige tilbøjelighed, som også kan optræde i det skjulte? Er der andre måder, vi måske kunne tænke os at være ”konger“ på?`

`2.	Hvilke vidnesbyrd giver vi over for andre om vores trofasthed mod Gud og hans lov? Vil mennesker, som kender dig mene, at du vil stå fast på din tro, selv om det skulle koste dig dit arbejde eller til og med dit liv?`

`3.	Hvad ser vi i Daniel, som gør ham til den person, som Gud effektivt kan bruge til at fremme sin hensigt? Hvordan kan vi med Guds hjælp udvikle flere af de samme egenskaber?`

`4.	Ville det have været berettiget for Daniel, i lyset af kongens dekret, at have ændret sine bedevaner? Eller ville det have været et farligt kompromis? Hvorfor?`