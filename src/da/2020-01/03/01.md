---
title:  Fra hemmelighed til åbenbaring
date:  11/01/2020
---

> <p>Ugens vers</p>
> ”Daniel priste himlens Gud. Han sagde: Lovet være Guds navn fra evighed til evighed, ham tilhører visdommen og styrken“ (Dan 2,20).

**Introduktion**

I havet omkring Grønland er der isbjerge af forskellig størrelse. Nogle gange flyder de små isflager i en retning, mens de kæmpestore isbjerge flyder i en anden. Det, der sker, er, at overfladevinde driver de små, mens de store ismasser bæres af sted af de dybe havstrømme.

Når vi ser på nationers opståen og fald ned igennem historien, minder det om overfladevinde og dybe havstrømme. Vindene repræsenterer alt det, der kan forandres, og er uforudsigeligt ligesom menneskenes vilje. Men samtidigt med disse vindstød og storme findes der en anden kraft, som er langt stærkere og meget lig de dybe havstrømme. Det er den sikre bevægelse, der skyldes Guds vise og overordnede formål. Ellen White skrev: ”Men ligesom stjernerne på deres fastsatte baners store kredsløb kender Guds planer hverken til hast eller opsættelse“ (Ellen White, Jesu liv, s. 17).

Selv om nationers, ideologiers og politiske partiers opståen synes at ske kun på grund af menneskers myndighed, viser Daniel 2, at det i virkeligheden er himlens Gud, som styrer menneskenes historie frem imod dens store afslutning.

**Ugens tekster**

- Dan 2,1-16
- ApG 17,28
- Dan 2,17-49
- Sl 138
- Joh 15,5
- 5 Mos 32,4
- 1 Pet 2,4