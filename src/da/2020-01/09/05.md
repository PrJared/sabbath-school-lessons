---
title:  Helligdommen får sin ret tilbage*
date:  26/02/2020
---

Efter det lille horns ødelæggende angreb bliver det fortalt, at helligdommen skal blive renset.* Vi må huske, at den renselse af helligdommen, som omtales i Dan 8,14 svarer til domsscenen, som beskrives i Dan 7,9-14. Siden dommen finder sted i himlen, må helligdommen også være i himlen. Dan 7 beskriver Guds indgriben i menneskers anliggender ud fra et juridisk perspektiv, mens Dan 8 beskriver den samme begivenhed set fra helligdommen.

Den jordiske helligdom blev opført, så den var en model af den himmelske helligdom, og skulle illustrere de brede omrids af frelsesplanen. Hver dag bragte synderne deres ofre til helligdommen, hvor folket fik tilgivelse for de synder, de bekendte. Disse synder blev på en måde overført til helligdommen, og helligdommen blev forurenet. Det var derfor nødvendigt med en regelmæssig renselse, så helligdommen kunne blive renset for de synder, der var ”ophobet“ deri. Den renselse blev kaldt Den Store Forsoningsdag, og fandt sted en gang om året (se 3 Mos 16).

Hvorfor er det nødvendigt, at den himmelske helligdom skal renses? Som en analogi kan vi sige, at synder, som Jesu efterfølgere har bedt om tilgivelse for, er blevet ”overført“ til den himmelske helligdom, ligesom de synder, som israelitterne angrede, blev overført til den jordiske helligdom. De mange dyr som blev slagtet på den store forsoningsdag symboliserede Jesu fremtidige død, som gjorde det muligt for syndere at blive frikendt på dommens dag.

Som når den jordiske helligdom blev renset på forsoningsdagen, vil det også være, når den himmelske helligdom renses; men her er det Jesu blod, der frelser. Renselsen af helligdommen, som beskrives i Dan 8,14, er det himmelske modstykke til den jordiske helligdomstjeneste. Det grundlæggende budskab er: Vi har brug for Messias’ blod for at få tilgivelse for vores synder og blive frikendt i dommen.

`Læs Hebr 9,23-28. Hvordan beskriver disse vers den frelse, vi har i Jesus gennem hans offer for os?`