---
title:  Til videre studium
date:  24/01/2020
---

”Der kan drages betydningsfulde lærdomme fra de unge hebræeres oplevelser på Dura-sletten. I vor tid vil mange af Guds tjenere – til trods for deres uskyld – blive ydmyget og mishandlet af misundelige og fanatiske mennesker, som handler efter Satans tilskyndelse. Menneskenes vrede vil særlig blive rettet imod dem, der holder sabbatten i overensstemmelse med det fjerde bud, og til sidst vil der blive udstedt et verdensomspændende dekret om, at disse mennesker fortjener døden.

Den trængselstid, som ligger foran Guds folk, kræver en urokkelig tro. Hans børn skal gøre det klart, at de tilbeder Herren alene, og at intet – selv døden – kan få dem til at give efter og tilbede falske guder. Den trofaste vil regne syndige, dødelige menneskers befalinger for intet i sammenligning med den evige Guds ord. De vil adlyde sandheden, selv om det skal koste dem fængsel, landsforvisning eller selve livet“ (Ellen White, Profeter og konger, s. 248).

**Spørgsmål til drøftelse**:

`1.	Læs 1 Pet 1,3-9. Hvorfor redder Gud nogle og ikke andre fra lidelser? Eller er svaret på sådanne spørgsmål noget, vi ikke vil få her og nu? Hvorfor må vi stole på Guds godhed, selv om vi bliver skuffede, i de tilfælde, hvor der ikke sker mirakuløse befrielser,?`

`2.	Hvilke lærdomme havde vi fået, hvis denne beretning var endt med de unge hebræeres død i ildovnen?`

`3.	Ud fra vores forståelse af begivenhederne i de sidste tider, hvad kommer sagen til at dreje sig om, og hvad bliver det ydre tegn på, hvem vi tilbeder?`

`4.	Læs Luk 16,10. Hvordan hjælper Jesu ord i denne tekst os til at forstå, hvad det virkelig betyder at leve af tro?`

`5.	Læs igen Dan 3,15, hvor Nebukadnesar siger: ”Hvem er den gud, der så kan redde jer ud af min magt?“ Hvordan ville du besvare det spørgsmål?`