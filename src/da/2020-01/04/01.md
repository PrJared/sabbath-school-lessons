---
title:  Fra ildovn til palads
date:  18/01/2020
---

> <p>Ugens vers</p>
> ”Kommer det dertil, så kan vores Gud, som vi dyrker, redde os. Han kan redde os ud af ovnen med flammende ild og ud af din magt, konge“ (Dan 3,17).

**Introduktion**

”Fyldt med Helligånden erklærer disse unge mænd på denne måde deres tro for hele nationen: han, som de tilbeder, er den eneste sande og levende Gud. At vise deres tro på denne måde er den mest veltalende præsentation af de principper, de følger. For at kunne vise afgudsdyrkere den levende Guds storhed og magt må hans tjenere åbenbare deres egen ærefrygt for Gud. De må gøre det helt klart, at han er den eneste, de ærer og tilbeder, og at intet, ikke engang frygten for at miste livet, kan få dem til at give efter for afgudsdyrkelse. Disse lærdomme spiller en direkte og vigtig rolle for vores erfaringer i de sidste tider“ (Ellen White, In Heavenly Places, s. 149). Det kan godt være, vi synes, at dette at stå over for dødstrusler på grund af tilbedelse stammer fra en tid uden videnskabelig forståelse og fyldt med overtro; men Skriften åbenbarer, at i endetiden, når verden er meget ”veludviklet“, vil der ske noget lignende, og til den tid i verdensomspændende målestok. Ud fra vores studium af denne beretning kan vi altså opnå indsigt i de problemer, som Guds folk ifølge Skriften vil møde.

**Ugens tekster**

- Dan 3
- Åb 13,11-18
- 2 Mos 20,3-6
- 5 Mos 6,4
- 1 Kor 15,12-26
- Hebr 11