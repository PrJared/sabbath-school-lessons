---
title:  Til videre studium
date:  28/08/2020
---

”I Kristus findes hyrdens omsorg, forældrenes kærlighed og den medfølende Frelsers uendelige nåde. Han tilbyder sine velsignelser på den mest tiltalende måde. Det er ikke nok for ham kun at fortælle om disse velsignelser. Han præsenterer dem på den mest attraktive måde for at vække ønsket om at besidde dem. På samme måde skal hans tjenere fortælle, hvor rig på herlighed Guds ubeskrivelige gave er. Kristi forunderlige kærlighed vil smelte hjerter til underkastelse, hvor dette blot at gentage læresætninger intet kan udrette. ’Trøst mit folk, trøst det! siger jeres Gud’ Es 40,1. ’Stig op på et højt bjerg, Zions budbringer, råb højt, Jerusalems budbringer, råb uden frygt!

Sig til Judas byer: Her kommer jeres Gud! … Som hyrden vogter han sin hjord, han samler dem med sin arm; han løfter lammene op i sin favn, han leder moderfårene’ Es 40,9-11“ (Ellen White, Jesu liv, s. 601).

**Spørgsmål til drøftelse**:

`1.	Det er trist; men nogle mennesker får det bedre, hvis de kan kritisere andre og fremhæve deres fejl. Hvordan kan vi sikre os, at vi ikke falder for, og udviser den samme holdning?`

`2.	Tænk over følgende scene: en ven er netop vendt hjem fra en begravelse, og siger: ”Jeg er så glad for, at min tante er i himlen, og ser ned på mig. Det giver mig sådan en god følelse.“ Hvordan ville du svare, baseret på de principper vi har studeret i denne uge? Uanset, hvor vigtig sandheden om de dødes tilstand er, hvorfor er dette måske ikke det rette tidspunkt at give denne person et bibelstudium om det emne?`

`3.	Drøft følgende udtalelse i lyset af vores vidnesbyrd over for andre: ”Selve det at lede efter ondt hos andre, udvikler ondt hos den, der leder. Ved at dvæle ved andres fejl, bliver vi forandret efter det samme billede. Men ved at se på Jesus, tale om hans kærlighed og fuldkomne karakter, forvandles vi efter hans billede. Ved at tænke over det ophøjede ideal, han har givet os, skal vi løftes op til en ren og hellig atmosfære, ja til Guds nærværelse. Når vi forbliver der, vil der udgå et lys fra os, der bestråler alle, som har forbindelse med os“ (Ellen White, Gospel Workers, s. 479).`