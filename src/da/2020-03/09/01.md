---
title:  Oparbejd en vindende holdning
date:  22/08/2020
---

> <p>Ugens vers</p>
> ”Men I skal hellige Herren Kristus i jeres hjerte og altid være rede til forsvar over for enhver, der kræver jer til regnskab for det håb, I har“ (1 Pet 3,15).

**Introduktion**

Jo mere vi studerer Jesu liv, jo mere forundres vi over hans evne til at acceptere og bekræfte mennesker. Selv om han kom med barske irettesættelser af de religiøse ledere på hans tid, tog han med glæde imod dem, som kæmpede med synd, var plaget af skyld og følte sig håbløst fordømt. Hans nåde gjaldt dem. Hans barmhjertighed nåede ud til selv de værste syndere. Hans tilgivelse var langt større end deres synder. Hans kærlighed var uden grænser.

Jesus viste aldrig bare en smule stolthed eller overlegenhed. I hvert eneste menneske så han en person, der var skabt i Guds billede, men som var faldet i synd, og som han var kommet for at frelse. Ingen var faldet så dybt, at hans nåde ikke kunne nå dem. Han viste respekt over for alle, han kom i kontakt med, og behandlede dem med den værdighed, de fortjente. Han nåede mennesker med Guds rige, fordi han troede på dem. Deres liv blev forvandlet i hans nærværelse, fordi han viste så stor omsorg for dem. De blev løftet op til at blive det, han troede, at de kunne være.

I denne uges studium skal vi gå mere i dybden med Jesu holdning til mennesker og finde ud af, hvordan vi kan anvende de samme principper i vores eget liv.

**Ugens tekster**

- Joh 4,27-30.39-42
- Matt 15,21-28
- 2 Thess 1,1-4
- Rom 15,7
- Ef 4,32
- 1 Pet 3,15