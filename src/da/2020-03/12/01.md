---
title:  Et budskab, det er værd at dele
date:  12/09/2020
---

> <p>Ugens vers</p>
> ”Jeg så endnu en engel flyve midt oppe under himlen; den havde et evigt evangelium at forkynde for dem, der bor på jorden, og for alle folkeslag og stammer, tungemål og folk, og englen sagde med høj røst: Frygt Gud og giv ham ære, for timen er kommet, da han dømmer. Tilbed ham, som har skabt himmel og jord og hav og kilder“ (Åb 14,6-7).

**Introduktion**

Jesus døde for at frelse hele verden. Hans død på korset gjaldt for alle, som nogensinde har levet, uanset hvornår eller hvor. Evangeliet taler derfor til alle mennesker, uanset deres sprog, kultur eller baggrund. Det når ud over enhver etnisk barriere. Det er den fantastiske nyhed om, at Jesus ved sit liv, død og opstandelse har sejret over alle mørket og ondskabens magter. Evangeliet handler helt og alene om Jesus. Han døde for os og lever nu for os. Han kom første gang for at befri os fra syndens straf og magt, og han kommer igen for at befri os fra syndens tilstedeværelse. Han døde den død, vi fortjener, for at vi kan få det liv, han fortjener. I Kristus bliver vi retfærdiggjort, helliggjort og en dag herliggjort.

Bibelen fokuserer både på Jesu første komme og andet komme. Han kom for at frelse os, og vil komme igen for at bringe dem hjem, han har købt med så høj en pris. Johannes’ Åbenbaring, Bibelens sidste bog, blev skrevet specielt for at gøre verden rede til Jesu genkomst. Den indeholder et stærkt aktuelt budskab for vores generation. I denne uges studium vil vi studere Åbenbaringsbogens betydning for det 21. århundredes moderne samfund. Sammen vil vi igen opdage Jesu appel til sin menighed i endetiden om at dele dette budskab for endetiden.

**Ugens tekster**

- 2 Pet 1,12.16-21
- Åb 19,11-18
- Åb 14,14-20
- Præd 12,13-14
- Åb 14,6-12