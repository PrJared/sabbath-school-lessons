---
title:  Tjen ligesom Jesus gjorde
date:  15/08/2020
---

> <p>Ugens vers</p>
> ”Da han så folkeskarerne, ynkedes han over dem, for de var vanrøgtede og forkomne som får uden hyrde“ (Matt 9,36).

**Introduktion**

Jesus tænkte virkelig på andre mennesker. Han var mere interesseret i deres behov end sine egne. Hele hans liv fokuserede han på andre. Hans tjeneste bestod i kærlig medlidenhed. Han opfyldte sine medmenneskers fysiske, mentale og følelsesmæssige behov, og derigennem blev deres hjerter modtagelige for de åndelige sandheder, han lærte. Når han helbredte spedalske, åbnede blindes øjne, gav døve hørelse, befriede besatte, mættede sultne og viste omsorg for mennesker i nød, blev deres hjerter berørt og deres liv forvandlet.

Når mennesker oplevede, at hans omsorg var ægte, åbnede de sig for de åndelige sandheder, han lærte. ”Vi kan kun komme i forbindelse med offentligheden, hvis vi bruger Kristi fremgangsmåde.

Frelseren færdedes blandt mennesker og viste dem, at han ønskede dem det bedste. Han havde medfølelse med dem og hjalp dem med at løse deres problemer. På den måde fik de tillid til ham. Så sagde han til dem: ‘Følg mig’“ (Ellen White, Vejen til et bedre liv, s. 84). Jesus indså, at verden havde brug for en demonstration af evangeliet i praksis lige så meget som en forkyndelse af det. Et levende vidnesbyrd gennem en karakter, der ligner Kristus i fuldt ud at tjene andre, er et mægtigt vidnesbyrd over for verden, som gør de ord, vi taler, troværdige.

**Ugens tekster**

- Matt 5,13-14
- Fil 2,15
- Mark 12,34
- Ef 4,15
- Matt 4,23-25
- Matt 25,31-46