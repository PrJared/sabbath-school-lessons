---
title:  Til videre studium
date:  21/08/2020
---

”Der er mange mennesker, som ikke tror på Gud. De har heller ikke tillid til mennesker. Men de sætter pris på, at man hjælper dem, og har medfølelse med dem. Det gør et dybt indtryk på dem, når de ser, at et menneske, som hverken forventer ros eller belønning, kommer ind i deres hjem, og tager sig af de syge, giver de sultne mad, klæder de nøgne, trøster de sørgende og stilfærdigt minder alle om ham, hvis kærlighed og medfølelse kommer til udtryk gennem dette menneske. Disse mennesker bliver taknemmelige. Troens flamme tændes i deres indre. De kan se, at Gud har omsorg for dem, og nu er de villige til at lytte til hans ord“ (Ellen White, Vejen til et bedre liv, s. 85-86).

Jesu uselviske tjeneste åbner menneskers hjerter, nedbryder fordomme, og skaber respekt for evangeliet. Menigheden er Kristi legeme, som i kærlighed hjælper mennesker allevegne. Kristus sender os ud i vores lokalområder for i hans navn at gøre en forskel. Vi har brug for at være på vagt mod at blive smittet af verden; men vi må alligevel lære at nå mennesker, hvor de er, og at blive brugt at Gud, som ønsker at føre mennesker fra, hvor de er, til hvor de burde være.

**Spørgsmål til drøftelse**:

`1.	Hvorfor er Jesu medfølende tjeneste i så stor grad i stand til at nedbryde fordomme og åbne mennesker for åndelige sandheder? Forestil dig, hvor effektivt vores vidnesbyrd som kirke ville være, hvis vi udviste den samme omsorg for andre, som Jesus.`

`2.	Har du prøvet at sige noget, der måske både var sandt, rigtigt og nødvendigt, men hvor du fik sagt det med en forkert tone og holdning – måske fordi du var for ivrig? Hvad har du lært af din erfaring, som kan hjælpe dig i lignende situationer?`

`3.	Tænk over, at alle de mennesker, som Jesus helbredte eller opvakte fra de døde, alligevel døde før eller siden. Fortæller det os noget om, hvad vi bør fokusere på i vores opsøgende arbejde og tjeneste for andre?`

`4.	Hvilke former for udadvendt arbejde kan din lokale menighed tage del i, som I ikke allerede gør?`

`5.	Hvordan kan vi skabe åndelige anledninger for søgende mennesker gennem de tjenester, vi føler er nødvendige?`