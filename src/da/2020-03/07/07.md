---
title:  Til videre studium
date:  14/08/2020
---

Læs Ellen White: Vejen til Kristus, ”Kundskab om Gud“, s. 93-101.

Gud arbejder med mennesker over alt omkring os. Hvis vi er opmærksomme på, hvor Gud allerede arbejder, vil vi tit opdage anledninger til at dele Guds ord med andre. Gud forbereder hjertets grobund, og vi har mulighed for at så evangeliets såsæd. Inden de mødte Jesus, forberedte Helligånden hjertet hos Nikodemus, kvinden ved brønden, kvinden med blødninger, røveren på korset, den romerske soldat og mange andre, så de var beredt til at modtage Jesu ord. Deres livserfaringer og Helligåndens tilskyndelser gjorde dem rede til at modtage Kristi budskab.

Vi har måske en naturlig tilbageholdenhed, når det gælder at spørge mennesker, om vi må bede sammen med dem, dele et løfte fra Bibelen eller give dem noget litteratur. Når vi føler os tilskyndet til at dele vores tro med andre, er det oftest Helligånden, der tilskynder os, fordi han allerede har tilskyndet den anden person til at modtage vores vidnesbyrd.

**Spørgsmål til drøftelse**:

`1.	Hvad vil du råde en person til, som kom til dig med stor skyldfølelse over noget, vedkommende havde gjort, og havde brug for tilgivelse fra Gud? Hvilke bibeltekster vil du dele med ham/hende? Hvad har du selv erfaret med hensyn til skyld og Guds tilgivende kraft i dit liv?`

`2.	Nogle gange lader Gud os møde mennesker, fordi han længes efter, at de skal kende hans sandhed. Hvordan kan vi blive mere følsomme over for Guds ledelse?`

`3.	Tænk over Guds kraft og Guds ords kraft, som det viste sig ved skabelsen. Vi har svært ved at forstå universets udstrækning, fordi det er uendeligt. Tænk over, at Gud, som skabte det, må være meget større end det, han skabte. Hvordan kan vi finde trøst i at vide, at den Gud, vi tjener, er så mægtig? Og ikke alene er han mægtig, men han elsker os også. Hvilket håb kan vi finde i disse kendsgerninger om Gud? Hvordan kan vores kundskab om Gud hjælpe os til at blive bedre vidner om ham over for andre?`