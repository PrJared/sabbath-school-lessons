---
title:  Del Guds ord med andre
date:  08/08/2020
---

> <p>Ugens vers</p>
> ”Sådan er mit ord, som udgår af min mund; det vender ikke virkningsløst tilbage til mig, men det gør min vilje og udfører mit ærinde“ (Es 55,11).

**Introduktion**

Når vi vidner, taler vi om Jesus. Men hvordan ville vi kende Jesus, hvis vi ikke havde Bibelen? Hvor meget ville vi vide om den store strid, Guds kærlighed, Jesu fødsel, liv, tjeneste, død, opstandelse og genkomst, hvis vi ikke havde Bibelen?

Selv om naturen åbenbarer Guds majestæt og magt, åbenbarer den ikke frelsesplanen. Jesus er ”det sande lys, som oplyser ethvert menneske“ (Joh 1,9). Det sker ved Helligåndens personlige arbejde med mennesker. Men uden Guds ord, til at forklare guddommelig sandhed, er Helligåndens åbenbaring til os begrænset. Guds skrevne ord er den tydeligste og største åbenbaring af Jesus, det levende ord.

Til trods for at de religiøse ledere studerede Guds ord, var der mange af dem, der ikke opdagede dets primære budskab. Jesus sagde: ”I gransker Skrifterne, fordi I mener, at I har evigt liv i dem; og netop de vidner om mig“ (Joh 5,39). Forstået på rette måde genspejler enhver læresætning i Bibelen skønheden i Jesu karakter. Når vi deler Guds ord med andre, er vores mål ikke først og fremmest at bevise, at vi har ret, og at en anden person er forkert på den. Vores primære formål er at åbenbare Jesus i hver eneste side af den sandhed, vi deler.

**Ugens tekster**

- Sl 119,105
- Jer 23,29
- Hebr 1,1-3
- 2 Tim 3,14-17
- 1 Joh 1,7-9
- Præd 3,1-2
- 2 Tim 4,2