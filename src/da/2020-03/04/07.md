---
title:  Til videre studium
date:  24/07/2020
---

Læs Ellen White: · Vejen til Kristus,”Bønnens privilegium“, s. 102-116

· Testimonies for the Church, ”Work for Church Members“, 7. bd, s. 19-24.

Når vi beder for andre, stiller Gud alle himlens resurser til rådighedfor at forvandle menneskers liv. Gud anerkender derved vores over-givelse til ham og vores afhængighed af hans magt. Når vores bønner stiger op til himlen, går himlens engle i aktion på hans befaling. ”Tjenende engle venter rundt om tronen på øjeblikkeligt at adlyde Jesu Kristi befaling om at besvare enhver bøn, der opsendes i levende tro“ (Ellen White, Selected Messages, 2. bd, s. 377). Ikke en eneste bøn bliver glemt af Gud. De opbevares i himlen for at blive besvaret på den tid og det sted, som han ved er det bedste. ”Troens bøn går aldrig tabt; men at påstå, at den altid vil blive besvaret på den bestemte måde og med den bestemte ting, vi forventer, er formastelse“ (Ellen White, Testimonies for the Church, 1. bd, s. 231). Dette er en trøst, når vi går i forbøn for en ægtefælle, for sønner og døtre, slægtninge, venner eller kollegaer, som ikke kender Kristus. Ikke en eneste oprigtig bøn går tabt. Vi ser måske ikke altid et øjeblikkeligt svar hos dem, vi beder for; men Gud arbejder med dem og bevæger deres hjerter på måder, vi kun opdager i evigheden.

**Spørgsmål til drøftelse**:

`1.	Læs Fil 1,19; Kol 4,2-3; 2 Thess 3,1-2. Hvilken forsikring havde Paulus, fordi filipperne bad for ham, mens han sad i fængsel? Hvad bad han kolosserne og thessalonikerne om at bede for på hans vegne? Hvilken forbindelse er der mellem disse anmodninger om forbøn og sjælevindende arbejde?`

`2.	Tænk over den store strids virkelighed, og hvorledes den udgør den store fortælling bag ved den verden, vi lever i. Gør din viden om denne strid dig mere fokuseret på at bede? Vi ved, at Jesus vandt krigen, og vi ved, at hans side vinder til sidst. Men hvorfor er det så vigtigt i mellemtiden at bede og forblive trofast mod ham og arbejde for, at andre også kan finde frelse?`

`3.	Hvilke forhindringer kan der være for mere effektiv forbøn? Hvilke undskyldninger kan man bruge for ikke at bede mere for andre, der har brug for det?`