---
title:  Gå frem i tro
date:  19/09/2020
---

> <p>Ugens vers</p>
> ”I skal have det sind over for hinanden, som var i Kristus Jesus, han, som havde Guds skikkelse, regnede det ikke for et rov at være lige med Gud, men gav afkald på det, tog en tjeners skikkelse på og blev mennesker lig; og da han var trådt frem som et menneske, ydmygede han sig og blev lydig indtil døden, ja, døden på et kors“ (Fil 2,5-8).

**Introduktion**

Det var et ufatteligt offer at forlade himlens herlighed, englenes tilbedelse og fællesskabet med Faderen. Alligevel kom Jesus til denne verden, som er fuld af lidelse og død, for at åbenbare Faderens kærlighed, vinde menneskenes hengivenhed tilbage og frelse hele menneskeheden. ”Ingen vil kunne fatte prisen for vor frelse, før de genløste står sammen med Frelseren foran Guds trone. Når så det evige hjems herlighed helt og fuldt går op for os, skal vi huske på, at Jesus forlod alt dette for vor skyld, at han ikke blot forlod de himmelske boliger, men at han for vor skyld risikerede at lide nederlag og evigt tab. Så skal vi lægge vore kroner for hans fødder og istemme denne sang: ’Lammet, det slagtede, er værdigt til at få magt og rigdom og visdom og styrke og ære og lov og pris’ Åb 5,12“ (Ellen White, Jesu liv, s. 83).

Det offer, Jesus bragte for vores frelse, var ufatteligt. At reagere positivt på hans ledelse, anerkende hans befalinger og forene os med ham i at nå fortabte mennesker for hans rige kræver selvopofrelse. Men selv om vores offer aldrig nogensinde kan sammenlignes med hans, vil sjælevindende arbejde for os altid være at gå i tro. Det bringer os ud af vores komfortzone og ud på ukendt farvand. Nogle gange kalder Gud os til at opgive noget; men den glæde, han tilbyder, er langt større.

**Ugens tekster**

- Fil 2,5-11
- Matt 4,28-20
- ApG 9,3-6.10-20
- Joh 21,15-19
- 1 Joh 3,16-18