---
title:  Til videre studium
date:  31/07/2020
---

Læs Ellen White: · The Acts of the Apostles,”The Gift of the Spirit“, s. 47-56

· Jesu liv, ”Jeres hjerte må ikke forfærdes“, s. 483-496.

Helligånden samarbejder med Faderen og Sønnen i frelsesprocessen. I alle vores aktiviteter med at vidne tilslutter vi os ham i hans arbejde for at frelse mennesker. Det er ham, som overbeviser mennesker. Han åbner mulighedernes døre. Gennem sit ord oplyser han menneskers sind, og åbenbarer sandheden. Han nedbryder fordomme, der slavebinder os, overvinder kulturelt forudfattede meninger, som formørker vores opfattelse af sandheden, og befrier os fra de lænker, som dårlige vaner har bundet os med.

Når vi vidner for Jesus, er det vigtigt at huske, at vi samarbejder med Helligånden. Han er sammen med os, og forbereder menneskers hjerter på at modtage evangeliets budskab. Han er sammen med os, og påvirker mennesker, når vi udfører tilfældige gode gerninger, aflægger vidnesbyrd, giver bibelstudier, uddeler litteratur eller deltager i evangeliske mødeserier. Han vil blive ved med at påvirke menneskers hjerter længe efter, at vi har forladt dem, og han gør alt, hvad der skal til, for at lede disse mennesker til at lære frelsen at kende.

**Spørgsmål til drøftelse**:

`1.	Del en erfaring med din sabbatsskoleklasse, hvor du følte, at Helligånden i særlig stor grad hjalp dig med at vidne.`

`2.	Har du nogen sinde tøvet med eller følt dig bange for at dele din tro? Hvordan kan det fjerne din frygt og give dig vished, at du ved, hvordan Helligånden arbejder?`

`3.	I denne uge har vi talt om Helligåndens medvirken i vores vidnetjeneste. Tal sammen om de forskellige måder, hvorpå Helligånden hjælper os i vores vidnetjeneste. Hvordan udruster Helligånden os til at vidne og arbejde for andre mennesker?`

`4.	Lektierne talte om Bibelens centrale rolle i vores vidnesbyrd. Hvorfor er det så vigtigt, at Bibelen er central i vores tro og vores vidnesbyrd? Hvordan kan vi undgå de snarer, som sættes af mennesker, der hævder at tro på Bibelen, men samtidigt nærmest umærkeligt svækker dens autoritet og vidnesbyrd?`