---
title:  At vidne med Helligåndens kraft
date:  25/07/2020
---

> <p>Ugens vers</p>
> ”Da de havde bedt, rystedes det sted, hvor de var forsamlet, og de blev alle fyldt af Helligånden, og de forkyndte Guds ord med frimodighed“ (ApG 4,31).

**Introduktion**

Da Jesus befalede de første troende at ”gå ud i alverden og prædik evangeliet for hele skabningen“ (Mark 16,15), må det have syntes en umulig mission. Hvordan kunne de nogen sinde udføre en så stor udfordring? De var jo så få. Deres resurser var så begrænsede. De var stort set uuddannede, almindelige troende. Men de havde en ualmindelig Gud, som ville give dem kraft til at udføre en ualmindelig opgave.

Jesus havde lovet: ”I skal få kraft, når Helligånden kommer over jer, og I skal være mine vidner både i Jerusalem og i hele Judæa og Samaria og lige til jordens ende“ (ApG 1,8). Helligånden ville gøre dem i stand til at dele budskabet om korset med en kraft, der ville forvandle menneskeliv og verden. Helligånden gjorde deres vidnesbyrd effektive. I løbet af nogle få årtier havde evangeliet påvirket hele verden. Apostlenes Gerninger fortæller, at disse tidlige kristne ” bragte hele verden i oprør“ (ApG 17,6). Apostlen Paulus tilføjer, at evangeliet er blevet ”prædiket for al skabningen under himlen“ (Kol 1,23). I denne uges studium vil vi i særlig grad fokusere på Helligåndens rolle i at give kraft til vores vidnesbyrd om Kristus.

**Ugens tekster**

- Joh 15,26-27
- ApG 2,41-42
- ApG 8,4
- Hebr 4,12
- ApG 17,33-34
- ApG 18,8