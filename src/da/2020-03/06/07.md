---
title:  Til videre studium
date:  07/08/2020
---

Læs Ellen White: Lys over hverdagen, ”Talenter“, bd 2, s. 128-179.

Den rigtige forståelse af Bibelens lære om åndelige gaver bringer enhed til menigheden. Når vi indser, at vi alle er et værdifuldt og nødvendigt medlem af Kristi legeme, er det med til at forene os. Ethvert medlem af menigheden er nødvendigt for at udføre Kristi mission. Ethvert medlem har fået gaver til brug i den tjeneste.

”Alle er blevet givet en opgave at udføre for Mesteren. Alle hans tjenere er blevet givet særlige gaver eller talenter. ’Én gav han fem talenter, en anden to og en tredje én, enhver efter hans evne.’ Alle tjenere er blevet betroet noget, som de har ansvar for, og de forskellige betroede talenter er givet i forhold til vores forskellige evner. Det er ikke partiskhed, der har fået Gud til at give os forskellige gaver. Han har givet talenterne i forhold til det, han ved om sine tjeneres evner, og han forventer et tilsvarende resultat“ (Ellen White, Testimonies for the Church, 2. bd, s. 282).

Husk også, at Åndens gaver gives til Guds ære, ikke vores egen. Gud giver dem for at ophøje hans navn og fremme hans sag.

**Spørgsmål til drøftelse**:

`1.	Tænk nøjere over tanken om, at vi alle har modtaget gaver fra Gud. Hvilke principielle konsekvenser har det for din lokale menighed? Hvilken forskel kan denne tanke gøre i forhold til at involvere alle medlemmer i tjeneste?`

`2.	Del med hinanden i klassen, hvordan du er blevet velsignet gennem andre medlemmers åndelige gaver. Del også med klassen, hvordan du blev opmærksom på dine egne åndelige gaver. Hvad tror du, dine gaver er, og hvordan bruger du dem til at velsigne andre?`

`3.	Lektien påpegede, at vores gaver vokser, når vi bruger dem. Se tilbage på dit eget liv. Kan du komme i tanker om gaver, som Gud har givet dig, og som er vokset, fordi du har brugt dem til at ære hans navn? Spørg også dig selv, hvor trofast du har været med det, Gud har givet dig.`