---
title:  Uendelige muligheder
date:  01/08/2020
---

> <p>Ugens vers</p>
> ”Alt dette virker den ene og samme ånd, der deler ud til hver enkelt, som den selv vil“ (1 Kor 12,11).

**Introduktion**

Gud kalder os til at vidne om ham (ApG 1,8; Es 43,10). At vidne er ikke en særlig nådegave, som kun nogle få mennesker har. At vidne er et kald fra Gud til alle kristne.

Bibelen bruger forskellige udtryk for at beskrive vores kald fra Gud. Vi skal være ”verdens lys“, ”udsendinge i Kristi sted“ og ”et kongeligt præsteskab“ (Matt 5,14; 2 Kor 5,20; 1 Pet 2,9). Den samme Gud, som kalder os til at vidne og tjene, udruster os også til opgaven. Han giver nådegaver til alle, som tror. Gud kalder ikke dem, som er kvalificeret. Han gør dem kvalificeret, som kaldes. På samme måde, som han giver frelse til alle, der tror, giver han de troende gaver til at vidne.

Når vi overgiver os til Gud og indvier vores liv til hans tjeneste, er vores muligheder for at tjene uendelige. ”Der er ingen grænser for, hvor megen nytte et menneske kan gøre, når det ydmyger sig og lader Helligånden påvirke hjertet og indvier sig til Gud uden forbehold“ (Ellen White, Vejen til et bedre liv, s. 95).

I denne uge skal vi studere de uendelige muligheder for tjeneste, vi har gennem Helligåndens gave.

**Ugens tekster**

- 1 Kor 12,12
- Matt 3,16-17
- 1 Kor 12,7
- 1 Kor 1,4-9
- Matt 25,14-30