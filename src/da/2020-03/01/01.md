---
title:  Hvorfor vidne?
date:  27/06/2020
---

> <p>Ugens vers</p>
> ”Det er godt og værdsat hos Gud, vor frelser, som vil, at alle mennesker skal frelses og komme til erkendelse af sandheden“ (1 Tim 2,3-4).

**Introduktion**

Guds store længsel er, at alle mennesker allevegne skal svare på hans kærlighed, tage imod hans nåde, forvandles af hans Ånd og blive frelst ind i hans rige. Han ønsker ikke noget højere end, at vi frelses. Hans kærlighed er ubegrænset. Hans nåde er umålelig. Hans barmhjertighed er evig. Hans tilgivelse er uudtømmelig. Hans magt er uendelig. I modsætning til de hedenske guder, som forlanger ofre, har vores Gud bragt det allerstørste offer. Uanset, hvor meget vi ønsker at blive frelst, ønsker Gud endnu mere at frelse os. ”Det er godt og værdsat hos Gud, vor frelser, som vil, at alle mennesker skal frelses og komme til erkendelse af sandheden“ (1 Tim 2,3-4). Det er hans hjertes længsel at du og jeg skal frelses.

At vidne handler helt og alene om Jesus. Det handler om, hvad han har gjort for at frelse os, hvordan han har forandret vores liv, og om de fantastiske sandheder i hans ord, som fortæller os om, hvem han er og om hans karakters skønhed. Hvorfor vidne? Når vi forstår, hvem han er og har oplevet hans nådes under og hans kærligheds kraft, kan vi ikke tie. Hvorfor vidne? Når vi samarbejder med ham, får vi del i hans glæde over at se mennesker frelst ved hans nåde og forvandlet af hans kærlighed.

**Ugens tekster**

- Jak 5,19-20
- Luk 15,6
- Zef 3,17
- Joh 7,37-38
- 1 Tim 2,3-4
- 2 Kor 5,14-15