---
title:  Til videre studium
date:  03/07/2020
---

Læs Ellen White:

· The Acts of the Apostles, ”God’s Purpose for His Church“, s. 9-16

· Jesu liv, s. 598-603.

Den nytestamentlige kirke stod i fare for ikke at forstå hensigten med dens eksistens. Ellen White beskriver denne fare: ”Den forfølgelse, som kom over menigheden i Jerusalem, gav evangeliet et kraftigt fremstød. Ordets forkyndelse havde haft gode resultater på dette sted, og der var fare for, at disciplene ville blive der for længe uden at tænke på Frelserens befaling om at gå ud i hele verden. De glemte, at kraften til at modstå det onde bedst opnås ved aktiv tjeneste, og de begyndte at tro, at intet arbejde var så vigtigt som det at beskytte menigheden i Jerusalem mod fjendens angreb. I stedet for at oplære de nyomvendte til at bringe evangeliet videre til dem, der endnu ikke havde hørt det, stod de i fare for at vælge en fremgangsmåde, som ville føre til, at de var tilfredse med det, der var blevet udrettet“ (The Acts of the Apostles, s. 105).

**Spørgsmål til drøftelse**:

`1.	Læs ovenstående citat fra Ellen White grundigt, især den sidste sætning. Hvorfor kan vi i dag komme til at stå over for den samme fare? Hvorfor ville en sådan holdning være frygtelig og tragisk forkert, når vi tænker over de store udfordringer, vi har i missionen?`

`2.	Hvorfor tror du, at alle evangelierne afsluttes med en lignende missionsbefaling? Læs Matt 28,18-20; Mark 16,15-16; Luk 24,46-19 og Joh 20,21. Hvad betød disse befalinger for de første troende? Hvad bør de betyde for os i dag?`

`3.	Kan vidnesbyrd og tjeneste nogen sinde blive en erstatning for sand åndelighed? I så fald, hvorfor? Kan vi undgå det?`

`4.	Tal sammen i klassen om, hvordan vidnetjeneste påvirker din egen åndelige vækst. Hvad har du lært, som kan hjælpe andre? Hvilke fejl har du begået, som du kan hjælpe andre til at undgå?`

`5.	Dvæl ved den ufattelige tanke, at Gud elsker hver eneste af os individuelt. Hvad betyder det? Hvordan bør denne måske allervigtigste sandhed i hele universet påvirke dit liv?`