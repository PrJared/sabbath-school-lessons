---
title:  Til videre studium
date:  11/09/2020
---

”Den undrende skare, som flokkedes tæt om Jesus, følte ikke, at der tilflød dem nogen levende kraft. Men da den syge kvinde rakte sin hånd ud for at røre ved ham i forvisning om, at hun ville blive rask, følte hun den helbredende kraft. Sådan er det også med det åndelige. At tale tilfældigt om religion, at bede uden en dyb længsel i sjælen og en levende tro, er til ingen nytte. En nominel tro på Kristus, som blot accepterer ham som verdens Frelser, kan aldrig bringe lægedom til sjælen. Den tro, der udvirker frelse, er ikke blot en intellektuel godkendelse af sandheden… Det er ikke nok at tro noget om Kristus, vi må tro på ham. Den eneste tro, som vil gavne os, er den, der tager imod ham som sin personlige Frelser, og som selv tilegner sig hans positive egenskaber…

Vor bekendelse af hans trofasthed er det hjælpemiddel, himmelen har valgt til at åbenbare Kristus for verden. Vi skal anerkende hans nåde, sådan som vi har lært den at kende gennem fortidens hellige mænd; men det, som betyder mest, er vidnesbyrdet om vore egne erfaringer. Vi er vidner for Gud, når vi i os selv ser resultatet af den guddommelige kraft, der arbejder i os. Hvert enkelt menneskes tilværelse er tydeligt forskelligt fra alle andres; dets erfaring er væsentlig forskellig fra deres. Gud ønsker, at vores lovprisning skal stige op til ham, præget af vor egen individualitet. Når et menneske, hvis liv afspejler Kristus, udtrykker ’lov og pris for hans nådes herlighed’ (Ef 1,6) vil sådanne personlige vidnesbyrd være en uimodståelig kraft til andres frelse“ (Ellen White, Jesu liv, s. 246).

**Spørgsmål til drøftelse**:

`1.	Hvori består et overbevisende vidnesbyrd? Hvad var grundlaget for Paulus’ vidnesbyrd i ApG 26,1-23?`

`2.	Hvorfor tror du, at et personligt vidnesbyrd om, hvad Kristus har gjort for os, har så stor kraft? Hvordan vil du besvare følgende spørgsmål: ”Så det er, hvad der skete for dig. Men hvad nu, hvis jeg ikke har oplevet det? Hvad skal jeg bruge din historie til?“`

`3.	Hvad bør du undgå, når du aflægger dit vidnesbyrd over for en, der ikke tror?`

`4.	Tænk over spørgsmålet om frelsesvished. Hvorfor er det betydningsfuldt for den kristne? Hvordan kan vi være sikre på vores egen frelse uden samtidigt at være selvoptagne og arrogante?`