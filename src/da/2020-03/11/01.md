---
title:  Del beretningen om Jesus
date:  05/09/2020
---

> <p>Ugens vers</p>
> ”Dette har jeg skrevet til jer, der tror på Guds søns navn, for at I skal vide, at I har evigt liv“ (1 Joh 5,13).

**Introduktion**

Som det blev sagt i et tidligere studium, findes der ikke noget stærkere argument for evangeliets kraft end et forvandlet liv. Mennesker kan være uenige med din teologi. De kan drøfte læresætninger med dig. De kan sætte spørgsmålstegn ved din opfattelse af Skriften; men de vil sjældent betvivle dit personlige vidnesbyrd om, hvad Jesus betyder for dig, og har gjort for dig.

At vidne er at dele med andre, hvad vi ved om Jesus. Det er at lade andre få at vide, hvad han betyder for os, og hvad han har gjort for os. Hvis vores vidnesbyrd kun består i at forsøge at bevise, at vi tror det rigtige og de andre noget forkert, vil vi blive mødt med stor modstand. Hvis vores vidnesbyrd om Jesus kommer fra et hjerte, der er forvandlet ved hans nåde, vundet ved hans kærlighed og forundret over hans sandhed, vil andre blive påvirket af, hvordan den sandhed, vi tror, har indvirket på vores liv. Sandhed præsenteret sammen med et forvandlet liv gør en stor forskel.

**Ugens tekster**

- Ef 2,1-10
- 1 Joh 4,7-11
- Mark 5,1-20
- Hebr 10,19-22
- Gal 2,20
- 1 Kor 1,30