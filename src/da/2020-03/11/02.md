---
title:  'Jesus: grundlaget for vores vidnesbyrd'
date:  06/09/2020
---

Som kristne har vi alle en historie at fortælle, en historie om, hvordan Jesus har forandret vores liv, og hvad han har gjort for os.

**Læs Ef 2,1-10. Hvordan var vi, før vi kendte Kristus? Hvad har vi, efter at vi tog imod Kristus?**

`A.	Før vi kendte Kristus (Ef 2,1-3):`

`B.	Efter vi kender Kristus (Ef 2,4-10):`

Hvilken fantastisk forandring! Før vi kendte Kristus, var vi ”døde i [vores] overtrædelser og synder“, ”lod [os] bestemme af denne verdens tidsalder“, ”gjorde …, hvad kødet og sindet ville“ og ”var af natur vredens børn“. Kort sagt gik vi formålsløst gennem livet i en fortabt tilstand, før vi kendte Kristus.

Måske har vi oplevet, hvad der så ud til at være lykke; men der var angst i sindet og ingen hensigt med tilværelsen. At komme til Jesus og opleve hans kærlighed ændrede alt. Nu er vi virkelig ”gjort levende“ i Kristus. Gennem hans ”rige barmhjertighed og på grund af den store kærlighed, han elskede os med“, har vi modtaget frelsens gave. ”Han oprejste os sammen med ham og satte os med ham i himlen, i Kristus Jesus“. I Kristus har livet fået ny mening og en ny hensigt. Johannes siger: ”I ham var liv, og livet var menneskers lys“ (Joh 1,4).

`Læs Ef 2,10. Hvad fortæller dette vers om, hvilken central plads gode gerninger har for den kristne tro? Hvordan skal vi forstå det i forhold til frelse ”ved tro, uden lovgerninger“ (Rom 3,28)?`

`Til eftertanke. Hvordan er dit liv blevet forandret i Kristus – en forandring, som kan hjælpe andre til at lære Jesus at kende?`