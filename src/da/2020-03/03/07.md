---
title:  Til videre studium
date:  17/07/2020
---

Læs Ellen White: The Acts of the Apostles, ”The Gospel in Samaria“, s. 103-111.

Over alt omkring os leder mennesker efter det, der har evighedsværdi. Jesus udtrykte det så slående: ”Høsten er stor, men arbejderne få“ (Matt 9,37). Problemet lå ikke i høsten. Med guddommeligt salvede øjne så Jesus en stor høst, hvor disciplene kun så modstand. Hvad var Kristi løsning på problemet? ”Bed derfor høstens herre om at sende arbejdere ud til sin høst“ (Matt 9,38). Løsningen er at bede Gud om at sende dig ud til hans høst.

Hvad med at bede denne bøn: ”Herre, jeg er villig til at blive brugt til at fremme dit rige. Åbn mine øjne, så jeg kan se de gunstige anledninger, du giver mig hver eneste dag. Lær mig at vise empati over for de mennesker, der omgiver mig. Hjælp mig til at tale ord om opmuntring og håb og dele din kærlighed og sandhed med dem, jeg hver dag kommer i kontakt med.“ Hvis du er villig til at bede denne bøn, vil Gud udføre usædvanlige ting i dit liv.

**Spørgsmål til drøftelse**:

`1.	Hvis du har arbejdet med at bringe mennesker til Jesus, ved du, at det ikke altid er let. Det er rigtigt, at kun Gud kan omvende hjerter; men i sin visdom har han valgt at bruge os til at være en del af den proces. At arbejde for bare en enkelt sjæl kræver tid, indsats, tålmodighed og kærlighed sendt fra Gud. Hvilke valg kan du tage, som vil hjælpe dig til at fornægte dig selv, så du kan blive et effektivt vidne for Kristus?`

`2.	Har du kontakt med nogen, som ikke kender Kristus? Hvad gør du for at vidne for dem?`

`3.	Saulus fra Tarsus var en, som man ikke havde forestillet sig ville blive omvendt. Vi ved, at det skete alligevel. Hvad kan det lære os i forhold til at vurdere på forhånd, om nogen vil tage imod Kristus?`

`4.	Sammenlign beretningen om Saulus og bibelteksten i Matt 7,6: ”Giv ikke hunde det hellige, og kast ikke jeres perler for svin, for at de ikke skal trampe dem ned med deres ben og så vende sig om og sønderrive jer.“`