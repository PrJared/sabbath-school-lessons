---
title:  Se mennesker med Jesu øjne
date:  11/07/2020
---

> <p>Ugens vers</p>
> ”Han sagde til dem: ’Kom og følg mig, så vil jeg gøre jer til menneskefiskere’“ (Matt 4,19).

**Introduktion**

Jesus er den største sjælevinder. Ved at betragte den måde, hvorpå Jesus arbejdede med mennesker, kan vi lære, hvordan vi kan hjælpe andre til at kende frelsen gennem Jesus Kristus. Når vi går sammen med ham gennem Jerusalems overfyldte gader, langs de støvede stier i Judæa og på de græsklædte bakker i Galilæa, vil vi opdage, hvordan han gjorde Himmerigets principper kendt for søgende mennesker.

Jesus så i alle mænd og kvinder personer, der kunne vindes for hans rige. Han betragtede alle med den guddommelige kærligheds øjne. Han så ikke Peter som en barsk, højtråbende fisker, men som en kraftfuld forkynder af evangeliet. Han så ikke Jakob og Johannes som hidsige, temperamentsfulde ekstremister, men som entusiastiske forkyndere af hans nåde. Han så den dybe længsel efter sand kærlighed og anerkendelse hos Maria Magdalena, den samaritanske kvinde og kvinden med blødninger. Han så Thomas som en person, der stillede ærlige spørgsmål, ikke som en kyniker opfyldt af tvivl. Enten det var jøder eller hedninger, mænd eller kvinder, en tyv på korset, en romersk hærfører eller en djævlebesat mand, så Jesus deres gudgivne potentiale og betragtede dem gennem frelsens øjne.

**Ugens tekster**

- Mark 8,22-26
- Joh 4,3-34
- Joh 1,40-41
- Mark 12,28-34
- Luk 23,39-43
- ApG 8,26-38