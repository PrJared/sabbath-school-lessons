---
title:  En spændende måde at tage del
date:  29/08/2020
---

> <p>Ugens vers</p>
> ”Da sagde han til sine disciple: ‘Høsten er stor, men arbejderne få. Bed derfor høstens herre om at sende arbejdere ud til sin høst’“ (Matt 9,37-38).

**Introduktion**

Det siges, at ”mange gør stærk“, og på en måde er det sandt. Har du lagt mærke til, at du er langt stærkere motiveret til at dyrke motion, hvis du gør det sammen med en gruppe i stedet for at gøre det alene hver dag? Mange melder sig ind i fitness-grupper, fordi de tror, at de vil blive i stand til at træne mere, og synes bedre om det, hvis de gør det sammen med andre mennesker. Lidt på samme måde har Gud skabt os til fællesskab. Vi er sociale skabninger, og det gælder som med motion også på mange andre områder i vores liv. Vi gør det bedre, hvis vi har et socialt støttenetværk. Det er især tilfældet, når det gælder vores åndelige liv.

I Bibelen understreges det, at små grupper er en af Guds metoder til at styrke vores tro, udvide vores kendskab til hans ord, gøre vores bønneliv mere inderligt og udruste os til at vidne. Moses var leder for en lille gruppe. Jesus oprettede sin lille discipelgruppe, og apostlen Paulus rejste omkring i Romerriget sammen med sin lille gruppe medarbejdere i evangelisme.

I denne uges studium skal vi fokusere på det bibelske grundlag for smågrupper. Du vil opdage en spændende måde, hvorpå du kan tage del.

**Ugens tekster**

- 1 Mos 1,1-2.26
- 2 Mos 18,21-25
- 1 Kor 12,12-25
- ApG 16,11-15.40
- ApG 4,31
- ApG 12,12