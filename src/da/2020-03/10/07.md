---
title:  Til videre studium
date:  04/09/2020
---

En lille menighed uden for en storby i Europa var gået i stå. I mange år var ingen blevet døbt. Hvis det fortsatte på den måde, ville menigheden ikke have nogen fremtid. Præsten og menighedsbestyrelsen bad inderligt, og overvejede nøje, hvad de kunne gøre. De studerede Det Nye Testamente og besluttede sig for at begynde med smågrupper.

Ni lægfolk i menigheden blev grebet af idéen, og blev enige om at bede og studere sammen, for at finde ud af, hvordan de skulle gribe det an. Inden længe besluttede de at gøre hver deres hjem til et evangelisk center. Grupperne lærte at udnytte deres gaver på forskellige måder. Der var bede- og venskabsgrupper. Nogle gjorde gode gerninger mod deres familie, venner og tidligere adventister.

Lederne af smågrupperne begyndte bibelstudier i ni forskellige hjem, hvor fyrre gæster deltog. De var forbløffede over, hvad Helligånden udrettede. Med tiden blev sytten mennesker døbt. Den lille stillestående menigheds vidnesbyrd er, at smågrupper kan gøre en kæmpe forskel. De er en af Guds metoder til at få mange af menighedens medlemmer til at blive involveret i mission.

**Spørgsmål til drøftelse**:

`1.	Drøft i klassen de vigtigste elementer i hver af de smågrupper, som er omtalt i torsdagsafsnittet. Hvilke aktiviteter kan en smågruppe blive involveret i? Hvordan kan en smågruppe hjælpe mennesker med særlige gaver, så disse gaver kan bruges i langt større grad end tidligere?`

`2.	Hvorfor er det så vigtigt, at smågrupper har et udadrettet fokus? Hvorfor er det også vigtigt for en smågruppe at være forbundet med den lokale menighed?`

`3.	Har du nogen sinde været med i eller hørt om en smågruppe, som ikke rigtig fungerede og med tiden døde? Drøft, hvad årsagerne kan have været til, at det gik sådan.`

`4.	Tænk over fortællingen ovenfor. Hvorfor tror du, at det gik så godt? Hvad gjorde de, som på mange måder var såre enkelt, men alligevel ganske effektivt? Hvorfor kan det være mere effektivt at arbejde ud fra de ”tryggere“ omgivelser i et privathjem frem for i en kirkebygning, når man skal starte et udadvendt arbejde i nabolaget eller lokalsamfundet?`