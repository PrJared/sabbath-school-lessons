---
title:  Til videre studium
date:  10/07/2020
---

Læs Ellen White: The Acts of the Apostles, ”Almost Thou Persuadest Me“, s. 433-438.

Kristenlivets kerne er et forhold til Jesus, som er så rigt og fuldt, at vi længes efter at fortælle om det. Selv om korrekte læresætninger er vigtige, kan de ikke erstatte et liv, der er blevet forvandlet af nåde og forandret af kærlighed. Ellen White gør det klart, når hun siger: ”Frelseren vidste, at selv de mest logiske argumenter ikke var i stand til at smelte hårde hjerter eller bryde verdslighedens og selviskhedens skal. Han vidste, at disciplene måtte modtage den himmelske gave; at evangeliet kun ville være virkningsfuldt, når det blev forkyndt af hjerter, der var gjort varme og læber, der var gjort veltalende gennem et levende kendskab til ham, som er vejen, sandheden og livet“ (The Acts of the Apostles, s. 31). I bogen Jesu liv tilføjer Ellen White: ”Kristi forunderlige kærlighed vil smelte hjerter til underkastelse, hvor blot dette at gentage læresætninger intet kan udrette“ (s. 601).

Nogle har den opfattelse, at det at give deres personlige vidnesbyrd handler om at forsøge at overbevise andre om de sandheder, de har fundet i Guds ord. Det er vigtigt på det rette tidspunkt at dele Guds ords sandheder; men vores personlige vidnesbyrd handler meget mere om den frihed fra skyld, den fred, den nåde, den tilgivelse, den styrke, det håb og den glæde, som vi har fundet i Jesu gave til os, nemlig det evige liv.

**Spørgsmål til drøftelse**:

`1.	Hvorfor tror du, at et personligt vidnesbyrd er så effektivt til at påvirke andre? Hvordan er du blevet påvirket af andre menneskers vidnesbyrd, og andre påvirket af dit?`

`2.	Hvorfor er det så vigtigt, ikke alene for vores vidnesbyrd, men også for vores personlige tro, at vi har en daglig erfaring med Jesus (se spørgsmålet i onsdagsafsnittet)?`

`3.	Et stærkt personligt vidnesbyrd kan være effektivt, men hvorfor er et gudfrygtigt liv også en vigtig del af vidnesbyrdet?`

`4.	Del dit personlige vidnesbyrd med klassen. Husk, at du deler, hvad Jesus har gjort for dig, og hvad han betyder for dig i dag. Hvilken forskel gør Jesus i din tilværelse?`