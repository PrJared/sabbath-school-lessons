---
title:  Det personlige vidnesbyrds kraft
date:  04/07/2020
---

> <p>Ugens vers</p>
> ”Men vi kan ikke lade være at tale om, hvad vi har set og hørt“ (ApG 4,20).

**Introduktion**

Der er en usædvanlig kraft i et personligt vidnesbyrd. Når vores hjerte bliver rørt af Kristi kærlighed, og vi bliver forvandlet af hans nåde, har vi noget betydningsfuldt at fortælle om ham. Et er at fortælle, hvad Jesus har gjort for andre. Noget helt andet er at dele, hvad han har gjort for os personligt.

Det er svært at argumentere imod personlig erfaring. Folk kan drøfte din teologi eller din fortolkning af en tekst eller til og med håne religion generelt. Men selv skeptikere vil blive påvirket af evangeliets kraft, når et menneske kan sige: ”Jeg var engang uden håb; men nu har jeg fundet et håb. Jeg var fuld af skyld; men nu har jeg fred. Jeg havde intet mål i livet; men det har jeg nu.“

Selv om nogle mennesker oplever en pludselig og dramatisk omvendelse som apostlen Paulus på vejen til Damaskus, sker de fleste omvendelser, når et menneske får en voksende forståelse af, hvor dyrebar Jesus er. De kommer til at værdsætte hans nåde mere, og får en overvældende taknemlighed for den frelse, han tilbyder. Kristus giver os et radikalt nyt fokus i vores liv. Det er dette vidnesbyrd, verden så desperat har brug for og længes efter at høre.

**Ugens tekster**

- Mark 5,15-20
- Mark 16,1-11
- ApG 4,1-20
- 1 Joh 1,1-3
- Gal 2,20
- ApG 26,1-32