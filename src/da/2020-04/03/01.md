---
title:  Guds lov som lærer
date:  10/10/2020
---

> <p>Ugens vers</p>
> ”Derfor skal du elske Herren din Gud af hele dit hjerte og af hele din sjæl og af hele din styrke“ (5 Mos 6,5).

**Introduktion**

I sin advarsel mod lovtrældom skrev Paulus til galaterne: ”For var der blevet givet en lov, som kunne gøre levende, så ville retfærdigheden også komme af loven“ (Gal 3,21). Hvis nogen lov kunne gøre levende, ville det selvfølgelig være Guds lov. Alligevel er Paulus’ pointe den, at for os syndere kan ikke engang Guds lov gøre levende. Hvorfor? ”Skriften har indesluttet alt under synd, for at løftet ved tro på Jesus Kristus kunne gives dem, som tror“ (Gal 3,22).

Men hvis loven ikke kan gøre syndere levende, hvad er så dens hensigt, bortset fra at vise os, at vi har brug for nåde? Har loven kun en negativ funktion, hvor den bare skal vise os, hvor syndige vi er?

Nej! Loven er også til for at vise os livets vej, som kun findes i Jesus. Det er også, hvad sand uddannelse handler om, nemlig at vise hen til et liv i nåde, tro og lydighed mod Kristus. I denne uge vil vi derfor studere Guds lovs rolle i kristen uddannelse. Selv om loven ikke kan gøre os levende, vil vi se på, hvad loven alligevel kan lære os om tro, nåde og Guds kærlighed til den faldne menneskehed.

**Ugens tekster**

- 5 Mos 6,5
- 5 Mos 31,9-27
- Rom 3,19-23
- Åb 12,17; 14,12
- Mark 6,25-27
- Hebr 5,8