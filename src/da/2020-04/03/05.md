---
title:  Når den lovlydige ikke har ”lykken med sig“
date:  14/10/2020
---

Der er store fordele ved at følge Guds lov. Det ser vi i de menneskers liv, som Gud gav fremgang. Josva fulgte nøje Guds love, og var en god leder for Israels folk. Igen og igen fortalte Herren Israel, at det ville gå dem godt, hvis de adlød hans lov.

`Læs 2 Krøn 31,20-21 Mark 6,25-27 Job kap. 1-2 2 Kor 11,23-29. Hvad var de vigtigste begrundelser i denne tekst for, at kong Hizkijas havde lykken med sig?`

Uanset, hvilken uddannelsessituation vi er i, må vi understrege betydningen af lydighed. Men vores elever er ikke dumme. Før eller senere vil de opdage den barske kendsgerning, at nogle mennesker er trofaste, kærlige og lydige. Og hvad så? De rammes også af ulykker. Hvordan kan vi forklare det?

Faktum er, at det kan vi ikke. Vi lever i en syndig verden, som er fuld af ondskab, en verden, hvor den store strid raser, og ingen af os er immune over for den.

`Til eftertanke. Hvad siger følgende tekster om dette vanskelige spørgsmål?`

Der er ingen tvivl om, at gode og trofaste mennesker, lovlydige mennesker, ikke altid har haft lykken med sig, i hvert fald ikke som verden definerer lykke. Og deri ligger måske også til dels svaret på dette vanskelige spørgsmål. Det er et spørgsmål, som uden tvivl kommer til at dukke op, når vi forsøger at understrege lovens betydning. Hvad menes der egentlig med fremgang eller lykke? Hvad siger salmisten? ”At ligge ved tærsklen til min Guds hus er bedre end at bo i ugudeliges telte“ (Sl 84,11). Der er ingen tvivl om, at efter verdens målestok går det ikke altid de mennesker godt, som er tro mod Gud og lydige mod hans lov, i hvert fald ikke her og nu. Og vi gør vores elever en bjørnetjeneste, hvis vi påstår det modsatte.

`Læs Hebr 11,13-16. Hvordan kan disse vers hjælpe os til at forstå, hvorfor de, som er trofaste, alligevel lider i dette liv?`