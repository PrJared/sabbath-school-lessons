---
title:  Til videre studium
date:  16/10/2020
---

”Kærlighed – grundlaget for skabelsen og frelsen – er grundlaget for den sande uddannelse. Dette viser sig tydeligt i den lov, Gud har givet som vejleder i livet. Det første og store bud er dette: ‘Du skal elske Herren din Gud af hele dit hjerte og af hele din sjæl og af hele din styrke og af hele dit sind’ (Luk 10,27). At elske ham, den almægtige, alvidende Gud med hele sin styrke, sit sind og hjerte betyder den højeste udvikling af enhver evne. Det betyder, at Guds billede skal genskabes i hele mennesket, i legemet og sindet så vel som i sjælen.

Det andet bud ligner det første: ‘Du skal elske din næste som dig selv’ (Matt 22,39). Kærlighedens lov kræver legemets, sindets og sjælens hengivelse til tjeneste for Gud og vore medmennesker. Og mens denne tjenesete gør os til en velsignelse for andre, bringer den os selv de største velsignelser. Uselviskhed ligger til grund for al sand udvikling. Gennem uselvisk tjeneste modtager vi den højeste udvikling af enhver af vore evner. Mere og mere rigt får vi del i den guddommelige natur. Vi bliver gjort skikkede til Himmelen, fordi vi modtager Himmelen i vore hjerter“ (Uddannelse, s. 16).

**Spørgsmål til drøftelse**:

`1.	Ligesom Israel i gamle dage skal vi elske og frygte Gud på samme tid (Matt 22,37: Åb 14,7). Tal sammen i klassen om, hvordan vi kan gøre begge dele. Besvar også følgende spørgsmål: Hvorfor er disse to bud ikke i konflikt med hinanden?`

`2.	Hvad er forskellen på at have høje principper og at lave en regel? Er det din erfaring, at adventister er mere optaget af at opstille høje principper blandt sine medlemmer end at lave regler, som forener samfundet? Hvad siger Skriften om at have høje principper for os selv, vores familie, vores kirke?`

`3.	Hvordan opnår vi den rette balance mellem at vise, hvor vigtigt det er at holde Guds lov og samtidigt vise, hvorfor denne lydighed ikke kan frelse os?`

`4.	Læs Salme 119 og læg mærke til, hvor mange gange tankerne om lydighed, frihed, love, regler og bud udtrykkes. Hvad ønsker forfatteren af Salme 119 at undervise os om i disse temaer?`