---
title:  De, som foragter myndighed
date:  01/10/2020
---

Nogle mennesker betragtes som ”naturlige elever“ i klasseværelset. De behøver næsten ikke at studere for at få gode karakterer. De opfatter nye ting med lethed. Deres kundskab ”klæber“ tilsyneladende til deres hjerne. Men Andet Petersbrev 1 og 2 gør det klart, at uddannelse i Kristus er tilgængelig for alle, der vil overgive sig til ham.

Der er en stor kontrast mellem Peters opmuntrende ord i 2 Pet 1 og hans alvorlige advarsel i 2 Pet 2.

`Læs 1 Pet 2,1-17. Hvilke alvorlige og fordømmende ord skriver Peter i disse vers? Hvilket stort håb bliver vi lovet, midt i denne skarpe advarsel og fordømmelse?`

Læg mærke til, hvad Peter skriver i vers 10 om dem, som foragter myndighed. Det er en skarp irettesættelse af det, som også i vores tid er en virkelighed. Vi må som en menighed acceptere, at der er forskellige grader af autoritet (se Hebr 13,7.17.24), og vi kaldes til at underordne os og adlyde dem i den grad, som de selv er tro mod Herren.

Midt i denne barske forbandelse kommer Peter i vers 9 med en anden synsvinkel. Han siger, at Gud har magt til at bortvise dem, som vælger bedrag. Men han formår også ”at fri de gudfrygtige fra fristelse“. Er det muligt, at en del af vores uddannelse i kristentroen ikke kun består i at undgå fristelser, men også at opdage de mange måder, hvorpå Gud kan befri os fra dem. Det gør han, og han hjælper os også til at være på vagt over for dem, som han advarer imod, ”som vil indsmugle ødelæggende vranglærdomme“ (2. Pet 2,1). Og siden foragt for myndighed bliver fordømt, bør vores kristne uddannelse ikke også indbefatte, at vi lærer, hvordan vi skal forstå, underordne os og adlyde vores ”ledere“ (Hebr 13,7)?

Måske kan vi ikke sige, at Adam og Eva afskyede myndighed; men til sidst valgte de at være ulydige mod Guds myndighed.

`Til eftertanke. Tænk mere over spørgsmålet om myndighed, ikke kun i menigheden eller familien, men generelt i tilværelsen. Hvorfor er myndighed, både den rette udøvelse af den og den rette underkastelse under den, så vigtig? Del dit svar med klassen på sabbatten.`