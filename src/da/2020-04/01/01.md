---
title:  Uddannelse i Edens have
date:  26/09/2020
---

> <p>Ugens vers</p>
> ”Hvor er Gud ophøjet i sin vælde! Findes der en vejleder som han?“ (Job 36,22).

**Introduktion**

De fleste, som studerer Bibelen, kender beretningen i Første Mosebog 1-3 og dens hovedpersoner: Gud, Adam, Eva og slangen. Rammen er en smuk have i et paradis, som kaldes Eden. Plottet synes at følge en logisk række begivenheder. Gud skaber. Gud giver undervisning til Adam og Eva. Adam og Eva synder. Adam og Eva bortvises fra Edens have. Men et grundigere studium af de første kapitler i Første Mosebog, især hvis vi betragter dem ud fra en uddannelsessynsvinkel, vil give os yderligere indsigt om de medvirkende, omgivelserne og historien.

”Det uddannelsessystem, som blev indstiftet ved verdens begyndelse, skulle være en rettesnor for mennesket gennem alle senere tider. Som eksempel på dets grundsætninger blev der oprettet en mønsterskole i Eden, vore første forældres hjem. Edens have var skolestuen, naturen var lærebogen, Skaberen selv var læreren, og menneskeslægtens forældre var eleverne“ (Ellen White, Uddannelse, s. 20).

Herren var grundlægger, rektor og lærer i denne første skole. Men som vi ved, endte det med, at Adam og Eva valgte en anden lærer, og lærte de forkerte ting. Hvad skete der, hvorfor og hvad kan vi lære i dag af denne tidlige beskrivelse af uddannelse.

**Ugens tekster**

- 1 Mos 2,7-23
- 1 Mos 3,1-6
- 2 Pet 1,3-11
- 2 Pet 2,1-17
- Hebr 13,7.17.24