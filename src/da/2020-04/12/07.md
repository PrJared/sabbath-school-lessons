---
title:  Til videre studium
date:  18/12/2020
---

Ellen White, Jesu liv, ”Sabbatten“, s. 195-201.

”Ingen anden lov, der var givet jøderne, skilte dem så fuldstændigt fra de omgivende folkeslag, som sabbatten gjorde. Gud besluttede, at overholdelsen af den skulle betegne dem som hans tilbedere. Den skulle være et tegn på deres adskillelse fra afgudsdyrkelse og deres forbindelse med den sande Gud. Men for at kunne holde sabbatten hellig måtte mennesker selv være hellige. Ved troen måtte de blive delagtige i Kristi retfærdighed. Da dette bud blev givet til Israel: ‘Husk sabbatsdagen og hold den hellig’, sagde Herren også til dem: ‘I skal være hellige for mig’ (2 Mos 20,8; 22,30). Kun på denne måde kunne sabbatten skille Israel ud som Guds tilbedere“ (Ellen White, Jesu liv, s. 239).

”Sabbatten er altså et tegn på Kristi magt til at helliggøre os. Sabbatten gives som tegn på hans helliggørende kraft til alle dem, der ved Kristus bliver en del af Guds Israel“ (Jesu liv, s. 201).

**Spørgsmål til drøftelse**:

`1.	Mange syvendedags adventister spekulerer på, hvad der ikke er passende at gøre på en sabbat. Udform en række spørgsmål, som vil få sabbatsholdere til at fokusere på de idealer, som vi har drøftet i denne uges studium, og som understreger sabbatten som en uddannelseserfaring. For eksempel: ”Hvad gør jeg om sabbatten, som gør mig i stand til at lære mere om Guds karakter?“`

`2.	Tænk over citaterne i lektien fra Ellen Whites Jesu liv. De antyder, at det ikke kun er den formelle overholdelse af sabbatten, der gør sabbatsholdere anderledes end resten af samfundet. Hvordan vil de mennesker være, som er ”delagtige i Kristi retfærdighed“ og er blevet gjort hellige? Hvad har det med sabbatten at gøre?`

`3.	Hvordan kan du gøre din sabbatserfaring rigere? Sæt dig tre mål, som fokuserer på, hvad du kunne tænke dig at lære gennem din sabbatshelligholdelse de næste 12 måneder.`