---
title:  'Sabbatten: at erfare Guds karakter og afspejle den'
date:  12/12/2020
---

> <p>Ugens vers</p>
> ”Og Jesus sagde til dem: ’Sabbatten blev til for menneskets skyld, og ikke mennesket for sabbattens skyld. Derfor er Menneskesønnen herre også over sabbatten’“ (Mark 2,27-28).

**Introduktion**

Jodie var den eneste syvendedags adventist på sit hold på universitetet, og hendes beslutning om ikke at deltage i visse sociale samlinger på sabbatten gjorde hendes tro meget synlig.

En dag ringede en af hendes veninder til hende. Venindens mand skulle ud på rejse i seks uger, og hun spurgte, om Jodie havde lyst til at tilbringe de næste seks fredag aftener sammen med hende. Hun vidste, at Jodie alligevel ’ikke lavede noget’ på de tidspunkter.

De næste fire fredag aftener var de sammen, spillede musik, talte om deres kristne erfaringer, og nød at være sammen. Den femte weekend fortalte veninden, at hun havde været i byen på indkøb, og da hun så på uret, tænkte hun: ”Åh, det er godt. Nu bliver det snart sabbat“. Pludselig gik det op for hende, at hun de foregående fire fredag aftener havde oplevet noget nyt i sin kristne erfaring. Hun var vokset, havde lært mere om Gud og fået en dybere tro. Sabbatten havde været en anledning til at lære og opleve personlig udvikling.

Det er en interessant historie om, hvordan vi kan betragte sabbatten ikke kun som en hviledag, men også som en tid til uddannelse.

**Ugens tekster**

- 1 Mos 1 og 2
- 2 Mos 16,14-29
- Es 58,1-14
- Matt 12,1-13
- Luk 13,10-17