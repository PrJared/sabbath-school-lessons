---
title:  De dødes skæbne
date:  20/12/2020
---

I 1600-tallet grundede den franske forfatter Blaise Pascal over menneskehedens tilstand. En ting stod lysende klart for ham. Uanset, hvor længe et menneske levede, ikke særligt længe på den tid, og uanset, hvor godt det menneskes liv havde været – og det var det ikke altid – kom mennesket altid til at dø.

Og det, der kom efter døden, ville vare meget, meget længere end det korte liv her, forud for døden. For Pascal var det mest logiske, en person kunne eller burde finde ud af, derfor, hvilken skæbne der venter de døde. Han blev forbløffet over at se mennesker, der gejlede sig op over sådan noget som ”tab af embede eller et eller anden indbildt angreb på ens ære“, men overhovedet ikke tænkte over, hvad der sker efter døden.

Pascal havde en pointe. Og der er ingen tvivl om, at Bibelen bruger meget tid på at tale om løftet til dem, som har fundet frelsen i Jesus; løftet om, hvad der venter dem i fremtiden.

**Hvilket håb finder vi i følgende tekster?**

`Joh 6,54`

`Joh 3,16`

`1 Joh 5,13`

`1 Tim 1,16`

`Joh 4,14`

`Joh 6,40`

`Jud 21`

`Tit 3,7`

Evigt liv giver mening i lyset af korset; og i lyset af korset giver kun evigt liv mening. Skulle han, som ”har skabt verden“ (Hebr 1,2), i hvem vi lever, ånder og er (Hebr 17,28), skulle han, Gud, blive menneske og dø blot, for at vi til sidst skulle rådne op som døde dyr på vejen?

Derfor er Det Nye Testamente fuldt af løfter om evigt liv; for kun evigt liv garanterer genoprettelse. En million år, ja en milliard år vil måske ikke indeholde nok tid til at kompensere for alt det onde. Kun evigheden kan skabe balance; for det evige er altid mere end det timelige, og vil altid være det uendeligt meget mere.

Pascal havde ret. Vores tid her er utroligt begrænset i forhold til det, der kommer. Hvor er det tåbeligt ikke at blive rede til den evighed, der venter os.

`Til eftertanke. Hvad vil du sige til et menneske, som er totalt ligeglad med, hvad der sker efter døden? Hvordan kan du hjælpe en sådan person til at se, hvor ulogisk en sådan indstilling er?`