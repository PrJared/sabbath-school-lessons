---
title:  Og da skal vi vide
date:  22/12/2020
---

”Himmelen er en skole; dens arbejdsfelt er universet; dens lærer er den Almægtige. En afdeling af denne skole blev oprettet i Edens have, og når frelsesplanen har nået sin fuldendelse, vil uddannelsen igen foregå i skolen i Edens have“ (Ellen White, Uddannelse, s. 301).

Hvis du er som de fleste mennesker, har du mange spørgsmål – spørgsmål om synd, lidelse, sygdom, død, om hvorfor det ene skete, hvorfor det andet skete, hvorfor så mange ting skete.

Vi har også spørgsmål om naturens verden og alle dens mysterier. På trods af al den ufattelige fremgang, videnskaben har haft, som hjælper os til at forstå mere om verden og universet som et hele, er der stadigvæk meget, der ligger langt uden for vores fatteevne.

Fra de enkleste livsformer til himlen ovenover os, fra subatomare partiklers bevægelse til de hvirvlende galakser, som er spredt ud over universet, møder vi en virkelighed, som er langt større og dybere end vores forstand kan fatte, og vi har meget lidt tid til selv at studere alle disse ting.

Men når man har en evighed til at studere, vil en lang række mysterier givetvis blive løst for os.

**Hvad siger følgende bibeltekster om, hvad vi vil lære, når denne triste episode med synd, lidelse og død endelig afsluttes?**

`1 Kor 13,12`

`1 Kor 4,5`

Vi er blevet lovet, at vi vil blive givet en forståelse af ting, som nu er skjult for os. Det er et fantastisk håb at have, at når vi en gang ser og forstår det, som nu synes vanskeligt, vil vi ikke kunne gøre andet end at prise Gud. Det afgørende for os nu er at holde fast ved vores tro, stole på Guds løfter, leve op til det lys vi har, og holde ud indtil enden. Og den gode nyhed er, at vi formår alt i ham, der giver os kraft (Fil 4,13).

`Til eftertanke. Hvilke store spørgsmål tynger dit sind? Hvordan kan du lære at stole på Gud med hensyn til de ting, du ikke forstår, ligesom du kan stole på ham med hensyn til de ting, du forstår?`