---
title:  Himlen, uddannelse og evig lærdom
date:  19/12/2020
---

> <p>Ugens vers</p>
> ”Hvad intet øje har set og intet øre hørt, og hvad der ikke er opstået i noget menneskes hjerte, det, som Gud har beredt for dem, der elsker ham“ (1 Kor 2,9).

**Introduktion**

En poet, som frygtede døden, spurgte, hvordan en person kunne leve ”uden med sikkerhed at vide, hvilket morgengry, hvilken død, hvilken fordømmelse, der ventede vores bevidsthed efter graven.“ I et digt skabte han, hvad han kaldte IFH, Instituttet for Forberedelse for det Hinsidige. Men hvordan kan man forberede sig til det hinsidige, hvis man ikke ved, hvad der kommer til at ske med et menneske efter døden?

Heldigvis giver Bibelen os stor indsigt om emnet himlen, den nye jord, og det liv og de lærdomme, vi vil opleve i evigheden. Som vi har set hele dette kvartal, foregår IFH her og nu, i dette liv, og al vores uddannelse, uanset hvilket område det drejer sig om, bør forberede os på ”det hinsidige“.

Enhver skole kan videregive en stor mængde gode oplysninger, en masse praktisk og nyttig kundskab. Hvad gavner det et menneske at opnå al denne kundskab, men alligevel miste det evige liv? I denne uge skal vi se på, hvad inspiration fortæller os om den ultimative højere uddannelse, om skolen, som fortsætter i al evighed, hvor vi kommer til altid at lære og vokse i kundskab. I denne skole i det hinsidige kommer vi til at lære ting, som vi ikke engang kan gøre forsøg på at forestille os her.

**Ugens tekster**

- Joh 3,16
- 1 Joh 5,13
- 1 Tim 1,16
- 1 Kor 13,12
- Zak 13,6