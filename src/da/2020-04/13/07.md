---
title:  Til videre studium
date:  25/12/2020
---

Ellen White, Uddannelse,”Skolen i det hinsidige liv“, s. 301-309; Mod en bedre fremtid, ”Striden endt“, s. 536-548.

”Løven, som vi her bliver skræmt af og frygter, vil da ligge sammen med lammet, og alt på den nye jord vil være fred og harmoni. Træerne på den nye jord vil være lige og høje, uden forkrøblinger …Lad alt det, der er smukt i vores jordiske hjem, minde os om den krystalklare flod og grønne enge, de vajende træer og levende kilder, den skinnende by og de hvidklædte sangere i vores himmelske hjem – den skønhedens verden, som ingen kunstner kan forestille sig og ingen dødelig stemme kan beskrive. Lad din fantasi forestille sig de frelstes hjem og husk, at det vil blive endnu herligere, end din klareste forestilling kan beskrive“ (Ellen White, Heaven, s. 133-134).

”En frygt for at få vor fremtidige arv til at virke for materiel har fået mange til at lægge en symbolsk betydning i netop de sandheder, der lærer os at betragte den som vort hjem. Kristus forsikrede sine disciple, at han gik bort for at berede boliger for dem i sin fars hus. De, der tror Guds ords lære, vil ikke være helt uvidende om den himmelske bolig… Menneskeligt sprog kan ikke beskrive de retfærdiges belønning. Kun de, der får den at se, vil fatte den. Vor begrænsede forstand kan ikke fatte herligheden i Guds Paradis“ (Mod en bedre fremtid, s. 546).

**Spørgsmål til drøftelse**:

`1.	Tænk nøjere over Pascals pointe om mennesker, som er totalt ligeglade med, hvad evigheden vil bringe. Hvorfor tror du, at mennesker er sådan?`

`2.	Hvorfor er håbet om evigt liv så betydningsfuldt for vores tro? Hvorfor ville der slet ikke være noget håb uden det?`

`3.	Tænk over alle de mysterier, som findes i naturens verden, det være sig inden for biologi, geologi, astronomi, fysik eller kemi. På alle områder viser det sig, at alt er meget mere indviklet, end man oprindeligt troede. Videnskabsmænd taler fx ikke længere om ”enkle livsformer“, for det viser sig, at selv de enkleste livsformer alligevel ikke er så enkle. Hvert nyt gennembrud og hver ny opdagelse synes kun at åbne for endnu flere spørgsmål, som skal besvares. Tænk over, hvordan det er med til at give os en ide om, hvor meget vi kan lære i ”skolen i det hinsidige liv“.`