---
title:  En ny tilværelse
date:  21/12/2020
---

”Han vil tørre hver tåre af deres øjne, og døden skal ikke være mere, ej heller sorg, ej heller skrig, ej heller pine skal være mere. Thi det, der var før, er forsvundet“ (Åb 21,4).

`Til eftertanke. Hvad fortæller dette vers om, hvor totalt anderledes vores nye tilværelse kommer til at blive, en tilværelse uden død, sorg eller pine?`

En kristen talte til en ven om evangeliets håb, løftet om evigt liv gennem Jesus Kristus. Vennen reagerede negativt på hele tanken om det. ”Evigt liv“ sagde han med et gys. ”Det er en skrækkelig tanke! Vores 70-80 år her er slemme nok. Hvem ville ønske at forlænge det i al evighed? Det ville være helvede.“

Vedkommende havde en vis pointe bortset fra, at han ikke forstod, at løftet om evigt liv ikke taler om en fortsættelse af dette liv her på jorden. Hvem ville vel ønske det? I stedet fortæller Bibelen os i løftet ovenover, at alt bliver nyt.

**Hvad fortæller følgende bibeltekster om den nye tilværelse, som kommer?**

`2 Pet 3,10-13`

`Åb 21,1-6`

`Det afgørende spørgsmål for os alle er: Hvad skal der til for at få del i denne nye tilværelse? Hvordan kommer vi dertil? Hvordan kan vi være sikre på, at vi får del i det? Hvilke ting i vores tilværelse kan evt. forhindre os i at få del i det, Gud har lovet os gennem Jesus?`