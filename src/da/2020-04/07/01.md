---
title:  Tilbedelse i uddannelsen
date:  07/11/2020
---

> <p>Ugens vers</p>
> ”Vis Herrens navn ære, træd frem for hans ansigt med gaver, kast jer ned for Herren i hans hellige majestæt“ (1 Krøn 16,29).

**Introduktion**

Tilbedelse er en del af det at være menneske, en del af menneskets natur, selv det syndige menneskes natur. Der er ingen tvivl om, at vi blev skabt som væsener, der i den frihed, Guds har givet os, vil tilbede Herren, fordi vi elsker ham og ved, at han er tilbedelse værdig. En sådan tilbedelse må have været let i den fuldkomne verden før syndefaldet, hvor mennesker kunne kommunikere ansigt til ansigt med Gud i et skaberværk, der ikke var ødelagt af synd, død og ødelæggelse. Det var et skaberværk, som vi, der lever i en syndig verden, har svært ved at forestille os.

I dag er den iboende trang til at tilbede, som alt andet i vores verden, blevet fordrejet og forvrænget af synd. Det betyder blandt andet, at vi som tilbedende skabninger kan tilbede de forkerte ting eller måske ikke tilbeder Herren på den måde, det er meningen, at han skal tilbedes (se fx Mark 7,1-13; Jer 7,4).

Fordi tilbedelse er en central del af den kristne erfaring, må kristen uddannelse indbefatte spørgsmålet om tilbedelse. Det er emnet for denne uges studium.

**Ugens tekster**

- Dan 3
- Åb 14,6-12
- Sl 78,1-17
- Joh 4,7-26
- 1 Krøn 16,1-36
- Mark 7,1-13