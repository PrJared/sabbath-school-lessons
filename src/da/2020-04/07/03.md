---
title:  Fortæl det til børnene
date:  09/11/2020
---

Salmernes Bog kom til at spille en stor rolle i det religiøse liv i det gamle Israel. Salmerne blev reciteret og sunget, ofte akkompagneret af musikinstrumenter som en del af deres tilbedelse, især de offentlige gudstjenester, som i Det Gamle Testamente var kendetegnende for, hvordan man i al almindelighed tilbad. Israel fungerede som et samfund, og som et samfund tilbad de sammen.

Salmerne er grundlæggende digte, sangtekster. Tehillîm, det hebraiske ord for Salmerne, betyder lovsange. Når vi synger lovsange til Gud, tilbeder vi Herren.

`Læs Sl 78,1-17 Sl 78,6-17. Hvad er hovedbudskabet i disse vers, og hvordan passer det med hele ideen om uddannelse og tilbedelse?`

Budskabet i Salme 78 er ganske præcist. I vers 2 omtaler Asaf, hvordan han vil fremføre ”gådetale fra fortiden“. Ordet ”gåde“ betyder her ikke noget uforståeligt, men snarere noget, der er blevet svagt eller fortoner sig, ligesom historien kan blive, når de vigtige begivenheder ligger længere og længere tilbage i forhold til vores egen tid. Pointen er, at uddannelse i Israel også indbefattede oplæring af børnene i beretningerne om, hvordan Gud havde ledt sit udvalgte folk.

`Til eftertanke. Hvilke særlige lektier skulle de lære deres børn? Hvad var denne oplærings ultimative mål?`

`Blandt de mål, som uddannelse har, ser vi i Salme 78, at børnene skulle lære at stole på Gud og holde hans bud. Hvordan kan en tekst som Åb 14,12 udtrykke den samme tanke for os i dag?`