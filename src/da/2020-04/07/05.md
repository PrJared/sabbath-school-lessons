---
title:  Hellighedens skønhed
date:  11/11/2020
---

`Læs 1 Krøn 16,1-36 1 Krøn 16,29. Forestil dig scenen. Opfatter du den som alvorsfuld og frygtindgydende eller festlig og fuld af glæde? Hvordan kan det være en kombination af begge dele? Hvad kan vi lære af denne scene om tilbedelse, og hvordan vi skal undervise og selv opleve tilbedelse?`

Tilbedelsen foregik i tabernaklet, hvor Gud i det gamle Israel havde boet, og hvor frelsesplanen var blevet åbenbaret for dem. Centralt i tilbedelse og i uddannelse om tilbedelse står derfor Jesus og frelsesplanen, som blev symbolsk fremstillet i helligdomstjenesten. Hvad Gud ellers har gjort for os, som fortjener tak og tilbedelse, betyder intet uden håbet om evigt liv, som tilbydes os gennem hans offer og stedfortrædende død for os på korset.

Læg også mærke til det ”evangelistiske“ tema i teksten. Israel skulle lære hele verden om Gud.

`”Vis Herrens navn ære, træd frem for hans ansigt med gaver, kast jer ned for Herren i hans hellige majestæt“. ”Hans hellige majestæt“ er i nogle oversættelser ”hellighedens skønhed“. Hvad kan det betyde?`

Tænk over, hvor grim, ødelæggende og nedværdigende synd er. Tilbedelsen i de hedenske nationer omkring Israel var ond, frygtelig og nedværdigende, langt udover, hvad vi i dag kan forestille os. I deres tilbedelse indgik blandt andet ofringer af børn. Og der er ingen tvivl om, at disse handlinger afspejlede, hvordan de mennesker var, der udførte dem.

I modsætning hertil skulle Israel være et helligt folk, adskilt fra de onde skikke, der omgav dem. De skulle være hellige i hjerte og sind. Det gav deres tilbedelse mening og skønhed over for Gud. Igen og igen skældte de gammeltestamentlige profeter folket ud, når de tilbad Herren samtidigt med, at de var indblandet i korruption, og deres hjerter var langt fra Gud.