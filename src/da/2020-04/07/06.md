---
title:  Afgudsdyrkelse i uddannelsen
date:  12/11/2020
---

Det gamle Israel havde været omgivet af meget religiøse mennesker, som var så overgivet til tilbedelse og formildelse af deres guder, at de til og med ville ofre deres egne børn. Det er da en pligtopfyldenhed, der vil noget!

Sand tilbedelse af den sande Gud var derfor vigtig for at beskytte israelitterne mod at blive fanget af den afgudsdyrkelse og falske tilbedelse, der foregik omkring dem. Men på trods af alle advarslerne faldt de for de hedenske skikke i tilbedelsen, som de var blevet så kraftigt advaret imod.

Hvordan er det med os i dag? Hvorfor er det så vigtigt også i vores tilbedelse af den sande Gud at fortælle om alt det, han har gjort for os, især i vores møde med moderne afgudsdyrkelses farer?

`Læs Mark 7,1-13. Hvilke principper finder vi i vers 7-9, som kan anvendes i dag i forbindelse med kristen uddannelse og faren for falsk lære, der overtages fra verden? Hvordan kan de have en negativ indflydelse på den måde, vores tro viser sig i vores liv?`

Mange af de store intellektuelle tanker i verden i dag er baseret på et naturalistisk syn på virkeligheden. Mange af de emner, der studeres i skolen, ses ud fra den synsvinkel, og det betyder ofte, at det, der undervises, vil være i modstrid med Skriften. Vi kan fristes til at overtage tanker og ideer, der er blevet fremsat som teori og omsat i praksis. Vi kan også komme til at forgude filosoffers, videnskabsmænds og matematikeres geniale sind, som fremfører disse tanker og ideer. Problemet er, at disse ideer ofte er i konflikt med Bibelen. Men fordi de i vore dage læres og opfattes som sandhed, forsøger mange at indbefatte dem i kristen uddannelse. Men den eneste måde, det kan ske på, er ved at gå på kompromis med vores tro. Det fører tit til, at man vender og fordrejer Skriften for at forsøge at få den til at passe med nutidens tanker og ideer.

`Til eftertanke. Tænk over nogle af de populære tanker og ideer, som er i strid med Bibelen. Hvordan kan vi som en kirke beskytte os selv mod at indlemme dem i vores eget uddannelsessystem?`