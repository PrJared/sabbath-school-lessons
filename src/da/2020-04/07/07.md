---
title:  Til videre studium
date:  13/11/2020
---

”Hjertet er det mest bedrageriske af alt, det er uhelbredeligt. Mange, som bekender sig til at være religiøse, er ikke villige til grundigt at undersøge sig selv for at se, om de er i troen, og det er en skræmmende kendsgerning, at mange sætter deres lid til et falsk håb. Nogle stoler på en gammel erfaring, som de havde mange år tidligere. Men når de oplever denne alvorlige tid, hvor hjertet skal granskes, og hvor alle bør have en daglig erfaring, har de intet at fortælle om. Det virker, som om de tror, at en trosbekendelse kan frelse dem. Når de synder, som Gud hader, bliver undertrykt, vil Jesus komme ind og holde måltid med dig og du med ham. Du vil hente guddommelig styrke hos Jesus, og du vil modnes i ham, blive i stand til med hellig sejrsglæde at sige: Gud ske tak, som giver os sejren ved vor Herre Jesus Kristus. Det ville have æret Gud mere, hvis lunkne mennesker, som bekender sig til at være religiøse, aldrig havde udtalt hans navn. De er en vedvarende byrde for dem, der ønsker at være Jesu trofaste efterfølgere. De er en snublesten for ikke-troende, og onde engle fryder sig over dem og håner Guds engle over deres uhæderlige veje. Sådanne mennesker er en forbandelse for sagen både herhjemme og andre steder. De ærer Gud med læberne, men deres hjerte er langt borte fra ham.“ (Ellen White, Spiritual Gifts, 2. bd, s. 227).

**Spørgsmål til drøftelse**:

`1.	I Mark 7,1-13 så vi, at det grundlæggende problem med falsk tilbedelse drejer sig om motiverne, om hjertets holdning. Gud anerkender ikke en tilbedelse, der ikke kommer fra hjertet, ligegyldigt hvad vores læber siger. Hvad kan bedst åbne vores øjne og hjerte, så vi virkelig kommer til at elske Gud?`

`2.	Tænk nøjere over tanken om at tilbede Gud ”i ånd og sandhed“. Er det muligt at gøre det ene og ikke det andet? Kræver sand tilbedelse begge dele? Hvorfor?`

`3.	Sand tilbedelse må komme fra hjertet, men hvad betyder det? Er vi nødt til at vente, til vi har en fuldkommen forbindelse med Herren, og til vores liv er fuldkomment, før vi kan tilbede Gud? Hvordan kan tilbedelse, sand tilbedelse, hjælpe os, så vores hjerte får den rette forbindelse med Gud?`