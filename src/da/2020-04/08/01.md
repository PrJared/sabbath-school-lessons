---
title:  Uddannelse og frelse
date:  14/11/2020
---

> <p>Ugens vers</p>
> ”Ethvert skrift er indblæst af Gud og nyttigt til undervisning, til bevis, til vejledning og til opdragelse i retfærdighed“ (2 Tim 3,16).

**Introduktion**

Bibelen fortæller en lang historie om Gud og hans folk. Nogle gange ses den som en kærlighedshistorie, der er gået galt, i hvert fald for en tid. Eller den kan ses som en historie om en far og hans oprørske børn, som langt om længe kommer til sig selv.

Men i denne uges studium vil vi i Bibelens historie se et andet tema, nemlig forholdet mellem lærer og elever. Studenterne bliver ved med ikke at bestå deres prøver; men tålmodigt forklarer læreren deres pensum igen og igen, indtil i det mindste nogle af dem endeligt forstår det.

Bibelens historie er ikke så forskellig fra vores egne historier. Men der er én undtagelse. Historien om Gud og hans folk er sikker på at ende godt og nå sit mål. Guddommelig nåde mod Guds folk sørger for det resultat. Menneskenes ansvar i dette forhold er ofte blevet misforstået og til og med frygtet af mange, der har betragtet det som besværligt. Men faktisk er Bibelens historie i bund og grund en invitation til at kende Gud og forstå hans vilje. At lære Gud at kende er faktisk vores bedste reaktion på hans nåde. Vi kan ikke fortjene hans nåde; men vi kan lære den at kende. Og hvori består egentlig kristen uddannelse, hvis ikke det er for grundlæggende at lære os om Guds nåde?

**Ugens tekster**

- 1 Mos 1,26-27
- Es 11,1-9
- 2 Tim 3,14-17
- 1 Kong 4,29-34
- Joh 14,17
- 1 Kor 2,1-16