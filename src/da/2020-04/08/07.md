---
title:  Til videre studium
date:  20/11/2020
---

Missionsbefalingen satte gang i en bemærkelsesværdig religiøs bevægelse i hele verden. Nogle få apostle eller missionærer (de to ord betyder det samme: ”de, som er sendt“) gik ud til hele verden, og samlede elever, gjorde dem til disciple, kaldte dem til at tro på Jesus, døbte dem og blev ved med at lære dem alt det, Jesus havde befalet dem. Billedet viser os nyomvendte kristne fra hele verden, som repræsenterer forskellige kulturer og taler forskellige sprog, komme op af dåbens vand for straks at begynde deres uddannelse. Det er ikke overraskende; for de havde stadigvæk meget at lære.

Grunden til, at kristne altid lærer nyt, er ikke kun en intellektuel nysgerrighed eller en iver for at mestre kundskab. Det skyldes snarere, at det kristne liv og den kristne tro gennemsyrer hver eneste del af deres hverdag. Der er så meget at lære. Og derfor indeholder brevene i Det Nye Testamente både forkyndelsen om Jesus og oplæring i alt det, de kristne har brug for at lære. For forkyndelsen bruges nogle gange det nytestamentlige ord kerygma, for lærdommen det nytestamentlige ord didache. Et godt eksempel på forkyndelsen finder vi i 1 Kor 2,2, mens uddannelsen begynder i 1 Kor 4 og fortsætter med jævne mellemrum i resten af brevet. Hvad er det, som de kristne har brug for at lære?

Arbejde, hvile, sociale forhold, samfundsforhold, menighed og tilbedelse, økonomi, menneskekærlighed, forhold til myndighederne, rådgivning, familieforhold, ægteskabsforhold, børneopdragelse, mad og madlavning, klæder, selv det at blive gammel og forberede sig på livets afslutning, både vores personlige liv og livet i denne verden. At være kristen betyder at lære noget om alt dette og meget mere. Forståelse for disse ting kommer ikke naturligt, det skal læres.

**Spørgsmål til drøftelse**:

`1.	Hvor vigtig er uddannelsesarbejdet for kirkens mission?`

`2.	Hvad mente Ellen White, da hun skrev: ”Himmelen er en skole“ (Uddannelse, s. 301).`

`3.	Læs 1 Kor 2,1-16. Se på, hvad Paulus fortæller os om, hvad Gud åbenbarer for os gennem inspiration. Tænk over hans påstand om, at denne verdens herskere og visdom vil forgå.`