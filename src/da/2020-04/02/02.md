---
title:  Den første familie
date:  04/10/2020
---

Vi får ingen detaljer om uddannelse i det første hjem og om de første år af menneskehedens historie på Bibelens første sider. Men vi kan være ret sikre på, at uddannelsen fandt sted i familien.

”Det uddannelsessystem, der blev indstiftet i Edens have, havde familien som midtpunkt. Adam var ’Guds søn’ (Luk 3,38), og det var fra deres Fader, at den Højestes børn modtog deres belæring. Deres skole var i videste forstand en familieskole“ (Ellen White, Uddannelse, s. 33).

Selv om vi ikke ved nøjagtigt, hvad der blev undervist i, kan vi være sikre på, at det handlede om skaberværkets undere, og efter syndefaldet handlede det også om frelsesplanen.

**Hvad lærer følgende tekster os, og hvorfor har dette med sikkerhed været indbefattet i den uddannelse, som Adam og Eva gav deres børn?**

`1 Mos 1-2`
`1 Mos 3,1-15`
`2 Kor 4,6`
`Luk 10,27`
`Gal 3,11`
`Åb 22,12`

”Det uddannelsessystem, der blev indstiftet ved verdens begyndelse, skulle være en rettesnor for mennesket gennem alle tider. Som eksempel på dets grundsætninger blev der oprettet en mønsterskole i Eden, vore første forældres hjem“ (Uddannelse, s. 20).

Kristen uddannelse er en beslutning om at undervise familier og medlemmer i trospunkter, tilbedelse, oplysning, fællesskab, evangelisme og tjeneste, Hjemmet er det sted, hvor man underviser familiemedlemmer om Guds kærlighed og hans løfter. Der bliver Jesus introduceret til børnene som deres herre, frelser og ven, og hvor Bibelen opløftes som Guds ord. Familien er det sted, hvor man i praksis viser, hvordan et sundt personligt forhold til vores himmelske far er.

I 1 Mos 4,1-4 finder vi, at både Kain og Abel bragte ofre til Herren. Vi kan med rimelig stor sikkerhed formode, at de havde lært betydningen og vigtigheden af at ofre som en del af deres familieuddannelse om frelsesplanen. Men som historien viser, fører en god uddannelse ikke altid til det resultat, man håber.

`Til eftertanke. Hvilke valg kan du foretage for at skabe omgivelser, hvor sandhed bliver lært og efterlevet?`