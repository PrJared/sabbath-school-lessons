---
title:  Til videre studium
date:  09/10/2020
---

Ellen White, Uddannelse, ”Forberedelse“, s. 275-282; ”Samarbejde“, s. 283-286; ”Disciplin“, s. 287-297.

”Der hviler et ansvar på både fædre og mødre for barnets første såvel som dets senere oplæring, og for begge forældre er kravet om en omhyggelig og grundig forberedelse af største betydning. Mænd og kvinder bør, før de påtager sig det ansvar, som muligheden for at blive fædre og mødre indebærer, gøre sig bekendt med den fysiske udviklings love … De bør også forstå lovene for sjælelig udvikling om moralsk opdragelse“ (Uddannelse, s. 276).

Ellen White taler i Uddannelse også om betydningen af, at der er samarbejde mellem læreren/skolen og forældrene/hjemmet: ”Samarbejdet bør begynde med faderen og moderen selv i det daglige liv i hjemmet. De står med et fælles ansvar i opdragelsen af deres børn, og de bør altid bestræbe sig for at handle i fællesskab. De må overgive sig til Gud og søge hjælp fra ham til at kunne støtte hinanden … Det er ikke sandsynligt, at de forældre, som giver en sådan opdragelse, vil kritisere læreren. De føler, at både deres børns interesser og retfærdighed over for skolen kræver, at de, så vidt det er dem muligt, støtter og ærer den, som deler ansvaret med dem“ (Uddannelse, s. 283).

**Spørgsmål til drøftelse**:

`1.	Enten vi har børn eller ej, har vi alle en eller anden form for bopæl, og vi omgås andre mennesker. Hvad har du lært i denne uges studium, som kan hjælpe dig i din omgang med og dit vidnesbyrd over for andre, enten det er i dit hjem eller andre steder?`

`2.	Vi har en tendens til at betragte uddannelse som noget godt. Men er det altid tilfældet? Giv eksempler på uddannelse, som er blevet fordrejet og gjort til noget dårligt. Hvad kan vi lære af sådanne negative eksempler, som kan hjælpe os til at gøre uddannelse til noget godt?`

`3.	Vi er alle skabt med en fri vilje (se onsdagsafsnittet). Før eller siden, når børnene bliver store, skal de træffe egne valg med hensyn til den Gud, de har lært om i deres barndom. Hvorfor må forældre og alle, som ønsker at vidne og fortælle om evangeliet til andre, altid huske på, at alle mennesker har en fri vilje, og skal have lov til at vælge selv?`