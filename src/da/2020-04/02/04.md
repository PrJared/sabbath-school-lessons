---
title:  Kommunikation
date:  06/10/2020
---

I virkeligheden handler uddannelse på alle niveauer om kommunikation. Læreren har viden og information, som skal videregives til eleven. En person med stor viden må være i stand til at kommunikere det til andre, ellers er det ud fra et undervisningssynspunkt ligegyldigt.

På den anden side er gode undervisningsevner ikke kun et spørgsmål om kommunikation. At opbygge en god relation er også af afgørende betydning. ”Den rigtige lærer kan kun skænke sine elever få gaver, der har så stor værdi som hans eget kammeratskab. Det gælder både for mænd og kvinder, og hvor langt mere for de unge og børnene, at kun hvis vi kommer i kontakt med dem gennem venlighed, kan vi forstå dem; og evnen til at vise forståelse er en forudsætning for at kunne være til gavn“ (Uddannelse, s. 214).

Uddannelse virker med andre ord også på det følelsesmæssige og personlige plan. I forbindelse med at familien er en skole, er det meget vigtigt, at der opbygges et godt forhold mellem elev og lærer.

Menneskelige relationer oprettes og udvikles gennem kommunikation. Når kristne ikke kommunikerer med Gud, f.eks. gennem bøn og bibelstudium, vil deres forhold til ham gå i stå. Familier har brug for guddommelig vejledning, hvis de skal vokse i nåde og kundskab om Kristus.

**Læs følgende tekster. Hvad kan vi lære om at opbygge stærkefamiliebånd (eller andre relationer)?**

`Sl 37,7-9`

`Ordsp 27,17`

`1 Joh 3,18`

`Jak 4,11`

`Ordsp 10,31-32`

`Ef 4,15`

`Tit 3,1-2`

At tage tid til at så kommunikationens sande sæd vil ikke alene forberede familiemedlemmer på et personligt forhold til Kristus, men også være med til at udvikle gensidige personlige forhold inden for familien. Det vil åbne for kommunikationskanaler, som du, når børnene når teenageårene og det voksne liv, er glad for, at du har dannet. Og hvis du ikke har børn, gælder principperne i disse tekster for alle former for personlige relationer.

`Til eftertanke. Tænk også over, hvorfor det ikke kun er, hvad vi siger, der er vigtigt, men også hvordan vi siger det. Hvad har du lært fra situationer, hvor måden, du sagde en ting på, fuldstændig ødelagde virkningen af det, du sagde, selv om det var rigtigt?`