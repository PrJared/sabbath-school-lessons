---
title:  Forældrenes rolle
date:  07/10/2020
---

”Og fædre, gør ikke jeres børn vrede, men opdrag dem med Herrens tugt og formaning“ (Ef 6,4).

”En dygtig kvinde, hvor findes hun? Hun er langt mere værd end perler“ (Ordsp 31,10).

Forældre har et meget stort ansvar. Faren er familiens overhoved, og familien er udviklingsstedet for kirke, skole og samfund. Hvis faren er svag, uansvarlig og uduelig, vil både familien, menigheden, skolen og samfundet lide under følgerne. Fædre bør stræbe efter at vise Åndens frugt – ”kærlighed, glæde, fred, tålmodighed, venlighed, godhed, trofasthed, mildhed og selvbeherskelse“ (Gal 5,22-23).

Mødre har måske den allervigtigste opgave i hele samfundet. De har stor indflydelse i dannelsen af deres børns karakter og i at skabe hjemmets atmosfære og temperament. Fædre bør gøre alt, hvad de kan, for at samarbejde med mødrene i at uddanne deres børn.

**Hvad kan fædre og mødre lære fra følgende tekster?**

`Ef 5,22-23.25-26`

`2 Kor 6,14`

`2 Pet 1,5-7`

`1 Kor 11,3`

`Rom 13,13-14`

`Fil 4,8`

Kristne forældre bør have den bibelske model af Kristus og menigheden som eksempel. Ægteskabet er et billede på Kristi forhold til menigheden. Når forældre undlader at lede eller er tyranniske, maler de et forkert billede af Kristus. Gud beder alle kristne forældre om ihærdigt at undervise deres børn (se 5 Mos 6,7). Det er forældrenes opgave at lære deres børn at elske Herren af hele deres hjerte; en fuldstændig kærlig overgivelse til og underkastelse under Gud.

I 5 Mos 6,7 fik Israels børn specifikke instrukser om at undervise deres børn med hensyn til de ting, Gud havde gjort for sit folk. Det var en stor historie, de voksne skulle dele med deres børn; men vi, som lever i tiden efter Kristi kors, har en endnu større og bedre historie at fortælle.

Den helbredelse eller oplæring, vi skal give, er en stadig proaktiv begivenhed, hvor Guds ord kommer til at fylde vores børns liv og forberede dem på at have et personligt forhold til Jesus.

Men vi har alle fået en fri vilje i gave. Og når vores børn er blevet voksne, skal de selv stå til ansvar over for Gud.