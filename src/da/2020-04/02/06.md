---
title:  Så du ikke glemmer
date:  08/10/2020
---

Før Israels folk skulle gå ind i det lovede land, talte Moses igen til dem, og genfortalte de fantastiske måder, Herren havde ledet dem på. Han formanede dem igen og igen til ikke at glemme, hvad Herren havde gjort for dem. På mange måder var Femte Mosebog Moses’ testamente til dem. Og selv om det blev skrevet for mange tusinde år siden og i en kultur og situation, som er radikalt anderledes end vores i dag, gælder principperne deri stadigvæk for os.

`Læs 5 Mos 6. Hvad kan vi lære fra dette kapitel om principperne for kristen uddannelse? Hvad bør stå centralt i alt det, vi underviser i, ikke kun for vores børn, men for alle, som ikke kender Gud og hans store frelse? Hvilke advarsler finder vi også i dette kapitel?`

Centralt i alt det, de skulle undervise deres børn om, var de fantastiske ting, Gud havde gjort for dem. Og advarslen om ikke at glemme alt det, Gud havde gjort for dem, var også tydelig.

Hvis forældre skal spille den første store rolle i at integrere Bibelens lære i deres børns liv, er det deres ansvar at organisere og forberede deres eget liv på en sådan måde, at de har tilstrækkelig kundskab og tid til at bruge sammen med deres børn.

”Moderen er barnets første lærer. I den tid, hvor barnet er mest modtageligt, og hvor den hurtigste udvikling foregår, er dets opdragelse for en stor del lagt i hendes hænder“ (Uddannelse, s. 275).

Dette er den vigtige tid, hvor forældre videregiver kundskab om Guds kærlighed og hans løfter til deres børn. Når du sætter en fast tid af, hvor du regelmæssigt underviser dine børn om Guds visdom og hans løfter, vil det have en positiv effekt på din familie også i kommende generationer.

`Til eftertanke. ”Og du skal gentage dem for dine sønner; du skal fremsige dem, både når du er hjemme, og når du er ude, når du går i seng, og når du står op“ (5 Mos 6,7). Hvad er pointen i dette vers?`