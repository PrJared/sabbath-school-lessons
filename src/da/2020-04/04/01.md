---
title:  'Herrens øjne: Det bibelske verdenssyn'
date:  17/10/2020
---

> <p>Ugens vers</p>
> ”Herrens øjne er alle vegne, de overvåger onde og gode“ (Ordsp 15,3).

**Introduktion**

Den polske poet Czeslaw Milosz skrev et digt, hvor han begyndte med at beskrive fantasidyr: talende kaniner, talende egern, o.l. ”De har lige så meget til fælles med virkelige dyr,“ skrev han, ”som vores opfattelse af verden har med den virkelige verden.“ Som afslutning på sit digt skrev han: ”Tænk over dette og skælv.“

Skælve er måske et lidt for barskt ord; men det er sandt, at meget af det, mennesker tænker om verden, kan være helt forkert. I over 2000 år mente mange af verdens klogeste og bedst uddannede mennesker, at jorden var det ubevægelige centrum i universet. I dag mener mange af de klogeste og bedst uddannede mennesker, at menneskene har udviklet sig fra det, der oprindeligt var en simpel livsform.

Som mennesker kan vi aldrig se verden ud fra en neutral position. Vi ser den altid kun gennem filtre, som indvirker på, hvordan vi fortolker, og forstår verden omkring os. Sådanne filtre kaldes verdenssyn, og det er vigtigt, at vi lærer vores unge mennesker, og også de ældre menighedsmedlemmer, det bibelske verdenssyn at kende.

**Ugens tekster**

- Ordsp 15,3
- Job 12,7-10
- Ef 6,12
- Åb 20,5-6
- Joh 1,1-14
- Mark 12,29-31