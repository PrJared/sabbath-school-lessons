---
title:  Til videre studium
date:  23/10/2020
---

”Det egentlige formål med uddannelsen er at genoprette Guds billede i sjælen“ (Ellen White, Patriarker og Profeter, s. 309). På baggrund af denne tanke kan vi se, hvorfor et grundfæstet kristent verdenssyn er af største betydning for adventistuddannelse. Uddannelse i sig selv er ikke nødvendigvis god. Mennesker kan få en uddannelse, også en høj uddannelse, i ideer og holdninger, som er direkte i modstrid med de principper, vi finder i Bibelen. Det er derfor, at vores uddannelsessystem som syvendedags adventister må være baseret på et kristent verdenssyn. Det betyder, at i alle generelle fag som videnskab, historie, moral og etik, kultur osv. skal undervisningen foregå ud fra dette verdenssyn i modsætning til et, der modsiger eller ignorerer det. Vi har tidligere sagt; men det er værd at gentage: der findes intet neutralt verdenssyn. Tilværelsen, virkeligheden, ses gennem de filtre, vores verdenssyn indeholder, og det gælder ligegyldigt, om dette verdenssyn bliver lært overbevisende og systematisk eller ej. Det er derfor altafgørende, at det bibelske verdenssyn danner grundlaget for al syvendedags adventistuddannelse.

**Spørgsmål til drøftelse**:

`1.	Hvilke eksempler fra historien kan du komme i tanker om, hvor hele uddannelsessystemer var eller er meget ødelæggende? Hvilke steder foregik det? Hvad blev eleverne undervist i? Og hvad kan vi lære af det? Hvordan kan vi beskytte vores uddannelsessystem mod sådanne ødelæggende påvirkninger?`

`2.	Denne uges studium så på nogle af nøglepunkterne i et kristent verdenssyn: Guds eksistens, skabelsen, Bibelen, frelsesplanen og Guds lov. Hvilke andre vigtige elementer bør indbefattes i en fuldstændig beskrivelse af et kristent verdenssyn?`

`3.	En tænker fra det attende århundrede skrev engang: ”O samvittighed! Samvittighed! Du guddommelige instinkt, du sikre vejleder af et uvidende og bundne, men intelligent og frit væsen, du ufejlbarlige dommer af godt og ondt, som får mennesket til at ligne Gud.“ Hvad er rigtigt eller forkert i en sådan holdning?`

`4.	Læs igen følgende citat fra Ellen White: ”Det egentlige formål med uddannelsen er at genoprette Guds billede i sjælen.“ Hvad betyder det? Hvordan viser det, hvorfor adventistuddannelse må være så forskellig fra meget af det, verden selv betragter som uddannelse?`