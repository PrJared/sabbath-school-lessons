---
title:  Herrens øjne
date:  18/10/2020
---

En professor ved Oxford University har fremsat teorien om, at vi, verden, og alt omkring os, ikke er virkelige. I stedet er vi digitale skabninger, fremstillet af en race af rumvæsener med superkraftige computere. Det er en interessant teori, og den får os til at stille det yderst vigtige spørgsmål: Hvori består virkeligheden?

Der er to meget generelle svar, selv om kun et af dem er fornuftigt. Det første er, at universet og alt, hvad det rummer, deriblandt også os, kun er. Intet har skabt det, intet har formet det. Det er her bare. Der er ingen gud eller guder, intet guddommeligt. Virkeligheden er udelukkende materiel, udelukkende naturlig. Som en person sagde det for 2500 år siden: der er kun ”atomer og intethed“.

Det andet verdenssyn siger, at et guddommeligt væsen (eller væsener) skabte universet. Det synes mere logisk og rationelt end tanken om, at universet kun er, uden at det har nogen forklaring. Dette synspunkt omfatter den naturlige verden, vores verden af ”atomer og intethed“,, men det er ikke begrænset kun dertil. Det peger på en virkelighed, som er langt bredere, dybere og mere indviklet end det ateistisk-materialistiske verdenssyn, som vi så ofte møder i dag.

**Hvad siger disse tekster om de tanker, dagens studium omtaler?**

`Sl 53,1`

`Joh 3,16`

`Luk 1,26-35`

`Ordsp 15,3`

`Es 45,21`

Centralt i al kristen uddannelse finder vi ikke kun, at Gud er virkelig, men også, hvordan han er – en personlig Gud, som elsker os, og har kontakt med os. Han er også en miraklernes Gud, som ikke er bundet af naturlove, selv om han bruger dem. Han kan altså sætte sig ud over disse love, når han ønsker det (som fx, at Jesus blev født af en jomfru). Undervisning i dette verdenssyn er især relevant i vore dage, hvor en så stor del af den intellektuelle verden åbenlyst og uden undskyldning, men dog fejlagtigt påstår, at videnskaben støtter deres ateistiske og naturalistiske verdenssyn.

`Til eftertanke. Tænk over, hvor snævert og begrænset det ateistiske verdenssyn er sammenlignet med det bibelske verdenssyn, der omfatter den naturlige verden, men ikke er begrænset af den. Hvorfor er det bibelske verdenssyn, det teistiske verdenssyn, i sidste ende ganske enkelt så meget mere logisk og rationelt end det ateistiske?`