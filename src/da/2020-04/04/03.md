---
title:  Leibniz’ verdenssyn
date:  19/10/2020
---

For mange år siden stillede den tyske tænker og forfatter Gottfried Wilhelm Leibniz det mest grundlæggende og mest basale spørgsmål: ”Hvorfor er der noget i stedet for intet?“

**Hvordan besvarer følgende bibeltekster Leibniz’ spørgsmål?**

`1 Mos 1,1`

`2 Mos 20,8-11`

`Job 12,7-10.`

`Joh 1,1-4`

`Åb 14,6-7`

Det er fascinerende, at i Bibelen tages Guds eksistens for givet. 1 Mos 1,1 begynder ikke med en række logiske argumenter for Guds eksistens, selv om de findes. Teksten tager Guds eksistens for givet (se også 2 Mos 3,13-14), og fra det udgangspunkt, at Gud er skaber, fremlægges hele Bibelen og alle de sandheder, der åbenbares på dens sider.

Læren om skabelsen er også grundlæggende for al kristen uddannelse. Alt det, vi tror som kristne, bygger på læren om, at Gud skabte på seks dage. Bibelen begynder ikke med en udtalelse om forsoning eller om loven eller om korset eller om opstandelsen eller om Jesu genkomst.

Nej, den begynder med en udtalelse om Gud som skaber, og ingen af de andre læresætninger giver nogen mening, hvis det ikke er rigtigt, at Gud er vores skaber.

Derfor må et bibelsk verdenssyn understrege betydningen af skabelseslæren. Denne fremhævelse får stor betydning; for dette verdenssyn er i videnskabens navn blevet hårdt angrebet. Udvikling – milliarder af år med liv, der langsomt udviklede sig i ryk og nap, helt tilfældigt – har næsten udryddet troen på Bibelen for millioner af mennesker. Det er svært at forestille sig en lære, der står i større modsætning til Bibelen og den kristne tro generelt end udviklingslæren. Derfor er tanken om, at udviklingslæren på en eller anden måde kan tilpasses den bibelske skabelseslære, endnu værre end en ateistisk udviklingslære. Det kan ikke lade sig gøre uden at gøre Bibelen og hele den kristne tro til grin.

`Til eftertanke. Gud beder os om at tilbringe en syvendedel af vores liv, hver uge, til minde om en seks dages skabelse. Det er ikke noget, han beder os om at gøre med noget andet trospunkt. Hvad siger det om, hvor grundlæggende og vigtig dette trospunkt er for et kristens verdenssyn?`