---
title:  Til videre studium
date:  04/12/2020
---

Der er to årsager til, at videnskaben tager fejl, når det gælder alle tings tilblivelse. For det første kan videnskaben kun undersøge den naturlige verden for at finde svar. For det andet går videnskaben ud fra, at naturlovene er uforanderlige. Begge disse forudsætninger er menneskelige antagelser.

Lad os se på den første, som kræver naturlige årsager til naturlige hændelser. Det er nyttigt, når det gælder at spore og følge orkaner; men værdiløst, når det handler om alle tings tilblivelse. ”I begyndelsen skabte Gud himlen og jorden“ (1 Mos 1,1). Hvad kan videnskaben, som fornægter noget overnaturligt i tilblivelsen, lære os om alle tings oprindelse, hvis den var helt og aldeles overnaturlig?

Så til påstanden om naturlovenes uforanderlighed. Ved første øjekast ser det ud til at give mening. Men Rom 5,12 siger: ”Derfor: Synden kom ind i verden ved ét menneske, og ved synden døden, og sådan kom døden til alle mennesker, fordi alle syndede.“ Dette forudsætter, at den naturlige verden engang var noget helt andet end det, vi kender i dag. En verden uden død kan vi ikke studere i dag. Det må nødvendigvis føre til fejltagelser, hvis forudsætnigerne er forkerte.

Videnskaben benægter to vigtige sider ved skabelsen – den overnaturlige kraft, der stod bag, og den radikale, fysiske diskontinuitet mellem det oprindelige skaberværk og det, vi har i dag.

**Spørgsmål til drøftelse**:

`1.	Drøft skønhed i klassen. Hvad er skønhed – hvordan definerer vi det? Vil en kristen definere skønhed anderledes end en ikke-kristen?`

`2.	Kristus kunne være kommet til jorden som en fremragende videnskabsmand, som blev rigt belønnet for sin banebrydende forskning. Eller han kunne have fået berømmelse som musiker. Men i stedet kom han og oplærte simple håndværkere. Han var til stede ved skabelsen, men han blev oplært som lægmand og udførte lydigt sine opgaver. Hvilken opmuntring kan vi finde deri, uanset hvor vi befinder os i vores uddannelses- og oplæringsforløb?`

`3.	Ikke alle kristne er kaldet til at undervise i skoler; men kristne kan altid undervise andre i ord og handling, enten det er bevidst eller utilsigtet. Hvilke vaner bør en kristen derfor opøve, både som en Kristi elev og som en lærer for verden?`