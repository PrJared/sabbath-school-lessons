---
title:  Dumhed og visdom
date:  02/12/2020
---

`Læs Ordsp 1 Ordsp 1,7. Hvad lærer dette kapitel os med hensyn til, hvad sand kristen uddannelse bør handle om?`

Bibelen drager konstant en sammenligning mellem dumhed og visdom. Ordsprogenes Bog er god til at minde os om farerne ved tåbelig opførsel og samvær med tåber. Forskellen er tydelig: Gud ønsker, at hans folk søger visdom, sætter den højt og er rig på den.

Elever i de humanistiske fag bruger deres talenter til at få kundskab og stræbe efter dygtighed i deres studier. Det samme gør de, der underviser i disse fag. Vi kan opnå kunstnerisk begavelse og videnskabelige gennembrud på grund af kundskab og evner.

Men hvilken betydning har kundskab i humanistiske fag set ud fra en kristen synsvinkel, hvis det ikke indbefatter dette at kende forskel på rigtigt og forkert, godt og ondt, sandhed og fejl? Det eneste, man behøver at gøre, er fx at læse en smule om de menneskers liv, der betragtes som verdens største kunstnere. Man vil hurtigt se, at besiddelsen af fantastiske evner og talenter ikke er det samme som at leve et moralsk og retskaffent liv. Man kan også sige, at store videnskabsmænd, som er med til at skabe biologiske og kemiske masseødelæggelsesvåben, er højt uddannede og talentfulde; men hvad er frugten af deres arbejde? Som vi allerede har sagt, er kundskab i sig selv ikke nødvendigvis noget godt.

`Til eftertanke. Hvad siger dette vers om, hvad sand kristen uddannelse er?`

`En nobelprisvinder, som er ateist og har studeret universet og de fysiske kræfter i det, skrev: ”Jo mere universet synes begribeligt, jo mere synes det også meningsløst.“ Hvad siger det om, at kundskab i sig selv ikke alene kan være meningsløs, men endnu værre, at det også kan resultere i store fejl?`