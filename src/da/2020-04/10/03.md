---
title:  Hellighedens skønhed
date:  30/11/2020
---

Salme 96,9 siger: ”Kast jer ned for Herren i hans hellige majestæt, skælv for ham, hele jorden!“ På nogle sprog oversættes teksten på følgende måde: ”Tilbed Herren i hellighedens skønhed. Skælv for ham, hele jorden.“

`Læs 1 Mos 3,6. Hvordan skal vi opfatte udtrykket ”hellighedens skønhed“? Hvad bør det betyde for en kristen, og hvordan bør det påvirke det, vi lærer om kunst og den skønhed, som ofte forbindes med kunst?`

Selv om det siges, at skønhed ligger i det menneskes opfattelse, som ser, må vi ikke glemme, hvem det var, der skabte vores syn (se Ordsp 20,12). Vi må passe på ikke at tilbede skaberværket i stedet for Skaberen; men vi kan lære meget om Gud og hans kærlighed til skønhed i skaberværket. Hvis vores syndige verden stadig kan være så smuk, hvordan må den ikke have været før syndefaldet?

Studier i humanistiske fag kan og bør drage os nærmere til Gud. Vi er en del af Guds kunstværk og hans egen videnskab, og kan derfor lære mere om vores identitet i Kristus.

”Gud ønsker, at hans børn skal sætte pris på hans skaberværk og glæde sig over de enkle, stille skønheder, som han har udstyret vores jordiske hjem med. Han elsker det smukke, og mere end det udvendigt skønne elsker han en smuk karakter; han vil have os til at dyrke renhed og enkelhed, blomsternes stille ynder“ (Ellen White, Vejen til Kristus, s. 93-94).

`Til eftertanke. Hvad lærer disse vers om, at skønhed i sig selv ikke nødvendigvis er god eller hellig? Se også Ordsp 6,25; 31,30.`

Der er en fjende, som forvansker og ødelægger alt, hvad Gud har gjort. Det bør derfor ikke være nogen overraskelse, at skønhed og udtryk for skønhed kan bruges imod os. Derfor bør kristen undervisning specielt inden for kunst, foregå under vejledning af Skriften og hjælpe os til at lære at være forsigtige og forstå, at ikke alt, som er smukt, nødvendigvis er godt eller helligt.

`Hvilke ”smukke“ ting er ikke nødvendigvis hellige eller gode? Er der smukke ting, der kan blive gjort vanhellige eller dårlige, afhængigt af omstændighederne? Hvilken rettesnor skal vi bruge for at se forskellen?`