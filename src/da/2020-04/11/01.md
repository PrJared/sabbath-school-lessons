---
title:  Den kristne og arbejde
date:  05/12/2020
---

> <p>Ugens vers</p>
> ”Derfor, mine kære brødre, stå urokkeligt fast, og giv jer helt hen i arbejdet for Herren. I ved jo, at jeres slid ikke er spildt i Herren“ (1 Kor 15,58).

**Introduktion**

Arbejde er Guds ide. I den fuldkomne verden før syndefaldet gav Gud Adam og Eva den opgave at passe haven (1 Mos 2,15). Ligesom deres Skaber, i hvis billede de var skabt, skulle de være optaget af skabende arbejde og kærlig tjeneste. Selv i en fuldkommen verden uden synd og død og lidelse skulle menneskene arbejde.

I ”mellemtiden“ (efter den fuldkomne verden og før den lovede kommende verden) bliver vi inviteret til at betragte arbejde som en af Guds velsignelser. Blandt jøderne blev ethvert barn oplært i et erhverv. Man sagde faktisk, at en far, som ikke oplærte sin søn i et erhverv, oplærte ham til at blive en forbryder. Jesus, Guds søn, tilbragte mange år med at udføre sin Faders vilje ved ærligt arbejde som en dygtig håndværker, hvor han måske sørgede for møbler og arbejdsredskaber til Nazarets indbyggere (Mark 6,3). Også det var en del af den oplæring, der skulle forberede ham til den kommende tjeneste. Apostlen Paulus arbejdede i Guds værk, både da han i halvandet år arbejdede som teltmager sammen med Akvila og Priskilla, og når han om sabbatten debatterede i synagogen (ApG 18,1-4; 2 Thess 3,8-12). I denne uge skal vi se på hele spørgsmålet om arbejde og dets rolle i kristen uddannelse.

**Ugens tekster**

- 1 Mos 3,19
- 5 Mos 16,15
- 2 Mos 25,10-30,38
- Gal 5,22-26
- Præd 9,10
- 1 Kor 10,31