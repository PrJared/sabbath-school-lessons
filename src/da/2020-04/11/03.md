---
title:  Arbejde og velsignelse
date:  07/12/2020
---

Arbejde er forbundet med det at gøre noget i tilværelsen. Selv de, som har det meste intellektuelle arbejde, kommer på en eller anden måde til også at udføre noget fysisk, selv om det kun betyder at trykke på computertaster.

**Hvad siger følgende bibeltekster om arbejde, idet ”hånd“ bruges som symbol?**

`Præd 9,10`

`Ordsp 21,25`

`Jer 1,16`

`5 Mos 16,15`

Gud har givet os vores ”hænders arbejde“, så vi kan finde mening og glæde i tilværelsen (se Ordsp 10,4; 12,14). Inden for psykologien beskriver ”egen-effekt“ den tro, at alle mennesker har evnen til at udrette noget meningsfyldt i livet. Egen-effekt bliver ikke større ved at gentage: ”Jeg tror, jeg kan! Jeg tror, jeg kan!“. Kun ved virkelig at gøre noget bliver egen-effekten større.

Selv om vores ”hænders arbejde“ er en af Guds velsignelser til os (Se Sl 90,17), og gør os i stand til at leve et meningsfyldt liv, er Guds ultimative plan, at vores ”hænders arbejde“ skal være til velsignelse for andre. Paulus skriver, at vi må arbejde og gøre noget nyttigt med vores hænder, så vi kan have noget at dele med andre. Og Paulus fulgte selv dette princip:

”I ved selv, at disse hænder har tjent til alt, hvad jeg og mine medarbejdere havde brug for. Jeg har vist jer, at ved at arbejde sådan bør man tage sig af de svage og huske på de ord, Herren Jesus selv sagde: ›Det er saligere at give end at få‹“ (ApG 20,34-35).

`Til eftertanke. Hvilken holdning har du til dit arbejde? På hvilke måder er du i stand til at bruge dit arbejde, så du kan være en større velsignelse for andre?`