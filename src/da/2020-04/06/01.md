---
title:  Flere lærdomme fra den store lærer
date:  31/10/2020
---

> <p>Ugens vers</p>
> ”Jesus sagde til ham: ‘Gå bort, din tro har frelst dig.’ Og straks kunne han se, og han fulgte med ham på vejen“ (Mark 10,52).

**Introduktion**

Hvem af os har aldrig følt os skamfulde? Hvem af os har aldrig gjort noget, det gør ondt at tænke på, og som vi ville væmmes ved, hvis andre skulle få kendskab til det? Det er sandsynligt, at vi alle har haft det sådan.

Forestil dig, hvordan Adam og Eva havde det efter at have spist frugt fra det forbudte træ. Eller hvordan Jakob havde det efter at have bedraget sin far til at velsigne ham i stedet for Esau, så han var nødt til at flygte for sin storebrors vrede? Hvordan sov han om natten? Og forestil dig at være kvinden, der blev grebet ”på fersk gerning“ i hor (Joh 8,4). David oplevede det samme, og Salme 32 er hans gribende udtryk og bekendelse af, hvad han følte.

Det er en af grundene til, at evangeliet er for alle, og Kristi død var for alle. Uanset, hvor forskellige vi er, er der en ting, der forener os: vores generelle syndighed.

Sand uddannelse må derfor handle om at henvise os til den eneste løsning på vores temmelig elendige tilstand. I denne uge skal vi se på vores eneste redning, vores Store Lærer.

**Ugens tekster**

- 1 Mos 3,1-11
- Rom 5,11-19
- 1 Mos 28,10-17
- Joh 1,1-14
- Matt 15,21-28
- Mark 10,46-52