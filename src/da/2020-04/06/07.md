---
title:  Til videre studium
date:  06/11/2020
---

Ellen White, Vejen til Kristus, ”En forandret karakter“, s. 62-72.

Ellen White skriver i Vejen til Kristus, at når vi tilhører Kristus, vil vi ”længes efter at afspejle ham og hans ånd, at gøre hans vilje og glæde ham i alle ting“ (s. 63). Når vi er sammen med Jesus Kristus bliver det ”en fornøjelse at gøre vores pligt“ (s. 65). Vend dig nu til Bibelen og se på Matt 5-7. Her finder vi Bjergprædikenen, et af de store sammendrag af det, den store lærer ønskede, at hans elever skulle kende til. Heri åbenbarer Jesus selve grundprincipperne for det rige, han kom for at oprette.

**Spørgsmål til drøftelse**:

`1.	På samme måde som Gud henvendte sig til Adam og Eva, og også til Jakob, henvender han sig til os. Han forbinder sig med vores dybeste længsler. Han opfordrer os også, som han gjorde med Bartimæus, til igen at overveje, hvem vi er, og hvor vi er på vej hen. Tænk over, hvordan vi underviser i Bibelen til vores børn og til hinanden. Hvad er forskellen på en overfladisk bibelundervisning og den undervisning, som forandrer menneskers liv?`

`2.	Er spørgsmålet om, hvor du befinder dig på din livsvej et rent personligt spørgsmål, eller kan det være gavnligt at drøfte det med nogen, du har fuld tillid til? Hvordan antyder tanken om, at menigheden er ”Kristi legeme“ (1 Kor 12,27), at samtaler med andre kan være en måde, hvorved det kan gå op for os, hvad Kristus ønsker, at vi skal vide?`

`3.	Lige så snart Bartimæus kunne se, altså lige så snart han blev helbredt fra sin fysiske – og åndelige blindhed – fulgte han Jesus på vej til Jerusalem (se torsdagsafsnittet). Her fik han hver dag visdom fra den store lærer. Vi må antage, at han ønskede at ligne Kristus, indånde hans ånd og gøre hans vilje. Hvorfor ville nogen synes, det var ”en fornøjelse“, at følge så høj en norm som den, Jesus opstillede i Bjergprædikenen?`

`4.	Tænk igen over spørgsmålet sidst i torsdagsafsnittet. Hvordan lærer vi at skelne mellem godt og ondt? Hvordan definerer vi, hvad der er godt, og hvad der er ondt? Og hvorfor er den måde, vi anvender kundskaben om den forskel på, måske endnu vigtigere end at kende til forskellen?`