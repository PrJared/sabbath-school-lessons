---
title:  At læse den store lærers sind
date:  27/10/2020
---

`Læs Fil 2,1-4; 4,2-3 Fil 2,5-11. Hvilken bekymring, over de kristne i Filippi, havde Paulus, da han skrev sit brev til dem?`

Fil 2,1-11 er et af de mest dybsindige afsnit i hele Bibelen. Det drøfter Jesu forud-eksistens, hans guddommelighed, hans inkarnation, hans menneskelighed og hans villighed til at dø på korset. Det beskriver den lange og vanskelige nedadgående vej, Jesus tog fra Himlen til Golgata (Fil 2,5-8). Og det beskriver, hvordan Faderen ophøjede Jesus til en stilling, hvor hele universet tilbeder ham (Fil 2,9-11). Der er mange fantastiske sandheder samlet i disse vers.

`Til eftertanke. Hvordan introducerer Paulus? Hvilke af de begivenheder i Jesu liv, han omtaler, forventer han, at de troende skal efterligne i deres eget liv?`

Paulus håber, at de troende i Filippi, som godt kunne skændes, vil lære af Jesus, da han var her som menneske. Hvis Jesus kunne tage et menneskes skikkelse på – ”tog en tjeners skikkelse på og blev mennesker lig“ (Fil 2,7) – ja, til og med finde sig i at blive korsfæstet, hvor meget mere bør de da ikke ydmyge sig over for hinanden i kærlighed?

Vi bliver mindet om, at der er meget at lære fra den store lærer, Jesus. Vi lærer fra de budskaber, han delte med folk, mens han var her på jorden. Vi lærer af de mirakler, han udførte og den måde, han var på over for andre. Vi kan stræbe efter at forme vores egne personlige forhold efter hans store eksempel på ydmyghed og dvæle ved hans villighed til at bytte himlens herlighed med en krybbe.

I modsætning hertil vil verden alt for ofte opfordre os til at ophøje os selv og prale af vores bedrifter. Ved krybben i Betlehem og fra den store lærer modtager vi en anden lektie. Guds store arbejde med at undervise og frelse os opnås ikke ved, at vi ophøjer os selv, men ved, at vi ydmyger os for Gud og bliver tjenere for andre.

`Hvilke situationer oplever du lige nu, hvor du kunne have en gylden anledning til at genspejle Kristus for andre ved at ydmyge dig?`