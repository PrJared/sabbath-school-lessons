---
title:  Til videre studium
date:  30/10/2020
---

Ellen White, Uddannelse, ”En lærer, sendt fra Gud“, s. 73-83.

”I den lærer, der var sendt fra Gud, finder al sand opdragergerning sit midtpunkt. Om denne gerning i dag lige så vel som om den gerning, han oprettede for nitten hundrede år siden, udtaler Frelseren følgende ord: ’Jeg er den første og den sidste og den, som lever’.

’Jeg er Alfa og Omega, begyndelsen og enden.’ Åb 1,17-18; 21,6.

Når vi står over for en sådan lærer, en sådan mulighed for guddommelig belæring, er det så ikke værre end dårskab at søge at skaffe sig en uddannelse uden om ham – at søge at blive vis andre steder end gennem visdommen; at være sand, mens man forkaster sandheden; at søge oplysning andre steder end hos lyset og en tilværelse uden livet: at vende sig bort fra kilden med levende vand og udhugge sig sprukne cisterner, der ikke kan holde vand?

Se, han indbyder os stadig: ’Den, der tørster, skal komme til mig og drikke. Den, der tror på mig, skal det gå, som Skriften siger: ’Fra hans indre skal der rinde strømme af levende vand.’ ’Det vand, jeg vil give ham, skal i ham blive en kilde, som vælder med vand til evigt liv’ (Joh 7,37-38; 4,14)“ (Uddannelse, s. 83).

”Kære lærer … Som den rigeste forberedelse til jeres arbejde viser jeg jer hen til den største af alle læreres ord, liv og fremgangsmåde. Jeg beder jer betragte ham. Her findes jeres sande ideal. Betragt det, dvæl ved det, indtil den guddommelige lærers Ånd helt fylder jeres sjæl og liv.

Når I ’ i et spejl skuer Herrens herlighed’, vil I ’forvandles efter det billede.’ 2 Kor 3,18. Dette er hemmeligheden ved at få magt over jeres elever, I skal være et spejlbillede af Ham!“ (Uddannelse, s. 282).

**Spørgsmål til drøftelse**:

`1.	Hvilke værdier og handlinger vil være betydningsfulde for kristne lærere og elever, som tager tanken om at lære fra den store lærers inkarnation alvorligt?`

`2.	Kristne forældre og lærere har en høj standard at leve op til. De skal genspejle Guds karakter, som den viser sig i Jesus. Hvad bør vi gøre, når vi ikke kan leve op til denne standard?`

`3.	Drøft i klassen spørgsmålet fra torsdagsafsnittet. Hvad lærer Jesu fødsel, liv og død om Guds karakter?`