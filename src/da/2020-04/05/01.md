---
title:  Jesus, den store lærer
date:  24/10/2020
---

> <p>Ugens vers</p>
> ”Thi Gud, der sagde: ‘Af mørke skal lys skinne frem’, han har ladet det skinne i vore hjerter til oplysning og til kundskab om Guds herlighed på Jesu Kristi ansigt“ (2 Kor 4,6).

**Introduktion**

Billy Graham fortæller en historie om engang, hvor han besøgte soldater på et felthospital sammen med deres general. En ung soldat ”var så hårdt skadet, at han lå på maven på en indretning af teltdug og stål.“ En læge hviskede til Graham: ”Jeg tvivler på, at han nogen sinde kommer til at gå igen.“ Soldaten kom med en bøn til generalen: ”Hr. … jeg kæmpede for Dem, men jeg har aldrig set Dem. Må jeg få lov til at se Deres ansigt?“ Generalen lagde sig ned på gulvet, gled ind under stålbriksen, og talte med soldaten. Mens Graham så på, faldt der en tåre fra soldatens øjne og ramte generalens kind.

Da Jesus blev født, var menneskeheden såret og blødende, og havde brug for et helbredende glimt af Gud. Det er som om menneskeheden bønfaldt: ”Gud, må vi få lov til at se dit ansigt?“ Ved at sende sin søn til denne klode, sendte Faderen den store lærer hertil med en bestemt opgave: at vise menneskeheden hans ansigt. Lige siden har vi haft det fantastiske privilegium at se kundskaben ”om Guds herlighed på Jesu Kristi ansigt“ (2 Kor 4,6).

Hvad kan vi lære af den store lærer, når vi betragter hans komme til jorden?

**Ugens tekster**

- Hebr 1,1-4
- 2 Kor 4,1-6
- Joh 1,14.18
- 14,1-14
- Fil 2,1-11
- 2 Kor 5,16-21