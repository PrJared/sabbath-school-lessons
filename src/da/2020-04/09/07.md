---
title:  Til videre studium
date:  27/11/2020
---

”Kristus skuffede dem i deres håb om verdslig storhed. I bjergprædikenen søgte han at nedbryde det, som var blevet forårsaget af falsk lære, og at give sine tilhørere den rigtige forestilling om hans rige og om hans egen karakter. Men han angreb ikke direkte folkets vildfarelser. Han så, hvor elendig verden var på grund af synden, og gav dem alligevel ikke en levende fremstilling af deres elendighed. Han lærte dem om noget uendeligt meget bedre, end de havde kendt. Uden at bestride deres forestillinger om Guds rige fortalte han dem om betingelserne for at komme derind, idet han overlod dem selv at drage deres konklusioner om, hvad det var. De sandheder han forkyndte, er ikke mindre betydningsfulde for os end for de skarer, som fulgte ham. Vi trænger ikke mindre end dem til at lære de grundprincipper, der gælder for Guds rige“ (Ellen White, Jesu liv, s. 210).

**Spørgsmål til drøftelse**:

`1.	Robert Louis Stevenson blev født i Edinburgh i Skotland i 1850. Stevenson fortæller, hvordan han en aften, mens hans barnepige var ved at gøre ham klar til at gå i seng, sneg sig hen til vinduet og så et fængslende syn. Det var lygtetænderen, som gik fra den ene gaslampe til den anden. I sin barnlige glæde kaldte han på sin barnepige og sagde: ”Se manden; han stikker huller i mørket!“ Hvilken rolle har Gud givet dig med at bringe lys og kærlighed til dine omgivelser? Hvis du ikke er sikker på det, kan du tale med nogle fra menigheden om, hvad I kan gøre sammen.`

`2.	Hvis menigheden skal samarbejde med Gud om at nå ud til verden, må vi tage Jesu ord og gerning til os. Gud kom til os og blev menneske, levede i vores verden, kæmpede, lo og græd sammen med os. Dette viser os, at vi er kaldet til at tage os af mennesker omkring os. Hvordan vil du gøre det? Kan du være med til at engagere de unge i menigheden til at tage del?`

`3.	Tænk over vores ansvar for at dele de fantastiske nyheder, vi har fået. Hvordan kan din menighed spille en nøglerolle i at undervise andre om de sandheder, vi har fået? Hvordan kan menigheden være et trygt rum, hvor vi kan drøfte disse sandheder med dem, der stiller spørgsmål?`

`4.	Hvilke kulturelle fordomme møder I, der hvor I bor? Hvordan kan menigheden hæve sig over disse fordomme og lære andre at gøre det samme?`