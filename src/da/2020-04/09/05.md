---
title:  Søg sandhed
date:  25/11/2020
---

Fysikeren Albert Einstein skrev: ”Det vigtigste er ikke at holde op med at stille spørgsmål. Nysgerrighed har sit eget formål i tilværelsen. Man kan ikke lade være med at nære ærefrygt, når man tænker over mysterierne i evighed, liv og virkelighedens fantastiske opbygning. Det er nok kun at forsøge at fatte en lille smule af dette mysterium hver dag. Mist aldrig en hellig nysgerrighed.“

Det er sandt, at vi lever i en verden fuld af mysterier. Moderne videnskab har vist os, hvilken ufattelig kompleksitet, der findes på så godt som hvert eneste niveau af tilværelsen. Og hvis det er tilfældet for det fysiske, hvor meget mere så ikke for det åndelige?

**Hvad lærer følgende tekster os om at søge efter sandhed, efter svar?**

`Jer 29,13`

`Matt 7,7`

`ApG 17,26-27`

`Sl 25,5`

`Joh 16,13`

`Joh 17,17`

Bibelen er fuld af beretninger om nysgerrige mennesker, som ligner os. Mænd og kvinder, som har spørgsmål, frygt, håb og glæde. Mennesker, som på deres egen måde leder efter sandhed, og ønsker at finde svar på livets vanskeligste spørgsmål.

”Han har gjort alting godt og rigtigt til rette tid; han har også lagt menneskene verdens gang på sinde, dog uden at de kan finde ud af noget som helst af, hvad Gud gør“ (Præd 3,11). Hvad mener Salomo? Nogle oversættelser siger ”evigheden“ eller ”alle tider“ i stedet for verdens gang. Ifølge dette vers har Gud altså nedlagt i menneskene en opfattelse af fortid og fremtid, ja selv evigheden. Det vil sige, at vi som mennesker er i stand til at tænke over det, der omtales som livets ”store spørgsmål“ og vores eksistens i al almindelighed.

Og her spiller Skriften selvfølgelig den centrale rolle. Hvem er vi? Hvorfor er vi her? Hvordan skal vi leve? Hvad sker der, når vi dør? Hvorfor er der ondskab og lidelse? Disse spørgsmål er blevet stillet af sandhedssøgere lige fra verdenshistoriens begyndelse. Det er et stort privilegium og ansvar at kunne hjælpe sådanne sandhedssøgere med at finde nogle af svarene her og nu. Hvori består kristen uddannelse, hvis ikke det er at lede mennesker til at finde svar på disse spørgsmål i Guds ord?

`Til eftertanke. Hvorfor må Skriften spille så stor rolle, når det handler om at finde svar på livets store spørgsmål?`