---
title: Разширено изучаване
date: 26/06/2020
---

Прочетете главата „Привилегията на молитвата“ от книгата на Елън Уайт „Пътят към Христос“.

„Естественото зрение никога не може да възприеме хубостта и красотата на Христос. Единствено вътрешното озарение от Светия Дух, което разкрива на човека в какво наистина безнадеждно и безпомощно състояние се намира без милостта и прошката на Носителя на греха, без вседостатъчността на Христос, може да направи човека способен да разпознае Неговата безкрайна милост, Неговата неизмерима любов, великодушие и слава“ (Уайт, Е. Поглед нагоре. С. 155 – англ. изд.).

„Може да запомняме части от Писанието, дори цели глави, за да си ги повтаряме, когато Сатана дойде с изкушенията си. (…) Когато Сатана иска да насочи мислите ни към земни и плътски неща, най-успешно можем да му се съпротивляваме чрез „Писано е“ ( The Advent Review and Sabbath Herald , April 8, 1884).

**Въпроси за разискване**

`Каква е ролята на свободната воля и правото на избор в решенията ни за вярата и послушанието? Въпреки че доста сфери от живота ни са извън нашия контрол, имаме право на избор за важните неща, засягащи вечния живот. Какво правиш ти със свободната воля, която ти е дал Бог? Какви духовни решения вземаш?`

`Помислете за ролята, която може и трябва да играе съботата, за да имаме време за Бога. Как спазването ѝ може да ви предпази от прекомерната заетост, която ви пречи да отделяте за Бога необходимото време? Как можете да се научите да приемате повече от духовните ѝ благословения, обещани за нас?`

`Каква е твоята опитност с личната молитва и изучаването на Библията? Как този духовен опит влияе върху вярата ти? А как трябва да влияе? Ако не се притесняваш, сподели с групата си нещо за ползата от личното време, прекарано в четене и молитва. Какво могат да научат другите от това?`

`Кои са любимите ви стихове, които знаете наизуст? Какво в тях ви харесва толкова много? Какво благословение ви донесе запомнянето им наизуст?`

Тази събота, 27.06.2020 г., ще се молим за църкви „Джулюница” и „Димитровград”.