---
title: Да живеем чрез Божието Слово
date: 20/06/2020
---

### За изучаване пред седмицата
Филипяни 2:12-16; Лука 4:4,8,10-12; Псалми 37:7; Псалми 46:10; Псалми 62:1,2,5; Колосяни 3:16.

> <p>Стих за запаметяване</p>
> „Бъдете и изпълнители на словото, а не само слушатели, да лъжете себе си“ (Яков 1:22).

И най-добрият метод за изучаване на Библията е безполезен, ако не решим да живеем според наученото. Това, което важи за образованието по принцип, е валидно и за изучаването на Библията в частност: учите най-добре не когато само четете или слушате, а като прилагате на практика това, което сте научили. Това послушание разкрива пълна съкровищница от божествени благословения, която иначе би била затворена за нас. А тя ни води по един вълнуващ и преобразяващ живота път, за да умножаваме своето разбиране и познание. Ако нямаме желание да пребъдваме чрез Божието Слово и не сме готови да прилагаме в живота си това, което учим, няма да израстваме. И нашето свидетелство ще бъде отслабено, защото животът ни няма да е в хармония с нашите думи.

Израстваме в благодат и мъдрост чрез вдъхновяващи модели, които ни показват какво означава да живеем чрез Божието Слово. Няма по-добър пример и по-мотивираща сила от Исус Христос. Той ни е оставил образец, който да следваме. Живял е напълно в хармония с Божията воля.

През тази седмица ще учим какво означава да живеем чрез Божието Слово и под ръководството на неговия Божествен авторитет.