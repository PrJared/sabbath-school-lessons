---
title: Вяра и история
date: 04/06/2020
---

Ние не живеем в празно пространство. Нашите решения влияят не само върху самите нас, но и върху околните. Така и животът на мнозина от Божия народ в древността е имал огромно влияние върху бъдещето на други хора. В Евреи, 11 глава, известната „глава на вярата“, намираме обобщение за влиянието на тези древни герои на вярата.

**Прочетете Евреи 11:1-40 . Какви поуки можем да си извлечем от тези древни герои и от живота им?**

`Енох`

`Ной`

`Авраам`

`Сара`

`Йосиф`

`Мойсей`

`Раав`

`Самсон`

Вярата не е просто вярване в нещо или някого. Тя е и действие в отговор на това вярване. Вярата трябва да води до дела. Именно това се счита за правда. Именно тези дела от вяра променят историята. Всяко от тези действия зависи от упованието в Божието Слово.

Ной работи чрез вяра, когато построява ковчега, доверявайки се повече на Божието Слово, отколкото на опита и на разума си. Тъй като никога не е валял дъжд, опитът и разумът подсказват, че потопът е нещо абсолютно безсмислено. Но Ной се покорява на Бога и човечеството оцелява. Авраам, който тогава се е наричал Аврам, напуска Ур в южна Месопотамия, най-уредения град в света по онова време, и тръгва, без да знае накъде ще го заведе Бог. Но решава да тръгне според Божието Слово. Мойсей избира да стане овчар, който да заведе Божия народ до Обещаната земя, вместо да стане цар на Египет, най-великата империя по негово време. Той се доверява на гласа на Всемогъщия, Който го вика от горящия храст. Раав решава да разчита на разказите за Божието избавление, защитава двамата съгледвачи и става част от родословието на Исус. Колко малко осъзнаваме как нашите решения ще повлияят върху живота на безброй хора от нашето поколение и от бъдещето!

`Какви важни решения ви предстоят в близко бъдеще? Как вземате решенията си и защо?`