---
title: Исус, произходът и историята на Библията
date: 15/04/2020
---

Исус Христос поучава, че Библията е Божието Слово – в смисъл, че това, което тя казва, е еднозначно с онова, което е изрекъл самият Бог. Тя произлиза от Него и следователно има върховен авторитет над всеки аспект от живота. Бог действа в историята, за да разкрива Своята воля на човечеството чрез Библията.

Например в Матей 19:4,5 Исус споменава цитат от Мойсей. Но заимства този пасаж и казва: „Онзи, Който ги е сътворил, сътворил ги е отначало (…) е казал: „Затова ще остави човек баща си и майка си“. Вместо да каже „Писанието казва“, Исус заявява: „Който ги е сътворил (…) отначало (…) е казал“, приписвайки на Твореца Словото, което е написал авторът на „Битие“. Всъщност тук Бог се смята за автор на това свидетелство, въпреки че то буквално е записано от Мойсей.

**Прочетете следните пасажи. Как разбира Исус историческите личности и събития от Библията?**

`Матей 12:3, 4`

`Марк 10:6-8`

`Лука 4:25-27`

`Лука 11:51`

`Матей 24:38`

Христос непрекъснато приема старозаветните хора, места и събития като историческа истина. Той смята за исторически фигури героите от Битие, 1 и 2 глава, Авел от Битие, 4 глава, Давид, който яде присъствените хлябове, и Елисей. В една предупредителна вест описва и дните на Ной: „Ядяха и пиеха, женеха се и се омъжваха, до деня, когато Ной влезе в ковчега, и не усетиха, докато дойде потопът и завлече всички, така ще бъде и пришествието на Човешкия Син“ ( Матей 24:38,39 ). Разполагаме с всички доказателства, че Исус е говорил за тази могъща Божия съдба като историческо събитие.

`След като самият Исус споменава тези исторически хора като реални личности, какво ни говори за силата на сатанинската заблудата фактът, че днес много хора, дори наричащи себе си християни, често отричат тяхното съществуване? Защо никога не бива да падаме в тази клопка?`