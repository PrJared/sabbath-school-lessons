---
title: Какво мислят за Библията Исус и апостолите
date: 11/04/2020
---

### За изучаване през седмицата
Матей 4:1-11; 22:37-40; Лука 24:13-35,44,45; 4:25-27; Деяния 4:24-26.

> <p>Стих за запаметяване</p>
> „А Той отговори: Писано е: „Не само с хляб ще живее човек, но с всяко слово, което излиза от Божиите уста“ (Матей 4:4).

За съжаление, в нашата постмодерна епоха Библията до голяма степен се тълкува през призмата на философията, която оспорва и нейното боговдъхновение, и нейния авторитет. Всъщност тя се разглежда просто като идеи на хора, живели в една сравнително примитивна култура, които не са можели да разбират света като нас днес. Същевременно свръхестественият елемент е или подценяван, или дори премахнат от картината, с което тя се е превърнала в документ, който, вместо да е Божието гледище за човека, се е превърнал в човешка представа за Бога. И затова много хора смятат, че Библията е станала до голяма степен неуместна в епохата на Дарвиновото мислене и съвременната философия.

Обаче ние напълно отхвърляме тази позиция. В Новия Завет можем да открием боговдъхновения подход за възприемане на цялото Писание, като изучаваме как Исус и апостолите са разбирали Стария Завет, единствената Библия, която са имало по онова време. Какво е било тяхното отношение към описаните хора, места и събития? Какви са били техните предположения и съответните методи на тълкуване? Нека да се запознаем с тяхното разбиране, а не с неправилните идеи на небоговдъхновени хора, чиито предположения водят единствено до неверие и съмнения в Божието Слово.