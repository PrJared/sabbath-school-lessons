---
title: Разширено изучаване
date: 01/05/2020
---

В главата за тълкуването на Библията от Теологично ръководство на адвентистите от седмия ден прочетете разделите за аналогия на Писанието – „Писанието тълкува само себе си“; „Съгласуваност на Писанието и Яснота на Писанието“, с . 64-66 – англ. изд . Прочетете глава 20: „Поучаване и изучаване на Библията“ от книгата „Възпитание“ ; и „Първостепенното значение на Словото“ от „Избрани вести“, Т. 3 .

„Човекът, който изучава Библията, трябва да бъде наставен да я възприема с настройката на ученик. Трябва да изследваме нейните пасажи не за да доказваме или подкрепяме собствените си мнения, но за да разберем какво казва Бог. Истинско познание на Библията може да се получи единствено чрез съдействието на онзи Дух, чрез Когото е дадено Словото. А за да получим това познание, трябва да живеем чрез него. Трябва да се покоряваме на всичко, което заповядва Божието Слово. (…) Изучаването на Библията изисква най-старателните ни усилия и упорита мисъл. Както миньорът копае за златното съкровище в земята, така ревностно и постоянно трябва да търсим ние съкровището в Божието Слово“ (Уайт, Е. Възпитание. С., Нов живот, 1996, с. 174,175).

„Когато направите Библията своя храна и питие, когато направите принципите ѝ елементи от своя характер, ще знаете по-добре как да получавате съвети от Бога. Възвеличавам днес пред вас скъпоценното Слово. Не повтаряйте моите думи и не казвайте „сестра Уайт каза това“ и „сестра Уайт каза онова“. Откривайте какво казва Господ, Израилевият Бог, а след това изпълнявайте това, което заповядва“ (Уайт, Е. Избрани вести. Т. 3. С., Ел Уай, 2013, с. 29).

**Въпроси за разискване**

`Какви неправилни вярвания имат хората заради факта, че разглеждат само няколко избрани стиха, вместо всичко, което говори Библията по дадена тема?`

`В Матей 11:11 Исус казва за Йоан Кръстител: „Между родените от жени не се е издигнал по-голям от Йоан Кръстител; обаче, най-малкият в небесното царство е по-голям от него“. Той посочва пророк, който няма писания в Библията и все пак за него се казват такива неща. Следователно не е задължително истинският пророк да е написал библейска книга, но той все пак си остава истински пророк, нали? Какво послание можем да извлечем ние като адвентисти от седмия ден от този факт?`

`Ние, адвентистите, не сме единствените, които твърдим, че Библията е наш върховен авторитет. Други църкви също го заявяват. Как тогава да обясним противоречивите доктрини, които и други християни твърдят, че намират също в Библията?`

Тази събота, 02.05.2020 г., ще се молим за църкви „Бяла” и „Бяла Слатина”.