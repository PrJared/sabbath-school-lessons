---
title: Единствено чрез Писанието – s ola Scriptura
date: 25/04/2020
---

### За изучаване през седмицата
1 Коринтяни 4:1-6; Тит 1:9; 2 Тимотей 1:13; Марк 12:10,26; Лука 24:27,44,45; Исая 8:20.

> <p>Стих за запаметяване</p>
> „Защото Божието Слово е живо, действено, по-остро от всеки меч, остър и от двете страни, пронизва до разделяне душата и духа, ставите и мозъка и издирва помислите и намеренията на сърцето“ (Евреи 4:12).

Протестантският принцип „само Писанието“ ( sola Scriptura ) издига Писанието като единствен стандарт, решаващ принцип и авторитет за протестантската Реформация, бунта ѝ срещу Рим и заблудите, които той поучава от векове. В противовес на едно алегорично тълкуване на Писанието, където в библейския текст се влагат много различни значения, протестантските реформатори подчертават значението на граматико-историческото тълкуване на Библията, което възприема сериозно граматиката и литературното значение на библейския текст.

Тази седмица ще разгледаме sola Scriptura в по-големи подробности. Ще научим, че такова становище съдържа в себе си някои фундаментални принципи на библейско тълкуване, които са крайно необходими за правилното разбиране на Божието Слово. Като протестанти трябва да утвърждаваме Библията като върховен авторитет за доктрините.