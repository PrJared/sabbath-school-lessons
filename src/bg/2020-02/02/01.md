---
title: Произход и естество на Библията
date: 04/04/2020
---

### За изучаване през седмицата
2 Петър 1:19-21; 2 Тимотей 3:16,17; Второзаконие 18:18; Изход 17:14; Йоан 1:14; Евреи 11:3,6.

> <p>Стих за запаметяване</p>
> „И затова ние непрестанно благодарим на Бога за това, че като приехте чрез нас словото на Божието послание, приехте го не като човешко слово, а като Божие слово, каквото е наистина, което и действа между вас, вярващите“ (1 Солунци 2:13).

Начинът, по който схващаме и разбираме произхода и естеството на Писанието, оказва силно влияние върху ролята, която Библията играе в живота ни и въздейства върху нашето разбиране за процеса на откровение и боговдъхновение. Когато желаем да разбираме Писанието правилно, ние преди всичко трябва да оставим Библията да определя основните параметри на отношението ни към нея. Не можем да изучаваме математика с емпиричните методи на биологията или социологията. Не можем да изучаваме физика със същите методи, използвани за историята. Също така и духовните истини на Библията няма да бъдат разкрити и правилно разбрани с атеистични методи, които подхождат към Библията сякаш Бог не съществува. Вместо това нашето тълкуване на Писанието трябва да възприема сериозно богочовешкото измерение на Божието Слово. Следователно за правилно тълкуване на Писанието е необходимо да подхождаме към Библията с вяра, а не с методологичен скептицизъм или съмнения.

Тази седмица ще разгледаме някои основополагащи аспекти на произхода и естеството на Библията, които следва да окажат влияние върху тълкуването и разбирането ѝ.