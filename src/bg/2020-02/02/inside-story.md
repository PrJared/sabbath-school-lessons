---
title:  Разказ
date:   10/04/2020
---

#### Разказ

Йоланда Мала, домашна помощница филипинка в Кипър, видяла, че приятелката й Беатрис я била „тагнала“ в адвентна проповед във Фейсбук.

Преди няколко години Йоланда се била запознала с Беатрис, понастоящем домашна помощница филипинка в Израел, когато и двете работили в Тайван.

„Защо си станала адвентистка?“, попитала тя във Фейсбук.

„Там се чувствам най-добре – отговорила Беатрис. – Просто изгледай видеото, което ти изпратих, и ще разбереш.“

Йоланда отворила видеото и чула проповед как Бог е отделил съботата при сътворението, как напомнил на народа Си чрез Десетте заповеди, че трябва да я спазва и призовава за нейното съблюдаване в Новия завет. Йоланда се изненадала и проверила в Библията текстовете от проповедта. Видяла, че Божият ден е събота.

„Защо съм посещавала толкова много църкви и никога не съм чула пасторът да говори за Божия ден? – зачудила се тя. – Защо никой друг не говори за съботата?“

Обадила се на Беатрис.

„Това ми отвори очите. Искам да намеря тази църква, която спазва съботата, но как да я открия в Кипър?“

Беатрис проучила въпроса и й изпратила телефонния номер на Бранислав Мирилов, председател на адвентната църква в Кипър. Йоланда му се обадила и разбрала как да стигне до църквата в своя град, Лимасол.

Йоланда започнала да посещава библейския курс в неделя. Скоро поканила и братовчедка си Мишелин, също домашна помощница в Кипър. После поканили и друга филипинка на име Мария да посещава уроците. Мария обаче се грижела денонощно за възрастна жена и не можела да получи разрешение да напусне къщата.

„Няма проблем – заявила Марица Мирилов, която е съпруга на председателя и работи като библейски работник. – Можем да провежда библейските уроци по Фейсбук Месинджър.

Не след дълго Йоланда, Мишелин и Мария били кръстени.

Воденето на приятели към кръщението е естественият резултат от опознаването на Исус – заявява Йоланда, 42-годишна самотна майка, която все още работи в Кипър, за да издържа двамата си сина на 7 и 8 години във Филипините.

„Въпреки че идвам от разбит дом, имам сила, защото разбрах, че имам надежда“, казва тях.