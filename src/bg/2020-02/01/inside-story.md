---
title:  Разказ
date:   03/04/2020
---

#### Зрънце молитва

_От Андрю Макчесни, „Адвентна мисия“_

На оризовото поле Йоланда Мала разбрала каква е силата на молитвата.

Намерила си работа да сади и отглежда ориз в родната си страна Филипините, след като съпругът й я оставил с две малки момчета. Собственикът на земята й позволил да работи на полето при условие, че му даде половината от реколката. Полето било точно до земята, която принадлежала на неин роднина.

Йоланда работила упорито и когато посевите започнали да растат, разбрала, че оризът ще бъде първо качество.

„Господи, не искам някое природни бедствие да унищожи ориза – помолила се тя. Трябва да изхраня децата си.“

Две седмици по-късно в района имало силна буря. Йоланда слушала как вятърът и дъждът връхлитат дома й.

Внезапно си спомнила за ориза.

„Господи, аз не мога да направя нищо. Моля Те, спомни си моята молитва.“

След няколко дни, когато водите от наводнението се оттеглили, тя успяла да излезе от дома си и да отиде до оризовото поле, за да провери какви са щетите.

За нейна изненада оризът бил кафяв и узрял. Нямало и следа от свирепата буря.

Тогава Йоланда погледнала околните полета. Те били напълно съсипани. Дори посевите на роднината й били унищожени.

Собственикът на земята останал изненадан по време на жетвата.

„За първи път това поле ражда първокласен ориз – казал той с треперещ глас. – Плъховете изядоха реколтата на работника, който нае същото поле миналата година.“

Гризачите били изяли толкова голяма част от ориза, че предишният работник успял сам да събере цялата реколта. Йоланда, обаче, наела 17 души, които да й помогнат да ожъне полето.

Докато гледала към прекрасните посеви, Йоланда си спомнила за молитвата си по време на бурята.

„Една малка молитва може да бъде много силна – каза тя по време на интервю в Кипър, където сега работи като домашна помощница. – Малко зрънце молитва произведе милиони зрънца ориз. Дори не можехме да го претеглим.“

Следващата седмица прочетете как Йолана, на снимката, става адвентистка в Кипър и как довежда две приятелки при Исус.