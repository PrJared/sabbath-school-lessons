---
title: Разрешавайте трудностите със смирение
date: 16/06/2020
---

`Прочетете Яков 4:6-10; 2 Летописи 7:14; и Софония 3:12 . Защо е важно смирението, когато се опитваме да разберем трудни пасажи от Писанието?`

Много хора стигат до невероятното заключение и смиряващото прозрение, че зависят от нещо и някого извън самите себе си. Те осъзнават, че не са мярката за всички неща. Тези хора ценят истината повече от нуждата на егото си да бъдат прави, и разбират, че истината не идва от самите тях, а по-скоро отвън. Може би най-великата истина, която тези хора признават, е колко малко всъщност знаят от истината. Те знаят, както пише Павел, че „сега виждаме нещата неясно, като в огледало“ ( 1 Коринтяни 13:12 ).

Ползите от това смирение в мисленето са многопластови: навикът да търсим смирено отговорите е основата на всяко израстване в познанието, защото ражда свобода, която по естествен начин възпитава един възприемчив дух. Това не означава задължително, че смирените хора често бъркат или променят мнението си и нямат твърда позиция. Означава само, че се вслушват в библейската истина. Те осъзнават границите на познанието си и затова успяват да разширят своето разбиране за Божието Слово по начин, който не е привлекателен за гордите и високомерните всезнайковци.

„Всички, които идват при Божието Слово за ръководство със смирена и любознателна умствена нагласа, решени да узнаят условията за спасението, ще разберат какво казва Писанието. Но тези, които изследват Словото с дух, какъвто то самото не одобрява, ще си тръгнат с дух, който не произлиза от него. Господ няма да говори на равнодушен ум. Той не пилее съветите Си за човек, който съзнателно проявява непочтителност или е осквернен. Обаче изкусителят възпитава всеки ум, който се поддава на внушенията му и е готов да отхвърли Божия свят закон.

Трябва да смиряваме сърцата си и с искреност и благоговение да изследваме Словото на живота, защото само смиреният и каещ се разум може да види светлината“ ( The Advent Review and Sabbath Herald , August 22, 1907).

`Как намирате правилното равновесие между смирението и увереността? Например какъв отговор бихте дали на обвинението: Как можете вие, адвентистите от седмия ден, да бъдете толкова сигурни, че сте прави за съботата, а всички останали се заблуждават?`