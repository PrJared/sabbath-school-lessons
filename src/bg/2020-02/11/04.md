---
title: Разпознаване на малкия рог
date: 09/06/2020
---

Векове наред протестантските реформатори са определяли малкия рог от Даниил, 7 и 8 гл. като Католическата църква. Защо?

`Прочетете Даниил 7:1-25 и 8:1-13. Кои са общите характеристики на малкия рог в двете глави? Как можем да го разпознаем?`

Има седем общи характеристики между малкия рог от Даниил, 7 и 8 глава: (1) и двата са описани като рогове; (2) и двата са преследващи сили ( Даниил 7:21,25; 8:10,24) ; (3) и двата превъздигат себе си и богохулстват ( Даниил 7:8,20,25; 8:10,11,25 ); (4) и двата преследват Божия народ ( Даниил 7:25; 8:24 ); (5) аспекти от дейността и на двата са описани с пророческо време ( Даниил 7:25; 8:13,14 ); (6) и двата се простират до края на времето ( Даниил 7:25,26; 8:17,19 ); и (7) и двата ще бъдат унищожени по свръхестествен начин ( Даниил 7:11,26; 8:25 ).

Историята определя първото царство като Вавилон ( Даниил 2:38 ), второто – като Мидо-Персия ( Даниил 8:20 ), а третото – като Гърция ( Даниил 8:21 ). Тя ясно показва, че след тези световни империи идва времето на Рим.

В Даниил, 2 гл. желязото, символизиращо Рим, продължава да съществува в нозете от желязо, смесено с глина, т.е. до края на времето. Малкият рог от Даниил, 7 гл. излиза от четвъртия звяр, но остава част от този четвърти звяр.

Коя сила излиза от Рим и продължава своето политико-религиозно влияние за най-малко 1260 години ( Даниил 7:25 )? Само една сила съответства на историята и на пророчеството – папството. То идва на власт сред десетте варварски племена на Европа и изкоренява три от тях ( Даниил 7:24 ). Папството „ще се различава от първите“ ( Даниил 7:24 ), което показва неговата неповторимост в сравнение с другите племена. То говори „думи против Всевишния“ ( Даниил 7:25 ) и „възвеличи се дори до началника на множеството и отне от него вечната жертва“ ( Даниил 8:11 ), като узурпира ролята на Исус и Го замества с папата. Папството изпълнява предсказанието да преследва „светиите на Всевишния“ ( Даниил 7:25 ) и хвърля на земята „част от множеството“ ( Даниил 8:10 ) по време на Контрареформацията, когато протестантите са подложени на избиване. Папството се стреми „да промени времена и закони“ ( Даниил 7:25 ), като премахва втората заповед и променя съботата в неделя.

`В Даниил, 2, 7 и 8 гл. след Гърция се появява сила, която съществува до края на времето. Коя сила би могла да е тя освен Рим, който сега е в папската си форма? Без значение доколко е политически коректно, защо това е съдбоносно учение от трите ангелски вести и следователно – съдбоносен елемент от настоящата истина?`