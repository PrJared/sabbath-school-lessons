---
title: Разширено изучаване
date: 12/06/2020
---

Прочетете книгата на Клифърд Голдстейн „Разбираемо обяснение на 1844 г.“ ( Clifford Goldstein, 1844 Made Simple . Boise, ID: Pacific Press, 1988) . Тя е един от множеството материали, в които можете да намерите подробности относно пророчеството за 2300 денонощия. Потърсете [ на английски ] и в 1844madesimple.org .

Разгледайте диаграмата по-долу:

|Даниил, 7 глава | Даниил, 8 глава|
|---|---|
|Вавилон (лъв) | ------------|
|Мидо-Персия (мечка) | Мидо-Персия (овен)|
|Гърция (леопард) | Гърция (козел)|
|Езически Рим (четвъртият звяр) | Езически Рим (рогът се движи хоризонтално)|
|Папски Рим (малкият рог) | Папски Рим (рогът се движи вертикално)|
|Съд в небето | Очистване на небесното светилище|

Най-важното тук е да разберем, че съдебната сцена от Даниил, 7 гл., която се появява след 1260 години на гонения ( Даниил 7:25 ), е същото събитие като очистването на светилището от Даниил 8:14 . И именно тази сцена на съд в небето накрая довежда до установяването на Божието вечно царство на финала на тъжната история на тази грешна земя. Следователно имаме убедително библейско доказателство за голямото значение, което Писанието придава на Даниил 8:14 , и за събитието, което обозначава.

**Въпроси за разискване**

`Прегледайте отново Даниил, 2 гл. Вижте колко ясно е разкрит в нея историческият метод: ненарушима последователност от световни империи, започваща от древността и завършваща с установяването на Божието вечно царство. Бог ни дава ключа за тълкуване на тези пророчества. Обаче какво ни говори за състоянието на християнския свят фактът, че твърде малко християни днес използват историческия метод? Защо това прави адвентната вест за света в наше време още по-актуална?`

`Доколко добре разбирате пророчеството за 2300 денонощия от Даниил 8:14? Ако не го разбирате, защо не отделите време да го проучите и да го споделите с групата? Може да се изненадате колко здрава основа има нашето тълкувание на пророчеството.`

`Прочетете Даниил 7:18,21,22,25,27. Обърнете внимание на това какво се случва със светиите. Какво им причинява малкият рог? А какво прави Господ за тях? Каква е добрата вест за светиите в съда? Какво им дава съдът в края на краищата?`

Тази събота, 13.06.2020 г., ще се молим за църкви „Говедаре” и „Горна Оряховица”.