---
title: Изследователният съд
date: 10/06/2020
---

Пророческите рамки, изучавани през тази седмица, намират необорима подкрепа сред протестантските историци от Реформацията. Но едва когато възниква Милеритското движение в началото на XIX в., започва внимателното обмисляне и изучаване на 2300 денонощия и Изследователния съд. Разгледайте следната диаграма:

|Даниил, 7 глава | Даниил, 8 глава|
|---|---|
|Вавилон (лъв) | ------------|
|Мидо-Персия (мечка) | Мидо-Персия (овен)|
|Гърция (леопард) | Гърция (козел)|
|Езически Рим (четвъртият звяр) | Езически Рим (рогът се движи хоризонтално)|
|Папски Рим (малкият рог) | Папски Рим (рогът се движи вертикално)|

`Прочетете Даниил 7:9-14; 8:14,26. Какво се случва в небето, според описаното в тези стихове?`

След периода на средновековните гонения, който завършва през 1798 г., когато генерал Бертие залавя и хвърля папата в затвора ( Откровение 13:3 ), Даниил, 7 и 8 глави говорят за съд. Съдът трябва да се извърши в небето, където „съдилището бе открито“ ( Даниил 7:10 ) и „един като Човешки Син идеше с небесните облаци и стигна до Стария по дни“ ( Даниил 7:13 ). Тази съдебна сцена се извършва след 1798 г. и преди Второто пришествие на Исус.

Съдебната сцена от Даниил, 7 глава пряко съответства на очистването на светилището от Даниил 8:14 . Те говорят за едно и също нещо. Според Даниил 8:14 времето на това „очистване на светилището“, което е терминология, свързана с Деня на умилостивението, е 2300 вечери и утрини, или дни. Според принципа „ден-година“ тези дни представляват 2300 години.

Началната точка на 2300-та години се намира в Даниил 9:24 , където пророчеството за 70-те седмици (490 години) е chatak , или „отрязано“ от видението за 2300 дни ( Даниил 9:24 ). Всъщност много учени с основание смятат, че пророчеството за 2300 дни (години) от Даниил 8:14 и пророчеството за 70-те седмици (490 години) от Даниил 9:24-27 са две части на едно и също пророчество. Следващият стих в пророчеството за 70-те седмици, Даниил 9:25 , дава началото на времевия период: „от излизането на заповедта да се съгради отново Йерусалим“. Датата на това събитие е „седмата година на цар Артаксеркс“ ( Ездра 7:7 ), или 457 г.пр.Хр. Като прибавим 2300 години, стигаме до 1844 г., което е малко след 1798 г. и преди Второто пришествие на Исус. Точно тогава Той влиза в Светая Светих и започва ходатайственото си дело по очистване на небесното светилище. Разгледайте диаграмата в частта за петък.