---
title: Библията и пророчествата
date: 06/06/2020
---

### За изучаване през седмицата
Даниил 2:27-45; Йоан 14:29; Числа 14:34; Даниил 7:1-25; Даниил 8:14; 1 Коринтяни 10:1-13.

> <p>Стих за запаметяване</p>
> „Той ми каза: До две хиляди и триста денонощия; тогава светилището ще се очисти“ (Даниил 8:14).

Библейските пророчества играят решаваща роля за нашата самоличност и мисия. Те осигуряват вътрешен и външен механизъм за потвърждаване точността на Божието Слово. Исус казва: „И сега ви казах това, преди да е станало, така че, когато стане, да повярвате“ ( Йоан 14:29; 13:19 ). Решаващият въпрос е: Как да тълкуваме пророчествата правилно, за да разберем кога наистина ще се изпълнят те?

По време на Реформацията първите реформатори следват историческия метод. Той е същият, който използват Даниил и Йоан като ключ към своите собствени тълкувания. Историческият метод разглежда пророчеството като разгръщащо се в бъдещето и постепенно изпълнение на историята, започнало в миналото и завършващо с Божието вечно царство.

През тази седмица ще разгледаме стълбовете на историческото тълкуване на пророчествата. „Трябва да виждаме в историята изпълнението на пророчествата, да изучаваме делата на Провидението във великите движения за реформация и да разбираме разгръщането на събитията, които събират народите за последната битка от великата борба“ (Уайт, Е. Свидетелства към църквата. Т. 8. С., Ел Уай, 2013, с. 312).