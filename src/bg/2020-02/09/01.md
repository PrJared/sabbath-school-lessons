---
title: 'Сътворението: „Битие“ е основата – част втора'
date: 23/05/2020
---

### За изучаване през седмицата
Йов 26:7-10; Битие, 1 и 2 гл.; Битие, 5 гл.; Битие, 11 гл.; 1 Летописи 1:18-27; Матей 19:4,5; Йоан 1:1-3.

> <p>Стих за запаметяване</p>
> „Небесата разказват за славата Божия и просторът известява делото на ръцете Му“ (Псалми 19:1).

Много велики мислители са били вдъхновени от Писанието, за да изследват Божия сътворен свят. В резултат на това се е родила съвременната наука. Йохан Кеплер, Исак Нютон, Джон Рей, Робърт Бойл и други велики мислители от миналото са вярвали, че тяхната работа разкрива нови аспекти от Божието творческо майсторство.

След Френската революция обаче науката от ХIX век започва да се придвижва от теистичен мироглед към мироглед, основан на натурализма и материализма, често без да оставя никакво място за свръхестественото. Тези философски идеи са популяризирани от произведението на Чарлс Дарвин „За произхода на видовете“ (1859г.). Оттогава науката все повече се отдалечава от библейската си основа. А това води до радикално ново тълкуване на историята от „Битие“.

Дали библейската космология е поостаряла и ненаучна? Дали библейският разказ просто е заимстван от околните езически народи? Дали Библията е културно обусловена от мястото и времето на написването си, или боговдъхновеното ѝ естество ни възвисява до един мироглед за произхода, който е абсолютно завършен в Божествените си рамки?

Това са някои от въпросите, които ще разгледаме през тази седмица.