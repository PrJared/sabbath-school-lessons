---
title: Разширено изучаване
date: 29/05/2020
---

„Библията е най-всеобхватната и най-поучителната история, която притежават хората. Тя идва направо от извора на вечната истина и една Божествена ръка е запазила чистотата ѝ през всички векове. (…) Само в нея можем да намерим историята на човешката раса, неопетнена от човешки предразсъдъци или гордост“ (Уайт, Е. Свидетелства към църквата. Т. 5. С., Нов живот, 2012, с. 27).

„Беше ми показано, че без библейската история геологията не може да докаже нищо. Находките от почвата наистина свидетелстват за състояние на нещата, различно в много отношения от настоящето. Но времето на тяхното съществуване и за какъв период от време са стояли в земята трябва да се разбират само чрез библейската история. Може да е безопасно да се изказват предположения извън библейската история, но само ако нашите предположения не противоречат на фактите от Свещеното Писание. Обаче когато хората пренебрегват Божието Слово във връзка с историята на Сътворението и се опитват да обясняват Божиите творчески дела чрез натуралистични принципи, те навлизат в безбрежен океан от несигурност. Бог никога не е разкривал на смъртните хора как точно е извършил делото на Сътворението за шест буквални дни. Неговите творчески дела са точно толкова неразбираеми, колкото и самото Му съществуване“ (Уайт, Е. Духовни дарби. Т. 3. С. 93 – англ. изд.).

**Въпроси за разискване**

`Когато научните обяснения на настоящата действителност – това, което може да се пипне, чуе, види, вкуси и изпита – са объркани и спорни, защо толкова много хора приемат безропотно всяко научно твърдение за събития, станали предполагаемо преди милиони или дори милиарди години?`

`Съвременната наука функционира въз основа на предположението (на пръв поглед разумно), че не можете да използвате свръхестествени средства за обяснение на естествени събития. Не можете да обяснявате примерно период на глад с твърдението, че вещица е поразила земята с проклятие. Обаче какви са недостатъците на този подход, когато става въпрос за разказа за Сътворението, описан в „Битие“? Иначе казано, това е изцяло свръхестествено събитие. Ако обаче автоматично изключите свръхестественото като средство за творчество, тогава защо всеки друг модел, който измислите, ще бъде погрешен по силата на обстоятелствата?`

Тази събота, 30.05.2020 г., ще се молим за църкви „Въглен” и „Вълчедръм”.