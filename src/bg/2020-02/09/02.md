---
title: Плоска Земя?
date: 24/05/2020
---

Обикновено се смята, че в древния свят повечето хора са вярвали, че Земята е плоска. Всъщност мнозина, по различни основателни причини, са разбирали, че Земята е кръгла. И до ден-днешен обаче някои посочват как самата Библията говори, че Земята е плоска.

`Прочетете Откровение 7:1 и 20:7,8. Какъв е контекстът на тези стихове? А по-важното е дали те говорят за плоска Земя?`

Йоан, авторът на тези текстове, записва пророчество за времето на края, което описва четирите небесни ангела, „стоящи на четирите ъгъла на земята и държащи четирите земни ветрове“ ( Откровение 7:1 ). Той повтаря думата „четири“ три пъти, за да свърже ангелите с четирите посоки на компаса.

Накратко казано, Йоан просто използва метафоричен език, както и ние днес, когато казваме например, че „слънцето залязва“ или че вятърът „се издигна от изток“. Да настоявате за буквално тълкуване на тези пророчески текстове, когато контекстът показва метафорична представа за север, юг, изток и запад, е все едно да извадите тези пасажи от контекста и да ги накарате да говорят нещо, което те не искат да кажат. Все пак, когато Исус заявява: „от сърцето се пораждат зли помисли, убийства, прелюбодейства, блудства, кражби, лъжесвидетелства, хули“ ( Матей 15:19 ), Той не говори за човешка психология или за буквално човешко сърце. Използва преносен израз, за да предаде морален урок.

`Прочетете Йов 26:7-10 и Исая 40:21,22. Какво ни говорят те за Земята?`

В Йов 26:7 Земята е изобразена като висяща в Космоса: „Простира севера върху празния простор; окачва земята на нищо“. Земята е „кръг“ или сфера ( Йов 26:10 ). Исая 40:22 свидетелства, че „Онзи, Който седи над кръга на земята, пред Когото жителите ѝ са като скакалци, Който простира небето като завеса“.

`Поставете се на мястото на човек, живял преди хиляди години. Какви доказателства бихте имали, че Земята се движи? Или по-убедителна щеше да ви се стори идеята, че стои на едно място? А какви доказателства щяхте да намерите, че е плоска или кръгла?`