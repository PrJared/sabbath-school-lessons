---
title: Сътворението в Писанието
date: 28/05/2020
---

**Прочетете следните библейски пасажи и запишете как всеки от тези автори споменава Битие, 1-11 глава.**

`Матей 19:4, 5`

`Марк 10:6-9`

`Лука 11:50, 51`

`Йоан 1:1-3`

`Деяния 14:15`

`Римляни 1:20`

`2 Коринтяни 4:6`

`Ефесяни 3:9`

`1 Тимотей 2:12-15`

`Яков 3:9`

`1 Петър 3:20`

`Юда 1: 11,14`

`Откровение 2:7; 3:14; 22:2,3`

Исус и всички новозаветни автори споменават Битие, 1-11 глава като действителна история. Исус споменава писанията на Мойсей и сътворяването на мъжа и жената ( Матей 19:4 ). Павел постоянно използва разказа за Сътворението, за да потвърди теологичните изводи, които прави в посланията си. Той заявява пред учените мъже в Атина: „Бог, който е направил света и всичко, което е в него, като е Господар на небето и на земята, не обитава в ръкотворни храмове“ ( Деяния 17:24 ). По този начин новозаветните автори приемат факта за основополагащото място на „Битие“, за да покажат на съвременния читател значението на това буквално събитие.

Прочетете например Римляни, 5 глава. Повече от шест пъти Павел прави директна връзка между Адам и Исус ( Римляни 5:12,14-19 ). Явно приема буквалното съществуване на историческия Адам – позиция, която напълно се опровергава, ако еволюционният модел за произхода замести буквалния прочит на текстовете.

`Ако новозаветните автори, вдъхновени от Светия Дух, и самият Исус възприемат разказа за Сътворението като истинска история, няма ли да бъде глупаво ние да направим нещо друго въз основа на твърденията на слаби хора, допускащи грешки?`