---
title: 'Сътворението: „Битие“ е основата – част първа'
date: 16/05/2020
---

### За изучаване през седмицата
Йоан 1:1-3; Битие 1:3-5; Изход 20:8-11; Откровение 14:7; Матей 19:3-6; Римляни 5:12.

> <p>Стих за запаметяване</p>
> „В начало беше Словото; и Словото беше у Бога; и Словото беше Бог. То в начало беше у Бога. Всичко това стана чрез Него; и без Него не е станало нищо от това, което е станало. В Него беше животът и животът беше светлина на човеците“ (Йоан 1:1-4).

Първите глави от „Битие“ са основополагащи за останалата част от Писанието. Основните учения, или доктрини, на Библията произлизат от тези глави. Тук виждаме, че Божеството действа в хармония като Отец, Син ( Йоан 1:1-3; Евреи 1:1,2 ) и Дух ( Битие 1:2 ), за да създаде света и всичко в него, като кулминацията на творението е човекът ( Битие 1:26-28 ). „Битие“ също ни запознава със съботата ( Битие 2:1-3 ), с произхода на злото ( Битие, 3 гл. ), с Месия и с плана на изкуплението ( Битие 3:15 ), със световния, всемирен потоп ( Битие, 6-9 гл. ), със завета ( Битие 1:28; 2:2,3,15-17; 9:9-17; Битие, 15 гл. ), с разпръсването на хората и езиците ( Битие, 10 и 11 гл. ) и с родословията, които осигуряват рамката на библейската хронология от Сътворението до Авраам ( Битие, 5 и 11 гл. ). И накрая, всички увещания за силата на Божието изговорено Слово ( Битие 1:3; 2 Тимотей 3:16; Йоан 17:17 ), за естеството на човека ( Битие 1:26-28 ), за Божия характер ( Матей 10:2,30 ), за брака между мъжа и жената ( Битие 1:27,28; Битие 2:18,21-25 ), за настойничеството над земята и нейните богатства ( Битие 1:26; 2:15,19 ) и за обещаната надежда за ново творение ( Исая 65:17; 66:22; Откровение 21:1 ) – са основани на тези първи глави, които ще изучаваме през тази и следващата седмица.