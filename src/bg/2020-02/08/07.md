---
title: Разширено изучаване
date: 22/05/2020
---

Прочетете главите „Сътворението“ и „Буквалната седмица“ от книгата на Елън Уайт „Патриарси и пророци“.

„Натрупващите се доказателства, основани на сравнителни, литературни, лингвистични и други съображения на всяко ниво, водят до едно-единствено заключение – че названието yôm , „ден“, в Битие, 1 глава означава винаги един буквален 24-часов ден.

Авторът на Битие, 1 глава не би могъл да измисли по-всеобхватни начини за изразяване на идеята за буквален „ден“, от тези, които е избрал“ (Gerhard F. Hasel, “The ‘Days’ of Creation in Genesis 1: Literal ‘Days’ or Figurative “Periods/Epochs’ of Time?” Origins 21/1 [1994], pp. 30, 31).

„Ако не се ръководят от Божието Слово, великите умове се объркват в опитите си да изучават връзките между науката и откровението. Творецът и делата Му са отвъд техните възможности за възприятие. И тъй като те не могат да бъдат обяснени чрез природни закони, библейската история се обявява за ненадеждна“ (Уайт, Е. Свидетелства към църквата. Т. 8. С., Ел Уай, 2013, с. 256).

**Въпроси за разискване**

`Разгледайте по-горния цитат от Елън Уайт. Колко често, дори и днес, виждаме, че става точно така, както тя е написала, дори сред християни по вероизповедание, които, сблъсквайки се с претенциите на науката, автоматично предпочитат нейните твърдения пред библейския разказ, което (както тя пише) означава, че библейската история е „ненадеждна“?`

`Защо е невъзможно да се приема Библията сериозно, ако се възприеме теистичната еволюция? Ако познавате човек, който твърди, че е християнин и приема теистичната еволюция, защо не го/я помолите да обясни Кръста според написаното от апостол Павел (Римляни, 5 глава) за непосредствената връзка между грехопадението и смъртта на Адам и кръста на Исус? Какво обяснение дава той/тя?`

`Ако Библията е Божието откровение, не отваря ли тя вярата и очите на вярващия за по-великата реалност, описана в Писанието? Как тогава християните могат да бъдат наричани „ограничени“, когато разтварят ума си за библейските истини, разкрити от един безкраен Бог? Всъщност атеистичният, материалистичният мироглед за света е доста по-тесногръд, отколкото християнският.`

`Като вярващи, които остават верни на Божието Слово, как можем да служим на хората, имащи проблеми със сексуалната си идентичност? Защо не трябва да бъдем от онези, които хвърлят камъни, нито пък от хората, които са виновни за грях, както в случая с жената, хваната в прелюбодейство?`

Тази събота, 23.05.2020 г., ще се молим за църкви „Видин” и „Враца”.