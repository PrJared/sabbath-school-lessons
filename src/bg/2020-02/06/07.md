---
title: Разширено изучаване
date: 08/05/2020
---

Прочетете статията „Какво да правим със съмнението“ от книгата „Пътят към Христос“ на Елън Уайт; също „Приложение А: „Методи за изучаване на Библията“ в книгата „Тълкуване на Писанието“, Т. 1, изд. „Нов живот“, 2017 г., част 1: „Изучаване на Библията: предположения, принципи и методи“; част 2: „Предположения, възникващи от твърденията на Писанието“; и част 3: „Принципи на подхода за тълкуване на Писанието“. Принципите за изучаване на Библията могат да бъдат открити и на английски език на www.adventistbiblicalresearch.org/materials/bible-interpretation-hermeneutics/methods-bible-study .

„Когато изучавате Словото, оставете пред „вратата“ на проучването предварителните си нагласи и вашите унаследени и придобити идеи. Никога няма да достигнете до истината, ако изучавате Писанието, за да защитите собствените си мнения. Оставете ги пред вратата и с разкаяно сърце влезте вътре, за да чуете какво има да ви каже Господ. Когато смиреният търсач на истината седне при нозете на Христос и се учи от Него, Словото му дава разбиране. На тези, които са твърде мъдри в самодоволството си, за да изучават Библията, Христос казва: Трябва да станете кротки и смирени по сърце, ако желаете да придобиете мъдрост за спасение.

Не четете Словото повлияни от предишни възгледи, но го изследвайте старателно и с молитва, без всякакви предразсъдъци. Ако докато четете, получите някакво убеждение и разберете, че любимите ви възгледи не са в хармония със Словото, не се опитвайте да го накарате да съответства на тези възгледи. Вашите възгледи трябва да съответстват на Словото. Не допускайте това, което сте вярвали и правили в миналото, да контролира разбирането ви. Отворете очите на ума си, за да видите чудесни неща в закона. Откривайте какво е писано, а след това укрепете нозете си върху вечната Скала“ (Уайт, Е. Вести към младите. С., Ел Уай, 2015, с. 191).

**Въпроси за разискване**

`Как нашият мироглед, образование и култура влияят върху тълкуването на Писанието? Защо е толкова важно да си даваме сметка за външните влияния, които неизбежно внасяме в тълкуването му?`

`Всички приемаме, че сме грешни хора и грехът ни влияе негативно. По какъв начин влияе той върху начина, по който четем Библията? Или какво ни причинява грехът, което би могло да ни накара да тълкуваме неправилно Божието Слово? Например как желанието да правим нещо, осъдено от Библията, може да ни накара да я четем „по диагонала“? По какви други начини грехът филтрира нашето тълкуване на Библията?`

`Как би могло по-доброто разбиране на библейските времена и култура да ни помогне да разбираме по-добре някои пасажи от Писанието? Дайте няколко примера.`

Тази събота, 09.05.2020 г., ще се молим за църкви „Варна–Център” и „Варна-Орбита”.