---
title: Защо е необходимо тълкуване?
date: 02/05/2020
---

### За изучаване през седмицата
Лука 24:36-45; 1 Коринтяни 12:10;14:26; Деяния 17:16-32; Йоан 12:42,43.

> <p>Стих за запаметяване</p>
> „А без вяра не е възможно да се угоди на Бога, защото който идва при Бога, трябва да вярва, че има Бог и че Той възнаграждава тези, които Го търсят“ (Евреи 11:6).

Да четеш Библията означава и да я тълкуваш. Но как да го правим? Какви принципи да използваме? Например как да се отнасяме към различните видове произведения, които откриваме в нея? Дали пасажът, който четем, е притча, пророческо-символичен текст или исторически разказ? Самото решение на такъв важен въпрос за контекста на Писанието е вид тълкувание.

Понякога някои хора използват Библията като средство за гадаене: просто я отварят наслуки, за да потърсят библейски стих, който се надяват да ги насочи в правилната посока. Но случайното свързване на библейски пасажи така, както ги намерим, може да доведе до много странни и погрешни заключения.

Например, когато съпруг изоставил съпругата си заради друга жена, изоставената съпруга намерила голяма сигурност в следния стих: „Ще поставя и вражда между теб и жената и между твоето потомство и нейното потомство; то ще ти нарани главата, а ти ще му нараниш петата“ ( Битие 3:15 ). От него тя получила увереност, че любовната афера на съпруга ѝ нямало да продължи дълго!

Всеки стих без контекст бързо става оправдание за собствените ни планове и идеи. Затова е много важно не само да четем Библията, но и да я тълкуваме правилно.