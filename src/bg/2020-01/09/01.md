---
title: От оскверняване към очистване
date: 22/02/2020
---

### За изучаване през седмицата
Даниил, 8 гл.; Даниил 2:38; Битие 11:4; Левит, 16 гл.; Евреи 9:23-28.

> <p>Стих за запаметя ване</p>
> „Той ми каза: До две хиляди и триста денонощия; тогава светилището ще се очисти “ (Даниил 8:14).

Видението, описано в Даниил, 8 глава, е дадено на пророка през 548/547 г.пр.Хр. и предоставя някои сериозни уточнения по отношение на съда, за който става дума в Даниил, 7 глава. За разлика от виденията във 2 и 7 глава, видението от Даниил, 8 глава пропуска Вавилон и започва с Мидо-Персия, защото по това време Вавилон преживява своя упадък, а на персийците предстои да заменят Вавилон като следващата световна сила. Видението от 8 глава е паралелно на това от 7 глава. Езикът и символите се променят в 8 глава, защото тук ясно в центъра е поставено очистването на небесното светилище във връзка с небесния Ден на умилостивението. По този начин отличителният принос на Даниил, 8 глава се крие в наблягането върху небесното светилище. Ако 7 глава представя небесния съд и Човешкия Син, получаващ царството, 8 глава показва очистването на небесното светилище. И както сочат паралелите между тези две глави, очистването на небесното светилище, изобразено в Даниил, 8 глава, съответства на сцената на съда от предишната глава.