---
title: От битка към победа
date: 07/03/2020
---

### За изучаване през седмицата
Ефесяни 6:12; Даниил, 10 глава; Ездра 4:1-5; Исус Навин 5:13-15; Откровение 1:12-18; Колосяни 2:15; Римляни 8:37-39.

> <p>Стих за запаметяване</p>
> „И каза: Не бой се, мъжо възлюбен; мир на тебе! Крепи се! Да! Крепи се! И като ми говореше, аз се подкрепих и казах: Нека говори господарят ми, защото си ме подкрепил “ (Даниил 10:19).

Даниил, 10 глава представя заключителното видение на Даниил, което продължава в глави 11 и 12. Още в самото начало сме осведомени, че това видение се отнася до „голям конфликт“ ( Даниил 10:1 – стандартен английски превод). Ако Даниил, 11 глава посочва някои подробности за този конфликт, 10 глава показва духовните му измерения и разкрива, че зад кулисите на земните битки бушува духовен конфликт с космически пропорции. Докато изучаваме тази глава, ще видим, че когато се молим, ние се впускаме в този космически конфликт по начин с дълбоки последици. Но не сме сами в борбата; Исус се бори със Сатана заради нас. Ще научим, че великата борба, в която участваме, не е срещу земни човешки сили, а срещу властите на тъмнината.

Както го описва апостол Павел векове след Даниил: „Защото нашата борба не е срещу кръв и плът, а срещу началствата, срещу властите, срещу световните управители на тази тъмнота, срещу злите духове под небето“ ( Ефесяни 6:12 ). В крайна сметка нашият успех в конфликта почива върху Исус Христос, Който единствен победи Сатана на кръста.