---
title: Четири животни
date: 16/02/2020
---

`Прочетете Даниил, 7 глава. Каква е същността на показаното на Даниил и за какво се отнася видението?`

Всяко животно, показано на Даниил, съответства на част от статуята, показана на Навуходоносор, но сега за всяко царство са дадени повече подробности. Колко интересно, че създанията, символизиращи езическите народи, са нечисти животни. Освен това, с изключение на четвъртия звяр, Даниил описва животните като наподобяващи известни създания. Така че те не са произволни символи, доколкото всяко от тях притежава някои характеристики или посочва особеност на царството, което представлява.

Лъв : Лъвът е най-подходящият символ за Вавилон. Крилатите лъвове украсяват дворцовите стени и други произведения на вавилонското изкуство. На лъва, описан във видението, биват изтръгнати крилата, накаран е да се изправи като човек и получава човешко сърце. Този процес символизира упадъка на Вавилонската империя при по-късните ѝ царе.

Мечка : Мечката представлява Мидо-Персийската империя. Фактът, че е повдигната на едната страна, показва превъзходството на персийците над мидяните. Трите ребра между зъбите ѝ обозначават трите основни победи на Мидо-Персийската империя: Лидия, Вавилон и Египет.

Леопард : Бързият леопард представлява Гръцката империя, създадена от Александър Велики. Четирите крила правят този звяр още по-бърз – подходящо описание на Александър, който само за няколко години подчинява целия познат тогава свят под владичеството си.

Страшният и ужасен звяр : Докато предишните същества приличат донякъде на споменатите животни, това същество е единствено по рода си. Тоест първите са изобразени „като“ лъв или „като“ мечка, но това не прилича на нищо познато. Този звяр с много рога изглежда много по-жесток и по-хищен от предишните. Като такъв е подходящо описание на езическия Рим, който завладява, управлява и потъпква света с железни крака.

`Всички тези хиляди години човешка история са изминали точно според предсказаното. Каква утеха черпите от факта, че над безумието, размириците и понякога пълния хаос владее Бог? Какво ни учи това за надеждността на Писанието?`