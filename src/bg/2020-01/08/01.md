---
title: От бурното море към небесните облаци
date: 15/02/2020
---

### За изучаване през седмицата
Даниил, 7 гл.; 2 Солунци 2:1-12; Римляни 8:1; Марк 13:26; Лука 9:26; Лука 12:8; 1 Тимотей 2:5.

> <p>Стих за запаметяване</p>
> „А царството и владичеството, и величието на царствата, които са под цялото небе, ще бъдат дадени на народа, които са светиите на Всевишния, Чието царство е вечно и на Когото всички владичества ще служат и ще се покоряват“ (Даниил 7:27).

Видението от Даниил, 7 глава, предмет на изучаването ни през тази седмица, е паралелно на съня от Даниил, 2 глава. Първо, то се случва през нощта и изобразява морето, развълнувано от четирите ветрове. Тъмнината и водата напомнят за Сътворението, но тук то изглежда някак изопачено и подложено на атака. Второ, животните във видението са нечисти и твърде смесени, което представлява нарушение на създадения ред. Трето, животните са изобразени като упражняващи господство; сякаш господството, което Бог е дал на Адам в Градината, е било узурпирано от тези сили. Четвърто, с идването на Човешкия Син Божието господство бива възстановено на онези, на които принадлежи по право. Това, което Адам е изгубил в Градината, е възстановено от Човешкия Син в небесния съд.

Подобно кратко описание дава панорамен изглед на библейската образност, преминаващ на фона на изключителното символично видение. За щастие, някои от ключовите детайли на видението са обяснени от ангела, за да можем да разберем основните контури на това изключително пророчество.