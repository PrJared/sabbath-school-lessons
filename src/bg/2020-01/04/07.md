---
title: Разширено изучаване
date: 24/01/2020
---

„Важни са уроците, които могат да бъдат научени от опитността на еврейските младежи на полето Дура. В наше време мнозина Божии служители, макар и невинни, ще бъдат предадени на страдания, унижения и жестокости в ръцете на онези, които са вдъхновени от Сатана и са изпълнени със завист и религиозен фанатизъм. Гневът на хората ще бъде насочен особено срещу вярващите, които освещават съботата според четвъртата заповед. Последният всесветски указ ще обяви, че те заслужават смърт.

Времето на бедствие за Божия народ изисква непоклатима вяра. Господните чада трябва да показват, че се покланят единствено на Него и че нищо, дори заплахата за живота, не може да ги убеди да направят и най-малка отстъпка пред фалшивото поклонение. За верните сърца заповедите на смъртни човеци ще изглеждат маловажни в сравнение със Словото на вечния Бог. Истината ще бъде изповядвана, въпреки че това ще води до затвор, изгнание или смърт“ (Уайт, Е. Пророци и царе. Изд. „Нов живот“ , 2006 г., стр. 218).

**Въпроси за разискване**

`Прочетете 1 Петър 1:3-9. Защо Бог избавя едни хора от страданията, а други – не? Или отговорът на такива въпроси е нещо, което просто няма да получим сега? В случаите, когато не виждаме чудодейно избавление, защо трябва да се доверим на Божията благост въпреки разочарованията?`

`Ако този инцидент беше приключил със смъртта на евреите в огнената пещ, какви поуки все пак бихме могли да извлечем от него?`

`Според нашето разбиране за събитията на последните дни какъв ще бъде външният белег, спорният въпрос, в който ще е съсредоточено нашето поклонение? Какво трябва да ни разкрие това за истинското значение на съботата?`

`Прочетете Лука 16:10. Как думите на Христос тук ни помагат да разберем какво означава наистина да се живее чрез вяра?`

`Прочетете отново Даниил 3:15, когато Навуходоносор казва: „И кой е онзи бог, който ще ви отърве от ръцете ми?“. Как бихте отговорили на този въпрос?`

Тази събота, 25.01.2020 г., ще се молим за църкви „Троян” и „Трявна”