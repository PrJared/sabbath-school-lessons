---
title: От пещта до двореца
date: 18/01/2020
---

### За изучаване през седмицата
Даниил, 3 гл.; Откровение 13:11-18; Изход 20:3-6; Второзаконие 6:4; 1 Коринтяни 15:12-26; Евреи, 11 гл.

> <p>Стих за запаметяване</p>
> „Ако е така, нашият Бог, на Когото ние служим, може да ни отърве от пламтящата огнена пещ и от твоите ръце, царю, ще ни избави “ (Даниил 3:17).

„Тези младежи, надарени със Светия Дух, обявяват пред целия народ своята вяра, че Онзи, на Когото се покланят, е единственият и жив Бог. Тази демонстрация на личната им вяра е най-красноречивото представяне на техните принципи. За да впечатлят идолопоклонниците със силата и величието на живия Бог, Неговите служители трябва да разкрият собственото си почитание пред Бога. Те трябва да изявят, че Той не само е обект на тяхната почит и поклонение и че нищо, дори съхранението на собствения им живот, не може да ги подтикне да направят и най-малката отстъпка пред идолопоклонството. Тези поуки имат пряко и жизнено отношение към нашата опитност в последното време“ (Уайт, Е. В небесните места. Стр. 149 – англ. изд.). Въпреки че са изправени пред смъртна заплаха, тъй като въпросът за поклонението може да ни се струва актуален само за онази преднаучна и суеверна епоха, Писанието разкрива, че в края на времето, когато светът ще е изключително „напреднал”, ще се разиграе нещо подобно, но в световен мащаб. Така от нашето изучаване на историята ние черпим прозрения за проблемите, с които – според Писанието – ще се сблъска Божият верен народ.