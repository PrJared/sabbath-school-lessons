---
title:  Разказ
date:   10/01/2020
---

#### Новаторски подход към евангелизирането

_От Андрю Макчесни, „Адвентна мисия“_

Оставали ли сте разочаровани, когато хората тръшват вратата пред вас? Може би сте се тревожили дали книгите, които са разпращат масово по пощата, ще се озоват в кошчето за боклук?

Студентът Самуел Науман има уникален метод за раздаване на адвентна литература в Германия и като че ли печели сърцата на хората.

По време на ежегодните празници Самуел и баща му разгъват подвижен щанд за книги в центъра на града. После член от семейството застава на известно разстояние и подава на минувачите картички за получаване на подаръци. Онези, които приемат картичките, биват насочвани към щанда, за да си изберат безплатна книга. Какъв е резултатът? Семейството може да осъществи личен контакт, а човекът, който взима книга, по всяка вероятност я прочита.

„Имаме обратна връзка с хората, които са посещавали тези празненства – разказва Самуел, 25-годишен студент по славистика в университета в Лайпциг. – Някой се връщат и казват: „Миналата година взех книга. Хареса ми и бих желал да взема още една“.

Идеята за картичка за подарък придобива популярност в Германия, където 35-те хиляди членове на адвентната църква имат големи трудности в евангелизирането в тази силно секуларна страна с население от 83 милиона души. По-големият брат на Самуел видял подобен проект в адвентен летен лагер в Полша. Поляците пък възприели идеята от Украйна. Но откъдето и да идва този метод, семейство Науман харесало идеята и започнало да прави обиколки, след като си осигурило ремарке, което да служи като щанд за книги.

Посетителите получават въпроси за своите интереси, докато разглеждат десетките заглавия, като например „Животът на Исус“ и „Великата борба“ на Елън Уайт и здравни книги като „Здраве и добро състояние: Тайните, които ще променят живота ви“ от Марк Финли и Питър Ландлес.

Разговорите дават възможност за свидетелстване, особено когато посетителят е избрал книга и попита дали наистина е безплатна, обяснява Самуел.

Тогава Самуел отговаря: „Можете да я вземете. Вече е платено за нея.“

„Защо?“, често пита посетителят.

„Това е като кръстът – отговаря Самуел. – Исус е платил цената. Само трябва да го приемете. Единственият ви разход ще е времете за четене. Това е цената, която трябва да платите.“

Обикновено реакцията е доста положителна, казва той.

Баща му Стефен си спомня за гимназиален учител, който харесал „Великата борба“ толкова много, че поискал още девет бройки, за да ги раздаде на свои ученици в часовете по история.

При друг случай, политик от Европейския съюз взел „Великата борба“ и я прочел за една нощ. Върнал се на следващия ден и поискал още една бройка за сина си, който е журналист.

_* Самуел (на снимката) не знае дали е имало кръщения, но това не го безпокои. „Смятам, че по този начин сея семена, а някой друг ще ожъне жетвата“, казва той._ 