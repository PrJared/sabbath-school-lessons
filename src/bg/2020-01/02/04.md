---
title: Твърдо решение
date: 07/01/2020
---

`Прочетете Даниил 1:7-20. Тук виждаме да действат два фактора: свободната воля на Даниил и Божията намеса? Кои важни принципи срещаме в този случай?`

Изглежда, че четиримата пленници не възразяват против вавилонските си имена. Най-вероятно те не са имали възможност да направят нещо в това отношение, освен да използват помежду си своите еврейски имена. Но по отношение на храната и виното от царската трапеза определено е в тяхна власт дали ги консумират, или не. Ето че тук изключително важен се оказва изборът на свободната воля от страна на четиримата младежи.

Но ако даден служител може да промени имената им, то той е в състояние да промени и менюто им. Има две вероятни причини, поради които младежите не желаят да се хранят от царската трапеза.

Първо, месата от царската трапеза може да включват нечисти храни ( Левит, 11 глава ). Второ, храната първо се принася в жертва на изображенията на божеството и след това се изпраща на царя за консумация. Така че, когато Даниил пояснява, без да прибягва до увъртане или измама, че молбата му има религиозна мотивация, т.е. храната в двореца ще оскверни него и приятелите му ( Даниил 1:8 ), той проявява изключителна дързост.

Когато разгледаме разговора между Даниил и вавилонския служител, се открояват няколко важни точки. Първо, Даниил сякаш добре разбира трудното положение на служителя, затова предлага нещо като пробен период. Десет дни употреба на алтернативни ястия трябва да са достатъчни, за да покажат ползите от диетата и по този начин да успокоят страховете на царския служител. Второ, увереността на Даниил, че резултатът ще бъде толкова положителен за кратък период от време, произтича от пълното му доверие в Бога. Трето, изборът на диета от зеленчуци и вода сочи обратно към храната, която Бог е дал на човечеството при Сътворението (вж. Битие 1:29 ) – факт, който може би е повлиял и върху избора на Даниил. В края на краищата каква диета би била по-добра от онази, която Бог първоначално ни е дал?

`Кое е най-важното в свободния избор на Даниил, отварящо пътя за Бога да постъпи точно така ( Даниил 1:9 )? Какви поуки бихме могли да извлечем от този случай за значението на нашия избор? Как би трябвало да влияе върху решенията ни нашето доверие в Бога?`