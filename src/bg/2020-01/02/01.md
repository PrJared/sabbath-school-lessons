---
title: От Йерусалим до Вавилон
date: 04/01/2020
---

### За изучаване през седмицата
4 Царе 21:10-16; Даниил, 1 гл.; Галатяни 2:19,20; Матей 16:24-26; 2 Коринтяни 4:17; Яков 1:5.

> <p>Стих за запаметяване</p>
> „ А на тези четири юноши Бог даде знание и разум във всяко учение и мъдрост; и Даниил можеше да проумява всички видения и сънища “ (Даниил 1:17).

Библията не се стреми да прикрие слабостите на грешното човечество. От Битие, 3 глава насетне човешката греховност и тъжните последици от нея са ясно заявени. Същевременно обаче виждаме и случаи на хора, проявяващи силна вярност към Бога дори когато са изправени пред мощно изкушение да бъдат всичко друго, но не и верни. А някои от най-ярките примери за такава вярност срещаме в книгата на пророк Даниил.

Но докато я изучаваме, нека не забравяме, че истинският герой в нея е самият Бог. Толкова сме свикнали с историите, подчертаващи верността на Даниил и неговите приятели, че може да забравим да прославим верността на Онзи, Който ръководи и поддържа тези четирима младежи, сблъскващи се с мощта и примамките на Вавилонската империя. Да бъде човек верен е достатъчно голямо предизвикателство в собствената му страна и място, а какво остава, когато е изправен пред трудностите на чужда страна, култура и религия. Обаче човешките главни действащи лица посрещат предизвикателството, защото, също като апостол Павел, са способни да кажат: „Зная в Кого съм повярвал” ( 2 Тимотей 2:12 ), и именно на Него те се доверяват.