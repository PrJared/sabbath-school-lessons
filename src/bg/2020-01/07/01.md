---
title: От рова на лъвовете до рова на ангела
date: 08/02/2020
---

### За изучаване през седмицата
Даниил, 6 гл.; 1 Царе 18:6-9; Матей 6:6; Деяния 5:27-32; Марк 6:14-29; Евреи 11:35-38.

> <p>Стих за запаметяване</p>
> „Тогава князете и сатрапите се стараеха да намерят причина против Даниил относно делата на царството; но не можаха да намерят никаква причина или вина, защото той беше верен и в него не бе намерена никаква погрешка или вина“ (Даниил 6:4).

След като мидо-персийците превземат Вавилон, Дарий Мидянинът признава мъдростта на Даниил и го кани да стане част от новото правителство. Възрастният пророк се справя толкова блестящо с обществените си задължения, че новият цар го назначава за главен административен ръководител на цялото мидо-персийско правителство.

Но с развитието на действието в главата, Даниил е изправен пред резултата от това, което с право може бъде наречено „върховният първороден грях“ – грехът на завистта. И все пак, преди историята да приключи, можем да видим, че Даниил е верен не само на светските си задължения при мидо-персийците, но и най-важното – на своя Бог. И можем да бъдем сигурни, че до голяма степен неговата вярност към Бога пряко влияе върху верността му и в тези други сфери.

Опитността на Даниил с гонението служи като модел за Божия народ във времето на края. Историята не твърди, че Божият народ ще бъде пощаден от изпитания и страдания. Това, което обаче гарантира, е, че в конфликта със злото в крайна сметка доброто ще удържи победа и Бог окончателно ще защити Своя народ.