---
title: Завистливи души
date: 09/02/2020
---

Дори в небето, в една съвършена обстановка, Луцифер завижда на Исус Христос. „Луцифер започна да завижда на Христос и да изпитва ревност към Него. Когато всички ангели се покланяха на Исус, за да признаят Неговото върховенство, висш авторитет и полагащата Му се власт, той се покланяше заедно с тях. Но сърцето му се изпълваше със завист и омраза“ (Уайт, Е. История на изкуплението. Стр. 5 – бълг. изд.). Завистта е такова опасно чувство, че в самите Десет заповеди, заедно със забраната на убийството и кражбата, има заповед против пожеланието (вж. Изход 20:17 ).

`Прочетете Даниил 6:1-5 заедно с Битие 37:11 и 1 Царе 18:6-9 . Каква е ролята на завистта в тези истории?`

Административните способности на Даниил впечатляват царя, но предизвикват завистта на останалите служители. Ето защо те започват да заговорничат как да се отърват от него, като го обвинят в корупция. Но колкото и да търсят, не откриват вина в работата на Даниил. „Не можаха да намерят никаква причина или вина, защото той беше верен и в него не бе намерена никаква погрешка или вина“ ( Даниил 6:4 ). Арамейската дума, преведена като „верен“, може да се преведе и като „достоен за доверие“.

Даниил е безупречен; служителите не могат да направят нищо, за да повдигнат фалшиви обвинения срещу него. Но те забелязват колко е верен Даниил на своя Бог и колко е покорен на Божия закон. Затова скоро осъзнават, че за да обвинят Даниил, ще трябва да създадат ситуация, при която Даниил ще се изправи пред дилемата да се покорява или на Божия закон, или на имперския закон. От това, което са разбрали за Даниил, служителите са абсолютно убедени, че при правилните условия той ще застане на страната на Божия закон пред закона на империята. Какво свидетелство за верността на Даниил!

`С какви проблеми на завистта ви се е налагало да се справяте и как сте го направили? Защо завистта е толкова смъртоносна и осакатяваща духовна грешка?`