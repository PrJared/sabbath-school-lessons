---
title: Разширено изучаване
date: 17/01/2020
---

Поучително е да се отбележи, че образът от Даниил, 2 глава е изработен от злато и сребро – метали, свързани с икономическа мощ. Образът е съставен и от мед и желязо, използвани за инструменти и оръжия, и на глина, употребявана в древния свят за художествени и домакински цели. По този начин образът представлява ярко описание на човечеството и неговите постижения. Изключително подходящо, отделните анатомични части на образа предават последователността на световните царства и окончателното разделение, което ще настъпи в последните дни на човешката история. Камъкът обаче е описан ясно като нещо, което не е направено от „човешки ръце“ ( Даниил 2:45 ), силно напомняне за свръхестествения край, който ще сполети този преходен свят и всичките му човешки постижения.

Макар че „за човешкото око човешката история може да изглежда като хаотично действие и противодействие на силите (…) Даниил ни уверява, че зад всичко това стои Бог, гледайки надолу към нея и движейки се в нея, за да постигне това, което според Него е най-добро“ – Х. Шеа, У. Кн. „Даниил“: Ръководство за читателя (Нампа, Айдахо: Пасифик Прес, 2005 г.), стр. 98.

**Въпроси за разискване**

`Колко е добре да знаете, че сред целия хаос и страдания в този свят Бог в крайна сметка владее положението и ще доведе всичко до един славен завършек. Докато се случи това, каква е нашата роля в стремежа да направим всичкото добро, което е по силите ни, за да облекчим съществуващото в този грешен свят страдание?`

`Как бихме могли да обясним, че Даниил и пленниците работят толкова тясно и очевидно лоялно с един езически монарх, който е причинил толкова много нещастия на народа на Даниил?`

`Както видяхме, някои твърдят, че камъкът, отсечен не с ръце, се отнася за разпространението на евангелието по света. Това не може да бъде правилно поради редица причини, включит елно и заради онова, за което свидетелства Даниил 2:35, а именно, че камъкът ще строши предишните народи и че „ вятърът ги е отнесъл и за тях не се е намерило никакво място “. Това не се случва след кръста. Освен това някои опити да се идентифицира царството на камъка с църквата не отчитат факта, че то замества всички други форми на човешко господство. То е Царство, което обхваща целия свят. Следователно само второто идване на Исус може да постави началото на процеса, описан като кулминацията на този пророчески сън. Защо тогава второто идване на Исус е единственото логично тълкувание на онова, което камъкът извършва в края на времето?`

Тази събота, 18.01.2020 г., ще се молим за църкви „Тервел” и „Три водици”