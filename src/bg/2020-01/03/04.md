---
title: Образът – част първа
date: 14/01/2020
---

`Прочетете Даниил 2:24-30. Какво от казаното тук от Даниил е важно никога да не забравяме?`

В отговор на молитвата Бог разкрива съдържанието на съня и неговото тълкувание. И Даниил не се колебае да каже на царя, че решението на тайната идва от „небесния Бог“. Също така, преди да съобщи за съдържанието на съня и неговото тълкувание, Даниил споменава неизговорените мисли и опасения на царя, когато лежи в леглото си, без да може да заспи. Тази косвена информация допълнително подчертава достоверността на вестта, тъй като Даниил може да получи такава информация, известна единствено на царя, само чрез свръхестествена сила. Но тъй като пророкът продължава да докладва съдържанието на съня, той рискува да отключи друга криза, понеже сънят не е задължително добра новина за Навуходоносор.

`Прочетете Даниил 2:31-49. Каква според този сън е участта на царството на Навуходоносор?`

Сънят се състои от величествен образ, чиято глава е „от чисто злато, гърдите и ръцете му от сребро, коремът и бедрата му от мед, краката му от желязо, ходилата му – отчасти от желязо и отчасти от кал“ ( Даниил 2:32,33 ). В крайна сметка камъкът „ударил образа в ходилата“ ( Даниил 2:34 ) и цялата статуя бива разрушена и разпръсната като плява на вятъра. Даниил обяснява, че различните метали представляват последователни царства, които ще следват едно след друго в хода на историята. За Навуходоносор вестта е ясна – Вавилония с цялата ѝ сила и слава ще премине и ще бъде заменена от друго царство, което ще бъде последвано от още царства, докато накрая всички не бъдат заменени от Царството с напълно различно естество: Божието вечно царство, което ще трае вечно.

`Вижте колко нетрайни и временни са всички човешки неща. Какво следва да ни научи този факт за великата надежда, която имаме в Исус и само в Исус (вж. Йоан 6:54; 2 Коринтяни 4:18 )?`