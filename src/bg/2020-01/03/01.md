---
title: От тайна към откровение
date: 11/01/2020
---

### За изучаване през седмицата
Даниил 2:1-16; Деяния 17:28; Даниил 2:17-49; Псалом 138; Йоан 15:5; Второзаконие 32:4; 1 Петър 2:4.

> <p>Стих за запаметяване</p>
> „ Даниил каза: Да бъде благословено името Божие отвека и довека; защото мъдростта и силата са Негови “ (Даниил 2:20).

Във водите около Гренландия плуват много айсберги с различна форма. Понякога малки парчета лед се носят в една посока, докато техните масивни подобия се носят в друга. Това, което се случва, е, че вятърът тласка малките късове, докато големите ледени блокове се носят от дълбоките океански течения. Когато мислим за възхода и падението на народите в хода на историята, те приличат на повърхностните ветрове и океанските течения. Ветровете представляват всичко променливо и непредсказуемо, също като човешката воля. Но заедно с тези бури и пориви действа друга сила, още по-могъща и много подобна на океанските течения. Това е сигурното движение на Божиите мъдри и суверени намерения. Както казва Елън Уайт: : „Но както звездите в огромните орбити на начертания си път, така и Божиите намерения нито избързват, нито се отлагат“ (Уайт, Е. Копнежът на вековете. Изд. „Нов живот“ , 2005 г., стр. 15). Въпреки че възходът и падението на народите, идеологиите и политическите партии като че ли се случва единствено по волята на човешките капризи, Даниил, 2 глава ни показва, че небесният Бог е Този, Който направлява човешката история към нейния велик завършек.