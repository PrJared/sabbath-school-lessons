---
title: От арогантност към унищожение
date: 01/02/2020
---

### За изучаване през седмицата
Даниил, 5 гл.; Откровение 17:4-6; Псалми 96:5; Колосяни 1:15-17; Римляни 1:16-32; Еклесиаст 8:11; Откровение 14:8.

> <p>Стих за запаметяване</p>
> „Той изменя времената и годините; сваля царе и поставя царе; Той е, Който дава мъдрост на мъдрите и знание на разумните“ (Даниил 2:21).

В Даниил, 5 глава Божието Слово ни дава силен пример за човешката арогантност, която приключва по поразителен и драматичен начин. Макар че бихме могли да кажем, че на Навуходоносор му отнема доста време, за да научи урока си, той поне го научава. Неговият внук, Валтасар, не го прави. Като използва храмовите съдове по време на дворцова оргия, Валтасар ги осквернява. Такъв акт на оскверняване е равносилен не само на предизвикателство към Бога, но и на атака срещу самия Него. Така Валтасар напълва чашата на беззаконията си, действайки по подобие на малкия рог (вж. Даниил, 8 гл .), който атакува самите основи на Божието светилище. Отнемайки владичеството на Валтасар, Бог предварително показва какво ще извърши в последните дни срещу противниците на Своя народ. Събитията, разказани в Даниил, 5 глава, се разиграват през 539 г.пр.Хр. – в нощта, когато Вавилон пада от мидо-персийската армия. Тук се случва преходът от злато към сребро, предсказан в Даниил, 2 глава. Още веднъж става очевидно, че Бог ръководи делата на света.