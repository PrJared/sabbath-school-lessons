---
title: Разширено изучаване
date: 07/02/2020
---

Големите пиршества са нещо обичайно в дворовете на древния свят. Царете обичат да устройват празненства с пищност и лукс, за да подчертаят величието и стабилността си. Въпреки че не знаем всички подробности за този конкретен пир, известно ни е, че той се случва, когато мидо-персийската армия е готова да атакува Вавилон. Но от човешка гледна точка, няма причина за безпокойство. Вавилон разполага с крепостни стени, храна за много години и много вода, тъй като река Ефрат протича през сърцето на града. Така че цар Валтасар не вижда никакъв проблем за провеждането на пира, докато врагът е обкръжил града. И заповядва едно голямо празненство, което скоро се изражда в оргия. Какво силно свидетелство за арогантността на човечеството, особено в контраст с Господната сила. Посредством Даниил Бог казва на царя, че въпреки възможностите, които е имал, да научи истината, Бог „в Чиято ръка е дишането ти и в Чиято власт са всички твои пътища, не си възвеличил“ ( Даниил 5:23 ).

„Историята на народите ни говори и днес. На всяка нация и на всяка отделна личност Бог е определил роля във великия Си план. Днес хора и народи биват отмервани чрез отвеса в ръката на Непогрешимия. Чрез избора си всеки решава собствената си съдба, а Бог ръководи събитията, за да постигне целите Си“ (Уайт, Е. Пророци и царе. Изд. „Нов живот“ , 2006 г., стр. 228)

**Въпроси за разискване**

`В групата обсъдете отговора на въпроса от неделя относно начините, по които обществото и културата оскверняват истината за Бога. Какви са тези начини и как трябва да реагираме ние като църква и като отделни личности на тези осквернения?`

`Какво научаваме от тази история за това как спасението не касае толкова онова, което знаем , а как реагираме спрямо нещата, което знаем ? (Вж. Даниил 5:22).`

`Прочетете Даниил 5:23. Какви важни духовни принципи са разкрити в този стих? Например какво предупреждение ни отправя текстът против незачитането на Бога? Или какво научаваме от него за Бога не само като Творец, но и като Онзи, Който поддържа нашето съществуване?`

`Дори и без да знае какво означават думите, Валтасар се изплашва (Даниил 5:6). Какво ни говори това за живота с гузна съвест?`

Тази събота, 08.02.2020 г., ще се молим за църкви „Хасково” и „Христо Даново”