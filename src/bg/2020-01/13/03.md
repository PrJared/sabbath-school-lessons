---
title: Записан в Книгата
date: 23/03/2020
---

`Даниил 12:1 говори за тези, които са „намерени записани в Книгата“. Какво означава това?`

Времето на намесата на Михаил също е описано като време на безпрецедентна скръб. Това съответства на времето, когато Божият Дух ще се оттегли от бунтовното човечество. Тогава седемте последни язви, като израз на Божия гняв спрямо народите, ще се излеят върху Вавилон на последното време ( Откровение, 16 гл.; Откровение 18:20-24 ) и силите на тъмнината ще се развихрят върху света. Елън Уайт пише, че по това време „Сатана ще причини на жителите на земята последна голяма скръб. Когато Божиите ангели спрат да обуздават свирепите ветрове на човешките страсти, борбата ще се развихри с пълна сила. Целият свят ще бъде въвлечен в нея, като резултатът ще е гибел, много по-страшна от сполетялата древния Йерусалим" (Великата борба. Изд. „Нов живот“ , 2006 г., стр. 382, 383).Но Божиите верни ще бъдат избавени в това страховито време, защото при Изследователния съд, извършен от небесния трибунал, са били оправдани от Исус, Небесния Първосвещеник, и техните имена са записани в Книгата.

За да разберем смисъла на тази книга, трябва да имаме предвид, че Библията споменава два вида небесни книги. Единият съдържа имената на онези, които принадлежат на Господа и понякога е наричана Книгата на живота ( Изход 32:32; Лука 10:20; Псалми 66:28; Филипяни 4:3; Откровение 17:8 ).

В допълнение към Книгата на живота, Писанията споменават книги, съдържащи записи на човешките дела ( Псалми 56:8; Малахия 3:16; Исая 65:6 ). Това са книгите, използвани в небесния съд, за да се определи посвещението на всеки един човек на Господа. Те са небесни записи, „бази данни“, съдържащи имената и делата на всяко човешко същество. Някои хора негодуват заради идеята, че техните имена и особено техните дела, се записват в небето. Но след като предадем живота си на Христос, нашите имена биват записани в Книгата на живота, а злите ни дела биват заличени в съда. Този небесен запис предоставя пред цялата вселена съдебно доказателство, че принадлежим на Исус и затова имаме правото да бъдем защитени във времето на скръбта.

`Защо само вменената ни Христова праведност е нашата единствена надежда да се намерим „записани в Книгата”? Споделете отговора си със съботноучилищната група.`