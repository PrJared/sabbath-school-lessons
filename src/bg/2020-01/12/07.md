---
title: Разширено изучаване
date: 20/03/2020
---

Интересно е, че поне по отношение на Даниил 11:29-39 Мартин Лутер определя „мерзостта на запустението“ от Даниил 11:31 с папството и неговите доктрини и практики. Така взаимовръзката на Даниил, 11 глава със 7 и 8 глава потвърждава възгледа на Лутер и на много други протестантски коментатори, че папската институция и нейните учения представляват историческо изпълнение на тези пророчества. В същата връзка Елън Уайт коментира: „Никоя църква, намираща се в границите на римокатолическата власт, не бе оставена дълго да се радва на свободата на съвестта. Веднага щом придоби власт, папството протегна ръце, за да смаже всичко, отказващо да признае неговата власт; и една след друга църквите се подчиниха“ (Великата борба. Изд. „Нов живот“ , 2006 г., стр. 42)

**Въпроси за разискване**

`Как бихме могли да останем деликатни към чувствата на другите и все пак да не правим компромис с учението на Библията за ролята на Рим в последните дни?`

`Даниил 11:33 гласи: „И разумните между народа ще научат мнозина; при все това ще падат много дни от меч и пламък, чрез плен и разграбване“. Какво казва този текст за участта на някои от верните на Бога? Какво разкрива и за това, което някои от тези верни хора ще правят, преди да загинат от мъченическа смърт? Каква вест се съдържа тук за нас днес?`

`Даниил 11:36 гласи: „Царят ще действа според волята си, ще се надигне и ще се възвеличи над всякакъв бог, и ще говори чудесно, надменно против Бога на боговете; и ще благоденства, докато се изчерпи негодуванието; защото определеното ще се изпълни“. На кого и какво ви напомня това? (Вж. Исая 14:12-17; вж. също 2 Солунци 2:1-4.)`

`Даниил 11:27,29,35 употребяват фразата в lammo'ed, или „в определеното време“. Какво още ни говори това за Божия контрол над историята?`

Тази събота, 21.03.2020 г., ще се молим за църкви „Белово” и „Белоградчик”