---
title: Делото на Месия
date: 04/03/2020
---

Два основни повода за притеснение стават причина за застъпническата молитва на Даниил: греховете на народа и запустяването на Йерусалим. Ето защо Божият отговор касае тези две молби. Посредством делото на Месия хората ще бъдат изкупени и светилището ще се очисти. Но двете конкретни молби получават отговор по начини, надхвърлящи непосредствения исторически хоризонт на Даниил – делото на Месия ще бъде в полза на цялото човечество.

`Прочетете Даниил 9:21-27. Какво дело трябва да бъде осъществено в рамките на 70-те седмици? Защо само Исус може да го извърши?`

1. „Въздържане на престъплението.“ Еврейската дума за „престъпление“ ( pesha’ ) предполага умишлено нарушение от страна на по-нисшестоящ спрямо по-висшестоящ (например Притчи 28:24 ). Тази дума се споменава в Библията и във връзка с откритото предизвикателство към Бога от страна на човеците ( Йезекиил 2:3 ). Но посредством кръвта на Исус бунтът срещу Бога е потушен и на хората се предлагат заслугите, произтичащи от Голгота.
2. „Довършване на греховете.“ Глаголът носи значението на „да подпечата“ и тук означава, че грехът е опростен. От грехопадението насам човечеството не може да живее на висотата на Божиите стандарти, но Месия ще се погрижи за нашите провали.
3. „Правене на умилостивение за беззаконието.“ Както казва Павел: „Защото Отецблаговоли да всели в Него съвършената пълнота и чрез Него да примири всичко със Себе Си – и земните, и небесните, като въдвори мир чрез Него с кръвта, пролятана Неговия кръст“ ( Колосяни 1:19,20 ). И отново, само Исус може да осъществи тази реалност.
4. „Да се въведе вечна правда.“ Христос заема мястото ни на кръста и по този начин ни възлага благословеното състояние „да бъдем прави“ пред Бога. Само чрез вяра можем да получим тази праведност, произтичаща от самия Него.
5. „Да се запечата видението и пророчеството.“ Когато Христос се принася в жертва, старозаветните пророчества, сочещи към изкупителното Му дело, биват запечатани в смисъл, че вече са се изпълнили.
6. „Да се помаже Пресвятото.“ Най-святото, споменато тук, не е личност, а място. Така че свидетелството се отнася до започването на Христовото застъпническо служене в небесното светилище ( Евреи 8:1 ).