---
title: От изповед към утеха
date: 29/02/2020
---

### За изучаване през седмицата
Даниил, 9 гл.; Йеремия 25:11,12; 29:10; 4 Царе 19:15-19; Матей 5:16.

> <p>Стих за запаметяване</p>
> „Господи, послушай; Господи, прости; Господи, дай внимание и подействай; да не закъснееш заради Себе Си, Боже мой; защото с Твоето име се наричат градът Ти и народът Ти “ (Даниил 9:19).

Даниил, 9 глава съдържа една от великите молитви на Библията. В жизненоважни моменти от живота си Даниил се предава на молитва, за да се справи с предизвикателствата, простиращи се пред него. Когато предстои пророкът и неговите приятели да бъдат убити заради мистериозния сън на един езически цар, Даниил се обръща към Бога в молитва (Даниил, 2 гл.). И когато царският указ забранява отправянето на молби към който и да било Бог, освен пред самия цар, Даниил продължава да отправя ежедневните си молитви по посока на Йерусалим (Даниил, 6 гл.). Сега, когато ще разгледаме молитвата от Даниил, 9 глава, нека помним, че видението за 2300 денонощия от 8 глава оказва голямо въздействие върху пророка. Въпреки че общите очертания на това пророчество са обяснени, той не може да разбере времевия период, представен чрез разговора между двете небесни същества: „До две хиляди и триста денонощия; тогава светилището ще се очисти“ ( Даниил 8:14 ). И чак сега, в 9 глава, на пророка е дадена повече светлина, като и този път тя е в отговор на ревностна молитва.