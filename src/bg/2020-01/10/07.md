---
title: Разширено изучаване
date: 06/03/2020
---

По-долу е начертана схемата, обясняваща как пророчеството за 70-те седмици от Даниил 9:24-27 е свързано със и формира началната точка на пророчеството за 2300 години от Даниил 8:14 . Ако отброите 2300 години от 457 г.пр.Хр. (като не забравяте да извадите несъществуващата нулева година), получавате 1844 г.сл.Хр.; или ако преброите оставащите 1810 години след 34 г. (2300 минус първите 490 години), също стигате до 1844 година. По този начин може да се докаже, че очистването на светилището от Даниил 8:14 е започнало през 1844 г.

Забележете също как 1844 г. съвпада с това, което видяхме в Даниил, 7 и 8 глава. Тоест съдът в Даниил, 7 глава , който е синоним на очистването на светилището от 8 глава (вж. уроците от последните две седмици), се случва след продължилите 1260 години гонения ( Даниил 7:25 ) и все пак преди Второто пришествие на Исус и установяването на Неговото вечно царство.

**Въпроси за разискване**

`Библейските учени твърдят, и то с основание, че пророчеството за 2300 денонощия и пророчеството за 70-те седмици всъщност представляват едно и също пророчество. Защо застъпват подобна теза? Какви доказателства можете да намерите в подкрепа на това твърдение?`

`Какво можем да научим от застъпничеството на Даниил, което би ни помогнало в нашия собствен молитвен живот?`

`Жертвата на Христос в наша полза е единствената ни надежда. Как това трябва да ни помогне да се смирим и още по-важното, да ни направи по-любящи и прощаващи към другите? Какво трябва да говори на всички нас Лука 7:40-47?`

`Погледнете колко централна роля играе Писанието за молитвата и надеждата на Даниил. В края на краищата народът е унизително победен, хората са откарани в плен, земята е опустошена, а столицата е разрушена. И все пак той се надява, че въпреки всичко това хората ще се завърнат у дома. Откъде би могъл да получи тази надежда освен от Библията и от Божиите обещания, записани в нея? Какво би трябвало да ни говори това за надеждата, която и ние можем да имаме от обещанията в Словото?`

Тази събота, 07.03.2020 г., ще се молим за църкви „Айдемир” и „Априлово”