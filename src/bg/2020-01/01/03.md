---
title: Структурата на „Даниил“
date: 30/12/2019
---

Подредбата на арамейската част от Даниил, 2-7 глава (части от книгата са написани на еврейски, а други части – на арамейски) разкрива следната структура, спомагаща за утвърждаването на централната вест на тази част, а и на самата книга:

- А. Видението на Навуходоносор за четирите царства (2 глава)
    - Б. Бог избавя приятелите на Даниил от огнената пещ (3 глава)
        - В. Съд над Навуходоносор (4 глава)
        - В.’Съд над Валтасар (5 глава)
    - Б’. Бог избавя Даниил от рова на лъвовете (6 глава)
- А’. Видението на Даниил за четирите царства (7 глава).

Този вид литературна подредба служи за изтъкване на основната идея, като я поставя в центъра на структурата, която в този случай се състои от В и В’ (Даниил, 4 и 5 глава): Бог отнема царството от Навуходоносор (временно) и от Валтасар (трайно). Ето защо акцентът на глави 2-7 пада върху Божия суверенитет над земните царе, след като Той ги въздига и сваля от власт.

Един от най-ефективните начини за предаване на дадена вест и изтъкване на конкретна идея е чрез повторение. Например Бог дава на фараона сънища за непосредственото бъдеще на Египет ( Битие 41:1-7 ). В първия сън седем тлъсти крави биват погълнати от седем мършави крави. Във втория сън седем класа зърно биват погълнати от седем слаби и болни класа. И двата съня изтъкват една и съща вест: седем години на просперитет ще бъдат последвани от седем години на недоимък.

Бог използва повторението и в книгата „Даниил“. Има четири пророчески цикъла, повтарящи основополагащата структура. В края тази структура ни показва върховния суверенитет на Бога. Въпреки че всяка основна пророческа линия предава съответната отличителна гледна точка, те заедно покриват същия исторически период, простиращ се от времето на пророка до края, както показва следната таблица:

<table>
<tbody>
<tr>
<td>
<p><strong>Даниил, 2 гл.</strong></p>
</td>
<td>
<p><strong>Даниил, 7 гл.</strong></p>
</td>
<td>
<p><strong>Даниил, 8 и 9 гл.</strong></p>
</td>
<td>
<p><strong>Даниил, 10-12 гл.</strong></p>
</td>
</tr>
<tr>
<td>
<p>Вавилон</p>
</td>
<td>
<p>Вавилон</p>
</td>
<td>
<p>&nbsp;</p>
</td>
<td>
<p>&nbsp;</p>
</td>
</tr>
<tr>
<td>
<p>Мидо-Персия</p>
</td>
<td>
<p>Мидо-Персия</p>
</td>
<td>
<p>Мидо-Персия</p>
</td>
<td>
<p>Мидо-Персия</p>
</td>
</tr>
<tr>
<td>
<p>Гърция</p>
</td>
<td>
<p>Гърция</p>
</td>
<td>
<p>Гърция</p>
</td>
<td>
<p>Гърция</p>
</td>
</tr>
<tr>
<td>
<p>Рим</p>
</td>
<td>
<p>Рим</p>
</td>
<td>
<p>Рим</p>
</td>
<td>
<p>Рим</p>
</td>
</tr>
<tr>
<td>
<p>Основаване на Божието царство</p>
</td>
<td>
<p>Небесен съд води до новата земя</p>
</td>
<td>
<p>Очистване на светилището</p>
</td>
<td>
<p>Михаил се изправя</p>
</td>
</tr>
</tbody>
</table>

`Каква велика надежда ни представят следните стихове относно дългосрочната ни перспектива? Даниил 2:44; Псалми 9:7-12; 2 Петър 3:11-13`