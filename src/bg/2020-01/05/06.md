---
title: Смирен и благодарен
date: 30/01/2020
---

`Каещият се цар заявява: „ пред Него  всички земни жители се смятат за нищо“ ( Даниил 4:35 ). Имайки предвид контекста, каква идея изтъква той?`

Как да разберем, че Навуходоносор действително е приел истинския Бог? Намираме важни доказателства във факта, че самият Навуходоносор е авторът на Даниил, 4 гл. Всъщност по-голямата част от тази глава изглежда е писмо за писмото, което царят разпространява в своето огромно царство. В това писмо той разказва за своята гордост и лудост и смирено признава Божията намеса в живота си. Древните монарси рядко биха написали нещо обезкуражаващо за себе си. Буквално всички познати ни древни монархически документи прославят царя. Ето защо един документ, в който царят признава гордостта и животинското си поведение, сочи към истинско обръщане. Освен това, като пише писмо, за да разкаже преживяването си и смирено да признае Божия суверенитет, царят постъпва като мисионер. Той вече не може да не сподели какво е преживял и научил от истинския Бог. Ето защо тук, в молитвата и прославата на царя ( Даниил 4:34-37 ), виждаме разкриване на автентичността на Неговата опитност.

Сега царят има различен набор от ценности и може да разпознае ограниченията на човешката сила. В една задълбочена молитва на благодарност той възхвалява силата на Бога на Даниил и признава, че „всички земни жители се смятат за нищо“ ( Даниил 4:35 ). Това означава, че сами по себе си хората не притежават нищо, с което да се похвалят. Така при последният път, когато виждаме Навуходоносор в книгата „Даниил“, царят е смирен и благодарен, възпява и прославя Бога, и ни предупреждава срещу гордостта.

Разбира се, Бог продължава да променя живота на хората и днес. Независимо колко горделиви или грешни може да са, при Него има милост и сила непокорните грешници да се превърнат в чада на небесния Бог.

`Прочетете Филипяни 2:1-11 . Какво от записаното тук би трябвало да заличи гордостта от живота ни?`