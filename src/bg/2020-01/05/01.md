---
title: От гордост към смирение
date: 25/01/2020
---

### За изучаване през седмицата
Даниил, 4 глава; Притчи 14:31; 4 Царе 20:2-5; Йона 3:10; Даниил 4:34-37; Филипяни 2:1-11.

> <p>Стих за запаметяване</p>
> „ Колко са велики Неговите знамения! И колко могъщи са чудесата Му! Неговото царство е вечно и Неговото владичество е из род в род “ (Даниил 4:3).

Гордостта е наречена истинският първороден грях. Тя първо се проявява в Луцифер, един ангел в небесните дворове. Така Бог казва на Йезекиил: „Сърцето ти се надигна поради хубостта ти; ти разврати мъдростта си поради блясъка си; Аз те хвърлих на земята, изложих те пред царете, за да те гледат” ( Йезекиил 28:17 ).

Гордостта става причина за грехопадението на Луцифер, затова сега той използва гордостта си, за да подтикне безброй други да тръгнат по пътя към погибелта. Всички ние сме греховни същества, зависими от Бога за собственото си съществуване. Каквито и дарби да имаме, каквото и да постигаме с тези дарби, то произтича само от Бога. И защо дръзваме да бъдем горделиви, самохвални или арогантни, когато на практика всичко, извършено от нас, трябва да бъде доминирано от смирение?

Дълго време изминава, преди Навуходоносор да осъзнае важността на смирението. Дори появата на четвъртата личност в огнената пещ (вж. урока от предишната седмица) не променя хода на живота му. Чак след като Бог отнема царството му и го изпраща да живее с полските зверове, царят осъзнава истинското си положение.