---
title: Разширено изучаване
date: 03/07/2020
---

Прочетете от Елън Уайт: гл. „Божията цел за Неговата църква” в кн. „Деяния на апостолите“ и гл. „Идете и научете всичките народи“ в кн. „Копнежът на вековете“.

Новозаветната църква е изправена пред опасността да не разбере целта на своето съществуване. Елън Уайт описва тази опасност така: „Преследването на йерусалимската църква даде импулс на делото на евангелието. Словото в този град се проповядваше с успех и имаше опасност учениците да се задържат тук твърде дълго, без за вземат предвид поръчението на Спасителя да отидат по целия свят. Те забравиха, че силата да се устоява на злото се спечелва по-добре чрез настъпателно служене и започнаха да мислят, че няма по-важна работа от защитата на йерусалимската църква от атаките на врага. Вместо да обучават новоповярвалите да разнасят евангелието на онези, които не го бяха чули, имаше опасност да останат в пътя на задоволството от постигнатото” (Уайт, Е. Деяния на апостолите. Нов живот, София, 1992, стр. 46-47).

**Въпроси за разискване**

`Разгледайте внимателно цитата от Елън Уайт, особено последната част. Защо дори днес трябва да внимаваме за същата потенциална опасност? Защо, пред лицето на мисионските предизвикателства пред нас, подобно отношение би било толкова ужасно – дори трагично – погрешно?`

`Защо според вас всяко от евангелията завършва с подобна заповед? Прочетете Матей 28:18-20, Марк 16:15,16, Лука 24:46-49 и Йоан 20:21. Какво е означавало това за вярващите от I век и какво трябва да означава то за нас днес?`

`Може ли свидетелстването и служенето някога да заменят истинската духовност? Ако е така, тогава как да бъдем внимателни да не паднем в този капан?`

`В групата обсъдете отговора на въпроса от края на частта за вторник относно начина, по който свидетелстването и служенето влияят върху вашето духовно израстване. Кои са някои от нещата, които сте научили и които могат да помогнат на другите? Какви грешки сте допуснали и бихте могли да помогнете на други да ги избегнат?`

`Да се ​​ спрем на невероятния факт, че Бог обича всеки един от нас поотделно. Какво според вас означава това? Как би трябвало тази може би най-важна истина в цялата вселена да се отрази върху начина ви на живот?`

Тази събота, 04.07.2020 г., ще се молим за църкви „Добрич” и „Долни Цибър”.