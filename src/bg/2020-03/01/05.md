---
title: Вярност на Христовата заповед
date: 01/07/2020
---

Вярността към Христос изисква посвещение за извършване на Неговата воля. Това прави необходимо покоряването на Неговите заповеди. То води до сърце, което бие заедно с Неговото сърце за спасението на изгубените. Поставя приоритет върху нещата, на които Той отдава върховно внимание.

`Прочетете 1 Тимотей 2:3,4 и 2 Петър 3:9 . Какво ни казват тези пасажи за Божието сърце? Какъв е Неговият приоритет?`

Бог копнее да спасява. Няма нищо по-важно за Него. Дълбокото Му желание е „всички“ да бъдат спасени и „да достигнат до познание на истината” ( 2 Тимотей 2:4 ). Той „не иска да погинат някои, но всички да дойдат до покаяние” ( 2 Петър 3:9 ). Анализирайки този пасаж, Адвентният библейски коментар посочва, че гръцката дума, използвана за „иска“, е boulomai , която изразява „склонност на ума, сякаш „да искам“ или „да желая”. След това Коментарът прави следното проницателно наблюдение на кратката думичка „но“. Гръцката дума за „но“ е alla . Тук се употребява „за да се наблегне върху контраста между погрешното тълкуване на Божието естество, а именно, че Той може да желае някои да загинат, и истината, че Той желае всички да бъдат спасени“ (Адвентен библейски коментар, Т. 7, стр. 615 – англ. изд.). Христовата заповед към всекиго от нас да участва в мисията Му като свидетел на Неговата любов, благодат и истина – е следствие от Неговото желание цялото човечество да бъде спасено.

`Прочетете Деяния 13:47 и сравнете с Исая 49:6 . За кого първоначално се прилага този пасаж? Как го използва апостол Павел?`

Има случаи, когато старозаветните пророчества имат повече от едно приложение. Тук апостол Павел посочва пророчество, което се отнася първо за Израил и пророкува за Месия (виж Исая 41:8, Исая 49:6 и Лука 2:32 ), и го прилага към новозаветната църква. Ако църквата пренебрегне или омаловажи Христовата заповед, това би означавало да се провали в целта на своето съществуване и да пропусне пророческото си призвание в света.

`Какви са опасностите за църквата, дори за всяка местна църква, ако стане толкова насочена навътре, че да забрави първоначалната си цел?`