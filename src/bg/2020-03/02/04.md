---
title: Промененият живот променя всичко
date: 07/07/2020
---

`„А те, като гледаха дързостта на Петър и Йоан и вече бяха забелязали, че са неуки и обикновени хора, се чудеха; и познаха, че са били с Исус” (Деяния 4:13).`

Новозаветната църква започва да расте мълниеносно. В деня на Петдесятница се кръщават 3000 души ( Деяния 2:41 ). Няколко седмици по-късно към църквата се прибавят още няколко хиляди ( Деяния 4:4 ). Скоро властите осъзнават какво се случва. Тези новозаветни вярващи са били с Христос. Животът им се е променил. Те са били преобразени от Неговата благодат и не могат да мълчат.

`Прочетете Деяния 4:1-20. Какво се е случва тук? Какво става, когато властите се опитват да смълчат Петър и Йоан? Какъв е техният отговор?`

Тези вярващи са нови в Христос и те трябва да разкажат своята история. Петър, приказлив рибар, е преобразен от Божията благодат. Яков и Йоан, Синовете на гърма, които трудно са контролирали темпераментите си, са преобразени от Божията благодат. Скептикът Тома е преобразен от Божията благодат. Всеки от учениците и членовете на ранната църква има своя собствена история с Бога и те не могат да мълчат. Забележете следното силно свидетелство на Елън Уайт в книгата „Пътят към Христос“: „Вед­на­га щом чо­век дой­де при Хрис­тос, у не­го се по­раж­да же­ла­ние да из­вес­ти и на дру­ги ка­къв скъп При­ятел е на­ме­рил в Негово лице. Спа­ся­ва­ща­та и ос­ве­ща­ва­ща ис­ти­на не мо­же да се зак­лю­чи в сър­це­то” (Стр. 78 – англ. изд.).

Обърнете внимание и на думите, които изричат религиозните водачи в Деяния 4:16 . Те открито признават реалността на извършеното чудо – изцеленият човек стои точно пред тях. И въпреки всичко те отказват да променят отношението си. Но въпреки това, въпреки тази открита неприязън, Петър и Йоан няма да отстъпят от свидетелството си.

`Каква връзка съществува между познаването на Христос и споделянето на Христос? Защо личното познанство със Спасителя е толкова важно, за да можем да свидетелстваме за Него?`