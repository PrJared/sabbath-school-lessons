---
title: Овластената църква
date: 27/07/2020
---

Книгата „Деяния на апостолите“ с право е наричана „Деянията на Светия Дух“. Това е вълнуващо приключение на свидетелстване, прогласяване на евангелието и растежа на църквата. „Деяния“ представлява историята на посветените вярващи, изпълнени със Святия Дух, и тяхното въздействие върху света в името на Христос. Те са напълно зависими от Светия Дух, за да постигнат удивителни резултати. Пример са за това, което Светият Дух може да постигне чрез напълно посветени на Него хора.

`Прочетете Деяния 2:41,42; 4:4,31; 5:14,42; Деяния 6:7 и 16:5 . Какво ви направи най-силно впечатление в тези пасажи? Какво е посланието, което Лука, авторът на книгата, желае да сподели, като описва толкова бърз растеж?`

Намерението на Лука при написването на книгата „Деяния“ е да сподели с всеки читател служенето на Светия Дух в ранната църква.

Забележете също, че той не се колебае да използва числа при измерване на влиянието на Духа през І век. Тоест да брои кръщенията. В Деяния 2:41 подчертава факта, че 3000 са се кръстили за един ден на едно място. В Деяния 4:4 говори за кръщението на 5000 мъже. В Деяния 5:14 при Господа идва още по-голямо множество и се кръщава.

Независимо дали става дума за един човек като Лидия, филипийския началник на затвора, беснуемата робиня или етиопският евнух, Лука забелязва и записва какво влияние е оказал Светият Дух в сърцата на тези хора. Важният момент тук е, че зад всяка по-голяма цифра стоят отделни човешки същества и всяко едно е Божие дете, за което е умрял Исус Христос. Да, харесваме големите числа, но в крайна сметка свидетелстването често е индивидуално начинание.

За да се улесни бързият растеж на новозаветната църква, се основават нови църкви. Една от причините ранната църква да нараства толкова бързо, е, че църквата постоянно се обновява чрез основаване на нови църкви. Каква важна вест за нас днес!

`Основният фокус на новозаветната църква е мисията. Как да бъдем сигурни, че в основата на всичко, което правим в своята местна църква, мисията винаги ще заема централно място?`