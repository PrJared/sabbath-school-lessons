---
title: Овластено от Духа свидетелстване
date: 25/07/2020
---

### За изучаване през седмицата
Йоан 15:26,27; Деяния 2:41,42; Деяния 8:4; Евреи 4:12; Деяния 17:33,34; Деяния 18:8.

> <p>Стих за запаметяване</p>
> „ И като се помолиха, потресе се мястото, където бяха събрани, и всички се изпълниха със Св e тия Дух и с дързост говореха Божието слово ” (Деяния 4:31) .

Когато Исус заповядва на първите вярващи: „Идете по целия свят и проповядвайте благовестието на всяко създание“, това сякаш изглежда невъзможна мисия ( Марк 16:15 ). Как изобщо биха могли да се справят с такова огромно предизвикателство? Броят им е толкова малък. Ресурсите им са ограничени. До голяма степен са необразована група от обикновени вярващи. Но имат изключителен Бог, Който ще изпълни със сила тяхната изключителна мисия.

А Исус заявява: „Но ще приемете сила, когато дойде върху вас Светият Дух, и ще бъдете свидетели за Мене както в Йерусалим, така и в цяла Юдея и Самария, и до края на земята” ( Деяния 1:8 ). Овластени от Светия Дух, те ще могат да споделят вестта на Кръста с преобразяваща живота, променяща света сила. Светият Дух прави тяхното свидетелство ефективно. Само за няколко кратки десетилетия евангелието променя целия свят. Книгата „Деяния“ заявява, че тези ранни вярващи „размириха света“ ( Деяния 17:6 ). Апостол Павел добавя, че евангелието е „проповядвано на всяка твар под небесата” ( Колосяни 1:23 ). В урока ни през тази седмица ще се фокусираме специално върху ролята на Светия Дух за овластяване на свидетелстването ни за Христос.