---
title: Започнете там, където сте
date: 14/07/2020
---

Някой правилно е казал: „В живота единственото място, от което можеш да започнеш, е мястото, където си, защото няма друга стартова позиция“. Исус подчертава този принцип в Деяния 1:8 , като заявява: „Но ще приемете сила, когато дойде върху вас Светият Дух, и ще бъдете свидетели за Мене както в Йерусалим, тъй и в цяла Юдея и Самария, и до края на земята“.

Вестта на Исус към учениците е твърде ясна, за да бъде разбрана погрешно: започнете там, където сте. Свидетелствайте там, къде ви е поставил Бог. Вместо да мечтаете за по-добри възможности, започнете с тези около вас. Вижте с божествени очи възможностите, които са най-близко до вас!

Не е нужно да сте най-образованият човек на света, най-красноречивият, най-надареният. Колкото и да са полезни тези дарби при правилното им използване, в крайна сметка всичко, от което се нуждаете, е вашата собствена любов към Бога и вашата любов към душите. Ако сте готови да станете свидетели, Бог ще ви отвори пътя за това.

`Прочетете Йоан 1:40,41; Йоан 6:5-11 и Йоан 12:20-26 . Какво ви казват тези пасажи както за духовното зрение на Андрей, така и за неговия подход към свидетелстването?`

Опитността на Андрей ни говори много. Той започва от собственото си семейство. Първо споделя Христос с брат си Петър. Създава сърдечни взаимоотношения с едно малко момче, което после ще осигури на Исус материал за чудо, и знае как да общува с гърците. Вместо да спори върху теологията, той е чувствителен за нуждите на хората и ги запознава със Спасителя..

Изкуството на ефективното печелене на души е изкуството да изграждате позитивни грижовни взаимоотношения. Помислете за хората, които са най-близо до вас и които може би не познават Исус. Те усещат ли в живота ви човек, който е състрадателен и грижовен? Виждат ли във вас мира и целта, за които копнеят? Животът ви реклама ли е на евангелието? Печелим приятели за Бога, когато споделяме Исус. Те стават християнски приятели и в крайна сметка, тъй като споделяме Божията вест за библейската истина на последното време, могат да станат и християни адвентисти от седмия ден.

`Защо понякога може да е толкова трудно да доведем членовете на семейството си и роднините си при Христос? Успяхте ли да споделите Исус с някой от членовете на вашето семейство или близки приятели? Споделете всички принципи, които групата може да намери за полезни.`