---
title: Вест, която си струва да бъде споделена
date: 12/09/2020
---

### За изучаване през седмицата
2 Петър 1:12,16-21; Откровение 19:11-18; Откровение 14:14-20; Еклесиаст 12:13,14; Откровение 14:6-12.

> <p>Стих за запаметяване</p>
> „ И видях друг ангел, че летеше сред небето, който имаше вечното благовестие, за да прогласява на обитаващите по земята и на всеки народ, племе, език и хора. Той каза със силен глас: Бойте се от Бога и Му въздайте слава, защото настана часът, когато Той ще съди; и се поклонете на Този, Който е направил небето и земята, морето и водните извори ” (Откровение 14:6,7).

Христовата изкупителна смърт е универсална; тоест тя е предназначена за всички хора, живели някога, независимо от това кога и къде. Така че евангелието говори на хора от всяка езикова група, култура и произход. То преодолява етническите разделения. Изключително добрата новина е, че Исус в Своя живот, смърт и възкресение е триумфирал над човешките и сатанинските сили. Евангелието е изцяло за Исус. Той е умрял за нас и сега живее за нас. Първия път е дошъл, за да ни избави от наказанието и силата на греха и ще дойде отново, за да ни избави от присъствието на греха. Той е умрял със смъртта, която ние заслужаваме, за да можем да живеем живота, който Той заслужава. В Христос ние сме оправдани, осветени и един ден ще бъдем прославени.

Централната тема на Библията са двете пришествия на Исус. Първия път Той е дошъл, за да ни изкупи, и ще се завърне, за да вземе у дома това, което е купил на толкова безкрайна цена. Последната книга на Библията, „Откровение“, е написана специално за да подготви света за завръщането на Исус. Тя е неотложната вест за това поколение. В урока през тази седмица ще проучим значението на „Откровение“ за съвременното общество на ХХI век. Заедно ще открием отново призива на Исус към църквата Му в последните дни да сподели тази вест на последното време.