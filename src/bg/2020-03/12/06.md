---
title: Последният Божи призив
date: 17/09/2020
---

`Прочетете Откровение 14:8; 17:3-6 и Откровение 18:1-4 . Какво научаваме от тези стихове за духовния Вавилон?`

В книгата „Откровение“ терминът „Вавилон“ представя фалшивата религиозна система, основана на човешки дела, сътворени от човека традиции и фалшиви учения. Той възвишава човешките същества и тяхната собствена праведност над Исус и Неговия безгрешен живот. Поставя заповедите на човешките религиозни учители над Божиите заповеди. Вавилон е център на идолопоклонството, на поклонението пред слънцето и фалшивото учение за безсмъртието на душата. Тази фалшива религиозна система фино вгражда много от религиозните практики на древния Вавилон в своето поклонение. Последната Божия вест към нашата загиваща планета е вестта за Исус и Неговата праведност. Тя е отглас от небесния апел: „Падна, падна великият Вавилон (...) Излез от нея, народе Мой” ( Откровение 18:2,4 ). Бог е издигнал по небесен начин Църквата на адвентистите от седмия ден, за да въздигне тя Христовата вест в цялата ѝ пълнота. Да въздигаш Исус означава възвишаване на всичко, което Той поучава. Това е прогласяване на Този, който е „Пътят, Истината и Животът” ( Йоан 14:6 ). То е разкриване на заблудите на Вавилон в контраст с истините на Исус.

`Прочетете Откровение 14:7,9-11 . Какви предмети на поклонение са подчертани в контраст в тези стихове?`

Откровение, 14 гл. описва два различни начина на поклонение – поклонението пред Създателя и почитането на звяра. Тези два акта на поклонение се фокусират върху Божия ден на поклонение, истинската събота и заместващия или фалшив почивен ден. Съботата представлява почивката, увереността и сигурността, които имаме в Христос – нашия Създател, Изкупител и идващ Цар. Фалшивият ден представлява човешки и фалшив заместител, основан на човешки разсъждения и постановления.

`Прочетете Откровение 14:12 . Какво казва този текст, особено в контекста на представеното преди него? Как в текста са разкрити и законът, и благодатта и какво следва да ни научи това за факта, че законът и благодатта са два неразделни аспекта на евангелието?`