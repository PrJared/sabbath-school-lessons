---
title: Вестта на последното време в „Откровение“
date: 15/09/2020
---

Богословският център на „Откровение“ е глава 14. Тази глава е от първостепенно значение за Божия народ, живеещ в последните дни на човешката история. Тя разкрива Господните вести към човечеството на последното време. Тази вест е от решаващо значение за Божия народ и за цялото човечество.

`Прочетете Откровение 14:14-20 . Каква символика е използвана тук, за да опише завръщането на нашия Господ?`

Символизмът на жетвата се използва в цялата Библия, за да опише завръщането на Христос ( Матей 13:37-43; Марк 4:29 ). В Откровение, 14 гл. жетвата на узрялото жито представлява изкуплението на праведните, а жетвата на презрялото грозде описва унищожението на нечестивите. Откровение 14:6-12 съдържа неотложната вест на последното време за подготовка на хората за последната земна жетва.

`Прочетете Откровение 14:6,7 . Каква е същността на вестта, записана в тези два стиха? Как те ни помагат да разберем кои сме ние като адвентисти от седмия ден?`

Вестта на първия ангел от Откровение, 14 гл. апелира към поколението на XXI век, копнеещо да открие смисъла на живота си. Тя представя евангелието на Божията благодат, осигуряващо опрощение за всички. Очиства ни от вината на греха и ни придава сила за победа. Тази вест представлява основата за цялото собствено достойнство във факта, че Христос ни е създал и ни е изкупил. Посочва, че един ден, при Божия последен съд ще настъпи краят на цялата несправедливост. Това е изключително добра новина, тъй като разкрива, че неправдата няма да продължава вечно.

`„В един спе­ци­ален сми­съл ад­вен­тис­ти­те от сед­мия ден са пос­та­ве­ни в то­зи свят ка­то стра­жи светлоносци. На тях е по­ве­ре­но пос­лед­но­то пре­дуп­реж­де­ние за един за­ги­ващ свят. Върху тях се излъч­ва чуд­на свет­ли­на от Божието Слово. На тях е да­де­на най-важ­на­та работа – прог­ла­ся­ва­не­то на първата, вто­ра­та и тре­та­та ан­гел­с­ки вести. Няма дру­га, по-важна ра­бо­та от това. Те не тряб­ва да поз­во­ля­ват ни­що дру­го да пог­лъ­ща вни­ма­ни­ето им” (Уайт, Е. Евангелизъм. Изд. „Нов живот“, София, 2001, стр. 99). Как като църква, но още повече – като отделни личности – можем да се хванем за тези думи?`