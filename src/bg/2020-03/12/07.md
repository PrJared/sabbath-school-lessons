---
title: Разширено изучаване
date: 18/09/2020
---

„Бог призовава Своята църква на това време също както призова древния Израил, да устоява като светлина на земята. Чрез могъщия меч на истината – вестите на първия, втория и третия ангел – Той ги е отделил от църквите и от света, за да ги доведе в свещена близост със Себе Си. Направил ги е пазители на Своя закон и им е поверил великите пророчески истини за това време. Подобно на светите пророци, изпратени при древния Израил, на тези е поверено свещено доверие, което трябва да бъде предадено на света. (...)

Трите ангела от Откровение, 14 глава представляват хората, които приемат светлината на Божиите вести и излизат като Негови представители, за да отправят предупреждението надлъж и нашир по цялата земя. Христос заявява на Своите последователи: „Вие сте светлината на света“ (Матей 5:14). На всяка душа, която приема Исус, кръстът на Голгота заявява: „Ето стойността на душата. „Идете по целия свят и проповядвайте благовестието на всяко създание“ (Марк 16:15) . Не трябва да се позволява на нищо да възпрепятства това дело. То е най-важната работа за нашето време; тя трябва да бъде така важна, както самата вечност. Любовта, проявена от Исус към човешките души в жертвата, която Той принесе за тяхното изкупление, ще мотивира всички Негови последователи. (...)

Христос приема, о, толкова радостно! всяко човешко съдействие, което Му е предадено. Той привежда човека в съюз с божественото, за да може да предаде на света тайните на въплътената любов. Говорете за това, молете се за това, възпявайте го, изпълнете света с вестта за Неговата истина и продължавайте да напредвате колкото се може по-далеч” (Уайт, Е. Съвети към църквата, стр. 58, 59 – англ. изд.)

**Въпроси за разискване**

`Как вестите на трите ангела от Откровение, 14 гл. идентифицират същността на Църквата на адвентистите от седмия ден?`

`Помислете за съботата и за значението на това, което тя представлява. Както видяхме тази седмица, съдържащата се в нея вест е толкова важна, че Бог заповядва да отделим една седма от живота си, за да Го възпоменаваме като наш Създател и Изкупител. Освен това, за разлика от някоя свята планина или свещен град, не е нужно да ходим там, за да се покланяме. Всяка седмица, със скорост от около хиляда мили в час (поне в близост до екватора), съботата идва при нас. Как и тази истина ни помага да разберем значението на деня и към какво сочи той?`

`Как да обясним идеята за падането на Вавилон или концепцията за белега на звяра по най-достъпен начин? Тоест как да представим тези истини по възможно най- тактичния начин, даже и да си даваме сметка, че въпреки най-добрите ни усилия някои хора все пак може да се почувстват обидени?`

Тази събота, 19.09.2020 г. , ще се молим за църкви „Ловеч” и „Лом”.