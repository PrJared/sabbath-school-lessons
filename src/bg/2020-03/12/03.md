---
title: Фокусът върху последното време в „Откровение“
date: 14/09/2020
---

Евангелията се фокусират предимно върху първото идване на Христос. Те разказват историята на Неговото рождение, живот и служене, на Неговата смърт и възкресение. Въпреки че говорят за второто Му идване, това не е основната им тема. Основната цел на книгата „Откровение“ е кулминацията на многовековния конфликт на вековете. Всяко основно пророчество тук завършва със славното завръщане на нашия Господ.

`Прочетете Откровение 1:7; 11:15; 14:14-20 и Откровение 19:11-18 . Какъв подобен извод виждате във всеки от тези пасажи?`

От първата до последната глава на книгата „Откровение“ кулминацията на всяко пророчество е идването на Исус. „Закланото Агне” ( Откровение 5:12 ) ще се завърне отново като Цар на царете и Господ на господарите ( Откровение 19:16 ). Той ще победи всички врагове, потискащи и преследващи Неговия народ ( Откровение 17:14 ). Ще ги избави от този кошмар на греха и ще ги върне в дома на славата. Великата борба между доброто и злото ще приключи. Земята ще бъде обновена, а изкупените ще живеят със своя Господ завинаги ( Откровение 21:1-4 ).

В Откровение 22:7 (вж. също Откровение 22:12,17 и 20 ) Исус казва: „И, ето, ида скоро. Блажен, който пази думите на написаното в тази книга пророчество”. Следователно последният призив на Исус към цялото човечество е да откликне на Неговата любов, да приеме Неговата благодат и да следва Неговата истина, за да бъде готов за скорошното Му завръщане. „Откровение“ завършва с поканата на Исус: „И Духът и невестата казват: Ела. И който чуе, нека каже: Ела!“( Откровение 22:17 ).

Нашият Господ кани всички, които търсят вечния живот, да дойдат при Него. След това кани онези от нас, които са приели спасителната вест и с нетърпение очакват Неговото завръщане, да се присъединят към Него, като поканят другите да приемат вестта на Неговата любов. Той ни изпраща на Своята мисия да споделим Неговата вест, за да подготвим света за скорошното Му завръщане. Няма нищо по-възнаграждаващо от участието с Исус в Неговата мисия в света. Няма нищо по-пълноценно от сътрудничеството с Христос в Неговия спасителен план на последното време.

`Христос, идващ скоро ? Йоан е написал тези думи преди около 2000 години. Но като се има предвид нашето разбиране за състоянието на мъртвите, защо Второто пришествие на Христос за всеки един от нас в нашия личен опит винаги е само на не повече от миг след смъртта? Как този факт ни помага да разберем колко скоро в действителност идва Христос?`