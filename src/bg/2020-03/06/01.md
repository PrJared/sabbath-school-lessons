---
title: Неограничени възможности
date: 01/08/2020
---

### За изучаване през седмицата
1 Коринтяни 12:12; Матей 3:16,17; 1 Коринтяни 12:7; 1 Коринтяни 1:4-9; Матей 25:14-30.

> <p>Стих за запаметяване</p>
> „ А всичко това се върши от един и същи Дух, Който разделя на всеки поотделно, както иска “ (1 Коринтяни 12:11).

Бог ни призовава да бъдем свидетели за Него ( Деяния 1:8; Исая 43:10 ). Свидетелстването не е някаква специална духовна дарба, притежавана само от неколцина избрани. То е божественият призив за всеки християнин.

Библията употребява различни изрази, за да опише призоваването ни от Бога. Ние трябва да бъдем „светлина на света“, „от Христова страна посланици“ и „царско свещенство“ ( Матей 5:14; 2 Коринтяни 5:20; 1 Петър 2:9 ). Същият Бог, Който ни призовава към свидетелстване и служене, ни подготвя за тази задача. Той придава духовни дарби на всеки вярващ. Не призовава подготвените, а подготвя призованите. Така както осигурява спасението безвъзмездно на всички вярващи, Той им дава безплатно и Своите дарби.

Когато се посветим на Бога и отдадем живота си в служене на Него, нашите възможности за служене стават неограничени. „За спо­соб­нос­ти­те на он­зи, кой­то се е ос­во­бо­дил от собственото “аз”, кой­то ос­та­вя Све­ти­ят Дух да дейс­т­ва в сър­це­то му и води безрезервно пос­ве­тен на Бо­га жи­вот, ня­ма гра­ни­ци“ (Уайт, Е. По стъпките на великия Лекар. Изд. „Нов живот“, София, 1998, стр. 120,121).

В урока през тази седмица ще изучаваме нашите неограничени възможности за служене посредством дара на Светия Дух.