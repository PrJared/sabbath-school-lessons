---
title: Да служим като Исус
date: 15/08/2020
---

### За изучаване през седмицата
Матей 5:13,14; Филипяни 2:15; Марк 12:34; Ефесяни 4:15; Матей 4:23-25; Матей 25:31-46.

> <p>Стих за запаметяване</p>
> „А когато видя множествата, смили се над тях, защото бяха отрудени и пръснати като овце, които нямат пастир” (Матей 9:36).

Исус е наистина загрижен за хората. Той се вълнува повече от техните грижи и нужди, отколкото от Своите собствени. Животът Му е изцяло съсредоточен в другите. Неговото служене е изпълнено с любящо състрадание. Той задоволява физическите, умствените и емоционалните нужди на хората около Себе Си и по този начин сърцата им се отварят за духовните истини, които Той поучава. Докато изцелява прокажени, отваря очите на слепите, отпушва ушите на глухите, избавя обладани от демони, храни гладните и се грижи за нуждаещите се, сърцата на хората биват докоснати и животът им се променя.

Това се дължи на факта, че когато хората видят Неговата истинска загриженост, те се отварят за духовните истини, които Той поучава. „Са­мо по Хрис­то­вия път мо­же да се стиг­не ус­пеш­но до хо­ра­та. Спа­си­те­лят об­щу­ва­ше с хо­ра­та ка­то чо­век, Кой­то им же­лае най-доб­ро­то. Съ­чув­с­т­ва­ше им, по­ма­га­ше в нуж­ди­те им и спе­чел­ва­ше до­ве­ри­ето им. И то­га­ва им за­по­вяд­ва­ше: „След­вай­ Ме“ (Уайт, Е. По стъпките на великия Лекар, стр. 143 – англ. изд.). Исус осъзнава, че светът се нуждае от проявление на евангелието също толкова, колкото се нуждае от неговото прогласяване. Живото свидетелство на христоподобния живот, посветен на служене на другите, е мощно свидетелство за думите, които говорим, и придава достоверност на нашето свидетелство.