---
title: Разширено изучаване
date: 21/08/2020
---

„Мно­го хо­ра не вяр­ват в Бо­га и са из­гу­би­ли до­ве­ри­ето си и към чо­ве­ка, но мо­гат да оце­нят със­т­ра­да­ни­ето и по­мощ­та. Ко­га­то видят как ня­кой без ми­съл за зем­на прос­ла­ва или ма­те­ри­ал­но об­ла­го­де­тел­с­т­ва­не ид­ва в до­ма им, слу­жи на бол­ни­те, хра­ни глад­ни­те, об­ли­ча го­ли­те, уте­ша­ва тъж­ни­те и на всич­ки по­соч­ва с лю­бов Он­зи, за Чи­ято лю­бов и със­т­ра­да­ние сви­де­тел­с­т­ва от ли­чен опит, не мо­же да не се трог­нат. Блик­ва бла­го­дар­ност, раз­пал­ва се вя­ра­та им. Раз­би­рат, че Бог се гри­жи и за тях, и са го­то­ви да се зас­лу­шат, ко­га­то им се раз­к­ри­ва Сло­во­то Му” (Уайт, Е. По стъпките на великия Лекар. Изд. „Нов живот“, София, 1998, стр. 108).

Безкористното служение на Исус отваря сърцата, разрушава предразсъдъците и създава възприемчивост към евангелието. Църквата е тялото Христово, задоволяващо с любов нуждите на хората навсякъде по света. Христос ни изпраща в нашите общности, за да предизвикаме промяна в Негово име. Въпреки че със сигурност трябва да внимаваме, за да не бъдем заразени от света (и това е много реална и опасна заплаха за нашата църква), все пак трябва да се научим да достигаме хората там, където те са, за да бъдат използвани от Бога, Който иска да ги вземе от мястото, на което се намират, и да ги заведе там, където би трябвало да бъдат.

**Въпроси за разискване**

`Защо състрадателното служене на Христос е толкова могъщо в разрушаването на предразсъдъците и откликването на хората, за да чуят духовните истини? Опитайте се да си представите колко по-ефективно би било нашето свидетелство като народ, ако отразявахме същата безкористна загриженост за другите като Исус.`

`Помислете за случай, когато сте казали нещо, което може да е вярно, правилно, дори необходимо – но сте го казали погрешно, тоест с лош тон или отношение. Какво научихте от този опит, което би могло да ви помогне да не го правите отново, например да почакате, докато се успокоите, преди да говорите, или нещо подобно?`

`Размишлявайте повече върху идеята, че всички хора, излекувани или дори възкресени от мъртвите, в крайна сметка ще умрат. Какво би следвало да ни говори това за начина, по който трябва да провеждаме своята мисионска дейност и служене на хората около нас?`

`Какви видове служене може да започне църквата ви във вашата общност, които в момента не осъществявате?`

`Как да създадем духовни възможности за търсещите истината посредством нашите служения за осезаемите им нужди?`

Тази събота, 22.08.2020 г. , ще се молим за църкви „Копривец” и „Костенец”.