---
title: Споделяне на Словото
date: 13/08/2020
---

Всяка добра новина трябва да бъде споделена. Помислете за случаите в живота си, когато сте били зарадвани с добри новини. Може би това е бил денят, в който сте се сгодили, за да се ожените, родило ви се е дете, започнали сте нова работа или се си купили нова кола или дом. Били сте толкова развълнувани, че сте нямали търпение да го споделите.

Прекрасно е да споделяме радостта си с другите, но най-добрата новина в цялата вселена е историята на Исус. Когато открием нови прозрения в Неговото Слово за спасението, което е в Христос, сърцата ни преливат от радост и копнеем да разкажем на някой друг. Когато религиозните власти се опитват да спрат проповядването на апостолите, Петър заявява: „Защото ние не можем да не говорим това, което сме видели и чули“ ( Деяния 4:20 ).

„Вед­на­га щом чо­век дой­де при Хрис­тос, у не­го се по­раж­да же­ла­ние да из­вес­ти и на дру­ги ка­къв скъп При­ятел е на­ме­рил в ли­це­то Му. Спасителната и ос­ве­ща­ва­щата ис­ти­на не мо­же да бъде заклю­чена в сър­це­то. Ако сме об­ле­че­ни с Хрис­то­ва­та прав­да и сме из­пъл­не­ни с ра­дос­т­та на обитаващия в нас Не­гов Дух, не ще мо­жем да се сдър­жа­ме и ня­ма да мъл­чим” (Уайт, Е. Пътят към Христос, стр. 78 – англ. изд.).

В Римляни 1:14-16 Павел пише: „Имам дълг към гърци и към варвари, към учени и към неуки; и така, колкото зависи от мене, готов съм да проповядвам благовестието и на вас, които сте в Рим. Защото не се срамувам от благовестието Христово; понеже е Божия сила за спасение на всеки, който вярва – първо на юдеина, а после и на езичника“.

Апостол Павел така и не се уморява да разказва историята на своето обръщане. Сърцето му прелива от радост в Исус. За него добрата новина трябва да се споделя и той не може да мълчи.

`Какви жизненоважни принципи за споделянето на Божието Слово ни дават Исая 50:4, Еклесиаст 3:1 и 2 Тимотей 4:2 ?`

Когато предадем живота си на Христос и на Неговото служене, Той ще отваря пред нас вратите на възможностите да „проповядваме словото, да настояваме на време и без време” или в точното време за онези, чиито сърца е отворил. В цялото си свидетелстване трябва да имаме предвид три библейски принципа: какво казваме, как го казваме и кога го казваме .

`Кои са някои от хората, с които контактувате, и как бихте могли да бъдете по-добро свидетелство за тях?`