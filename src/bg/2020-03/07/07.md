---
title: Разширено изучаване
date: 14/08/2020
---

Прочетете статията „Познание за Бога“ в кн. „Пътя към Христос“ от Елън Уайт, „Библейски четива със семейства“ в кн. „Служители на евангелието“ и „Техники на библейската работа“ в кн. „Евангелизъм“.

Бог работи върху сърцата навсякъде около нас. Ако имаме духовната прозорливост да видим къде Той вече работи, редовно ще съзираме възможности за споделяне на Неговото Слово с другите. Докато Бог подготвя почвата на сърцето, ние имаме възможността да засеем семето на евангелието. Светият Дух е подготвял сърцата на Никодим, на жената при кладенеца, на жената с кръвотечението, на разбойника на кръста, на римския стотник и на много други да приемат Неговото Слово още преди Исус да се срещне с тях. Посредством обстоятелствата на своя живот и впечатленията на Светия Дух те са били подготвени да приемат Христовата вест.

Може да страдаме от вродена колебливост как да попитаме хората дали можем да се помолим с тях, да споделим библейско обещание или да им дадем християнска книга. Но в повечето случаи, когато се чувстваме впечатлени да споделим вярата си с някого, това се дължи на факта, че Светият Дух, Който ни е впечатлил, вече е впечатлил и този човек, за да приеме нашето свидетелство.

**Въпроси за разискване**

`Ако се наложи някой да дойде при вас, чувствайки се ужасно виновен за нещо и нуждаещ се от Божието опрощение, какъв съвет бихте му дали и какви библейски текстове бихте използвали? Каква е личната ви опитност с вината и силата на Божието опрощение в собствения ви живот?`

`Понякога Бог довежда хора в нашия живот, защото копнее да знаят Неговата истина. Как бихме могли да станем чувствителни към Божието водителство?`

`Размишлявайте повече върху Божията сила и Божието Слово, както са разкрити в историята за Сътворението и в самото творение. Едва можем да схванем концепцията за самата Вселена, защото тя е толкова голяма и необятна. И като се замислим, Бог, Който я е създал, трябва да е още по-необятен дори от това, което е създал . Как бихме могли да почерпим утеха, като знаем, че Бог, на Когото служим, е толкова могъщ? И Той не просто е могъщ, но и ни обича. Каква велика надежда можем да извлечем от познанието на тези неща за Бога? И как това знание би могло да ни помогне да бъдем по-добри свидетели за Него пред другите?`

Тази събота, 15.08.2020 г. , ще се молим за църкви „Ковачево” и „Козаревец”.