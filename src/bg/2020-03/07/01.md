---
title: Споделяне на Словото
date: 08/08/2020
---

### За изучаване през седмицата
Псалми 119:105; Йеремия 23:29; Евреи 1:1-3; 2 Тимотей 3:14-17; 1 Йоан 1:7-9; Еклесиаст 3:1; 2 Тимотей 4:2.

> <p>Стих за запаметяване</p>
> „Така ще бъде словото Ми, което излиза от устата Ми; няма да се върне при мене празно, а ще извърши волята Ми и ще благоуспее в онова, за което го изпращам” (Исая 55:11).

Когато свидетелстваме, ние говорим за Исус. Но какво бихме знаели за Исус без Библията? Всъщност колко много щяхме да знаем за великата борба, за Божията любов, за рождението, за живота, служенето, смъртта, възкресението и завръщането на нашия Господ, ако нямахме Писанията? Въпреки че природата разкрива величието и силата на Бога, тя не дава сведения за спасителния план. Исус, чрез личността на Светия Дух, е „истинската Светлина, която осветява всеки човек, идваше на света“ ( Йоан 1:9 ). И все пак без Божието Слово да обясни напълно божествената истина, откровението на Светия Дух в сърцата ни би било ограничено. Божието записано Слово е най-ясното и пълно разкриване на Исус, Живото Слово.

Въпреки че религиозните водачи изучават Божието Слово, мнозина от тях пропускат първостепенната му вест. Исус казва: „Вие изследвате Писанията, понеже мислите, че в тях имате вечен живот и те са, които свидетелстват за Мен” ( Йоан 5:39 ). Правилно разбрано, всяко учение на Библията отразява красотата на Христовия характер. Когато споделяме Божието Слово, нашата основна цел не е да докажем, че сме прави, а човекът отсреща греши; тя е да разкрием Исус във всеки аспект на споделяната от нас истина.