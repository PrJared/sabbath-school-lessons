---
title: Да споделяме историята за Исус
date: 05/09/2020
---

### За изучаване през седмицата
Ефесяни 2:1-10; 1 Йоан 4:7-11; Марк 5:1-20; Евреи 10:19-22; Галатяни 2:20; 1 Коринтяни 1:30.

> <p>Стих за запаметяване</p>
> „ Това писах на вас, които вярвате в името на Божия Син, за да знаете, че имате вечен живот и да вярвате в името на Божия Син ” (1 Йоан 5:13) .

Както бе посочено в един от предишните уроци, нищо не разкрива по-красноречиво силата на евангелието от променения живот. Хората може да оспорват вашата теология. Те може да обсъждат доктрините. Може да поставят под въпрос вашето тълкуване на Писанието, но рядко ще поставят под въпрос личното ви свидетелство какво означава Исус лично за вас и какво е направил в живота ви.

Свидетелството е споделяне на това, което знаем за Исус. То е осведомяване на другите какво значи Той за нас и какво е сторил за нас. Ако свидетелството ни се състои единствено в опити да докажем, че това, в което вярваме, е правилно и че това, в което другите вярват, е погрешно, ще се сблъскаме със силно противопоставяне. Ако нашето свидетелство за Исус идва от сърце, преобразено чрез Неговата благодат, очаровано от Неговата любов и удивено от Неговата истина, другите ще бъдат впечатлени как истината, в която вярваме, е повлияла върху живота ни. Истината, представена в контекста на променения живот, променя всичко.

Когато Христос е център на всяка доктрина и всяко библейско учение отразява Неговия характер, много по-вероятно е тези, с които споделяме Писанията, да приемат Неговото Слово.