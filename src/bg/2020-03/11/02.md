---
title: Исус – основата на нашето свидетелство
date: 06/09/2020
---

Като християни всички ние разполагаме с разказа за една лична история – историята как Исус е променил живота ни и какво е направил за нас.

**Прочетете Ефесяни 2:1-10. Какви сме били, преди да познаваме Христос? Какво притежаваме, откакто сме Го приели?**

`А. Преди да се запознаем с Христос ( Ефесяни 2:1-3 )`

`Б. След като сме се запознали с Христос ( Ефесяни 2:4-10 )`

Каква удивителна промяна! Преди да познаваме Христос, сме били „мъртви чрез вашите престъпления и грехове“, „ходили някога според вървежа на този свят“, „живели [сме] някога в нашите плътски страсти“ и „по естество сте били чада на гнева“. Казано по-просто, преди да познаваме Христос, ние сме блуждаели безцелно из живота в изгубено състояние.

Може да сме изпитали нещо, което ни се е сторило като щастие, но душата ни е изпитвала тревога, а в живота ни е имало неизпълнена цел. Идването при Христос и преживяването на Неговата любов е променило всичко. Сега в Христос ние сме наистина „живи“. Чрез „изобилното богатство на Неговата благодат“ и тъй като е „богат с милост“ към нас, ние получихме дара на спасението. Той ни възкреси да „седим с Него в небесни места, в Христос Исус; за да показва през вековете, които ще дойдат, изобилното богатство на Своята благодат чрез добрината Си към нас в Христос Исус“. В Христос животът придоби нов смисъл и ново предназначение. Както заявява Йоан: „В Него беше животът и животът беше светлина на човеците“ ( Йоан 1:4 ).

`Прочетете Ефесяни 2:10 . Какво ни казва този текст за централната роля на добрите дела за християнската вяра? Как да разбираме тази идея в контекста на спасението чрез вяра „без делата на закона“ ( Римляни 3:28 )?`

`Вашият живот променил ли се е поради Христос – промяна, която би могла да помогне на някой друг да опознае Спасителя?`