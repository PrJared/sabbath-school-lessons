---
title: Един вълнуващ начин за включване
date: 29/08/2020
---

### За изучаване през седмицата
Битие 1:1,2,26; Изход 18:21-25; 1 Коринтяни 12:12-25; Деяния 16:11-15,40; Деяния 4:31; Деяния 12:12.

> <p>Стих за запаметяване</p>
> „ Тогава каза на учениците Си:   Жътвата е изобилна, а работниците – малко;   затова се молете на Господаря на жътвата да изпрати работници на жътвата Си“ ( Матей 9:37,38).

Някой е казал: „В количеството има сила“. В известен смисъл е така. Забелязвали ли сте някога колко по-мотивирани сте да спортувате, ако го правите с група от хора, отколкото ако трябва да се упражнявате сами всеки ден? Много хора се присъединяват към здравни клубове, фитнес центрове и зали за упражнения, защото вярват, че ще тренират повече и ще изпитват по-голямо удоволствие, ако спортуват с други хора. По подобен начин Бог ни е създал за общение. Ние сме социални същества и както при упражненията, това важи в много сфери на живота: справяме се по-добре, ако имаме система за социална подкрепа. Същото е особено валидно и при духовните въпроси.

В цялата Библия малките групи биват посочени като един от Божиите методи за укрепване на нашата вяра, увеличаване на познанията ни за Неговото Слово, задълбочаване на молитвения ни живот и подготовката ни за свидетелстване. Отец, Синът и Светият Дух участват в служене в малка група. Мойсей е водач на малка група. Исус създава Своята малка група от ученици, а апостол Павел обикаля римския свят с малката си група евангелски спътници.

По време на изучаването ни тази седмица ще се фокусираме върху библейската основа за малките групи и вие ще откриете вълнуващ начин да се включите.