---
title: Динамика на малката група
date: 03/09/2020
---

Малките групи са използваното от Бога средство за растежа на Неговата църква. Те са „сигурни убежища“, където хората да споделят своите проблеми и да обсъждат общите си притеснения. Те предоставят възможности за духовно израстване в контекста на грижовните взаимоотношения. Много нехристияни първоначално ще се чувстват по-удобно да участват в среща в малка група в нечий дом, отколкото за първи път да посетят традиционно църковно богослужение.

`Прочетете Деяния 4:31; Деяния 12:12 и Деяния 20:17-19,27-32 . Избройте всички различни елементи в тези новозаветни групи. В какви дейности участват самите групи?`

Ранните християни се срещат, за да се застъпват за другите, да се молят за общите си притеснения, да участват в топло общение, да изучават Божието Слово, да бъдат подготвени за служене, да си помагат взаимно за защита от фалшиви учители и да участват заедно в мисионски дейности.

Малките групи променят нещата. Хората, обединяващи дарбите си в служене, хората, фокусирани върху силата на Светия Дух за мисионска дейност, са мощно оръжие в ръцете на Господа.

`Прочетете Матей 9:37,38 . Какво казва Исус за жетвата и какво е Неговото решение на проблема?`

Учениците виждат само слаби възможности за напредъка на евангелието, но Исус вижда големи възможности. Той споделя с тях добрата новина, че „жетвата е изобилна“, но след това посочва проблема: „работниците са малко“ ( Матей 9:37 ). Решението на Христос е да се молят на „Господаря на жътвата да изпрати работници на жътвата Си“ ( Матей 9:38 ). Малките групи са отговор на Христовата молитва и прогресивно увеличават броя на работниците за Христовата жетва.

Фокусът на всички ефективни малки групи е свидетелстването и служенето. Служенето в малките групи скоро би изчезнало, ако те се фокусират навътре, а не навън. Ако малката група започне да служи единствено на себе си и не е нищо повече от дискусионна група, тя ще се провали в предназначението си и ще изгуби жизненоважната причина за своето съществуване. Малките групи съществуват, за да водят хората при Исус, да подхранват вярата им в Него и да ги подготвят за свидетелстване за Христос.

`Възможно ли е Бог да ви призовава да започнете малка група в дома си? Защо не започнете да се молите за това, което Бог може би ви впечатлява да направите? Може да сте на прага на най-възнаграждаващия духовен период от своя живот.`