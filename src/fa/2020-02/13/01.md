---
title:  زندگی با کلام خدا
date:  20/06/2020
---

### مطالعه این هفته
فیلیپیان ۲: ۱۲ تا ۱۶؛ لوقا ۴: ۴، ۸، ۱۰ تا ۱۲؛ مزامیر ۳۷: ۷؛ مزامیر ۴۶: ۱۰؛ مزامیر ۶۲: ۱، ۲، ۵؛ کولیسیان ۳: ۱۶.

> <p>آیه حفظی</p>
> «شما باید بر طبق کلام عمل کنید و فقط با شنیدن خود را فریب ندهید» (یعقوب ۱: ۲۲).

بهترین روش مطالعه کتاب مقدس فایده ای نخواهد داشت، اگر مصمم نباشیم با آنچه از کتاب مقدس می آموزیم زندگی کنیم. آنچه بطور کلی در مورد تعلیم و تربیت صادق است، مخصوصاً در مورد مطالعه کتاب مقدس نیز صادق است: شما همه چیز را نه فقط با خواندن و نوشتن، بلکه با عمل به آنچه که آموختهاید، به بهترین صورت یاد می گیرید. اطاعت از کلام خدا درهای گنجینه های برکات الهی را کاملاً برروی ما باز می کند که در غیر این صورت بر روی ما بسته خواهد ماند، و آن ما را به طریقی شگفت انگیز و متحول کننده در جهت درک و علم بیشتر هدایت می کند. اگر مایل به پیروی لز کلام خدا نباشیم و حاضر نباشیم به آنچه که مطالعه کرده ایم عمل کنیم، از نظر روحانی رشد نخواهیم کرد. و کسانیکه شاهد زندگی ما هستند، دچار سردرگمی خواهند شد زیرا که زندگی ما با سخنان ما مطابقت ندارد.

ما از طریق الگوهای الهام گرفته از خداوند که به ما مفهوم زندگی با کلام خداوند را نشان میدهند، در فیض و حکمت الهی رشد میکنیم. هیچ الگویی بهتر و هیچ نیرویی الهام بخش تر از عیسی مسیح وجود ندارد. او به ما الگویی برای پیروی در زندگی داد. او در هماهنگی و مطابقت کامل با اراده خداوند زندگی کرد.

ما این هفته مفهوم زندگی با کلام خدا و تحت اقتدار الهی را مورد مطالعه و بررسی قرار خواهیم داد.