---
title:  عیسی در مقابل کتاب مقدس؟
date:  23/06/2020
---

`یوحنا ۵: ۴۵ تا ۴۷ را بخوانید. عیسی در اینجا چه پیام قدرتمندی درباره رابطه اش با کتاب مقدس به ما میدهد؟`

برخی ادعا میکنند که وقتی عیسی صحبت می کرد کلام او در تضاد با کلام خدا بوده، همانطور که ما آنها در عهد عتیق پیدا میکنیم. آنها می گویند که سخنان عیسی حتی بالاتر از کتب مقدس است.

در عهد جدید می خوانیم که عیسی مسیح می گوید: «شما شنیده اید که گفته شده... اما من به شما می گویم که...  (متی ۵: ۴۳، ۴۴؛ را با متی ۵: ۲۱، ۲۲، ۲۷، ۲۸، ۳۳، ۳۴، ۳۸، ۳۹ مقایسه کنید). زمانیکه عیسی سخنان معروف خود را در موعظه بالای کوه بیان کرد، او چنانکه برخی از مفسران ادعا می کنند، سعی نداشت تا عهد عتیق را رد یا منسوخ کند. در عوض، او براساس تعابیر مختلف از کتاب مقدس و براساس روایات شفاهی که برخی از مفسران روزگار او از طرز رفتارش با دیگران توجیه کردهاند که خداوند دیگران را نکوهش نکرد و هرگز، مثلاً فرمان نداد که از دشمن خود نفرت داشته باشید (متی ۵: ۴۴).

مسیح عهد عتیق را به هیچوجه نسخ نکرد و به هیچوجه اقتدار آنرا کم اهمیت نشان نداد. بلکه واقعیت برعکس این بود. در واقع، این عهد عتیق است که ثابت می کند که او کیست. در عوض، او با اشاره به اهداف اصلی خداوند، مفاهیم بیانات عهد عتیق را تاکید و تصدیق کرد.

استفاده از اعتبار و قدرت مسیح برای رد صلاحیت کتاب مقدس یا نفی بخشی از آن به عنوان غیرالهامی بودن آن، شاید یکی از انتقادهای ظالمانه و در عین حال از خطرناکترین عیبجویی ها از کتاب مقدس باشد، زیرا که این امر به عیسی مسیح نسبت داده میشود. ما عیسی را به عنوان الگویی قلمداد می کنیم که چقدر به اقتدار و اعتبار کتاب مقدس اهمیت میداد ، که در روزگار او فقط عهد عتیق را در بر می گرفت. ما به چه شواهد بیشتری برای دیدگاهی که باید از عهد عتیق داشته باشیم، نیاز داریم؟

عیسی بدون تضعیف اعتبار کلام مقدس، آن را به عنوان یک راهنمای قابل اعتماد و اتکا تأیید کرد. در حقیقت، او به طور واضح در همان موعظه بالای کوه می گوید که: «فکر نکنید که من آمدهام تا تورات و نوشته های انبیا را منسوخ نمایم. نیامده آن تا منسوخ کنم، بلکه تا به کمال برسانم»  (متی ۵: ۱۷). و او همچنان می گوید که «هرگاه کسی حتّی كوچكترین احكام شریعت را بشكند و به دیگران چنین تعلیم دهد در پادشاهی آسمان پستترین فرد محسوب خواهد شد. حال آنكه هرکس شریعت را نگاه دارد و به دیگران نیز چنین تعلیم دهد، در پادشاهی آسمان بزرگ خوانده خواهد شد» (متی ۵: ۱۹).

`برخی از تعالیم اصلی و مهم که تا امروز، پایه و اساس آنها در عهد عتیق یافت میشوند کدامند؟ به عنوان مثال، درباره آفرینش (پیدایش ۱ تا ۲) و سقوط و فریب انسان (پیدایش ۳). حقایق مهم دیگر مسیحی که ما میتوانیم در عهد عتیق بیابیم که بعداً در عهد جدید بسط داده میشوند، کدامند؟`