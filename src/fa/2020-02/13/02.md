---
title:  زندگی با کلام خدا و روح القدس
date:  21/06/2020
---

مطالعه کلام خدا با دقت و با روش صحیح بسیار مهم است. اما همانقدر که این مهم است، شاید حتی بیشتر از آن، این مهم باشد که به آنچه آموختهایم عمل کنیم. هدف نهائی از مطالعه کتاب مقدس دستیابی به دانش بیشتر در مورد آن نیست، کتاب مقدس به همان اندازه که باید شگفت انگیز باشد، هست. هدف تسلط ما بر کلام خدا نیست بلکه در مورد تسلط کلام خدا بر ما و تغییر نحوه زندگی و تفکر ماست. این مسئله واقعاً مهم است. آمادگی برای زندگی با حقیقتی که آموختهایم، بدان معناست که حاضر به تسلیم در برابر حقیقت کتاب مقدس هستیم. این انتخاب برخی اوقات مستلزم یک مبارزه سخت می باشد، زیرا ما در حال نبردی هستیم که چه کسی بر افکار و زندگی ما تسلط و چیرگی یابد. و، در پایان، تنها یکی از این دو جبهه را میتوانید انتخاب کنید.

`فیلیپیان ۲: ۱۲ تا ۱۶ را بخوانید. این آیات درباره اینکه ما چگونه باید زندگی کنیم، چه می گویند؟`

بله، خدا در زندگی ما حضور دارد و کار میکند، اما او اینکار را از طریق روح القدس انجام میدهد، تنها کسیکه به ما خرد می بخشد تا کتاب مقدس را درک کنیم. علاوه براین، اغلب ما به عنوان انسان گناهکار، با حقیقت خداوند مخالفیم و از نفس خودمان رهایی نمی یابیم که از کلام خدا پیروی کنیم(رومیان ۱: ۲۵؛ افسسیان ۴: ۱۷، ۱۸). بدون روح القدس، هیچگونه محبت و اشتیاقی برای پیام خدا وجود ندارد. و در نتیجه نه امیدی، نه اعتمادی و نه محبتی وجود خواهد داشت. از طریق روح القدس، خدا حقیقتاً «با عمل نیرومند خود، هم تصمیم و هم قدرت انجام آنچه را که خشنودش می سازد، در شما پدید می آورد»  (فیلیپیان ۲: ۱۳).

روح القدس معلمی است که می خواهد ما را به سوی درک عمیقتر از کتاب مقدس و تکریم شادمانه کلام خدا سوق دهد. او حقیقت کلام خدا را مورد توجه ما قرار می دهد و به ما دیدگاه تازه ای در مورد این حقایق می بخشد، به گونه ای که زندگی ما با وفاداری و اطاعت از روی عشق به اراده خدا توصیف میشود. هیچکس بدون کمک روح القدس قادر به شرح دادن کتاب مقدس نیست. اما وقتی شما کلام خدا را با قلبی بی آلایش و تعلیم پذیر قبول کنید، فرشتگان خدا در کنار شما خواهند بود تا شما را با شواهد و دلایل حقیقت تحت تاثیر قرار دهند . اِلن جی وایت، پیامهای برگزیده، جلد اول، صفحه ۴۱۱. بدین سان حقایق روحانی با کلمات روحانی بیان [تفسیر] میشوند (اول قرنتیان ۲: ۱۳، ۱۴) و ما با اشتیاق و خوشحالی می توانیم کلام خدا را هر صبحگاه دنبال کنیم (اشعیا ۵۰: ۴، ۵).

`فیلیپیان ۲: ۱۶ می گوید که ما باید کلام حیات بخش  را حفظ کنیم و از آن پیروی کنیم. فکر می کنید این به چه معناست؟  و ما چگونه اینکار را باید انجام دهیم؟ همچنین به تثنیه باب ۴: ۴ مراجعه کنید، که موضوع مشابهی را تعلیم میدهد. نقش ما در کل این فرایند چیست؟`