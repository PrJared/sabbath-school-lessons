---
title:  زمانی توأم با آرامش با کلام خدا
date:  24/06/2020
---

زندگی ما به سمت تشویش و ناآرامی گرایش پیدا کرده و پر از تنش و استرس می باشد. برخی اوقات باید برای سرپا و زنده ماندن و آوردن خوراک بر سر سفره مان سخت کار کنیم. در سایر مواقع، حتی هنگامیکه دارای ضروریات زندگی هستیم، هنوز در تکاپو هستیم زیراکه میخواهیم بیشتر و بیشتر داشته باشیم. ما چیزهایی را میخواهیم که فکر میکنیم باعث شادی ما و به کمال رسیدن ما میشوند. اما، همانطور که سلیمان در کتاب جامعه به ما هشدار می دهد، همیشه اینطور نخواهد بود.

به هر دلیلی، می توانیم به شدت سرگرم زندگیمان باشیم، و بنابراین، در میان این مشغله بسیار آسان است که خدا را کنار بگذاریم. این بدین معنا نیست که ما معتقد نیستم، اما فقط همینقدر که ما وقت مناسبی را صرف خواندن کلام خدا، دعا و رفتن به حضور خدا نمی کنیم، او که «جان تو و تمام کارهایت در دست اوست» (دانیال ۵: ۲۳). ما آنقدر خود را مشغول چیزهای دیگر می کنیم که، زمانی مناسب برای خدا کنار نمی گذاریم. همه ما نیاز به لحظاتی داریم که در آن عمداً آرام بگیریم تا کسی را که منجی ماست یعنی عیسی مسیح را ملاقات کنیم. اگر ما برای گوش دادن به روح القدس آرام نگیریم، آنگاه او چگونه می تواند با ما صحبت کند؟ زمان ویژه ای برای خلوت با خدا، در ضمن خواندن کلام او و برقراری ارتباط با او از طریق دعا، منشاء زندگی روحانی ما است.

`مزمور ۳۷: ۷؛ و مزمور ۴۶: ۱۰؛ و مزمور ۶۲: ۱، ۲، ۵ را بخوانید. این متون درباره زمان خلوت با خدا، چه چیزی را به ما می آموزند؟ چرا زمان سکوت و خلوت با خدا بسیار مهم است؟`

اگر شما عاشق کسی باشید، از گذراندن زمانی به تنهایی با آن شخص محبوب لذت می برید. مکانی را انتخاب کنید که بتوانید بدون اینکه کسی مزاحم شما باشد در مورد کلام خدا بخوانید و تامل کنید. در زندگی پرمشغله ما، این موفقیت فقط زمانی بدست می آید که شما از روی اراده زمان خاصی را برای آن تعیین کنید. اغلب اوقات، دقایق آرام شروع روز بهترین زمان برای تامل کردن است. چنین لحظاتی قبل از شروع کار روزانه می تواند تبدیل به برکتی برای بقیه روز بشود، زیرا شما افکار مثبت و ارزشمندی بدست می آورید که تمام روز با شما خواهد بود. اما خلاق باشید و زمان مناسب و مطلوب را که نیاز دارید تا بدون اینکه کسی افکار شما را بهم بریزد، برای ملاقات با خدا بیابید.

ارتباط با خدای زنده کتاب مقدس از طریق دعا، چنان تاثیری در زندگی شما می گذارد که هیچ چیز دیگری نمیتواند این تاثیر را داشته باشد. سرانجام، این به شما کمک میکند تا بیشتر شبیه به مسیح شوید.

`چقدر خود خواسته و آگاهانه در پی گذراندن وقت با خداوند هستید؟ این وقت ها شبیه به چیست، و چگونه به شما کمک می کند تا واقعیت و محبت خدا را خیلی بهتر درک کنید؟`