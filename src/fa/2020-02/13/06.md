---
title:  حفظ کردن و سرودن
date:  25/06/2020
---

`« کلام تو را در دل نگاه می دارم تا مرتکب گناه نشوم » (مزمور ۱۱۹: ۱۱).`

حفظ کتاب مقدس برکات فراوانی را به ارمغان می آورد. وقتی ماآیات ارزشمند کلام خدا در ذهن حفظ می کنیم، می توانیم آنچه را که در ذهن داریم در شرایط جدید و متغیر زندگی بکار گیریم. از این طریق، کتاب مقدس مستقیماً برروی افکار و تصمیمات ما تاثیر می گذارد و ارزش ها و رفتار ما متاثر از آن میشود. حفظ کلام خدا، به کتاب مقدس در تجربیات روزانه زندگی ما حیات می بخشد. علاوه بر این، به ما کمک میکند تا خدا را ستایش کنیم و یک زندگی ایمانی براساس کتاب مقدس را تجربه کنیم.

به خاطر سپردن کلمه به کلمه کتاب مقدس اقدامی فوق العاده برای محافظت از آن در برابر تفسیرهای دروغین و فریبکارانه است. یادگیری کتاب مقدس از طریق به خاطر سپردن، ما را قادر می سازد که در مواقع لازم به کتاب مقدس استناد کنیم، حتی اگر کتاب مقدس در دسترس نباشد. این می تواند به یک قدرت فوق العاده برای مقاومت در برابر شرایط وسوسه انگیز و یا وقتی با چالش های مضر و در جهت مخالف ایمانمان روبرو میشویم، تبدیل شود. با یادآوری وعده های خداوند، و با تمرکز ذهنمان برروی کلام خدا و نه مشکلاتمان، افکارمان را به سوی خداوند معطوف می کنیم، کسیکه درست در زمانیکه ما راهی برای کمک نمی بینیم، هزاران درب را برای کمک به روی ما می گشاید.

`افسیسیان ۵: ۱۹ و کولسیان ۳: ۱۶ را بخوانید. چگونه سرودن کلام خدا می تواند کلام خدا را در ذهن بنا و به ما قوت بخشد؟`

سرود، کلمات کتاب مقدس  نیز می تواند روش کارآمدی برای حفظ کردن متن کتاب مقدس باشد. با سرود خواندن ، کلمات کتاب مقدس خیلی آسانتر در یاد می ماند. ترکیب کلمات کتاب مقدس با ملودی های زیبا، آنها را در تفکرات ما ماندگارتر می کند، و روش موثرتری برای برطرف کردن دلهره و اضطراب ما می باشد. آیات کتاب مقدس که با آهنگ های ساده اما موزون بیان میشوند، می توانند به راحتی توسط کودکان کوچک و بزرگسالان خوانده و حفظ شود. کتاب مقدس الهام بخش بسیاری از سرودها، سمفونی ها و دیگر موسیقی های مشهور جهان است که در طول قرنها شکل گرفته و تحت تاثیر فرهنگ مسیحی بودهاند. قطعه هنری که ذهن ما را ارتقا بدهد و اندیشه های ما را بسوی خدا و کلام او هدایت کند، نعمتی فوق العاده بوده و تاثیری مثبت در زندگی ما میگذارد.

« موسیقی بخشی از پرستش خداوند در آسمان است، و ما باید در سرودهای پرستشی خود تلاش کنیم تا هرچه بیشتر به هارمونی گروه های کر آسمانی نزدیک و مانند آنان شویم ». اِلن جی وایت، مشایخ و انبیا ، صفحه ۵۹۴.