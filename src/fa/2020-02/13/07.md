---
title:  اندیشه هایی فراتر
date:  26/06/2020
---

پیشگویی ها، سلسله وقایع متفاوتی را نشان می دهند که منجر به آغاز داوری خدا می شوند. این به ویژه در مورد کتاب دانیال صادق است. اما در مورد آن بخش از نبوت دانیال که مربوط به روزهای گذشته بودند، او موظف بود که آن را تا پایان زمان، مُهروموم کند و چیزی از آن بر زبان نیاورد.  بعد به من گفت: «امّا تو ای دانیال، این پیشگویی را در دلت مخفی نگهدار و کتاب را مُهر کن تا آخر زمان فرا رسد. بسیاری از مردم بیهوده تلاش میکنند تا بفهمند که چه حوادثی رخ خواهد داد» (دانیال ۱۲: ۴).

پولس رسول به کلیسا هشدار می دهد که در پی آمدن مسیح در روز او نباشند. او میگوید: « نگذارید هیچکس به هیچ عنوانی شما را فریب دهد، زیرا آن روز نخواهد آمد، مگر اینکه اول شورش عظیمی علیه خدا روی دهد و مظهر شرارت، یعنی آن مردی كه از ابتدا مقرّر بود به جهنم برود، ظهور كند » (دوم تسالونیکیان ۲: ۳). تا بعد از ارتداد بزرگ و دوران طولانی سلطنت « مرد گناه »، نمی توانیم در انتظار ظهور پروردگار خود باشیم. « مرد گناه »، که « سِر بی عدالتی » هم نامیده می شود، « پسر هلاکت و آن شرور » بیانگر پاپ است، و همانطور که در نبوت پیش بینی شده پاپ برتری و حکومت خود را برای ۱۲۶۰ سال حفظ می کند. این دوران در سال ۱۷۹۸ به پایان میرسد. آمدن دوباره مسیح نمی تواند قبل از آن زمان اتفاق بیفتد. پولس با احتیاط، تمام سالهای مسیحی را تا ۱۷۹۸ را در نظر میگیرد. این بخشی از زمان یا دوره ای است که پیام آمدن دوباره مسیح اعلام می شود ». اِلن جی وایت، نبرد بزرگ، صفحه ۳۵۶.

**سؤالاتی برای بحث**

`۱. چگونه واقعیت اراده و انتخاب آزاد می تواند در همه تصمیمات ما درارتباط با ایمان و اطاعت نقش داشته باشد؟ اگرچه بسیاری از زمینه های زندگی ما، در رابطه با مسایل مهمی که مربوط به زندگی ابدی است، از کنترل ما خارج است، اما ما آزادی انتخاب داریم. چگونه شما از آزادی اراده که خداوند به شما داده است استفاده می کنید؟  چه نوع انتخاب روحانی می کنید؟`

`۲. در مورد نقشی فکر کنید که سبت میتواند و باید از نظر گذراندن زمانی با خداوند ایفا کند. چگونه رعایت روز سبت شما را از کار کردن و انجام مسایل دیگر که مانع شما از گذراندن زمانی که نیاز دارید تا با خداوند داشته باشید، محافظت می کند؟  چگونه می توانید یاد بگیرید تا سبت را بیشتر از نظر برکات روحانی مورد توجه قرار دهید؟`

`۳. تجربیات شما از گذراندن مدت زمانی تنها با خداوند در دعا و مطالعه کتاب مقدس چیست؟ تاثیر این تجربه روحانی برروی ایمان شما چگونه بوده است؟ چگونه باید بر روی ایمان شما تاثیر بگذارد؟ در کلاس، اگر احساس راحتی می کنید، در مورد زمانی که شخصاً دعا و مطالعه می کنید و آنچه را که حاصل می کنید، صحبت کنید. چگونه دیگران، ممکن است از آنچه شما آموختهاید بهره مند شوند؟`

`۴. برخی از آیات مورد علاقه شما، که آنها را حفظ کردهاید، کدامند؟ چه چیزی را در مورد آنها دوست دارید؟ چگونه حفظ آنها باعث برکت شما بوده است؟`