---
title:  'آفرینش: پیدایش به عنوان بنیان و شالوده، بخش دوم'
date:  23/05/2020
---

### مطالعه این هفته
ایوب ۲۶: ۷ تا ۱۰؛ پیدایش ۱ تا ۲؛ پیدایش ۵؛ پیدایش ۱۱؛ اول تواریخ ۱: ۱۸ تا ۲۷؛ متی ۱۹: ۴، ۵؛ یوحنا۱: ۱ تا ۳.

> <p>آیه حفظی</p>
> «آسمان جلال خدا را بیان میکند، و فَلَک از عمل دستهایش سخن میگوید» (مزمور ۱۹: ۱).

بسیاری از متفکران بزرگ، از کتاب مقدس الهام گرفته اند تا جهانِ آفریدۀ خداوند را تفحص کنند؛ در نتیجه، علم مدرن و امروزی متولد شد. یوهانس کپلر، اسحاق نیوتن، جان ری، رابرت بویل و دیگر دانشمندان بزرگ اولیه معتقد بودند کار آنان حتی بیشتر عمل خلقت خداوند را آشکار ساخت.

بااین وجود، پس از انقلاب فرانسه، دانش قرن نوزدهم از یک جهان بینی الهیاتی به جهانبینی مبتنی بر طبیعت گرایی و ماتریالیسم(مادیگرایی) شروع به تغییر کرد، که غالباً در آن جایی برای قدرت ماورالطبیعه وجود نداشت. این عقاید فلسفی توسط چارلز داروین در مورد مبدا پیدایش گونه ها(۱۸۵۹) رواج پیدا کرد. از آن زمان، علم بطور فزاینده ای از اساس  کتاب مقدسی خود فاصله گرفت، و در نتیجه تفسیر مجدد افراطی از داستان پیدایش صورت گرفت.

آیا کتاب مقدس دیدگاهی قدیمی و غیر علمی از کیهان شناسی را تعلیم میدهد؟ آیا شرح حال کتاب مقدس به سادگی برگرفته از عقاید ملل بت پرست پیرامون آن است؟ آیا کتاب مقدس از نظر فرهنگی به مکان و زمان خود مشروط و محدود شده، و یا ماهیت الهام بخش آن سطح بینش ما را ارتقا می بخشد تااساس آن را که در چارچوب الهی آن کامل شده است ببینیم؟

اینها برخی از موضاعاتی هستند که ما در درس این هفته به آنها خواهیم پرداخت.