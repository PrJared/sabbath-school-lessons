---
title:  زمین مسطح
date:  24/05/2020
---

معمولاً در دنیای باستان اعتقاد بر این بود که زمین مسطح است. با اینحال بسیاری از مردم به دلایل منطقی مختلفی، فهمیده بودند که زمین گرد است. اگرچه برخی حتی تا به امروز ادعا کرده اند که کتاب مقدس خودش این موضوع را تعلیم داده است.

`مکاشفه باب ۷: ۱ و ۲۰: ۷، ۸ را بخوانید. پیش زمینه این آیات چیست؟ مهمتر از همه، آیا آنها تعلیم میدهند که زمین مسطح است؟`

یوحنا، نویسنده این متون، نبوت زمان آخر را مینویسد که چهار فرشته آسمانی « در چهار گوشه زمین مستقر شدند و جلوی چهار باد زمین را میگرفتند تا دیگر بادی بر دریا و خشکی و یا هیچ درختی نوزد

« (مکاشفه ۷: ۱). او کلمه «چهار»  را سه بار تکرار میکند تا فرشتگان را به چهار نقطه قطب نمائی زمین ارتباط بدهد.

بطور خلاصه، او فقط از زبان تمثیلی استفاده میکند، همانطور که  امروز ما میگوییم «خورشید در حال نشستن(غروب)است»  یا اینکه «باد از شرق برخاست» . در تلاش برای تفسیر واقعی متن های نبوی، وقتی زمینه حاکی از یک نظریه تمثیلی از شمال، جنوب، شرق و غرب است، بایداین آیات را از زمینه جدا کند و آنها را برای تعلیم و بیان چیزی بکار میبرد که آنرا آموزش نمیدهند. از این گذشته، وقتی که عیسی گفت: «زیرا از دل است که افکار پلید، قتل، زنا، بی عفتی، دزدی، شهادت دروغ و تهمت سرچشمه میگیرد» (متی ۱۵: ۱۹)، او در مورد فیزیولوژی انسان و یا قلب واقعی انسان حرف نمیزند. او برای بیان یک نکته اخلاقی از شکل گفتاری (تمثیل)استفاده میکند.

`ایوب باب ۲۶: ۷ تا ۱۰ و اشعیا ۴۰: ۲۱، ۲۲ را بخوانید. آنها چه چیزی را درمورد طبیعت زمین به ما می آموزند؟`

در ایوب باب ۲۶: ۷ زمین به شکل معلق و آویزان به تصویر کشیده شده است:«دایرهای بر سطح آبها کشیده است، و آن را حدِ بین روشنایی و تاریکی قرار داده است» (ایوب ۲۶: ۱۰).اشعیا در باب ۴۰: ۲۲ اظهار میکند«اوست که بر بالای دایرۀ زمین نشسته است، و ساکنان آن به ملخ میمانند. اوست که آسمانها را چون پرده میگسترانَد، و همچون خیمهای به جهت سکونت پهن میکند» .

`خود را در موقعیت کسی قرار بدهید که در هزاران سال پیش زندگی میکند. چه مدرکی دارید که ثابت کند زمین میچرخد؟ یا چه شواهدی دارید که هنوز قانع کننده تر است؟ یا چه شواهدی میتوانید پیدا کنید که ثابت کند زمین مسطح یا گرد است؟`