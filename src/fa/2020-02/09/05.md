---
title:  آفرینش و زمان
date:  27/05/2020
---

`پیدایش باب ۵ و ۱۱ را بخوانید.چگونه کتاب مقدس، تاریخ بشریت را از زمان آدم تا نوح، و از زمان نوح تا ابراهیم دنبال میکند؟`

عاملی وجود دارد که این تبارشناسی ها را در کتاب مقدس منحصر بفرد میکند: تبارشناسی ها دارای عنصر زمان هستند که باعث میشود برخی از محققان آنها را بدرستی «رویدادشناسی بر اساس ترتیب زمانی»  بنامند. آنها حاوی سازوکاری بهم پیوسته از اطلاعات نسل و تبار همراه با دامنه زمانی است بدین ترتیب که  هنگامیکه فرد اول به مدت X سال زندگی کرد،او پدر فرد دوم میشود. و فرد اول بعد از اینکه پدر فرد دوم میشود، برای مدت زمان Y یعنی سالهای بیشتری زندگی خواهد کرد، و فرزندان بیشتری خواهد داشت . پیدایش باب ۵ این موضوع را با بیان یک عبارت تکرار میکند، و تمام روزهای عمر شخص اول Z سال بودند . این پیوستگی سلسله ها مانع از قلم افتادن برخی از سلسله ها یا اضافه شدن آنها میشود. پیدایش ۵ و ۱۱ حاوی تداوم و پیوستگی تبار است، همانطور که اول تواریخ باب ۱: ۱۸ تا ۲۷ آنرا تایید میکند، که در آن هیچ سلسله ای اضافه و یا از قلم نیافتاده است. بدین ترتیب کتاب مقدس خود را تفسیر میکند.

نزدیک به ۲۰۰۰ سال، مفسران یهودی و مسیحی این متون را تفسیر کردهاند تا تاریخ و روش دقیقی را برای تعیین تاریخ سیل و عمر زمین نشان دهند، حداقل از هفت روز آفرینش، همانطور که در پیدایش باب ۱ تا ۲ به تصویر کشیده شده است.

در دهه های اخیر، تلاش هایی برای تفسیر مجدد کتاب پیدایش باب ۵ و ۱۱ صورت گرفته تا مدت زمان طولانی عمرها(سنین طولانی) را اصلاح کنند، همانطور که برخی از اطلاعات باستان شناسی و تاریخی که(توسط بشر جایزالخطا)پیشنهاد گردیده است. این موضوع سؤالات مهمی را درمورد اعتماد به اسناد کتاب مقدس بوجود آوردهاست.

اما اگر بخواهیم منظور خداوند را از زمان و فرایند آن در طول تاریخ بفهمیم، باید بدانیم که این دو باب نشان دهنده  «تاریخ و هم اصول الهی هستند، و آدم را با بقیه بشریت، و خدا را با انسان در حیطه نزدیک شدن فضا و زمان پیوند میدهند. پیدایش باب ۵ و باب ۱۱: ۱۰ تا ۲۶، چارچوب زمان و سلسله بشر را نشان میدهند که قوم خداوند را با انسانی که خداوند به عنوان شاهکار خلقت خود در وقایع شش روز این سیاره آفرید، پیوند میدهند . گرهارد اف. هاسل،The Meaning of the Chonoenalogi Genesis ۵ and ۱۱  ماخذ ۷/۲ [۱۹۸۰]، صفحه ۶۹.

`گرچه این متون در عهد عتیق به دلایل مهم و خوبی وجود دارند، پولس در اول تیموتائوس باب ۱: ۴ و تیطس ۳: ۹ در خصوص گفتگو در باره چنین متونی چه هشداری می دهد؟`