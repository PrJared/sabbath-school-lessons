---
title:  ترجمه و تفسیر
date:  04/05/2020
---

کتاب مقدس به زبان های بسیار کهن نوشته شده است: بیشتر کتب عهد عتیق به زبان عبری، با چندین آیه به زبان آرامی نوشته شدهاند، در حالیکه عهد جدید به زبان کوین یونانی نوشته شدهاند. اکثریت جمعیت جهان امروزه به زبانهای باستانی صحبت نمی کنند و نمی خوانند. از اینرو، کتاب مقدس باید به زبان های مختلف امروزی ترجمه شود.

اما، همانطور که هر مترجم ماهر می داند، هر ترجمه همیشه شامل نوعی تفسیر است. برخی از کلمات در یک زبان، معادل دقیقی در زبان دیگر ندارند. هنر و مهارت ترجمه دقیق و سپس تفسیر متون را «علم تفسیر» می نامند.

`اول قرنتیان باب ۱۲: ۱۰، اول قرنتیان ۱۴: ۲۶، یوحنا ۱: ۴۱، ۹: ۷؛ اعمال ۹: ۳۶ و لوقا باب ۲۴: ۲۷ را بخوانید. در همه آیات بالا، ما نظریه تفسیر و ترجمه را می بینیم. در لوقا باب ۲۴: ۲۷ حتی مسیح مجبور بود تا مفهوم کتاب مقدس را برای شاگردانش توضیح دهد. این مطلب چه چیزی را به ما در مورد اهمیت تفسیر می آموزد؟`

کلمه یونانی hermeneuo، که از آن ما کلمه hermeneutics (تفسیر کتاب مقدسی)داریم،از کلمه هرمس خدای یونان گرفته شده است. هرمس فرستاده و پیام آور خدایان به حساب می آمد، و به این ترتیب مسئولیت ترجمه پیام های الهی را برای مردم در میان مسؤلیت های دیگرش بر عهده داشت.

نکته مهم برای ما در مورد تفسیر کتاب مقدسی این است که تا موقعیکه ما کتاب مقدس را به زبانهای اصلی آن میخوانیم، تنها دسترسی ما به متون از طریق ترجمه هاست. خوشبختانه، بسیاری از ترجمه ها برای تفهیم معنای اصلی و اساسی کار(تفسیر) خوبی ارائه میدهند. ما نیازی به دانستن زبان اصلی نداریم تا قادر باشیم حقایق آشکار شده در کتاب مقدس را درک کنیم، حتی نیازی به داشتن دانش زبانشناسی که ممکن است سودمند باشد، نیست. با اینحال، حتی با وجود یک ترجمه خوب، هنوز تفسیر مناسب از متون مهم است، همانطور که ما در لوقا باب ۲۴: ۲۷ می بینیم. هدف اصلی از تعبیر کتاب مقدسی اینست: انتقال و تفهیم دقیق معنای متون کتاب مقدس و کمک در بکارگیری صحیح آنچه که متن تعلیم می دهد در زندگی امروز ما است. همانطور که در متن لوقا باب ۲۴: ۲۷ نشان میدهد، مسیح اینکار را برای پیروانش انجام داد. تصور کنید که چگونه باید باشد وقتی خود عیسی مسیح آیات کتاب مقدس را برای شما ترجمه کند!

`بسیاری از مردم به ترجمه های مختلفی دسترسی دارند، اما بسیاری ندارند. چرا با وجود استفاده شما از هر ترجمه ای، مطالعه کلام خدا با دعا و اطاعت از تعالیم آن مهم است؟`