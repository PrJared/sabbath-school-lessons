---
title:  چرا تفسیر مهم است
date:  07/05/2020
---

`نِحِمیا باب ۸: ۱ تا ۳ و ۸ را بخوانید. چرا درک روشن از کتاب مقدس برای ما، نه تنها به عنوان یک فرد مستقل بلکه به عنوان یک کلیسا مهم است؟`

مهمترین موضوع کتاب مقدس، مسئله نجات می باشد و این که چطور نجات یافته ایم. از این گذشته، چه مسائل دیگری در بلند مدت خواهد بود؟ چه خیریتی در آن است، همانطور که خود عیسی گفت، برای انسان چه سودی دارد که تمام جهان را ببرد، اما جان خود را از دست بدهد(متی ۱۶: ۲۶)؟

اما دانستن آنچه که کتاب مقدس در مورد نجات تعلیم میدهد بستگی زیادی به تفسیر آن دارد.اگر ما به کتاب مقدس به طرز غلط نزدیک شویم و آن را تفسیر کنیم، به احتمال زیاد به نتیجه اشتباهی خواهیم رسید، نه فقط در درک مسئله نجات بلکه در هر موضوع دیگری که کتاب مقدس تعلیم میدهد. در حقیقت، حتی در زمان رسولان، گمراهی الهیاتی در کلیسا رخنه کرده بود، بدون شک کلیسا دائماً با تفسیرهای اشتباه و دروغین از کتاب مقدس روبرو بوده است.

`دوم پطرس باب ۳: ۱۵، ۱۶ را بخوانید. این آیات  درباره اینکه چقدر خواندن صحیح کتاب مقدس مهم است، چه میگوید؟`

در واقع، از آنجائیکه ما اهل کتاب هستیم – یعنی کسانی هستیم که میخواهیم با کتاب مقدس و تنها کتاب مقدس زندگی کنیم –  ما منابع معتبر دیگری مانند سنت، ادیان، یا مرجع تعلیم کلیسایی برای تفسیر کتاب مقدس نداریم. بنابراین، این مسئله تفسیر کتاب مقدسی از کتاب مقدس بسیار مهم است زیرا ما فقط کتاب مقدس را داریم که به ما بگوید که چه چیزی را باید باور کنیم و چگونه باید زندگی کنیم.

موضوع تفسیر کتاب مقدس برای سلامتی الهیات شناسی و خدمتی  کلیسا بسیار حیاتی است. بدون تفسیر صحیح از کتاب مقدس، نمی تواند یکپارچگی در اصول و تعالیم، و بنابراین وحدت در کلیسا و رسالت ما وجود داشته باشد. یک الهیات غلط و تحریف شده منجر به یک رسالت ناکارآمد و تحریف شده میشود. از این گذشته، اگر ما دارای پیامی برای جهانیان باشیم اما در مورد معنا و مفهوم پیام مغشوش و گیج باشیم و اتحاد نداشته باشیم، چقدر در رساندن پیام به کسانیکه نیاز دارند تا آنرا بشنوند کاراآمد خواهیم بود؟

`پیام سه فرشته را در مکاشفه باب ۱۴: ۶ تا ۱۲ بخوانید. مباحث الهیاتی در اینجا چه هستند، و چرا درک صحیح از آنها برای هدف خدمتی ما بسیار مهم است؟`