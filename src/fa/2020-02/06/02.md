---
title:  نظریات قبلی
date:  03/05/2020
---

`لوقا باب ۲۴: ۳۶ تا ۴۵ را بخوانید. چه چیزی مانع از این شد که شاگردان معنی واقعی کلام خدا را ببینند، یعنی کسانیکه بسیار با کتاب مقدس آشنا بودند. حتی زمانیکه وقایع پیش بینی شده در برابر آنها به وقوع می پیوست؟`

هیچکس بدون پیش زمینه ذهنی به متن کتاب مقدس نزدیک نمیشود. هر خواننده، یا دانش اموز کتاب مقدس، با یک پیشینه و تجربه خاص فردی خود به سمت کتاب مقدس می آید که حتما بر فرایند تفسیر آن تاثیر می گذارد. حتی شاگردان مسیح عقاید ویژه خود را در مورد اینکه مسیح کیست و چه کاری قرار است انجام بدهد را داشتند که بر اساس انتظارات زمان خودشان بود. باورهای محکم آنها مانع درک واضح تر آنان از کتاب مقدس میشد، و این مسئله کمک میکند تا بتوان توضیح داد که چرا آنان غالباً عیسی و وقایع پیرامون زندگی، مرگ، و رستاخیز او را به درستی درک نکردند.

در هنگام تفسیر کتاب مقدس همه ما عقاید زیادی درباره این جهان، واقعیت نهایی آن، درباره خدا و غیره داریم که خواسته یا ناخواسته آن را تصور می کنیم یا قبول داریم. هیچکس بدون پیش زمینه ذهنی به کتاب مقدس نزدیک نمیشود. به عنوان مثال، اگر جهانبینی فردی بطور قاطع هرگونه مداخله قدرت آسمانی و خارق العاده خدا را رد می کند، آن فرد کتاب مقدس را به عنوان یک گزارش واقعی و قابل اعتماد و معتبر از آنچه خداوند در طول تاریخ انجام داده، نخواهد خواند و درک نخواهد کرد، بلکه آن را بسیار متفاوت از کسیکه واقعیت ماوراطبیعی بودن آن را می پذیرد، تفسیر خواهد کرد.

مفسران کتاب مقدس نمی توانند کاملاً خود را از گذشته و تجربیات خویش، از عقاید مکان زندگیشان، و از عقاید و اندیشه های قبلی خویش، رها کنند. و نمی توانند به بی طرفی کامل و یا عینیت مطلق برسند. مطالعه کتاب مقدس و تأملات الهیاتی همیشه بر ضد پیش زمینه ها و پیش فرض ها درباره ماهیت جهان و خداوند هستند.

اما خبر خوب این است که وقتی ما کلام کتاب مقدس را با ذهنی روشن و بی الایش و با قلبی صادقانه بخوانیم، روح القدس میتواند دیدگاه و تصورات محدود ما را باز و اصلاح کند.

`برخی از تصورات شما درباره جهان چیست؟ به چه روشهایی میتوانید همه آنها را تسلیم کلام خدا بکنید تا خود کلام خدا بتواند عقاید شما را دگرگون کند تا با واقعیتی که در کتاب مقدس تعلیم میدهد بیشتر هماهنگ باشد؟`