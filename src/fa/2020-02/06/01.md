---
title:  چرا به تفسیر نیاز است؟
date:  02/05/2020
---

### مطالعه این هفته
لوقا ۲۴: ۳۶ تا ۴۵؛ اول قرنتیان ۱۲: ۱۰ و ۱۴: ۲۶؛ اعمال ۱۷: ۱۶ تا ۳۲؛ یوحنا ۱۲: ۴۲، ۴۳.

> <p>آیه حفظی</p>
> «اما خشنود ساختن خدا بدون ايمان و توكل به او محال است. هر كه میخواهد به سوی خدا بيايد، بايد ايمان داشته باشد كه خدا هست و به آنانی كه با دلی پاک در جستجوی او هستند، پاداش میدهد» (عبرانیان ۱۱: ۶).

خواندن کتاب مقدس همچنین به معنای تفسیر کتاب مقدس است. اما چگونه اینکار را انجام دهیم؟ از چه اصولی استفاده کنیم؟ مثلاً، با انواع مختلف نوشتار که در آنجا پیدا میکنیم چگونه برخورد کنیم؟ یا به عنوان مثال، آیا آیه ای که میخوانیم یک حکایت، یک رویای نبوی – نمادین، و یا یک روایت تاریخی است؟ تصمیم گیری درباره چنین سؤال مهمی از متن کتاب مقدس، مستلزم عمل تفسیر خودش است.

بعضی مواقع، برخی از افراد از کتاب مقدس به عنوان پیشگویی الهی استفاده می کنند: به سادگی کتاب مقدس را باز میکنند و بطور شانسی(تصادفی) به جستجوی آیه ای از کتاب مقدس می پردازند به این امید که به آنان رهنمودی را نشان دهد. اما ارتباط دادن آیات کتاب مقدس بطور تصادفی می تواند به نتایج بسیار عجیب و اشتباهی ختم گردد.

برای مثال، هنگامیکه یک شوهر همسر خود را به خاطر زن دیگری ترک میکند، همسر او هنگامیکه این آیه: « در بین تو و زن کینه می گذارم »(پیدایش ۳: ۱۵)را میخواند به اطمینان خاطر میرسد. او براساس این آیه متقاعد میشود که رابطه عاشقانه همسرش دوام نخواهد داشت!

هر متنی بدون زمینه به راحتی بهانه ای برای ایده ها و نقشه های خود فرد میشود. از اینرو، ما نیاز داریم نه تنها کتاب مقدس  را بخوانیم بلکه آنرا بدرستی تفسیر کنیم.