---
title:  طبیعت گناهکار و گمراه
date:  06/05/2020
---

`یوحنا باب ۹: ۳۹ تا ۴۱ و یوحنا ۱۲: ۴۲، ۴۳ را بخوانید. در این آیات چه چیزی مانع مردم از پذیرش حقایق پیام کتاب مقدس میشود؟ چه کلمات هشدار دهنده و آگاهی بخشی را از این حوادث میتوانیم برای خودمان برداشت کنیم؟`

نگاه به گذشته با دیده تحقیرآمیز به رهبران مذهبی یعنی کسانیکه مسیح را علیرغم شواهد قدرتمند رد کردند، آسان است. با اینحال، باید مراقب باشیم که رفتاری مشابه را وقتی با کلام خدا مواجه میشویم در خودمان پرورش ندهیم.

شکی نیست که گناه رابطه ما را با خدا به شدت تغییر داده، و از بین برده و شکسته است. گناه بر تمام وجود انسانی ما تاثیر گذاشته است. همچنین بر توانایی ما در تفسیر کتاب مقدس تاثیر میگذارد. فقط این نیست که افکار انسانی ما به راحتی درگیر اهداف گناه آلود شده، بلکه ذهن و اندیشه ما در اثر گناه فاسد شده است، بنابراین درب به روی حقیقت خدا بسته شده است. ویژگیهای زیر ناشی از فساد و گمراهی میتواند در تفکرات ما آشکار شود: غرور، خود فریبی، شک و تردید، فاصله، و نافرمانی.

فرد مغرور خود را بالاتر از خدا و کلامش میداند. دلیلش این است که غرور مفسر را هدایت میکند که علیرغم حقایق موجود در کتاب مقدس، برروی استدلال انسانی به عنوان تعیین کننده نهایی حقیقت، بیش از حد تاکید بکند. این نگرش اقتدار الهی کتاب مقدس را تضعیف میکند.

برخی افراد تمایل دارند فقط به نظریاتی گوش کنند که برایشان جذاب است، حتی اگر آنها با اراده آشکار خداوند مغایرت داشته باشند. خداوند به ما در مورد خطر فریب نفس هشدار داده است (مکاشفه ۳: ۱۷). همچنین گناه باعث شک و تردید میشود که در ما دودلی و شک ایجاد میکند و ما تمایل پیدا میکنیم که کلام خدا را باور نکنیم. وقتی کسی با شک شروع می کند، تفسیر متن کتاب مقدس هرگز برای او به یقین منجر نمیشود. در عوض، شخص شکاک به سرعت خود را در موقعیتی قرار میدهد که در آن، او در مورد اینکه چه چیزی در کتاب مقدس قابل قبول و یا چه چیزی قابل قبول نیست داوری می کند، که موقعیت بسیار خطرناکی است.

در عوض، ما باید با ایمان و تسلیم، و نه با نگرشی انتقاد آمیز و شکاک، به کتاب مقدس نزدیک شویم. غرور، خود ستایی و شک و تردید منجر به دوری از خداوند و کتاب مقدس میشود که مطمئناً منجر به نافرمانی، یعنی عدم تمایل پیروی اراده آشکار خداوند خواهد شد.

`آیا تاکنون خود را در جایگاه ضدیت با عقیده ای که در کتاب مقدس خوانده اید، یافته اید، یعنی اینکه، آن به وضوح به شما اشاره میکرده که کاری را انجام دهید، اما شما میخواسته اید کار دیگری انجام دهید؟ چه اتفاقی افتاد، و چه چیزی از این تجربه خود آموختید؟`