---
title:  اندیشه هایی فراتر
date:  08/05/2020
---

بخش « تعلیم داده شده با احکام خدا »، صفحات ۴۸۷تا ۴۹۲، از کتاب انبیا و پادشاهان، نوشته الن جی وایت را بخوانید.

« اکنون آنان باید ایمان خودشان را نسبت به وعده های او نشان می دادند. خداوند توبهٔ آنان را پذیرفته بود؛ اکنون آنان باید با اطمینان از بخشش خداوند و احیا آنان به لطف الهی، شادی میکردند…

هر حقیقتی که منشاء آن خداوند باشد، شادمانی ماندگار را در زندگی به ارمغان می آورد. هنگامی که گناهکاری خود را در برابر نفوذ روح القدس تسلیم میکند، او گناهکار و فناپذیر بودن خود را در برابر قدوسیت تفتیش کنندهٔ قلوب می پذیرد. او محکومیت خود را به عنوان یک خطاکار قبول میکند. نه به این علت که او به نا امیدی و یاس رسیده، بلکه او آمرزشِ از قبل تضمین شده خود را دریافت کرده است. و او با دریافت آمرزش گناهانشان در بخشش محبانه پدر آسمانی، شادی خواهد کرد. جلال و شکوه خداوند، انسان گناهکارِ نادم را با دستان پر محبت خود در آغوش میگیرد تا زخم های او را مرهم باشد، تا گناهان او را پاک کند، و تا ردای رستگاری به او بپوشاند ». اِلن جی وایت، انبیا و پادشاهان، صفحه ۶۶۸.

**سؤالاتی برای بحث**

`۱. چگونه جهان بینی ما، تحصیلات ما، فرهنگ ما، میتواند تفسیر ما از کتاب مقدس را تحت تاثیر قرار دهد؟ چرااین مطلب برای ما بسیار مهم است که از تاثیرات بیرونی آگاه باشیم که ناگزیر بر تفسیر ما از کتاب مقدس اثر میگذارد؟`

`۲. همه ما قبول داریم که گناهکار هستیم و تحت تاثیر آثار منفی آن قرار گرفته ایم. از چه راه هایی گناه بر نحوه خواندن ما از کتاب مقدس تاثیر میگذارد؟ یعنی اینکه گناه چه اثری برروی ما میگذارد که منجر به تفسیر غلط ما از کتاب مقدس میشود؟ به عنوان مثال، چگونه ممکن است تمایل به انجام کاری که در کتاب مقدس محکوم و منع شده، باعث شود که ما در خواندن کتاب مقدس دچار گمراهی شویم؟ گناه به چه روشهایی دیگری تفسیر کتاب مقدس را تضعیف میکند؟`

`۳. چگونه درک بهتر از زمان و فرهنگ کتاب مقدس به ما کمک میکند تا بتوانیم درک بهتری از برخی از آیات کتاب مقدس داشته باشیم؟ مثال بزنید.`