---
title:  کتاب مقدس و فرهنگ
date:  05/05/2020
---

`اعمال باب ۱۷: ۱۶ تا ۳۲ را بخوانید. در اعمال باب ۱۷، پولس سعی میکند تا پیام انجیل را در متنی جدید به شنونده انتقال دهد: فلسفه فرهنگ یونان. چگونه پیشینه های فرهنگی مختلف بر ارزیابی ما از اهمیت نظریات مختلف تاثیر میگذارد؟`

دانستن پیشینه فرهنگی خاور نزدیک برای درک برخی از بخش های کتاب مقدس مفید است. به عنوان مثال، فرهنگ عبری مسئولیت ارتکاب فعلی را به عهده کسی میگذارد که مرتکب آنها نشده، ولی اجازه داده تا آن اتفاق بیافتند. بنابراین، نویسندگان الهام گرفته کتاب مقدس معمولاً انجام امور را به خدا نسبت میدهند، چیزی که در تفکر غربی می گوید که او اجازه میدهد تا اتفاق بیافتد یا از وقوع آن جلوگیری نمی کند، برای مثال،«سنگدلی فرعون». روشهای مطالعه کتاب مقدس، بخش ۴، ص.

فرهنگ همچنین برخی از سؤالات مهم تفسیر کتاب مقدسی را بوجود می آورد. آیا کتاب مقدس مقید به فرهنگ است، و بنابراین آنچه که ادعا می کند فقط در ارتباط با آن فرهنگ خاص می باشد؟ یا پیغام الهی داده شده در یک فرهنگ خاص است که فراتر از آن فرهنگ خاص رفته و با همه انسانها سخن میگوید؟ چه اتفاقی می افتد که اگر تجربه فرهنگی شخصی ما، مبنا و محک سنجش تفسیر مااز کتاب مقدس شود؟

در اعمال باب ۱۷: ۲۶، پولس رسول چشم انداز جالبی از این واقعیت را نشان میدهد که اغلب وقتی مردم این متن را می خوانند از آن غافل میشوند. او اظهار میدارد که خداوند همه ما را از یک خون و سرشت آفرید. اگرچه همه ما انسانهااز نظر فرهنگی بسیار متنوع هستیم، پس، سخن کتاب مقدس پیوند مشترکی است که علیرغم تفاوتهای فرهنگی انسانها، همه ما را متحد میسازد و این مطلب به این دلیل است که خداوند خالق تمام بشریت است. سرشت گناهکار و نیاز همه ما انسانها به نجات، تنها به یک فرهنگ محدود نمیشود. همه ما به رستگاری نیاز داریم که مسیح با مرگ و قیام خود به ما هدیه کرد.

گرچه خدا با نسلهای خاصی سخن گفت، اما او از ابتدا می دید و میدانست که نسلهای آینده کلام خدا را خواهند خواند و خواهند فهمید که حقایق کلام خدا فراتر از محدودیت مکانی و شرایطی است که در طی آن متون کتاب مقدس نوشته شدند.

به عنوان تشبیه، به جبر فکر کنید، که اولین بار در قرن نهم میلادی در بغداد ابداع شد. آیا این بدان معناست که حقایق و اصول این شاخه ریاضی فقط محدود به آن زمان و مکان است؟ البته که نه!

همین اصل در مورد حقایق کلام خدا صدق میکند. گرچه کتاب مقدس مدتها پیش در فرهنگهایی بسیار متفاوت با فرهنگهای امروزی نوشته شده است، اما حقایقی که در آن وجود دارند، به همان اندازه برای ما مهم هستند که برای کسانیکه اولین بار برای آنان آشکار شد.