---
title:  قاعده روز - سال
date:  08/06/2020
---

یکی از کلیدهای تفسیری مطالعه رویدادهای تاریخی، اصل روز – سال است. بسیاری از محققان طی قرنها این اصل را برای زمان های نبوتی دانیال و مکاشفه بکار برده اند.  آنها این قاعده را از چندین متن کلیدی و شرایط و بستر محیطی همزمان مرتبط به خود نبوتها اقتباس کرده اند.

`اعداد باب ۱۴: ۳۴ و حزقیال باب ۴: ۶ را بخوانید. چگونه خداوند قاعده روز – سال را در این متون خاص بیان میکند؟`

در این متون میتوانیم به وضوح اصل روز – سال را ببینیم. اما چگونه میتوانیم با استفاده از این اصل برخی از زمانِ نبوتها، مانند دانیال ۷: ۲۵، و دانیال ۸: ۱۴، و همچنین مکاشفه ۱۱: ۲، ۳؛ مکاشفه ۱۲: ۶، ۱۴؛ مکاشفه ۱۳: ۵ را توجیه کنیم؟

سه عنصر دیگر که قاعده روز – سال را در نبوتهای دانیال و مکاشفه تایید میکنند عبارتند از: استفاده از نمادها، دوره های زمانی دراز مدت، و اظهارات و کلمه بندی های نامعمول.

اول، ماهیت نمادین جانوران و شاخها که نمایانگر پادشاهی ها هستند، ابراز می کنند که عبارات زمانی نیز باید به صورت نمادین درک شود. جانوران و شاخها نباید به معنای واقعی کلمه استنباط شوند. آنها نماد چیز دیگری هستند. از آنجاییکه بقیه نبوت هم نمادین است و نه واقعی، چرا ما باید مدتِ زمانی نبوت را صرفاً به معنای واقعی کلمه بدانیم؟ البته، پاسخ این است که نباید بدانیم [در غیر اینصورت باید بطور واضح و نه بصورت نمادین ابراز می شدند].

دوم، بسیاری از وقایع و پادشاهی های به تصویر کشیده شده در نبوتها، فاصله ای زمانی از قرنها را پوشش می دهند، که اگر مدت زمانی نبوت های به تصویر کشیده شده از کلمات بطور تحت اللفظی ترجمه شوند آنگاه وقوع و وجود آنها غیر ممکن خواهند بود. به مجرد این که اصل روز – سال اِعمال شود زمان بطور قابل توجه و دقیقی با وقایع تطابق می کند که این اگر زمان پیشگوئی ها با معنی تحت اللفظی کلمه ترجمه و تفسیر شود، تحقق پیشگوئی ها محال خواهد بود.

سرانجام، عبارات غیر معمول و عجیب و غریب بکار برده شده برای تعیین این دورههای زمانی، بیانگر تعبیر سمبولیکی هستند. به عبارت دیگر، طرقی که بیانگر زمان در این نبوتها میباشند (برای مثال: ۲٫۳۰۰ شام و صبح، در دانیال ۸: ۱۴)، روشهایی متداول و معمول برای بیان زمان نیستند، و به ما نشان میدهد که دورههای زمانی بیان شده نمادین هستند و به معنای واقعی کلمه نیستند.

`به نبوت ۷۰ هفته دانیال باب ۹: ۲۴ تا ۲۷ نگاه کنید. ما میخوانیم که: «از زمان صدور فرمان بنای مجدد اورشلیم تا ظهور پیشوای برگزیده خدا» (دانیال ۹: ۲۵)، ۶۹ هفته واقعی، یا فقط یک سال و چهار ماه و یک هفته خواهد بود. نبوت به این صورت معنائی ندارد، آیا دارد؟ بهرحال، چه اتفاقی می افتد هنگامیکه ما قاعده روز – سال کتاب مقدس را بکار میبریم، و ۷۰ هفته به مفهوم ۴۹۰ سال میشود؟`