---
title:  شناسایی شاخ کوچک
date:  09/06/2020
---

برای قرنها،اصلاحطلبان پروتستان قدرت شاخ کوچک دانیال باب ۷ و ۸ را به عنوان کلیسا روم شناخته اند. چرا؟

`دانیال باب ۷: ۱ تا ۲۵ و ۸: ۱ تا ۱۳ را بخوانید. مشخصات مشترک شاخ کوچک در هر دو باب چیست؟ و چگونه آن را تعین هویت میکنیم؟`

هفت مشخصه مشترک بین شاخ کوچک دانیال باب ۷ و ۸ وجود دارد: ۱. هر دو به عنوان یک شاخ توصیف شدهاند؛ ۲. هر دو قدرتهای جفاکاری هستند (دانیال ۷: ۲۱، ۲۵؛ ۸: ۱۰، ۲۴)؛ ۳. هر دو از خود تمجید و تجلیل به عمل می آورند و سخنان کفرآمیز میگویند (دانیال ۷: ۸، ۲۰، ۲۵؛ ۸: ۱۰، ۱۱، ۲۵)؛ ۴. هر دو، قوم خدا را مورد هدف قرار میدهند (دانیال ۷: ۲۵، ۸: ۲۴)؛ ۵. جنبه هایی از اقدامات هر دو توسط زمان نبوی نشان داده شده است (دانیال ۷: ۲۵؛ ۸: ۱۳، ۱۴)؛ ۶. هر دو تا آخر زمان ادامه دارند (دانیال ۷: ۲۵، ۲۶؛ ۸: ۱۷، ۱۹)؛ و ۷. هر دو به دست قدرت خارق العاده آسمانی از بین میروند (دانیال ۷: ۱۱، ۲۶؛ ۸: ۲۵).

تاریخ، بابل را به عنوان نخستین پادشاهی (دانیال ۲: ۳۸)، و پارس – ماد را به عنوان دومین (دانیال ۸: ۲۰)، و یونان را به عنوان سومین (دانیال ۸: ۲۱) پادشاهی معرفی میکند. تاریخ بدون ابهام مشخص میکند که بعد از این امپراطوریهای جهان، حکومت روم می آید.

در دانیال باب ۲، آهن به عنوان نماد روم تا به انگشتان پا از مخلوط آهن با گِل استمرار پیدا میکند؛ بدین معنا که، تا زمان آخر ادامه خواهد داشت. شاخ کوچک دانیال باب ۷ از جانور چهارم بوجود می آید اما به عنوان بخشی از جانور چهارم باقی می ماند.

چه قدرتی از حکومت روم بیرون آمد و تاثیرات سیاسی – مذهبی خود را حداقل برای ۱۲۶۰ سال ادامه داده؟ (دانیال ۷: ۲۵) تنها یک قدرت منطبق با تاریخ و نبوت است و آن سیستم پاپ اعظم است. این سیستم از میان ده تبار بربری اروپا به قدرت رسید و سه تا از آنها را ریشه کن و سرنگون میکند (دانیال ۷: ۲۴). سیستم یا رژیم پاپ  از دیگران متفاوت بود (دانیال ۷: ۲۴)که نشانگر متمایز بودن او از سایر کشورها بود. رژیم پاپ بر ضد خدای متعال سخن میگوید (دانیال ۷: ۲۵)، و بوسیله غصب نقش مسیح و جایگزین کردن آن با پاپ حتی بر ضد فرمانروای لشکر آسمانی قیام کرده (دانیال ۸: ۱۱). پاپ پیش بینی جفای مقدسین برگزیده خدا را تحقق بخشید (دانیال ۷: ۲۵) و در طی دوران اصلاحات هنگامیکه پروتستانها قربانی میشدند آنقدر نیرومند شد که علیه لشکر آسمانی برخاست و بعضی از ستارگان را پایمال کرد (دانیال ۸: ۱۰). پاپ در پی  تغییر تمام قوانین و جشنهای مذهبی (دانیال ۷: ۲۵) بوسیله حذف فرمان دوم خداوند و تغییر روز سبت به یکشنبه بود.

`در دانیال باب ۲، ۷ و ۸ و بعد از یونان، یک قدرت ظهور میکند که تا پایان زمان وجود خواهد داشت. امروز چه قدرت دیگری به غیر از روم میتوانست در سطح پاپ باشد؟ مهم نیست که چقدر از نظر سیاسی نادرست است، از اینرو، چرااین تعلیم مهم از پیام های سه فرشته، جزء مهم حقیقت کنونی است؟`