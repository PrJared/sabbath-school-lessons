---
title:  تاریخگرایی و نبوت
date:  07/06/2020
---

شیوه بنیادینی که ادونتیست های روز هفتم برای مطالعه نبوت های کتاب مقدس بکار میبرد، تاریخگرایی یا مطالعه رویدادها بر اساس روند تاریخی نامیده میشود.این عقیده وجود دارد که بسیاری از نبوت های اصلی و مهم کتاب مقدس یک مسیر ناگسسته از تاریخ را از گذشته به حال و تا به آینده دنبال می کنند. این مشابه نحوه مطالعه تاریخ در مدرسه است. ما به این طریق عمل میکنیم، زیرا بدینگونه، خود کتاب مقدس این نبوت ها را برای ما تفسیر میکند.

`دانیال باب ۲: ۲۷ تا ۴۵ را بخوانید. کدام جنبه از رویای دانیال حاکی از تداوم بدون وقفه سلسله های قدرت در طول تاریخ است؟ از چه طریقی، خود کتاب مقدس به ما نشان میدهد که چگونه نبوت آخرالزمانی (پایان زمان) را تفسیر کنیم؟`

توجه داشته باشید که پادشاهی نبوکدنصر با نماد طلا شناخته میشود. بنابر این، دانیال بابل را به عنوان اولین پادشاهی معرفی میکند (دانیال ۲: ۳۸). سپس دانیال میگوید «بعد از تو، سلطنت دیگری روی کار خواهد آمد ... پس از آن سومین سلطنت که مانند آن برنز است، روی کار خواهد آمد» (دانیال ۲: ۳۹) و پس از آن چهارمین سلطنت است (دانیال ۲: ۴۰). این سلسله ها یکی پس از دیگری بدون هیچ فاصله زمانی و بهم پیوسته در خود مجسمه هم نشان داده شدهاند، هریک از پادشاهی ها در مجسمه بوسیله بخش بزرگی از بدن، از سر تا انگشتان پا نشان داده شده است. آنها بهم متصل هستند، دقیقاً همانطور که زمان و تاریخ بهم پیوند میخورند.

در دانیال باب ۷ و ۸، به جای تصویر مجسمه، از نمادهای جانوران خاص استفاده شده است، اما همان موضوع تعلیم داده میشود. به ما یک توالی پشت سر هم از سلسله های چهار پادشاهی زمینی داده میشود (دانیال ۸). آنها از دوران باستان شروع میشوند، در طول تاریخ ادامه می یابند و به حال میرسند و تا به آینده و زمان بازگشت دوباره مسیح و استقرار پادشاهی ابدی او بر روی زمین ادامه مییابند.

بنابراین، مجسمه دانیال باب ۲ و رویاهای پی در پی دانیال باب ۷ و ۸ بنیانی را برای تفسیر مورخان پروتستان از نبوت فراهم میسازند، که کلیسای ادونتیست روز هفتم هنوز به آن معتقد و وفادار است.

`یوحنا باب ۱۴: ۲۹ را بخوانید. عیسی چه میگوید که به درک ما از چگونگی عملکرد نبوت کمک میکند؟`

`ما امروز چه مزیت بزرگی ، با زندگی در زمانیکه بسیاری از حوادث تاریخی اتفاق افتادهاند داریم، که آن مزیت را فردی که در زمان بابل زندگی می کرده، نمیتوانسته داشته باشد؟`