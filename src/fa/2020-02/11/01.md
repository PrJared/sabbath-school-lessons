---
title:  کتاب مقدس و نبوت
date:  06/06/2020
---

### مطالعه این هفته
دانیال ۲: ۲۷ تا ۴۵؛ یوحنا ۱۴: ۲۹؛ اعداد ۱۴: ۳۴؛ دانیال ۷: ۱ تا ۲۵؛ دانیال ۸: ۱۴؛ اول قرنتیان ۱۰: ۱ تا ۱۳.

> <p>آیه حفظی</p>
> او به من گفت:« تا دو هزار و سیصد شام و صبح، آنگاه مَقْدَس تطهیر خواهد شد» (دانیال ۸: ۱۴).

نبوت کتاب مقدس برای نشان دادن هویت و رسالت ما بسیار حیاتی است. نبوت سازوکاری درونی و بیرونی را در تایید صحت کلام خدا مهیا ساخته است. عیسی گفت، «من همه چیز را از پیش به شما گفتم تا وقتی واقع میشود به من ایمان آورید» (یوحنا ۱۴: ۲۹ همچنین یوحنا ۱۳: ۱۹ را بخوانید). سوال اساسی در اینجا این است: چگونه ما نبوت را بدرستی تفسیر کنیم تا بدانیم که در واقع، چه زمانی نبوت به حقیقت می پیوندد؟

در جریان اصلاحات، اصلاح طلبان از روش تاریخگرایی تبعیت کردند. این روش همان روشی است که دانیال و یوحنا به عنوان کلید و روش تفسیر خود از آن استفاده کردند. روش تاریخگرایانه، نبوت را به عنوان فرآیند رو به جلو و مداوم تاریخ که از گذشته شروع میشود و به پادشاهی ابدی خدا ختم میشود، می بیند.

این هفته، ارکان تفسیر نبوی بر اساس رویدادهای تاریخی را بررسی خواهیم کرد. «باید در تاریخ تحقق نبوت را ببینیم و عملکردهای مشیت الهی در جنبشهای بزرگ اصلاح طلب را مطالعه کنیم، تا پیشرفت وقایع را برای آماده ساختن قوم ها بخاطر جنگ نهایی «نبرد عظیم» را بفهمیم. اِلن جی وایت، شهادتهایی برای کلیسا، جلد ۸، صفحه ۳۰۷.