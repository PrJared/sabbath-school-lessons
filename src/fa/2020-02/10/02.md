---
title:  داود، سلیمان، و پادشاهی
date:  31/05/2020
---

سلطنت داود و سلیمان دوران طلایی تاریخ اسراییل را بیان می کند. اما اگر داود و سلیمان همانطور که برخی ادعا کردهاند، وجود نداشتند چه میشد؟ اگر پادشاهی آنها به آن صورت که کتاب مقدس توصیف میکند پهناور و بزرگ نبوده، همانطور که برخی ادعا کردهاند، چه میشد؟ بدون داود،اورشلیم پایتخت قوم اسرائیل، نمیتوانست وجود داشته باشد (دوم سموئیل ۵: ۶ تا ۱۰). بدون وجود داود، هیچ معبدی نمیتوانست توسط سلیمان پسر او ساخته شود(اول پادشاهان ۸: ۱۷ تا ۲۰). و بالاخره، بدون وجود داود، بعدها مسیح نمیتوانست وجود داشته باشد، زیرا که مسیح موعود باید از طریق داود و نسل داود باشد (ارمیا ۲۳: ۵، ۶؛ مکاشفه ۲۲: ۱۶). تاریخ اسرائیل میتوانست نیاز به بازنویسی کامل داشته باشد. با این حال، این تاریخ همانگونه که در کتاب مقدس آمده است، دقیقاً چیزی است که به اسرائیل و کلیسای آن نقش و رسالت بی نظیری را میدهد.

`اول سموئیل باب ۱۷ را بخوانید. چگونه خداوند یک پیروزی قاطع را برای اسراییل در نظر میگیرد؟ از چه کسی برای فراهم آمدن این پیروزی استفاده میشود؟ در کجا این پیروزی رخ میدهد؟`

به شرح دقیق جغرافیایی خطوط نبرد که در اول سموئیل ۱۷: ۱ تا ۳ شرح داده شده توجه کنید. موقعیت مکانی «خربه قیافه»، دقیقاً در ناحیه ای از اردوگاه اسرائیل است که بر تپهای، همانگونه که در این فصل مشروح گردیده، واقع شده است. حفاریهای اخیر وجود یک شهر نظامی (پادگان) عظیم و مستحکم از دوران شائول و داود را نشان می دهند که مشرف به دره بوده است. دو دروازهٔ حفاری شده هم عصر هستند. از آنجا که بیشتر شهرهای اسرائیل باستان فقط یک دروازه داشتند، این ویژگی کمک میکند که محل شعریم (اول سموئیل ۱۷: ۵۲) شناسایی شود که در زبان عبری به معنای «دو دروازه» است.

اگر این موضوع درست باشد، پس ما برای اولین بار این شهرِ کتاب مقدسی را شناسایی میکنیم. در سال ۲۰۰۸ و ۲۰۱۳، دو کتیبه پیدا شدهاند که بسیاری معتقد هستند قدیمی ترین نوشتار عبری هستند که تاکنون کشف شدهاند. در کتیبه دوم نام اشبعل ذکر شده است (اول تواریخ ۹: ۳۹).

یک کتیبه یادبود در حفاریهای سال ۱۹۹۳، در شمال شهر تل دن[تل القاضی] کشف شد که توسط حزائیل شاه دمشق نوشته شده است، او در آن ظفر خویش بر «پادشاه اسراییل»  و پادشاه «اهل بیت داود»  را ثبت کرده است. این به همان طریقی است که سلسله داود در کتاب مقدس توصیف شده است، شواهد باستانی قویتری را به آن اضافه میکند که نشان میدهد داود در تاریخ موجودیت داشته است، همانطور که کتاب مقدس میگوید.

`در مورد دلایلی که برخی افراد برای واقعی نبودن وجود داود پادشاه دارند، فکر کنید، مفهوم آن برای ایمان ما چه میتواند باشد؟`