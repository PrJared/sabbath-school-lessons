---
title:  ایمان و تاریخ
date:  04/06/2020
---

ما در عزلت زندگی نمیکنیم. انتخابهای ما نه تنها بر خودمان بلکه بر دیگران نیز تاثیر میگذارد. به همین ترتیب، زندگی های بسیاری از امت خدا در عهد کهن، علاوه بر زندگی خودشان تاثیر بزرگی در آینده بسیاری داشته است. در عبرانیان باب ۱۱، که به فصل «ایمان»  نیز معروف است، بطور خلاصه تاثیر ایمان بسیاری از این قهرمانان کهن را مشاهده می کنیم.

**عبرانیان باب ۱۱: ۱ تا ۴۰ را بخوانید. چه درسهایی را از مطالعه زندگی این قهرمانان باستان می توانیم، یاد بگیریم؟**

`خنوخ`

`نوح`

`ابراهیم`

`ساره`

`یوسف`

`موسی`

`راحاب`

`سامسون`

ایمان صرفاًاعتقاد به چیزی یا شخصی نیست؛ بلکه عمل به آن عقیده است. این ایمان است که کار میکند؛ این همان چیزی است که به عنوان عدالت و راستی محسوب می شود.این اعمال ایمانی هستند که تاریخ را تغییر میدهند. هر یک از این اقدامات متکی بر اعتماد به کلام خداوند است.

هنگامیکه نوح کشتی را ساخت براساس ایمان عمل کرد و به جای تجربه و استدلال، به کلام خدا اعتماد کرد. از آنجاییکه هرگز بارانی در کار نبود، تجربه و دلایل نشان میدادند که آمدن سیل کاملاً بی معنا است. اما نوح از خداوند اطاعت کرد، و نسل بشر زنده ماند. اَبرام که پس از آن ابراهیم نامیده شد، ابراهیم شهر اور را در جنوب بین النهرین واقع شده و از مرفه ترین شهرهای آن دوران بود ترک میکند و از آن خارج میشود، بدون اینکه بداند که خدا او را به کجا میبرد. اما او تصمیم گرفت تا به کلام خدا با ایمان عمل کند. موسی عزم نمود تا شبانی شود که قوم خدا را بسوی سرزمین موعود رهبری کند، تا اینکه پادشاه تمامی مصر، بزرگترین امپراتوری زمان خود بشود. او به ندای خدای لایتناهی که از میان بوته آتش او را فرا میخواند، اعتماد کرد. راحاب تصمیم گرفت به روایات و حکایات نجات خداوند اعتماد کند، و دو جاسوس را پنهان کند و جزو دودمان عیسی شود. چقدر ما کم میدانیم که چگونه تصمیمات ما بر زندگی افراد بیشماری در نسل حاضر و آینده تاثیر خواهد گذاشت!

`چه تصمیمات مهمی پیش روی شماست؟ چگونه تصمیم میگیرید که چه کاری بکنید، و چرا؟`