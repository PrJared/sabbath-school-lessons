---
title:  دانیال، نبوکدنصر، و بابل
date:  02/06/2020
---

در ژوئن سال ۲۰۰۷، یک محقق از دانشگاه وین مشغول کار برروی پروژه ای در موزه انگلیس بود، در آن هنگام او لوحی از زمان نبوکدنصر پادشاه بابل پیدا کرد. او نام «نرجل شراصر»  یکی از مقامات بابل که در ارمیا باب ۳۹: ۳ ذکر شده است را برروی آن یافت. نرجل شراصر در زمره یکی از پادشاهان و مقامات است، که(به لطف باستان شناسی)از زمان دانیال و نبوکدنصر کشف شدهاند.

`دانیال باب ۱ و ۵ را بخوانید. چگونه اولین تصمیمات دانیال با اقدام خداوند در بکارگیری او به عنوان خادم و نبی خود مرتبط می باشد، تا بتواند در طول تاریخ، میلیون انسان را تحت تاثیر قرار دهد؟`

دانیال «تصمیم گرفت» (دانیال ۱: ۸) تا در مورد دعا و آنچه که میخورد به خداوند وفادار بماند. این عادتهای خوب که در دوران جوانی او شکل گرفتند، الگویی شد تا در دوران طولانی زندگیش به او قوت و قدرت ببخشد. نتیجه آن درک، خرد و تفکری روشن بود که از آسمان به او داده شده بود. نبوکدنصر و بلشصر این ویژگیهارا در او تشخیص دادند، بنابراین او به بالاترین مقام در پادشاهی ارتقا یافت. اما، شاید مهمتر از آن، این بود که او باعث تحول خود نبوکدنصر شد (دانیال ۴: ۳۴ تا ۳۷).

نبوکدنصر پسر نبوپلصر بود. آنها همه با هم یک شهر باشکوه و بی نظیر در دنیای باستان بنا کردند(دانیال ۴: ۳۰). بابل شهر بزرگی بود با بیش از ۳۰۰ معبد، یک کاخ مجلل، که با دیوارهای قطور ٣۶۵ و ۶۷۰ سانتیمتری مستحکم و مرتفع احاطه شده بود. دیوارها دارای هشت دروازه اصلی بودند، که همه آنها به نام خدایان مهم بابل نامگذاری شده بودند. معروفترین آنها دروازه ایشتار هست که توسط آلمانیها کشف شده و در موزه پرگاموم برلین احیا و ترمیم شده است.

در دانیال باب ۷: ۴، بابل به عنوان شیری با بالهای عقاب توصیف شده است. در پردازش آن، راه منتهی به دروازه ایشتار با تمثال های ۱۲۰ شیر به تصویر کشیده شده است. همچنین تمثالی از یک شیر عظیم که بر مردی چنگ انداخته در حین کاوشگریها پیدا شده و هنوز تا امروز در بیرون شهر قرار دارد. همه اینها شهادت خوبی برای مناسب بودن شیر به عنوان نمادی از عظمت بابل است. بدین وسیله تاریخ کتاب مقدسی و پیغام نبوی آن تایید میشوند.

`دانیال باب ۱: ۸ میگوید «دانیال تصمیم گرفت» . این به چه معنا است؟ برخی از مواردی که شما «تصمیم گرفته اید» درمورد اینکه کاری را انجام بدهید یا نه، چه هستند؟`