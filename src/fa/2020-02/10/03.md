---
title:  اشعیا، حزقیا، و سنحاریب
date:  01/06/2020
---

`اشعیا باب ۳۶: ۱ تا ۳ و اشعیا باب ۳۷: ۱۴ تا ۳۸ را بخوانید. در این شرح حال از مبارزات گسترده آشوریان علیه یهودا، خدا چگونه قوم خود را نجات میدهد؟`

در سال ۷۰۱ قبل از میلاد، سنحاریب نبرد خود را علیه یهودا شروع کرد. این موضوع در کتاب مقدس ثبت شده است. این واقعه توسط خود سنحاریب نیز به چندین روش نوشته شده است. وی در سالنامه وقایع تاریخی که در پایتخت شهر نینوا کشف شده است، در ستایش از خود میگوید «چهل و شش شهر از شهرهای حزقیا با دیوارهای مستحکم و روستاهای کوچک بیشماری را در همسایگی آنان محاصره و فتح کردم» . در کاخ سنحاریب در نینوا، او پیروزی خود بر شهر یهودا لاکیش را با پوشاندن دیوارهای اتاق مرکزی کاخ با تصاویر منظره محاصره و نبرد خود بر علیه شهر جشن گرفت.

کاوشهای اخیر در لاکیش از آواره های گسترده به جا مانده از این شهر پس از به آتش کشیده شدن توسط سنحاریب پرده برداشته است. اما اورشلیم به طرز معجزه آسایی نجات پیدا کرده است. سنحاریب فقط قادر است در مورد این پیروزی به خود ببالد: «در مورد حزقیای یهودا، من او را مانند پرنده ای در قفس در شهر خودش اسیر کردم» . هیچ توضیحی در مورد تخریب اورشلیم، و شرح حالی از به اسارت گرفتن بردگان وجود ندارد.

این حقیقت وجود دارد که اورشلیم در محاصر بوده است، اما در کتاب مقدس آمده است که محاصره فقط یک روز طول میکشد، زیرا فرشته خدا اورشلیم را نجات میدهد. همانطور که اشعیا پیش بینی کرده بود، خداوند دربارهٔ پادشاه آشور چنين میگويد: «او به این شهر داخل نخواهد شد و حتّی یک تیر هم به طرف آن نخواهد انداخت. هیچ سرباز مسلّحی به شهر نزدیک نخواهد شد و برای محاصره آن، سنگری در اطراف آن ساخته نخواهد شد. او بدون آنکه وارد شهر شود، از همان راهی که آمده بود برخواهد گشت. بهخاطر حرمت خودم و به خاطر قولی که به خادم خود داوود دادهام، از این شهر دفاع و از آن محافظت خواهم کرد» (اشعیا ۳۷: ۳۳ تا ۳۵).

جالب است که فقط شهر لاکیش به صورت نقاشی برجسته در نینوا، پایتخت آشور به تصویر کشیده شده است. تصویر اورشلیم برروی دیوارهای قصر یافت نمیشود. سنحاریب فقط با تعریف از پیروزی خود بر لاکیش میتواند بر خود ببالد. صحنه نبرد بین خدای آسمان و خدایان آشوریان در نجات قوم او نشان داده میشود. او اعمال تجاوزگران آشوریان را می بیند. او دعاهای حزقیا را میشنود. و خدا در تاریخ عمل می کند.

`چگونه میتوانید به یاد داشته باشد که خدایی که در آن زمان به طور معجزه آسایی اسرائیل را نجات داد، همان خدایی است که امروز دعای شما را میشنود، و به آن تکیه و اعتماد کنید؟`