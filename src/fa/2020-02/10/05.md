---
title:  عیسای تاریخی
date:  03/06/2020
---

`متی باب ۲۶: ۵۷ تا ۶۷؛ یوحنا ۱۱: ۴۵ تا ۵۳؛ یوحنا ۱۸: ۲۹ تا ۳۱ را بخوانید. قیافا چه کسی بود، و چه نقشی در مرگ مسیح داشت؟ پیلاطوس چه کسی بود، و چگونه تصمیم وی برای شورای عالی یهود در رسیدن به اهدافشان پر اهمیت بود؟`

قیافا کاهن اعظم و محرک توطئه مرگ عیسی بود. وجود او همچنین بوسیله جوزف، تاریخ نویس یهودی از جانب رومیان گزارش شده است. علاوه بر این، وی همچنین به یوسف که به او هم قیافا کاهن اعظم گفته میشد و جاناتان پسر آنانوس کاهن اعظم سابق به عنوان جانشین او اشاره میکند . Josephus Complete Works (Grand Rapids، میشگان: انتشارات کرگل، ۱۹۶۹)، جلد ۱۸، فصل ۴، صفحه ۳۸۱.

در سال ۱۹۹۰، یک آرامگاه خانوادگی در جنوب اورشلیم کشف شد که حاوی دوازده تابوت یا جعبه استخوان بود. تاریخ سکه ها و ظروف سفالی مقبره تا اواسط قرن اول بعد از میلاد تخمین زده شده است. بیشترین تزیینات تابوتها، همراه با چندین مجموعه استخوان در آن، حاوی اسم «یوسف پسر قیافا»  می باشد. بسیاری از محققان معتقد هستند که این مقبره و تابوت استخوان قیافا بوده ، کاهن اعظمی که مستقیماً در مرگ مسیح دخیل بوده است.

در سال ۱۹۶۱، کتیبه ای به نام پیلاطس، بخشدار یهودا در زمان امپراطوری تیبریوس، برروی سنگی در تئاتر مارتیما سزار پیدا شد.

بنابراین، در هر دو مورد، برخی از چهره های اصلی پیرامون مرگ مسیح بوسیله تاریخ تایید شدهاند.

همچنین مورخان سکولار دو قرن اول از عیسی ناصری سخن گفته اند. تاسیتیوس، مورخ رومی در مورد مسیح و به صلیب کشیدن او توسط پونتیوس پیلاطس در زمان سلطنت تیبریوس و مسیحیان اولیه مینویسد. پلینی جوان، فرماندار رومی، بین سالهای ۱۱۲ و ۱۱۳ بعد از میلاد به امپراتور تراجان مینویسد و از او میخواهد  که چگونه باید با مسیحیان رفتار کند. او از آنها به عنوان سرودخوانانی تعریف می کند که قبل از طلوع گرد آمدهاند.

این اکتشافات باستان شناسی و منابع تاریخی یک چارچوب اضافه و غیر کتاب مقدسی را برای اثبات وجود مسیح، کسیکه ۵۰ سال بعد از مرگش عبادت می شده را فراهم میکنند. خود انجیلها مهمترین منابع اصلی درباره مسیح هستند، و ما باید آنها را به دقت مطالعه کنیم تا در مورد عیسی و زندگی او بیشتر بدانیم.

`اگرچه داشتن شواهد باستان شناسی که ایمان ما را تقویت میکنند، همیشه خوب است، چرا باید یاد بگیریم که اساس ایمان خود را بر روی این چیزها قرار ندهیم، با اینکه ممکن است تا اندازه ای در برخی از موارد مفید باشند؟`