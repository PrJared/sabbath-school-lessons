---
title:  آفرینش، سقوط، و صلیب
date:  21/05/2020
---

کتاب مقدس پیوند ناگسستنی را بین آفرینش، سقوط انسان، و مسیح موعود، و رستگاری نهایی بوجود می آورد.این وقایع بزرگ اساس موضوع تاریخ نجاتِ نسل بشر میشوند.

`پیدایش باب ۱: ۳۱، پیدایش باب ۲: ۱۵ تا ۱۷، و پیدایش باب ۳: ۱ تا ۷ را بخوانید. چه اتفاقی برای آفرینش کامل و عالی خداوند می افتد؟`

خدا آفرینش خود را «بسیار نیکو»  اعلام میکند(پیدایش ۱: ۳۱). اکنون خلقت خداوند کامل شده بود... و باغ عدن روی زمین شکوفا شده بود. آدم و حوا اختیار کامل برای دسترسی به درخت حیات داشتند. هیچ لکه ای از گناه و سایه مرگ، به آفرینش نیکوی خداوند آسیب نرسانده بود . اِلن جی وایت، انبیا و مشایخ، صفحه ۴۷. خداوند به آدم و حوا هشدار داده بود که اگر از درخت ممنوعه بخورند، مطمئناً خواهند مرد(پیدایش ۲: ۱۵ تا ۱۷). ابلیس سخن خود را با یک سوال آغاز کرد و سپس کاملاً در ضدیت با فرمان خداوند ، گفت: «به یقین نخواهید مرد» (پیدایش ۳: ۴). شیطان به حوا وعده دانش عظیمی را داد و اینکه او خواهد توانست مانند خدا شود. بدیهی است که حوا حرف او را باور کرد.

`چگونه پولس اظهارات خداوند در پیدایش باب ۲: ۱۵ تا ۱۷ را تایید میکند؟ رومیان ۵: ۱۲ و رومیان ۶: ۲۳ را بخوانید. چگونه این تعالیم با تحول و سیر تکاملی خداشناسی ارتباط دارد؟`

ما میتوانیم در کتاب مقدس ببینیم که نویسندگان بعدی، گفته های نویسندگان قبلی کتاب مقدس را تایید کرده و اطلاعات بیشتر و کاملتری را در مورد آن دادهاند. در رومیان ۵ تا ۸ پولس درمورد گناه و مزیت رستگاری مینویسد: «پس، همانگونه که گناه به واسطۀ یک انسان وارد جهان شد، و به واسطۀ گناه، مرگ آمد، و بدینسان مرگ دامنگیر همۀ آدمیان گردید، از آنجا که همه گناه کردند» (رومیان ۵: ۱۲). لیکن یک دیدگاه تکاملی (نظریه تکامل تدریجی) میتواند میلیون ها سال قبل از بشریت، مرگ را به نمایش بگذارد. این نظریه پیامدهای جدی برای تعلیم کتاب مقدس در مورد منشاء گناه دارد، یعنی مرگ نیابتی مسیح از جانب ما برروی صلیب و نقشه نجات. اگر مرگ ارتباطی با گناه نداشت، سپس مزد گناه مرگ نبود(رومیان ۶: ۲۳)، دلیلی نداشت که عیسی برروی صلیب به خاطر گناهان ما جان خود را واگذار کند. بدینسان، آفرینش، سقوط انسان، و صلیب بطور جدا ناپذیری بهم مرتبط هستند. سرنوشت اولین آدم با آخرین آدم بهم گره خورده است (اول قرنتیان ۱۵: ۴۵، ۴۷). اعتقاد به نظریه تکامل داروین، حتی اگر برخی از اهداف خداوند وارد این فرآیند شده باشد، میتواند پایه و اساس مسیحیت را از بین ببرد.