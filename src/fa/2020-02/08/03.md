---
title:  روزهای آفرینش
date:  18/05/2020
---

در سالهای اخیر این گونه باب شده که به هفته خلقت به عنوان مسئله ای غیر واقعی، استعاره، یک حکایت، یا حتی یک افسانه نگاه کرده شود. این در پی نظریه تکامل بوجود آمده، که از مدتها پیش برای توضیح فرایند پیشرفت و توسعه حیات در سیاره زمین فرض شدهاست.

کتاب مقدس در این باره چه تعلیمی دارد؟ چرا «روزهای»  آفرینش در پیدایش باب ۱ باید به عنوان امری واقعی و نه مجازی تلقی شود؟

`پیدایش باب ۱: ۳ تا ۵ و خروج باب ۲۰: ۸ تا ۱۱ را بخوانید. از اصطلاح «روز»  چگونه در این آیات استفاده شده است؟`

کلمه عبری yom، یا «روز» بطور مستمر در سراسر روایت آفرینش برای «روز واقعی» بکار برده شده است. هیچ چیز در حکایت آفرینش کتاب پیدایش، حاکی از اینکه منظور چیز دیگری به جز یک روز واقعی بوده، نیست، همانطور  که امروز یک تک روز را می فهمیم. در حقیقت برخی از پژوهشگرانی که معتقد نیستند روزها واقعی بوده اند، با این وجود، اعتراف می کنند که قصد نویسنده این بوده که روزهای واقعی را به تصویر بکشند.

جالب است که خود خدا این نام(روز) را به عنوان اولین واحد زمان مشخص کرده است (پیدایش ۱:۵). Yom، یا روز، توسط این واژگان تعریف شده اند  «خدا روشنایی را روز و تاریكی را شب نام گذاشت. شب گذشت و صبح فرا رسید، این بود روز اول».«خدا فلک را آسمان نامید. شب گذشت و صبح فرا رسید، این بود روز دوم»(پیدایش ۱: ۵، ۸، غیره). این اصطلاح مفرد بکار برده میشود نه مرکب(جمع)، به مفهوم یک روز مجزا.

بنابراین، هفت روز آفرینش باید به عنوان یک واحد کامل زمان درک شود که توسط عدداصلی echad (اول) که به دنبال آن اعداد ترتیبی (دوم، سوم، چهارم، و غیره) می آیند، نشان داده شده اند. این الگو نشانگر توالی پشت سرهم روزها است، که در روز هفتم به نقطه کمال خود میرسد. هیچ نشانه ای در هنگام استفاده اصطلاحات و یا در خود حکایت وجود ندارد که فاصله ای بین این روزها وجود داشته باشد. در واقع هفت روز آفرینش، همانند هفت روز است که ما امروز آن را به حساب می آوریم.

همچنین، ماهیت واقعی روز وقتی درک شد که خدا با انگشت خود فرمان چهارم را نوشت، و این نشان میدهد که مبنای سبت روز هفتم، بر توالی هفت روز واقعی هفته آفرینش استوار است.

`آفرینش کتاب پیدایش تنها آفرینش حیات در کتاب مقدس نیست. همچنین در زمان بازگشت دوباره مسیح برروی زمین آفرینش دوباره(حیاتی نو) خواهد بود، هنگامیکه خداوند «در یک چشم بهم زدن» با صدای شیپور آخر، مردگان را برای حیاتی فناناپذیر زنده خواهد کرد (اول قرنتیان ۱۵: ۵۲). اگر خدا میتواند اینکار را در یک لحظه در خلقت دوباره انجام دهد، چرا نخستین خلقت او میتوانسته میلیاردها سال به طول بیانجامد، همانطور که تئوری تکامل تدریجی تعلیم میدهد؟`