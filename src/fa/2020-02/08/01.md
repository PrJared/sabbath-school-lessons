---
title:  'آفرینش: پیدایش به عنوان بنیان و شالوده، بخش اول'
date:  16/05/2020
---

### مطالعه این هفته
یوحنا ۱: ۱ تا ۳؛ پیدایش ۱: ۳ تا ۵؛ خروج ۲۰: ۸ تا ۱۱؛ مکاشفه ۱۴: ۷؛ متی ۱۹: ۳ تا ۶؛ رومیان ۵: ۱۲.

> <p>آیه حفظی</p>
> «در ازل کلمه بود. کلمه با خدا بود و کلمه خود خدا بود.از ازل کلمه با خدا بود. همه چیز به وسیلة او هستی یافت و بدون او چیزی آفریده نشد. حیات از او به وجود آمد و آن حیات نور آدمیان بود. نور در تاریکی میتابد و تاریکی هرگز بر آن چیره نشده است» (یوحنا ۱: ۱ تا ۴).

فصل های آغازین کتاب پیدایش برای مابقی کلام نقش محوری ایفا می کنند. مرجع تعالیم اصلی یا اصول عقاید کتاب مقدس در این فصول قرار دارند.

در اینجا ما ماهیت کار الوهیت پدر، پسر (یوحنا ۱: ۱ تا ۳؛ عبرانیان ۱: ۱، ۲)، و روح القدس (پیدایش ۱: ۲) را می بینیم که با هماهنگی هم جهان و هر آنچه که در آن هست را می آفرینند، که این کار در خلقت بشر (پیدایش ۱: ۲۶ تا ۲۸) به اوج خود میرسد. پیدایش همچنین ما را با سبت (پیدایش ۲: ۱ تا ۳)، منشا شریر (پیدایش ۳: ۱۵)، مسیح و نقشه نجات (پیدایش ۳: ۱۵)، سیل فراگیر کل جهان (پیدایش ۶ – ۹)، عهد و پیمان (پیدایش ۱: ۲۸؛ ۲: ۲، ۳، ۱۵ تا ۱۷؛ ۹: ۹ تا ۱۷؛ پیدایش ۱۵)، پراکندگی زبانها و مردم (پیدایش ۱۰ و ۱۱)، و تبارشناسی در چارچوب تاریخ کتاب مقدسی از آفرینش تا ابراهیم (پیدایش ۵ و ۱۱) آشنا میکند. سرانجام، قدرت کلام ناطق خداوند (پیدایش ۱: ۳؛ دوم تیموتائوس ۳: ۱۶؛ یوحنا ۱۷: ۱۷)، سرشت بشریت (پیدایش ۱: ۲۶ تا ۲۸)، شخصیت خداوند (متی ۱۰: ۲۹، ۳۰)، ازدواج بین مرد و زن ( پیدایش ۱: ۲۷، ۲۸؛ پیدایش ۲: ۱۸، ۲۱ تا ۲۵)، نظارت و سرپرستی بر زمین و منابع آن (پیدایش ۱: ۲۶؛ ۲: ۱۵، ۱۹)، و امید وعده خلقت نو (اشعیا ۶۵: ۱۷، ۶۶: ۲۲؛ مکاشفه ۲۱: ۱) همه اینها براساس فصلهای آغازین کتاب پیدایش هستند که ما در این هفته آنها را مطالعه خواهیم کرد.

درس این هفته را مطالعه کنید تا برای روز سبت در ۳ خرداد - ۲۳ May  آماده شوید.