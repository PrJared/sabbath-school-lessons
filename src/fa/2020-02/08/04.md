---
title:  سبت و آفرینش
date:  19/05/2020
---

امروزه سبت روز هفتم در جوامع سکولار و مذهبی مورد تهاجم شدیدی قرار دارد. این واقعیت را میتوان در موارد زیر مشاهده کرد: در برنامه های کاری شرکتها در جهان؛ و در تلاش برای تغییر دادن تقویم در بسیاری از کشورهای اروپایی که دوشنبه را به عنوان اولین روز هفته و یکشنبه را به عنوان روز هفتم معرفی کنند؛ و در خطابه های اخیر پاپ در مورد تغییرات آب و هوا که سبت روز هفتم را «سبت یهودی» می نامد و جهان را ترغیب میکند تا یک روز استراحت برای کاهش گرمای زمین داشته باشند( پاپ فرانسیس، لاوداتو سی، شهر واتیکان: انتشارات واتیکان، ۲۰۱۵، صفحات ۱۷۲، ۱۷۳).

`پیدایش باب ۲: ۱ تا ۳، خروج ۲۰: ۸ تا ۱۱، مرقس باب ۲: ۲۷، و مکاشفه ۱۴: ۷ را بخوانید. چگونه درک هفته آفرینش مرتبط با فرمان چهارم است؟ چگونه با پیام سه فرشته ارتباط پیدا میکند؟`

کتاب مقدس میگوید: «خداوند در روز هفتم كار آفرینش را تمام كرد و از آن دست كشید» (پیدایش ۲: ۲).  «پس از استراحت در روز هفتم، خدا آن روز را تقدیس کرد، یا آن را به عنوان یک روز استراحت برای انسان معین کرد». اِلن جی وایت، مشایخ وانبیا ، صفحه ۴۷. به همین دلیل است که عیسی می فرماید: «سبت برای انسان به وجود آمد، نه انسان برای سبت» (مرقس ۲: ۲۷). عیسی میتوانست این جمله معتبر مقتدرانه را بیان کند زیرا که او سبت را به عنوان نشانه پیمان ابدی خدا با مردمش قرار داد یا خلق کرد. سبت فقط برای مردم یهود نبود، بلکه برای تمام بشریت بود.

پیدایش به سه موضوع که مسیح بعد از خلق روز سبت انجام داد، اشاره میکند. اول، او «استراحت کرد» (پیدایش ۲: ۲)، به ما یک نمونه الهی از تمایل او برای استراحت به همراه ما را میدهد. دوم، او روز هفتم را «برکت داد» (پیدایش ۲: ۳). در حکایت آفرینش، حیوانات برکت داده میشوند (پیدایش ۱: ۲۲)، و آدم و حوا برکت داده میشوند (پیدایش ۱: ۲۸)، اما تنها روز هفتم است که بطور خاص برکت داده میشود. سوم، خدا «آن را تقدیس کرد» (پیدایش ۲: ۳) یا «آن را مقدس ساخت».

هیچ روز دیگری در کتاب مقدس نیست که این سه لقب را دریافت کرده باشد. هرچند، این سه اقدام در فرمان چهارم تکرار میشود، زمانیکه خدا با انگشت خود مینویسد و به آفرینش به عنوان بنیادی برای روز سبت اشاره میکند(خروج ۲۰: ۱۱).

`مقایسه مکاشفه باب ۱۴: ۷ با خروج باب ۲۰ : ۱۱ نشان میدهد فرمان سبت باید به عنوان مبنایی برای پرستش خالق باشد. چگونه این ارتباط مستقیم با سبت مرتبط به اتفاقات زمان آخر میشود؟`