---
title:  آفرینش و ازدواج
date:  20/05/2020
---

دهه گذشته، شاهد تغییرات شگرفی در نحوه تعریف جامعه و دولت ها از ازدواج بوده است. بسیاری از ملل جهان ازدواجهای همجنسگران را تایید کردهاند، قوانین قبلی که حامی ساختار خانوادگی که متشکل از یک مرد و یک زن بودند، کلاً دگرگون شدهاند. این از بسیاری جهات تحولات بی سابقهای است، و سؤالات جدیدی را درباره نهاد ازدواج، رابطه کلیسا و دولت، و همچنین حرمت ازدواج و خانواده مطابق آنچه که کتاب مقدس تعریف کرده، بوجود آورده است.

`پیدایش باب ۱: ۲۶ تا ۲۸؛ و پیدایش ۲: ۱۸، ۲۱ تا ۲۴ را بخوانید. این متون چه چیزی را در مورد آرمان و خواست خداوند برای ازدواج به ما می آموزد؟`

در روز ششم، خداوند به نقطه اوج آفرینش یعنی خلقت بشریت رسید. جالب است که از کلمه مرکب [جمع] برای خدا در پیدایش باب ۱: ۲۶ استفاده شده است: «اینک انسان را بسازیم. ایشان مثل ما و شیبه ما باشد». همه شخصیت های ربوبیتِ تثلیث در یک رابطه محبت آمیز و مهربانانه با یکدیگر، اکنون بر روی زمین نهاد الهی رابطه انسانی یعنی ازدواج را خلق می کنند.

«پس خدا انسان را شبیه خود آفرید. ایشان را زن و مرد آفرید» (پیدایش ۱: ۲۷). آدم اظهار میدارد: «این مانند خود من است. استخوانی از استخوانهایم و قسمتی از بدنم. نام او نساء است، زیرا از انسان گرفته شد» (پیدایش ۲: ۲۳). و آدم نام او را «زن»  گذاشت. «به همین دلیل مرد پدر و مادر خود را ترک میكند و با زن خود زندگی میكند و هر دو یک تن میشوند» (پیدایش ۲: ۲۴).

کتاب مقدس بطور روشن تصریح میکند که این رابطه باید میان یک مرد و زن باشد که سرچشمه خود آنان از پدر و مادرشان بود که همچنین مرد و زن هستند. این عقیده در فرمانی که به اولین والدین روی زمین داده شد بیشتر روشن شده است: آنها را بركت داد و فرمود: «بارور و كثیر شوید» (پیدایش ۱: ۲۸). در فرمان پنجم، فرزندان (اولاد) باید به پدر و مادرشان احترام بگذارند (خروج ۲۰: ۱۲). این خویشاوندی نمیتواند به جز مشارکت دو جنس مخالف بوجود آید.

`سخنان عیسی را در متی باب ۱۹: ۳ تا ۶ بخوانید. او در ارتباط با ماهیت و حرمت ازدواج به ما چه می آموزد؟ با توجه به سخنان عیسی، و در حالیکه ما هرگز عشق خدا به همه بشریت را فراموش نمی کنیم با اینکه همه ما گناهکار هستیم، چگونه باید موضع محکم و وفادارانه ای را نسبت به اصول کتاب مقدسی ازدواج داشته باشیم؟`