---
title:  در آغاز ...
date:  17/05/2020
---

`پیدایش باب ۱: ۱ را بخوانید. چه حقایق بزرگی در اینجا برملا میشوند؟`

کتاب مقدس با کلماتی متعالی و  و پر محتوا آغاز میشود، کلمات ساده هستند اما همزمان اگر با دقت مطالعه و بررسی شوند از عمقی بیکران برخوردار میباشند. در حقیقت، بزرگترین سؤالات فلسفلی درمورد اینکه ما چه کسی هستیم و چرا اینجا هستیم، و چگونه به اینجا رسیدیم، توسط اولین جمله کتاب مقدس پاسخ داده میشود.

ما وجود داریم زیرا خداوند ما را در زمان مشخصی در گذشته خلق کرد. ما از هیچ تکامل نیافتیم؛ یا بطور تصادفی و بدون هیچ هدف غایی و بدون یک مسیر برنامه ریزی شده، آنگونه که اکنون بسیاری از الگوهای علمی معاصر درمورد اصلیت و منشاء ما تعلیم میدهند، به وجود نیامده ایم. تکامل داروینی از هر نظر با کتاب مقدس در تناقض است و تلاش برخی برای نشان دادن هماهنگی آن با کتاب مقدس منجر به سبک مغز جلوه دادن مسیحیان میشود.

همچنین ما توسط خدا در یک مرحله خاص از زمان آفریده شده ایم: «در ابتدا». این مطلب حاکی از این است که خداوند قبل از خلقت این «ابتدا» وجود داشته است. بدین معنی که خدا پیش از این که زمان خلق شود و در چرخه روزانه «شب و صبح»  و ماه ها و سالها متجلی گردد، همه اینها با ارتباط جهان به خورشید و ماه مشخص شده است. این شروع مطلق توسط آیات دیگر کتاب مقدس منعکس و حمایت میشوند، که بطور مستمر ماهیت و منظور و  کار خلاقانه خدا را مجدداً تایید می کنند( یوحنا ۱: ۱ تا ۳).

`یوحنا ۱: ۱ تا ۳ و عبرانیان ۱: ۱، ۲ را بخوانید. چه کسی عامل خلقت بود؟ به مفهوم این مسئله که، او همچنین برروی صلیب مرد، بیاندیشید.`

کتاب مقدس تعلیم میدهد که عیسی عامل خلقت بود. کتاب مقدس می گوید که«هر چه هست، بوسیله او آفریده شده و چیزی نیست که آن را نیافریده باشد» (یوحنا ۱: ۳). از طریق عیسی «او همه عالم هستی را آفریده است» (عبرانیان ۱: ۱، ۲). زیرا که مسیح از آغاز مبداء همه چیز بوده است، ما میتوانیم امیدوار باشیم که در پایان جهان او کاری را که از آغاز شروع کرده کامل خواهد کرد، زیرا که او «الف و یاء»  (مکاشفه ۱: ۸) و «ابتدا و انتها» می باشد (مکاشفه ۲۲: ۱۳).

`چه فرقی می کند که بدانید توسط خدا آفریده شده اید؟ تصور کنید اگر این باور را نداشتید، چقدر دیدگاه شما از خودتان و دیگران متفاوت می بود، و چرا؟`