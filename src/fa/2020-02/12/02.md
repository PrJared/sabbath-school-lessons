---
title:  دلایل احتمالی برای تناقضات آشکار
date:  14/06/2020
---

`دوم تیموتائوس ۲: ۱۰ تا ۱۵ را بخوانید. پولس به تیموتائوس توصیه میکند که کوشش کند تا «پیام حقیقت را به درستی تعلیم دهد» . چه پیام مهمی در اینجا به ما داده میشود؟`

هیج شاگرد اندیشمند و صادقِ کتاب مقدس این حقیقت را انکار نمی کند که مطالبی در کتاب مقدس وجود دارند که درک و فهم آنان دشوار هستند. این وضعیت نباید ما را آشفته و پریشان کند. در حقیقت، به یک معنا آن عبارات دشوار را باید انتظار داشت. از این گذشته، ما موجودات ناقص و فانی هستیم، و هیچ انسانی آگاهی و علم کاملی از تمام جنبه های یادگیری ندارد، چه رسد به مسائل الهی. از اینرو، وقتی انسان فانی و ناآگاه سعی در فهم حکمت خدای ابدی کتاب مقدس داشته باشد، این مسئله آسان نخواهد بود. اگرچه، چنین دشواری در درک تعالیم کتاب مقدسی، به هیچوجه صحت آنچه را که کتاب مقدس تصدیق میکند، بی اعتبار نمی سازد.

کسانیکه تعالیم کتاب مقدس را در مورد الهام و وحی الهی  رد می کنند، اغلب مطالب دشوار را جزو تناقضات و اشتباهات کتاب مقدس اعلام می کنند. از آنجاییکه برای آنها کتاب مقدس کم و بیش یک کتاب انسانی است، آنها معتقدند که کتاب مقدس باید حاوی اشتباهات و نواقصی باشد. با چنین طرز فکری، اغلب تلاش جدی برای یافتن توضیحی صورت نمی گیرد، تا وحدت و اعتبار کتاب مقدس را مورد توجه قرار دهد که از الهام الهی آن ناشی میشود. به عنوان مثال افرادی که صفحات اول کتاب مقدس، روایت آفرینش را به زیر سوال می برند، ممکن است خیلی سریع به سمت شک و تردید و عدم اطمینان نسبت به بخشهای دیگر کتاب مقدس گرایش پیدا کنند.

برخی اختلافات در کتاب مقدس ممکن است به دلیل اشتباهات جزیی تکثیر کنندگان یا مترجمان باشد. خانم اِلن جی وایت اظهار میدارد: برخی با نگاه عاقل اندر سفیه ما را می بینندو می گویند، فکر نمی کنید ممکن است در نسخه برداری خطایی رخ داده و یا مترجمان اشتباه کرده باشند؟  همه اینها احتمالات است، و ذهنی که نازک بین است با اتکا بر این احتمالات دچار شک و تردید میشود و به گمراهی می افتد و یا احتمالاً به همان اندازه آماده است تا در برابر اسرار کلام الهام بخش خداوند دچار لغزش شود، زیرا که ذهنهای ضعیف نمی توانند اهداف خداوند را تشخیص دهند. بله، آنها براحتی در برابر حقایق سادهای که ذهن عوام خواهد پذیرفت، و الهی بودن آنرا در می یابد به لغزش می افتند، سخنان خدا ساده، زیبا، پر معنا و سرشار از برکت است. همه این خطایا برای روح مشکلی ایجاد نمی کند و یا باعث لغزش آن نمیشود، و از ساده ترین حقیقت آشکار، دشواری پدید نمی آید . پیامهای برگزیده، جلد اول، صفحه ۱۶.

`چرا اینقدر مهم است که با روحیه ای فروتن و مطیع به کتاب مقدس نزدیک شویم؟`