---
title:  اندیشه هایی فراتر
date:  19/06/2020
---

بخوانید، اِلن جی وایت، «با شک و تردید چه کنیم؟» ، صفحات ۱۰۵ تا ۱۱۳ در گامهایی بسوی مسیح. و بخوانید، بخش ۸ در مقاله «روشهای مطالعه کتاب مقدس» که در لینک زیر یافت می شود:

http://www.adventistbiblicalresearch.org/materials/bible-interpretation-hermeneutics/methods-bible-study.

در کتاب مقدس اسرار بسیاری وجود دارد که نوع بشر از درک آن عاجز است و مفهوم آنها عمیق تر از آن هستند که بشود آنها را کاملاً توضیح داد. به همین دلیل ما نیاز به یک ذهن بی آلایش و ساده داریم، و باید تمایل داشته باشیم تا با دعا از کتاب مقدس تعلیم بگیریم. ایمان به کتاب مقدس اجازه میدهد تا متن کتاب مقدس - حتی اگر معنای آن بر ضد شرایط ما باشد – بگوید، آنچه را که در واقع باید بگوید. ایمان به کتاب مقدس، باعث حرمت و ارج نهادن به متن آن میشود، به جای اینکه باعث تحریف آن بشود(بله، برخی واقعاً خود متون را تغییر می دهند) یا از معنای واقعی آن می گریزند.

«وقتی کلام خدا بدون حرمت به آن و دعا باز میشود؛ وقتی افکار و علایق بر روی خداوند بنا نشوند، یا با اراده او هماهنگ و سازگار نباشند، ذهن دچار ابهام و شک و تردید میشود؛ و در همان ابتدا مطالعه کتاب مقدس، شک و تردید تقویت میشود. دشمن کنترل افکار را به دست می گیرد، و او تعابیری را به ذهن پیشنهاد می کند که صحیح نیستند. هرگاه انسان در کلام خدا و عمل به دنبال هماهنگی با خدا نباشد، هرچند که آنها ممکن است بدانند که در قبال درک اشتباهشان از کتاب مقدس مسئول هستند، اعتماد به توضیحات آنان صحیح نیست. کسانیکه به هدف یافتن تضاد در کتاب مقدس به آن مراجعه می کنند، بینش روحانی ندارند. آنان با دیدگاه تحریف شده ای که دارند بسیاری از دلایل را به عنوان شک و تردید و بی اعتمادی در چیزهایی می بینند که در واقع بسیار ساده و آسان هستند». اِلن جی وایت، گامهایی به سوی مسیح، صفحات ۱۱۰ تا ۱۱۱.

**سؤالاتی برای بحث**

`۱. چرا نگرشهای مورد مطالعه این هفته ما نسبت به کتاب مقدس برای درک صحیح از کتاب مقدس اساسی هستند؟ به نظر شما چه نگرشهای دیگری نسبت به کتاب مقدس برای کمک به فهم بهتر آن وجود دارند که بسیار حیاتی هستند؟`

`۲. چرا نباید از یافتن مطالبی در کتاب مقدس که توضیح و درک آن سخت باشد، متعجب شویم؟ از این گذشته، چه مواردی از جهان طبیعی در برخی مواقع وجود دارند که درک آنها دشوار است؟ به عنوان مثال، تا به امروز، وجود آب (بلی آب!) پر از اسرار است.`

`۳. به عنوان یک ادونتیست، چگونه می توانیم سؤال لوقا باب ۲۳: ۴۳، جایی که ( براساس  بیشتر ترجمه ها) عیسی به دزد می گوید که در آن روز با او در بهشت خواهد بود، را پاسخ دهیم؟ روش صادقانه جواب به این موضوع چیست؟ به عنوان مثال، چگونه متونی مثل یوحنا ۲۰: ۱۷، جامعه ۹: ۵، و اول قرنتیان ۱۵: ۱۶ تا ۲۰ می توانند به ما کمک کنند تا مسئله مورد نظر در این سؤال را درک کنیم؟`