---
title:  با عبارات دشوار، با بی آلایشی برخورد کنید
date:  16/06/2020
---

`یعقوب ۴: ۶ تا ۱۰؛ دوم تواریخ ۷: ۱۴؛ صفنیا ۳: ۱۲ را بخوانید. چرا در هنگام تلاش برای رویاروئی با آیات مشکل کتاب مقدس فروتنی مهم است؟`

بسیاری از افراد به این بینش شگفت انگیز و فروتنانه رسیدهاند که آنها متکی بر کسی یا چیزی خارج از خودشان هستند. آنها فهمیده اند که آنها معیار همه چیز نیستند. این افراد به حقیقت بیش از نیازهای خودشان ارزش و اهمیت میدهند و می دانند که حقیقت آن چیزی نیست که آنها خودشان بوجود می آورند بلکه چیزی است که آنان با آن مواجه میشوند. شاید بزرگترین حقیقتی که این افراد درک میکنند، فقط اینست که آنان چقدر کم راجع به حقیقت می دانند. همانطور که پولس نوشت، آنچه آنها می دانند مثل «تصویر تیره و تار آیینه است» (اول قرنتیان ۱۳: ۱۲)

فواید این سادگی و بی ادعایی در تفکر متعدد است: خُلق و خوی تحقیق و بررسی فروتنانه اساس رشد دانش است زیرا آزادی را بوجود می آورد که خودبخود روحی تعلیم پذیر را منجر میشود. البته این بدین معنا نیست که افراد بی آلایش و ساده اغلب اشتباه می کنند و یا اینکه همیشه عقیده خود را تغییر داده و هرگز دارای یک عقیده محکم و راسخ نیستند. بلکه این بدان معناست که آنها مطیع حقیقت کتاب مقدس هستند. آنها از نواقص و محدویتهای دانش خود آگاه هستند و به همین دلیل قادر به رشد دانش و درک خود از کلام خدا هستند به گونه ای که فردی با افکار اندیشمندانه ، متکبر و مغرور قادر به فهم آن نیست.

« همه کسانیکه با ذهنی بی ادعا و پژوهشگر برای هدایت شدن به کلام خدا روی می آورند، و مصمم برای دانستن شرایط رستگاری هستند، خواهند دانست که کتاب مقدس چیست. اما کسانیکه کلام خدا را با داشتن روحی که از طرف خداوند تایید نمیشود، مورد تحقیق و بررسی قرار میدهند، واز نائل شدن به آن دور خواهند شد زیرا که از روح القدس بهره نگرفته اند. پروردگار با ذهنی که بی تفاوت و بی اشتیاق است سخن نخواهد گفت. او احکام خود را برروی کسانیکه تمایل به بی حرمتی و ناپاک کردن آن دارند، هدر و ضایع نمی کند. اما وسوسه کننده[شریر] هر ذهنی را که در برابر وسوسه های او تسلیم میشود، تعلیم میدهد و مایل است که از احکام مقدس خداوند هیچ تاثیرپذیری نداشته باشد.

« ما باید قلب خود را بی آلایش کنیم و با صداقت و تکریم در پی کلام حیات بخش باشیم؛ زیرا تنها ذهن ساده و متواضع می تواند نور را ببیند ». Advent Review and Sabbath Herald ، ۲۲ اوت ۱۹۰۷.

`چگونه توازون مناسب بین تواضع و یقین را برقرار می کنید؟ به عنوان مثال، چگونه به یک حمله پاسخ می دهید، شما که ادونتیست هستید چگونه میتوانید مطوئن باشید که عقیده شما در مورد سبت درست و صحیح است و تقریباً هر کس دیگری اشتباه میکند؟`