---
title:  عزم و صبر
date:  17/06/2020
---

`غلاطیان باب ۶: ۹ را بخوانید. در حالیکه پولس در اینجا درباره پایداری ما در نیکویی کردن به دیگران صحبت می کند، درست همان پایداری و رفتار هنگامیکه ما با سوالات سخت روبرو میشویم، لازم است. چرا عزم و صبر در حل سوالات سخت مهم است؟`

دستیابی به موفقیت واقعی همیشه مستلزم پایداری است. چیزی که ما خیلی راحت به دست می آوریم، غالباً برای ما ارزش و اعتبار کمی دارد.عبارت پیچیده و مشکل موجود در کتاب مقدس به ما این فرصت را میدهند تا ذهن خود را با عزم و پایداری برای جستجوی راه حل به کار گیریم و این نشان می دهد که چقدر دانستن مسئله برای ما مهم است. هر مدت زمانی را که صرف مطالعه کتاب مقدس کنیم و سعی کنیم تا بیشتر در مورد معانی و پیام آن بدانیم، زمانی است که به خوبی صرف شده است. شاید تجربه جستجوی صمیمانه و صادقانه کتاب مقدس برای یافتن جواب، حتی برای مدت طولانی، در نهایت حاصلش یک برکت بزرگتری از حل خود مسئله باشد. از این گذشته، وقتی ما راه حلی برای یک مسئله آزار دهنده پیدا می کنیم، برای ما آن مسئله با ارزشتر میشود.

این واقعیت که شما نمی توانید به سرعت یک مسئله را حل کنید ثابت نمی کند که آن مسئله حل شدنی نیست. قابل توجه است که چقدر از این واقعیت بارز و مشهود غافل می شویم. بسیاری هستند که وقتی با موضوع دشواری در کتاب مقدس روبرو می شوند و کمی به آن فکر می کنند و هیچ راه حلی ممکن برای آن پیدا نمی کنند، به یکباره به این نتیجه میرسند که مسئله قابل حل نیست. برخی از زیر سوال بردن اعتبار کل کتاب مقدس شروع می کنند. اما نباید فراموش کنیم که ممکن است راه حل بسیار آسان باشد، گرچه آن را با خرد و دانش ناقص و محدود انسانی نبینیم. درباره یک مبتدی در علم جبر که با نیم ساعت تلاش بیهوده برای حل مسئله ای دشوار، اعلام کرده که راه حلی وجود ندارد چه فکری می کنیم؟ چون او هیچ راه حلی را نتوانسته پیدا کند، بدین معنا است که راه حلی وجود ندارد؟ در مطالعه ما درباره کتاب مقدس نیز همین موضوع صادق است.

هنگامیکه برخی از مسائل حتی با سعی و تلاش سخت شما برای حل آنها، بدون جواب بر جای خود باقی بمانند، آنها را برای مدتی کنار بگذارید، و در آن هنگام آنچه را انجام بدهید که خداوند قبلاً به شما گفته بود. برخی از دیدگاه های روحانی تنها پس از آنکه تمایل به انجام آنها پیدا می کنیم، بدست می آیند. بنابراین در مطالعه خود درباره کتاب مقدس کوشا و صبور باشید. و سر انجام بردباری، در آخر زمان برای ایمانداران فضیلت است (مکاشفه ۱۴: ۱۲).

`از افرادی که با جدیت و صبوری آیات چالش بر انگیز کتاب مقدس را مطالعه می کنند، چه می توانیم بیاموزیم؟ چگونه می توانیم دیگران را ترغیب کنیم تا از جستجوی حقیقت دست نکشند؟ چرا وقتی با یک آیه سخت در کتاب مقدس روبرو می شویم، نباید از آن هراس داشته باشیم؟`