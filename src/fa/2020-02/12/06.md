---
title:  کنار آمدن با عبارات مشکل، طبق متن کلام خدا و با دعا
date:  18/06/2020
---

`اعمال باب ۱۷: ۱۱؛ اعمال ۸: ۳۵ و اعمال ۱۵: ۱۵، ۱۶ را بخوانید. رسولان و اعضای کلیسای اولیه هنگام مواجهه با آیات مشکل چه می کردند؟ چرا با اینحال هنوز کتاب مقدس بهترین منبع برای تفسیر خودش می باشد؟`

بهترین راه حل برای درک آیات مشکل کتاب مقدس هنوز خود کتاب مقدس می باشد. آیات مشکل کتاب مقدس زمانی به بهترین وجه میتوانند مورد بررسی قرار گیرند تا در پرتو کل کتاب مقدس مورد مطالعه قرار گیرند، به جای آنکه فقط خود آیه و به دور از ارتباط با دیگر آیات یا کل کتاب مقدس مورد بررسی و مطالعه قرار گیرد. در واقع، باید از خود کتاب مقدس استفاده کنیم تا به ما در درک کتاب مقدس کمک کند. یادگیری کشف حقایق بزرگی که در خود کتاب مقدس یافت میشوند یکیاز مهمترین کارهاییاست که میتوانیم انجام دهیم.

اگر آیاتی از کتاب مقدس را نمی فهمید، سعی کنید اطلاعاتی را از دیگر آیات کتاب مقدس که با همان موضوع سر و کار دارند بدست آورید. همیشه سعی کنید توضیحات واضح و شفافی از کتاب مقدس برای کمک به درک آن دسته از آیات که مفهوم آنان کمتر واضح و روشن است پیدا کنید. همچنین بسیار مهم است که هرگز بیانات و اظهارات روشن و قابل فهم کتاب مقدس را با مرتبط کردن با آیاتی که درک و فهم آنان سخت است، مبهم و پیچیده نکنیم. به جای یافتن منابع خارج از کتاب مقدس، مانند فلسفه، و یا علمی برای توضیح معنی کتاب مقدس، باید اجازه دهیم تا متن کتاب مقدس خود معنای آنرا برای ما آشکار و روشن سازد.

گفته شده است که با دعااز دیدگاهی جدید به معانی واقعی آیات سخت نگاه کنیم. زیرا در دعا، نشان میدهیم که در تفسیر و درک کتاب مقدس به کمک الهی نیازمند هستیم. در دعا، در پی تنویر ذهن خود از طریق همان روح القدسی هستیم که نویسندگان کتاب مقدس از آن الهام گرفتند تا آنچه را بنویسند که نوشتند.

در دعا، انگیزه های ما بارور میشوند و میتوانیم به خدا بگوییم که چرا میخواهیم آنچه را که می خوانیم بفهمیم. در دعا، از خداوند می خواهیم تا چشمان ما را به روی کلام او باز کند و به ما روحی اعطا کند تا از حقیقت او پیروی و به آن عمل کنیم.(این بسیار حیاتی است) وقتی خدا ما را در پاسخ به دعاهایمان از طریق روح القدس هدایت میکند، آنچه او انجام میدهد با آنچه که در کتاب مقدس برای ما آشکار شدهاست مغایرت ندارد. اراده خداوند همیشه در راستای کتاب مقدس و هماهنگ با آن است، و آنچه را که نویسندگان کتاب مقدس با الهام گرفتن از او برای برقراری ارتباط با ما نوشتند را تایید و بنا میکند.

`چگونه دعا به شما کمک میکند تا در یک چارچوب درست ذهنی برای درک بهتر از کلام خدا قرار گیرید و آنرا پیروی کنید؟`