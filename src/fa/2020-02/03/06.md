---
title:  رسولان و کتاب مقدس
date:  16/04/2020
---

رویکرد نویسندگان عهد جدید با کتاب مقدس همان شیوه ای است که عیسی عمل می نمود . برای آنان در خصوص اصول و تعالیم، اقوام، و تحقق پیشگویی ها، عهد عتیق کلام معتبر خدا بود. ما هیچ چیزی را در خصوص آنچه که این مردان میگویند یا انجام میدهند در هیج جا نمیتوانیم پیدا کنیم که اقتدار یا اصالت حتی بخشی از کتاب مقدس را به چالش بکشد.

**آیات زیر در خصوص فهم وادراک رسولان نسبت به اقتدار کتاب مقدس چه می آموزند؟**

`اعمال رسولان ۴: ۲۴ تا۲۶`

`اعمال رسولان ۱۳: ۳۲ تا ۳۶`

`رومیان ۹: ۱۷`

`غلاطیان ۳: ۸`

به آیات فوق الذکر توجه کنید که چقدر با صدا و سخن خدا ارتباط نزدیکی دارند. در اعمال رسولان باب ۴، درست قبل از اینکه شاگردان از روح القدس پُر شوند خداوند را به خاطر نجات پطرس و یوحنا ستایش میکنند. آنها در پرستش با صدای بلند، خدا را به عنوان خالق و برای صبحت از طریق داوود بنده خود تصدیق و شکرگزاری میکنند. به این معنا که سخنان داوود، سخنان خداست. در اعمال رسولان باب ۱۳: ۳۲ تا ۳۶، دوباره روایت داوود توسط پولس نقل میشود، اما کلام او به خدا نسبت داده میشود، زیرا آیه ۳۲ میگوید: «آنچه را که خدا به پدران ما وعده داده بود».

در رومیان باب ۹: ۱۷، جاییکه انتظار است خدا به عنوان فاعل مطرح شود، پولس از اصطلاح «کتاب مقدس» استفاده میکند و میگوید: «زیرا کتاب به فرعون میگوید». در غلاطیان ۳: ۸ از «کتاب مقدس»  به جای «خدا» استفاده میشود، و این نشان میدهد که تا چه اندازه کلام خدا با خود خدا پیوند خورده است.

در حقیقت نویسندگان عهد جدید بطور یکسان به عهد عتیق به عنوان کلام خدا متکی هستند و اعتماد دارند. صدها نقل قول در عهد جدید از عهد عتیق وجود دارد. یک محقق لیستی را در این مورد از ۲۶۸۸ مرجع خاص، یعنی ۴۰۰ مورد در اشعیا، ۳۷۰ مورد در مزامیر، ۲۲۰ مورد در خروج، و غیره را گردآوری کرده است. اگر مواردی از اشارات، مضامین، و تجسم ها، به این لیست اضافه میشدند تعداد آنها بسیار افزایش می یافت. این کتابها سرشار از استنادهایی است که به نبوتهای عهد عتیق منسوب گردیده و اغلب با عبارت «مکتوب است» مشخص می باشد( متی ۲: ۵؛ مرقس ۱: ۲، ۷: ۶؛ لوقا ۲: ۲۳، ۳: ۴؛ رومیان ۳: ۴، ۸: ۳۶، ۹: ۳۳؛اول قرنتیان ۱: ۱۹؛ غلاطیان ۴: ۲۷؛ اول پطرس ۱: ۱۶). همه اینها تصدیق میکنند که کتابهای عهد عتیق پایه و بنیانی هستند که تعالیم عیسی و رسولان بر آنان استوارند.