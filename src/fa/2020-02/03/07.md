---
title:  اندیشه هایی فراتر
date:  17/04/2020
---

از نوشته های اِلن جی وایت،فصل «به عنوان فرزند» و «وسوسه»، صفحات ۱۱۴ تا ۱۲۳ از کتاب آرزوی اعصار را بخوانید.

«انسان ها خود را عاقل تر از کلام خدا میدانند، حتی خود را حکیم تر از خدا فرض می کند؛ و به جای اینکه پاهای خود را بر پایه ای لغزش ناپذیر بگذارد و همه چیز را بر اساس کلام خدا بسنجد، آن را بر طبق عقاید خود و براساس علم و طبیعت می سنجند، و اگر به نظر برسد که موافق با عقاید علمی آنان نیست، آنرا بعنوان یک اعتقاد بی ارزش کنار میگذارند» اِلن جی وایت، نشانه های زمان، ۲۷مارس، ۱۸۸۴، صفحه۱.

« کسانیکه به بهترین وجه با خرد و مقصود خداوند آشنا میشوند، همانطور که در کلام او آمده است، زنان و مردانی باقدرت روحانی میشوند؛ و می توانند با کمک معلم بزرگ عیسی مسیح، کارگرانی کارآمد بشوند... مسیح به قوم خویش کلام حقیقت را بخشیده است، و همه آنان فراخوانده شدهاند تا در شناساندن کلام به جهان، سهم خود را ایفا کنند ... هیچ تقدسی به غیر از حقیقت کلام وجود ندارد. پس بسیار ضروری است که همه آنرا درک کنند ». اِلن جی وایت، مبانی آموزش مسیحی، صفحه ۴۳۲.

**سؤالاتی برای بحث**

`۱. اگر عیسی و نویسندگان انجیل، و پولس، کُتُب عهد عتیق را به عنوان کلام تلقی میکردند، پس این مطلب درباره اینکه چرا بسیاری از نظریات مدرن و امروزی در مورد کتاب مقدس اشتباه هستند چه می گوید؟ و چرا نباید در دام این بحث ها بیفتیم ، بدون در نظر گرفتن این که چه کسی آن مطالب را به ما تعلیم میدهد؟`

`۲. در اینجا فقط برای آگاهی شما در مورد بسیاری از محققان مدرن کتاب مقدس که با شک و تردید خود تا به کجا پیش برده اند، برخی از مواردی که بسیاری از آنان انکار میکنند، بیان میشود: آنها آفرینش  به معنای واقعی در شش روز را انکار میکنند و در عوض میلیونها سال تکامل تدریجی را قبول دارند. آنها وجود آدم عاری از گناه در دنیای قبل از سقوط را رد میکنند. آنها وقوع سیل جهانی(در زمان نوح) را انکار میکنند. برخی وجود واقعی ابراهیم را رد میکنند. برخی داستان خروج بنی اسرائیل از مصر را رد میکنند. برخی معجزات عیسی را انکار میکنند، از جمله حتی رستاخیز جسمی او را از قبر انکار میکنند. برخی عقیده پیشگویی نبوت را که انبیا در آن آینده را گاه قرنها یا حتی هزاران سال قبل از آن پیشبینی میکردند را رد میکنند. با این نتیجه گیری های غلط، چه اتفاقی می افتد هنگامی که مردم در خصوص اقتدار و اعتبار کلام خدا، شروع به شک و تردید می کنند؟ همچنین به چه روش هایی می توانیم به این قبیل مردم کمک کنیم تا درک واضح تری نسبت به حقیقت داشته باشند؟`

`۳. در پاسخ به سؤال پایانی مطالعه روز سه شنبه، چگونه میتوانیم درک کنیم که میتوان از همه کتاب مقدس الهام گرفت، حتی جزئیاتی که الزاماً امروزه کاربردی برای ما ندارند؟`