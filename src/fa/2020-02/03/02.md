---
title:  مکتوب است
date:  12/04/2020
---

تعمید عیسی توسط یحیی تعمید دهنده، نشانه آغاز رسالت منجی بشریت بود، پس از آن عیسی توسط روح به سوی بیابان یهودیه هدایت شد، جاییکه در ضعیف ترین شرایط بُعدانسانیش، مورد وسوسه قرار گرفت.

`متی ۴: ۱ تا ۱۱ را بخوانید. چگونه عیسی از خود در برابر وسوسه های شیطان در بیابان دفاع کرد؟ در مورد کتاب مقدس از این شرح حال چه چیزی فرا می گیریم؟`

هنگامیکه گرسنگی عیسی توسط شیطان تحت وسوسه قرار گرفت، پاسخ میدهد: «مکتوب است کهانسان تنها به نان زنده نیست، بلکه به هر کلامی که از دهان خدا صادر شود» (متی ۴: ۴). عیسی به کلام زنده و منشاء ابدی و الهی آن اشاره میکند. به این ترتیب او اقتدار و اعتبار کتاب مقدس را تأیید می کند. هنگامیکه عیسی با پیشنهاد مالکیت تمام پادشاهی ها و شکوه و جلال آنان وسوسه میشود پاسخ میدهد: «دور شو ای شیطان! زیرا مکتوب است: خداوند، خدای خود را بپرست و تنها او را عبادت کن»(متی ۴: ۱۰، لوقا ۴: ۸). مسیح به ما یادآوری میکند که پرستش واقعی متعلق به خداونداست و نه کس دیگری و اطاعت از کلام او عبادت حقیقی است. سرانجام، با عشق به تظاهر و شجاعت او را وسوسه کرد، مسیح پاسخ داد،«کتابمقدّس همچنین میفرماید: خداوند خدای خود را امتحان نكن»(متی ۴ : ۷؛ لوقا ۴: ۱۲).

در هر سه وسوسه، عیسی با جمله«مکتوب است» پاسخ میدهد. یعنی عیسی مستقیم به کلام خدا ارجاع میکند و متوسل به هیچ چیز دیگری برای مقابله با حملات و فریب شیطان نمیشود. این باید برای همه ما یک درس و الگوی قدرتمند باشد: کتاب مقدس و تنها کتاب مقدس معیار غایی و بنیان اعتقاد ما است.

بله، کتاب مقدس و تنها کتاب مقدس طریق دفاع عیسی در برابر حملات شیطان بود. عیسی مسیح خداست، اما در دفاع از خود در برابر شیطان، او از کلام خدا اطاعت میکند.

این عقیده نیست؛ این یک بحث مفصل و پیچیده نیست؛ این کلمات خصومت آمیز شخصی نیست؛ بلکه در عوض کلمات ساده اما ژرف و پر مفهوم کتاب مقدس است. برای مسیح، کتاب مقدس دارای مهمترین اعتبار و بزرگترین قدرت است. به این ترتیب، رسالت او بر بنیانی معتبر آغاز میشود و ادامه می یابد تا اساس اعتبار کتاب مقدس بنا شود.

`چگونه میتوانیم یاد بگیریم که درست به همان اندازه ای که به کلام خدا اتکا داریم، همانطور نیز تسلیم آن باشیم؟`