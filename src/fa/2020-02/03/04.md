---
title:  مسیح و کل کتاب آسمانی
date:  14/04/2020
---

`لوقا ۲۴: ۱۳ تا ۳۵، ۴۴، ۴۵ را بخوانید. چگونه مسیح از کتاب آسمانی برای تعلیم پیام انجیل به شاگردانش استفاده میکند؟`

پس از مرگ مسیح، پیروان او مغشوش گشته و دچار شک و تردید شده بودند. چطور چنین چیزی اتفاق افتاده است؟ این به چه معنا است؟ در این فصل از کتاب لوقا، می بینیم که عیسی دوبار در مقابل آنها ظاهر میشود، ابتدا به دو نفر که در جاده عَمواس هستند و سپس به دیگران ظاهر میشود. در دو موقعیت جداگانه، عیسی توضیح میدهد که چگونه همه چیز همانطور که در نبوت های عهد عتیق آمده است، تحقق یافته است: «آن وقت از تورات موسی و نوشتههای انبیا شروع كرد و در هر قسمت از کتابمقدّس آیاتی را كه دربارهٔ خودش بود برای آنان بیان فرمود»(لوقا ۲۴: ۲۷).

او دوباره در لوقا ۲۴: ۴۴، ۴۵،«به ایشان فرمود: وقتی هنوز با شما بودم و میگفتم كه هرچه در تورات موسی و نوشتههای انبیا و زبور دربارهٔ من نوشته شده، باید به انجام برسد، مقصودم همین چیزها بود. بعد اذهان ایشان را باز كرد تا کتاب مقدس را بفهمند»

به مرجع خاص در لوقا ۲۴: ۲۷ که می گوید «همه کتاب ها» توجه کنید. این مسئله در آیه دوم به عنوان «شریعت موسی و انبیا و مزامیر» مجدداً مورد تاکید قرار گرفته است (لوقا ۲۴: ۴۴). این آیه به وضوح نشان میدهد که عیسی، کلمه، که جسم پوشید و انسان شد(یوحنا ۱: ۱ تا ۳، ۱۴)، به اقتدار کتاب مقدس تکیه و اعتماد دارد تا توضیح دهد که چگونه صدها سال قبل از آن، آمدنش پیشگویی شده است. عیسی با استناد به تمامیت کتاب مقدس بوسیله تمثیل به شاگردانش تعلیم میدهد. وقتی شاگردان مسیح بشارت پیام انجیل را آغاز می کنند، آنها نیز باید کلّ کتاب مقدس را تفسیر کنند تا درک و قدرت آن را به نوکیشان جدید در سراسر جهان برسانند.

همچنین توجه کنید که چگونه در متی ۲۸: ۱۸ تا ۲۰، عیسی به شاگردانش و سپس (تا امروز به ما) میگوید:«تمامی قدرت در آسمان و بر زمین به من سپرده شده است. پس بروید و همۀ قومها را شاگرد سازید و ایشان را به نام پدر و پسر و روحالقدس تعمید دهید» و سپس این آیه مهم و اصلی آمده است «و به آنان تعلیم دهید که هرآنچه به شما فرمان دادهام، به جا آورند. اینک من هر روزه تا پایان این عصر با شما هستم!». عیسی چه چیزی را تعلیم و فرمان میدهد؟ تعالیم او براساس کل کتاب مقدس است. این براساس اقتدار نبوی کلام خدا است که او آمده است و این قضیه در راستای تحقق و تکمیل پیشگویی های کتاب مقدس است که او مطیع و تسلیم اراده پدرش شود.

اگر مسیح تمام کتاب مقدس را قبول دارد، چرا ما هم باید همانطور آنرا بپذیریم؟ باز هم، چگونه میتوانیم یاد بگیریم که اعتبار و اقتدار کل کتاب مقدس را بپذیریم، حتی اگر بدانیم که همه مسائل آن امروزه لزوما کاربردی نیستند؟ پاسخ خود را در روز سبت در کلاس مطرح کنید.