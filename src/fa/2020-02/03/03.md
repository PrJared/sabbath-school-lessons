---
title:  عیسی و شریعت
date:  13/04/2020
---

`متی باب ۵: ۱۷ تا ۲۰؛ متی ۲۲: ۲۹؛ متی ۲۳: ۲، ۳ را بخوانید. عیسی در این زمینه ها چه میگوید؟`

عیسی به شاگردان خود آموخت که کلام خدا و احکام او را پیروی کنند. هیچگاه و هیچگونه نشانه ای از او در مورد تردید در قدرت و یااهمیت کتاب مقدس وجود ندارد. در مقابل او دائماً از کتاب مقدس به عنوان منشا اقتدار الهی یاد میکرد. و به صدوقیان گفت: «شما در اشتباهید! نه از كلام خدا چیزی میدانید و نه از قدرت او!» (متی ۲۲: ۲۹). عیسی یاد داد که دانش روشنفکرانه از کتاب مقدس و تعالیمش صرفاً برای دانستن حقیقت و مهمتر از همه برای شناخت پروردگار که خودِ حقیقت است کافی نیست.

`متی ۲۲: ۳۷ تا ۴۰ درباره دیدگاه مسیح از شریعت موسی چه میگوید؟`

در این شرح حال، عیسی به معلم شریعت خلاصۀ ده فرمان را بیان میکند که تقریباً ۱۵۰۰ سال قبل از آن به موسی داده شده بود. باید تشخیص داد که چگونه عیسی برروی قانون عهد عتیق تمرکز دارد و آنرا در بالاترین حد تعالی میبخشد. بسیاری از مسیحیان بطور غلط به این نتیجه رسیدهاند که در اینجا فرمان جدیدی داده شده است، بنابراین الان، به نوعی انجیل عهد جدید جایگزین قانون عهد عتیق شده است. اما واقعیت اینست که آنچه عیسی در حال تعلیم بود براساس قانون عهد عتیق بود. مسیح کاملا پرده را برداشته و قانون را آشکار کرد به گونه ای که «دراین دو حکم»(خلاصه ای از ده فرمان، چهار مورد اول برروی روابط انسان و خدا، و شش مورد دیگر برروی روابط بین انسانها تمرکز دارند)«تمام تورات و نوشته های انبیا خلاصه شده است»(متی ۲۲: ۴۰).

بدین طریق، هنگامی که عیسی گفت: «احکام و انبیا»، در اصل کل عهد عتیق را اعتلا و تکریم نمود و شیوه ای اختصاری از ارجاع به شریعت، انبیا و مکتوبات را عنوان کرد که به عبارتی، تمامی سه بخش از عهد عتیق را در بر می گیرد.

« او[مسیح] به کتاب مقدس به عنوان یک اقتدار غیر قابل انکار اشاره کرد، که ما نیز باید همان کار را کنیم. کتاب مقدس باید به عنوان کلام خدای نامحدود، به عنوان پایان همه مجادله ها و اساس و پایه ایمان همه معرفی شود ». اِلن جی وایت، درسهای آموزنده مسیح، صفحات ۳۹، ۴۰.

`چطور می شود (هر کدام از) مراجع قدرتی همچون(خانواده، فلسفه و فرهنگ) که در رقابت با هم هستند، می توانند راه های ناهمواری بر علیه شما باشند تا تسلیم کلام خدا نشوید؟`