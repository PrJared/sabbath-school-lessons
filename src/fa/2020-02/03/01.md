---
title:  دیدگاه مسیح و رسولان از کتاب مقدس
date:  11/04/2020
---

### مطالعه این هفته
متی ۴: ۱ تا ۱۱؛ متی: ۲۲: ۳۷ تا ۴۰؛ لوقا ۲۴: ۱۳ تا ۳۵، ۴۴، ۴۵؛ لوقا ۴: ۲۵ تا ۲۷؛ اعمال رسولان ۴: ۲۴ تا ۲۶.

> <p>آیه حفظی</p>
> «عیسی در جواب گفت: کتابمقدّس میفرماید: زندگی انسان فقط بسته به نان نیست، بلكه به هر كلمهای كه خدا میفرماید» (متی ۴: ۴).

متاسفانه در این عصر پُست [پسا]مدرن، کتاب مقدس تا حد وسیعی از دیدگاه فلسفی مورد تفسیر مجدد قرار گرفته که الهامی بودن و اقتدار آن را زیر سوال می برد.

در حقیقت کتاب مقدس صرفاً به عنوان عقاید انسانهایی دیده می شود که در یک فرهنگ نسبتاً بدوی زندگی میکردند ، کسانیکه احتمالاً نمیتوانستند جهان را آنطور که ما امروز میبینیم درک کنند. در عین حال، عامل الهی و آسمانی آن کمرنگ شده یا حتی از آن حذف شده است، و کتاب مقدس را به متنی مبدل کرده که به جای اینکه دیدگاه خدا از انسان باشد، به دیدگاه انسان نسبت به خدا مبدل گردیده است.  و نتیجه این که، برای بسیاری تا حد زیادی، کتاب مقدس در این عصر تفکرات داروینیزم و فلسفه مدرن به چیزی بی ربط مبدل شده است.

با اینحال، برای ما این موضع کاملاً مردود است. درعوض، در عهد جدید میتوانیم با مطالعه چگونگی درک عیسی و رسولان از عهد عتیق، یعنی تنها کتاب مقدسی که آنها در آن زمان داشتند، روشی الهام بخش برای ملاحظه و بررسی کل کتاب مقدس ببینیم. چگونه آنها با مردم، مکانها و اتفاقات شرح داده شده، مرتبط بودند؟ فرضیات و روشهای تفسیری متعاقب آنها چه بود؟ اجازه دهید کلام و مفهوم آن را بر خلاف تصورات غلط انسانهایی که عاری از الهام هستند دنبال کنیم، کسانی که فرضیات آنها تنها به شک گرائی و تردید نسبت به کلام خدا منتهی می شود.