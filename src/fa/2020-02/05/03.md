---
title:  یکپارچگی کتاب مقدس
date:  27/04/2020
---

کتاب مقدس خودش ادعا میکند که «تمامی کتاب مقدس الهام خداست» (دوم تیموتائوس ۳: ۱۶) و اینکه «قبل از هر چیز، بدانید که هیچ وحیِ کتب مقدّس زاییدۀ تفسیر خودِ نبی نیست. زیرا وحی هیچگاه به ارادۀ انسان آورده نشد، بلکه آدمیان تحت نفوذ روحالقدس از جانب خدا سخن گفتند»(دوم پطرس: ۲۰، ۲۱). با در نظر گرفتن خداوند به عنوان نویسنده غایی کتاب مقدس، میتوانیم یکپارچگی و هماهنگی اساس را در میان بخشهای مختلف کتاب مقدس را ببینیم که در رابطه با موضوعات کلیدی و اصلی آن تعلیم میدهد.

`تیطس باب ۱: ۹ و دوم تیموتائوس باب ۱: ۱۳ را بخوانید. چرا یکپارچگی کتاب مقدس برای باور ما مهم است؟`

تنها براساس وحدت درونی کتاب مقدس، وحدتی که از الهام الهی آن ناشی میشود، می تواند به عنوان مفسر خود عمل کند. اگر کتاب مقدس وحدت اساسی در تعالیم خود نداشت، ما نمیتوانستیم در اصول اعتقادی بر سر موضوعات به هماهنگی برسیم. بدون وحدت  کتاب مقدسی، کلیسا هیچ ابزاری برای تشخیص حقیقت از خطا و رد کردن بدعت ندارد. و کلیسا هیچ مبنایی برای اقدامات انضباطی یا اصلاح انحرافات از حقیقت خدا نخواهد نداشت و کتاب مقدس قدرت متقاعد کننده و آزاد کننده خود را از دست میدهد.

با اینحال، مسیح و نویسندگان کتاب مقدس وحدت کتاب مقدس را پذیرفتند، که اساس آن منشا الهی بود. ما میتوانیم این را در عمل مشترکشان در نقل قول چندین کتاب عهد عتیق با یک هماهنگی یکسان مشاهده کنیم (رومیان ۳: ۱۰ تا ۱۸)؛ در اینجا پولس از استنادهای کتاب مقدس در کتاب جامعه[۷: ۲۰]، مزامیر [۱۴: ۲، ۳؛ ۵: ۹؛ ۱۰: ۷] و اشعیا [۵۹: ۷، ۸]استفاده میکند.

نویسندگان کتاب مقدس، کتاب مقدس را کلیتی منسجم و جداناپذیر دانستند که در آن موضوعات اصلی بیشتر توسعه یافته است. بین عهد عتیق و عهد جدید اختلافی وجود ندارد. عهد جدید حاوی انجیلی جدید یا آیینی نو نیست. عهد عتیق در عهد جدید آشکار میشود. و عهد جدید بر پایه عهد عتیق بنا میشود. به این ترتیب، دو عهد بایکدیگر رابطه متقابل دارند، به گونه ای که آنها بازتاب نور یکدیگرند.

وحدت کتب مقدس همچنین دلالت بر این دارد که کلیه کتاب مقدس (تمام کتب) باید مورد توجه قرار گیرند، نه اینکه تعلیم خودمان را تنها برروی بیانات منتخب و جدا شده بنا کنیم.

`هنگامیکه با متون و عقایدی که با کتاب مقدس در تناقض هستند، مواجه میشویم چه کاری باید انجام دهیم؟ چگونه برای حل آنها باید تلاش کنیم؟`