---
title:  کتاب مقدس به عنوان قاعده حاکم
date:  26/04/2020
---

اعضای کلیسای ادونتیست های روز هفتم از ابتدای شکل گیریشان، خود را اهل کتاب، یعنی مسیحیان معتقد به کتاب مقدس میدانند. برای تایید اصول کتاب مقدس (بوسیله تنها کلام مقدس)، ما صلاحیت و قابلیت بی همتای کتاب مقدس را تصدیق میکنیم. کتاب مقدس تنها قاعده حاکم بر الهیات ما و تنها منبع موثق و غایی برای زندگی و تعالیم ماست. منابع دیگر، مانند تجربه، استدلال و یا سنت های بشری همه وابسته و تابع به کتاب مقدس هستند. در واقع، تنها اصل کتاب مقدس به منظور محافظت اعتبار کتاب مقدس از وابستگی به کلیسا و تفسیرش است، و این احتمال را منتفی می کند که معیار تفسیر آن خارج از کتاب مقدس باشد.

`اول قرنتیان باب ۴: ۱ تا ۶ را بخوانید، به خصوص آیه ۶، که در آن پولس میگوید، ما نباید «از آنچه نوشته شده است، فراتر برویم». چرا این نکته برای ایمان ما حیاتی است؟`

فراتر نرفتن از آنچه که نوشته شده است، دیدگاه ها را از سایر زمینه های مطالعاتی، مانند باستانشناسی یا تاریخی کتاب مقدس مستثنی نمی کند. سایر زمینه ها ممکن است برخی از جنبه های کتاب مقدس و پیشینه آیات کتاب مقدس را روشن کنند، و بنابراین ممکن است به ما در درک بهتر متن کتاب مقدس کمک کنند. همچنین کمک سایر منابع در کار تفسیر، مانند فرهنگ واژگان، دیکشنری ها، کشف اللغات و سایر کتابها و تفسیرها از این امر مستثنی نیستند. بهرحال در تفسیر صحیح از کتاب مقدس، متن خود کتاب مقدس بر همه جنبه های علوم و کمکهای ثانویه اُلویت دارد. بطور کلی دیدگاههای دیگر باید بدقت از منظر دید کتاب مقدس ارزیابی شوند.

آنچه که می توانیم در تایید عمل به اصل تنها کتاب مقدس  تایید میکنیم، این است که اگر در تفسیر ایمان ما مناقشه ای بوجود آید، آنگاه این کتاب مقدس است که تنها اقتدار و صلاحیت دارد که از هر منبع دیگر یا سنت کلیسایی فراتر رود و داوری کند. ما نباید فراتر یا برخلاف آنچه در کتاب مقدس نوشته شده برویم. مسیحیت واقعی و راستین و موعظه انجیل به تعهد راسخ نسبت به اقتدار و اعتبار کتاب مقدس بستگی دارد.

« فقط کتاب مقدس، پروردگار و صاحب واقعی همه نوشته ها و تعالیم روی زمین است ». مارتین لوتر، آثار لوتر، جلد ۳۲: Career of Reformer II, Ed. Jaroslav Jan Pelokan, Hilton C. Oswald, and Helmut, vol. ۳۲[فیلادلفیا: انتشارت فورترس، ۱۹۹۹]، صفحات ۱۱، ۱۲.

`اعمال باب ۱۷: ۱۰ تا ۱۱ رابخوانید. چگونه این آیات در باره  آنچه که صحبت می کنیم، در خصوص تقدم کلام آگاهی بخش هستند؟`