---
title:  آیات،آیات دیگر را تفسیر میکند
date:  29/04/2020
---

تنها به دلیل وحدت در میان آیات مقدس است که کتاب مقدس میتواند به عنوان مفسر خود عمل کند. بدون چنین وحدت و یکپارچگی، کتاب مقدس نمیتواند نوری باشد که معنای خود را روشن کند، از آن جایی که یک بخش از کتاب مقدس بخشهای دیگر کتاب مقدس را تفسیر میکند، به این ترتیب تبدیل به کلید درک آیات مرتبط میشود.

`لوقا ۲۴: ۲۷، ۴۴، ۴۵ را بخوانید. چگونه عیسی برای توضیح اینکه او کیست به کتاب مقدس ارجاع میکند؟ این مطلب درمورد چگونگی استفاده از کتاب مقدس چه می آموزد؟`

حُسن تفسیر کلام مقدس بوسیله کلام مقدس دراین است که نور بیشتری را در مفاهیم خویش ساطع می سازد. در نتیجه، ما برای اثبات عقیده خودمان یکسری آیات مختلف بی ربط را در کنار هم قرار نمیدهیم. درعوض، ما به دقت زمینه هر آیه را مورد توجه قرار میدهیم. علاوه بر متن قبلی و بعدی آیه تحت بررسی، ما باید زمینه کتابی را هم مورد توجه قرار دهیم که در آیه یافت میشود. علاوه براین، از آنجائی که پولس در کتاب مقدس گفته «این مطالب از مدتها پیش در کتاب آسمانی نوشته شده تا به ما صبر و دلگرمی بیاموزد» (رومیان ۱۵: ۴)، ما باید تمام آنچه را که کتاب مقدس در مورد یک موضوع خاص بیان میکند، مورد مطالعه و بررسی قرار دهیم.

«کتاب مقدس مفسر خود می باشد. آیات کلام باید با آیات کلام مقایسه شود. دانش آموز کتاب مقدس باید یاد بگیرد که کلام را به عنوان یک مجموعه در نظر بگیرد و در ضمن ارتباط بین بخشهای آن را ببیند. او باید دانش کتاب مقدس را از موضوع اصلی آن، از هدف اصلی خداوند برای جهان، از گسترش نبرد عظیم، و از کار بزرگ خداوند در نجات انسان کسب کند»  اِلن جی وایت، آموزش، صفحه ۱۹۰.

وقتی آیات مقدس را با آیات مقدس مقایسه میکنیم، حائز اهمیت می باشد که کتاب مقدس را بطور کامل مورد بررسی و مطالعه قرار دهیم. در صورت امکان، ما باید اینکار را از روی زبانهای اصلی آن، یا حداقل از روی ترجمهای مناسب که به معنی اصلی آن در زبان عبری و یونانی نزدیک باشد، انجام دهیم. اگرچه شناخت زبانهای اصلی برای درک صحیح از کتاب مقدس لازم نیست، اما مطمئناً در صورت امکان کمک میکند. اگر اینگونه نمی تواند باشد، مطالعه کلام خدا از روی ایمان و با دعا، و با رفتاری فروتنانه و از روی اطاعت، مسلماً ثمره ای نیکو به همراه خواهد داشت.

`به تعلیمی مانند وضعیت بعد از مرگ فکر کنید، که اگر بعضی از آیات نادیده گرفته شود و فقط برروی چند آیه انتخاب شده تمرکز شود، میتواند منجر به گمراهی شود. اهمیت چگونگی جمع آوری و مطالعه درباره یک موضوع از کتاب مقدس، بطوری که آنچه که تعلیم می دهد به بهترین وجه درک گردد در چیست؟`