---
title:  کلمات و معانی آنها
date:  11/05/2020
---

در هر زبانی کلماتی وجود دارند که بقدری در مفهوم غنی و پر معنا هستند که ترجمه مناسب آنها به زبان دیگری فقط با استفاده از یک کلمه دشوار است. برای درک دامنه وسیع مفهوم چنین کلماتی نیاز به مطالعه گسترده کاربرد آنها در کتاب مقدس است.

`اول پادشاهان ۳: ۶؛ مزمور ۵۷: ۳؛ مزمور ۶۶: ۲۰؛ مرموز ۱۴۳: ۸؛ و میکا ۷: ۲۰ را بخوانید. چگونه رحمت و محبت خداوند شامل مخلوقاتش میشود؟`

کلمه عبری chesed (رحمت) یکی از غنی ترین و پرمحتواترین کلمات در عهد عتیق است. این کلمه، عشق، محبت و رحمت خداوند و عهد او را نسبت به مردمش توصیف میکند. در این چند آیه مشاهده میکنیم، «تو همیشه به پدرم داوود، محبّت فراوان نشان دادهای...»(اول پادشاهان ۳: ۶). او « مرا از محبت و رحمت پایدار خود برخوردار میسازد»(مزمور ۵۷: ۳). در مورد اسراییل، او «به وعده ای که به فرزندان ابراهیم و یعقوب داده، وفاودار خواهد بود» (میکا۷: ۲۰). تمام کتابها براساس رحمت و محبت نوشته شده است، و تلاش دارند تا رحمت و محبت خداوند را نسبت به ما نشان دهند.

`اعداد باب ۶: ۲۴ تا ۲۶؛ ایوب ۳: ۲۶؛ مزمور ۲۹: ۱۱؛ اشعیا ۹: ۶؛ اشعیا ۳۲: ۱۷ را بخوانید. در این آیات،«صلح و آرامش» یا shalom که درباره آنها صحبت میکنند، چه هست؟`

کلمه عبری shalom اغلب به عنوان «صلح و آرامش» ترجمه میشود. اما معنی این کلمه عمیق تر و گسترده تر از این است. این میتواند به عنوان «تمامیت و درستی، کمال، سلامتی» ترجمه شود. «خداوند نور چهرهٔ خود را بر شما بتاباند و شما را از فیض و رحمت خود برخوردار گرداند. خداوند به شما بنگرد و به شما صلح و آرامش عطا فرماید» (اعداد ۶: ۲۴ تا ۲۶). درعوض، تجربه سخت ایوب موجب شد که او در شرایطی قرار بگیرد که «آرام و قرار»  ندارد، و shalom «آرامش» خود را از دست میدهد. در دنیای پرهیاهو، برکت بزرگی است تا با sabbat shalom به استقبال روز سبت برویم ، زیرا همنشینی ما با خدا آرامش کامل و بی نظیری را فراهم می کند که زندگی ما به آن نیاز دارد.

`با هر زبانی که صحبت میکنیم و یا میخوانیم – حتی بدون دانستن معنای اصلی این کلمات – چگونه میتوانیم مفهوم واقعی این کلمات را به بهترین وجه درک کنیم؟`