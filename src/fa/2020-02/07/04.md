---
title:  تکرار، الگوهای کلام، و مفهوم
date:  12/05/2020
---

در اندیشه عبری، روشهای مختلفی برای بیان عقاید وجود دارند که موجب تقویت معنا و تاکید بر اهمیت مفاهیم میشوند. برخلاف زبانهای اروپایی، عبری حاوی هیچ علامت نقطه گذاری و دستور زبانی در زبان اصلی نیست، بنابراین، ساختار زبان روشهای دیگری را برای برقراری ارتباط با چنین نظریاتی ایجاد میکند.

`پیدایش باب ۱: ۲۶، ۲۷؛ و اشعیا باب ۶: ۱ تا ۳ را بخوانید. چه کلماتی در این آیات تکرار میشوند؟ چگونه این کلمات تکرار شده توسط مفاهیم مختلفی غنا می یابند که بوسیله تکرار بیان میشوند؟`

یکی از راه هایی که نویسنده عبری میتواند بر صفت خاصی از خدا تاکید کند، سه بار تکرار آن است. هنگامیکه که کار آفرینش به اوج کار خلاقانه خدا میرسد، متن کتاب مقدس بر اهمیت بی نظیر خلق بشریت تاکید میکند. اصطلاح، bara، «خلق کردن»همیشه فقط به خدا اختصاص دارد. یعنی فقط خداست که بدون اینکه خلق شده باشد و وابسته به خالقی باشد قدرت خلق کردن را دارد. در اینجا متن خلقت انسان را تشریح میکند: «پس خدا انسان را شبیه خود آفرید. ایشان را زن و مرد آفرید»(پیدایش ۱: ۲۷). به تکرار سه بار کلمه«آفرید» توجه کنید. بنابراین، موسی تاکید کرد که انسان توسط خدا آفریده شده و همچنین به صورت(شمائل) خدا آفریده شد. این حقایق، تاکیدات او هستند.

در رویا و ملاقات اشعیا، سرافین این کلمه را تکرار میکند « قدوس، قدوس، قدوس، است خداوند لشکرها» (اشعیا ۶: ۳). تاکید بر قدوسیت خداوند شگفت انگیز است کسیکه حضورش معبد را پر میکند. همانطور که اشعیا در حضور خداوند متعال ایستاده، ما این تقدس را در سخنان او می بینیم: «وای بر من که هلاک شده ام! زیرا که مردی ناپاک لب هستم»(اشعیا ۶: ۵). حتی نبی مانند اشعیا وقتی با قدوسیت و ذات خداوند روبرو شد، از ناپاکی خویش بر خود پیچید. بنابراین، حتی اینجا، مدتها قبل از آن ما شرح مفصل طبیعت انسانی گناهکار پولس و نیاز او به یک ناجی را می بینیم(رومیان ۱ تا ۳)، ما می توانیم ببینیم که کتاب مقدس برروی طبیعت گناه آلود بشریت تاکید دارد، حتی برای فرد«نیکویی» مانند اشعیا.

در دانیال باب ۳، ما تکرار یک عبارت را (با تغییراتی) داریم«تمثال طلا را که نبوکدنصر برپا داشته است»  (دانیال ۳: ۱، ۲، ۳، ۵، ۷، ۱۲،). ده بار این عبارت با تغییراتی در آن، در این فصل تکرار میشود تا عمل نبوکدنصر را در مخالفت با تصویری از خداوند که از طریق دانیال (دانیال ۲: ۳۱ تا ۴۵) بر او آشکار کرد را بیان کند. این عبارت در اینجا این مطلب را تاکید میکند که بشریت به دنبال این است که خود را در مقام خداوند برای پرستش قرار دهد، در مخالفت با تنها خدای حقیقی و یگانه ای که شایسته پرستش است.