---
title:  درک کلام مقدس
date:  10/05/2020
---

`دوم تیموتائوس ۳: ۱۶، ۱۷ را بخوانید. به چه منظوری کتاب مقدس به ما داده شده است؟`

کتاب مقدس به عنوان شاهدی برای اَعمال خداوند در تاریخ، یعنی نقشه او برای نجات نسل گمراه بشریت، و برای راهنمای ما در تمام طرق رستگاری نوشته شده است. خداوند اراده کرد که اینکار را به زبان انسانی انجام دهد و افکار و عقاید خود را از طریق کلام انسانی نمایان سازد. در نجات قوم اسرائیل از مصر، خداوند ملتی خاص را برای رساندن پیام خود به همه مردم انتخاب کرد. او به آن ملت اجازه داد که کلام او را از طریق زبان خودشان، عبری (و چند بخش آن به زبان آرامی، که مرتبط با زبان عبری است) به دیگران برسانند.

ظهور فرهنگ یونان فرصتی جدیدی را بوجود آورد و این امکان را فراهم کرد تا عهد جدید از طریق زبان جهانی یونانی به همگان برسد، که در آن زمان بطور گسترده در آن بخش از جهان به آن زبان صحبت میشد.(در حقیقت حتی ترجمه یونانی عهد عتیق نیز موجود بود)، این زبانِ «جهانی»، رسولان و کلیسای اولیه را قادر ساخت که پیام انجیل را به طور گسترده با غیرت مبلغین جدید پس از مرگ مسیح نشر دهند. بعدها، یوحنا رسول «بر هرآنچه دید، یعنی بر کلام خدا و شهادت عیسی مسیح، گواهی میدهد» (یوحنا ۱: ۲). به این ترتیب، کتاب مقدس نشانگر تداوم الهام گرفتن این «شاهدان»است و «شهادتی» از اولین تا آخرین نویسنده کتاب مقدس است.

`تثنیه باب ۳۲: ۴۶، ۴۷ را بخوانید. چرا برای فرزندان قوم بنی اسرائیل مهم بود که از «تمامی کلمات این شریعت» تورات یا «راهنمایی ها» اطاعت کنند؟ چگونه کلام خدا روزهای عمر ما را«طویل» میکند؟ این ممکن است امروز در متن ما به چه معنا باشد؟`

برخی از مردم نه تنها کتاب مقدس را به زبان مادری خود دارند بلکه حتی نسخه های مختلفی از آن را به زبان خود دارند. دیگران ممکن است فقط یک نسخه داشته باشند. اما صرف نظر از آنچه که شما دارید، نکته کلیدی قدردانی از کلام خدا و از همه مهم تر اطاعت از آنچه که می آموزد.

`چرا هرگز اطاعت از کلام خدا و تعلیم آن به فرزندانتان «کار بیهوده ای» نیست؟(تثنیه ۳۲: ۴۷)`