---
title:  زبان، متن، و زمینه متن
date:  09/05/2020
---

### مطالعه این هفته
تثنیه ۳۲: ۴۶، ۴۷؛ اول پادشاهان ۳: ۶؛ اعداد ۶: ۲۴ تا ۲۶؛ پیدایش ۱: ۲۶، ۲۷؛ پیدایش ۲: ۱۵ تا ۲۳؛ ۱۵: ۱ تا ۵.

> <p>آیه حفظی</p>
> «این کتاب شریعت را گرفته، کنار صندوق عهد یهوه خدایتان بگذارید، تا در آنجا شاهدی باشد بر ضد شما» (تثنیه ۳۱: ۲۶).

میلیاردها مردمی که در جهان زندگی می کنند، به بیش از ۶۰۰۰ زبان مختلف صحبت میکنند. کل کتاب مقدس به بیش از ۶۰۰ زبان ترجمه شده است، با در نظر گرفتن ترجمه عهد جدید و برخی از کتابها، جمعاً به بیش از ۲۵۰۰ زبان دیگر هم ترجمه شده است. مطمئناً به تعداد زیادی از زبانها ترجمه شده است. اما هنوز این تعداد کمتر از نصف زبانهای شناخته شده جهان است.

تخمین زده میشود یک و نیم میلیارد نفر ترجمه کامل کتاب مقدس را به زبان مادری خود ندارند. در حالیکه هنوز باید کارهای زیادی انجام شود، تلاشهای انجمنهای کتاب مقدس تضمین میکنند که ۶ میلیارد نفر مردم جهان بزودی بتوانند کتاب مقدس را به زبان خود بخوانند.

و چه برکتی است برای آنانی که کتاب مقدس را به زبان خودشان داشته باشند! ما اغلب قدر چیزی را نمی دانیم و فراموش میکنیم که بسیاری از مردم هنوز کتاب مقدس را به زبان مادری خود ندارند، حتی برای قرنها عمداً در اروپا کتاب مقدس را از دسترسی توده مردم دور نگه داشتند. باید قدردان چاپخانه و اصلاحات در کلیسا بود که دیگر اینگونه نیست. آن دسته از ما که در واقع دارای کتاب مقدس هستیم، ادامه می دهیم تا ببینیم که چگونه میتوانیم با روح پر شویم، و یاد بگیریم کلام خدا را مطالعه کنیم و پروردگاری که در صفحات آن آشکار میشود را بشناسیم.