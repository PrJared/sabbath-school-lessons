---
title:  کتابها و پیغام آنها
date:  14/05/2020
---

بزرگترین مجموعه ها در آیات آسمانی، کتابهای کتاب مقدس هستند. کتب کتاب مقدسی به منظور اهداف  مختلفی در زمینه های مختلف نوشته شده اند. برخی به منظور پیام های نبوی نازل شده اند؛ برخی دیگر مانند مزامیر گردآوری ها هستند. کتابهای تاریخی مانند اول تواریخ و دوم تواریخ در آن وجود دارند، و نامه هایی به کلیساهای مختلف وجود دارند، مانند رساله هایی که توسط پولس و دیگران نوشته شده اند.

از آنجا که ما به دنبال درک معنا و پیام کتاب هستیم، مهم است که با چگونگی کار نگارش و محیط و موقعیت آن آغاز کنیم. بسیاری از نویسندگان کتاب های کتاب مقدس مشخص هستند. موسی به عنوان نویسنده پنج کتاب اول عهد عتیق شناسایی شده است (یوشع ۸: ۳۱؛ اول پادشاهان ۲: ۳؛ دوم پادشاهان ۱۴: ۶؛ ۲۱: ۸؛ عزرا ۶: ۱۸؛ نِحِمیا ۱۳: ۱؛ دانیال ۹: ۱۱ تا ۱۳؛ ملاکی ۴: ۴). این مطلب توسط عیسی (مرقس ۱۲: ۲۶؛ یوحنا ۵: ۴۶، ۴۷؛ یوحنا ۷: ۱۹) و رسولان (اعمال ۳: ۲۲؛ رومیان ۱۰: ۵) تایید شده است. در موارد دیگر، برخی از نویسندگان کتب مشخص نیستند. (برای مثال، نویسندگان کتابهای استر و روت و همچنین نویسندگان کتب تاریخی مانند سموئیل و تواریخ شناسایی نشده اند).

`پیدایش باب ۱۵: ۱ تا ۵ و پیدایش ۲۲: ۱۷، ۱۸ را بخوانید. چه اهمیتی برای ما دارد که موسی کتاب پیدایش را نوشته باشد؟`

خروج تا تثنیه البته بعد از خروج(هجرت از مصر) توسط موسی نوشته شده اند. اما از آنجاییکه پیدایش به عنوان مبنای تاریخ اقدامات خداوند از خلقت تا دوره پدرسالاری است، منطقی است که این کتاب قبل از خروج نوشته شده باشد.

« سالها گشت، او[موسی] با گله خود در مکانی دورافتاده و پرت سرگردان بود، و در اندیشه وضعیت مردم مظلوم خود بود، او رفتار خداوند با پدران او و قولهایی که میراث قوم منتخب خداوند بودند را با جزییات یکایک برمیشمرد، و شبانه روز دعای او برای ملت اسراییل بسوی آسمان بلند بود. فرشتگان آسمانی با نور خود پیرامون او را روشن ساختند. در اینجا، او با الهام از روح القدس کتاب پیدایش را نوشت ». اِلن جی وایت، مشایخ و انبیا، صفحه ۲۵۱.

در کتاب پیدایش، تنها به ما درباره ریشه ها و اصل و نسب ما گفته نمیشود، بلکه درمورد نقشه نجات و یا وسیله ای که خداوند از آن برای نجات بشر گمراه استفاده کرد، گفته میشود. این طرح حتی با عهدی که خدا با ابراهیم می بندد، بیشتر آشکار میشود، و این شامل وعده او در مورد خلق ملتی بزرگ بواسط او است «و نسلت را همچون ستارگان آسمان و مانند شنهای کناره دریا کثیر خواهم ساخت» (پیدایش ۲۲: ۱۷).

`چه حقایق بزرگ دیگری را از طریق کتاب پیدایش فرا می گیریم، حقایقی که در غیر اینصورت ممکن بود آنها را ندانیم؟ این مطلب درباره اینکه چقدر کلام خدا برای ایمان ما مهم است، چه می آموزد؟`