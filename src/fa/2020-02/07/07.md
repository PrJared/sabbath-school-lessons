---
title:  اندیشه هایی فراتر
date:  15/05/2020
---

بخوانید،اِلن جی وایت، John Wycliffe «جان ویکلیف»، صفحات ۷۹ تا ۹۶؛ Luther Before the Diet  «لوتر در مقابل دادگاه تفتیش عقاید»، صفحات ۱۴۵ تا ۱۷۰ در کتاب نبرد عظیم؛ همچنین بخوانید، بخش ۴از مقاله «روشهای مطالعه کتاب مقدس»، که آنرا در وب سایت زیر میتوانید مطالعه کنید:www.adventistbiblicalresearch.org/materials/bible-interpretation-hermeneutics/methods-bible-study

« خداوند در کلام خود، دانش لازم برای نجات و رستگاری را به انسان داده است. کتاب مقدس باید به عنوان یک مکاشفه معتبر و بری از خطای اراده او پذیرفته شود. آیات مقدس معیار شخصیت، بیانگر تعالیم، و آزمون زندگی هستند... با این وجود، این حقیقت است که خداوند اراده خود را از طریق کلام خود آشکار کرد، ولی این به معنای بی نیازی انسان از حضور مستمر و هدایتگر روح القدس نیست. در مقابل، منجی ما وعده داده تا روح القدس را برای واضح کردن کلام و تعالیم و بکار گیری آنان در زندگی برای بندگانش بفرستد. و از آنجاییکه روح خدا الهام بخش کتاب مقدس است، پس غیر ممکن است که تعلیم روح القدس برخلاف کلمه باشد ». اِلن جی وایت، مجادله بزرگ، صفحه ۹.

**سؤالاتی برای بحث**

`۱. صرف نظر از اینکه چه تعدادی ترجمه کتاب مقدس به زبان شما وجود دارد، چگونه میتوانید از آنچه که دارید بهترین استفاده را ببرید؟ چگونه میتوانید یاد بگیرید که کتاب مقدس را به عنوان کلام خدا گرامی بدارید و آنرا با ایمان و اطاعت از آنچه که تعلیم میدهد، پیروی کنید؟`

`۲. درباره تفاوت بین آنچه کلام خدا در مورد منشاء انسان (اینکه ما در روز ششم خلقت توسط خداوند آفریده شده ایم)، و آنچه خود بشریت، تحت عنوان «علم»،اینکه ما در طی میلیاردها سال تکامل یافته ایم، بیندیشید. چه چیزی را باید تضاد بزرگ بین این دو عقیده به ما بگوید، چقدر مهم است به آنچه که کتاب مقدس به ما تعلیم میدهد وفادار بمانیم و تا چه حد بشریت میتواند از کلام خدا دور شود وقتی از کلام خدا و آنچه که بطور ساده تعلیم میدهد، روی برگرداند؟`

`۳. در صورت امکان، چه ابزارهایی از کتاب مقدس میتوانند به شما در درک بهتر آن کمک کنند؟ و حتی اگر این امکانات در دسترس شما نباشند، چگونه میتوانید یاد بگیرید که از درسهایی که این هفته درباره تفسیر کتاب مقدس آموختهاید، استفاده کنید؟`

`۴. به قوم بنی اسراییل گفته شد که به فرزندانشان حقایق بزرگی که به آنان داده شده را تعلیم دهند و داستانهای مربوط به رهبری وهدایت خداوند در زندگی آنها را بازگو کنند (تثنیه ۴: ۹). اگر فواید بارز انتقال ایمان به دیگران را کنار بگذاریم و در نظر نگیریم، چه چیزی در مورد تعلیم و بازگویی داستانهای رهبری خداوند در زندگی ما وجود دارد که موجب تقویت ایمان خود ما می شود؟ یعنی، چرا به اشتراک گذاشتن حقیقت کتاب مقدس با دیگران برای خود ما هم مفید است؟`