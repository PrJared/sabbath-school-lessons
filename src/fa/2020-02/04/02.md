---
title:  سنت
date:  19/04/2020
---

سنت به خودی خود بد نیست و به یک روال و ساختار عادی در اعمال زندگی روزانه ما اطلاق می شود که تکرار می شود. این عادت به ما کمک میکند تا به اصل و ریشه خود متصل بمانیم. ازاینرو جای تعجب نیست که سنت نیز نقش مهمی را در مذهب دارد. اما خطرات دیگری نیز در رابطه با سنت وجود دارد.

`مرقس باب ۷: ۱ تا ۱۳ چه چیزی را درباره چگونگی واکنش مسیح به برخی از سنت های انسانی در روزگار او، به ما یاد می دهد؟`

سنتی که عیسی با آن مواجه شد با دقت و احتیاط در جامعه یهود از معلم تا شاگرد نسل به نسل به آنان رسیده بود. در روزگار عیسی، جایگاه سنت در کنار کتاب مقدس فرض شده بود. با اینحال، سنت تمایل به گسترش در طول زمان را داشت، بنابراین جزئیات و جنبه های بیشتر و بیشتری را دربر گرفت که در اصل بخشی از کلام و نقشه خدا نبودند. این سنت های بشری – حتی اگر توسط «مشایخ» مورد احترام(مرقس ۷: ۳، ۵) تبلیغ و ترویج شده باشد – یعنی توسط رهبران مذهبی جامعه یهود؛ مساوی با احکام خدا نیستند(مرقس ۷: ۸، ۹). آنها سنت های انسانی بودند، و درنهایت به نقطه ای سوق داده شدند تا «کلام خدا را بی اثر سازند» ( مرقس ۷: ۱۳).

`اول قرنتیان باب ۱۱: ۲ و دوم تسالونیکیان ۳: ۶ را بخوانید. چگونه میتوانیم بین کلام خدا و سنت انسانی تمایز قائل شویم؟ چرا اینقدر مهم است که آنها را تشخیص دهیم؟`

کلام زنده خدا در وجود ما حرمت و رفتاری وفادارانه ایجاد می کند.این وفاوداری باعث سنتی خاص میشود. بهرحال، همیشه باید اتکا و وفاوداری ما به خدای زنده باشد، کسیکه اراده خود را در کلام مکتوب خویش آشکار کرد. بنابراین کتاب مقدس  نقش منحصر بفردی دارد که بر همه سنت های بشری برتری دارد. کتاب مقدس بالاتر از همه سنت ها، حتی بالاتر از سنت های خوب است. سنت هایی که از زندگی ما با خدا و کلام او حاصل میشوند، دائماً باید با معیار سنجش کتاب مقدس آزموده شوند.

`چه کارهایی را به عنوان کلیسا انجام میدهیم که میتواند تحت عنوان «سنت» در نظر گرفته شوند؟ چرا همیشه تمایز آنها از یک تعلیم کتاب مقدسی مهم است؟ پاسخ خود را در روز سبت به کلاس بیاورید.`