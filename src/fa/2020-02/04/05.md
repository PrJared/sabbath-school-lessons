---
title:  استدلال
date:  22/04/2020
---

`دوم قرنتیان باب ۱۰: ۵، ۶؛ امثال باب ۱: ۷؛ و امثال باب ۹: ۱۰ را بخوانید. چرا اطاعت از مسیح در عقاید ما بسیار مهم است؟ چرا ترس از خدا شروع خرد و حکمت است؟`

خداوند به ما توانایی تفکر و استدلال بخشیده است. هر تلاش انسانی و هر استدلال الهیاتی، وابسته به توانایی ما در تفکر و نتیجه گیری است. ما یک ایمان غیر منطقی را تایید نمیکنیم. با این وجود، در پی بیداری قرن ۱۸، عصر روشنگری، عقل و خرد بشری نقش جدید و غالبی را به ویژه در جامعه غربی به عهده گرفت، که بسیار فراتر از توانایی تفکر و رسیدن به یک نتیجه گیری صحیح است.

در مقابل این عقیده، که تمام دانش ما را مبتنی بر تجربه حسی میداند، دیدگاه دیگری وجود دارد که عقل انسانی را به عنوان منبع اصلی علم میداند. این دیدگاه، که عقل گرایی نامیده میشود، معتقد است که حقیقت حسی نیست بلکه عقلانی است و از عقل ما سرچشمه میگیرد. به عبارت دیگر، حقایق اندکی وجود دارند، که عقل ما به تنهایی میتواند آنها را بطور مستقیم ادراک کند. این امر باعث میشود که عقل انسان حقیقت را قیاس و بسنجد. عقل به قدرت جدیدی مبدل شد که هر چیز دیگری از جمله اقتدار کلیسا و حتی به طرز چشمگیرتری اقتدار کتاب مقدس به عنوان کلام خدا، مجبور به تسلیم و تعظیم در برابر آن شد. هر آنچه که برای عقل انسان مشهود نبود، رد شد و مشروعیت آن به زیر سؤال رفت. این نگرش بخشهای بزرگی از کتاب مقدس را تحت تاثیر قرار داد. تمام معجزات و اعمال خارق العاده خدا، مانند رستاخیز جسمی مسیح، تولد از باکره، و یا آفرینش در ۶ روز را میتوان نام برد، و اما تعداد معدودی دیگر که دیگر موثق و قابل اعتماد تلقی نشده اند.

حقیقت اینست که باید این واقعیت را به خاطر بسپاریم که حتی قدرت استدلال ما نیز تحت تاثیر گناه قرار دارد و باید تحت یوغ مسیح قرار گیرد. انسانها در درک خود دچار بی بصیرتی شده و از خدا دور میشوند (افسسیان ۴: ۱۸). ما باید توسط کلام خدا روشنگری و آگاه شویم. علاوه براین، این واقعیت که خدا خالق ماست نشان میدهد که از نظر کتاب مقدسی، عقل انسانی ما به عنوان چیزی مستقل یا خود مختار از خداوند خلق نشده که کار کند. در عوض «ترس خداوند ابتدای حکمت است، و معرفت قدوس فطانت میباشد»(امثال ۹: ۱۰ مقایسه شود با امثال ۱: ۷). ما فقط وقتی مکاشفه خدا را قبول میکنیم که به عنوان بالاترین ارزش در زندگیهای ما، در کلام مکتوب خدا مصور شده باشد، و مشتاق پیروی از آنچه باشیم که میتوانیم بدرستی از کتاب مقدس استدلال کنیم.

`قرنها پیش رئیس جمهور امریکا توماس جفرسون تفسیر خود از عهد جدید را با حذف هر چیزی که از نظر او مخالف عقل و خرد بود، نوشت. تقریباً تمام معجزات عیسی از جمله رستاخیز او را حذف کرد. این مطلب به تنهایی در خصوص محدودیتهای تعقل بشری برای درک حقیقت چه چیزی می آمزد؟`