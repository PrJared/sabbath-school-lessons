---
title:  کتاب مقدس مرجع معتبر الهیات ما
date:  18/04/2020
---

### مطالعه این هفته
مرقس ۷: ۱ تا ۱۳؛ رومیان ۲: ۴؛ اول یوحنا ۲: ۱۵ تا ۱۷؛ دوم قرنتیان ۱۰: ۵، ۶؛ یوحنا ۵: ۴۶، ۴۷؛ یوحنا ۷: ۳۸.

> <p>آیه حفظی</p>
> «به شریعت و به شهادت روی نمایید! اگر مطابق این کلام سخن نگویند، ایشان را طَلیعهای نیست» (اشعیا ۸: ۲۰).

هیچ کلیسای مسیحی وجود ندارد که از کتاب مقدس برای حمایت از عقاید خود استفاده نکند. اما نقش، اقتدار و اعتبار کتاب مقدس در تمام کلیساها یکسان نیست. در حقیقت، نقش کتاب مقدس میتواند از یک کلیسا به کلیسای دیگر متفاوت باشد. این مسیله مهمی است، و این موضوع دارای ابعادی است که ما با مطالعه پنج منبع مختلف مؤثر که بر تفسیر ما از کتاب مقدس اثر میگذارند، آنرا بررسی خواهیم کرد: سنت، تجربه، فرهنگ، استدلال، و خود کتاب مقدس.

این مراجع در هر عقیده و کلیسا نقش برجسته ای را بازی میکنند. همه ما بخشی از سنت ها، و فرهنگ های مختلف هستیم که بر ما تاثیر میگذارند. همه ما تجربیاتی داریم که طرز تفکر ما را شکل میدهند و بر درک ما تاثیر میگذارند. همه ما مغز داریم که فکر کنیم و مسایل را ارزیابی کنیم. همه ما کتاب مقدس را میخوانیم و از آن برای درک خود از خدا و اراده او استفاده میکنیم.

کدام یک از این منابع یا ترکیبی از آنها، صلاحیت نهایی تفسیر کتاب مقدس را دارند و چگونه آنها در رابطه با یکدیگر به کار برده میشوند؟ اولویتی که به هر منبع یا منابع داده میشود منجر به نتایج بسیار متفاوتی میشود و در نهایت مسیر کلی الهیات و باور ما را تعیین میکند.