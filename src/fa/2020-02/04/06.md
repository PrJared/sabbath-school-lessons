---
title:  کتاب مقدس
date:  23/04/2020
---

روح القدس، که محتوای کتاب مقدس را برای انسانها آشکار میکند و الهام میبخشد، هرگز ما را برخلاف کلام خدا هدایت نخواهد کرد و ما را گمراه نخواهد کرد. از نظر کلیسای ادونتیست های روز هفتم، کتاب مقدس اقتدار و قدرت بالاتری نسبت به سنت، تجربه، عقل و استدلال انسانی دارد. کتاب مقدس تنها معیاری است که همه چیز باید براساس آن سنجیده شود.

`یوحنا باب ۵: ۴۶، ۴۷ و یوحنا باب ۷: ۳۸ را بخوانید. برای عیسی مسیح، کتاب مقدس مرجع غایی برای درک مسائل روحانی است. چگونه کتاب مقدس تایید میکند که عیسی، همان مسیح موعود حقیقی است؟`

برخی ادعا می کنند که «الهام ها» و فرامین  خاصی را از سوی روح القدس دریافت کرده اند، اما اینها بر خلاف پیام روشن کتاب مقدس است. برای آنها روح القدس اقتدار بالاتری نسبت به کلام خدا دارد. هرکس که کلام مکتوب و الهام بخش خدا را نسخ کند و از پیام واضح و روشن خدا دوری کند، بر روی پایه و اساسی خطرناک و شکننده گام برمیدارد و از روح هدایتگر خدا پیروی نمیکند. کتاب مقدس تنها سپر محافظ روحانی ما است. کتاب مقدس تنها معیار قابل اعتماد برای کلیه مسائل ایمانی و عبادی است.

«روح القدس از طریق آیات مقدس با ذهن صحبت میکند، و قلب را تحت تاثیر حقیقت قرار میدهد. بنابراین، او خطا را آشکار ساخته، و آنرا از روح بیرون میکند. مسیح با روح حقیقت، از طریق کلام خدا قوم منتخب خود را مطیع خویش میکند». اِلن جی وایت، آرزوی اعصار، صفحه ۶۷۱.

نباید هرگز روح القدس را جایگزین کلام خدا دانست. در عوض، او در هماهنگی و از طریق کتاب مقدس کار میکند تا ما را به سوی مسیح ترغیب کند، بنابراین کتاب مقدس تنها معیار روحانی اعتبار کتاب مقدس است. کتاب مقدس تعالیم صحیح را تدارک دیده است(نگاه کنید به اول تیموتائوس ۴: ۶)، و به عنوان کلام خدا قابل اعتماد و شایسته اطاعت کامل است. وظیفه ما این نیست که درمورد کتاب مقدس قضاوت کنیم. بلکه کلام خدا حق دارد که درباره ما و طرز تفکر ما قضاوت کند. از این گذشته، کتاب مقدس نوشته مکتوب خود خداوند است.

`چرا کتاب مقدس راهنمایی مطمئن تر برای سؤالات روحانی، نسبت به برداشت های ذهنی است؟ وقتی ما کتاب مقدس را به عنوان معیاری برای سنجش همه تعالیم و حتی تجربه روحانیمان نمی پذیریم، چه عواقبی منتظر ماست؟ اگر مکاشفه اسرارآمیز، کلام آخر در سوالات روحانی می بود چرا این امر به چیزی جز آشفتگی و خطا منجر نمی شد؟`