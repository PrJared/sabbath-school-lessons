---
title:  فرهنگ
date:  21/04/2020
---

ما همه متعلق به یک فرهنگ و یا بخشی فرهنگ های خاص می باشیم. همه ما نیز تحت تاثیر فرهنگ قرار داریم و بوسیله آن شکل می گیریم. هیچکدام از ما نمی توانیم از آن بگریزیم. در واقع، به این فکر کنید که چه اندازه از حکایات عهد عتیق در مورد داستان گمراهی اسرائیل کهن توسط فرهنگهای اطراف آن است. چه چیزی باعث میشود که فکر کنیم، امروزه از آن فرهنگ ها متفاوت یا بهتر هستیم؟

کلام خدا نیز در یک فرهنگ خاص داده شده، حتی اگر معتقد باشیم که فقط متعلق و محدود به یک فرهنگ نیستیم. در حالیکه عوامل فرهنگی بطور اجتناب ناپذیری بر درک ما از کتاب مقدس تاثیر میگذارند، نباید از این واقعیت غافل شویم که کتاب مقدس همچنین فراتر از مقولات فرهنگی بنا شدۀ قومی، فرمانروائی، و وضعیت اجتماعی است. این یکی از دلایلی است که انجیل بر هر فرهنگ انسانی پیشی میگیرد و حتی قادر است عناصر و عوامل گناه آلود که ما در هر فرهنگی میتوانیم پیدا کنیم را متحول و اصلاح کند.

`اول یوحنا باب ۲: ۱۵ تا ۱۷ را بخوانید. منظور یوحنا وقتی که میگوید نباید مسائل دنیوی را دوست داشته باشیم، چیست؟ چگونه میتوانیم در جهان زندگی کنیم و با اینحال طرز فکر دنیوی نداشته باشیم؟`

فرهنگ، مانند هر جنبه دیگری از خلقت خدا، تحت تاثیر گناه قرار دارد. در نتیجه آن هم تحت داوری خدا قرار میگیرد. بله، برخی از جنبههای فرهنگ ما ممکن است با ایمان ما خیلی خوب هماهنگ نباشند، اما همیشه باید مراقب باشیم که بین این دو تفاوت قائل شویم. بطور مطلوب، ایمان کتاب مقدسی باید در صورت لزوم فرهنگ موجود را به چالش بکشد و یک فرهنگ متضاد که به کلام خدا وفادار باشد را ایجاد کند. در آن صورت ما فرهنگی را داریم که از جایی مافوق ما می آید و در ما جا افتاده و ماندگار میشود، ما بزودی تسلیم آنچه که ما را احاطه کرده خواهیم شد.

خانم اِلن جی وایت بینش زیر را ارائه میدهد:

« پیروان مسیح باید از نظر اصول و علایق، جدا از جهان باشند، اما آنها نباید خود را از دنیا منزوی کنند. منجی بطور دائم با انسان ها رفت و آمد داشت ، نه اینکه آنها را در هر کاری که مطابق خواست خدا نیست، توبیخ کند بلکه آنها را متعالی سازد و شان و منزلت بخشد ». اِلن جی وایت، اندرزهایی برای والدین، معلمان، و دانش آموزان، صفحه ۳۲۳.

`چه جنبه هایی از فرهنگ شما کاملاً در تضاد با ایمان کتاب مقدسی است؟ مهمتر از همه، چگونه میتوانیم محکم و راسخ در برابر آن  جنبه هایی که تلاش میکنند ایمان ما را گمراه کنند، ایستادگی کنیم؟`