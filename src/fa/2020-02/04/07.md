---
title:  اندیشه هایی فراتر
date:  24/04/2020
---

اِلن جی وایت، «کلام خدا به عنوان حفاظ» صفحات ۵۹۳ تا ۶۰۲، از کتاب نبرد عظیم.

سنت، تجربه، فرهنگ، استدلال، و کتاب مقدس همه در بازتاب اندیشه های ما از کلام خدا موثر هستند. سوال مهم اینست: کدام یک از این منابع حرف آخر و قدرت نهایی در اعتقاد و باور ما هستند؟ این چیزی است که کتاب مقدس را تصدیق میکند، اما در کل چیز دیگری است که اجازه میدهد تا کتاب مقدس از طریق رسالت روح القدس، زندگی را تحت تاثیر قرار داده و متحول سازد.

به یک معنا ممکن است، فرهنگ، تجربه، تعقل و کتاب مقدس و حتی سنت، به خودی خود، لزوماً بد نباشند. آنها زمانی مشکل ساز میشوند که با کتاب مقدس در تعارض باشند. اغلب این چیزی است که انتظار آن میرود. اما بدتر از آن زمانی است که این چیزها بر کلام خدا تقدم می یابند. بیشترین روایت ارتداد هم درعهد عتیق و هم در عهد جدید زمانی اتفاق افتاده است که تاثیرات بیرونی مقدم بر وحی الهی بوده است.

**سؤالاتی برای بحث**

`۱. چرا رعایت و اجرای جزئیات برخی از آداب و رسوم انسانی آسانتر از زندگی روحانی با احکام خداست: تا خداوند خدای خود را به همه دل و تمامی نفس و تمامی فکر خود محبت نموده و همسایه خود را مثل خود محبت نمائیم (متی ۲۲: ۳۷ تا ۴۰)؟`

`۲. در کلاس درمورد پاسخ خود به سؤال آخر روز یکشنبه بحث کنید. چه نقشی را باید رسم و سنت ها در کلیسای ما ایفا کند؟ جایگاه برکات و چالشها را در کجای سنت های دینی می بینید؟`

`۳. چگونه می توانیم اطمینان حاصل کنیم که سُنّت هر چقدر هم که خوب باشد، مقدم بر کلام مکتوب خدا به عنوان معیار و اقتدار و اعتبار ابدی نیست؟`

`۴. فرض کنید شخصی ادعا میکند، در رویایی که دیده خداوند با او صحبت کرده است، و به او میگوید که یکشنبه روز واقعی استراحت و عبادت در دوران عهد جدید است. چگونه به این شخص واکنش نشان می دهید، و داستانی این چنینی درباره اینکه همیشه تجربه باید با کلام خدا سنجیده شود، چه می آموزد؟`

`۵. در کلاس، در مورد فرهنگی که کلیسای شما خود را در آن محاط یافته است، صحبت کنید. این فرهنگ چگونه بر ایمان شما تاثیر می گذارد؟ چه نمونه هایی در تاریخ میتوان پیدا کرد که در آن فرهنگ تا حد زیادی بر عملکرد اعضای کلیسا تاثیر گذاشته است. به گونه ای که وقتی به آن نگاه میکنیم، تاثیر آنرا منفی می یابیم؟ امروزه چه درسهایی می توانیم ازاین امر برای خودمان بگیریم تا مرتکب اشتباهات مشابهی مرتکب نشویم؟`