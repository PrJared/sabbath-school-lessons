---
title:  کتاب مقدس بعنوان تاریخ
date:  01/04/2020
---

هنگامیکه کتاب مقدس با سایر کتب «مقدسه» مقایسه میشود منحصر بفرداست زیرا تاریخ آن را تایید کرده است. این بدان معناست که کتاب مقدس فقط افکار فلسفی بشری همچون (کنفوسیوس یا بودا)نیست، بلکه اقدامات خدا را در طول تاریخ برای رسیدن به یک هدف خاص ثبت نموده است. در مورد کتاب مقدس، این اهداف عبارتند از: ۱) وعده مسیح موعود و ۲) بازگشت دوباره مسیح. این ترتیب و توالی برای اعتقادات یهودی - مسیحی در مقایسه با دیدگاه دوره ای بودن بسیاری از مذاهب دیگر در جهان از مصر باستان گرفته تا ادیان شرق مدرن منحصر بفرداست.

`اول قرنتیان باب ۱۵: ۳ تا ۵، ۵۱ تا ۵۵؛ رومیان ۸: ۱۱؛ و اول تسالونیکیان ۴: ۱۴ را بخوانید. این آیات نه تنها درباره حقیقت تاریخی رستاخیز مسیح، بلکه در خصوص مفهوم آن برای شخص ما، چه می آموزند؟`

شهادت چهار انجیل و پولس اینست که عیسی درگذشت، دفن شد، و جسماً از میان مردگان قیام کرد و در برابر انسانهای مختلفی ظاهر شد. این مطلب توسط شاهدان عینی تأیید شده است که او را در قبر گذاشتند ولی بعداً قبر را خالی یافتند. شاهدان عیسی را لمس کردند و او با آنها غذا خورد. مریم مجدلیه، مریم (مادر عیسی) و سایر زنان او را بعنوان مسیح زنده و قیام کرده از قبر دیدند. شاگردان با او در راه به سوی عِمائوس صحبت کردند. عیسی برای سپردن ماموریت بزرگ انجیل بر آنان ظاهر شد. پولس مینویسد که اگر شواهد کتاب مقدس مورد قبول واقع نشود آنگاه موعظه و ایمان ما «بیهوده» می باشد (اول قرنتیان ۱۵: ۴). ترجمه های دیگر آن را پوچ و عبث، یا «بی فایده» می گویند. حواریون تصریح نمودند که: «این حقیقت دارد که خداوند قیام کرده است »(لوقا ۲۴: ۳۴). عبارت یونانی ontos اشاره به چیزی دارد که در واقع رخ داده است.اینطور ترجمه میشود:«واقعا» ،«مطمئناً»  یا محققاً. شاگردان شهادت میدهند «خداوند قیام کرده است».

مسیح همچنین بعنوان « نوبر میوه های» (اول قرنتیان ۱۵: ۲۰) تمام کسانی است که مرده اند. این واقعیت تاریخی که مسیح از میان مردگان برخاست و امروز زنده است، تضمین کننده این است که آنهایی هم که مرده اند همانطور که او زنده شد، زنده خواهند شد. همه صالحان «در مسیح نیز زنده خواهند شد»(اول قرنتیان ۱۵: ۲۲). این عبارت در اینجا حاکی از فعل آفرینش در آینده است، هنگامیکه «آنانی که  متعلق به مسیح هستند» یا به او وفادار میمانند «در هنگام آمدن او» قیام خواهند کرد. (اول قرنتیان ۱۵: ۲٣)،«آنگاه که شیپور آخر نواخته شود» (اول قرنتیان ۱۵: ۵۲).

`چرا وعده رستاخیز در کانون ایمان ما قرار دارد، به ویژه که میدانیم مردگان در خواب هستند؟ بدون چنین عقیده ای، چرا ایمان ما در واقع «عبث» خواهد بود؟`