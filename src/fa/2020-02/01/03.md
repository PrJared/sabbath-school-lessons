---
title:  چه کسی کتاب مقدس را نوشت، و در کجا؟
date:  30/03/2020
---

تنوع نویسندگان، مکان آنان ، و پیشینه های آنها، شهادت بی نظیری را مهیا نموده مبنی بر این که خداوند از طریق تاریخ و پیام خویش با مردم در هر تنوع فرهنگی که مخاطبان مورد نظر می باشند،ارتباط برقرار می کند.

`متون زیر در مورد نویسندگان کتاب مقدس و پیشینه آنها، چه میگویند؟ (خروج ۲: ۱۰؛ عاموس ۷: ۱۴؛ ارمیا ۱: ۱ تا ۶؛ دانیال ۶: ۱تا ۵؛ متی ۹: ۹؛ فیلیپیان ۳: ۳ تا ۶؛ مکاشفه ۱: ۹).`

کتاب مقدس توسط افراد مختلف با پیشینه ها و شرایط متفاوت فرهنگی نوشته شده است. برخی از آنان از درون کاخ، برخی دیگر در زندان، بعضی دیگر در تبعید و برخی در سفرهای بشارتی خود برای به اشتراک گذاشتن انجیل آنرا را نوشتند. این مردان تحصیلات و مشاغل متفاوتی داشتند. عده ای مانند موسی مقدر شده بودند که پادشاه شوند یا مانند دانیال در مقام های عالیرتبه مشغول خدمت باشند. بقیه آنان چوپانان ساده بودند. برخی بسیار جوان و برخی دیگر پیر و فرسوده بودند. با وجود این اختلافات، همه آنان در یک چیز مشترک بودند: آنها توسط خدا فراخوانده شدند و از روح القدس پُر شده و الهام یافتند تا پیغام ها را برای مردم خود بنویسند، فارغ از اینکه در چه زمان و یا مکانی زندگی میکردند.

برخی از نویسندگان نیز شاهد عینی حوادثی بودند که آنها را بازگو کردند. برخی دیگر بررسی های دقیق شخصی را در مورد وقایع انجام دادند، یا از اسناد و مدارک موجوداستفاده کردند(یوشع ۱۰: ۱۳؛ لوقا ۱: ۱ تا ۳). اما تمام قسمت های کتاب مقدس از الهامات خداست (دوم تیموتائوس ۳: ۱۶). به همین دلیل است که پولس بیان میکند که: «هرچه در گذشته در کتاب مقدس نوشته شد، برای تعلیم ما بود تا به وسیله بردباری و دلگرمی که کلام خدا میبخشد، امیدوار باشیم»(رومیان ۱۵: ۴). خدایی که زبان انسانی را خلق کرده، افراد برگزیده خود را قادر میسازد تا به روشی مطمئن و قابل اعتماد از طریق کلمات انسانی، افکار الهام گرفته را با مردم در میان بگذارند.

« خداوند خرسند بودهاست که حقیقت خود را توسط عوامل انسانی با دنیا درمیان بگذارد،  و خود او بوسیله روح القدس خویش به انسانها این شایستگی را اعطا کند و آنان را قادر سازد تا کار او را انجام دهند. او ذهن برگزیدگان خود را هدایت کرد تا چه بگویند و چه بنویسند. در هر حال و با این وجود،مقدر گردید که از سوی ملکوت، گنجینه در ظروف سفالی حفظ شود». اِلن جی وایت، پیام های برگزیده، جلد اول، صفحه ۲۶.