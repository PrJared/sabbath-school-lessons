---
title:  اندیشه هایی فراتر
date:  03/04/2020
---

از نگارش های اِلن جی وایت، «کلام خدا به عنوان حفاظ»، صفحات ۵۹۳ تا ۶۰۲ از کتاب نبرد عظیم؛ «دل شما مضطرب نشود»، صفحات ۶۶۲ تا ۶۸۰ از کتاب آرزوی اعصار را بخوانید.

بسیاری به خاطر حمایت و حفظ وفاداری خود نسبت به کلام خدا جان خود را از دست داده اند. یکی از این مردان دکتر رولند تایلور، مُبشر محله ای در انگلیس در زمان حکمرانی مری خون آشام در قلمرو هادلی انگلیس بود که در برابر ظلم و جور کلیسای کاتولیک ایستادگی کرد. وی پس از اخراج شدن از کلیسا و استهزاء و تمسخر به خاطر پایبندی به کلام خدا، شخصا از اسقف وینچستر  صدر اعظم مجلس انگلیس  فرجام خواهی کرد، اما اسقف او را به زندان انداخت و سرانجام به میخ کشیده شد تا به آتش کشیده شود. او درست قبل از مرگش در سال ۱۵۵۵ میلادی این سخنان را گفت:

« مردم خوب، من به شما چیزی جز کلام مقدس خدا، و آن دسته از درسهایی که من از کتاب متبارک خداوند، کتاب مقدس گرفتهام، نیاموختم. من امروز به اینجا آمدهام تاآن را با خون خود مهر و تایید کنم ». جان فوکس، کتاب جدید فوکس با عنوان شهدا، که توسط  هارولد جی چادویک بازنویسی و به روز شده (شمال برانزویک، نیوجرسی: انتشارات بردیج لوگوس، ۱۹۹۷)، صفحه ۱۹۳. شنیده شده است که دکتر تیلور، درست قبل از اینکه آتش افروخته شود مزمور ۵۱ را با خود زمزمه میکرد و جان خود را تسلیم نمود.

سوالی که حال ما باید از خودمان بپرسیم این است که:

آیا ما بعنوان ایمانداران حافظ و حامی حقیقت کلام خدا باقی مانده ایم؟ دیر یا زود، در نبرد نهایی، آن امتحان الهی بعمل خواهد آمد. البته که حال، زمان آن است که برای آن آماده شویم.

**سؤالاتی برای بحث**

`۱. به چه صورتی نبوت، منشاء و اصالت الهی کتاب مقدس را تأیید میکند؟ چگونه تحقق این پیشگویی ها میتواند ایمانمان را تصدیق کند؟`

`۲. با ارجاع به سؤال پایانی درس روز سه شنبه، چرا ادله و شواهد برای مسیح موعود بودن عیسی بسیار قدرتمند است؟`

`۳. عیسی و حواریون ایمانی استوار و راسخ در اعتماد به اقتدار الهی آیات مقدس از خود نشان دادند. به عنوان مثال، چند بار خود عیسی به در خصوص خویش به کتاب مقدس ارجاع داده است و اینکه گفته های کلام مقدس باید«تحقق یابند» ؟ ( بعنوان مثال به متی ۲۶: ۵۴، ۵۶؛ مرقس ۱۴: ۴۹؛ لوقا ۴: ۲۱؛ یوحنا ۱۳: ۱۸؛ یوحنا ۱۷: ۱۲ نگاه کنید). بنابراین، اگر خود مسیح آیات مقدس را چنان جدی و موکد در نظر گرفت (در خصوص خودش در عهد عتیق) به ویژه از نظر تحقق پیشگویی ها، پس نگرش و رفتار ما نیز نسبت به کتاب مقدس باید چگونه باشد؟`