---
title:  کلام زنده خداوند
date:  29/03/2020
---

مطمئاً مهمترین کلمات گفته شده از طرف یک شخص، آخرین کلامی است که شخص بیان میکند. موسی، نویسنده اولین پنج کتاب اصلی  کتاب مقدس، درست قبل از مرگش ترانه ای را برای مردم سرود (تثنیه ۳۱: ۳۰ – ۳۲: ۴۳).

`کتاب تثنیه باب ۳۲: ۴۵ تا ۴۷ را بخوانید. موسی چگونه کلام خدا و قدرت آنرا در زندگی مردم یهود در آستانه ورود به سرزمین موعود توصیف میکند؟`

در میان آخرین کلام موسی، پند و اندرزی قدرتمندانه وجود داشت. موسی مردم را ترغیب نمود تا دل به کلام خدایی بسپارند که از طریق وی با آنان سخن گفته بود، و بر آنان تاکید ورزید تا برای بقای زندگی خویش بر خدا و ارادۀ وی تمرکز نمایند. هر نسل با آموختن این سخنان به فرزندان خویش، برنامه عهد رستگاری خداوند را به نسل دیگر منتقل می نمود. نکته این بود که آنان نباید از مجموعۀ سخن فقط کلماتی را گلچین کرد که خوشایند افکار و احساسات است ، بلکه باید «تمامی فرمان های خداوند» را بجا آورده و از آنها تبعیت کنند» (تثنیه ۳۲: ۴۶).

در پایان تاریخ زمین، خداوند قومی را خواهد داشت که به تمامی کلام مقدس وفاودار می ماند، بدین معنی که فرامین خدا را نگاه داشته و بر عیسی ایمان خواهند داشت (مکاشفه۱۴: ۱۲). این افراد به تعالیم کتاب مقدس وفاودار خواهند ماند، چرا که نه تنها تضمینی از یک زندگی غنی تر بر روی زمین خواهند داشت بلکه ، بلکه سرنوشتی ابدی در منزلگاهی که عیسی برای ما آماده میکند (یوحنا ۱۴: ۱ تا ۳).

`یوحنا باب ۱: ۱ تا ۵، ۱۴؛ یوحنا ۱۴: ۶ را بخوانید. این متون در مورد مسیح و زندگی ابدی به ما چه می آموزند؟ چگونه «کلمه جسم گردید» (یوحنا ۱: ۱۴) با مکاشفه و الهام کلام مقدس ارتباط دارد؟`

عیسی کانون و هدف تمامی کلام مقدس است. آمدن او در غالب جسم به عنوان مسیح موعود، تحقق وعده های عهد عتیق بود. از آنجائی که او زندگی کرد، مُرد و دوباره زنده شد، ما نه تنها تأیید اعتبار کتاب مقدس را داریم بلکه حتی بهتر از آن، وعده عظیمِ زندگی ابدی را در حیاتی کاملاً نو داریم.

`مجدداً تثنیه باب ۳۲: ۴۷ را بخوانید. آیا شما این حقیقت را در مورد اینکه اطاعت از کلام خدا که « کلمات پوچی نیستند » را در زندگی خودتان تجربه کرده اید؟ چرا ایمان به خدا و اطاعت از او هرگز کار بیهوده و پوچی نیست؟`