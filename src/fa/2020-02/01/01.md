---
title:  یگانگی کتاب مقدس
date:  28/03/2020
---

### مطالعه این هفته
تثنیه ۳۲: ۴۵ تا ۴۷؛ پیدایش ۴۹: ۸ تا ۱۲؛ اشعیا ۵۳: ۳ تا ۷؛ اول قرنتیان ۱۵: ۳ تا ۵، ۵۱ تا ۵۵؛ رومیان ۱۲: ۲.

> <p>آیه حفظی</p>
> « کلام تو برای پاهای من چراغ، و برای راه من نور است »(مزمور ۱۱۹: ۱۰۵).

کتاب مقدس شامل ۶۶ کتاب است، و در طول بیش ۱٫۵۰۰ سال در سه قاره (آسیا، آفریقا، و اروپا) توسط بیش از چهل نویسنده نوشته شده است، کتاب مقدس بی همتاست. هیچ کتابی، الهی یا دینی، مانند آن  وجود ندارد. و جای شگفتی نیست. گذشته از اینها، این کلام خداوند است.

بیش از ۲۴٫۶۰۰ نسخه دست نوشته عهد جدید، از چهار قرن اول بعد از مسیح موجود است. از نسخ خطی اصلی افلاطون، هفت اثر، از هرودوت هشت اثر، و از ایلیاد هومر کمی بیشتر همراه با ۲۶۳ نسخه حفظ شده، موجود است. از اینرو، ما شواهد تأیید کننده قدرتمندی در مورد صحت متن عهد جدید در اختیار داریم.

کتاب مقدس اولین کتاب شناخته شده ای بود که ترجمه شد، اولین کتابی که در غرب در چاپخانه به چاپ رسید و اولین کتابی است که به زبان های بسیار زیادی انتشار یافته که امروزه ۹۵ درصد جمعیت کره زمین میتوانند آنرا بخوانند.

کتاب مقدس از نظر محتوا و پیام نیز به نوبه خود بی نظیر و منحصر بفرد است، که به اقدامات رهایی بخش  خداوند در طول تاریخ تمرکز دارد. تاریخی که با نبوتها در هم تنیده شده است، زیرا که آینده نقشه های خداوند و پادشاهی ابدی او را پیشگویی میکند. این کلام زنده خداوند است، زیرا همان روح خدا که از طریق کتاب مقدس الهام گردیده (دوم تیموتائوس ۳: ۱۶، ۱۷)، به ایمانداران امروز وعده داده شده تا در حینی که کلام را مطالعه می کنیم، ما را به جمیع راستی هدایت نماید (یوحنا ۱۴: ۱۶، ۱۷؛ یوحنا ۱۵: ۲۶؛ یوحنا ۱۶: ۱۳).