---
title:  درک کتاب مقدس با ایمان
date:  09/04/2020
---

`عبرانیان ۱۱: ۳، ۶ را بخوانید. چرا ایمان در فهم خدا و کلامش بسیار ضروری است؟ چرا خشنود ساختن خدا بدون ایمان محال است؟`

تمام تعلیم واقعی در چارچوب ایمان صورت میپذیرد. این ایمان بدون چون و چرای کودک نسبت به والدینش است که کودک را قادر میسازد چیزهای جدید را یاد بگیرد. این یک رابطه قابل اعتماد است که کودک را به یادگیری جنبه های اصلی و اساسی زندگی و محبت هدایت میکند. بنابراین،اطلاع و درک باعث رشد یک رابطه دوست داشتنی و قابل اعتماد میشود.

در همین راستا، یک نوازنده خوب وقتی یک قطعه موسیقی را خوب مینوازد که نه تنها مهارتهای فنی او را در نواختن یاری دهند بلکه او عشق به موسیقی و سرآیندگی و ساز را به نمایش بگذارد و آنرا نشان دهد. بطور مشابه، ما کتاب مقدس را بدرستی درک نخواهیم کرد اگر با نگرش تردیدآمیز و یا شکاکانه به آن نزدیک شویم، بلکه باید با روحی از عشق و ایمان به آن نزدیک شویم. پولس رسول مینویسد:« و بدون ایمان محال است که انسان خدا را خشنود سازد »(عبرانیان ۱۱: ۶). بنابراین، ضروری است که در عوض نگریستن به کتاب مقدس به عنوان یک کتاب بشری محض، با ایمان کتاب مقدس را مطالعه کنیم و اصالت فراطبیعی آن را تصدیق نمائیم.

کلیسای ادونتیست روز هفتم، به روشنی این بینش در مورد ماهیت آسمانی کتاب مقدس را در اولین اصل اعتقادی خودش بیان میکند، و میگوید: « کتب مقدس، عهد عتیق و عهد جدید، کلام مکتوب خدا هستند که توسط الهام الهی اعطا گردیده اند. نویسندگان الهام گرفته، همانطور که توسط روح القدس هدایت میشدند، سخن گفتند و آنرا نوشتند. در این کلام، خداوند دانش لازم برای رستگاری را به بشر داد. کتب مقدس کامل، معتبر و وحی مصون از خطای اراده او هستند. آنها معیار شخصیت، آزمون زندگی، و آشکار کننده تعالیم و پیشینه قابل اعتماد اقدامات خداوند در طول تاریخ هستند. (مزمور ۱۱۹: ۱۰۵؛أمثال ۳۰: ۵، ۶؛ اشعیا ۸: ۲۰؛ یوحنا ۱۷: ۱۷؛ اول تسالونیکیان ۲: ۱۳؛ دوم تیموتاوس ۳: ۱۶، ۱۷؛ عبرانیان ۴: ۱۲؛ دوم پطرس ۱: ۲۰، ۲۱).

`وقتی مردم در درک خود از کتاب مقدس با رویکرد ایمان به آن نزدیک نمیشوند چه چیزی را از دست میدهند؟ چرا این ایمان کورکورانه نیست؟ به همین علت، چه دلایل خوبی برای این ایمان داریم و چرا هنوز هم در هنگام مواجهه با حقایق کتاب مقدس، وجود ایمان ضروری است؟`