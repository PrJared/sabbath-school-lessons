---
title:  منشاء و ماهیت کتاب مقدس
date:  04/04/2020
---

### مطالعه این هفته
دوم پطرس ۱: ۱۹ تا ۲۱؛ دوم تیموتائوس ۳: ۱۶، ۱۷؛ تثنیه ۱۸: ۱۸؛ خروج ۱۷: ۱۴؛ یوحنا ۱: ۱۴؛ عبرانیان ۱۱: ۳، ۶.

> <p>آیه حفظی</p>
> « پیوسته خدا را برای این نیز شکر میکنم که وقتی پیام خدا را از ما شنیدید، آن را به عنوان پیامی از جانب بشر نپذیرفتید، بلکه آن را از طرف خدا دانستید و در حقیقت همینطور هم هست و اکنون در میان شما ایمانداران عمل میکند» (اول تسالونیکیان ۲: ۱۳).

آن گونه که به منشاء و ماهیت کتاب مقدس بنگریم و آن را درک کنیم، بطور عظیمی بر نقشی که کتاب مقدس در زندگی ما و بطور اعظم بر کلیسا ایفا می کند تاثیر می گذارد. نحوه تفسیر ما از کتاب مقدس بطور قابل توجهی  شکل گرفته و متاثر از درک ما از فرآیند مکاشفه و الهام است. اگر بخواهیم کتاب مقدس را به درستی درک کنیم، اول از همه باید به کتاب مقدس اجازه دهیم مشخص کند چگونه با شاخصهای بنیادی آن برخورد شود. ما نمیتوانیم ریاضیات را با روشهای تجربی که در زیست شناسی و یا جامعه شناسی بکار میرود، مطالعه کنیم. ما نمیتوانیم فیزیک را با همان اسنادی که برای مطالعه تاریخ استفاده میشود مطالعه کنیم. به همین ترتیب، حقایق روحانی کتاب مقدس با متدهای خداانکارانه به درستی قابل درک و فهم نخواهد بود چنانچه کتاب مقدس به شیوه ای مورد بررسی و مطالعه قرار گیرد که گویی خدا وجود ندارد. در عوض تفسیر ما از کتاب مقدس باید جنبه الهی و انسانی کلام خدا را برجسته سازد. از اینرو آنچه که ما برای تفسیر صحیح آن لازم داریم اینست که به کتاب مقدس با ایمان و نه با متد شک گرائی و تردید نزدیک شویم.

ما در این هفته به برخی از جنبه های بنیادین سرچشمه و ماهیت کتاب مقدس خواهیم پرداخت که برروی تفسیر و درک ما از آن باید تاثیر بگذارد.