---
title:  فرایند وحی
date:  06/04/2020
---

از آنجائیکه خداوند به واسطه زبان، اراده خویش را بر انسان آشکار می سازد، بنابراین مکاشفه الهی قابل نگارش است. با اینحال، همانطور که قبلاً مشاهده کردیم، کتاب مقدس نتیجه آشکار شدن حقیقت خداوند از طریق روح القدس است. او پیام خود را بواسطه عوامل انسانی منتقل و از آن پاسداری میکند. به این دلیل میتوان وحدت بنیادی را انتظار داشت که در کلیه کتب از پیدایش تا مکاشفه دیده میشود. (بعنوان مثال، پیدایش ۳: ۱۴ و ۱۵ تا مکاشفه ۱۲: ۱۷).

`دوم پطرس باب ۱: ۲۱؛ دوم تیموتائوس ۳: ۱۶، ۱۷؛ و تثنیه ۱۸: ۱۸ را بخوانید. این آیات در خصوص الهامی بودن کلام مقدس چه میگویند؟`

تمام کتاب مقدس وحی الهی است، حتی اگر تمامی بخشهای آن به یک اندازه برای خواندن الهام بخش نباشد یا حتی لزوماً برای امروز ما کاربردی نباشد.  (بعنوان مثال، بخشهایی در مورد اعیاد عبرانیان الهام شده اند که امروزه مکلف به حفظ و برپائی آن نیستیم). با اینحال، ما باید از تمامی آیات کتاب مقدس بیاموزیم، حتی بخشهایی که خواندن و درک آنها چندان آسان نیستند و یا اکنون برای ما کاربرد خاصی ندارند.

همچنین، همه چیز در کتاب مقدس بطور مستقیم یا خارق العاده آشکار نشده اند. گاهی اوقات خداوند برای انتقال  پیام خود از نویسندگان کتاب مقدسی استفاده کرد که به دقت مسایل را مورد بررسی قرار می دادند یا از سایر متون موجود استفاده میکردند (نگاه کنید به یوشع ۱۰: ۱۳؛ لوقا ۱: ۱ تا ۳).

و بالاخره، تمام کلام مقدس الهام شده است (دوم تیموتائوس ۳: ۱۶). به این علت است که پولس اظهار میدارد که «هر آنچه» که نوشته شده است، برای تعلیم ما نوشته شده است، از این رو «به واسطه دلگرمی که کلام به ما می دهد، می توانیم امیدوار باشیم» (رومیان ۱۵: ۴).

« کتاب مقدس به خدا بعنوان نویسنده خود اشاره میکند؛ با اینحال با دستان انسان نوشته شدهاست؛ و با سبک های متنوع در کتابهای مختلفش، ویژگیهای نویسندگانش را ارائه می نماید. حقایق آشکار شده همه « با الهام از خدا » هستند (دوم تیموتائوس ۳: ۱۶)؛ با اینحال آنها با کلمات انسانی ابراز گردیده اند» اِلن جی وایت، نبرد بزرگ، صفحه ۷.

`امروزه محققان کتاب مقدسی وجود دارند که تالیف الهی بخشهای زیادی از کتاب مقدس را انکار میکنند، حتی تا جاییکه بسیاری از تعالیم اساسی از قبیل آفرینش، خروج و قیام انکار گردیده است. چرا اینقدر ضروریست که ما درب شک را حتی به مقدار کم نگشائیم؟ از این گذشته، آیا ما باید کلام خدا را مورد قضاوت قرار دهیم؟`