---
title:  تشابه میان مسیح و کتاب مقدس
date:  08/04/2020
---

`یوحنا ۱ :۱۴؛ یوحنا ۲ :۲۲؛ یوحنا ۸: ۳۱، ۳۲؛ و یوحنا ۱۷: ۱۷ را بخوانید. چه تشابه هایی بین مسیح، کلمه خدا که مجسم گردید، و آیات مقدس، کلام مکتوب خداوند می بینید؟`

بین کلمه خدا که مجسم شد (یعنی عیسی مسیح) و کلام مکتوب خدا (یعنی آیات مقدس) تشابه وجود دارد. دقیقاً همانطور که عیسی بوسیله روح القدس قدرت آسمانی، جسم پوشید و با اینحال از یک زن متولد شد، کتاب مقدس نیز با داشتن منشاء ماوراء الطبیعی از طریق انسان نگاشته شد.

عیسی مسیح در زمان و مکان خاصی بطور انسان مجسم شد. او در طی زمان و مکان خاصی زندگی کرد. با این وجود این واقعیت الوهیت وی را باطل نکرد، و یا او را از نظر تاریخی، نِسبی و محدود نساخت. او تنها عامل رستگاری همه مردم جهان در کل جهان بشریت و در کل تاریخ زمان است(اعمال رسولان ۴: ۱۲). به همین ترتیب، کلام مکتوب خدا، کتاب مقدس در یک زمان خاص و در یک فرهنگ خاص برای انسانها نازل شد. درست مانند عیسی مسیح، کتاب مقدس مشروط به زمان نیست، یعنی محدود به یک زمان و مکان خاص نمیشود. در عوض همه مردم در سراسر جهان ملزم هستند تا از احکام آن پیروی کنند و اصول آن برای همه زمان ها باقی خواهد ماند.

هنگامیکه خداوند خود را آشکار کرد، او خود را به سطح انسان تنزل داد. طبیعت انسانی عیسی تمام نشانه های نقصان و ضعف های انسانی و برخی تاثیرات تباهی و انحطاط ۴٫۰۰۰ ساله را نشان میداد. با اینحال او بی گناه بود. به همین ترتیب، زبان کتاب مقدس زبان انسانی است، نه از برخی از زبانهای « انسانهای فرابشری» که هیچکس به آن زبان صحبت نمیکند و یا قادر به درک آن نیست. در حالیکه هر زبانی ضعف های خاص خود را دارد، خالق نوع بشر که خالق زبان بشری است، کاملاً قادر است تا اراده خویش را به انسانها از طریقی قابل اعتماد و بدون این که ما را گمراه کند منتقل نماید.

البته، هر مقایسه ای محدودیت های خود را دارد. عیسی مسیح و کتاب مقدس یکسان نیستند. کتاب مقدس تجسم خداوند نیست. خداوند کتاب نیست. خدا در عیسی مسیح به شمایل انسان درآمد. ما کتاب مقدس را دوست داریم زیرا که ما ناجی اعلان شده در اوراق آن را میپرستیم.

کتاب مقدس اتحاد بی نظیر و جدایی ناپذیر خدا و انسان است. اِلن جی وایت این نکته را به روشنی دید و نوشت: « کتاب مقدس، با حقایق خدادادی خودش که به زبان انسان بیان شده است، اتحادی میان خدا و انسان را به نمایش میگذارد. چنین اتحادی در ذات مسیح وجود داشت کسی که پسر خدا و پسر انسان بود. بنابراین، این حقیقت کتاب مقدس است، همانطور که برای مسیح بود، که، کلمه جسم پوشید و در میان ما ساکن شد » (یوحنا ۱: ۱۴). اِلن جی وایت، نبرد عظیم ، صفحه ۸.

`چرا کتاب مقدس باید برای ایمان ما بنیادین باشد؟ بدون آن، ما در کجا میبودیم؟`