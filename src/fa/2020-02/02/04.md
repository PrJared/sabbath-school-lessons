---
title:  کلام مکتوب خداوند
date:  07/04/2020
---

`« خداوند به موسی فرمود: احکامی را که به تو دادم بنویس، زیرا اینها شرایط پیمانی هستند که با تو و قوم اسرائیل بستهام » (خروج ۳۴: ۲۷). چرا خداوند از موسی میخواهد تا این سخنان را بنویسد، در عوض اینکه از موسی بخواهد که فقط آنها را برای مردم قرائت کند؟ مزیت بارز نوشتن کلام چیست؟`

خدایی که صحبت میکند و زبان انسانی را آفریده است، به افراد برگزیده خود قابلیت میدهد تا حقایق آشکار شده الهی و اندیشه های الهام بخش الهی را به روشی امین و قابل اعتماد مکالمه کنند.از اینرو جای شگفتی نیست تا بیابیم که خداوند به مولفان کتاب مقدسی ایام کهن فرمان داده و ملزم نمود تا تعالیم و رهنمودها و مکاشفه خویش را به رشته تحریر در آورند.

**آیات زیر در مورد مکاشفه مکتوب چه درسی به ما می آموزند؟**

`خروج ۱۷: ۱۴؛ ۲۴: ۴`

`یوشع ۲۴: ۲۶`

`ارمیا ۳۰: ۲`

`مکاشفه۱ :۱۱، ۱۹؛ ۲۱: ۵؛ ۲۲: ۱۸، ۱۹`

چرا خداوند فرمان داد تا وحی و پیامهای الهام بخش او مکتوب باشند؟ پاسخ واضح است، به این علت که ما آنها را به راحتی فراموش نکنیم. سخنان مکتوب کتاب مقدس یک مرجع ثابت و همیشگی است که همواره ما را بسوی خدا و خواست او هدایت میکند. اسناد مکتوب معمولاً بهتر از پیامهای شفاهی که باید بارها و بارها بیان شوند، میتوانند حفظ شوند و قابل اعتمادتر هستند. کلام مکتوب میتواند بارها تکثیر شود، و همچنین میتواند در دسترسی افراد بیشتری قرار گیرد تا این که فقط گفته شود. و بالاخره اینکه، میتوانیم با تعداد محدودی از افراد در یک زمان و در یک مکان صحبت کنیم، اما آنچه که الزام گشته تا نوشته شود، میتواند توسط بیشماری از خوانندگان در مکانها و قاره های مختلف خوانده شود، و حتی بعدها میتواند نسلهای بیشماری را برکت بخشد.