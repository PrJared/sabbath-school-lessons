---
title:  مکاشفه الهی کتاب مقدس
date:  05/04/2020
---

`دوم پطرس باب ۱: ۱۹ تا ۲۱ را بخوانید. چگونه پطرس عقیده خود در خصوص منشاء پیام نبوی کتاب مقدس را ابراز می دارد؟`

کتاب مقدس مانند کتب دیگر نیست. به گفته پطرس رسول، روح القدس این انبیا را بطریقی متقاعد نمود که محتوای پیام آنان از سوی خداست. آنها پبام ها را ابداع نکردند، گوئی که پیام ها « افسانه هایی هستند که زیرکانه ساخته شدهاند » (دوم پطرس ۱: ۱۶)، بلکه پیام نبوی کتاب مقدس ریشه الهی دارد و بدین خاطر متوسل شود، منشا الهی دارد، بنابراین حقیقی و قابل اعتماد است. « بلکه مردمان به روح القدس مجذوب شده، از جانب خدا سخن گفتند » (دوم پطرس ۱: ۲۱). خدا در فرایند وحی نقش داشت در حالیکه اراده خود را از طریق انسانهای برگزیده خود آشکار میکرد.

ارتباط مستقیم کلامی بین خدا و انسانهای خاص یک واقعیت غیر قابل انکار کتاب مقدس است. به همین دلیل است که کتاب مقدس دارای اقتدار ویژه و الهی است که ما باید این عنصر الهی را در تفسیر خود از کتاب مقدس مورد توجه قرار دهیم. کُتُب کتاب مقدس با داشتن خدای مقدس به عنوان نویسنده غایی خود، مناسب و شایسته هستند که « آیات مقدس » نامیده شوند (رومیان ۱: ۲؛ دوم تیموتائوس ۳: ۱۵).

آنها همچنین در راستای اهداف کاربردی داده شدهاند. آنها«بجهت تعلیم و تنبیه و اصلاح و تربیت در عدالت مفیداست، تا مرد خدا کامل و بجهت هر عمل نیکوآراسته بشود» (دوم تیموتائوس ۳: ۱۶، ۱۷).

ما همچنین به کمک روح القدس نیاز داریم تا آنچه را که خداوند در کلام خود نازل کرده است، در زندگی خود به کار ببندیم. به گفته پطرس رسول، تفسیر کلام الهی آشکار کننده کلام خداست ، و موضوعی در مورد عقاید ما نیست. ما به کلام خدا و روح القدس نیاز داریم تا به درستی معنای آنرا بفهمیم.

کتاب مقدس همچنین میگوید، « خداوند قادر متعال، پیش از آنکه بندگان خود، انبیا را از اراده خود آگاه سازد، کاری نمیکند » (عاموس ۳: ۷). کلمات کتاب مقدسی برای « مکاشفه » (در اشکال مختلف آن) بیان کننده این عقیده است که چیزی که قبلاً نهان بوده، اکنون آشکار و برملا شده است، در نتیجه شناخته و واضح و روشن شده است.

چون بشر هستیم به چنین عیان سازی یا مکاشفه ای نیاز داریم چرا که مخلوقاتی گناهکاریم و بخاطر گناهمان از خدا جداگشته ایم و از این رو برای شناخت اراده او به او متکی هستیم.

`به اندازه کافی اطاعت از کتاب مقدس سخت است حتی اگر ما معتقد باشیم که منشاء آن الهی است. چه اتفاقی می افتد اگر به آن اعتماد نداشته باشیم و یا حتی اصالت الهی آن برای ما موردی از سؤال باشد؟`