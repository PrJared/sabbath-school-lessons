---
title:  'عطایای متفاوت: متحد در خدمت'
date:  02/08/2020
---

آیا تاکنون توجه کرده اید که چقدر حواریون با یکدیگر متفاوت بودهاند؟ پیشینه، شخصیت، خلق و خو، و عطایای آنان بسیار از هم متفاوت بود. اما این موضوع برای کلیسا اِشکال و ضعفی محسوب نمیشد، بلکه نقطه قوت کلیسا بود. متی، مامور جمع آوری مالیات، انسانی کم حرف و صریح، درست، و دقیق بود. در مقابل پطرس، پر حرف و بی ملاحظه، مشتاق، احساسی و بی پروا بود،اما دارای صلاحیت ذاتی رهبری بود. یوحنا نیز فردی مهربان و رحیم اما صریح و بی پروا و جسور بود. اندریاس، فردی مردمی، بسیار آگاه به امور اطراف، و نسبت به دیگران بی تفاوت نبود. توما ذاتاً تمایل داشت تا همه مسائل را به زیر سؤال ببرد و در اغلب موارد شکاک بود. با اینکه هر یک از شاگردان مسیح شخصیتها و عطایای متفاوتی داشتند، اما مقتدرانه توسط خداوند به عنوان شاهدان او بکار گرفته شدند.

`اول قرنتیان ۱۲: ۱۲، ۱۳، ۱۸ تا ۲۲ رابخوانید. ما از این آیات درباره نیاز مردم به عطایای مختلف در بدن مسیح، کلیسا، به چه چیزی پی میبریم؟`

خداوند از بکارگیری افراد با پیشینه ها، استعدادها، و تواناییهای متفاوت مسرور است، و آنان را با عطایای روحانی برای خدمت مفید و موثر مجهز میسازد. بدن مسیح از گروهی متجانس تشکیل نشده است. کلیسا یک انجمن و کلوپ متشکل از افرادی با پیشینه فردی نیست که یکسان فکر می کنند. بلکه این جنبش پویای مردمی با عطایای متفاوت میباشد که با محبت مسیح و کلام خدا متحد و متعد هستند، تا محبت و حقیقت او را با جهان به اشتراک بگذارند (رومیان ۱۲: ۴، اول قرنتیان ۱۲: ۱۲). اعضای بدن مسیح هدایای روحانی متفاوتی دارند، اما همه ارزشمند هستند؛ هر یک برای عملکرد صحیح بدن مسیح بسیار حیاتی و مهم هستند. همانطور که چشمها، گوشها، و بینی عملکردهای متفاوتی دارند، در عین حال، همه به یک اندازه برای بدن انسان مهم و لازم هستند، همه عطایای روحانی نیز لازم و حیاتی هستند (اول قرنتیان ۱۲: ۲۱، ۲۲).

اگر با دقت بدن انسان را در نظر بگیرید، حتی کوچکترین اعضای بدن هم از نقشی حیاتی و مهم برخوردار میباشند. مژه های چشم را در نظر بگیرید. چه اتفاقی پیش می آید اگر چیزی همانند این مژه های ناچیز و کم اهمیت را نداشته باشیم؟ ذرات گرد و غبار جلو دید ما را تیره و تار می کنند و عواقب ناشی از آن بطور بالقوه می تواند آسیبهای جبران ناپذیری را به همراه داشته باشد. عضوی از کلیسا که به نظر می رسد «ناچیزترین» جزو بدن مسیح است، عضوی مهم از بدن مسیح میباشد و توسط روح القدس پیشکش شده است. هنگامیکه این هدایا را بطور کامل به خداوند تقدیم میکنیم، هر یک از ما میتوانیم تفاوتی ابدی را ایجاد کنیم.

`مهم نیست که چقدر ممکن است با استعداد باشید، یا در مواردی عملکردهای خیلی خوبی نداشته باشید، اما اعضای دیگر کلیسا در آن موارد عملکرد بهتری دارند؟ چگونه این مطلب کمک میکند تا شما در جایگاه مناسبی که باید باشید، قرار بگیرید؟`