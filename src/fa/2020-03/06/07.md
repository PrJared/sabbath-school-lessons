---
title:  اندیشه هایی فراتر
date:  07/08/2020
---

از اِلن جی وایت بخوانید،«عطایا» ، صفحات ۳۲۵ تا ۳۶۵، از کتاب درسهای پندآموز مسیح.

درک صحیح تعلیم کتاب مقدسی از عطایای روحانی موجب وحدت و یگانگی در کلیسا میشود. شناخت این مسئله که هر یک از ما عضو ارزشمند و ضروری بدن مسیح هستیم، یک عقیده مشترک است. وجود هر عضو کلیسا برای تحقق رسالت مسیح ضروری است. خداوند به هر عضو از بدن مسیح، عطیه ای را برای خدمت بخشیده است.

« به هر فردی وظیفه ای داده شده که باید برای ارباب خود انجام دهد. به هر یک از خادمین او عطیه یا استعدادی خاص عطا شده است. به یکی، پنج سکه؛ به دیگری، دو سکه؛ و به آن یکی، یک سکه؛ بر حسب توانایی های مختلفی که هر فرد دارد، عطیه ای داده شده است. به هر خادم عطیه ای برای انجام مسئولیتی که دارد امانتی سپرده شده است؛ و امانت های[عطایا] متفاوت متناسب و بر حسب قابلیت های متفاوت ما به ما سپرده میشوند. خداوند در توزیع عطایای خود با جانبداری و غرض  برخورد نکرده است. او استعدادها را مطابق قابلیتهای شناخته شده بندگانش به آنان عطا کرده است و انتظار بازدهی متناسب از آنها را دارد »(اِلن جی وایت، Teشهادتهایی برای کلیسا، جلد ۲، صفحه ۲۸۲).

همچنین به یاد داشته باشید که عطایای روحانی برای جلال خداوند عطا شدهاند نه برای اینکه به خود ببالیم. خداوند آنها را عطا می کند تا نام او جلال یابد و آرمان او تحقق یابد.

**سؤالاتی برای بحث**

`۱. به این عقیده که از طرف خداوند عطیه ای به هر یک از ما عطا شده است، توجه کنید. این چه پیامدهایی برای کلیسای محلی شما دارد؟ این عقیده در بکارگیری هر یک از اعضا در کار خدمت چه تفاوتی می تواند ایجاد کند؟`

`۲. با اعضای کلاس سبت درباره اینکه چگونه عطایای عضو دیگری باعث برکت شما بوده، صحبت کنید. نحوه شناسایی عطایای روحانی خود را با اعضای کلاس به اشتراک بگذارید. به نظر شما عطایای روحانی شما چه هستند، و چگونه از آنها در جهت برکت دادن دیگران استفاده می کنید؟`

`۳. ۳.در این درس اشاره شد که عطایای ما با بکارگیریشان رشد می کنند. به زندگی خود نگاه کنید.آیا شما میتوانید بگویید که عطایائی که خدا به شما داده، همانطور که شما آنها را برای جلال نام او بکار بردهاید، رشد کردهاند؟ همزمان، سوال پایانی مطالعه روز پنجشنبه را دوباره از خود بپرسید، در آنچه خداوند به شما عطا کرده است، چقدر امین بودهاید؟`