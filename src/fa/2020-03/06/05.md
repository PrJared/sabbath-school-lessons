---
title:  عطایای خود را کشف کنید
date:  05/08/2020
---

`اول قرنتیان باب ۱: ۴ تا ۹ را با دوم قرنتیان باب ۱: ۲۰ تا ۲۲ مقایسه کنید. این آیات درباره وعده های خداوند و به ویژه هدایای روحانی پیش از آمدن دوباره مسیح به ما چه می گویند؟`

خداوند وعده می دهد که کلیسای او همه عطایای روح القدس را درست قبل از بازگشت مسیح آشکار خواهد کرد. وعده های او مسلم و قطعی هستند. او در قلبهای ما شهادت روح القدس را قرار داده است تا هر کدام از ما را در درک عطایائی که به ما داده است راهنمایی کند. این خداوند است که هدایا را به ما عطا می کند و این خداوند است که از طریق روح القدس آنها را برای ما آشکار می کند.

لوقا باب ۱۱: ۱۳، یعقوب باب ۱: ۵، و متی ۷: ۷ را بخوانید. اگر ما مشتاق باشیم تا هدایائی را در خود کشف کنیم که خدا به ما عطا کرده ، او ما را به انجام چه کاری دعوت می کند؟

ما عطایای روح القدس را هنگامی دریافت می کنیم که خود را به خداوند تسلیم کنیم و از او بخواهیم که عطایایی که به ما داده است را بر ما آشکار کند. هنگامیکه قلبهای ما از خودستایی و خود بزرگ بینی پاک شود و اُولویت ما خدمت به مسیح باشد، روح او ما را با هدایای روحانی که برای ما در نظر دارد، مجهز و تحت تاثیر قرار خواهد داد. «حواریون بواسطه ایمان و دعا و سرسپردگی کامل برای خدمت به او پری روح القدس را دریافت نمودند. سپس در حسی خاص خیرات آسمان به پیروان مسیح سپرده شد.... در صلیب، تمام عطایا متعلق به ماست، اما تملک واقعی آنها بستگی به روح خدا دارد که تصمیم بگیرید هرکس چه عطایی را دریافت کند» (اِلن جی وایت، درسهای پندآموز مسیح، صفحه ۳۲۷).

عطایای روحانی (نگاه کنید به اول قرنتیان ۱۲: ۴ تا ۶) خصوصیاتی است که خداوند به ما عطا می کند تا بتوانیم بطور موثرتری به او خدمت کنیم. خدمات، حوزه های عمومی هستند که میتوانیم عطایای خود را در آن بروز دهیم، و فعالیتها و عملکردهای ما اتفاقات خاصی هستند که این امکان را به ما می دهند تا عطایای خود را در آنها بکار گیریم. عطایای روحانی به خودی خود کاملا رشد نکرده اند. همانطور که روح القدس شما را با برخی حوزه های خدمتی تحت تاثیر قرار می دهد و درگیر می کند، دعا کنید که او شما را در جهت رسالتی خاص هدایت کند تا در طی خدمت بشارتی از عطیه خود استفاده کنید.

`عطایای خاص شما چیست، و مهمتر از آن، چگونه می توانید این عطایا را برای خدمت پروردگار بهبود بخشید؟`