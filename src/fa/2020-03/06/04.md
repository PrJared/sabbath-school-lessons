---
title:  هدف از عطایای روحانی
date:  04/08/2020
---

`اعمال باب ۱۷: ۱۶ تا ۳۲ را بخوانید. در اعمال باب ۱۷، پولس سعی میکند تا پیام انجیل را در متنی جدید به شنونده انتقال دهد: فلسفه فرهنگ یونان. چگونه پیشینه های فرهنگی مختلف بر ارزیابی ما از اهمیت نظریات مختلف تاثیر میگذارد؟`

هدایای روحانی به منظور اهداف مختلفی عطا میشود. خداوند این عطایا را برای قوت و رشد کلیسای خود و محقق نمودن رسالت خویش عطا می نماید. آنها به منظور ایجاد کلیسایی متحد و آماده برای انجام رسالت و ماموریت او طراحی شدهاند. نویسندگان کتاب مقدس، نمونه هایی بارز از هدایای روحانی مانند خدمت، کمک، آگاهی، تعلیم، تشویق، و بخشش را بیان می کند که خداوند به کلیسای خود عطا میکند. کتاب مقدس همچنین درباره عطایای مهمانوازی، رحمت، یاری، و دلشاد کردن دیگران صحبت میکند، تا فقط به چند مورد اشاره کرده باشد. برای یک لیست کامل رومیان باب ۱۲ و اول قرنتیان باب ۱۲ را مطالعه کنید.

ممکن است در مورد رابطه بین هدایای روحانی و استعدادهای ذاتی تعجب کنید. هدایای روحانی خصوصیاتی هستند که از سوی روح القدس به همه ایمانداران عطا میشود تا آنان را برای خدمتی ویژه در کلیسا و خدمت به جهان تجهیز کند. همچنین آنها ممکن است شامل استعدادهای ذاتی بشری باشند که توسط روح القدس تقدیس شده و در جهت رسالت مسیح بکار گرفته شدهاند. همه استعدادهای طبیعی، خدادادی هستند، اما همه آنها در جهت خدمت بکار گرفته نمی شوند.

«هدایای ویژه روح، تنها استعدادهای گفته شده در تمثیل ها نیستند. این شامل همه هدایا و موهبتها، اعم از ذاتی یا اکتسابی، دنیوی یا روحانی میباشد. همه آنها باید در جهت خدمت مسیح بکار گرفته شوند. برای اینکه جزو شاگردان مسیح شویم باید خود را با همه آنچه که داریم تسلیم او بکنیم. هدایایی که او تقدیس و مبارک کرده و به ما میدهد، باید برای جلال نام او با برکت دادن همنوعان ما بکار گرفته شود» (اِلن جی وایت، حکایات پندآموز مسیح، صفحه ۳۲۸).

همچنین، خداوند هدایای خاصی مانند عطیه نبوت و کارهای دفتری خاص در کلیسا، از جمله برای کشیش ها و بزرگان کلیسا[مشایخ] در کلیسا ایجاد کرده است، معلمانی برای تعلیم در درون بدن مسیح هستند تا بتوانند هر یک از اعضا را برای خدمت پرورش و مجهز سازند (افسسیان ۴: ۱۱ و ۱۲). وظیفه همه اعضای رهبری کلیسا کمک به هر یک از اعضا در کشف عطایای روحانی خود و تعلیم آنها برای بکارگیری این هدایا در جهت بناکردن و تقویت بدن مسیح است.

`چه استعدادهای ذاتی در شما وجود دارند، که هم در محیط سکولار(دنیوی) مفید و سودمند هستند، و هم میتوانند باعث برکت در کلیسا باشند؟`