---
title:  'خدا: بخشنده همهٔ عطایای خوب'
date:  03/08/2020
---

بر اساس اول قرنتیان باب ۱۲: ۱۱، ۱۸؛ افسسیان ۴: ۷، ۸ و یعقوب ۱: ۱۷، خدا سرچشمه همه هدایاست، و «همه هدایای کامل» از طرف او میباشد. بنابراین، میتوانیم اطمینان داشته باشیم که او ما را به بهترین وجه و مناسب با شخصیت مان با هدایای روح القدس مجهز میسازد، و او به بهترین وجه از مهارتهای ما در جهت خدمت به آرمان خود و شکوه و جلال نام عیسی مسیح استفاده خواهد کرد.

`مرقس باب ۱۳: ۳۴ و اول قرنتیان ۱۲: ۱۱ را بخوانید. خداوند به چه کسانی هدایای روحانی را عطا می کند؟`

کتاب مقدس در این مورد خیلی شفاف است. خدا برای هر یک از ما برای به اشتراک گذاشتن انجیل با دیگران وظیفه ویژه ای در نظر دارد. در حکایت پندآموز مسیح، از صاحبخانه ای که خانهٔ خود را به خادمانش واگذار می کند و از آنها می خواهد که مراقب باشند، صاحبخانه از هر کس میخواهد تا کار خود را انجام دهد (مرقس ۱۳: ۳۴). وظیفه ای برای هر فرد وجود دارد و خداوند هدایای روحانی را به همه عطا می کند تا وظیفه الهی یا خدمتی را که برای انجام فراخوانده شده اند، انجام دهند. وقتی ما زندگی خود را به مسیح تسلیم می کنیم، و از طریق تعمید به عضویت بدن او یعنی کلیسا در می آییم، روح القدس هدایای روحانی را به ما عطا می کند تا بتوانیم در خدمت بدن مسیح و شاهد او در جهان باشیم.

در سال ۱۹۰۳، اِلن جی وایت، نامه ای را برای شخص خاصی می نویسد تا او را در بکارگیری هدایای روحانی که خدا برای خدمت به او بخشیده بود، ترغیب کند. «ما همه اعضای خانواده خداوند هستیم، به همه ما کم و بیش به یک اندازه استعدادهای خدادادی داده شده است، تا آنها را برای انجام مسئولیتی که به ما واگذار شده بکار گیریم. استعداد ما چه مهم یا ناچیز باشد، باید از آن برای خدمت خدا استفاده کنیم، و ما باید حق دیگران را در بکارگیری عطایایی که به آنان داده شده است به رسمیت بشناسیم. هرگز نباید کوچکترین سرمایه های روحانی، عقلانی و جسمی را بی ارزش تصور نکنیم» (رساله ۲۶۰، ۲ دسامبر سال ۱۹۰۳).

`اعمال رسولان باب ۱۰: ۳۶ تا ۳۸ و متی باب ۳: ۱۶ تا ۱۸ و اعمال رسولان باب ۲: ۳۸ تا ۴۲ را بخوانید. این آیات در مورد وعده روح القدس در هنگام غسل تعمید به ما چه تعلیم میدهند؟`

درست همانطور که عیسی در تعمید خود توسط روح القدس مسح شد تا برای انجام خدمت خود به جهانیان کاملاً آماده و مجهز شود، به همانگونه او به هر یک از ما وعده دریافت روح القدس را در هنگام تعمید می دهد. خداوند میخواهد تا ما اطمینان داشته باشیم، کلام او محقق شده و عطایای روحانی روح القدس به ما داده شده تا باعث برکت کلیسای او و جهان باشد.