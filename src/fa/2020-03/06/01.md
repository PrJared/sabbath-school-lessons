---
title:  امکانات نامحدود
date:  01/08/2020
---

### مطالعه این هفته
اول قرنتیان ۱۲: ۱۲؛ متی ۳: ۱۶ تا ۱۸؛ اول قرنتیان ۱۲: ۷؛ اول قرنتیان ۱: ۴ تا ۹؛ متی ۲۵: ۱۴ تا ۳۰.

> <p>آیه حفظی</p>
> «امّا كلّیهٔ این عطایا كار یک روح واحد است و او آنها را بر طبق ارادهٔ خود به هرکس عطا میفرماید» (اول قرنتیان ۱۲: ۱۱).

خداوند ما را فراخوانده تا شاهدان او باشیم (اعمال ۱: ۸؛ اشعیا ۴٣: ۱۰). شاهد بودن هدیه روحانی ویژه برای تعداد معدودی از منتخبین خداوند نیست که فقط آنان از آن برخوردار باشند. شاهد مسیح بودن، دعوتی الهی از هر مسیحی است.

کتاب مقدس از عبارت مختلفی برای توصیف فراخوانی ما به حضور خداوند استفاده میکند. ما باید «نور جهان» ،«سفیران مسیح» و «کاهنان ملوکانه» (متی ۵: ۱۴، اول قرنتیان ۵: ۲۰، اول پطرس ۲: ۹) باشیم. همان خدایی که ما را به عنوان شاهدان برای خدمت فرا می خواند، خودش هم ما را برای انجام این وظیفه مجهز و آماده میسازد. او هدایای روحانی را به همه ایمانداران عطا می کند. خدا صالحان را فرا نمی خواند، بلکه او به کسانیکه فرا خوانده است، صلاحیت عطا می کند. درست همانطور که او به همه مؤمنان نجات و رستگاری را رایگان می بخشد، هدایای روحانی خود را هم به رایگان به آنان عطا می کند.

همانطور که ما خود را تسلیم خدا می کنیم و زندگی خود را وقف خدمت او می کنیم، توانایی های ما برای خدمت نامحدود و بی انتها است. «هیچ محدودیتی برای مثمر ثمر بودن کسیکه از خود می گذرد، و در قلب خود جای برای کار روح القدس باز می کند وجود ندارد، او زندگی خود را کاملاً به خدا تقدیم می کند» (اِلن جی وایت، The Ministry خدمت شفا ، صفحه ۱۵۹).

در درس این هفته، ماامکانات و توانایی های نامحدود برای خدمت از طریق هدایا روحانی روح القدس را مورد مطالعه قرار خواهیم داد.