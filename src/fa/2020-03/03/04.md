---
title:  از جائیکه هستید شروع کنید
date:  14/07/2020
---

شخصی این سخن بجا را گفته است، «تنها نقطه ای که در زندگی باید از آنجا شروع کرد، جایی است که شما در آن آنجا هستید، زیرا مکان دیگری برای شروع وجود ندارد».  عیسی در اعمال باب ۱: ۸ این اصل را تاکید میکند، «اما وقتی روح القدس بر شما نازل شود قدرت خواهید یافت و در اورشلیم و تمام یهودیه و سامره و تا دور افتادهترین نقاط عالم شاهدان من خواهید بود».

پیام مسیح به شاگردانش بسیار روشنتر و واضحتر از آن بود که فهمیده نشود: از جایی شروع کنید که در آنجا هستید. در آنجایی که خداوند شما را قرار داده، شاهد باشید. به جای آنکه در رویای بدست آوردن فرصت های بهتر باشید از اطرافیان خود شروع کنید. فرصتهایی که در نزدیکی شما می باشد را با چشمان الهی ببینید!

نیازی نیست که شما تحصیل کرده ترین، سخنورترین و با استعدادترین فرد جهان باشید. در هر حال با بهره گیری درست از برخی از این عطایا میتوان مفید بود، و در آخر اینکه، در کلآنچه که بدان نیاز دارید، عشق به خداوند و عشق و علاقه برای نجات جانهاست. اگر مایلید تا شاهد مسیح باشید، خداوند راه انجام اینکار را برای شما باز میکند.

`یوحنا باب ۱: ۴۰، ۴۱؛ یوحنا ۶: ۵ تا ۱۱، و یوحنا ۱۲: ۲۰ تا ۲۶ را بخوانید. این آیات چه چیزی را در مورد بینش روحانی اندریاس و عملکرد او برای شاهد مسیح بودن، به ما میگویند؟`

تجربه و حکایت اندریاس به روشنی با ما سخن میگوید. او با خانواده خودش شروع کرد. او ابتدا با برادرش درباره مسیح صحبت کرد. اندریاس با پسر بچهای که نان جو و دو ماهی داشت ایجاد دوستی و ارتباط برقرار کرد و سپس برای مسیح مواد غذایی متعلق به او را فراهم کرد تا معجزه خود را نشان دهد، در اینجا استعداد اندریاس فقط این بود که میدانست چگونه باید با یونانیان رفتار کرد. به جای بحث در مورد مسائل عقیدتی، او نیاز مردم را حس کرد و آن را با مسیح در میان گذاشت.

هنر موثر صید جانها، هنر برقراری روابط مثبت و دلسوزانه است. به افراد نزدیک خود که ممکن است عیسی را نشناسند فکر کنید. آیا آنان وجود شخصی مهربان و دلسوز را در زندگی شما حس میکنند؟ آیا در شما آرامش و هدفی را می بینند، که آرزوی آنرا داشته باشند؟ آیا زندگی شما تبلیغی برای انجیل است؟ ما با شناساندن عیسی مسیح به دیگران، بین آنان و خداوند دوستی ایجاد میکنیم. آنان دوستان مسیحی میشوند و سر انجام، همانطور که ما پیام زمان آخر خداوند در مورد حقایق کتاب مقدسی را با آنان به اشتراک میگذاریم، شاید آنان به عضویت مسیحیان کلیسای روز هفتم ادونتیست در آیند.

`چرا هدایت اعضای فامیل و بستگان خودمان به سوی مسیح در برخی مواقع بسیار دشوار است؟ آیا تا به حال در معرفی مسیح به یکی از اعضای خانواده یا دوستان نزدیک خود موفق بودهاید؟ اصولی را که ممکن است برای کلاس مفید باشد به اشتراک بگذارید.`