---
title:  سر و کار داشتن با افراد سختگیر
date:  15/07/2020
---

عیسی، استاد برخورد با افراد سخت گیر بود. او با کلام و اعمال خود ثابت کرد که پذیرای آنان است. او با دلسوزی و حساسیت به دل نگرانیها و سوالاتی که مطرح میکردند گوش میداد، و با حوصله و صبورانه حقایق الهی را برای آنان بیان میکرد. او اشتیاق درونی سخت ترین قلبها را تشخیص میداد و نیروی پنهانی شیطان را در بدترین گناهکاران می دید. از نظر  مسیح هیچکس دور از دستیابی انجیل نبود. مسلماً مسیح باور داشت که: «هیچکس آنقدر در گناه نیافتاده، و هیچکس آنقدر بدطینت و فاسد نشده که نتواند رستگار شود، بلکه آنها میتوانند در عیسی مسیح نجات یابند» (اِلن جی وایت، آرزوی اعصار، صفحه ۲۵۸). مسیح به انسانها با دیدگاه متفاوتی نسبت به بقیه ما نگاه میکرد. او در همه انسانها درخشش جلال اولیه و اصیل خلقت را میدید. او حیطه فکری آنان را بالا برد تا بتوانند امکان تحولی را درک کنند که ممکن است در آنها بوجود آید، و بسیاری برای کسب آنچه که او برای زندگی آنان در  نظر داشت، نزد او آمدند.

`متی باب ۴: ۱۸، ۱۹؛ مرقس ۱۲: ۲۸ تا ۳۴؛ و لوقا ۲۳: ۳۹ تا ۴۳ را بخوانید. چه شباهتی را در دعوت مسیح از پطرس و یوحنا، یکی از علمای دینی، و دزد برروی صلیب می بینید؟ رویکرد مسیح را با هر یک از این افراد، به دقت مطالعه کنید. چه چیزی برایتان برجسته است و توجه شما را جلب میکند؟`

مسیح به هر جا که می رفت، توانایی های روحانی را می دید؛ وی استعداد درونی نامزدهای احتمالی برای ورود به پادشاهی خداوند را در بعید ترین و محتمل ترین شرایط میدید. ما این توانایی را «رشد دیدگاه کلیسا» می نامیم. بینش رشد یافته کلیسا یک حساسیت پرورش یافته در کلیسا برای دیدن مردم از همان دیدگاهی است که مسیح می دید، یعنی دیدن آنان به عنوان فاتحان و شایستگان ورود به پادشاهی خداوند. همچنین این مستلزم «رشد روحانی گوش های کلیساست»، یعنی شناخت و درک نیازهای بیان نشده از سوی اطرافیان ماست. یعنی شنیدن صدای اشتیاق قلبهای آنان برای چیزهایی که آنان ندارند، حتی اگر آنان آشکارا و صراحتاً آن نیازها را بیان نکنند.

از پروردگار بخواهید تا شما را نسبت به کارگردانی و هدایت روح القدس در زندگی دیگران حساس کند. دعا کنید که خداوند شما را دوباره لمس کند و چشمان شما را باز کند تا فرصتهای روحانی را ببینیم که هر روزه او برای ما فراهم میکند تا ایمانمان را با دیگران به اشتراک بگذاریم. در پی خداوند، برای داشتن چشم بینا، قلب حساس شنوا، و شوق معرفی مسیحی که شما او را شناخته و دوست دارید، برای دیگران باشید، و آنوقت شما در مسیر خود بسوی سفر هیجان انگیز حیات خواهید بود. زندگی معنای کاملاً جدیدی به خود میگیرد. شما چنان احساس رضایت خاطر و شادمانی خواهید کرد که هرگز آنرا قبلاً تجربه نکرده اید. تنها کسانی که برای جانها کار می کنند می توانند رضامندی را درک کنند که از آن حاصل می شود.