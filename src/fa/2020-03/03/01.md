---
title:  عیسی مردم را چگونه می بینند
date:  11/07/2020
---

### مطالعه این هفته
مرقس ۸: ۲۲ تا ۲۶؛ یوحنا ۴: ۳ تا۲۴؛ یوحنا ۱: ۴۰، ۴۱؛ مرقس ۱۲: ۲۸ تا ۳۴؛ لوقا ۲۳: ۳۹ تا ۴۳؛ اعمال ۸: ۲۶ تا ۳۸.

> <p>آیه حفظی</p>
> بدیشان گفت:« از عقب من آیید تا شما را صیاد مردم گردانم » (متی ۴: ۱۹).

مسیح استاد صید جانهاست. با مشاهده طریقی که او با مردم رفتار میکرد، یاد میگیریم که چگونه دیگران را به سوی شناخت رستگاری از طریق عیسی مسیح سوق دهیم. وقتی با او همراه می شویم تا با او از کوچه های شلوغ بیت المقدس و از مسیرهای خاکی یهودا، و در دامنههای مرتفع جلیل گذر کنیم، در می یابیم که او چگونه اصول ملکوت را برای جستجوی جانها آشکار میکند.

عیسی تمامی زنان و مردان را شایستۀ ملکوت خویش دید. او همه انسانها را با چشم رحمت و شفقت الهی می دید. او پطرس را نه به عنوان یک ماهیگر خشن و حراف، بلکه به عنوان یک واعظ قدرتمند انجیل دید. او یعقوب و یوحنا را نه به عنوان دو انسان تند خو و آتشین مزاج، بلکه به عنوان مشتاقان بیان کننده فیض خود دید. او اشتیاق عمیق را در قلبهای مریم مجدلیه، زن سامری و مریم مادر عیسی به منظور پذیرش محبت حقیقی دید. او توما را نه به عنوان یک شکاک بدبین، بلکه به عنوان یک مخلص صادق با سؤالهای صادقانه و بی ریا دید. چه یهودی یا غیر یهودی، مرد یا زن، دزدِ بر روی صلیب، فرمانده نظامی، یا مرد دیوانه ای که روح پلید داشت؛  عیسی مسیح در آنان استعداد خدادادیشان را دید و به آنان از دیدگاه رستگاری نگاه کرد.