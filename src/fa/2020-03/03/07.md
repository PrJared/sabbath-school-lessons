---
title:  اندیشه هایی فراتر
date:  17/07/2020
---

فکری فراتر:از خانم اِلن جی وایت بخوانید، «انجیل در سامره»، صفحات ۱۰۳ تا ۱۱۱، اعمال رسولان.

همه مردم اطراف ما در پی یافتن حقیقت جاودان هستند. همانطور که عیسی  بدرستی آنرا بیان میکند، «پس به شاگردان خود گفت: در حقیقت محصول فراوان است ولی کارگر کم». مشکل، کمبود محصول نبود. عیسی با چشمان الهیِ مسح شده، فراوانی محصول را میدید در حالیکه شاگردان او فقط تضادها را می دیدند. راه حل عیسی مسیح برای این مشکل چه بود؟ «بنابراین شما باید از صاحب محصول درخواست نمایید تا کارگرانی برای جمع آوری محصول خود بفرستد» (متی ۹: ۳۸). راه حل این است که دعا کنید، تا خداوند شما را برای برداشت محصول خود بفرستد.

چرا اینگونه دعا نکنیم؟ «پروردگارا، من میخواهم از من برای پیشرفت ملکوت خودت استفاده کنی. چشمان من را باز کن تا بتوانم هر روزه فرصتهای کوتاهی را که در مقابل من قرار میدهی ببینم. به من بیاموز که نسبت به اطرافیان خودم حساس باشم. به من کمک کن تا سخنان امیدوار کننده و تشویق کننده بیان کنم و محبت و حقیقت تو را با آنانیکه هر روزه با آنان در تماس هستم به اشتراک بگذارم». اگر شما مشتاق باشید که این دعا را بکنید، خداوند کارهای فوق العاده ای در زندگی شما خواهد کرد.

**سؤالاتی برای بحث**

`۱. اگر تلاش کرده اید تا جانهایی را به سوی مسیح بیاورید، از یک چیز آگاه هستید: همیشه اینکار آسان نیست، اینطور نیست؟ بله، مطمئناً، فقط خداوند میتواند قلبها را تغییر دهد، اما او با حکمت خود تصمیم گرفته است تا ما هم بخشی از این روند باشیم. حتی کار برای نجات یک انسان نیارمند زمان، تلاش، صبر، و محبتی است که از آسمان داده شده باشد. چه تصمیماتی میتوانید بگیرید که به شما کمک کند تا به منظور شاهد مسیح بودن خویشتن انکاری و ایثار کنید؟`

`۲. برخی از افرادی که پبا آنان در تماس هستید و مسیح را نمیشناسند، چه کسانی هستند؟ چه کاری انجام دادهاید، یا در حال انجام دادن هستید، یا باید انجام دهید، تا برای آنان شاهد[سفیر مسیح] باشید؟`

`۳. در مورد پولس از شهر طرسوس بیندیشید. در اینجا کسی وجود دارد که به نظر میرسد خیلی سختگیر باشد که تغییر کند! ولی با اینحال، میدانیم که چه اتفاقی برای او رخ داد. این مطلب چه چیزی را در مورد خطر پیش قضاوتی دیگران بر اساس ظواهر آنان به ما می گوید؟`

`۴. با یادآوری حکایت شائول، نظر ما در مورد آیه ای مانند متی باب ۷: ۶ - «آنچه مقدس است به سگان ندهید و مرواریدهای خود را جلوی خوکها نریزید. مبادا آنها را زیر پا لگدمال کنند و برگشته شما را بدرند، چه می تواند باشد؟`