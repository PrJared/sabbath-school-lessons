---
title:  دومین لمس
date:  12/07/2020
---

در کل کتاب مقدس فقط یک معجزه از طرف عیسی موجود است که او در دو مرحله آنرا به انجام میرساند. و این شفای فرد نابینا در بیت صیدا است. این حکایت درسهائی را بدون محدویت زمانی در تاریخ، در اختیار کلیسای مسیح میگذارد. این برنامه خداوند برای هر یک از ایمانداران است تا با بهره گرفتن از آن فرد دیگری را به سوی مسیح سوق دهند. کلام خداوند میگوید، «و چون به بیت صیدا رسیدند، عده ای مردی نابینا را نزد عیسی آوردند، تمنا کردند بر او دست بگذارد» (مرقس ۸: ۲۲). در اینجادو کلمه مهم و کلیدی «آوردند»  و «تمنا کردند» وجود دارد. مرد نابینا با میل خویش برای شفا نزد عیسی نیامده بود. دوستانش نیاز او را به شفا دیدند پس او را آوردند. اگرچه ممکن است مرد نابینا ایمان زیادی به مسیح نداشت، اما دوستانش او را نزد مسیح آوردند. زیرا آنان ایمان داشتند که مسیح میتواند آن مرد نابینا را شفا بخشد.

در عهد جدید حدوداً ۲۵ معجزه شفابخش جدا از هم وجود دارد که توسط مسیح انجام گرفته است. در بیش از نیمی از آنها یکی از بستگان یا دوستان فرد او را برای بهبودی نزد مسیح آوردهاند. بسیاری از مردم هرگز نزد مسیح نخواهند آمد مگر اینکه کسانیکه ایمان آوردهاند آنان را نزد او بیاورند. نقش ما در اینجا «معرفی» مسیح و آوردن مردم نزد اوست.

دومین کلمه ای که در مرقس باب ۸: ۲۲ مورد توجه ما قرار میگیرد، کلمه «تمنا» است که میتواند به معنای التماس، درخواست، ترغیب باشد. این مطلب حاکی از یک خواهش ملایم، مهربانانه و مؤدبانه است تا اینکه تقاضائی گستاخانه و طلبکارانه باشد. دوستان این مرد نابینا با مهربانی به عیسی متوسل شدند، و معتقد بودند که عیسی هم تمایل و هم قدرت این را دارد که به او کمک کند. ممکن است این مرد آنقدر ایمان نداشته باشد که عیسی بتواند او را شفا بخشد، اما دوستانش ایمان داشتند و اینکار را کردند. گاهی اوقات ما باید دیگران را سوار بر بال ایمان خود بسوی عیسی مسیح ببریم.

`مرقس باب ۸: ۲۲ تا ۲۶ را بخوانید. چرا فکر میکنید مسیح در دو مرحله مرد نابینا را شفا داد؟ این حکایت، امروز برای ما به عنوان شاهدان مسیح چه درسهایی دارد؟`

آیا امکان دارد ما هم، مردم را به دیده روشن نبینیم؟ آیا ما نیز گاهی اوقات به جای دیدن آنها به عنوان کاندیدهای ورود به پادشاهی خداوند، آنان را بیشتر شبیه «درختانی متحرک»  در سایه ای از ابهام می بینیم؟ به نظر شما چه چیزی باعث میشود تا هر از گاهی مردم را به وضوح نبینیم؟

`علاوه بر این درس مشهود و روشن درباره نحوه بکار گیری خداوند از ما برای دستیابی به انسانها، چه چیز دیگری میتوانیم از این حکایت بیاموزیم؟ به عنوان مثال، چگونه میتوانیم بیاموزیم که هم علم پزشکی و هم مسائل روحانی میتوانند هر دو سهمی در بهبودی[شفا] و هدایت انسانهای گمراه داشته باشند؟`