---
title:  چیزی که ارزش شهادت را دارد
date:  10/09/2020
---

`«وقتی مسیح بر روی صلیب مصلوب شد، در حقیقت من نیز با او مصلوب شدم.پس دیگر من نیستم که زندگی میکنم، بلکه مسیح است که در من زندگی میکند! و این زندگی واقعی که اینک در این بدن دارم نتیجه ایمان من به فرزند خداست که مرا محبت نمود و خود را برای من فدا ساخت» (غلاطیان ۲: ۲۰).`

هنگامیکه ما مسیح را می پذیریم، مسلماً باید چیزهایی را قربانی کنیم. چیزهایی در زندگی ما وجود دارند که او از ما میخواهد تا رها کنیم. مسیح خیلی واضح تعهدی را که برای پیروی از او لازم است، اینطور بیان میکند: «اگر کسی بخواهد مرا پیروی کند، باید خود را انکار کرده، هر روز صلیب خویش برگیرد و از پی من بیاید» (لوقا ۹: ۲۳). مرگ برروی صلیب، مرگ دردناکی است. وقتی ما زندگی خود را تسلیم او میکنیم تا وعده های او را دریافت کنیم، میدانیم آن انسانِ قدیم که ما بودیم، با او بر صلیب شد تا پیکرِ گناه درگذرد» (رومیان ۶: ۶)، و این دردناک است. برخی مواقع رها کردن و گذشتن از خواستها و تمایلات مورد علاقه و عادت های مادام العمر دردناک است، اما پاداش آن چیزی که بدست می آوریم بسیار ارزشمندتر از آنهاست.

شهادت های قدرتمندی که بر روی زندگی دیگران تاثیر میگذارد و آنها را متحول میکند، براساس آنچه است که مسیح برای ما انجام داد، نه آنچه که ما به خاطر او از آن گذشته ایم. آنها براساس فداکاری او می باشد، نه در اثر به اصطلاح «از خودگذشتگیهای» ما. برای همین مسیح هرگز از ما نمی خواهد تا هر چیزی را که حفظ آن به منفعت ماست، رها کنیم.

با اینحال، تاریخِ مسیحیت پر از حکایات افرادی است که به خاطر مسیح مجبور به فداکاریهای عظیمی شدند. اما این بدان معنا نیست که این افراد خودشان با اعمالشان به رستگاری نائل شده باشند، مهم نیست که چقدر آنها از خود گذشتگی و ایثارگری از خود نشان دادند، شایستگی حضور در پیشگاه خداوند به آنان بخشیده شد. در عوض، در بیشتر موارد، با درک آنچه که مسیح برای آنان انجام داده است، این زنان و مردان مشتاق بودند بنا به دعوت خداوند در زندگیشان همه چیز را بر روی قربانگاه ایثار قرار دهند.

`یوحنا ۱: ۱۲؛ یوحنا ۱۰: ۱۰؛ یوحنا ۱۴: ۲۷، و اول قرنتیان ۱: ۳۰ را بخوانید. اظهارات ما همیشه بر اساس کاری است که مسیح برای ما انجام داده است. برخی از عطایای فیض او که در آیات فوق به آنها اشاره شده را ذکر کنید.`

با توجه به آیات فوق، درباره آنچه مسیح برای شما انجام داده، بیندیشید. ممکن است، شما مسیحی باشید که تمام زندگی خود را وقف مسیحیت کرده باشید، یا احتمالاً یک تحول عظیم را در زندگی خود تجربه کرده باشید. توجه داشته باشید که چقدر مسیح با شما مهربان بوده و به شما هدف، آرامش، و شادمانی عطا کرده است. به زمانهایی بیندیشیدکه او به شما قدرت داده تا از پس تجربیات تلخ و دشوار زندگی خود برآیید و از آنها گذر کنید.

`شما به خاطر مسیح فراخوانده شدهاید تا چه نوع فداکاری از خود نشان دهید؟ چه چیزی را از تجربیات خود آموخته اید که میتواند باعث برکت دیگران باشد؟`