---
title:  اندیشه هایی فراتر
date:  11/09/2020
---

۲۵ تا ۳۴ را بخوانید.

«جمعیت شگفت زده دور مسیح حلقه زده بودند و از همه طرف بر او فشار می آوردند، و متوجه صادر شدن هیچ نیرو یا قوت حیات بخش نشدند. اما هنگامیکه زنِ رنج کشیده با دست خود ردای او را لمس کرد، با ایمان به اینکه اگر ردای او را لمس کند شفا خواهد یافت، زن به فضیلت شفا نائل گردید. پس او به چیزهای روحانی ایمان آورده بود. صحبت از مذهب بدون ایمان و همینگونه، دعا بدون گرسنگی روح و ایمان زنده، هیچ ثمره ای ندارد. ایمان صوری به مسیح، و اینکه او را فقط به عنوان ناجی جهان بپذیریم، هرگز نمیتواند شفای روح را به ارمغان بیاورد. ایمان به نجات، تنها پذیرش روشنفکرانه و عقلانی حقیقت نیست ... ایمان داشتن درباره مسیح کافی نیست؛ ما باید به مسیح ایمان داشته باشیم. ایمان زمانی باعث برکت میشود و سودمند خواهد بود که به واسطه آن عیسی را به عنوان منجی خود در آغوش بگیریم و به او ایمان داشته باشیم؛ آنگاه شایستگی ها و فضائل او را نصیب خود گردانیم  ...

«اعتراف ما به وفاوداری و صداقت مسیح، عاملی است که ملکوت برای آشکار کردن او به جهان برگزیده است. ما باید فیض او را به جهان اعلام کنیم، همانطور که بوسیله مقدسین عهد عتیق به جهان اعلان شد؛ اما موثرترین این اعترافات زمانی است که تجربیات شخصی خود را درباره فیض خداوند به دیگران شهادت می دهیم. هنگامیکه کار عظیم خداوند را در زندگی خود با رفتارمان آشکار می سازیم، شاهدان خداوند خواهیم بود. هر فردی زندگی متمایزی نسبت به دیگران دارد، و تجربیاتی که اساساً با دیگران متفاوت است. خدا مشتاق است که حمد و پرستش ما با خصوصیات و علایق فردی ما به پیشگاه او تقدیم گردد. این اعترافات گرانبها که ما درباره فیض پرجلال خداوند اعلام می کنیم، هنگامیکه توأم با یک زندگی مسیح گونه باشد، قدرت عظیمی است که برای رستگاری بشریت بکار گرفته شود ». اِلن جی وایت، آرزوی اعصار، صفحه ۳۴۷.

**سؤالاتی برای بحث**

`۱. عوامل یک شهادت قانع کننده چه هستند؟ دفاعیات پولس را در نزد اغریپاس، از کتاب اعمال رسولان باب ۲۶: ۱ تا ۲۳ بخوانید. چه چیزی بنیان شهادت او بود؟`

`۲. چرا فکر می کنید شهادت شخصی ما در مورد کاری که مسیح برای ما انجام داده، بسیار قدرتمند است؟ با اینحال، چگونه به این سوال پاسخ میدهید: خوب، فکر کنید این همان اتفاقی است که برای شما رخ داده است، اما اگر من آن نوع تجربه را نداشته باشم، چه میشود؟ چرا تجربه شما باید قادر باشد به من بگوید که چرا من باید مسیح را پیروی کنم؟`

`۳. برخی از مواردی که بایددر هنگام شهادت دادن به یک بی ایمان از گفتن آنها پرهیز کنید، چه هستند؟`

`۳. برخی از مواردی که بایددر هنگام شهادت دادن به یک بی ایمان از گفتن آنها پرهیز کنید، چه هستند؟`

`۴. برروی این سؤال در مورد اطمینان از رستگاری تمرکز کنید. چرا این بخش مهمی از تجربه مسیحی است؟ چگونه میتوانیم از نجات خود اطمینان کسب کرده باشیم در حالیکه هم زمان پیشگویی نکرده باشیم؟`