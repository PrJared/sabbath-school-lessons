---
title:  داستان مسیح را به مشارکت گذاشتن
date:  05/09/2020
---

### مطالعه این هفته
افسسیان ۲: ۱ تا ۱۰؛ اول یوحنا ۴: ۷ تا ۱۱؛ مرقس ۵: ۱ تا ۲۰؛ عبرانیان ۱۰: ۱۹ تا ۲۲؛ غلاطیان ۲: ۲۰؛ اول قرنتیان ۱: ۳۰.

> <p>آیه حفظی</p>
> «اینها را به شما نوشتم که به نام پسر خدا ایمان دارید، تا بدانید که از حیات جاویدان برخوردارید» (اول یوحنا ۵: ۱۳).

همانطور که در درسهای قبلی گفته شد، هیچ چیزی شیواتر از تغییر زندگی نیست که بتواند درباره قدرت انجیل بگوید. ممکن است، مردم با شما بر سر عقایدتان بحث کنند، تعالیم شما را به چالش بکشند و یا درک شما از کتاب مقدس را زیر سؤال ببرند، اما آنها به ندرت میتوانند شهادت شخصی شما بخاطر مفهومی که مسیح برای شما دارد و آنچه برای شما انجام داده است را زیر سؤال ببرند.

شهادت دادن یعنی در میان گذاشتن آنچه که در باره مسیح میدانیم. یعنی بگذاریم تا دیگران بدانند که عیسی چه مفهومی برای ما دارد و چه کاری برای ما انجام داده است. اگر شهادت ما صرفاً به تلاش برای اثبات درستی ایمانمان و غلط بودن باور دیگران منتهی شود، با مخالفت شدید روبرو خواهیم شد.  اگر شهادت ما در باره عیسی از دل بر آمده باشد که به فیض او دگرگون گشته، و مفتون محبت او گردیده،و از حقیقت وی متحیر شده، دیگران هم از حقیقتی که زندگی ما را تحت تاثیر قرار داده، تحت تاثیر قرار خواهند گرفت. آنگاه حقیقت بیان شده در قالب یک زندگی متحول شده، باعث تغییر در دیگران میشود.

وقتی مسیح در کانون هر اصول اعتقادی باشد، و هر آموزه کتاب مقدسی منعکس کننده شخصیت او باشد، آن کسانیکه ما کتاب های مقدس را با آنان به اشتراک میگذاریم، بیشتر احتمال دارد که کلام او را بپذیرند.