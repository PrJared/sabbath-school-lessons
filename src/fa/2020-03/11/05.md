---
title:  شهادت با اطمینان
date:  09/09/2020
---

`اول یوحنا باب ۵: ۱۱ تا ۱۳؛ عبرانیان باب ۱۰: ۱۹ تا ۲۲؛ و اول قرنتیان ۱۵: ۱، ۲ را بخوانید. چه اطمینان خاطری کتاب مقدس در مورد حیات ابدی به ما میدهد که به ما اجازه میدهد تا با یقین از نجات در مسیح، شهادت خودمان را بیان کنیم؟`

اگر شخصاً به نجات در مسیح اطمینان نداشته باشیم، قادر نخواهیم بود تا آنرا با دیگران در میان بگذاریم. ما نمیتوانیم آنچه را که خود نداریم با دیگران به اشتراک بگذاریم. مسیحیان مؤمنی وجود دارند که از نجات خود اطمینان ندارند، و نمیدانند که آیا آنان به اندازه کافی انسانهای خوبی بودهاند که بتوانند رستگار شوند. همانطور که یک خردمند و واعظ قدیمی میگوید، «وقتی من به خودم نگاه میکنم، هیچ امکانی برای نجات خود نمی بینم. اما وقتی به مسیح چشم می دوزم، امکان نجات نیافتن دیگر وجود ندارد». «ای تمام مردم جهان، به سوی من باز گردید و نجات یابید! من تنها خدا هستم و خدای دیگری نیست» (اشعیا ۴۵: ۲۲).

پروردگارمان از هر یک از ما میخواهد تا به خاطر رستگاری که او به رایگان به ما عطا کرده است، شادمان باشیم. او مشتاق است تا ما آنچه را که به معنای تایید فیض او و رهایی از محکومیت مجازات گناه است، تجربه کنیم. همانطور که پولس در رومیان می گوید «پس چون از راه ایمان پارسا شمرده شده ایم، به واسطه خداوندمان عیسی مسیح از صلح با خدا برخورداریم، (رومیان ۵: ۱). او اضافه می کند که ما می توانیم اطمینان داشته باشیم «پس اکنون برای آنان که در مسیح هستند، دیگر هیچ محکومیتی نیست» (رومیان ۸: ۱). یوحنای رسول تایید می کند «آن که پسر را دارد، حیات دارد و آن که پسر خدا را ندارد از حیات برخوردار نیست» (اول یوحنا ۵: ۱۲).

اگر با ایمان مسیح را پذیرفته باشیم، او از طریق روح القدس در قلبهای ما ساکن است، و هدیه حیات ابدی امروز از آن ماست. این بدان معنا نیست که، وقتی یکبار فیض رستگاری خداوند  به ما عطا شد، دیگر هرگز هلاک و گمراه نخواهیم شد (دوم پطرس ۲: ۱۸ تا ۲۲؛ عبرانیان ۳: ۶؛ مکاشفه ۳: ۵). ما همیشه با آزادی اختیاری که داریم میتوانیم انتخاب کنیم که از او دور شویم، اما هنگامیکه محبت او را تجربه کردیم و عمق مفهوم قربانی شدن او برای خود را درک کردیم، دیگر هرگز نمیتوانیم انتخاب کنیم تا از کسی که ما را محبت کرده و ما را دوست دارد، دور شویم. و هر روزه به دنبال فرصتهایی خواهیم بود تا فیضی را که مسیح به ما عطا کرده، با دیگران به اشتراک بگذاریم.

`آیا شما از نجات در مسیح اطمینان دارید؟ اگر چنین است، این اطمینان بر اساس چیست؟ چرا شما این یقین را دارید؟ این اطمینان شما از کجا نشأت میگیرد؟ از طرف دیگر، اگر مطمئن نیستید، به چه علت است؟ چگونه میتوانید این اطمینان را حاصل کنید؟`