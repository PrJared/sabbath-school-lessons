---
title:  گفتن حکایت مسیح
date:  08/09/2020
---

اولین مبلغینی که مسیح نزد مردم فرستاد، چه کسانی بودند؟ آنان از میان حواریون مسیح نبودند؟ آنان حتی جزو پیروان طولانی مدتاو هم نبودند. اولین مبلغانی که مسیح نزد دیگران فرستاد مردان دیوزده ای که گرفتار ارواح ناپاک بودند، و در قبرستانی در حومه شهر زندگی میکردند و آنقدر خطرناک بودند که کسی جرات نداشت از آن منطقه عبور کند و همه از آنان ترس و وحشت داشتند.

حتی یکی از این مردان، بوسیله قدرت شیطانی فوق طبیعی، زنجیرهایی را که به او بسته بودند، گسیخته و پابندهای آهنین را شکسته بود، و با صدائی وحشتناک فریاد میزد و با سنگ های برنده و تیز خود را زخمی میکرد. درد و رنجی که در صدای آنان بود، تنها میتوانست بیانگر عذاب عمیق تر درونی و روحی آنان باشد(مرقس ۵: ۱ تا ۵؛ متی ۸: ۲۸، ۲۹).

اما آنان به نزد مسیح آمدند و زندگیشان متحول شد. آنان دیگر انسانهای قبلی نخواهند بود. عیسی اجازه داد تا ارواح پلید از آنان بیرون رفته و وارد خوکها شوند و سپس گله خوکها با سرعت از سراشیبی تپه به طرف دریا دویده و در دریا غرق شدند (مرقس ۵: ۱۳، ۱۴؛ متی ۸: ۳۲ تا ۳۴).

`مرقس باب ۵: ۱ تا ۱۷ را بخوانید. چه اتفاقی برای این مردان رخ میدهد، و مردم شهر هنگامیکه آمدند تا ببینند که چه اتفاقی افتاده است، به چه چیزی پی بردند؟`

آن دیوزدگان اکنون با قدرت مسیح متحول و انسانهای  جدیدی شده بودند. مردم دیدند که مردان دیوزده آرام در کنار مسیح نشسته و با دقت تمام به سخنان استاد خویش گوش میدهند. در اینجا باید توجه داشته باشیم که انجیل  متی درباره دو دیوانه صحبت می کند، در حالیکه انجیل لوقا فقط برروی حکایت یکی از آن دو معطوف است. اما نکته مهم در اینجاست که مسیح آنان را از نظر جسمی، عقلی، عاطفی و روحانی شفا داده و حیاتی نو به آنان بخشیده بود.

`مرقس باب ۵: ۱۸ تا ۲۰ را بخوانید. مسلماً این دیوزدگان متحول شده، این افراد نو ایمان، میخواستند در کنار مسیح بمانند، اما مسیح آنان را برای انجام چه کاری نزد دیگران میفرستد؟`

«برای لحظاتی این مردان، افتخار داشتند که تعالیم مسیح را گوش دهند. آنان تمام موعظه های او را شنیدند و هیچ کدام را از دست ندادند. آنان قادر نبودند همانند حواریون مسیح مردم را هدایت کنند، زیرا که حواریون هر روزه با مسیح زندگی کرده بودند. اما این مردان شفا یافته، خود بیانگر شواهدی بودند که اثبات میکرد، عیسی همان مسیح موعود است. آنان میتوانستند آنچه را که فهمیده بودند؛ آنچه را که خود از قدرت مسیح دیده، شنیده و حس کرده بودند، را بیان کنند. این همان کاری است که هرکس که مسیح، قلب او را با فیض خود لمس کرده است، میتواند انجام دهد ». (اِلن جی وایت، آرزوی اعصار، صفحه ۳۴۰). شهادت آنان باعث شد تا دکاپولیس و ده شهر ساحلی دریای جلیل برای شنیدن تعالیم مسیح آماده شوند. این قدرت شهادت شخصی است.