---
title:  پیامِ زمانِ آخرِ مکاشفه
date:  15/09/2020
---

قلب تپنده مکاشفه، باب ۱۴ می باشد. این فصل برای قوم خدا که در روزهای آخر تاریخ بشریت زندگی میکنند از اهمیت فوق العاده ای برخوردار است. این باب پیام خداوند برای روزهای آخر به بشر را آشکار میکند. پیام روزهای آخر سه فرشته برای قوم خداوند و برای تمام بشریت بسیار مهم و حیاتی می باشد.

`مکاشفه باب ۱۴: ۱۴ تا ۲۰ را بخوانید. در اینجا برای به تصویر کشیدن بازگشت پروردگار از چه نمادی استفاده شده است؟`

در کتاب مقدس از نماد محصول[خرمن] برای توصیف بازگشت مسیح استفاده شده است (متی ۱۳: ۳۷ تا ۴۳، مرقس ۴: ۲۹). در مکاشفه باب ۱۴، برداشت محصول رسیده نشان دهنده رستگاری صالحان است، و برداشت انگورهای تُرشیده، نابودی وهلاکت شریران را به تصویر می کشد. مکاشفه ۱۴: ۶ تا ۱۲ حاوی پیام نیاز مبرم برای آماده سازی زنان و مردان برای برداشت نهایی محصول زمین است.

`مکاشفه باب ۱۴: ۶، ۷ را بخوانید. ماهیت پیام موجود در این دو آیه چیست؟ چگونه آنها به ما کمک می کنند تا به عنوان اعضای کلیسای روز هفتم درک کنیم که چه کسانی هستیم؟`

پیام اولین فرشته در مکاشفه باب ۱۴، خطاب به خواست نسل قرن بیست و یکم برای هدف در زندگی آنهاست. این پیام معرف انجیلِ فیض و رحمت خداوند است، که عفو و بخشش را برای همه فراهم می کند. این پیام ما را از مجازات گناه مبرا میسازد و به ما قدرت می دهد تا بر آن غلبه کنیم.

این پیام، عزت نفس و خود ارزشمندی را در این واقعیت بنیان می نهد که مسیح ما را خلق نمود و رهایی بخشید. به عبارت دیگر[یعنی ما آنقدر ارزش آن را داشته ایم که خلق شویم و بعد از آن حتی از مرگ ابدی نیز رهایی یابیم]. حاکی از که روزی تمام بی عدالتی ها با اجرای داوری نهایی خداوند به پایان میرسد. این مژده نیکو فوق العاده است، زیرا نشان میدهد بی عدالتی برای همیشه دوام نخواهد داشت.

`«به یک مفهوم خاص، ادونتیستهای کلیسای روز هفتم انتخاب شدهاند تا در دنیا نگهبانان و حاملان نور باشند. وظیفه آگاهی دادن به جهانِ در حال نابودی به آنها واگذار شده است. نور شگفت انگیز کلام خدا از آنان میدرخشد. وظیفه بسیار مهم اعلام پیامهای سه فرشته به آنان سپرده شده است. هیچ کار دیگری با اهمیت تر از این وجود ندارد. آنها نباید اجازه دهند هیچ چیز دیگری توجه آنان را به خود جلب کند » (اِلن جی وایت، بشارت ، صفحات ۱۱۹، ۱۲۰). به عنوان کلیسا، اما حتی بسیار مهمتر، به عنوان فردی مستقل، چگونه میتوانیم این سخنان را جدی بگیریم و اهمیت این موضوع را درک کنیم؟`