---
title:  پیامی که ارزش مشارکت را دارد
date:  12/09/2020
---

### مطالعه این هفته
دوم پطرس ۱: ۱۲، ۱۶ تا ۲۱؛ مکاشفه ۱۹: ۱۱ تا ۱۸؛ مکاشفه ۱۴: ۱۴ تا ۲۰؛ جامعه ۱۲: ۱۳، ۱۴؛ مکاشفه ۱۴: ۶ تا ۱۲.

> <p>آیه حفظی</p>
> «آنگاه فرشتهای دیگر دیدم که در دل آسمان پرواز میکرد و انجیل جاودان با خود داشت تا ساکنان زمین را بشارت دهد،از هر قوم و طایفه و زبان و ملت که باشند. هم او به آواز بلند گفت:’از خدا بترسید و او را جلال دهید، زیرا که ساعت داوری او فرا رسیده است. او را بپرستید که آسمانها و زمین و دریا و چشمهساران را او آفرید» (مکاشفه ۱۴: ۶، ۷).

مرگ فدیه گونه مسیح برای کل جهان بود؛ یعنی برای همه انسانهایی که تا به حال زندگی کردهاند، صرف نظر از زمان و مکان. بنابراین، سخن انجیل با همه انسانها از هر نوع زبان، فرهنگ، و پیشینه است. انجیل پلی میان شکافهای قومی است. این مژده فوق العاده خوب است که عیسی، با زندگی، مرگ، و قیام خود بر اصول و قدرتهای جهنمی پیروز شده است. تمامی پیام انجیل درباره مسیح است. او برای گناهان ما مُرد و اکنون به خاطر ما زندگی می کند. او یکبار به جهان آمد تا برای همیشه ما را از مجازات گناه و قدرت مرگ رهایی بخشد و دوباره خواهد آمد تا ما را از اسارتگناه نجات دهد. او مرگی را که سزاوار ما بود بر خود گرفت و مُرد تا ما در حیاتی که شایسته اوست، زندگی کنیم. در مسیح، ما عادل و مقدس شمرده شده ایم و روزی در جلال وی نیز شریک خواهیم بود.

کتاب مقدس بر روی دو عملکرد عیسی متمرکز است. او یکبار آمد تا ما را نجات دهد و دوباره باز خواهد گشت تا آنچه را با پرداخت بهایی گزاف خریداری کرده با خود به خانه ابدی پدر خویش  ببرد. مکاشفه، آخرین کتاب در کتاب مقدس، به ویژه برای آماده سازی جهان برای بازگشت دوباره عیسی مسیح نوشته شده است. این یک پیام حیاتی برای این نسل است. در درس این هفته، ما رابط مکاشفه با جامعه معاصر قرن بیست و یکم را مورد مطالعه قرار خواهیم داد. ما با هم، درخواست عیسی از کلیسای روزهای آخر را برای به اشتراک گذاشتن پیام روزهای آخر مورد بررسی قرار خواهیم داد.