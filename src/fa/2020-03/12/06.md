---
title:  آخرین درخواست خداوند
date:  17/09/2020
---

`مکاشفه ۱۴: ۸، مکاشفه ۱۷: ۳ تا ۶، و مکاشفه ۱۸: ۱ تا ۴ را بخوانید. در خصوص بابل روحانی از این آیات چه می آموزیم؟`

در کتاب مکاشفه، اصطلاح «بابل» نمادیک سیستم دروغین مذهبی است که اساس آن وظایف انسانی، سنت های ساخت بشر، و تعالیم اشتباه است. این سیستم، نوع بشر را تمجید و تکریم میکند و خودپرستی و خویش عادل پنداری را گرامی داشته و خود را بالاتر از مسیح و زندگی عاری از گناه او میداند. این سیستم مذهبی دستورات معلمان مذهب انسانی را بالاتر از فرامین و احکام خداوند قرار میدهد. بابل، مرکز بت پرستی، خورشید پرستی، و تعالیم دروغین از جاودانگی روح بود. این سیستم مذهبی دروغین، بسیاری از اعمال عبادی بابل را خیلی ماهرانه و ظریف در مراسم پرستشی خود ادغام کرده است. پیام ایامِ  آخرِ خداوند برای سیاره در حال نابودی ما، همان پیام مسیح و عدالت اوست. این طنین صدای درخواست آسمانی است «بابل سقوط کرده است! بابل بزرگ سقوط کرده است! .... ای قوم من از این شهر بیرون آیید» (مکاشفه ۱۸: ۲، ۴). خداوند، کلیسای ادونتیست روز هفتم را بنا کرده است تا پیام مسیح را با تمام وجود تمجید کند. برای تمجید مسیح باید هر آنچه را که او تعلیم داده جلال دهیم. وظیفه کلیسای ادونتیست باید بشارت او باشد که «راه» ، حقیقت، و حیات است (یوحنا ۱۴: ۶). کلیسای ادونتیست باید خطایای بابل را که بر خلاف حقایق مسیح است، افشا کند.

`مکاشفه باب ۱۴: ۷، ۹ تا ۱۱ را بخوانید. چه نشانه ها و آیات متضاد پرستشی در این آیات برجسته شده است؟`

مکاشفه باب ۱۴ دو عمل عبادی متفاوت را توصیف می کند، پرستش خالق، و پرستش جانور[شریر]. این دو عمل عبادی پیرامون روز عبادت خداوند، سبت حقیقی، و روز جایگزین سبت و یا سبت دروغین است. روز سبت نشانگر آرامش، اطمینان، و امنیت است که ما در مسیح، خالق، ناجی، و پادشاه آینده خود داریم. روز جایگزین سبت هم نشانگر انسان و یک روز جعلی دروغین استوار بر استدلال انسان و احکام ساخته دست بشر است.

`مکاشفه ۱۴: ۱۲ را بخوانید. این آیه به ما چه میگوید، به ویژه در قالب آنچه که پیش از آن آمده بود؟ چگونه شریعت و فیض، هر دو در این آیه بیان میشوند و این مطلب در باب شریعت و فیض که هر دو از جنبههای جدانشدنی انجیل هستند، چه می گوید؟`