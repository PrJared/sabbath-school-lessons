---
title:  توجه زمان آخر مکاشفه
date:  14/09/2020
---

انجیل ها در درجه نخست بر آمدن اول مسیح تمرکز دارند. آنها داستان تولد، زندگی و خدمت، مرگ و رستاخیز او را بیان می کنند. اگرچه آنها از آمدن دوباره او صحبت می کنند، اما تاکید اصلی آنان بر آن نیست. با اینحال، تمرکز اصلی مکاشفه، اوج مجادله طولانی نسلها در طی قرنهاست. هر یک از این نبوتهای مهم و اصلی آن با بازگشت با شکوه خداوند ما خاتمه می یابد.

`مکاشفه باب ۱: ۷، مکاشفه ۱۱: ۱۵، مکاشفه ۱۴: ۱۴ تا ۲۰، و مکاشفه ۱۹: ۱۱ تا ۱۸ را بخوانید. نتایج مشابهی که در هریک از این آیات می بینید، چیستند؟`

از اول تا آخرین فصل کتاب مکاشفه، اوج و نقطه عطف هر نبوت، آمدن مسیح است. «برّه قربانی» (مکاشفه ۵: ۱۲). و او دوباره به عنوان «پادشاه پادشاهان و خداوند خداوندان» خواهد آمد (مکاشفه ۱۹: ۱۶). و تمام دشمنانی که ظلم کردند و مردم را آزار و جفا دادند، از او شکست خواهند خورد (مکاشفه ۱۷: ۱۴). او آنان را از کابوس گناهان رهایی خواهد بخشید و آنان با شکوه و جلال با خدا در خانه او ساکن خواهند شد. مجادله بزرگ میان خیر و شرّ پایان خواهد یافت. زمینی نو ساخته خواهد شد، و نجات یافتگان برای ابد با پروردگار خود زندگی خواهند کرد (مکاشفه ۲۱: ۱ تا ۴).

در مکاشفه ۲۲: ۷ (همچنین نگاه کنید به آیات ۱۲، ۱۷ و ۲۰)، مسیح می گوید: «اینک بهزودی میآیم! خوشا به حال کسی که کلام نبوّت این کتاب را نگاه میدارد». بنابراین، درخواست نهایی مسیح از تمام بشریت اینست تا به محبت او پاسخ دهند، فیض او بپذیرند، و برای آمادگی در بازگشت عنقریب او از حقیقت پیروی کنند. مکاشفه با دعوت مسیح بپایان میرسد،روح و عروس میگویند: «بیا!» هر شنوندهای باید بگوید: «بیا!» ای تشنگان بیایید، آب حیات را بپذیرید این بخششی است رایگان برای هرکس كه طالب آن است» (مکاشفه ۲۲: ۱۷).

خداوند ما از همه کسانی که در پی حیات ابدی هستند، دعوت میکند تا نزد او آیند. او سپس از کسانی که پیام نجات او را پذیرفته اند، میخواهد تا مشتاقانه در زمان انتظار بازگشت او و پیوستن به او، از دیگران دعوت کنند تا پیام محبت او را بپذیرند. او ما را برای انجام رسالتش و اشتراک گذاری پیامش، به نزد دیگران میفرستد تا جهان برای بازگشت عنقریب او آماده شود. هیچکاری بیش از مشارکت با مسیح در ماموریت او برای جهان سزاوار پاداش نیست. در تحقق نقشه نجات مسیح در روزهای آخر هیچ چیزی موثرتر از همکاری با مسیح نیست.

`مسیح بزودی  خواهد آمد؟ یوحنا این سخنان را در حدود ۲۰۰۰ سال پیش از این می نویسد. بهر حال، با توجه به درک ما از وضعیت پس از مرگ، چرا بازگشت دوباره مسیح برای هر یک از ما در تجربه شخصی خودمان، هرگز بیش از یک لحظه پس از مرگ ما طول نمی کشید؟ چگونه این حقیقت به ما کمک می کند تا درک کنیم که چقدر آمدن مسیح عنقریب خواهد بود؟`