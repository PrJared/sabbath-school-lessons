---
title:  درک کامل تری از پیام خداوند
date:  16/09/2020
---

پیام روزهای آخر مکاشفه، نشان میدهد که مسیح، فیضِ نجاتبخشِ خود را برای کل بشریت میخواهد (مکاشفه ۱۴: ۶). این پیامی جدی و مهم است که از ما میخواهد تا در هر کاری که انجام میدهیم «ترس» از خداوند یا احترام و تمجید او را در نظر داشته باشیم، یعنی احترام به دستورات و اطاعت از فرمامین او در پرتو نور داوری خداوند (مکاشفه ۱۴: ۷).«ترس از خدا» به نحوه طرز تفکر ما مربوط میشود. پیام از ما میخواهد به نحوی زندگی کنیم که باعث خرسندی خداوند باشد، و او را در جایگاه نخست افکار و مقاصد خود قرار دهیم. این یک نگرش از اطاعت است که ما را به سمت داشتن یک زندگی الهی سوق میدهد (امثال ۳: ۷، اعمال ۹: ۳۱، اول پطرس ۲: ۱۷). این پیام همچنین از ما دعوت میکند تا خداوند را«جلال دهیم». تکریم و تمجید خداوند به نحوه عملکرد ما در تمام جنبه های زندگیمان مربوط میشود.

`جامعه باب ۱۲: ۱۳، ۱۴ و اول قرنتیان باب ۶: ۱۹، ۲۰ را بخوانید. چگونه این آیات به ما کمک میکنند تا مفهوم آنچه که هم ترس از خدا و هم تمجید و احترام به خداست را درک کنیم؟`

در عصر بی مسئولیتیِ اخلاقی، که میلیونها انسان احساس میکنند که در قبال هیچکس بجز خودشان مسئول نیستند، این پیامِ زمان داوری به ما یادآوری میکند که ما مسئول اعمال خویش هستیم. بین رفتار احترام آمیز نسبت به خداوند، تبعیت از خداوند، و داوری ارتباطی وجود دارد. اطاعت، ثمرۀ یک رابطه رستگار کننده با عیسی می باشد. عدالت او به تنهایی به اندازی ای نیکوست که کفایت می کند تا رای داوری را صادر نماید، و در پرتو عدالت اوست که ما ایمن و مصون هستیم. ما از طریق عدالت او زندگی میکنیم تا نام او را در هر کاری که انجام میدهیم جلال دهیم.

`مکاشفه باب ۱۴: ۷، مکاشفه ۴: ۱۱، پیدایش ۲: ۱ تا ۳، و خروج ۲۰: ۸ تا ۱۱ را بخوانید. اساس عبادت راستین خداوند چیست، و چگونه سبت این مفهوم را بازتاب می دهد؟`

شیطان به سبت حمله کرده است زیرا میداند که سبت قلب تپنده پرستش است. روز سبت، مسیح را به عنوان خالق تکریم میکند و به همه مردان و زنان در هرجای جهان می گوید، «او را بپرستید که آسمانها و زمین و دریا و چشمه ساران را آفرید» (مکاشفه ۱۴: ۷). روز سبت ما را فرا میخواند تا به پرستش مسیح به عنوان کسی که ما را آفریده بازگردیم، کسیکه به ما حسی از عزت نفس واقعی می بخشد.

`در مورد اینکه چقدر روز سبت به عنوان یادآور خداوند به عنوان خالق ما مهم است، بیندیشید، بنابراین، تنها اوست که شایسته پرستش است. سرانجام، چه فرمان دیگری از خداوند مهمتر از این فرمان اوست، که هفتمین روز زندگی خود در هر هفته را به منظور یادآوری او به عنوان خالق خود اختصاص دهیم؟`