---
title:  اندیشه هایی فراتر
date:  18/09/2020
---

«خدا کلیسای خود را امروز فراخوانده است، تا مانند چراغی بر روی زمین بتابد، همانطور که او اسرائیل باستان را فراخواند. توسط کنار زنندۀ توانایِ پرده حقیقت، پیامهای فرشته اول، دوم و سوم، آنان را از کلیساها و دنیا جدا کرده است تا آنان را به جایگاه مقدس خود نزدیک کند. او آنان را امانتدار شریعت خود کرده و در این زمان، حقایق بزرگ نبوی را به آنان سپرده است. همانند الهام های مقدسی که به اسراییل کهن سپرده شد، اینها اعتقاد و امانتی مقدس هستند که باید به جهانیان اعلام شود.

«سه فرشته باب ۱۴ مکاشفه، نماد مردمی هستند که نور و روشنایی پیامهای خدا را می پذیرند و به عنوان ماموران و عاملان او در چهارگوشۀ زمین پیام هشدار او را اعلام میکنند. مسیح به پیروانش اعلام می کند: «شما نور جهان هستید» (متی ۵: ۱۴). صلیب جلجتا خطاب به هر جانی که مسیح را قبول کند، میگوید:ارزش روح را ببین. به تمام نقاط دنیا بروید و این مژده را به تمام مردم اعلام کنید» (مرقس ۱۶: ۱۵). هیچ چیز نباید مانع شما شود. این تنها کار مهم زمان ما است؛ محبتی که مسیح برای رستگاری روح انسانها با نثار جانش آشکار ساخت، همه پیروانش را ترغیب خواهد کرد.

« مسیح همه را می پذیرد، و با شادمانی میپذیرد! هر عامل انسانی که خود را تسلیم و وقف او کند را می پذیرد. او انسان را به اتحاد باالوهیت میرساند، تا بتواند اسرار محبت مسیحِ جسم پوشیده را به  جهان اعلام کند. از او سخن بگوئید، دعا کنید، سرود بخوانید، و دنیا را با پیام حقیقت او پر کنید، و کماکان آن پیام را تا مناطق دوردست اعلام کنید».- الن جی وایت، اندرزهایی برای کلیسا، صفحات ۵۸ و ۵۹.

**سؤالاتی برای بحث**

`۱. چگونه پیامهای سه فرشته در باب ۱۴ مکاشفه، ماهیت کلیسای ادونتیست را مشخص میکند؟`

`۲. درباره روز سبت و اهمیت آنچه را که معرف آن است، فکر کنید. همانطور که در این هفته دیدیم، پیام حاوی سبت بسیار مهم است برای اینکه خداوند فرمان میدهد که ما یک هفتم از زندگیمان را به او به منظور به یاد آوردن او به عنوان خالق و ناجی خود اختصاص دهیم. همچنین غیرمتشابه با یک کوه مقدس یا شهر مقدس، مجبور نیستیم تا به آنجا برای عبادت برویم. هر هفته، سبت به سرعت فرا میرسد. چگونه این حقیقت همچنین به ما کمک میکند تا اهمیت این روز و آنچه را که به آن اشاره دارد، درک کنیم؟`

`۳. چگونه میتوانیم عقیده سقوط بابل یا مفهوم جانور را به شیوه ای جذاب توضیح دهیم؟ یعنی، چگونه میتوانیم این حقایق را به شیوه ای که توهین آمیز نباشد بیان کنیم؟ حتی باید درک کنیم که با وجود تلاشهای ما برخی از افراد رنجیده خاطر خواهند شد.`