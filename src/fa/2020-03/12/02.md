---
title:  پیامِ حقیقتِ زمانِ حاضرِ پطرس
date:  13/09/2020
---

در سراسر تاریخ رستگاری، خداوند همواره پیام ویژه ای را از طریق کلام نبوی فرستاد تا مردم را برای آنچه قرار بود اتفاق بیفتد، آماده سازد. خداوند هرگز دست از اجرای اراده خویش باز نخواهد ایستاد (اشعیا ۴۶: ۹، ۱۰). خدا قوم خود را برای آینده با ارسال انبیا آماده می کند، انبیا پیام های او را پیش از فرا رسیدن ویرانی های داوری بر ملا می کنند (عاموس ۳: ۷). قبل از وقوع طوفان نوح، خداوند پیام خود را از طریق نوح به جهانیان فرستاد و هشدار داد که سیل در حال آمدن است. در مصر، خدا یوسف را منصوب نمود تا با هفت سال وفور نعمت برای هفت سال قحطی پس از آن آماده شود. انبیای یهود به رهبران اسراییل هشدار دادند که اورشلیم بدست لشکریان بابل ویران خواهد شد. و پیام توبه و ندامت یحیی تعمید دهنده، ملتی را برای نخستین آمدن مسیح آماده کرد.

`دوم پطرس باب ۱: ۱۲ را بخوانید. پطرس از چه عباراتی برای توصیف پیام خدا به نسل خود استفاده میکند؟`

`دوم پطرس باب ۱: ۱۶ تا ۲۱ را بخوانید. پیغام «حقیقت حاضر» که پطرس و شاگردانش اعلام کردند چه بود؟`

پیام مهم و برجسته جاودانه برای قرن اول، این بود که مسیح آمده است. محبت پدر به جهانیان با قربانی شدن مسیح برروی صلیب آشکار شد. اگرچه «مزد گناه مرگ است» و «همه گناه کردهاند و از جلال خدا محرومند. امّا با رحمت و فیض خدا، همه به وساطت عیسی مسیح آزاد و به رایگان نیک محسوب میشوند و حیات ابدی برای همگان تضمین میشود. تا در این زمان، عدالت خدا کاملاً به ثبوت برسد، یعنی ثابت شود كه خدا عادل است و كسی را كه به عیسی ایمان میآورد، نیک میشمارد» (رومیان ۳: ۲۳؛ رومیان ۶: ۲۳؛ افسسیان ۲: ۸). پیام نجات و رستگاری در مسیح محدود به زمان نمیشود. این حقیقت موجود برای همه نسل ها میباشد.

آخرین کتاب، مکاشفه، عیسی و نجات ابدی او را در چارچوب زمان آخر را بیان میکند تا مردم را برای بازگشت عنقریب او آماده میکند. مکاشفه، بطالت سنت بشری و دینداری خود محوری را بر ملا می کند. مکاشفه از ابتدا تاانتها، عیسی و کار او به نیابت از بشریت را آشکار میسازد.

عیسی گواه واقعی شخصیت پدرش است. او «فرمانده پادشاهان زمین» است. او کسی است که «ما را دوست دارد و با خون خود ما را از گناهانمان آزاد گردانید. ما را به سلطنت رسانید تا به عنوان كاهنان، خدا یعنی پدر او را خدمت كنیم» (مکاشفه ۱: ۱ تا ۶). تمام مکاشفه در مورد مسیح و پیام او برای آماده کردن قوم او برای بازگشت اوست که بزودی واقع می شود.

`هنگامیکه در مورد کتاب مکاشفه تامل میکنید، چه چیزی به ذهن شما خطور میکند؟ آیا افکار شما بیشتر متوجه نمادهای نبوی و جانوران است، یا درباره عیسی است؟ فکر میکنید که چرا عیسی نبوت هایی را در مکاشفه به ما داده است؟ چگونه آنها نقشه های محبانه او برای بشریت را آشکار میکنند؟`