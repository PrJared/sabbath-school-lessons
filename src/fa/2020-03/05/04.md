---
title:  روح القدس و شهادت دادن
date:  28/07/2020
---

در سراسر کتاب اعمال رسولان، روح القدس قدرتمندانه حضور داشته است. او ایمانداران را هدایت میکرد و از طریق آنان همانگونه که به طرق مختلف آنان شاهدان پروردگار خویش بودند، امور کلیسا را به پیش برد. او آنها را قوت بخشید تا با مشقات و چالشهای شهادت دادن در فرهنگی که با کلیسا ضدیت داشت مقابله کنند. او آنان را بسوی جویندگان واقعی و صادق حقیقت هدایت کرد. قبل از ورود ایمانداران به شهرها، او در تمامی شهرها، قلبهای مردم را برای پذیرش آنان آماده میکرد. وی درهای فرصت را در برابر آنان گشود، هرگز آنان در خواب هم نمی توانستند توانمندی سخنان و اعمال خود را تصور کنند.

`اعمال رسولان باب ۷: ۵۵؛ اعمال رسولان ۸: ۲۹؛ اعمال رسولان ۱۱: ۱۵؛ اعمال رسولان ۱۵: ۲۸، ۲۹؛ و اعمال رسولان ۱۶: ۶ تا ۱۰ را بخوانید. چگونه روح القدس در هر یک از تجربیات ذکر شده در این آیات مقدس، به حواریون در کار بشارت کمک و آنان را هدایت کرد؟ به عبارت دیگر، برخی از کارهای مختلفی که روح القدس در چنین شرایطی انجام داد، چه بودند؟`

خدمات مختلف روح القدس در قرن اول واقعاً شگفت انگیز بود. تجربیات ذکر شده در آیات فوق فقط نمونه ای از فعالیتهای او می باشد. او به استیفان قدرت بخشید تا در مواجهه با ظالمان و جمعیت خشمگین و غیر قابل کنترل که او را به مرگ محکوم کرده بودند، شاهدی برای پروردگارش باشد. او بطرز معجزه آسایی، فیلیپ را بسوی یک حبشی پر نفوذِ سالکِ حقیقت هدایت کرد تا درهای قاره آفریقا را برای رسوخ انجیل بگشاید. او هنگامیکه ایمانداران غیر یهودی هدیه روح القدس را دریافت کردند، به پطرس نشان تائید کننده ای داد که ایمانداران غیریهودی نیز می توانند روح القدس را دریافت کنند. در حالیکه مسئله ختنه براحتی میتوانست در کلیسا شکاف ایجاد کند، وی در کلیسا اتحاد و یکپارچگی بوجود آورد و وی راه را باز کرد تا در کلّ قاره اروپا از طریق پولس رسول، انجیل را موعظه کند.

روح القدس در کلیسای عهد جدید فعال بود، و امروز هم او در حیات کلیسا فعال است و کار می کند. او تمایل دارد تا ما را توانمند سازد، قوت بخشد، تعلیم دهد، هدایت کند، متحد سازد، و ما را برای انجام مهمترین ماموریت در جهان، که هدایت مردان و زنان به سمت عیسی مسیح و حقیقت اوست بفرستد. نکته ای که در اینجا باید به خاطر بسپاریم اینست، که او امروز هم فعال و در کار است، درست همانطور که او در زمان رسولان و کلیسای اولیه بود.

`ما هر روزه چه کاری میتوانیم انجام دهیم، تا خودمان را بیشتر پذیرای دریافت قوت و قدرت روح القدس در زندگیمان کنیم؟ انواع انتخابات صحیح در زندگی چه هستند که به وی اجازه خواهند داد تا در ما و از طریق ما کار کنند؟`