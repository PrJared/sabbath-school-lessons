---
title:  قدرت متحول کننده روح القدس
date:  30/07/2020
---

مطالعه دقیق کتاب اعمال آشکار می کند که خدا از طریق روح القدسِ خویش در زندگی انسان معجزه می کند. اعمال رسولان، کتابی در خصوص پیروزیِ انجیل بر تعصبات فرهنگی، تغییر و دگرگونی عادتهای کهنه ریشه دار، و تعلیم همه حقایق و فضایل انسانی مسیح است. روح القدس انسانها را در همان جایگاه و شرایطی که هستند ملاقات می کند، ولی هرگز آنان را در جایی که هستند رها نمی کند. با حضور او، آنها متحول میشوند و زندگی آنان دگرگون میشود.

`اعمال رسولان باب ۱۶: ۱۱ تا ۱۵، ۲۳ تا ۳۴؛ اعمال رسولان ۱۷: ۳۳، ۳۴؛ و اعمال رسولان ۱۸: ۸ را بخوانید. اینها فقط چند مورد از داستانهای تحول انسانها در کتاب مقدس است. این شرح حال های مختلف درباره قدرت متحول کننده خدا در زندگی افراد مختلف با پیشینه های متفاوت، به ما چه می آموزند؟`

چه تنوع شگفت انگیزی از مردم! لیدیه یک تاجر کوشای یهودی، و زندانبان فیلیپی یک خادم از طبقه متوسط حکومت روم بود. روح القدس میتواند به همه طیفهای جامعه دست یابد. او قدرت متحول کردن همه مردان و زنان، غنی و فقیر، عامی و تحصیل کرده را دارد.

دو شخصیت آخر در لیست ما از میان این انسانهای متفاوت همچنان قابل توجه هستند. اعمال باب ۱۷: ۳۴ به تحول دیونیسیوس عضو مجمع آریوپاگوس اشاره دارد. آریوپاگوس های آتن، عده ای از مشاوران قانونی مجمع داوری بودند که پرونده های دادگاه را بررسی و قضاوت می کردند. آنها اعضای برجسته و محترم جامعه یونان بودند.

به واسطه قوت و قدرت روح القدس، ماموریت پولس رسول حتی توانست به طبقات مرفه جامعه هم برسد. سیلاس (اعمال۱۸: ۸) حاکم کنیسه یهودیان بود. او یک رهبر مذهبی با نفوذ در تفکرات عهد عتیق یهود بود، و روح القدس در او رخنه کرد و زندگی او را تغییر داد. این موارد تاریخی آشکار می کند، همانطور که ما شاهد مسیح هستیم و سخنان او را با دیگران در میان می گذاریم، روح القدس کارهای برجسته ای در زندگی همه مردم با انواع پیشینه ها، فرهنگها، تحصیلات، و عقاید انجام می دهد. ما نمی توانیم و نباید فرض کنیم که چه کسی می تواند یا چه کسی نمی تواند توسط روح القدس لمس شود. وظیفه ما اینست تا سفیر مسیح برای هر کسی و آنانیکه وارد زندگی ما شده اند باشیم. خداوند بقیه کار را انجام خواهد داد.

`مرگ مسیح بر روی صلیب برای کلّ جهان بود؛ یعنی، برای همه نوع بشر و برای همیشه بود. این حقیقت حیاتی در خصوص اینکه چطور هرگز نباید فرض کنیم که هیچکس فراتر از امید رستگاری نیست چه چیزی به ما می آموزد؟`