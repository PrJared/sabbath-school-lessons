---
title:  شهادت دادن با روحِ توانمند
date:  25/07/2020
---

### مطالعه این هفته
یوحنا ۱۵: ۲۶و۲۷؛ اعمال رسولان ۲: ۴۱، ۴۲؛ اعمال رسولان ۸: ۴؛ عبرانیان ۴: ۱۲؛ اعمال رسولان ۱۷: ۳۳، ۳۴؛ اعمال رسولان ۱۸: ۸.

> <p>آیه حفظی</p>
> «هنگامی که دعایشان به پایان رسید، ساختمان محل اجتماع آنان به لرزه درآمد و همه از روحالقدس پر گشتند و كلام خدا را با شهامت بیان میکردند» (اعمال ۴: ۳۱).

هنگامیکه مسیح به ایمانداران اولیه فرمان داد: «به تمام نقاط دنیا بروید و این مژده را به تمام مردم اعلام کنید» (مرقس ۱۶: ۱۵)، باید به نظر می رسید که این ماموریت غیر ممکن باشد. چگونه آنها میتوانستند چنین چالش بزرگی را به انجام رسانند؟ تعداد آنان اندک و امکاناتشان محدود بود. آنان گروهی ایماندار معمولی از طبقه بی سواد جامعه بودند. اما آنها خدایی خارق العاده داشتند که می توانست آنها را در این ماموریت بزرگ و خارق العاده توانمند سازد.

اما عیسی اظهار داشت، «وقتی روح القدس بر شما نازل شود قدرت خواهید یافت و در اورشلیم و تمام یهودیه و سامره و تا دور افتاده ترین نقاط عالم شاهدان من خواهید بود» (اعمال ۱: ۸). قدرت توانمند سازی روح القدس آنان را قادر ساخت تا بتوانند پیام صلیب را با قدرت متحول کننده زندگی و تغییر دهنده جهان، با دیگران در میان بگذارند. روح القدس باعث شد تا بشارت آنان موثر واقع شود. تنها در طی چند دهه، انجیل بر کلّ جهان تاثیر گذاشت. در کتاب اعمال رسولان آمده است که این ایمانداران اولیه «دنیا را بهم ریخته اند» (اعمال ۱۷: ۶). پولس رسول اضافه می کند که انجیل «به تمامی خلقت زیر آسمان موعظه شده است» (کولسیان ۱: ۲۳). در این هفته، بطور خاص بر نقش روح القدس در توانمندسازی کار شهادت ما برای مسیح خواهیم پرداخت.