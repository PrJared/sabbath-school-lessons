---
title:  کلیسای قدرتمند
date:  27/07/2020
---

کتاب اعمال رسولان بطور شایسته ای، «اعمال روح القدس» خوانده شده است. این یک ماجراجوئی مهیج در شهادت دادن، بشارت انجیل، و رشد کلیسا است. اعمال رسولان، حکایت ایمانداران وقف شده ای است که از روح القدس پُر شده اند ، که جهان را برای مسیح تحت تاثیر قرار میدهند. آنها برای دستیابی به نتایج معجزه آسا، کاملاً به روح القدس وابسته بودند. آنان نمونه ای بودند از آنچه که روح القدس می تواند از طریق مردان و زنانی که کاملاً خود را وقف او کردهاند، انجام دهد.

`اعمال باب ۲: ۴۱، ۴۲؛ اعمال ۴: ۴، ۳۱؛ اعمال ۵: ۱۴، ۴۲؛ اعمال ۶: ۷؛ اعمال ۱۶: ۵ را بخوانید. چه چیزی در این آیات شما را تحت تاثیر قرار می دهد؟ لوقا، نویسنده کتاب اعمال، با ثبت چنین رشد سریعی، چه پیامی را می خواست تا به اشتراک بگذارد؟`

هدف لوقا از نوشتن کتاب اعمال این است تا رسالت روح القدس در کلیسای اولیه را با هر خواننده کتاب در میان بگذارد.

همچنین توجه داشته باشید که او از بکارگیری ارقام و اعداد برای نشان دادن میزان رشد سریع روح القدس در قرن اول تردید نمیکند. یعنی او تعداد تعمید ها را حساب کرده و ثبت میکند. او در اعمال ۲: ۴۱، این واقعیت که ۳۰۰۰ نفر در یک روز و در یک مکان تعمید یافتند را بیان می کند. او در اعمال باب ۴: ۴، درباره ۵۰۰۰ نفری که تعمید یافته اند صحبت میکند. و در اعمال باب ۵: ۱۴ بیان میکند که بسیاری از مردم نزد خداوند آمدند و تعمید یافتند.

لوقا هیچ یک از افرادی را که دلهایشان با روح القدس تحت تاثیر قرار گرفته باشد را از قلم نمی اندازد، خواه یک فرد تنها مانند لیدیه، زندانبان اهل فیلیپی، یا دختری  دیوزده که کنیز بود، و یا خواه آن فرد یک خواجه اتیوپیائی باشد.

نکته مهم در اینجا اینست که در پس هر یک از این اعداد و ارقام بزرگ انسانی، برای هر یک از این فرزندان خدا، مسیح است که جان خود را برای آنان بخشید. بله، ما از ارقام بزرگ تعمید خرسند میشویم، اما سرانجام، بشارت غالباً مجاهدت تک به تک است.

برای کمک به رشد سریع کلیسا در عهد جدید، کلیساهای جدیدی تاسیس شدند. یکی از دلایلی که کلیساهای اولیه خیلی سریع رشد کرد، اینست که کلیسا بطور مستمر با تاسیس کلیساهای جدید، تکثیر میشد. این موضوع چه پیام مهمی برای امروز ما دارد؟

`تمرکز اصلی کلیسای عهد جدید تبلیغ و بشارت بود. چگونه میتوانیم اطمینان حاصل کنیم که در کانونهمه کارهایی که در کلیسای محلی ما انجام میگیرد، کارهای بشارت همیشه در نقطه کانونی آن باشد؟`