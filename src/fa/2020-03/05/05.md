---
title:  روح القدس، کلام، و شهادت
date:  29/07/2020
---

کلام خدا درست در کانون شهادت کلیسای عهد جدید بود. موعظه پطرس در روز پنطیکاست، بیشتر برخاسته از عهد عتیق بود تا ثابت کند که عیسی همان مسیح موعود است. شرح حال مرگ استیفان باعث بازنگری تاریخ اسرائیل در عهد عتیق میشود. پطرس به«پیامی که خدا برای قوم اسرائیل فرستاد» (اعمال ۱۰: ۳۶) اشاره میکند و سپس حکایت قیام مسیح را با کُرنِلیوس درمیان میگذارد. پولس رسول بارها و بارها به پیش گوئی های عهد عتیق در مورد آمدن مسیح اشاره می کند، و فیلیپ با دقت برای حبشیِ جستجوگر، برجستگی نبوت مرتبط با مسیح موعود را توضیح می دهد که در اشعیا ۵۳ آمده است. در تمامی این مثالها، حواریون کلام خدا رااعلان کردند و نه آنچه خود میدانستند. کلام الهام بخش روح، اساس قدرت و نفوذ آنان بود.

`اعمال باب ۴: ۴، ۳۱؛ اعمال رسولان ۸: ۴؛ اعمال رسولان ۱۳: ۴۸، ۴۹؛ اعمال رسولان ۱۷: ۲؛ اعمال رسولان ۱۸: ۲۴، ۲۵ را بخوانید. این آیات در مورد ارتباط بین روح القدس، کلام خدا، و شهادت کلیسای عهد جدید، به ما چه می آموزند؟`

همان روح القدس که کلام خدا را الهام بخش می سازد، از طریق کلام خدا برای تغییر زندگیها کار می کند. در کلام خدا قدرت حیات بخش زندگی وجود دارد زیرا کلام زندۀ مسیح از طریق روح کار می کند.

`دوم پطرس باب ۱: ۲۱ و عبرانیان ۴: ۱۲ را بخوانید. چرا کلام خدا آنقدر قدرتمند است که می تواند زندگی ها را تغییر بدهد؟`

«نیروی آفریننده که جهان را به وجود آورد ، در کلام خداوند است. کلامی که بیانگر قدرت؛ آغازگر زندگی است. هر فرمان وعده ای است؛ که با اراده پذیرفته میشود، روح آنرا دریافت می کند،و این زندگی را به ارمغان می آورد که جاودان است. این تحول، طبیعت انسان را دگرگون می کند و جان را به شباهت خدا در می آورد » (اِلن جی وایت، آموزش، صفحه ۱۲۶).

دلیلی که کتاب مقدس از چنین قدرتی برای تغییر زندگی انسان برخوردار است اینست که همان روح القدس  که از ابتدا کتاب مقدس را الهام بخشید، در حینی که کتاب مقدس را میخوانیم، به ما الهام می بخشد و تحول ایجاد می کند. همانطور که کلام خدا را با دیگران به اشتراک میگذاریم، روح القدس در آنان کار می کند تا زندگی آنان را از طریق کلامی که او الهام نموده تغییر دهد. خدا وعده داده است که کلامش را برکت دهد، نه سخنان ما را. قدرت و قوت در کلام خداست، و نه در فرضیات بشری.

`تمرکز اصلی کلیسای عهد جدید تبلیغ و بشارت بود. چگونه میتوانیم اطمینان حاصل کنیم که در کانونهمه کارهایی که در کلیسای محلی ما انجام میگیرد، کارهای بشارت همیشه در نقطه کانونی آن باشد؟`