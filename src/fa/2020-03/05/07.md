---
title:  اندیشه هایی فراتر
date:  31/07/2020
---

بخوانید از اِلن جی وایت،«ثمره روح القدس» ، صفحات ۴۷ تا ۵۶، از کتاب اعمال رسولان؛ «دل شما مضطرب نشود»، صفحات ۶۶۷ تا ۶۷۲، از کتاب آرزوی اعصار.

روح القدس در جریان نجات و رستگاری انسان، با پدر و پسر همکاری می کند. ما از طریق تمام فعالیت های بشارتیمان در کار نجات انسانها به او ملحق میشویم. او قلبها را متعهد می سازد. او درهای فرصت را باز می کند. او از طریق کلام خود، ذهن را روشن و حقیقت را آشکار میسازد. او بندهای غرور و تعصبی را پاره می سازد که ما را به بردگی می کشند. و بر تعصبات فرهنگی که چشمان ما را از دیدن حقیقت، تیره و تار میسازند، پیروز میشود، و ما را از قید زنجیرهای عادات شیطانی که اسیر ساخته اند، رهایی می بخشد.

همانطور که ما شاهد مسیح هستیم، یادآوری این نکته ضروری است که ما در حال همکاری با روح القدس هستیم. او قبل از ما در آنجا حضور دارد و قلبها را برای دریافت پیام انجیل آماده می کند. همانطور که ما تصادفاً به کسی محبت می کنیم، شرح حال زندگی خود را به اشتراک می گذاریم، جلسه مطالعه کتاب مقدس برگزار می کنیم، یا در یک سفر بشارتی شرکت می کنیم، او همراه ماست و برفراز ذهنها حرکت می کند و آنها را آمادۀ پذیرش مسیح می کند. حتی بعد از اینکه ما فردی را ترک کنیم، او کار نفوذ بر قلبها را ادامه خواهد داد و هرکاری که لازم باشد برای هدایت آن شخص بسوی علم و آگاهی از نجات انجام می دهد.

**سؤالاتی برای بحث**

`۱. با اعضای گروه مطالعه کتاب مقدس، زمانهایی که حس کردهاید روح القدس با قدرت و قوت از طریق بشارت در شما کار می کند را در میان بگذارید.`

`۲. ایا تا به حال از به اشتراک گذاشتن ایمان خود احساس نگرانی یا ترس کردهاید؟ چگونه آگاهی از هدایت روح القدس این ترس را کاهش می دهد و همانطور که کار خود را انجام میدهید به شما اطمینان خاطر می بخشد؟`

`۳.در درس این هفته، ما درباره « فعالیتهای» روح القدس در شهادتهایمان صحبت کردیم. در مورد برخی از روشهای مختلفی که روح القدس در تلاشهای ما برای شهادت دادن با ما همکاری می کند، بحث کنید. چگونه روح القدس ما را آماده میسازد که شهادت بدهیم و برروی زندگی دیگران همانطور که شاهد هستیم، کار کنیم؟`

`۴. این درس در مورد محوریت کتاب مقدس در کار شهادت دادن صحبت کرد. چرا کتاب مقدس عنصر و عامل حیاتی در این کار و ایمان ما است؟ چگونه میتوانیم از دام کسانیکه با وجود ادعای اعتقاد به کتاب مقدس ماهرانه از اعتبار و اقتدار آن میکاهند، برحذر باشیم؟`