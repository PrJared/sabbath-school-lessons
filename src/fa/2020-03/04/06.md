---
title:  تمرکز دعا
date:  23/07/2020
---

در سراسر کتاب مقدس بطور خاص برروی دعا تاکید شده است. دعا، چند خواست و آرزوی مبهم و غیر مشخص روح نیست. دعا آوردن درخواست های ویژه و خاص به حضور خداوند است. مسیح بطور خاص برای شاگردانش [حواریون] دعا کرد. پولس رسول بطور خیلی خاص برای مسیحیان افسسس، فیلیپی، و کولسیه دعا کرد. او برای دوستان جوان خود مانند تیموتائوس، تیطس، و یوحنای مرقس دعا کرد.

`اول سموئیل باب ۱۲: ۲۲ تا ۲۴ و ایوب باب ۱۶: ۲۱ را بخوانید. چه چیزی در این آیات مشترک است؟ آنها چه چیزی را در مورد دعای شفاعت به ما میگویند؟`

هم سموئیل و هم ایوب هر دو بر نیاز دعای شفاعتِ صمیمانه، قلبی، و خالصانه تاکید می کنند. سخنان سموئیل کاملا قدرتمندانه بیان شده است. او فریاد بر می آورد، «حاشا از من که با دست کشیدن از دعا برای شما، به خداوند گناه ورزم» (اول سموئیل ۱۲: ۲۳). ما تقریباً می توانیم طنین صدای دعای سموئیل را در سخنان ایوب بشنویم «کاش که کسی میان من و خدا میانجیگری کند» (ایوب ۱۶: ۲۱). شفاعت و میانجیگری برای زنان و مردانی که مسیح را نمی شناسند، وظیفه همه ماست.

`اول یوحنا باب ۵: ۱۴ تا ۱۶ را بخوانید. وقتی برای دیگران شفاعت میکنیم چه اتفاقی می افتد؟`

وقتی برای دیگران دعا می کنیم، ما پل ارتباطیرسیدن برکات خداوند به آنان میشویم. او از طریق ما جریان آب  حیات را از بارگاه ملکوتی خویش در آسمان وارد زندگی آنان میکند. کلّ لشگر شیطان با نوای صمیمانه شفاعت به لرزه در می آید. خانم اِلن جی وایت قدرت دعا را با این سخنان قابل توجه توصیف می کند: «شیطان تحمل ندارد تا در برابر قدرت و عظمت رقیب قدرتمند خود به هراس و لرزه بیفتد و عقب نشینی کند. با صدای صادقانه دعا، کلّ سپاه شیطان به لرزه در می آید» (اِلن جی وایت، شهادت ها برای کلیسا، جلد ۱، صفحه ۳۴۶). دعا، ما را به منشاء قدرت الهی در نبرد برای نجات جانهای زنان و مردان گمشده متصل می کند.

`متی باب ۱۸: ۱۸، ۱۹ را بخوانید. این آیات چه ارتباطی با دعای شفاعت دارند، و چگونه این آیات تشویق میکنند تا برای دعای رستگاری برای کسانیکه پروردگار را نمی شناسند، با دیگران هم صدا شد؟`