---
title:  'عیسی: شفاعت کننده توانا'
date:  20/07/2020
---

`لوقا باب ۳: ۲۱، لوقا ۵: ۱۶ و لوقا ۹: ۱۸ را بخوانید. این آیات در مورد رابطه بین زندگی عبادی مسیح و مثمر ثمر بودنش در خدمت چه چیزی به ما میگویند؟`

زندگی عیسی مسیح یک ارتباط مستمر الهی با پدرش بود. عیسی در زمان تعمید هنگامیکه رسالت وابسته به مسیح موعود بودن خویش را شروع کرد، او برای قدرت الهی در جهت کامل کردن هدف ملکوتیش دعا کرد. او مجهز به قدرت روح القدس شد تا اراده پدر و وظیفه ای که از قبل به او محول شده بود را به انجام رساند و کامل کند. چه در هنگام خوراک دادن به پنج هزار نفر، چه در حال شفای جذامی، و یا در نجات فرد دیوانه از ارواح پلید، عیسی تشخیص داد که در نبرد بین خیر و شّر، دعا یک سلاح قدرتمند برای شکست نیروهای جهنمی است. دعا، روش مقدّر شده ملکوتی است که ما در آن  ناتوانی ها و ضعف های خود را با قدرت قادر مطلق، یعنی خداوند تلفیق میکنیم. این وسیله ای است برای نزدیک شدن به خداوند، تنها کسیکه میتواند قلبهای آنانیکه ما برایشان دعا میکنیم را لمس کند.

`لوقا باب ۲۲: ۳۱ تا ۳۴ و عبرانیان باب ۷: ۲۵ را بخوانید. عیسی چه اطمینانی به پطرس داد تا او را برای وسوسه هایی که در آینده با آنها مواجه خواهد شد آماده کند؟ او چه تضمینی به هریک از ما در هنگام روبرو شدن با وسوسه ها می دهد؟`

مردان و زنانی که دعا می کنند، فاتحان تاثیر گذار روح هستند. عیسی مسیح با ذکر نام پطرس برای او دعا کرد. او به پطرس اطمینان داد که در زمان بزرگترین وسوسه اش، او برایش دعا خواهد کرد. شیطان خیلی خوب با استعدادهای درونی پطرس برای پیشرفت ملکوت خداوند آشنا بود. او قصد داشت تا هر کاری که ممکن است انجام دهد تا تاثیرات مثبت نقش پطرس در کلیسای مسیح را از بین ببرد. اما در طی تمام وسوسه های شیطان، مسیح در حال دعا برای پطرس بود، و به دعاهای استاد او پاسخ داده شد. چه واقعیت هیجان انگیزی که بدانیم منجی بشریت برای ما نیز دعا میکند. او ما را دعوت میکند تا با دعای شفاعت برای دیگران و بلند کردن آنان در حضور عرش خداوند با ذکر نام در اینکار به او به پیوندیم.

استمرار و پایداری ما در دعا، وابستگی کامل و مطلق ما به خداوند در دستیابی به آنانیکه برایشان دعا میکنیم را اعلام و  تایید میکند.

`در حال حاضر شما برای چه کسی دعا می کنید؟ چرا بسیار مهم است که هرگز ناامید نشوید، هرچند که اوضاع دشوار به نظر میرسد؟`