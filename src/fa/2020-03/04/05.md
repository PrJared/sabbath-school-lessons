---
title:  قدرتهای غیبی در کار
date:  22/07/2020
---

در نبرد بین خیر و شر دعای شفاعت یک سلاح قدرتمند است که ما آنرا «نبرد بزرگ» می نامیم. یکی از روشنترین مکاشفه ها در مورد این نبرد در دانیال باب ۱۰ آمده است.

شما به یاد می آورید که ارمیاء نبی پیش بینی کرده بود که یهودیان هفتاد سال در بند بابلیان خواهند بود. در پایان عمر دانیال، این دوره نبوتیُ اسارت یهودیان رو به پایان بود. دانیال نگران بود، او شواهد کمی در ارتباط با تحقق نبوت ارمیا می دید و قوم او هنوز در اسارت بودند.

`دانیال باب ۱۰: ۱۰ تا ۱۴ را بخوانید. چه هنگام دعاهای دانیال شنیده شد، و چه چیزی موقتاً مانع آنها بود؟`

این آیه ای شگفت انگیز است. برای درک کامل آن بگذارید با برخی از شخصیتهای آن آشنا شویم. چه کسی شاهزادهٔ پادشاهی پارس است؟ مطمئناً کوروش نیست. او پادشاهِ امپراتوری پارس است. به احتمال زیاد عبارت «شاهزاده پادشاهی فارس»  نمایانگر شیطان است. مسیح او را «رئیس این جهان» نامید (یوحنا ۱۲: ۳۱، یوحنا ۱۴: ۳۰). پولس او را «رئیس قدرت هوا» (افسسیان ۲: ۲) لقب می دهد. اگر شاهزاده پارس نمایانگر شیطان است، پس چه کسی میکائیل است؟ اصطلاح میکائیل پنج بار در کتاب مقدس آمده است (مکاشفه ۱۲: ۷؛ یهودا ۹؛ دانیال ۱۰: ۱۳، ۲۱؛ و دانیال ۱۲: ۱). مطالعه دقیق بر روی این آیات نشان میدهد که میکائیل (که به معنای «کسیکه شبیه خداست») اصطلاح دیگری برای توصیف عیسی به عنوان فرمانده همه فرشتگان در نبرد مستقیم با شیطان است. مسیح پسر ابدی، ازلی، قادر الهی، خداوند است. یکی از عملکرد های او به عنوان فرمانده کلّ فرشتگان، شکست شیطان و در نهایت نابودی اوست.

دانیال باب ۱۰ پرده را کنار می زند و آشکار میکند که این نبرد میان خیر و شر است. همانطور که دانیال دعا می کند، میکائیل، مسیح قادر متعال، از ملکوت نازل میشود تا نیروهای تاریکی جهنمی را شکست دهد. با اینکه ممکن است ما آن را نبینیم، اما عیسی در تلاش است تا به دعاهای شفاعت ما پاسخ دهد. او ناجی قادر ماست. و هیچیک از دعاهای ما به دور از توجه و پاسخ او نمی ماند.

`واقعیت نقش نبرد بزرگ را در زندگی خودتان چگونه می بینید؟ واقعیت این نبرد در مورد نوع انتخابهایی که نیاز است شما در زندگیتان بکنید، چه چیزی به شما می گوید؟`