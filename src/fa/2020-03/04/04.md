---
title:  دعاهای شفاعت پولس
date:  21/07/2020
---

دعای شفاعت، کتاب مقدسی است. پولس در طول خدمت خود، برای تولد تازه در کلیساهائی که در طی خدمت بشارتی خود تاسیس کرده بود دعا میکرد. پولس باور داشت که وقتی دعا می کند اتفاقی خواهد افتاد که اگر دعا نکند، اتفاق نخواهد افتاد. با اینکه او را از عزیزانش جدا کرده بودند، او درک کرد که آنها میتوانند همانطور که برای یکدیگر دعا میکنند در قلبهایشان با هم متحد شوند.

`افسسیان باب ۱: ۱۵ تا ۲۱ را بخوانید. در سطرهای زیر، فهرست درخواست های مختلف پولس از خدا برای افسسیان را ذکر کنید. او بطور خاص چه چیزی را از خدا خواست که به آنها بدهد؟`

دعای پولس برای ایمانداران افسس قابل توجه است. او دعا کرد تا خداوند به آنها خرد و حکمت روحانی بخشد، ذهن آنان را با حقیقت الهی روشن کند و به آنان امید حیات ابدی ببخشد. همچنین او دعا کرد که آنها عملکرد قدرتمند، قدرت خداوند را در زندگی خود تجربه کنند. خداوند آنقدر قادر و توانا است که عیسی را از بین مردگان زنده کرد، و وقایعی را رقم می زند که اساس امید آنها برای حیات ابدی در اوست. دعای او با یادآوری «میراث غنی و پر جلال مسیح» پایان می گیرد. مسیحیان افسس باید با روح تشویق پر شده باشند و دانسته باشند که پولس برای آنها دعا می کرد تا بدانند که دعای پولس در مورد چه چیزی است.

`فیلیپیان باب ۱: ۳ تا ۱۱ و به لحن دعای پولس توجه کنید. اگر شما عضو کلیسای فیلیپی  بودید و نامه ای شبیه به این از پولس دریافت می کردید، که در آن نه تنها برای شما دعا می کند بلکه همچنین محتوا و چارچوب دعای او با شما در میان گذاشته میشد، چه احساسی داشتید و چرا؟ چه وعده هایی در این سخنان یافت میشوند؟ در عین حال، چه تذکراتی نیز وجود دارد؟`

اینها برخی از برجسته ترین و دلگرم کننده ترین کلمات موجود در کتاب مقدس هستند، پر از وعده ها و همچنین دعوت برای پُر شدن از محبت، دانش و عطایای حاصل از شناخت مسیح، که پس از آن میتوانیم شخصی باشیم که خداوند در نظر داشت تا در اتحاد با مسیح باشیم.