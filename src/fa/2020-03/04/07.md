---
title:  اندیشه هایی فراتر
date:  24/07/2020
---

ندیشه ای فراتر:بخوانید، از خانم اِلن جی وایت، «مزیت دعا» ، صفحات ۹۳ تا ۱۰۴، از کتاب گامهایی بسوی مسیح ؛ «کار برای اعضای کلیسا»، صفحات ۱۹ تا ۲۴، از کتاب شهادت هایی برای کلیسا، جلد ۷.

وقتی ما برای دیگران دعا میکنیم، خداوند به تعهد و اتکاء ما نسبت به او و قدرتش ارج می نهد و با بکارگیری تمامی عوامل آسمان، انسان را تغییر میدهد. همانطور که دعاهای ما بسوی عرش او بالا میروند، فرشتگان درگاه او به دستور او وارد عمل میشوند. «فرشتگان خادم در عرش او در انتظار هستند تا فوراً از فرمان مسیح پیروی کنند و به هر دعایی که برخاسته از ایمان زنده و صادقانه است، پاسخ دهند» (اِلن جی وایت، پیامهای منتخب، جلد دوم، صفحه ۳۷۷). ما اطمینان داریم که در نزد خداوند هیچ دعایی نه بی جواب می ماند، و نه فراموش می شود. آنها در آسمان ذخیره میشوند تا در زمان و مکانی که خود مناسب می داند به آنها پاسخ دهد. «دعایی که از روی ایمان باشد هرگز بی جواب نمی ماند؛ اما با اطمینان از اینکه همیشه به طریقی به آن مورد خاصی که در دعا انتظار آنرا داریم پاسخ داده خواهد شد، میتوان استنباط کرد که هیچ دعایی بی پاسخ نمی ماند» (اِلن جی وایت، شهادتهایی برای کلیسا، جلد ۱، صفحه ۲۳۱). این موضوع ما را تشویق می کند تا برای همسران، فرزندان، وابستگان، دوستان، و همکارانمان که مسیح را نمی شناسند، شفاعت کنیم. یک دعای خالصانه هیچوقت بی جواب نمی ماند. ممکن است همیشه فوراً پاسخهای دعاهایمان برای دیگران را دریافت نکنیم، اما خداوند برروی قلبهای آنان کار میکند، به طریقی که ما فقط در ابدیت از آن مطلع خواهیم شد.

**سؤالاتی برای بحث**

`۱. فیلیپیان باب ۱: ۱۹؛ کولسیان باب ۴: ۲، ۳؛ و دوم تسالونیکیان باب ۳: ۱، ۲ را بخوانید. به علت دعای فیلیپیان، پولس در دوران حبس از چه اطمینان خاطری برخوردار بود؟ او از کولسیان و تسالونیکیان خواست تا از جانب وی برای چه چیزی دعا کنند؟ این درخواست های دعای شفاعت چه ارتباطی با روح پرستش دارند؟`

`۲. به واقعیت نبرد بزرگ و اینکه این روایت مهم در پس جهانی که ما در آن زندگی می کنیم، شکل میگیرد توجه کنید. چگونه آگاهی شما از این نبرد به درک شما از اهمیت دعا کمک میکند؟ بله، مسیح پیروز این نبرد است، و ما می دانیم که در پایان کسانیکه در طرف او هستند پیروز خواهند بود. اما در این بین، چرا بسیار مهم است که دعا کنیم و در پی آن باشیم تا هر کاری که می توانیم برای وفادار ماندن به او و نجات دیگران انجام دهیم؟`

`۳. برخی از موانع داشتن یک زندگی فعال تر در انجام دعای شفاعت چه هستند؟ برخی از بهانه های شما برای طفره رفتن از دعا برای دیگران چه هستند؟`