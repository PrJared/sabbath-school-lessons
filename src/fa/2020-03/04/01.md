---
title:  'قدرت دعا: شفاعت برای دیگران'
date:  18/07/2020
---

### مطالعه این هفته
مکاشفه۱۲: ۷ تا۹؛ افسسیان ۶: ۱۲؛ عبرانیان ۷: ۲۵؛ افسسیان ۱: ۱۵ تا ۲۱؛ دانیال ۱۰: ۱۰ تا ۱۴؛ اول یوحنا ۵: ۱۴ تا ۱۶.

> <p>آیه حفظی</p>
> :«نزد یکدیگر به گناهان خود اعتراف نمایید و برای یکدیگر دعا کنید تا شفا یابید. دعای صمیمانه شخص عادل و نیک بسیار مؤثر است» (یعقوب ۵: ۱۶).

اعضای کلیسای عهد جدید نیاز خود را به دعا احساس کردند.

«پس از دعای ایشان، مکانی که در آن جمع بودند به لرزه درآمد و همه از روح القدس پُر گشته، کلام خدا را با شهامت بیان می کردند» (اعمال ۴: ۳۲). توجه کنید: شاگردان دعا کردند. آنها با روح القدس پر شدند، و سپس کلام خدا را با جسارت و اعتماد به نفس برای دیگران بیان کردند.

بین دعای آنان و پُر شدن با روح القدس و بشارت قدرتمندانه کلام خدا رابطه مستقیمی وجود داشت. «شاگردان ..... در دعا برکات را فقط برای خودشان درخواست نکردند. آنان با بار مسئولیت نجات جانها محک و سنجیده می شدند. آنها فهمیدند که انجیل باید به جهان معرفی شود، و آنها مدعی قدرتی بودند که مسیح وعده آنرا داده بود» (اِلن جی وایت، اعمال رسولان، صفحه ۳۷).

زمانیکه برای شفاعت دیگران از خداوند مسئلت نمائیم، او از طریق قلبهای ما کار میکند تا ما را به خود نزدیکتر کند و به ما حکمت الهی بخشد تا برای ملکوت او به دیگران دست یابیم (یعقوب ۱: ۵). همچنین او با قدرت در زندگی آنان عمل میکند و آنان بسوی خود می کشاند، به طریقی که ما نمیتوانیم ببینیم یا حتی کاملاً درک کنیم(اول یوحنا ۵: ۱۴ تا ۱۷).