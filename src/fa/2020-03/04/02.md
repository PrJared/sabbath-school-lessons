---
title:  جدال کیهانی
date:  19/07/2020
---

`مکاشفه باب ۱۲: ۷ تا ۹، افسسسیان ۶: ۱۲، و دوم قرنتیان ۱۰: ۴ را با هم مقایسه کنید. چگونه این آیات در درک ما از دعای شفاعت تاثیر میگذارد؟`

کتاب مقدس پرده را از بین دنیای پیدا و ناپیدا از برابر چشمان ما بر میدارد. بین شر و خیر، بین نیروهای تاریکی و عدالت، و بین مسیح و شیطان نزاع وجود دارد. در این مجادله کیهانی، خداوند به آزادی بشر احترام میگذارد. او هرگز در اراده آزاد انسان مداخله نمیکند و ضمیر او را مجبور به عملی نمیکند. او روح القدس خود را می فرستد تا جهان را در مورد گناه، عدالت و داوری متقاعد کند(یوحنا ۱۶: ۷، ۸). فرشتگان آسمانی وارد این نبرد میشوند، تا به افرادی که مایلند نجات الهی را دریافت نمایند کمک و مراقبت نمایند(عبرانیان ۱: ۱۴). همچنین خداوند وقایع موقتی را در زندگی افراد ترتیب می دهد تا آنان را بسوی خویش هدایت نماید.

آنچه که خدواند انجام نخواهد داد، تحمیل و اجبار است. زور و اجبار بر خلاف قانون ملکوت خداوند است. تهدید و اجبار با قاعده محبت که اساس پادشاهی اوست، بیگانه است. در اینجا دعا نقش بسیار مهمی دارد. با اینحال خداوند تمام تلاش خود برای دستیابی به انسانها را قبل از دعا آغاز کرده است، اما دعاهای ما قدرت خداوند توانا را آشکار میکند. او به آزادی انتخاب ما در مورد دعا کردن برای دیگران احترام میگذارد، هنگامیکه ما دعا میکنیم او میتواند در پرتو مجادله بین نیکی و بدی کار بیشتری نسبت به زمانیکه ما دعا نمی کنیم انجام دهد.

این جمله را با دقت در نظر داشته باشید، «این بخشی از نقشه خداوند است که ما را در پاسخ به دعای از روی ایمان سهیم کند، تا از طریق دعا، آنچه را که او به ما نداده است طلب کنیم» (اِلن جی وایت، نبرد بزرگ، صفحه ۵۲۵). در نبرد میان نیکی و بدی، دعا دگرگونی ایجاد میکند. وقتی ما برای کسانیکه که مسیح را نمی شناسند دعا میکنیم، دعای ما مجرای برکات الهی را برای جاری شدن در زندگی آنان باز میکند. خدا به انتخاب ما در زندگی برای دعا کردن برای دیگران احترام میگذارد و حتی به مراتب قدرتمندتر به سود آنان عمل میکند.

در پرداختن به موضوع دعای شفاعت، ما باید با فروتنی اعتراف کنیم که کاملاً عملکرد خداوند را درک نمیکنیم، اما این موضوع نباید مانع ما از دعای مستمر برای برکات دعای شفاعت برای خود و دیگران شود.

`چرا فکر می کنید، زمانیکه ما دعا میکنیم خداوند با قدرت بیشتری نسبت به زمانیکه از دعا کردن غفلت میکنیم، عمل می کند؟ حتی اگر ما بطور کامل درک نمی کنیم که چگونه این مسئله اتفاق می افتد، چرا باید توصیه کتاب مقدس برای دعا کردن دیگران باعث شود که ما این کار راانجام دهیم؟`