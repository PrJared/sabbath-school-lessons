---
title:  اندیشه هایی فراتر
date:  21/08/2020
---

«بسیاری به خدا ایمان ندارند و اعتماد خود را به انسان از دست دادهاند. اما آنها از اعمال دلسوزانه و مفید قدردانی می کنند. همانطور که آنها می بینند کسی بدون چشمداشت به تمجید و قدردانی زمینی یا بدون دریافت چیزی، به خانههای آنان می آید و بیماران را شفا، گرسنگان را خوراک، برهنگان را پوشاک، و انسانهای غمگین و رنجدیده را تسلی و آرامش میبخشد، با مهربانی همه به او اشاره می کنند، کارگر انسان، کسیکه به انسان عشق میورزد و دل نگران اوست، اما او پیام آور خداست، و همانطور که آنها این را می بینند، قلبهای آنان لمس میشود. حس شکرگزاری در آنان بارور میشود و ایمان آنان مشتعل میگردد. آنها می بینند که خدا به آنان اهمیت میدهد، و قلبهای آنها آماده میشود تا کلام او را بپذیرند» (اِلن جی وایت، خدمات شفا، صفحه ۱۴۵).

خدمت فداکارانه و غیر خودخواهانه عیسی درب قلبها را بروی او باز می کند، غرور و تعصب را میشکند، و قلبها را آماده پذیرش پیام انجیل می کند. کلیسا بدن مسیح است که در همه جا با مهربانی نیازها را برطرف میکند. مسیح ما را به درون جوامع خودمان میفرستد تا در نام او تحول و تغییر ایجاد کنیم. گرچه، مسلماً، ما باید مراقب باشیم که آلوده جهان نشویم(و این یک تهدید بسیار واقعی و خطرناک برای کلیسای ماست)، ما همچنان باید یاد گیریم که به انسانها در جایی که هستند دست یابیم و اجازه دهیم که خدا ما را بکار گیرد، خدایی که میخواهد ما انسانها را از جایی که هستند به جایگاهی که باید باشند هدایت کنیم.

**سؤالاتی برای بحث**

`۱. چرا خدمات دلسوزانه مسیح در از بین بردن غرور و تعصب مردم و آماده کردن آنها برای شنیدن حقایق روحانی بسیار قدرتمند است؟ سعی کنید تصور کنید که چقدر بیشتر شهادت ما به عنوان یک امت میتواند موثرتر باشد، چنانکه ما هم همان دل نگرانیها و از خودگذشتگی  هایی را که مسیح برای مردم انجام داد، از خود نشان دهیم.`

`۲. در مورد زمانی فکر کنید که مطلبی را بیان کردهاید که ممکن است، صحیح، حقیقت، یا حتی ضروری بوده، اما شما آن را به طرز صحیح بیان نکرده اید، یعنی با لحن و یا رفتار بد ادا کردهاید. چه چیزی را از این تجربه آموختهاید که میتواند به شما کمک کند که اینکار را دوباره تکرار نکنید، مثلا: قبل از سخن گفتن، کمی تامل و صبر کنید، فکر کنید، آرام باشید، و یا مانند اینها؟`

`۳. برروی این عقیده که، تمام افرادیکه شفا یافتند و یا حتی از میان مردگان زنده شدند، سرانجام میمیرند، بیشتر بیندیشید. این مسئله در مورد چگونگی دستیابی و خدمت به کسانیکه در اطراف ما هستند، چه می گوید؟`

`۴. کلیسای شما چه نوع خدماتی را میتواند در جامعه شما انجام دهد که در حال حاضر انجام نمی دهد؟`

`۴.  چگونه میتوانیم از طریق خدمتمان در تامین نیازها، فرصت های روحانی را برای جویندگان ایجاد کنیم؟`