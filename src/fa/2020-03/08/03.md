---
title:  رفتار عیسی با مردم
date:  17/08/2020
---

هدف عیسی آشکار کردن جنبه های نیکوی انسانها بود. حتی وقتی شرایط بطور غیر معمول چالش برانگیز بود، او با فیض برخورد کرد. بر اساس انجیل لوقا همه «از او به نیکویی می گفتند و از کلام فیض آمیزش در شگفت بودند» (لوقا ۴: ۲۲)، و انجیل یوحنا اضافه می کند «فیض و راستی به واسطه عیسی مسیح آمد» (یوحنا ۱: ۱۷). رفتار و رویکرد او باعث میشد که مردم در برابر او مقاومت نکنند. سخنان مهربانانه او تار و پود قلب آنان را لمس میکرد.

`متی باب ۸: ۵ تا ۱۰ و مرقس باب ۱۲: ۳۴ را بخوانید. عیسی چه عبارات امیدبخشی مسیح به دو فرد متفاوت، یعنی یک نظامی رومی و دیگری یک عالم یهودی گفت؟`

اظهارات مسیح به فرمانده نظامی رومی تحولی عظیم بود. فکر کنید که این افسر نظامی چه حسی باید داشته باشد وقتی عیسی اعلام کرد که چنین ایمانی را حتی در اسراییل هم ندیده است. همچنین در مورد افکار عالم یهودی فکر کنید وقتی عیسی به اوگفت «شما از پادشاهی خدا دور نیستید». مسیح این توانایی را داشت که شایستگی های افراد را ببیند و بیان کند. گاهی رفتاری کوچک ثمره ای بزرگ دارد، مانند تعریف از افراد که برای باز کردن قلبهای آنان و پذیرش پیام انجیل کافی است. به دنبال دیدن خوبیهای انسانهای اطراف خود باشید و اجازه دهید تا آنان بدانند که قدردان آنان هستید.

`اشعیا ۴۲: ۳؛ کولسیان ۴: ۵، ۶؛ و افسسیان ۴: ۱۵ را با هم مقایسه کنید. این آیات چه اصول اساسی  درباره اشتراک گذاری ایمان با دیگران و رابطه ما با آنان، تعلیم می دهند؟`

هنگامیکه سخنان ما دلگرم کننده و پر از فیض باشد، تاثیرات مثبتی بر روی زندگی دیگران دارد. سخنان اشعیا نبی آشکار می کند که عیسی مسیح «نی خرد شده را نخواهد شکست»، و «فتیله کم سو را خاموش نخواهد کرد». به عبارت دیگر، عیسی چنان دلسوز،  مهربان و مراقب بود که مبادا بدون دلیل کسی را که تازه ایمان آورده آزرده خاطر نکند و یا شعله های کوچک ایمان را در دلشان خاموش نکند.

`چرا، طرز بیان آنچه که ما میخواهیم بگوییم بسیار مهم است، حتی شاید مهمتر از آنچه که میخواهیم بیان کنیم؟ نظر شما در باره این مطلب «حقیقت، حقیقت است» چیست و اینکه مردم یا باید آنرا بپذیرند یا آنرا ترک کنند؟ چه اشکالی در این بیانیه درست وجود دارد؟`