---
title:  طرز برخورد مسیح با مردم
date:  16/08/2020
---

عیسی همیشه برای دیگران در پی دیدن خوبیها و شایستگی های آنان بود. او همیشه بهترین ها را از آنان استنباط میکرد. یکی از انتقادهایی که رهبران مذهبی روزگار وی نسبت به او داشتند، این بود که او «گناهکاران را می پذیرد و با آنان همسفره میشود» (لوقا ۱۵: ۲). آنها نگران بودند زیرا او با «گناهکاران» معاشرت می کرد. دیدگاه مذهبی آنان به جای تعامل، جاه طلبی بود. آنها زمانیکه عیسی در مورد خود گفت «زیرا من نیامده ام تا پارسایان بلکه تا گناهکاران را دعوت کنم» (متی ۹: ۱۳) شگفت زده شدند.

مذهب کاتبان، فریسیان، و صدوقیان مذهب دوری و اجتناب از گناه بود. آنها معتقد بودند،که «هر کاری که میتوانی انجام بده تا از گناه دور باشی و آلوده آن نشوی». اما تعلیم عیسی بطرز چشمگیری متفاوت بود. او به گودال تاریک دنیا آمده بود تا دنیا را رهایی بخشد، نه اینکه از آن دوری کند. او «نور جهان» است (یوحنا ۸: ۱۲).

`متی باب ۵: ۱۳، ۱۴ را بخوانید. دو تمثیلی که عیسی برای توصیف پیروانش استفاده کرد، چه هستند؟ چرا از این دو تشبیه خاص استفاده کرد؟ همچنین نگاه کنید، یوحنا ۱: ۹، یوحنا ۱۲: ۴۶، و فیلیپیان ۲: ۱۵.`

نمک یکی از مهمترین منابع دنیای باستان بود. نمک بسیار ارزشمند بود و در برخی مواقع سپاهیان رومی از آن به عنوان پول استفاده می کردند. نمک، نماد دارایی بزرگی بود. همچنین برای حفظ و طعم دادن به خوراک از آن استفاده میشد. وقتی عیسی از نماد نمک برای نشان دادن پیروان خوداستفاده کرد، او واقعاً میخواست بگوید که ثروت واقعی جهان قدرتمندترین و ثروتمندترین مردم آن نیستند. ثروت حقیقی جهان، مسیحیان متعهدی هستند که برای پادشاهی خداوند دگرگونی ایجاد می کنند. اعمال مهربانانه و خدمت به دور از خودخواهی آنان منجر به حفظ نعمت ها و خوبی های دنیا میشود و فضای آنرا معطر میسازد.

دومین تمثیلی که عیسی از آن استفاده کرد (در متی ۵: ۱۴) «نور جهان» بود. جایی که نور باشد، در آن، تاریکی جایی ندارد. نور در تاریکی می درخشد. نور از تاریکی دوری نمی کند. نور در تاریکی رخنه کرده و آنرا مبدل به روشنایی می کند. پیروان مسیح باید بر تاریکی این جهان در هر محله، روستا، شهرک، و شهر نفوذ کنند و آنها را با جلال و شکوه خداوند روشن سازند.

`پس از بررسی سخنان عیسی در یوحنا باب ۱۷: ۱۵ تا ۱۸ چگونه می توانیم ایده جدائی از جهان و پرهیز از جهان را درک کنیم؟ آیا آنها چیز مشابهی هستند؟ منظور عیسی چه بود، هنگامیکه برای پیروانش دعا کرد که در دنیا باشند ولی جزو دنیا نشوند؟ چگونه ما میتوانیم اینگونه باشیم؟`