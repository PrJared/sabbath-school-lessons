---
title:  'خدمات شفای مسیح: بخش دوم'
date:  19/08/2020
---

`متی باب ۴: ۲۳ تا ۲۵ و متی باب ۹: ۳۵ را بخوانید. شیوه های سه گانه ای  که اساس رسالت او را تشکیل میداند، چه بودند؟ چگونه او نیازهای مردم را برطرف میکرد و اینکار چه تاثیری در زندگی آنان میگذاشت؟`

مسیح در خدمت خود به مردم سه چیز یعنی تعلیم، موعظه و شفا را در کنار هم بکار گرفت. او اصول حیات ابدی را با انسانها در میان گذاشت تا همه ما بتوانیم یک زندگی با معنا و هدفدار را تجربه کنیم. او گفت «من آمدهام تا ایشان حیات داشته باشند و از آن به فراوانی بهره مند شوند» (یوحنا ۱۰: ۱۰). رسالت او بیانگر فراوانی فیض و رحمت است. و مسیح آمد تا ما را قادر سازد تا در «فراوانی» حیات از حال تا به ابد زندگی کنیم و از آن بهره مند شویم.

`مرقس باب ۱: ۳۲ تا ۳۹ را بخوانید. عیسی در تمام روز به شفای بیماران و دفع ارواح شریر مشغول بود. بعد از دعای صبحگاهان در روز بعد، وقتی بسیاری از مردم برای شفا نزد او آمدند، وی آنجا را ترک کرد و به شهر دیگری رفت. چرا او آنان را شفا نداد؟ به دلیل او در آیات ۳۸ و ۳۹ توجه کنید.`

این داستان حکیمانه است. بعد از شفای بسیاری در روز قبل از آن، روز بعد عیسی مسیح جمعیتی را ترک میکند که در پی او بودند و هنوز نیاز به شفا داشتند. توضیح او در آیات ۳۸ و ۳۹ باب ۱ مرقس اینست که او به این جهان آمده است تا پیام انجیل را موعظه کند. مسیح صرفاً به این دنیا نیامده بود تا نقش یک معجزه گر شگفت انگیز را بازی کند. او پسر آسمانی خدا بود، کسیکه برای انجام رسالت رستگاری و نجات انسان آمده بود. او نیامده بود تا فقط بیمارهای جسمی انسان را درمان کند. او مشتاق بود تا همه مردم هدیه نجات و زندگی ابدی را که هدیۀ او را دریافت کنند. او به روشنی هدف خویش را از آمدن به این جهان را با این کلمات بیان می کند «زیرا پسر انسان آمده تا گمشده را بجوید و نجات بخشد» (لوقا ۱۹: ۱۰). هر عمل شفابخشی که او انجام داد فرصتی بود برای آشکار ساختن شخصیت خداوند، تسکین آلام انسان، و فرصتی برای دریافت حیات ابدی.

`اگر شما فقیر و یا مریض باشید، آیا هنوز این امکان وجود دارد که در فراوانی و برکات زندگی که مسیح به شما میدهد، زندگی کنید؟ آیا مسیح چیزی بیش از شفای جسمی به مردم میبخشد؟ با چه روشهای عملی میتوانیم در عین حال که به نیازهای جسمی و عاطفی مردم توجه و آنها را تامین می کنیم، آنان را بسوی حقایق روحانی نیز سوق دهیم؟`