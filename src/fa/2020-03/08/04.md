---
title:  'خدمات شفای مسیح: بخش اول'
date:  18/08/2020
---

طریق بشارت خداوند ما فراتر از موعظه های از حفظ شده و یا بیانات کنسروی است؛ بشارت او به غنا و پویایی زندگی است. ما هر روز با انسانهایی که انواع و اقسام نیازها را دارند، در تماس هستیم: جسمی، روانی، عاطفی و روحانی. مسیح مشتاق است که نیازهای آنان را از طریق ما برطرف سازد، یعنی همانطور که ما نگرانی خود را نسبت به تنهایی، اندوه و غم دلهای آنان نشان میدهیم و علاقمند و شادان از شادی، امید و رویاهای آنان هستیم.

مسیح به انسانهایی که احساس نیاز می کردند خدمت میکرد، تا در نهایت بتواند اصلی ترین نیاز آنان را برطرف سازد. حس نیاز، بخشی از زندگی است که مردم حس میکنند که تا به حال نتوانسته اند به تنهایی آن را در زندگیشان حل کنند. این ممکن است، ترک سیگار، کاهش وزن، تغذیه بهتر، و یا کاهش استرس باشد. این مسئله میتواند، نیاز به خوراک، مسکن، و یا مراقبت های پزشکی باشد و یا حتی نیاز مشاوره برای ازدواج یا مسائل خانوادگی باشد.

با اینحال، یک نیاز غایی وجود دارد که مهمترین و اصلی ترین نیاز انسان است، آنهم رابطه شخصی با خدا و درک اهمیت ابدیت در زندگی انسان است. صلح و آشتی با خدا در این دنیای سقوط کرده در گناه، نیاز اصلی ما است.

`داستان مرد فلج در متی باب ۹: ۱ تا ۷ و حکایت زنی که مشکل خون ریزی داشت را در مرقس باب ۵: ۲۵ تا ۳۵ بخوانید. در هر دو حکایت ما چه نشانه هایی داریم که نشان میدهند، عیسی شفای جسمی را با تامین نیاز نهایی انسان یعنی آشتی با خدا را بهم ربط میدهد؟`

هدف خدمات شفای مسیح فراتر از بهبودی جسمی و عاطفی بود. عیسی میخواست تا انسانها کمال و تمامیت حیات که بوسیله گناه از بین رفته بود را تجربه کنند. برای مسیح، شفای جسمی بدون شفای روحانی کامل نبود. اگر محبت خدا مشوق ما در طلب بهبودی جسمی و عاطفی برای یک فرد است، همچنین خیلی بیشتر به ما انگیزه می بخشد تا خواستار سلامتی روحانی آن فرد باشیم تا او بتواند کمال زندگی را در اینجا تجربه کند و از طریق آن به جاودانگی برسد. از این گذشته، هر شخصی را که مسیح شفا داد، سرانجام درگذشت. بنابراین، نیاز واقعی آنان بالاتر از شفای جسمی یا هر نیاز دیگری بود، یعنی همان نیاز روحانی، آیا اینطور نبود؟

`چه نوع ابتکاراتی را کلیساهای ما میتوانند در جوامع برای تامین نیازهای مردم به کار گیرند تا نشان دهد، ما واقعاً به آنها اهمیت میدهیم؟ به افراد جامعه خود فکر کنید. چه کاری را کلیسای شما در جهت ایجاد تغییر در زندگی مردم میتواند انجام دهد؟`