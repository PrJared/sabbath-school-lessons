---
title:  مانند مسیح خدمت کنید
date:  15/08/2020
---

### مطالعه این هفته
متی ۵: ۱۳، ۱۴؛ فیلیپیان ۲: ۱۵؛ مرقس ۱۲: ۳۴؛ افسسیان ۴: ۱۵؛ متی ۴: ۲۳ تا ۲۵؛ متی ۲۵: ۳۱ تا ۴۶.

> <p>آیه حفظی</p>
> «و چون انبوه جماعتها را دید، دلش بر حال آنان سوخت زیرا همچون گوسفندانی بیشبان، پریشانحال و درمانده بودند» (متی ۹: ۳۶).

مسیح واقعاً به مردم اهمیت میداد. او بیشتر از آنکه به خود اهمیت بدهد به نیازها و مسائل مردم توجه داشت و به آنان اهمیت میداد. زندگی او کاملاً وقف دیگران بود. رسالت او رحمت و محبت بود. او نیازهای جسمی، روحی، و عاطفی انسانهای اطرافش را تامین می کرد و بدین ترتیب قلبهای آنان آماده پذیرش حقایق الهی می شد که او تعلیم میداد. همانطور که جذامی را شفا میداد، نابینا را بینایی و ناشنوا را شنوایی می بخشید، روح شریر را از جسم بیرون میراند، گرسنه را خوراک میداد، و نیازمندان را دلجویی میکرد، قلبهای آنان لمس میشد و زندگیشان تغییر میکرد.

انسانها با دیدن محبت و دل نگرانی واقعی او، قلبهایشان را بر روی حقایقی می گشودند که او تعلیم میداد. «تنها راه رسیدن به موفقیت واقعی در دستیابی به انسانها روش مسیح است. منجی برروی زمین آمد و با انسانها یکی شد، زیرا که همه چیز را برای خیریت آنان میخواست. او همدردی و محبت خود را به انسانها نشان داد، نیازهای آنان را تامین کرد، و اعتماد آنان را بدست آورد. و سپس به آنان گفت «مرا پیروی کن» (اِلن جی وایت، خدمت شفا، صفحه ۱۴۳). عیسی تشخیص داد که جهان به همان اندازه که به اعلان پیام انجیل نیاز دارد، به اثبات و تجلی آنهم نیاز دارد. شاهد زنده با زندگی مسیح گونه و متعهد خدمت به دیگران، اثبات و شهادتی قدرتمند است برای کلامی که ما بیان می کنیم و به بشارت ما اعتبار بیشتری می بخشد.

درس این هفته را مطالعه کنید تا برای روز سبت در ۱ شهریور – ۲۲ آگوست آماده شوید.