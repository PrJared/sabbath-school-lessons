---
title:  اعلام خبر مسیح قیام کرده از قبر
date:  06/07/2020
---

سحرگاه روز یکشنبه بود، و هر دو مریم با عجله راهی قبر مسیح شدند. آنها نمی رفتند که چیزی از او تقاضا کنند. چه چیزی ممکن است که یک مرده بتواند به آنها بدهد؟ آخرین باری که او را دیدند، بدن وی خونین، کبود، و تکیده بود. صحنه صلیب عمیقاً در ذهنشان حک شده بود. اکنون آنها تنها وظیفه ای را انجام می دادند که بر عهده داشتند. غمگینانه، آنها راهی آرامگاه شدند تا بدن او را با عطر و روغن تدهین کنند. سایه های تیره نومیدی آنها را ظلمت ناامیدی فرو برد. آینده برای آنان مبهم و نومیدانه بود.

هنگامیکه آنان به قبر رسیدند، مبهوت شدند زیرا آنرا را خالی یافتند. متی وقایع صبح رستاخیز مسیح را اینگونه بیان میکند: «آنگاه فرشته به زنان گفت: هراسان مباشید! میدانم که در جستجوی عیسای مصلوب هستید. او اینجا نیست، زیرا همانگونه که فرمود بود، برخاسته است! » (متی ۲۸: ۵، ۶).

اینک زنان غرق در شادی شده بودند. ابرهای تیره غم و اندوه آنها در روشنایی طلوع صبح رستاخیز محو گردید. شب اندوه آنان پایان گرفت. چهره ایشان به شادمانی آراسته شد، و سرودهای شادی جای اشک های حزن و اندوه آنها را گرفت.

`مرقس باب ۱۶: ۱ تا ۱۱ را بخوانید. واکنش مریم وقتی فهمید که مسیح از مرگ قیام کرده چه بود؟`

پس از آنکه مریم مسیح زنده را ملاقات کرد، با عجله به اورشلیم بازگشت تا به دیگران خبر دهد. مژده نیکو برای اشتراک گذاری است، و او نمیتوانست سکوت کند. مسیح زنده بود! قبر او خالی بود و جهان باید این موضوع را بداند. بعد از اینکه، ما نیز مسیح زنده را در طول زندگیمان ملاقات کنیم، ما نیز باید برای گفتن این حکایت تلاش کنیم زیرا که خبر خوش برای به مشارکت گذاشتن است.

بسیار جالب توجه است که علیرغم همه دفعاتی که عیسی در مورد آنچه که اتفاق خواهد افتاده با آنان سخن گفته بود، و به آنان گفته بود که او کشته خواهد شد و سپس زنده خواهد شد، حواریون(همان کسانیکه عیسی مسیح آنان را مخصوصا برگزیده بود) شهادت مریم مبنی بر زنده بودن مسیح را نپذیرفتند.« اما آنها باور نکردند که عیسی زنده شده و در برابر مریم ظاهر گشته است »(مرقس ۱۶: ۱۱). بنابراین، از آنجاییکه خود شاگردان مسیح بلافاصله باور نکردند، اگر دیگران فوراً کلام ما را نپذیرند، ما نیز نباید تعجب کنیم.

`آخرین زمانی که شهادت شما پذیرفته نشد، چه زمانی بود؟ واکنش شما چگونه بوده، و از آن تجربه چه آموختهاید؟`