---
title:  اندیشه هایی فراتر
date:  10/07/2020
---

بخوانید از اِلن جی وایت، «تقریباً مرا متقاعد کرده ای» ، صفحات ۴۳۳ تا ۴۳۸، در اعمال رسولان.

به هر اندازه که کتاب مقدس برای ایمان ما ضروری باشد، ولی به تنهایی ارزش روحانی واقعی برای ما نخواهد داشت، اگر هنگامی که آن را مطالعه می کنیم تاثیر روح القدس در قلب و ذهن ما نباشد.

اساس زندگی مسیحی، رابطهٔ محکم و عمیق با مسیح است که ما مشتاق هستیم تا آنرا به اشتراک بگذاریم. هر قدر هم که تعلیمِ درست مهم باشد، اما نمیتواند جایگزین زندگی که توسط فیض و محبت مسیح متحول شده بشود. اِلن جی وایت این مسئله را با کلام ساده اینطور بیان میکند:« منجی می دانست که هیچ استدلالی، هر چقدر هم که منطقی باشد نمیتواند قلبهای سخت را مجذوب خود کند یا پوسته سخت دنیاپرستی و خودخواهی آنرا درهم شکند. او میدانست که شاگردانش باید عطایای آسمانی را دریافت کنند؛ انجیل فقط زمانی میتواند تاثیرگذار باشد که توسط قلبهای گرم از محبت او و لبانی که توسط دانش جاودان او شیوا و سخنور شده اعلان شود، او که راه حقیقت و حیات است »(اعمال رسولان، صفحه ۳۱). در کتاب آرزوی اعصار، او این تفکر عمیق رااضافه میکند: «محبت شگفت انگیزِ مسیح قلبها را مجذوب و تسخیر میکند، در حالیکه صرفاً تکرار تعالیم هیچ چیزی را نمیتواند محقق کند ». صفحه ۸۲۶.

کسانی هستند که اعتقاد دارند، شهادت شخصی، تلاش برای متقاعد کردن دیگران در مورد حقایق موجود در کلام خدا است. با اینحال اهمیت دارد که در زمان مناسب حقایق کلام خدا به اشتراک گذاشته شود، شهادت شخصی ما ارتباط زیادی دارد با رهایی از گناه، صلح و آشتی، رحمت، بخشش، قدرت، امید، و شادی که عیسی مسیح در هدیه حیات ابدی بطور رایگان به ما می بخشد.

**سؤالاتی برای بحث**

`۱. چرا فکر می کنید که شهادت شخصی ما بسیار قدرتمند و تاثیرگذار بر دیگران است؟ چگونه شهادت دیگران بر شما و تجربه شخصی شما تاثیر میگذارد؟`

`۲. در کلاس، در مورد پاسخ خود به آخرین سؤال روز چهارشنبه  صحبت کنید. چرا تجربه شخصی روزانه با خداوند بسیار مهم است، نه تنها برای شاهد بودن ما، بلکه برای ایمان شخصی خودمان نیز مهم است؟`

`۳. البته که یک شهادت قدرتمند میتواند گواه قوی باشد. در عین حال، چرا یک زندگی خداگونه اینقدر در بشارت ما نقش مهمی دارد؟`

`۴. شهادت شخصی خود را در کلاس به اشتراک بگذارید. به یاد داشته باشید که شما آنچه را که مسیح برای شما انجام داده است را به مشارکت می گذارید و مفهومی که او امروز برای شما دارد.مسیح چه تغییری در زندگی شما ایجاد کرده است؟`