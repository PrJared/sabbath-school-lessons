---
title:  'شهادتهای عالی: قدرت شهادت شخصی'
date:  04/07/2020
---

### مطالعه این هفته
مرقس ۵: ۱۵ تا ۲۰؛ مرقس ۱۶: ۱ تا ۱۱؛ اعمال ۴: ۱ تا ۲۰؛ اول یوحنا ۱: ۱ تا ۳؛ غلاطیان ۲: ۲۰؛ اعمال ۲۶: ۱ تا ۳۲.

> <p>آیه حفظی</p>
> «زیرا ما نمی توانیم آنچه دیده و شنیده ایم، باز نگوییم» (اعمال ۴: ۲۰).

قدرتی خارق العاده در شهادت شخصی وجود دارد. هنگامیکه قلبهای ما با محبت مسیح گرما می پذیرد و با فیض او تحول می یابیم، مطلبی قابل توجه برای گفتن درباره او داریم. و آن مطلب این است که آنچه را که مسیح انجام داده است را با دیگری به مشارکت بگذاریم. چیزی کاملاً منحصربفرد که او شخصاً برای ما انجام داده است.

بحث و استدلال بر علیه تجربه شخصی دشوار است. ممکن است افراد بطور کلی درباره عقاید و یا تفاسیر شما از یک متن با شما بحث کنند و یا حتی مذهب شما را به سخره بگیرند. اما هنگامیکه یک فرد بگوید،« من زمانی ناامید بودم اما حال امید دارم؛ من پر از إحساس گناه بودم و اکنون آرامش دارم؛ من بی هدف بودم و حالا هدفی دارم »، حتی شک گرایان میتوانند تحت تاثیر قدرت انجیل واقع شوند.

گرچه ممکن است برخی افراد مانند پولس رسول در راه دمشق، بطور ناگهانی و شورانگیز تغییرات چشمگیری را در زندگیشان تجربه کنند، اما اکثر اوقات تغییر و تحول فرد همزمان با رشد شناخت او از ارزشهای مسیح، و احساس قدردانی و سپاس عمیق نسبت به فیض عظیم او و هدیه رایگان نجات او رخ میدهد. مسیح بطور ریشه ای بر زندگی ما مجدداً تمرکز می کند. این شهادتی است که جهان عاجزانه بدان نیاز داشته و در انتظار آن بوده است.