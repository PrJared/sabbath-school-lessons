---
title:  شاهدان غیر محتمل
date:  05/07/2020
---

`مرقس باب ۵: ۱۵ تا ۲۰ را بخوانید. فکر میکنید چرا عیسی آن مرد را به سرزمین دکاپولیس فرستاد تا در میان خانواده و دوستانش شاهدی باشد، به جای اینکه او را نزد خویش نگه دارد و ایمان تازه او را پرورش دهد؟`

کلمه دکاپولیس از دو کلمه سرچشمه میگیرد: دکا به معنای دَه، و پولیس به معنای شهرها است. منطقه دکاپولیس در قرن اول میلادی منطقه ای شامل ده شهر در سواحل جلیل بوده است. این شهرها با یک زبان و فرهنگ مشترک بهم پیوند خورده بودند. شیطان برای بسیاری از مردم در آن منطقه شناخته شده بود. او با رفتار خشونت آمیز و غیر مترقبه اش ترس را در قلبهای آنان ریخته بود. مسیح در وجود آن مرد، کسی را دید که در آرزوی بدست آوردن چیزی بهتر بود، بنابراین او بطور معجزه آسایی آن مرد از عذاب اهریمنان رهایی داد.

هنگامیکه اهالی شهر شنیدند که مسیح به ارواح پلید اجازه داده تا درون گله خوکها بروند و تمام گله بزرگ از سراشیبی تپه به دریاچه ریخته و خفه شدهاند، آنها دور عیسی جمع شدند که ببینند که ماجرا چیست. بر اساس انجیل مرقس «وقتی آنها نزد عیسی آمدند و آن دیوانه را که گرفتار گروهی از ارواح پلید بود دیدند، که لباس پوشیده و با عقل سالم در آنجا نشسته است، بسیار هراسان شدند» (مرقس ۵: ۱۵). مرد کاملاً سلامتی جسمانی و عقلانی و عاطفی و روحانی خود را بدست آورده بود. ماهیت وجودی انجیل اینست که افراد آسیب دیده در اثر عواقب مخرب گناه، به کمالی بازگرداند که مسیح آنان را برای آن آفریده است.

چه شخصی میتوانست به این ده شهر دکاپولیس یعنی کل منطقه، بهتر از کسیکه ارواح پلید از او خارج شده بودند، دست یابد و شهادت زندگی خود در میان بگذارد؟ اِلن جی وایت این مسئله را بدرستی اینطور بیان میکند:« ما به عنوان شاهدان مسیح باید آنچه را که میدانیم، دیده ایم و احساس کرده ایم بیان کنیم. اگر گام به گام عیسی را پیروی کرده باشیم باید حرفی برای گفتن داشته باشیم که چگونه مسیح ما را هدایت نموده است. ما میتوانیم از چگونگی وفاداری او و صحت و تایید دریافت وعده او بگوییم. ما میتوانیم شاهد آنچه که از طریق فیض دریافت کرده ایم باشیم. این شاهد بودن و مشارکت برای مسئله ای است که خداوند ما را برای آن فراخوانده است، و بخاطر اینکه جهان درحال نابودی است» (آرزوی اعصار صفحه ۳۴۰). خداوند اغلب از شاهدان غیر محتملی که با فیض او متحول شدهاند استفاده میکند تا دنیا را تغییر دهد و متفاوت سازد.

`حکایت شما چیست؛ یعنی داستان تحول شما چگونه بوده است؟ شما در مورد چگونگی ایمان آوردن خود چه دارید که با دیگران در میان بگذارید؟ چه چیزی را میتوانید با کسی که ایمان نیاورده در میان بگذارید، کسیکه بتواند از تجربه ای که شما به اشتراک میگذارید، بهرمند شود؟`