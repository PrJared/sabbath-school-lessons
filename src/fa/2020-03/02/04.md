---
title:  زندگی متحول شده، تغییر ایجاد میکند
date:  07/07/2020
---

`« وقتی آنان جسارت پطرس و یوحنا را مشاهده کردند و پی بردند که افرادی درس نخوانده و معمولی هستند، متعجب شدند و دانستند که از یاران عیسی بودهاند » (اعمال ۴: ۱۳).`

کلیسای عهد جدید با رشد یافته و توسعه یافت. در روز پنطیکاست ۳۰۰۰ نفر تعمید گرفتند(اعمال ۲: ۴۱). چند هفته بعد هزاران نفر دیگر به اعضای کلیسا اضافه شدند (اعمال ۴: ۴). خیلی زود اولیای امور تشخیص دادند که چه اتفاقی افتاده است. این ایمانداران عهد جدید با مسیح همراه بودند. زندگی آنها تغییر کرده بود. آنها با فیض او متحول شده بودند، و دیگر نمیتوانستند سکوت کنند.

`اعمال باب ۴: ۱ تا ۲۰ را بخوانید. در اینجا چه اتفاقی می افتد؟ چه اتفاقی افتاد که رهبران یهود سعی کردند پطرس و یوحنا را مجبور به سکوت کنند؟ واکنش آنها چه بود؟`

اینان ایمانداران جدید در مسیح بودند که باید داستان خود را بیان میکردند. پطرس، یک ماهیگیر پرحرف بود که از طریق فیض خدا تغییر کرد. یعقوب و یوحنا، ملقب به پسران رعد که خشم خود را به سختی کنترل میکردند، نیز از طریق فیض مسیح متحول شدند. تومای شکاک هم به لطف خداوند تغییر کرد. حواریون و اعضای اولیه کلیسا هر کدام داستانهایی درباره خود داشتند که بیان کنند و نمی توانستند سکوت کنند. به این سخن قدرتمند اِلن جی وایت در کتاب گام به سوی مسیح توجه کنید: « هیچکسی به سوی مسیح نمی آید مگر اینکه ابتدا در قلبش اشتیاق شناساندن دوستی گرانبهائی که در مسیح یافته به دیگران بوجود آمده باشد؛ نجات و حقیقت تطهیر نمیتواند در قلب او مبحوس بماند ». صفحه ۷۸.

به آنچه رهبران مذهبی در آیه ۱۶ گفته اند، توجه کنید. آنها آشکارا به واقعیت معجزه اذعان میکنند که نشان میدهد، مرد شفا یافته درست در مقابل آنها ایستاده بوده است. حتی با این وجود، آنها از تغییر رفتار و برخورد خود را تغییر نمی دهند. با اینحال، با وجود این مخالفت آشکارا، پطرس و یوحنا از موضع خود عقب نشینی نکردند.

`بین شناخت مسیح و بشارت او چه ارتباطی وجود دارد؟ چرا شناختن شخصی مسیح برای اینکه شاهد او باشیم، حیاتی است؟`