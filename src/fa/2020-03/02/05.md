---
title:  به مشارکت گذاردن تجربه خودمان
date:  08/07/2020
---

در اعمال باب ۲۶، متوجه میشویم که پولس رسول به عنوان یک زندانی در برابر اغریپاس پادشاه قرار میگیرد. در اینجا، پولس با صحبت مستقیم با پادشاه، شهادت شخصی خود درباره زندگیش را بیان می کند؛ او نه تنها به عنوان یک آزار دهنده پیروان مسیح ؛ بلکه به عنوان کسی که به مسیح ایمان آورده و شاهد زندگی و وعده قیام او از مرگ بوده، صحبت میکند (اعمال ۲۶: ۸).

هنگامیکه پولس در راه دمشق متحول شد و به مسیح ایمان آورد، مشسح با او صحبت کرد و به او گفت، « حال برخیز! چون من به تو ظاهر شدهام تا تو را انتخاب کنم که خدمتگزار و شاهد من باشی. تو باید واقعه امروز و اموری را که در آینده به تو نشان خواهم داد، به مردم اعلام کنی »(اعمال ۲۶: ۱۶). به مشارکت  ایمان با دیگران همیشه تجربه ای پویاست. یعنی در میان گذاشتن داستان آنچه که مسیح برای ما در گذشته و حال حاضر انجام میدهد، و آنچه که در آینده انجام خواهد داد.

شهادت هرگز در باره ما نبوده است، بلکه همیشه در مورد اوست. او خدایی است که گناهان ما را عفو میکند، بیماریهای ما را شفا می بخشد، با محبت و رحمت خود تاج حیات بر سر ما میگذارد، و با چیزهای نیکو ما را خرسند میسازد (مزامیر ۱۰۳: ۳ تا ۵). شاهد بودن اینست که به سادگی حکایت خود از فیض شگفت انگیز او نسبت به خودمان را با دیگران به اشتراک بگذاریم. این شهادتی از مواجهه شخصی ما با خدایی است که فیض او شگفت انگیز است.

`اول یوحنا باب ۱: ۱ تا ۳ را بخوانید و با غلاطیان باب ۲: ۲۰ مقایسه کنید. چه شباهتهایی می بینید؟ تجربه یوحنا با تجربه پولس چه شباهتی دارد؟`

با اینکه یوحنا و پولس هر کدام تجربه های متفاوتی در زندگی داشتند، اما هر دو تجربه شخصی ملاقات با عیسی را داشتند. تجربه مواجهه آنان با مسیح این نبود که فقط یکبار در یک مرحله خاص در زندگی آنان اتفاق افتاده باشد و دیگر با او برخورد نکرده باشند. این تجربه ای مداوم و روزانه همراه با لذت چشیدن محبت او و گام برداشتن در پرتو حقیقت او بود.

آیا تغییر و تحول همیشه اتفاقی است که در گذشته می افتد؟ به بیانات اِلن جی وایت در مورد آن کسانیکه فکر میکردند تجربه تحول آنان در گذشته بسیار مهم است، توجه کنید:« گویی، اگر یکبار آنها چیزی درباره مذهب فهمیدند، دیگر نیاز ندارند تا هر روزه تغییر کنند؛ اما هر یک از ما باید هر روز متحول شویم ». Manuscript Releases، جلد ۴، صفحه ۴۶.

`صرف نظر از هر آنچه که تجربیات شما در گذشته بوده است، حتی اگر قوی و چشمگیر بوده است، چرا مهم است که هر روزه با خداوند ارتباط داشته باشیم تا حقیقت، نیکویی، و قدرت او را حس کنیم؟ پاسخ خود را در روز سبت در کلاس مطرح کنید.`