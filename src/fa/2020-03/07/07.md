---
title:  اندیشه هایی فراتر
date:  14/08/2020
---

از اِلن جی وایت بخوانید، «شناخت خدا»، صفحات ۸۷ تا ۹۱، از کتاب گامهایی بسوی مسیح؛ مطالعه کتاب مقدس به همراه خانواده، صفحات ۱۹۲ و ۱۹۳، از کتاب کارگران انجیل؛ و تکنیک های کار کتاب مقدسی، صفحات ۴۸۱ تا ۴۸۶، از کتاب بشارت.

خداوند برروی قلبهای اطرافیان ما کار می کند. اگر ما بینش روحانی داشته باشیم تا کاری را که خداوند می کند ببینیم، قطعاً فرصتهای اشتراک گذاری کلام او با دیگران را هم خواهیم داشت. همانطور که خدا باطن را آماده می سازد، ما فرصت پیدا می کنیم که بذر انجیل را در آن بکاریم. روح القدس قلب نیقودیموس، زن کنار چاه، زنی که مشکل خون ریزی داشت، دزد برروی صلیب، یوزباشی رومی و بسیاری دیگر را قبل از ملاقات مسیح برای دریافت سخنان او آماده کرد. آنها از طریق موقعیت اجتماعی، شرایط زندگیشان و تاثیرات روح القدس آماده پذیرش پیام مسیح شدند.

معمولاً ممکن است تردید کنیم که از مردم سوال کنیم که آیا می توانیم برای آنان دعا کنیم، وعده کتاب مقدس را با آنان در میان بگذاریم، و یا کمی از حقیقت کلام خدا را برای آنان بیان کنیم. بیشتر اوقات، به غیر از زمانی که احساس می کنیم باید ایمان خود را با شخص دیگری در میان بگذاریم، این روح القدس است که ما را تحت تاثیر قرار می دهد تا شخص دیگری را با شهادتشخصی تحت تاثیر قرار دهیم.

**سؤالاتی برای بحث**

`۱. اگر کسی نزد شما بیاید که به شدت نسبت به مسئله ای احساس گناه کند و نیاز به بخشش خداوند داشته باشد، چه توصیه هایی به او می کنید، و چه آیاتی از کتاب مقدس را با او در میان می گذارید؟ تجربه شخصی شما از احساس گناه و قدرت آمرزنده خداوند در زندگیتان چیست؟`

`۲. برخی اوقات خدا انسانهایی را وارد زندگی ما می کند زیرا که او تمایل دارد تا آنان حقیقت را دریابند. چگونه میتوانیم نسبت به این عمل خداوند پاسخ دهیم؟`

`۳. ۳.بر روی قدرت خدا و کلام او به عنوان آشکار کننده داستان خلقت برروی خود آفرینش بیشتر تمرکز کنید. ما به سختی می توانیم مفهوم خود جهان را درک کنیم زیرا که بسیار بزرگ و گسترده است.  و فکر کنید، خدایی که آنرا آفریده باید حتی از آنچه آفریده است بزرگتر باشد. چگونه می توانیم با دانستن اینکه خدایی که به آن خدمت میکنیم، بسیار قدرتمند است، احساس آسایش و آرامش کنیم؟ او نه تنها قدرتمند است، بلکه همچنین ما را دوست دارد. دانستن این مسائل در مورد خدا، چه امید بزرگی میتواند به ما ببخشد؟ و چگونه این دانش میتواند به ما کمک کند تا شاهدان بهتری برای دیگران باشیم؟`