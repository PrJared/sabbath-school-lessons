---
title:  بکارگیری کلام خدا
date:  12/08/2020
---

شخصی حساب کرده که بیش از سه هزار وعده در کلام خدا وجود دارد. هر یک از این وعده ها از قلب خدای مهربانی که«قادر است به وسیله آن قدرتی که در ما کار می کند، خیلی بیشتر از آنچه ما بخواهیم و حتی تصور کنیم عمل کند» (افسسیان ۳: ۲۰) برآمده است. وعده های خداوند تعهداتی هستند که او به هر یک از ما می دهد. همانطور که ما انجام این وعده ها را طلب می کنیم و به دیگران هم تعلیم می دهیم که آنان نیز از خدا آنها را بطلبند، برکات آسمان در زندگی ما جاری میشوند. پولس رسول بر این واقعیت الهی در رومیان تاکید می کند «آیا خدایی که پسر خود را دریغ نداشت، بلکه او را در راه همه ما تسلیم کرد، با بخشیدن او همه چیز را با سخاوتمندی به ما نمی بخشد؟» (رومیان ۸: ۳۲). پطرس رسول این وعده را شفاف ساخته و اظهار می دارد که «قدرت الهی آنچه را که ما برای زندگی و خداپرستی نیاز داریم، به ما بخشیده است» (دوم پطرس ۱: ۳). از طریق مرگ مسیح بر روی صلیب و پیروزی او بر شریر و اصول و قدرتهای جهنم، مسیح هر آنچه که ما برای داشتن یک زندگی الهی و روحانی نیاز داشتیم را به ما بخشید. او همچنین وعده می دهد که نیازهای اساسی و جسمی ما را نیز تامین خواهد کرد.

`اول یوحنا باب ۱: ۷ تا ۹ و فیلیپیان باب ۴: ۱۳، ۱۹ را با هم مقایسه کنید.اگرچه این وعده ها کاملاً متفاوت هستند، اما همه آنها در مورد شخصیت خدا چه چیزی را به ما می آموزند؟ این وعده ها چه تاثیری بر زندگی شما داشته اند؟`

وعده هایی که ما در این آیات می خوانیم، هر یک از مسائل مختلفی سخن می گویند، اما تصویر خدایی که این وعده ها را به ما نشان می دهند بسیار شبیه هم هستند. آنها خدایی بخشایشگر، قادر مطلق، و نیازهای اساسی ما را آشکار میسازند. آنها به ما اطمینان می دهند خداوند به ما اهمیت می دهد.

`عبرانیان باب ۳: ۱۹؛ ۴: ۱ تا ۳؛ و متی ۱۳: ۵۸ را بخوانید. این آیات در مورد لزوم ایمان به ما چه می گویند؟`

بسیاری از وعده های شگفت انگیز خدا در کتاب مقدس وجود دارند، و هنگامیکه ما با ایمان برای طلب آنها دعا می کنیم، و آنها را باور داریم چون مسیح آنها را وعده داده، برکات آن وعده ها به ما میرسد. عدم ایمان به توانایی خدا در انجام و تحقق وعده ها در زندگی ما باعث میشود که تحقق وعده های خدا در زندگی ما بطور کامل صورت نگیرد. دعا کنید که خداوند این هفته شما را به سمت فردی سوق دهد که نیاز به وعده های امیدوارانه کلام خدا دارد.