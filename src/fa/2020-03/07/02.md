---
title:  نمادهای کلام خدا
date:  09/08/2020
---

`مزمور ۱۱۹: ۱۰۵؛ ارمیا ۲۳: ۲۹؛ لوقا ۸: ۱۱؛ و متی ۴: ۴ را بخوانید. پنج نمادی که در این آیات برای توصیف کلام خدا استفاده شده، چه هستند؟ به نظر شما چرا این پنج نماد برای نشان دادن کلام خدا انتخاب شدهاند؟`

در این آیات از نمادهای مختلفی برای توصیف برخی از کاربردهای اصلی کلام خدا استفاده میشود. هنگامیکه ما کتاب مقدس را با دیگران به اشتراک می گذاریم، مانند نوریست که زندگی دیگران را روشن می سازد. مسیح «نور جهان»، تاریکی ابهام و درک اشتباه آنان در مورد خداوند و ماهیت شخصیت او را درهم میشکند. ذهنهای تاریک با درک اشتباه از خداوند، توسط روح القدس از طریق کلام خداوند روشن و آگاه میشوند.

بر اساس ارمیا، کلام خدا همانند آتش و پُتک است. که غبار گناه را از زندگی ما پاک می کند و قلبهای سخت شده ما را در هم می شکند. هنگامیکه ما به مردم کمک می کنیم تا جلال مسیح را در کتاب مقدس ببینند، قلبهای سخت آنها شکسته میشود، و آتش محبت او غبار خودخواهی، حرص و طمع، شهوت، و خودمحوری را از زندگی ما می زداید.

کلام خدا همچنین به بذر تشبیه شده است. ویژگی اصلی بذر اینست که حیات بخش است. بذر برای رشد نیاز به زمان دارد. همه دانه ها بطور همزمان رشد نمی کنند و در یک زمان جوانه نمی زنند. همچنین سرعت رشد همه گیاهان یکی نیست. اما تحت شرایط مناسب، حیات موجود در بذر از طریق خاک سر از حیاتی نو در می آورد. هنگامیکه ما بذر کلام خداوند را در قلبها و ذهنهای دیگران میکاریم، همیشه نتایج آنرا فوراً مشاهده نخواهیم کرد، اما بذر آرام و ساکت رشد می کند، و در زمانی که خود خداوند مناسب میداند، اگر آنها به هشدارهای روح القدس پاسخ دهند، رشد می کنند و محصولی را برای ورود به پادشاهی خدا حاصل می کنند.

مسیح کلامش را به نان قوت بخش تشبیه می کند. همانطور که بسیاری از ما می دانیم، فقط چیزهای معدودی به اندازه یک نان خوب، گرسنگی را رفع می کنند. کلام خدا گرسنگی روح را بر طرف می کند و عطش روحانی درون ما را سیراب می کند. همانطور که ما وعده های آمده در کلام خدا را با دیگران درمیان میگذاریم و به آنان کمک میکنیم تا دریابند عیسی کلام زنده خداوند است، زندگی آنان با نیکویی او متحول میشود، شیفته محبت، و مبهوت فیض او میشوند، و از حضور وی خشنود می گردند.

`مجدداً به حقایقی که فقط از طریق کتاب مقدس به آنها پی برده ایم، فکر کنید. این مطلب درباره گرامی داشتن آنچه که به ما تعلیم میدهد، چه می گوید؟`