---
title:  مزایای مطالعه کلام خدا
date:  11/08/2020
---

مطالعه کلام خدا مزایای زیادی دارد. پطرس رسول به ما می گوید که از طریق وعده های کتاب مقدس ما در «الوهیت خدا شریک و سهیم می شویم» (دوم پطرس ۱: ۴). یعقوب در مورد کلام خدا می گوید «کلامی را که در شما نشانده شده و می تواند جانهای شما را نجات بخشد، بپذیرید» (یعقوب ۱: ۲۱). پولس اضافه می کند که «اکنون شما را به خدا و به کلام فیض او می سپارم که قادر است شما را بنا کند و در میان جمیع کسانی که تقدیس شده اند میراث بخشد» (اعمال ۲۰: ۳۲). هدف کتاب مقدس رستگاری انسان است. ما با دیدن حضور مسیح در کل کتاب مقدس تغییر می کنیم. وقتی ما حضور او را در کلامش می بینیم، همانند او میشویم و «به شکل او مبدل می شویم» (دوم قرنتیان ۳: ۱۸). « این قانونی عقلانی و طبیعت معنوی است که ما با دیدن تغییر میکنیم. ذهن بتدریج خود را با موضوعاتی که به آنها اجاره میدهد در درونش ساکن شوند، وفق می دهد »(اِلن جی وایت، نبرد بزرگ، صفحه ۵۵۵).

`دوم تیموتائوس باب ۳: ۱۴ تا ۱۷ و یوحنا ۱۷: ۱۴ تا ۱۷ را بخوانید. چه مزایای دیگری از طریق مطالعه کلام خدا بدست می آید؟`

پولس رسول با نوشتن نامه به دوست و همکار جوان خود تیموتاوس، از او می خواهد که به کتاب مقدس وفادار باشد و مزایای مطالعه کلامِ الهام بخش خدا را به اشتراک بگذارد. طبق گفته پولس، کتاب مقدس «برای تعلیم و تأدیب و اصلاح و تربیت در پارسایی سودمند است». کلام خدا حقیقت را آشکار و خطا را افشا می کند. کتاب مقدس، نقشه خدا را برای نوع بشر تشریح می کند. کلام خدا گناهان ما را ملامت می کند، تفکر غلط ما را تصحیح می کند و ما را بسوی عدالت راهنمایی و هدایت می کند. کتاب مقدس عدالت مسیح را آشکار می کند. کتب مقدس ما را از حماقت گناهان خود رهایی و بسوی زیبایی عدالت او سوق می دهد. هنگامیکه محبت فداکارانه مسیح را بر خلاف خودخواهی خود می بینیم، متحیر میشویم. همانطور که ما در کتاب مقدس محبت و شفقت بیکران او را مشاهده می کنیم، زندگی ما تغییر می کند. هنگامیکه کلام او را با دیگران به اشتراک می گذاریم، آنها نیز بطور بنیادی دگرگون میشوند. مشاهده حضور مسیح در کلامش، ما را بیشتر شبیه او می کند. شاهد بودن به معنای مشارکت آنچه که فکر می کنیم و یا حتی باور داریم نیست. بلکه همه چیز در مورد به اشتراک گذاشتن حقایق جاودانی است که در کلام خدا یافت میشود. وقتی کلام خدا به طرز باور نکردنی زندگی ما را برکت داده است، باید این مژده نیکو را با دیگران به اشتراک بگذاریم تا بدانند که چگونه میتواند زندگی آنان را نیز برکت دهد.

`در مورد دوران سختی که شما شخصاً در زندگی خود داشته اید و اینکه چگونه کلام خدا به شما قوت بخشیده، فکر کنید. از این تجربه شما چه آموخته اید؟`