---
title:  مشارکت کلام خدا
date:  13/08/2020
---

خبر خوش برای به اشتراک گذاری است. به مواردی در زندگی خود که از اخبار خوب خرسند شده اید، فکر کنید. شاید این روزی بوده باشد که شما خبر خوب ازدواج، تولد فرزند، شغل جدید، و یا خرید اتومبیل یا خانه نو را شنیده اید. شما آنقدر هیجان زده و خوشحال بودهاید که حتی نمی توانستید برای درمیان گذاشتن آن با دیگران صبر کنید.

در میان گذاشتن شادی خود با دیگران بسیارعالی و شگفت انگیز است،اما بهترین خبر در کل جهان، حکایت عیسی مسیح است. وقتی ما بینش جدید نجات بوسیله عیسی مسیح را در کلام خدا کشف می کنیم، قلبهای ما از شادی لبریز میشود، و مشتاق هستیم آنرا با شخص دیگری در میان بگذاریم. هنگامیکه رهبران مذهبی سعی می کنند جلوی موعظه رسولان را بگیرند، پطرس اظهار میدارد: «اما ما نمیتوانیم از گفتن آنچه دیده ایم و شنیده ایم، دست بر داریم» (اعمال ۴: ۲۰).

« کسی به حضور مسیح نخواهد آمد، مگر اینکه در قلب خود اشتیاق شناساندن مسیح و دوستی گرانبهائی را که در او یافته، به دیگران بارور کند؛ حقیقت نجات و قدوسیت چیزی نیست که بتواند در قلب خود محبوس کند. اگر ما مبلس به عدالت مسیح شده ایم و از شادی ساکن شدن روح القدس پُر شده ایم، نمی توانیم ساکت بمانیم» (اِلن جی وایت، گامهایی بسوی مسیح، صفحه۷۸).

در رومیان باب ۱: ۱۴ تا ۱۶، پولس می نویسد: «من خود را چه به یونانیان و چه به بَربَرها، چه به حکیمان و چه به جاهلان مدیون میدانم. از این رو، اشتیاق بسیار دارم که شما را نیز که در روم به سر میبرید، بشارت دهم. زیرا از انجیل سرافکنده نیستم، چرا که قدرت خداست برای نجات هر کس که ایمان آوَرَد، نخست یهود و سپس یونانی».

هرگز پولس رسول از گفتن حکایت تحول خود خسته نشد. قلب او از شادی در مسیح لبریز بود. از نظر او مژده نیکو برای به اشتراک گذاری بود، و او نمیتوانست ساکت باشد.

`چه اصول حیاتی را اشعیا ۵۰: ۴؛ جامعه ۳: ۱؛ و دوم تیموتائوس ۴: ۲، در مورد به اشتراک گذاشتن کلام خدا برای ما بیان می کنند؟`

همانطور که زندگی خودمان را به مسیح و خدمت او تسلیم می کنیم، او درهای فرصت را برای «گفتن کلام خدا» در زمان مناسب برای کسانی که قلبهایشان آماده پذیرش کلام است، می گشاید. ما در تمامی شهادتهایمان باید سه اصل کتاب مقدس را به خاطر داشته باشیم: چه بگوییم، چگونه آنرا بگوییم، و چه زمانی بگوییم.

`برخی از مردمی که با آنها در ارتباط هستید چه کسانی هستند، و چگونه می توانید گواه بهتری برای آنان باشید؟`