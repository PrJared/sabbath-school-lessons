---
title:  مشارکت کلام
date:  08/08/2020
---

### مطالعه این هفته
مزمور ۱۱۹: ۱۰۵؛ ارمیا۲۳: ۲۹؛ عبرانیان ۱: ۱ تا ۳؛ دوم تیموتائوس ۳: ۱۴ تا ۱۷؛ اول یوحنا ۱: ۷ تا ۹؛ جامعه ۳: ۱؛ دوم تیموتائوس ۴: ۲.

> <p>آیه حفظی</p>
> «همچنان خواهد بود کلام من که از دهانم صادر میشود؛ بیثمر نزد من باز نخواهد گشت، بلکه آنچه را خواستم به جا خواهد آورد، و در آنچه آن را به انجامش فرستادم کامران خواهد شد» (اشعیا ۵۵: ۱۱).

وقتی شهادت می دهیم، از عیسی سخن می گوئیم. اما، بدون کتاب مقدس چگونه می توانستیم از مسیح آگاهی یابیم؟ در حقیقت، اگر ما کتاب مقدس را نداشتیم، چقدر میتوانستیم در خصوص نبرد بزرگ، محبت خداوند، تولد، زندگی، رسالت، مرگ، رستاخیز، و بازگشت پروردگار خود بدانیم؟

اگرچه طبیعت، عظمت و قدرت خداوند را آشکار می کند، اما نقشه نجات او را آشکار نمی سازد. عیسی از طریق شخص روح القدس «آن نور واقعی می باشد که همه آدمیان را نورانی میکند، که در حال آمدن بود» (یوحنا ۱: ۹). با این وجود، بدون کلام خداوند برای توضیح کامل حقیقت الهی، مکاشفه روح القدس در قلبهای ما محدود خواهد بود. کلام مکتوب خدا روشنترین و کاملترین مکاشفه مسیح، کلام زنده خداوند است.

با اینکه رهبران مذهبی کلام خدا را مورد مطالعه قرار دادند، اما بسیاری از پیامهای اصلی آنرا نادیده گرفتند. مسیح گفت «کتاب مقدس را مطالعه می نمایید، چون خیال می کنید که در آن حیات جاودان خواهید یافت. در حالیکه کتاب درباره من شهادت می دهد» (یوحنا ۵: ۳۹). بدرستی دریافتند که هر تعلیمی از کتاب مقدس بازتاب دهنده زیبایی شخصیت مسیح است. هنگامیکه کلام خدا را به اشتراک می گذاریم، هدف اصلی مااین نیست که اثبات کنیم، ما درست می گوییم و دیگران در اشتباه هستند؛ هدف اینست که عیسی را در هر جنبه ای از حقیقت که به اشتراک میگذاریم، آشکار سازیم و جلال دهیم.

درس این هفته را مطالعه کنید تا برای روز سبت در ۲۵ مرداد – ۱۵ آگوست آماده شوید.