---
title:  قدرت خلاق کلام خدا
date:  10/08/2020
---

`عبرانیان باب ۱: ۱ تا ۳؛ عبرانیان ۴: ۱۲؛ مزمور ۳۳: ۶، ۹ را با هم مقایسه کنید. این آیات در باره قدرت کلام خدا به ما چه می گویند؟`

کلام خدا، کلام زنده است. کلام خدا در خود توانایی تحقق و انجام کارهایی را که اعلام میکند، دارد. سخنان انسانی فقط توانایی این را دارند تا از آنچه که هست صحبت کنند، اما خداوند از چیزهایی صحبت می کند که هنوز وجود ندارند، و او بعداً آنها را توسط قدرت کلام خود خلق می کند. کلام خدا، کلام حیات بخش است. کلامی که از دهان او بیرون می آید و شنیده میشود، قدرت خلق هر آنچه را که بیان می کند، دارد.

در داستان آفرینش کتاب پیدایش باب ۱، عبارت «خدا گفت»  مرتباً در (پیدایش ۱: ۳، ۶، ۱۱، ۱۴، ۲۰، ۲۴، ۲۶، ۲۹) تکرار شده است. کلام گویا و روشنگر خدا چنان قدرتی دارد که وقتی او سخن گفت، زمین خشک و خالی پدیدار شد، گیاهان جوانه زدند، گلها شکوفا شدند، درختان میوه شکوفه آوردند، و حیوانات بوجود آمدند.

یک کلمه جالب عبری وجود دارد که در پیدایش باب ۱ برای عمل خلاق خداوند بکار رفته است. این کلمه bara می باشد. این کلمه در این شکل خاص، حاکی از عمل خداوند از «خلق» چیزی از هیچ چیز می باشد. از این فعل فقط زمانی استفاده میشود که موضوع و مبحث خداوند است. یعنی فقط و فقط خداوند می تواند، bara (خلق) کند، و او این کار(خلقت) را با قدرت کلام گفتارش انجام داد.

خداوند نه تنها از طریق کلام خود این جهان را آفرید بلکه آنرا از طریق کلام خود حفظ می کند. همان قدرتی که در کلام گفتاری خداست، در کلام مکتوب او نیز وجود دارد. همان روح القدس که در عمل خلقت دخیل بود، در کلام الهام بخش او نیز حضور دارد. هنگامیکه کتاب مقدس را میخوانیم یا آن را با دیگران به اشتراک می گذاریم، در کنار ما حضور دارد. در کلام خداوند، قدرت حیات بخش، متحول کننده و آفرینش گر(خلاق)وجود دارد.«نیروی خلاقانه ای که جهان را خلق کرد، در کلام خداوند است. این کلام، قدرت می بخشد؛ آغازگر زندگیست. هر فرمان یک وعده است؛ که بطور ارادی پذیرفته میشود، و توسط روح دریافت میشود، و یک حیات ابدی را به ارمغان می آورد. کلام خدا طبیعت را متحول می کند و روح را به صورت خدا و شبیه او حیاتی نو می بخشد» (اِلن جی وایت، آموزش، صفحه ۱۲۷).

همانطور که ما شخصاً وعده های موجود در کتاب مقدس را درک می کنیم، زندگی ما تغییر می کند، و همانطور که به دیگران کمک می کنیم تا وعده های شگفت انگیز او را درک کنند، روح القدس زندگی آنان را نیز تغییر خواهد داد.

`تصور کنید: خدا گفت و خلق شد. چگونه می توانیم درک کنیم که این به چه معناست؟ این واقعیت شگفت انگیز چه چیزی را در مورد قدرت او به ما می گوید؟ چرا این حقیقت در مورد قدرت خلاقانه خدا برای ما تسلی بخش است؟`