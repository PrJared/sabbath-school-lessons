---
title:  رشد روحانی با بخشیدن
date:  30/06/2020
---

دریای مرده [یا بحر المیت] پست ترین سطح زمین را از سطح دریا نشان میدهد. با ارتفاع ۴۲٣  متر زیر سطح دریا، پست ترین منطقه از سطح دریا در جهان است. رود اردن که از دریای جلیل سرچشمه میگیرد، در طی مسیر خود از طریق دره اردن به بن بست دریای مرده سرازیر میشود.

آب و هوای گرم و خشک، همراه با تابش شدید آفتاب و شرایط بیابانی، باعث تبخیر بسیار سریع آب میشود. از آنجائیکه نمک و مواد معدنی دریای مرده ۳۳.۷ درصد است، جانوران یا گیاهان زیادی نمیتوانند به طور دائمی در آن زندگی کنند. ماهی و گیاهی در آن وجود ندارد؛ فقط بعضی از موجودات میکروسکوپی و باکتری ها در اعماق آن وجود دارند.

اگر لطف و رحمت خداوند که در زندگی مسیحی ما در جریان است، وارد زندگی دیگران نشود، ما مانند دریای مرده راکد و بی جان خواهیم شد. به عنوان یک مسیحی، ما نباید اینگونه زندگی کنیم.

`یوحنا باب ۷: ۳۷، ۳۸ و لوقا ۶: ۳۸ را بخوانید. در مقایسه با دریای مرده، چه دلیل طبیعی باعث میشود که هر کس به مسیح ایمان بیاورد نهرهای آب حیات از وجود او جاری شود؟`

« خداوند میتوانست بدون کمک ما به هدف خود یعنی نجات گناهکاران دست یابد؛ اما به منظور پرورش صفاتی همچون مسیح، باید در کار او شریک شویم. به منظور ورود در خوشی او، - خوشی دیدن جانهای رهایی یافته با قربانی او، -   باید در زحمات او به منظور رستگاری آنان شریک شویم ». اِلن جی وایت، Fundamentals of Christian Education ، صفحه ۲۰۷.

« کسانی غالب خواهند شد که از لاک خود بیرون بیایند؛ و تنها چیزی که این امر را میسر میسازد، شدت اشتیاق برای نجات دیگران است ». اِلن جی وایت، Fundamentals of Christian Education ، صفحه ۲۰۷.

ما با مشارکت آنچه که مسیح در زندگیمان انجام داده، در ایمان خود رشد میکنیم. با توجه به تمامی آنچه که از طریق عیسی مسیح به ما عطا شده، چه چیزی به غیر از خودخواهانه ترین دلیل میتواند ما را از به اشتراک گذاری آنچه که به ما داده شده، باز دارد؟ در عین حال، اگر ما در مشارکت ایمانمان غفلت کنیم، زندگی روحانی ما مانند دریای مرده راکد و گنداب خواهد شد.

`تجربیات شما در زمینه بشارت به دیگران، دعا کردن با دیگران، و تامین نیازهای دیگران چیست؟ این تجربیات چه تاثیری بر ایمان شما و قدم زدن با خداوند میگذارد؟`