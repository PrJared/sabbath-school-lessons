---
title:  چرا شاهد؟
date:  27/06/2020
---

### مطالعه این هفته
یعقوب ۵: ۱۹، ۲۰؛ لوقا ۱۵: ۶؛ صفنیا ۳: ۱۷؛ یوحنا ۷: ۳۷، ۳۸؛ اول تیموتائوس ۲: ۳، ۴؛ دوم قرنتیان ۵: ۱۴، ۱۵.

> <p>آیه حفظی</p>
> «زیرا انجام اینکار در حضور خدا، نجات دهندهٔ ما، نیکو و پسندیده است. او مایل است همه آدمیان نجات یابند و حقیقت را بشناسند» (اول تیموتائوس ۲: ۳، ۴).

خداوند برای همه مردم جهان شوقی عظیم دارد تا به محبت او پاسخ داده، فیض او را بپذیرند، و توسط روح القدس متحول گردیده، و نجات یافته و وارد پادشاهی او شوند. او آرزویی بزرگتر از رستگاری ما ندارد. عشق او نسبت به ما بی حد و مرز است. رحمت او بیکران است. شفقت او بی پایان است. بخشش او غیر قابل توصیف است. قدرت او نامتناهی است. در مقایسه با خدایانِ بت پرستان که خواستار قربانی بودند، خداوند ما بزرگترین ایثار را برای ما انجام داده است. فارغ از این که چقدر به رستگاری تمایل داشته باشیم، خداوند بیشتر مشتاق نجات ما است. «زیرا، انجام اینکار در حضور خداوند، نجات دهنده ما، نیکو و پسندیده است. او مایل است همه آدمیان نجات یابند و حقیقت را بشناسند» (اول تیموئاوس ۲: ۳، ۴). آرزوی قلبی او نجات شما و من است.

بطور کلی کار شاهدان مسیح درباره عیسی مسیح است. درباره آنچه که در کل، شهادت دادن در باره عیسی می باشد. در این باره است که او به خاطر نجات و تغییر زندگی ما چه کرده است و درباره حقایق شگفت انگیز کلام اوست که از او و سرشت زیبای او سخن میگوید. چرا شاهد؟ هنگامیکه ما درک میکنیم که او کیست و شگفتی های فیض و قدرت محبت او را تجربه کنیم، نمی توانیم در مقابل آن ساکت بمانیم. چرا شاهد؟ برای اینکه در حالیکه با او مشارکت میکنیم، با مشاهده مردمی که با فیض او رستگار گردیده و با محبت او متحول گردیده اند در شادی او سهیم می گردیم.