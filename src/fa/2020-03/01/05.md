---
title:  وفاداری به فرمان مسیح
date:  01/07/2020
---

وفاداری به مسیح مستلزم تعهد به انجام اراده اوست. این امر اطاعت به فرامین او را ملزم می دارد. وفاداری به مسیح سبب میشود که قلب ما همراه قلب مسیح برای  نجات گمگشته بتپد. این امر در اولویت اموری که او در اُولویت قرار میدهد جا میگیرد.

`اول تیموتائوس ۲: ۳، ۴ و دوم پطرس ۳: ۹ را بخوانید. این آیات در مورد خواسته قلبی خداوند چه چیزی به ما میگویند؟ اولویت او چیست؟`

خداوند مشتاق نجات همه مردم است. هیچ چیزی برای او مهمتر از این امر نیست. اشتیاق او برای «همه» این است نجات یابند و «به معرفت حقیقت نائل شوند»  (اول تیموتائوس ۲: ۴). او «نمیخواهد کسی هلاک شود بلکه میخواهد همگان توبه کنند» (دوم پطرس ۳: ۹). کتاب مقدس تفسیری ادونتیستهای روز هفتم در مورد این آیه نشان میدهد که کلمه یونانی مورد استفاده برای «خواست او»، boulomai است، که بیانگر تمایل ذهن، به عنوان «خواست» یا «آرزوی» اوست. سپس کتاب تفسیری بررسی روشنگرایانه ای را برروی کلمه«اما» دارد. کلمه یونانی برای «اما» alla است، و در اینجا برای این منظور بکار برده شده تا تاکید برروی تضاد بین تفسیر غلط از سرشت خداوند که معمولاً شاید او بخواهد برخی هلاک شوند، ولی حقیقت اینست که او میخواهد تا همه نجات یابند.  (The SDA Bible Commentary ، جلد ۷، صفحه ۶۱۵). فرمان مسیح برای هر یک از ما مشارکت در رسالت او به عنوان شادهدان محبت و رحمت او میباشد، و این حقیقت برآمده از تمایل او برای نجات تمامی بشریت می باشد.

`اعمال ۱۳: ۴۷ را بخوانید و با اشعیا باب ۴۹: ۶ مقایسه کنید. این آیه در اصل در مورد چه کسانی صحبت میکند؟ چگونه پولس رسول از آن استفاده میکند؟`

مواقعی وجود دارد که نبوت عهد عتیق بیش از یک کاربرد دارد. در اینجا پیش بینی پولس رسول را می بینیم که، ابتدا به اسرائیل و نبوت در مورد مسیح اشاره دارد(نگاه کنید به اشعیا ۴۱: ۸، اشعیا ۴۹: ۶ و لوقا ۲: ۳۲) و سپس در کلیسای عهد جدید بوقوع می پیوندد. کلیسایی که از فرمان مسیح غفلت کند یا آنرا کم اهمیت در نظر بگیرد، در رسیدن به هدف بوجود آمدنش شکست خورده است و  فراخوان نبوی خود را برای جهان از دست داده است.

`چه خطراتی برای کلیسا، حتی برای کلیسای محلی، وجود دارد، اگر آنقدر درگیر مسایل درونی شود که فراموش کند هدف از تاسیس آن چه بوده است؟`