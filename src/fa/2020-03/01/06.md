---
title:  با انگیزه محبت
date:  02/07/2020
---

در این هفته برروی پاسخ به این سؤال «چرا شهادت» ، متمرکز شدیم و فهمیدیم که همانطور که ایمان خود را به اشتراک میگذاریم، از همکاری با خداوند در رسالت او به دنیا شادمان میشویم. شهادت ما از محبت او فرصتهای بزرگتری را برای رستگاری فراهم می آورد، از آنجائی که آنان می توانند روشن تر فیض و حقیقت او را ببینند.

در عین حال، شهادت دادن نیز یکی از روشهای خدا برای رشد روحانی ماست. کوتاهی در خدمت به دیگران و به اشتراک گذاشتن آنچه که مسیح برای ما انجام داده است، زندگی روحانی اصیل را تباه می سازد.

مشارکت با مسیح ما را با کسی مرتبط میکند که نجات همه بشریت آرزوی قلبی اوست. این پاسخی به اطاعت از فرمان اوست. در درس امروز، عالیترین انگیزه را برای شهادت دادن مطالعه خواهیم کرد.

`دوم قرنتیان ۵: ۱۴، ۱۵، ۱۸ تا ۲۰ را بخوانید. چه عاملی باعث شد تا پولس به خاطر انجیل، مشقات، رنجها، و مشکلات را متحمل شود؟ چگونه همین انگیزه میتواند ما را در راه خدماتمان برای مسیح ترغیب کند؟`

پولس رسول توسط محبت انگیزه یافت. چیزهایی وجود دارند که شما فقط به خاطر عشق و محبت انجام میدهید، بدون اینکه نیاز به دلیل دیگری برای انجام آنها داشته باشید. وقتی پولس رسول بیان میکند «محبت مسیح ما را وادار می سازد» ، او در باره یک حقیقت جاودان صحبت میکند. کلمه وادار  به مفهوم «اصرار کردن، پیش راندن، کنترل کردن، یا در حد اعلی، انگیزه دادن و ترغیب کردن است. محبت مسیح اعمال پولس را کنترل میکرد و او را ترغیب میکرد که شاهد او باشد. او با عزمی بی پروا و اندیشه ای یکتا، نقشه نجات و رستگاری خداوند را در سراسر ممالک مدیترانه به اشتراک گذاشت.

« محبت باید در قلب ساکن شود. یک مسیحی تمام و کمال، انگیزههای فعالیت خود را از اعماق دلی که آکنده از محبت باشد برای سرور خویش بدست می آورد. سرشاخه ها از  ریشه های شور و عشق برای مسیح با علاقه ای غیرخودخواهانه برای برادران است که جوانه میزند ». اِلن جی وایت، خانه ادونتیست، صفحه ۴۲۵.

هنگامیکه ما براستی فداکاری عظیم مسیح را درک کنیم، با محبت او مستغرق و وادار می شویم تا آنچه که او برای ما انجام داده را با دیگران به اشتراک بگذاریم.

`کسیکه تمام مخلوقات را آفریده است (کهکشانها، ستارگان، لشکریان آسمانی، کل کیهان، جهانهای دیگر)، کسی بود که برای ما برروی صلیب جان خود را داد. چگونه این حقیقت حیرت انگیز می تواند در ما محبت و اشتیاق به خدا و اشتیاق به اشتراک گذاری آن محبت را ایجاد نکند؟`