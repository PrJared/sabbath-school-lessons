---
title:  فراهم آوردن فرصتهایی برای نجات
date:  28/06/2020
---

خداوند هر روزه فرصتهایی را برای همه مردم ایجاد میکند تا او را بشناسند. او از طریق روح القدس در قلبهای آنان نفوذ میکند. او خود را از طریق زیبایی ها و پیچیدگی های جهان طبیعی آشکار میکند. عظمت، نظم، و تعادل جهان، همه از خدائی سخن می گویند که در حکمت او حدودی نیست و قدرتی بیکران دارد. او موقعیت ها و فرصتهایی را در زندگی ما فراهم می آورد تا ما را به سمت خود بکشاند.

با اینکه خداوند خود را با تاثیرات روح القدس، شکوه و عظمت طبیعت و مشیت الهی خود بر ما آشکار می سازد، اما شفاف ترین مکاشفه محبت او در زندگی و خدمت عیسی مسیح آشکار میشود. وقتی در خصوص عیسی با دیگران صبحت میکنیم، بهترین فرصت را برای نجات آنها فراهم میکنیم.

`لوقا باب ۱۹: ۱۰ را بخوانید و با یعقوب باب ۵: ۱۹، ۲۰ مقایسه کنید. انجیل لوقا درباره هدف مسیح از آمدن برروی زمین چه تعلیم میدهد؟ چگونه ما با مسیح در کار نجاتِ گمراهان همکاری می کنیم؟`

به گفته یعقوب « که هرکس گناهکاری را از گمراهی بازگرداند، جان او را از مرگ نجات بخشیده و گناهان بی شماری را پوشانیده است» (یعقوب ۵: ۲۰). کتاب رومیان این طرز فکر را قوت میبخشد. در رومیان باب ۱ و ۲، چه غیر یهودیان که مکاشفه خدا را در طبیعت دیدهاند، و چه یهودیان که مکاشفه نبوی خدا را از طریق کلام خدا دریافت کردهاند، بدون مسیح محکوم به گمراهی هستند. در رومیان باب ۳ تا ۵، رسول خدا بیان میکند که نجات تنها با فیض مسیح و از طریق ایمان حاصل میشود. او در رومیان ۶ تا ۸، شرح میدهد که چگونه فیضی که هر ایماندار را [از گناه تبرئه] و عادل میشمارد، فیضی تقدیس کننده نیز هست. او در رومیان باب ۱۰، اظهار میدارد «هر که نام خداوند را بخواند، نجات خواهد یافت» (رومیان ۱۰: ۱۳)، و سپس او اشاره میکند، «اما چگونه کسی فراخوانده شود که به او ایمان نیاورده باشد؟ و آنها ایمان نخواهند آورد مگر اینکه آنها از او شنیده باشند، و آنها چگونه بشنوند، اگر کسی برای آنان موعظه نکند» (رومیان ۱۰: ۱۴). ما زنجیره های ارتباطی  خدا در طرح نجات او برای دستیابی به افراد گمشده با شکوه و جلال انجیل هستیم.

`ما به مردم شهادت نمی دهیم، که تنها فرصت نجات را به مردم بدهیم. ما شاهدان او هستیم، که به آنان بهترین فرصت را بدهیم. نقش ما در طرح نجات خداوند برای رستگاری بشر چیست؟ همچنین در این مورد فکر کنید: چه نفر مژده انجیل را از زبان خود شما شنیده اند؟`