---
title:  مسرور ساختن مسیح
date:  29/06/2020
---

آیا تا به حال کسی از شما سؤال کرده است، روز شما چگونه میگذرد؟  آیا امروز همه چیز به خوبی برای شما پیش رفته است؟  چه میشود اگر شما این سؤالات را از خدا بپرسید: «خدایا، روز شما چگونه میگذرد؟  فکر میکنید، چه جوابی از طرف خدا دریافت خواهید کرد؟ احتمالا جوابهایی شبیه به اینها را از او خواهید شنید. روز بسیار سختی را گذراندم. چشمان من پر از اشک شده است، هنگامیکه هزاران اردوگاه پناهندگان را دیدم که مملو از کودکانی بود که از سرما میلرزیدند،واز گرسنگی گریان بودند. من در خیابانهای شهرهای شلوغ جهان قدم زدم و همراه با بی خانمان ها و افراد بی بضاعت گریه کردم. قلب من به خاطر آزار و اذیت زنان و بچههای وحشت زده ایی که برای بردگی جنسی فروخته میشوند شکسته شده است. من شاهد ویرانی حاصل از جنگ، اثرات مخرب بلایای طبیعی و عذاب دردناک بیماریهای ناتوان کننده و کشنده بودهام».  اما خداوندا، آیا چیزی وجود دارد که تو را شاد کرده باشد؟ آیا چیزی وجود دارد که باعث شادی قلب شما شده باشد؟ آیا چیزی وجود دارد که شده باشد تا نغمه خوانی کنی؟

`لوقا باب ۱۵: ۶، ۷، ۹، ۱۰ و ۲۲ تا ۲۴، ۳۲ را بخوانید. چگونه این داستانها خاتمه  می یابند و این خاتمه ها در باره خدا به شما چه می گویند؟`

هنگامیکه گمشده ای نجات می یابد، کل کائنات شادمان می گردد. در دنیایی مملو از بیمارها، بلایا، مرگ و میر، ما میتوانیم با اشتراک گذاشتن «خبر خوش» رستگاری با دیگران، قلب خداوند را شاد سازیم. یکی از بزرگترین انگیزهها برای به مشارکت گذاردن محبت مسیح، فهمیدن این موضوع است که شهادت دادن دل خدا را شاد می سازد.هر زمانیکه ما محبت او را آشکار میکنیم، کل عرش نغمه سرائی می کند.

`صفنیا باب ۳: ۱۷ را بخوانید. هنگامی که فیض نجات را می پذیریم، عکس العمل خداوند چیست؟`

این صحنه را تجسم کنید که در نتیجه شهادت شمامرد یا زنی، پسر یا دختری، عیسی را به عنوان منجی خود بپذیرد. عیسی مسرور میشود. همه بهشتیان سرود می خوانند و ناجی مقتدر ما با آواز خواندن از نجات آن شخص شادمان میشود. چه پاداشی ارزشمندتر و محقق تر از آن میتواند باشد که دانست، شهادت شما در جهانی سرشار از غم توانسته قلب خداوند را شاد سازد؟