---
title:  'گروههای کوچک: اولین ایده خدا'
date:  30/08/2020
---

`پیدایش باب ۱: ۱، ۲، ۲۶؛ عبرانیان باب ۱: ۱، ۲؛ و افسسیان باب ۳: ۸، ۹ را بخوانید. چگونه این آیات وحدت را در الوهیت نشان میدهد؟`

روح القدس با هم در آفرینش مشارکت داشتند. هر کدام وظایفی متفاوت داشتند، اما هر سه با هم یکی و از هم جدا نبودند. پدر، استاد طراح و معمار بزرگ بود. او نقشه های خود را از طریق مسیح، کسیکه در عمل آفرینش دخیل بود، و با قدرت روح القدس عملی کرد. این کار خارق العاده عظیم، فراتر از قدرت درک ماست. آنچه که ما میتوانیم درک کنیم، روشن است، و آن تنها واقعیت خلقت جهان و کهکشانها نیست، بلکه این است که همه اینها را خداوند خلق کرده است ( نگاه کنید به رومیان ۱: ۱۸ تا ۲۰).

گروه های کوچک، از همان ابتدا، ایده خداوند بود. با اینحال، با توجه به بسیاری از جنبه های اسرارآمیز خداوند، باید هنگامیکه از این تمثیل ها استفاده میکنیم مراقب باشیم، اجازه دهید نمونه ای را بیان کنیم، و اینست که پدر، پسر، و روح القدس اولین «گروه کوچک» را در تاریخ رستگاری تشکیل دادند. آنها با هم در آفرینشِ نسل انسان و سپس در رستگاری او پس از سقوط در گناه مشارکت کردند.

`یوحنا باب ۱۰: ۱۷، ۱۸ را با رومیان ۸: ۱۱؛ و اول قرنتیان ۱۵: ۱۵ مقایسه کنید. رستاخیز مسیح، چگونه یگانگی پدر، پسر، و روح القدس را در برنامه نجات نشان میدهد؟`

پدر، پسر، روح القدس در «گروهی کوچک» با یک هدف روشن و مشخص یعنی نجات نسل بشر با هم متحد شدند. «نقشه نجات جایگاه خود را از ازل در اندرزهای خالق سرمدی داشت».

(اِلن جی وایت، اصول بنیادین آموزش مسیحی، صفحه ۱۸۶). برای خداوند هیچ چیز مهمتر از نجات هر چه بیشتر انسانها نیست (اول تیموتائوس ۲: ۴؛ دوم پطرس ۳: ۹). ممکن است گروههای کوچک اهداف متعددی داشته باشند که ما در درس این هفته آنها را مورد مطالعه قرار خواهیم داد، اما هدف اصلی آنها متمرکز بر جلب و تسخیر قلبهای انسانهای گمشده برای مسیح است. یعنی با مشارکت در گروههای کوچک، نه تنها به خودمان، بلکه به دیگران هم کمک میکنیم. یعنی هدف غایی گروههای کوچک باید صید جانها باشد.

`بر راز وحدت خداوند تامل کنید. درک این مسئله دشوار است، اینطور نیست؟ با اینحال، همچنان میتوانیم آنچه را که کاملاً درک نمی کنیم، باور داشته باشیم و به آن اعتماد کنیم، اینطور نیست؟ چرا مسیحیان این چنین اصول مهم را باید با ایمان پیروی کنند؟`