---
title:  راهی جالب برای مشارکت
date:  29/08/2020
---

### مطالعه این هفته
پیدایش ۱: ۱، ۲، ۲۶؛ خروج ۱۸: ۲۱ تا ۲۵؛ اول قرنتیان ۱۲: ۱۲ تا ۲۵؛ اعمال رسولان ۱۶: ۱۱ تا ۱۵، ۴۰؛ اعمال رسولان ۴: ۳۱؛ اعمال رسولان ۱۲: ۱۲.

> <p>آیه حفظی</p>
> «پس به شاگردانش گفت: محصول فراوان است، امّا کارگر اندک. پس، از مالک محصول بخواهید کارگران برای دروِ محصول خود بفرستد» (متی ۹: ۳۷، ۳۸).

شخصی گفته است، قدرت در تعداداست. از طرفی، این مطلب صحیح است. آیا تا به حال توجه کردهاید که هنگامیکه شما در یک گروه ورزش میکنید، انگیزه بیشتری برای اینکار دارید، نسبت به زمانیکه مجبور هستید هر روزه به تنهایی ورزش کنید؟ بسیاری از مردم به عضویت کلوپ های سلامتی، بدنسازی، و مراکز ورزشی در می آیند زیرا معتقد هستند آنان در صورت ورزش با یک گروه بیشتر فعالیت می کنند و از آن بیشتر لذت و بهره میبرند. به همین ترتیب، خداوند ما را برای مصاحبت و مشارکت با یکدیگر آفرید. ما موجودات اجتماعی هستیم و همانند موضوع ورزش این موضع در بسیاری دیگر از جنبه های زندگی ما صادق است: ما عملکرد بهتری داریم اگر نظام اجتماعی از ما حمایت کند. این امر به ویژه در مورد مسائل روحانی صادق است.

در سراسر کتاب مقدس، گروههای کوچک به عنوان یکی از روشهای خداوند برای تقویت ایمان، ارتقاء دانش ما در مورد کلام خدا، تعمیق زندگی عبادی ما، و آماده سازی ما برای شاهد بودن شناخته شدهاند. پدر، پسر، و روح القدس در یک گروه کوچک خدمتی، با هم مشارکت کردند. موسی، رهبر یک گروه کوچک بود. مسیح گروه کوچک خود را که متشکل از حواریون بود ایجاد کرد، و پولس رسول به همراه یک گروه کوچک متشکل از یاران انجیلی به دنیای روم باستان سفر کرد.

ما در طی مطالعه این هفته بر روی اصول کتاب مقدس برای گروههای کوچک تمرکز خواهیم کرد، و شما به روش انگیزه بخش برای مشارکت پی خواهید برد.

درس این هفته را مطالعه کنید تا برای روز سبت در ۱۵ شهریور – ۵ سپتامبر آماده شوید.