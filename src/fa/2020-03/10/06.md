---
title:  جنبشهای گروه کوچک
date:  03/09/2020
---

گروههای کوچک وسیله ای هستند که خداوند برای رشد کلیسا از آنها استفاده میکند. آنها «پناهگاه امن» برای مردم هستند تا بتوانند مشکلاتشان را بیان کنند و درباره دل نگرانیهای یکدیگر بحث و گفتگو کنند. آنها فرصتهایی را برای رشد روحانی در قالب روابط دلسوزانه و یاری رسان فراهم می کنند. بسیاری از غیر مسیحیان در ابتدای آشنایی با مسیحیت، شرکت در جلسات خانگی را نسبت به حضور در یک جلسه کلیسایی ترجیح داده و احساس  راحت تری دارند.

`اعمال باب ۴: ۳۲، و اعمال ۱۲: ۱۲، و اعمال ۲۰: ۱۷ تا ۱۹، ۲۷ تا ۳۲ را بخوانید. فهرستی از تمام عوامل مختلف در این گروههای عهد جدید تهیه کنید. این گروهها در چه فعالیتهائی دخیل بودند؟`

مسیحیان اولیه در کنار هم جمع میشدند، تا برای دیگران دعا کنند، در یک مشارکت گرم و صمیمانه دل نگرانیها و مشکلاتشان را با یکدیگر در میان میگذاشتند و برای آنها دعا میکردند، کلام خدا را مطالعه میکردند، برای خدمت آماده میشدند، و از یکدیگر در برابر معلمان دروغین محافظت نموده و با یکدیگر در فعالیتهای بشارتی همکاری میکردند.

گروههای کوچک باعث تغییر میشوند. مردم در اتحاد با یکدیگر عطایای خود را در جهت خدمت بکار میگیرند، و در کار بشارت بر قدرت روح القدس تکیه می کنند، و آنان سلاحی قدرتمند در دستان خداوند هستند.

`متی باب ۹: ۳۷، ۳۸ را بخوانید. عیسی در مورد محصول چه گفت، و راه حل او برای این مشکل چه بود؟`

حواریون فقط احتمالات ضعیف را برای پیشرفت و اعلان پیام انجیل می دیدند، اما عیسی فرصتهای بسیار عالی را برای این امر میدید. او این خبر خوب را با آنان درمیان گذاشت که «در حقیقت محصول فراوان است» ، سپس او به مشکل اشاره می کند، که« کارگر کم است» (متی ۹: ۳۷). راه حل مسیح این بود که،«شما باید از صاحب محصول درخواست نمایید تا کارگرانی برای جمع آوری محصول خود بفرستد» (متی ۹: ۳۸). گروههای کوچک پاسخی به دعای مسیح هستند و بطور تصاعدی تعداد کارگران برای برداشت محصول مسیح را افزایش میدهند.

هدف تمام گروههای کوچکِ تاثیرگذار، خدمت و بشارت است. رسالت گروه های کوچک اگر فقط متمرکز برروی مسائل داخلی باشد و نه خارج از گروه بزودی از بین میرود. اگر گروه کوچک کمی بیشتر از یک گروه بحث و گفتگو باشد و فقط به خدمت در داخل خود بپردازد، در هدف خود ناکام خواهد ماند و از هدف اصلی بوجود آمدنش دور خواهد شد. گروههای کوچک بوجود می آیند تا مردم را بسوی مسیح سوق دهند، تاایمان آنان را در مسیح بنا و پرورش دهند و آنها را آماده ساخته تا سفیران مسیح بشوند.

`آیا این امکان وجود دارد که خداوند شما را فرا خوانده تا یک گروه کوچک را در خانه تشکیل دهید؟ چرا درباره آنچه که ممکن است خدا شما را در خصوص آن تحت تاثیر قرار دهد تا انجام دهید، دعا نمی کنید؟ شما ممکن است در آستانه زمان دریافت اجر معنوی زندگی خود باشید.`