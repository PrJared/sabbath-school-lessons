---
title:  سازماندهی شده برای خدمت
date:  01/09/2020
---

`اول قرنتیان باب ۱۲: ۱۲ تا ۲۵ را بخوانید. چگونه بدن انسان یک تصویر عالی از همکاری هماهنگ اعضا در گروههای کوچک را نشان میدهد؟`

پولس نه تنها اهمیت عطایای روحانی را در حیات کلیسا بیان میکند، همچنین الگویی را برای نحوه هماهنگی و سازماندهی اعضا نشان میدهد. او در خصوص چگونگی کارکرد عطایای روحانی در بدن مسیحبه بحث می پردازد.

مطالعه آناتومی و فیزیولوژی بدن نشان میدهد که اعضای بدن در سیستم های مختلف ولی مرتبط با هم همکاری می کنند. برای مثال، دستگاه گوارش، قلبی عروقی، تنفسی و استخوان بندی تنها معدودی از سیستم پیچیده اعضای بدن هستند. عطایای روحانی همانند بخشهای مختلف بدن هستند. آنها بهترین عملکرد را خواهند داشت اگر در سیستم ها یا گروهها سازماندهی شوند. در حقیقت، در اکثر موارد آنها نمی توانند به تنهایی عمل کنند. بدن ما فقط مجموعه ای از اعضای جداگانه نیست که آنها برای خود مستقل و بدون ارتباط با اعضای دیگر عمل کنند. هر عملکرد جسم در ارتباط تنگاتنگ و مرتبط با یک سیستم است که با هم در جهت پیش بردن یک هدف مشترک عمل می کنند.

همه اینها مطلبی را در مورد محلی که در آن میتوانیم از عطایای روحانی خود به بهترین نحوه استفاده کنیم، بیان می کنند. هنگامیکه به تنهایی کار می کنیم، براحتی میتوانیم ناامید شویم، اما زمانیکه به عضویت یک گروه کوچک از افرادی با علائق و اهداف مشترک در آییم، تلاشهای ما میتواند بسیار منسجم تر باشد و عملکرد بهتری داشته باشد.

گروههای کوچک میتوانند بهترین محیط را برای بکارگیری عطایای روحانی فراهم می کنند، و می توانند به هسته مرکزی خدمت بشارتی یک جماعت کلیسای محلی تبدیل شوند.

خانم اِلن جی وایت ارزش گروههای کوچک را اینطور بیان میکند:«تشکیل گروههای کوچک به عنوان بنیان تلاش مسیحی توسط آن کسی که نمیتواند خطا کند به من نشان داده شده است. اگر تعداد زیادی در کلیسا وجود دارند، بگذارید گروههای کوچکی را تشکیل دهند، تا نه تنها به اعضای کلیسا بلکه به غیر ایمانداران هم خدمت کنند. اگر در یک مکان فقط دو یا سه نفر هستند که حقیقت را میدانند، بگذارید آنها یک گروه کارگری تشکیل دهند. بگذارید آنها اتحاد و وحدت خود را دائماً حفظ کنند، با محبت و وحدت همبستگی خود را نگه دارند و یکدیگر را ترغیب و تشویق به پیشرفت کنند و هر کدام از کمک دیگری به دلیری و قوت دست یابند». شهادتهایی برای کلیسا، جلد ۷، صفحات ۲۱، ۲۲.

گروه های کوچک خدمتی توسط خداوند مقرر شدهاند، تا هر عضو کلیسا از نظر روحانی رشد کند و مشارکتی صمیمانه را تجربه کند، و عطایای خدادادی آنها در خدمت بکار گرفته شود.

`در مورد سخنان خانم اِلن جی وایت بیندیشید. عبارت به عبارت آنرا تجزیه و تحلیل کنید. چگونه میتوان این توصیه الهی را در کلیسا بکار گرفت؟`