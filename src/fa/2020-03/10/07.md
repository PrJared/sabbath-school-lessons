---
title:  اندیشه هایی فراتر
date:  04/09/2020
---

چندین سال پیش در حومه یکی از شهرهای بزرگ اروپا، یک کلیسای کوچک، تصمیم گرفت که باید کاری بزرگ و چشمگیر برای خداوند انجام دهد. کلیسا فعال نبود و سالها بود که کسی در آن تعمید نیافته بود. اگر همان روند ادامه می یافت، کلیسا آینده درخشانی نداشت. کشیش و مدیریت کلیسا با جدیت دعا کردند و آنچه را که ممکن بود بتوانند انجام دهند، با دقت مورد بررسی قرار دادند.

همانطور که آنان عهد جدید را مورد مطالعه قرار دادند، تصمیم گرفتند که یک گروه کوچک بشارتی تشکیل دهند. نه نفر از میان حضار کلیسا در انجام این عقیده مشارکت کردند. آنها خود را متعهد ساختند تا با یکدیگر دعا کنند و نحوه تشکیل گروههای کوچک بشارتی تاثیرگذار را مورد بررسی قرار دهند. طولی نکشید که آنها تصمیم گرفتند که هریک از آنها خانه خود را به یک مرکز بشارت تبدیل کند. این گروهها آموختند که عطایای خود را در راههای مختلف بکار گیرند. آنها جلسات دعا و مهمانوازی را راه اندازی کردند. آنها روابط دوستانه را در جامعه توسعه دادند. و با رفتار دوستانه و شفقت آمیز نسبت به فامیل، دوستان، و ادونتیست های سابق، روابط خود با آنان را احیا کردند. رهبران گروههای کوچک بشارتی، مطالعه کتاب مقدس را در نه[۹] خانه با چهل مهمان شروع کردند. آنها از آنچه روح القدس در حال انجام بود، در شگفتی بودند. سرانجام هفده نفر از چهل نفر تعمید یافتند. شهادت آن کلیسای کوچکِ غیر فعال و بی روح،اینست که گروههای کوچک بشارتی میتوانند تغییرات بزرگی ایجاد کنند. آنها یکی از ابزار خداوند برای مشارکت اعضای کلیسا در ماموریت کلیسا هستند.

**سؤالاتی برای بحث**

`۱. در کلاس، درباره عناصر لازم در هر گروه کوچک، همانطور که در درس روز پنجشنبه بطور اجمالی از آن صحبت شد، بیشتر بحث کنید. انواع دیگر فعالیتها که گروههای کوچک میتوانند در آنها فعال باشند، چه هستند؟ چه روشهایی هستند که یک گروه کوچک میتواند به کسانیکه عطایای ویژه ای دارند کمک کند تا بتوانند آنها را طوری بکار گیرند که هرگز در قبل بکار نگرفته اند؟`

`۲. چرا بسیار مهم است که گروههای کوچک، دائماً متوجه خدمت خارج از خود و بشارت باشند؟ بدان معنا که، هر چقدر هم که گروه مسئول کمک به اعضای خود و حمایت از آنان باشد، اما باید همیشه هدف اصلی خود یعنی گسترش و بشارت انجیل را فراموش نکند؟ چرا اینقدر این مسئله مهم است؟`

`۳. آیا تا به حال عضو گروههای کوچکی بودهاید و یا شنیده اید که بطور موثر عمل نکرده باشند و سر انجام منحل شده باشند؟ درباره دلایل آن بحث کنید و فکر کنید چرا این اتفاق افتاده است.`

`۴.در مورد حکایت فوق یعنی، در مورد آنچه در اروپا برای گروه کوچک بشارتی اتفاق افتاد، فکر کنید. به نظر شما چرا آنان به خوبی در اینکار موفق شدند؟ چه کاری انجام دادند که از بسیاری جهات خیلی ساده بود و در عین حال بسیار موثر واقع شد؟ چرا ممکن است کار کردن از محیط «امن تر» خانهها، بر خلاف ساختمان کلیسا، راهی موثر برای شروع بشارت در محله و جامعه است؟`