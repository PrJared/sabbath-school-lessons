---
title:  گروههای کوچک در عهد جدید
date:  02/09/2020
---

کلیسای عهد جدید در اثر رشد بسیار سریع گسترش یافت. و در مدت کوتاهی از یک جماعت کوچک ایماندار به ده ها هزار نفر از عابدان گسترش یافت. عوامل بسیاری وجود دارند که به این پدیده رشد سریع کلیسا کمک کردند. رسالت مسیح کاشتن بذر انجیل و آماده کردن مخاطبین برای پذیرش موعظه حواریون بود. پس از صعود مسیح، در روز پنطیکاست در هنگام دعا روح القدس بر شاگردان ایماندار مسیح نازل شد. یکی از عوامل موثر در رشد سریع کلیسای عهد جدید ساختار سازمان یافته گروه کوچک آنها بود. گروههای کوچک تاثیرات زیادی داشتند.

`اعمال رسولان باب ۱۸: ۱ تا ۵، و اعمال رسولان باب ۲۰: ۱ تا ۴ را بخوانید. چرا لوقا نام برخی از کسانی را که با پولس از نزدیک همکاری می کردند را ذکر کرده است؟`

جالب است که به این نکته توجه کنید که لوقا فقط نام برخی از کسانی که با پولس کار می کردند را ذکر می کند. برای او همه آنها مهم بودند. او نام همه آنان را میدانست. آنها در کار بشارت از یکدیگر حمایت می کردند. با اینحال تعداد اسامی که وی به آنها اشاره می کند اندک است، و این به اثبات اهمیت داشتن همکاری نزدیک با یکدیگر، حتی با تعداد اندک  کمک می کند.

مطمئناً هر یک از این افراد دارای عطایایی بودند که با آنچه دیگری داشت متفاوت بود. آنها دارای پیشینه ها و فرهنگهای متفاوتی بودند. دیدگاه آنان نسبت به امور همیشه یکسان نبود، اما هر یک سهم ارزنده ای در راه رسالت مسیح داشتند. همه عطایا، پیشینه ها، و تجربیات مختلف آنان در رشد کلیسا نقش مهمی را ایفا کرد. هر کدام از آنها در انجام رسالت مسیح، سهم خود را از سابقه و تجربه ارزشمند شخصی زندگی با مسیح را به مشارکت گذاشت.

`اعمال باب ۱۶: ۱۱ تا ۱۵، ۴۰؛ اعمال ۱۲: ۱۱، ۱۲ را بخوانید. لیدیا بلافاصله بعد از ایمان آوردن چه دعوتی از پولس کرد؟ پولس و پطرس پس از آزادی از زندان هر دو به کجا رفتند؟`

ایمانداران عهد جدید معمولاً یکدیگر را در خانه ها ملاقات می کردند. خانه های مسیحیان به مراکز تاثیرگذار و کانون گروههای کوچک خدمتی تبدیل شده بودند.

`آیا تا به حال فکر کردهاید که یک گروه کوچک بشارتی را در خانه خودتان شروع کنید و یا با پیوستن به یک دوست، یک گروه کوچک خدمتی را در خانه او تشکیل دهید؟ اگر شما در حال حاضر جزیی از یک گروه کوچک بشارتی هستید، فکر کنید، چه مزایائی از آن را میتوانید در این هفته با کلاس در میان بگذارید.`