---
title:  فراخوانی برای وقف
date:  21/09/2020
---

تصور کنید که شما پطرس و یوحنا هستید. در یک صبح زیبا از تپه جلجتا خورشید تازه بعد از یک شب سرد طلوع کرده است. افکار شما متمرکز بر یک چیز است: صید مقدار زیادی ماهی. اخیراً ماهیگیری خوب بوده است، و شما منتظر روز دیگری برای صیدی عالی هستید. سپس در نور سپیده دم،  عیسای ناصری، را می بینید که به شما نزدیک میشود. شما فقط میدانید که چند لحظه دیگر کل زندگی شما تغییر خواهد کرد. و شما دیگر هرگز آن انسان قبلی نخواهید بود.

`متی باب ۴: ۱۸ تا ۲۰ را بخوانید. چرا فکر می کنید پطرس و یوحنا مایل بودند با چنین سرسپردگی بنیادی از مسیح پیروی کنند؟ چه چیزی در این آیات نشان میدهد که عیسی آنها را برای هدفی بزرگتر از صید ماهی فراخوانده است؟`

از انجیل یوحنا می فهمیم که این مردان بیش از یک سال قبل چیزی را درباره عیسی می دانستند، اما هنوز بطور کامل سرسپردگی خود را به او اعلام نکرده بودند. با وجود این، باید رفتار و حرکتی الهی صورت گرفته باشد، چیزی در ارتباط با چهره، کلام، و اعمال او که به این ماهیگیران جلیلی نشان داده باشد که وی آنان را برای یک فراخوان الهی دعوت می کند. علتی که به خاطر آن، آنها قایق ها، شغل، و خانواده و اطرافیان خود را برای پیروی از او رها کردند، زیرا که او آنها را برای هدفی والاتر فرا میخواند. این ماهیگیران عامی فهمیده بودند که برای یک هدفی فوق العاده فراخوانده شدهاند. ممکن نیست خدا شما را دعوت کند تا امروز حرفه خود را ترک کنید، مگر اینکه شما را برای هدفی فوق العاده تر فراخوانده باشد، و آن اینست که محبت او را با دیگران درمیان بگذارید و برای جلال نام او شاهدان حقیقت باشید.

`دعوت از متی، مامور باج و خراج، را در کتاب متی باب ۹: ۹ در نظر بگیرید. شما در این آیه چه می بینید که کاملاً قابل توجه است؟`

مامورین جمع آوری مالیات در دنیای روم اغلب باجگیر بودند چرا که از قدرت رسمی خود برای سرکوب مردم عادی استفاده می کردند. آنها از میان برخی شخصیتهای منفور و پست در تمام اسرائیل بودند. دعوت عیسی این بود «مرا پیروی کن»، او در نظر میگیرد که متی، عیسی را شنیده و در قلبش شوق پیروی از او را دارد. وقتی متی دعوت شد، او آماده بود. او شگفت زده بود که آیا مسیح او را خواهد پذیرفت، و از او برای اینکه یکی از شاگردانش باشد، دعوت میکند.

در اعماق قلبهای ما اشتیاق برای چیزی بیشتر و مهمتر در زندگی وجود دارد. مانیز میخواهیم برای چیزی ارزشمند، و هدفی عظیم و اصیل زندگی کنیم. از اینرو، مسیح ما را دعوت میکند، تا مانند متی او را پیروی کنیم.

`درباره آنچه مردم مجبور شدهاند به خاطر پیروی از عیسی از آن بگذرند، فکر کنید. چرا، در پایان، همیشه ارزش پیروی از مسیح را خواهد داشت؟`