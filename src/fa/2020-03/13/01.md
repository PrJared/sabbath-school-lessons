---
title:  گام برداشتن در ایمان
date:  19/09/2020
---

### مطالعه این هفته
فلیپیان ۲: ۵ تا ۱۱؛ متی ۴: ۱۸ تا ۲۰؛ اعمال ۹: ۳ تا ۶، ۱۰ تا ۲۰؛ یوحنا ۲۱: ۱۵ تا ۱۹؛ اول یوحنا ۳: ۱۶ تا ۱۸.

> <p>آیه حفظی</p>
> « طرز تفکّر شما دربارة زندگی باید مانند طرز تفکّر عیسی مسیح باشد. اگرچه او از ازل دارای الوهیّت بود، ولی راضی نشد که برابری با خدا را به هر قیمتی حفظ کند. بلکه خود را از تمام مزایای آن محروم نموده، به صورت یک غلام درآمد و شبیه انسان شد» (فیلیپیان ۲: ۵ تا ۷).

ترک جلال و شکوه آسمان، پرستش فرشتگان، و همنشینی با پدر، خود یک فداکاری و از خودگذشتگی غیرقابل تصور بود. با این وجود، عیسی به این جهانِ رنج، فنا و نیستی آمد، تا شخصیت مهربان پدر را آشکار کند، عاطفه و مهر از دست رفته نسل بشر را به او بازگرداند و کل بشریت را نجات دهد.«هرگز بهای گرانقدر بازخرید ما، برای ما قابل درک نمیتواند باشد تا زمانیکه نجات یافتگان در برابر عرش خداوند همراه با فدیه دهنده بایستند. سپس همانطور که شکوه و جلال خانه ابدی تحسین ما را برانگیخته و مبهوت خود کرده، ما به یاد خواهیم آورد که مسیح همه آن شکوه و جلال را به خاطر نجات ما ترک کرد، او نه تنها از بارگاه و جایگاه آسمانی دور شد، بلکه به خاطر ما خطر ناکامی و از دست دادن ابدیت را هم پذیرفت. سپس ما در پیشگاه او سر تعظیم فرو خواهیم آورد، و با صدای بلند خواهیم خواند، «بره خدا که جانش را در راه نجات مردم قربانی کرد، لیاقت دارد که صاحب قدرت و دولت، حکمت و قوت، حرمت و جلال و برکت باشد» (مکاشفه ۵: ۱۲).(اِلن جی وایت، آرزوی اعصار، صفحه ۱۳۱).

فداکاری که عیسی برای نجات ما انجام داد، غیر قابل تصور بود. وقتی ما به رهبری او پاسخ مثبت میدهیم، فرمان او را می پذیریم و با او در دستیابی به گمشدگان برای ورود به پادشاهی او متحد میشویم، این را میتوان فداکاری نامید. اگرچه قربانیهای ما هرگز به هیچوجهی نمیتواند با فداکاری او مقایسه شود، اما ماموریت و وظیفه ما در صید جانها میتواند همچنان خیزش بزرگی در ایمان باشد. این ما را راهنمایی میکند تا از محیط امن و راحت خودمان درآمده و به سمت آبهای خروشان حرکت کنیم. در برخی مواقع پروردگارمان ما را فرا می خواند تا قربانیهائی را بدهیم، اما شادهایی که او به ما می بخشد بیشتر از آنهاست.