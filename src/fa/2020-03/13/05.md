---
title:  مطالبات محبت
date:  23/09/2020
---

محبت همیشه در عمل تجلی می یابد. محبت ما به مسیح ما را وادار می کند تا برای بشریت گمشده کاری انجام دهیم. پولس زمانیکه با کلیسای قرنتس سخن میگوید، به روشنی بیان می کند، «زیرا محبت مسیح بر ما حکمفرماست» (دوم قرنتیان ۵: ۱۴). مسیحیت در درجه اول این نیست که ترک اعمال بد میتواند به نجات ما منجر شود. مسیح چیزهای بد را در آسمان «ترک» نکرد تا دیگران بتوانند رستگار شوند. او چیزهای خوب را رها کرد تا دیگران بتوانند نجات یابند. مسیح ما را فقط دعوت نمی کند تا وقت، استعداد، و گنجهای خود را به رسالت او اختصاص دهیم؛ او ما را دعوت میکند تا حیات خود را وقف او کنیم و از آن بگذریم.

در جلسه صبحگاهی با حواریون در سواحل جلیل، مسیح بطور واضح و شفاف، الزامات مهر و محبت الهی را مشخص کرد.

`یوحنا باب ۲۱: ۱۵ تا ۱۹ را بخوانید. مسیح سه بار از پطرس سوالی پرسید، و پاسخ پطرس چه بود؟ چرا مسیح این سوال خاص را سه مرتبه از پطرس پرسید؟`

پطرس سه مرتبه خداوند خود را انکار کرد، و عیسی سه مرتبه پاسخ محبت را از زبان خود پطرس بیرون کشید. در حضور حواریون، مسیح اعتماد به نفس پطرس را دوباره احیا کرد که با محبت الهی به او بخشیده شده بود و همچنان مسیح ماموریتی برای پطرس داشت که او باید در راه هدف مسیح به انجام میرساند.

`یوحنا باب ۲۱: ۱۵ تا ۱۹ را بار دیگر بخوانید، اینبار به ویژه به پاسخ مسیح برای تایید پطرس در مورد محبت به مسیح، توجه کنید. مسیح در جواب به او گفت که چه کاری انجام دهد؟`

محبت الهی فعال و در حال جنبش و حرکت و نه منفعل و ساکت. محبت واقعی چیزی بیش از یک احساس گرم و صمیمی، و بیش از یک ایده خوب است. محبت متعهد است. محبت ما را وادار به عمل میکند. محبت ما را به دنبال دستیابی به جهانی گمشده متشکل از فرزندان خدا که شدیداً نیازمند به تغییر و تحول هستند، میفرستد. هنگامیکه مسیح به پطرس گفت، «گوسفندان مرا خوراک بده»، این هم یک دستور و هم یک اطمینان خاطر بود. سرور خواستار پاسخگویی به محبت بود، و او همچنین پطرس را تشویق کرد چون هنوز وظیفه ای را برای او در نظر دارد که باید به انجام میرساند، حتی با وجود عمل واقعاً شرمگینانه پطرس در هنگام دستگیری مسیح، که پطرس نه تنها انکار کرد که او را نمیشناسد، بلکه با دشنام گویی او را انکار کرد، دقیقاً همانگونه که مسیح پیش گوئی کرده بود که اتفاق می افتد.

مهم چیست؟ شما ممکن است خداوند را از خود بشدت ناامید کرده باشید. شما ممکن است بیش از یکبار او را با اعمال خود انکار کرده باشید. خبر خوب اینست که هنوز فیض او در دسترس است و هنوز خدا از شما ناامید نشده است. هنوز در کار او جایگاه و مسئولیتی برای شما هست، اگر شما بخواهید.

`آیا هرگز تا به حال مانند پطرس خداوند را «انکار» کرده اید؟ اگر چنین بوده، در اینجا این داستان نه تنها درباره انکار پطرس، بلکه در مورد سخنان مسیح به پطرس به شما چه میگوید؟`