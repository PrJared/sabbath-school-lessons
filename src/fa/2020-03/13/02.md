---
title:  محبت فداکارانه مسیح
date:  20/09/2020
---

پولس رسول ما را تشویق می کند تا «بگذاریم»  یا «اجازه دهیم»  یا «مجاز بداریم» تا ذهنیت و افکار مسیح در ما ساکن شوند. این ما را بسوی برخی سؤالات جالب سوق میدهد. طرز تفکر مسیح شبیه چه بود؟ چه چیزی بر الگوهای فکری او حاکم بود؟ منشاءافکار او چه بود؟

`فیلیپیان باب ۲: ۵ تا ۱۱ را بخوانید. چگونه این آیات محور تفکرات مسیح و الگوی حاکم بر کل زندگی او را نشان می دهند؟`

مسیح از ازل با خداوند برابر بود. پولس این حقیقت جاودانی را اینطور بیان میکند: «اگرچه او از ازل دارای الوهیت بود، ولی راضی نشد که برابری با خدا را به هر قیمتی حفظ کند» (فیلیپیان ۲: ۶). کلمه ترجمه شده «شکل» از کلمه یونانی Μόρφ: Mórf گرفته شده است. یعنی تغییر از یک شکل به شکل دیگر. او دو چیز که ارزش برابر دارند را به هم پیوند میدهد. کتاب مقدس تفسیری کلیسای ادونتیستهای روز هفتم چنین بیان می کند: «این مسیح را در جایگاهی مساوی با پدر، و او را بالاتر از هر قدرت دیگری قرار میدهد.

پولس این مطلب را تصریح می کند تا ژرفای حقارت داوطلبانۀ مسیح را واضح تر به تصویر بکشد»

( جلد ۷، صفحه ۱۵۴). خانم اِلن جی وایت در مورد ماهیت ابدی او چنین می افزاید که « مسیح زندگی است، اصیل است، ذات است، آغازین است (آرزوی اعصار، صفحه ۵۳۰).

عیسی که از ازل با خدا برابر بود، «با خدا برابر بودن را غنیمت نشمرد، بلکه خود را خالی کرد». این همان عبارت شگفت انگیز یونانی است. این کلمه به معنای واقعی «تهی کردن» میتواند ترجمه شود. مسیح داوطلبانه خود را از امتیازات و مزایای برابر با خدا بودن «تهی کرد»، تا به شباهت انسان درآید و خود را غلام فروتن بشریت ساخت. او به عنوان یک خادم، قانون محبت ملکوتی را برای تمام جهان آشکار ساخت و سرانجام، با مرگ خود برروی صلیب، عمل به محبت را بطور کامل نشان داد. او زندگی خود را بخشید تا همه ما را تا به ابد نجات دهد.

ماهیت افکار مسیح، محبت فداکارانه و از خودگذشتگی بود. پیروی از مسیح بدان معناست که همانطور که او محبت کرد ما هم محبت کنیم، همانطور که او خدمت کرد ما هم خدمت کنیم، و همانطور که او عبادت کرد، ما هم عبادت کنیم. اجازه دادن به عیسی برای تهی کردن وجود ما از جاه طلبی و خودخواهی توسط روح القدسِ خویش، هزینه ای را برای ما در بر خواهد داشت. این برای عیسی به بهای همه چیز او تمام شد. اما کتاب مقدس درباره عیسی میگوید: «از این جهت خدا او را بسیار سرافراز نمود و نامی را که بالاتر از جمیع نامهاست به او عطا فرمود» (فیلیپیان ۲: ۹).

بهشت ارزش هر گونه فداکاری را دارد که ما برروی زمین انجام دهیم. در مسیر زندگی فداکارهایی وجود خواهد داشت، اما شادی های خدمتِ امروز، گوی سبقت را از آنها خواهد گرفت، و لذت ابدی زندگی با مسیح در ابدیت باعث میشود که هر نوع فداکاری که در اینجا انجام میدهیم در برابر آن ناچیز باشد.

`آخرین باری که شما واقعاً در وجود خود به خاطر مسیح مُرده اید[ خود را انکار کردهاید] چه زمانی بوده است؟ پاسخ شما درباره گام برداشتن با مسیح و همراه شدن با او به شما چه میگوید؟`