---
title:  تعهد محبت
date:  24/09/2020
---

در پایان گفتگوی میان پطرس و مسیح، می بینیم که هر دو مرد در ساحل در حال قدم زدن هستند. هنگامیکه امواج به ساحل برخورد می کنند، عیسی به پطرس از هزینه و بهای شاگردی سخن میگوید. او میخواهد که پطرس به وضوح بداند که اگر دعوت مسیح مبنی بر  «خوراک دادن گوسفندان» را بپذیرد با چه مسئولیت مهمی روبرو خواهد بود.

`پوحنا ۲۱: ۱۸، ۱۹ را بخوانید. عیسی در مورد بهای شاگردی به پطرس چه گفت؟ چرا فکر می کنید عیسی در این مرحله از زندگی پطرس چیزی بسیار شگفت انگیز را برای او آشکار کرد؟`

در این سخنان، مسیح شهادتی را که روزی نصیب پطرس خواهد شد را پیش گوئی کرد. او به صلیب کشیده میشد. در این مکاشفه، مسیح به پطرس پیشنهاد یک انتخاب را داد. او یک شادی عظیم را در پیش روی قرار میدهد: دیدن جانهایی که به خاطر پادشاهی خداوند صید خواهند شد. در روز پنطیکاست او میتوانست هزاران نفر را ببیند که به نزد مسیح خواهند آمد. او در نام مسیح معجزات بسیاری را انجام میداد و نام او را در برابر هزاران نفر تکریم میکرد و جلال میداد. او میتوانست شادی پایان ناپذیر رفاقت و همکاری با مسیح در انجام ماموریتش در جهان را تجربه کند.

اما این امتیاز و افتخار بزرگ مستلزم پرداخت بهایی بود. این میتوانست یک فداکاری بزرگ، فداکاری رفیع و والایی باشد. از پطرس خواسته شده بود تا با آگاهی و چشمان باز تعهداتش را بپذیرد و سرسپردگی خود را اعلام کند. حالا پطرس دیگر میدانست که هیچ فداکاری و از خودگذشتگی بزرگتر از پیوستن به مسیح در انجام ماموریت جهانی او نیست.

`اول یوحنا باب ۳: ۱۶ تا ۱۸ را بخوانید. گزینه یوحنا برای محبت کردن به عنوان صرفاً یک تئوری مبهم و نامعلوم چه بود؟ چگونه یوحنا مفهوم از خودگذشتگی عظیم محبت را وصف میکند؟`

برای ابدیت، ما هیچکاری را نمی توانیم انجام دهیم که همانند یک فداکاری به نظر برسد. اختصاص وقتمان، تلاشهای مان، وقف زندگیمان، به نظر میرسد همه بسیار ارزشمند و دارای اجر هستند. کدام شادی عظیم تر از تبدیل شدن محبت به عمل، و نیات و مقاصد به سرسپردگی و تعهد است. ما زمانی به محبت الهی پاسخ خواهیم داد که هیچ چیز نتواند مانع ما در کار خدمت شود، و ما به عنوان سفیران مسیح شاهدان او در برابر دیگران باشیم، و به مفهوم حیاتمان تحقق بخشیم و بزرگترین شادی زندگی را تجربه کنیم. همانطور که عیسی صریحاً بیان کرد، «هرگاه این را فهمیدید، خوشا به حال شما اگر به آن عمل نمایید» (یوحنا ۱۳: ۱۷). عظیم ترین شادی زندگی و خوشحالی ابدی زمانی حاصل می شود که ما با به مفهوم واقعی هستی خود تحقق بخشیم آنهم با جلال دادن خداوند بوسیله طریقه زندگیمان و به اشتراک گذاری محبت و حقیقت او با جهان.

`وقتی تمام آن چیزی که ما می دانیم اینست که فرصت ما کم است، درک مفهوم نظریه ابدیت دشوار است. اما همانطور میتوانید، تلاش کنید تا یک زندگی ابدی خوب را مجسم کنید، بهتر از هر چیزی که می توانیم در این جهان داشته باشیم، بنابراین، چرا هیچ چیز در اینجا، در این دوره کوتاه زمان، ارزش اینرا ندارد که وعده حیات ابدی یعنی زندگی با عیسی مسیح را به خاطر آن از دست بدهیم.`