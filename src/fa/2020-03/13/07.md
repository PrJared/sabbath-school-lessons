---
title:  اندیشه هایی فراتر
date:  25/09/2020
---

کسانیکه نظارت مسائل روحانی کلیسا را برعهده دارند باید روشها و تمهیداتی را ایجاد کنند تا فرصتی برای هر یک از اعضای کلیسا فراهم آید تا بخشی از کار خدا را انجام دهند. اغلب در گذشته این امر میسر نشده است. طرح ها و برنامهها بطور شفاف و کامل اجرا نشده اند که به موجب آن استعدادهای همه اعضا در کار خدمت بکار گرفته شود. تعداد اندکی هستند که درک کرده باشند که به این علت چه جان هایی از دست رفتهاند.

«رهبران راه خدا، به عنوان فرماندهان خردمند، باید برنامههایی را برای حرکتهای پیشرونده در تمام جبهه های کار خداوند طراحی کنند. در برنامه ریزیهای آنان باید مطالعات خاص در مورد کارها انجام گیرد تا افراد عادی هم بتوانند برای دوستان و همسایگانشان در جهت رسالت خداوند کاری را انجام دهند. تا زمانیکه مردان و زنان عضو کلیسا به وظایف خود عمل نکنند و در تلاشهای خودشان با خادمین و رهبران کلیسا متحد نشوند، کار خداوند برروی زمین تحقق نمی یابد.

«نجات گناهکاران مستلزم یک کار جدی و فردی نیروی انسانی است. ما باید با در دست داشتن کلام حیات بخش خداوند بسوی آنان برویم، نه اینکه منتظر باشیم تا آنها به سمت ما بیایند. وه! که من میتوانم از کلام خداوند با زنان و مردانی سخن بگویم که میتواند باعث بیداری و آگاهی برای یک اقدام کوشا شود! فرصتی که به ما اعطا شده است، بسیار اندک است. مااز نقطه نظر تاریخی در مرزهای جهان ابدی ایستاده ایم. ما وقتی برای از دست دادن نداریم. هر لحظه، فرصتی طلایی و روی هم رفته بسیار ارزشمند است که صرفاً باید به خدمت فردی اختصاص یابد. چه کسانی با جدیت در جستجوی خداوند از قدرت و فیض او بهره میگیرند تا در عرصه بشارت، کارگران وفاودار او باشند؟

« در هر کلیسا استعدادهائی وجود دارند که برای بکارگیری در یک نوع کار خدمتی متناسب می باشند، و میتوانند با پرورش و توسعه تبدیل به کمک بزرگی در کار خدمت گردند. آنچه در حال حاضر برای بنای کلیساهای ما نیاز است، کار بجا و مطلوب نیروی انسانی خردمند کلیسا است تا بتوانند استعدادها را در کلیسا تشخیص و پرورش دهد، استعدادهایی که می توانند برای کاری بزرگ تربیت شوند » (اِلن جی وایت، شهادت هایی برای کلیسا، جلد ۹، صفحه ۱۱۶).

**سؤالاتی برای بحث**

`۱. منظور اصلی خانم اِلن جی وایت در اظهارات فوق چیست؟ چه تاثیری میتواند در شاهد بودن شخص شما و کار بشارتی کلیسای شما داشته باشد؟`

`۲. چگونه محبت واقعی همیشه آشکار میشود؟ اَشکال جعلی محبت که ربطی به محبت واقعی ندارند، چه هستند؟`

`۳. در کلاس، در مورد قربانی هایی که مردم برای خداوند میدهند، از جمله گذشتن از زندگی خودشان، صحبت کنید. از این داستانها چه چیزهایی می توانیم یاد بگیریم؟`

`۴. در مورد پاسخ خود به سوال پایانی درس یکشنبه، و آنچه که شما برای مسیح قربانی کردهاید، فکر کنید. در واقع، چه فداکاری کردهاید؟ چرا کردهاید؟ آیا ارزش آن را داشته است؟ چگونه میتوانید برای کسی که مسیحی نیست، توضیح دهید چه کاری شما انجام دادهاید، و چرا انجام دادهاید؟`