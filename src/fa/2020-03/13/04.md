---
title:  'پولس: عامل منتخب خدا'
date:  22/09/2020
---

هنگامیکه پولس مسیح را پذیرفت، کل زندگی او بطور بنیادین تغییر کرد. مسیح آینده کاملاً جدیدی را برای او رقم زد. او پولس را هدایت کرد تا زندگی راحت خود را رها کند و تجربیاتی را داشته باشد که حتی تصورش را هم نکرده بود. پولس رسول با هدایت روح القدس، کلام خدا را به هزاران نفر در سراسر دنیای مدیترانه اعلام کرد. وی به عنوان شاهد مسیح و با جلال نام او تاریخ مسیحیت و جهان را تغییر داد.

`اعمال باب ۹: ۳ تا ۶، ۱۰ تا ۲۰ را بخوانید. این آیات چگونه نشان میدهند که عیسی هدفی الهی را برای حیات پولس در نظر داشت؟`

مسیح اغلب نامحتمل ترین نامزدها را انتخاب میکرد تا شاهدان و سفیران باشند تا نام او را جلال دهند. به مرد دیوانه، زن سامری، روسپی، باجگیر، ماهیگیران جلیلی، و حالا یک شکنجه گر و جفا دهنده مسیحیان بیندیشید. همه اینها با فیض خداوند تغییر کردند و سپس فرستاده شدند تا داستان آنچه که مسیح در زندگیشان انجام داده بود را بازگو کنند. آنها هرگز از بازگو کردن داستان زندگیشان خسته نمی شدند. آنچه مسیح برای آنان انجام داده بود چنان شگفت انگیز بود که آنها مجبور بودند با دیگران درمیان بگذارند. آنان نمی توانستند سکوت کنند.

`اعمال باب ۲۸: ۲۸ تا ۳۱ و دوم تیموتائوس باب ۴: ۵ تا ۸ را با هم مقایسه کنید. در این آیات چه نشانه هایی داریم که نشان میدهند که پولس هرگز از وقف کامل زندگی خود به مسیح در رسالتماموریت صید جانها تخطی نکرد؟`

پولس در پایان زندگیش، هنگامیکه در روم در حبس خانگی بود، تایید میکند: «پس بدانید که این نجات الهی در اختیار غیر یهودیان گذاشته شده است و آنها آن را خواهند پذیرفت» (اعمال ۲۸: ۲۸). همچنین نوشته شده است که وی تمام افرادی که نزد او آمدند را پذیرفت و کلام خدا را برای آنان موعظه کرد (اعمال ۲۸: ۳۰، ۳۱). در پایان زندگیش، او از تیموتاتوس خواست تا کار بشارت را ادامه دهد، پولس میتواند در مورد خودش چنین گفته باشد،«من در این مسابقه نهایت کوشش خود را نموده ام و دوره خود را تمام نموده، ایمانم را حفظ کردهام» (دوم تیموتائوس ۴: ۷).

ممکن است فراخوان ما به اندازه پولس چشمگیر نباشد، اما خداوند از هریک از ما دعوت میکند تا با او در ماموریت او برای تغییر جهان شرکت کنیم. بدیهی است، پولس علیرغم همه سختی هایی که در طی سالها با آن روبرو بود (دوم قرنتیان ۱۱: ۲۵ تا ۳۰)، نسبت به دعوت پروردگار از او با ایمان وفادار ماند. داستان چگونگی آزار و جفای این جفاکار سابقِ پیروانِ مسیح به تاثیرگذارترین و پرثمرترین حامی و مدافع ایمان مسیحی مبدل شد (به استثناء مسیح) و همچنان شهادت قدرتمندی برای آنچه که پروردگار میتواند از طریق کسی که زندگی خود را وقف کار خداوند کرده، انجام دهد.

`خداوند شما را برای انجام چه کاری فراخوانده است؟ آیا شما به وظیفه خود عمل می کنید؟`