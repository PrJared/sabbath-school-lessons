---
title:  بیان حقیقت بطور محبت آمیز
date:  27/08/2020
---

عیسی مسیح «به خاطر محبت» از گفتن حقیقت اهمال نکرد، زیرا در اینصورت دیگر محبت نبود. محبت همیشه بهترین را برای دیگران میخواهد. هیچ تضادی بین محبت و حقیقت وجود ندارد. حقیقتی که با محبت و فروتنی بیان شود، بیانگر محبت است. مسیح فرمود،«من راه و راستی و حیات هستم؛ هیچکس جز به واسطه من، نزد پدر نمی آید» (یوحنا ۱۴: ۶). عیسی تنها راه نجات است (اعمال ۴: ۱۲). ما بوسیله فیض او نجات یافتیم تا بتوانیم حقیقت را بشناسیم و در او حیات نو یابیم و در او زندگی کنیم. حقیقت بدون محبت منجر به خدشه دار شدن رستگاری میشود، زیرا که حیات روحانی را از بین میبرد. بنابراین «محبت» بدون حقیقت باعث پیروی از عواطف و احساسات بدون معنا و مفهوم میشود و فرد را در دریای بی اعتمادی رها می کند. ثمره حقیقتِ بیان شده بوسیله محبت یک تجربه معتبر مسیحی است که یک هدف روشن، معنادار، و مشخص را ارائه میدهد.

`اول پطرس باب ۳: ۱۵؛ دوم تیموتائوس ۴: ۲؛ و تیطس ۳: ۴، ۵ را بخوانید. چه عباراتی در این آیات بیانگر هماهنگی بین بیان حقیقت کتاب مقدس و یک روح مهربان و فروتن است؟`

نویسندگان عهد جدید هرگز محبت را بر بیان حقیقت ارجح ندانستند. آنها با لطافت و به زیبایی محبت را با بیان حقیقت، فیض را با شریعت، و شفقت را با صداقت در هم آمیختند. پطرس به یاران ایماندارش توصیه می کند «همواره آماده باشید تا هرکس دلیل امیدی را که در شماست بپرسد، او را پاسخ گویید، اما با نرمی و با احترام» (اول پطرس ۳: ۱۵). به عبارت دیگر، شما باید بدانید که به چه چیزی اعتقاد دارید، چرا به آن اعتقاد دارید، و قادر باشید تا آنچه را که اعتقاد دارید، و دلیل آن را توضیح دهید. این بدان معنا نیست که شما همه پاسخها را بدانید و یا باید قادر باشید تا دیگران را به آنچه که معتقد هستید، متقاعد کنید. این بدان معناست که فقط با«نرمی و با احترام» بیان کنید، فقط همین، تا بتوانید با تواضع و مناعت طبع  درباره موضوعات مورد مناقشه، از ایمان خود دفاع کرده و آنرا توضیح دهید.

پولس رسول به همکار جوان خود توصیه میکند،«کلام را موعظه کنی و به گاه و به بیگاه آماده این کار باشی و با صبر بسیار و تعلیم دقیق، به اصلاح و توبیخ و تشویق بپردازی» (دوم تیموتاوس ۴: ۲). او به تیطس یادآوری می کند که این شفقت و محبت خداست که کسانی را که در او حیات تازه یافتند، نجات یابند (تیطس ۳: ۵).

ما نیز فراخوانده شده ایم تا حقیقت را با محبت، صبوری و فروتنی بیان کنیم. پروردگار ما از ما دعوت می کند تا با یک بینش مهربانانه و گیرا در رساندن پیام او در مورد روزهای آخر برای دنیائی که بدون مسیح در حال مرگ است، به او بپیوندیم.

`اگر شخصی از شما سؤال کند،«چرا شما مسیحی هستید؟» شما چه پاسخ خواهید داد، و چرا؟`