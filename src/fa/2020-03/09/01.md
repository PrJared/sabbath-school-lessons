---
title:  پرورش طرز برخوردی جاذب
date:  22/08/2020
---

### مطالعه این هفته
یوحنا ۴: ۲۷ تا ۳۰، ۳۹ تا ۴۲؛ متی ۱۵: ۲۱ تا ۲۸؛ دوم تسالونیکیان ۱: ۱ تا ۴؛ رومیان ۱۵: ۷؛ افسسیان ۴: ۳۲؛ اول پطرس ۳: ۱۵.

> <p>آیه حفظی</p>
> «بلکه در دل خویش مسیح را به عنوان خداوند مقدس شمارید و همواره آماده باشید تا هر کس دلیل امیدی را که در شماست بپرسد، او را پاسخ گویید، اما به نرمی و با احترام» (اول پطرس ۳: ۱۵).

هرچه بیشتر زندگی مسیح را مورد مطالعه قرار میدهیم، بیشتر در توانایی او در پذیرش و تایید مردم متحیر میشویم. با اینکه او رهبران مذهبی روزگار خود را به سختی سرزنش و ملامت میکرد، اما با خوشحالی پذیرای تمام کسانی بود که با گناه مبارزه می کردند و ناامیدانه در دام گناه گرفتار شده بودند. فیض او شامل حال آنان میشد. حتی رحمت و برکت او شامل بدترین گناهکاران هم میشد. عمق بخشش او بسیار عمیق تر از ژرفای گناه آنان بود. محبت او بیکران بود.

مسیح هرگز حتی کوچکترین رفتاری از غرور و برتری از خود نشان نداد. او در همه انسانها تصویر یکی را دید و آنهم تصویر خدایی بود که آنها را خلق کرده بود، انسانهایی که در اثر گناه سقوط کرده و حال او آمده بود تا آنان را نجات دهد. محبت او برای همه است و هیچکس از محبت او محروم نیست. هیچکس آنقدر غرق گناه نیست که فیض او نتواند شامل حالش نشود. او با تمام کسانیکه ارتباط داشت با احترام و شأنی که شایسته آنان بود، رفتار کرد. مسیح مردم را برای وارد شدن به پادشاهی آسمان ترغیب میکرد، زیرا که شایستگی های آنان را باور داشت.

حضور او زندگی آنان را تغییر داده بود زیر او عمیقاً دلسوز آنان بود. آنان برخاسته تا آن بشوند که مسیح باور داشت که می توانند باشند.

در درس این هفته، ما به بررسی عمیق طرز رفتار و برخورد مسیح با مردم خواهیم پرداخت و چگونگی بکارگیری این اصول در زندگی خودمان را بررسی خواهیم کرد.

درس این هفته را مطالعه کنید تا برای روز سبت در ۸ شهریور – ۲۹ آگوست آماده شوید.