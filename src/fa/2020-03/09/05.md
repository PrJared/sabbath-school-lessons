---
title:  اساس پذیرش
date:  26/08/2020
---

`رومیان باب ۱۵: ۷ و افسسیان باب ۴: ۳۲ را بخوانید. پایه و اساس همه روابط مقبول را چگونه توصیف می کنید؟ ماهیت و جوهره یک رفتار مقبول چیست؟`

در آیات فوق الذکر، پولس رسول اصولی را ارائه می کند که برای پذیرش و مقبولیت ما نسبت به همدیگر بنیادین هستند.

از آنجاییکه مسیح هر یک از ما را بخشیده و پذیرفته است، چطور ممکن است که ما از بخشش و پذیرفتن یکدیگر امتناع ورزیم؟ در حقیقت، دقیقاً به همین دلیل که عیسی مسیح ما را پذیرفته، ما هم باید یکدیگر را بپذیریم حتی با وجود کاستی ها و معایبی که داریم.

در این مورد خوب فکر کنید، این به چه مفهومی است. فکر کنید، درباره خودتان و در مورد برخی از کارهایی که انجام داده اید یا ممکن است در حال حاضر با آن دست و پنجه نرم می کنید، مسایلی که شاید فقط شما از آنها مطلع هستید، چیزهایی که اگر دیگران از آنها اطلاع داشتند، شما به هراس بیفتید.

با اینحال، این به چه معناست؟ شما بوسیله ایمان، در مسیح پذیرفته شدهاید، کسیکه همه چیز را میداند گرچه ممکن است دیگران از آن نا آگاه باشند. بله، او همه چیز را درباره شما میداند ولی با اینحال شما را می پذیرد، نه به خاطر خوبیهای شما یا اینکه سزاوار و شایسته هستید، بلکه به خاطر خودش.

پس، طرز برخورد شما در قبال دیگران چگونه باید باشد؟ در اینجا پیامی وجود دارد که درک آن برای برخی دشوار است. پذیرش واقعی دیگران بدان معناست که مردم را همانطور که هستند قبول کنیم، با وجود تمام خُلق و خوهای گناه آلوده آنها، زیرا آنان انسانهایی هستند که در شمائل خداوند افریده شدهاند. از آنجاییکه مسیح به خاطر ما مُرد «هنگامیکه هنوز ما گناهکار بودیم» و «ما را خدا آشتی داد» هنگامیکه هنوز ما دشمن او بودیم، پس ما میتوانیم دیگران را ببخشیم و آنان را بپذیریم (رومیان ۵: ۶ تا ۱۰).

اما هنگامیکه یک رابطه دوستانه و خیرخواهانه ایجاد شد، اغلب لازم است، تا فردِ مقابل، با محبت و مهربانی با حقایق کتاب مقدس آشنا شود. کوتاهی در انجام اینکار، چشم پوشی از محبت کردن است. ما به عنوان یک دوست باید به دوستانمان اهمیت بدهیم و حقایق حیات ابدی را با آنان در میان بگذاریم.

بینش مسیح این چنین نبود که بگوید، «هرکاری که میخواهی انجام ده و آن صحیح است. و من هنوز تو را می پذیرم». نگرش او این چنین بود، «مهم نیست که شما تا به حال چه کاری انجام دادهاید، من آماده هستم که شمارا ببخشم و شما را قادر سازم تا تغییر کنید». وقتی حقایق کتاب مقدس با فروتنی مسیح وار و رفتاری مهربانانه بیان شود، قلبها را بسوی خود جلب میکند و باعث متحول شدن زندگیها میشود.

`چگونه ممکن است یک فرد را بدون اینکه رفتار گناه آلوده او را قبول داشت، پذیرفت؟ چگونه میتوانیم فردی را بپذیریم، در حالیکه در عین حال، با گناه سازش و بر آن چشم پوشی نکرده ایم؟`