---
title:  اندیشه هایی فراتر
date:  28/08/2020
---

«در مسیح حساسیت یک شبان دلسوز، محبت یک پدر و مادر، و فیض بی همتای منجی مهربان وجود دارد. او برکاتش را با لحنی جذاب و گیرا بیان می کند. او فقط با اعلان آنها راضی نمیشود؛ بلکه او عطایا را با شیواترین روش بیان می کند تا در هر کس اشتیاق دریافت آنها را ایجاد کند. بنابراین، خادمین او باید گنجینه با شکوه و جلال عطایای توصیف ناپذیر او را معرفی کنند. محبت شگفت انگیز مسیح قلبهای سخت را نرم و تسلیم میسازد، در حالیکه تکرار اصول تعالیم کاری را از پیش نمی برد.«قوم مرا تسلی دهید، آنها را تسلی دهید!، ...... صهیون اعلام کن! فریاد بزن و ترسان نباش، به شهرهای یهودا بگو که خدای آنها می آید! خداوند قادر متعال میآید تا با قدرت حکومت کند، او با خودش قومی را که نجات داده است، خواهد آورد. او مثل یک شبان از گلّهٔ خود محافظت خواهد کرد. او برّهها را با هم جمع میکند و آنها را در آغوش خود به آغل میبَرد. و میشها را هم با ملایمت، هدایت میکند» (اشعیا ۴۰: ۱، ۹ تا ۱۱). اِلن جی وایت، آرزوی اعصار، صفحات ۸۲۶، ۸۲۷.

**سؤالاتی برای بحث**

`۱. متاسفانه، برخی با بیان و اشاره به خطایای دیگران، احساس بهتری درباره خود می کنند. چگونه میتوانید مطمئن باشید که در زمره این افراد نیستید؟`

`۲. این موضوع را در نظر بگیرید: دوستی، تازه از مراسم تشیع جنازه برگشته است و اظهار میدارد: «من بسیار خوشحالم که الان عمه ام در بهشت است و مرا را نظاره می کند. و من از این مطلب احساس خوبی دارم». براساس اصولی که در این هفته در این درس مطالعه کردیم، عکس العمل شما چگونه خواهد بود؟ یعنی، با اینکه وضعیت انسان بعد از مرگ مسئلهٔ مهمی است، چرا ممکن است زمان خوبی برای صحبت کردن با شخص در مورد موضع کتاب مقدس درباره این موضوع نباشد؟`

`۳. با توجه به وظیفه شاهد بودن ما، به بحث در مورد موضوع زیر بپردازید: کنکاش پلیدی در دیگران، منجر به شکل گرفتن پلیدی در تفحص کنندگان میشود. با تمرکز برروی خطایای دیگران، ما هم شبیه آنان میشویم. اما با دیدن چهره مسیح که از محبت و کمال ذات آنان صحبت می کند، ما متحول میشویم و به شکل مسیح در می آییم. با اندیشیدن به ایده والایی که او در اختیار ما گذاشته، ما به عالم پاک و مقدس ملکوت، حتی تا به حضور خداوند تعالی می یابیم. هنگامیکه ما برروی زمین ساکن هستیم، نوری که از ما ساطع میشود، برروی تمام کسانیکه با آنان در ارتباط هستیم، می تابد» (اِلن جی وایت، کارگران انجیل، صفحه ۴۷۹).`