---
title:  تعدیل رفتار
date:  24/08/2020
---

اغلب طرز برخورد ما با دیگران تعیین کننده توانایی ما در تاثیرگذاری بر آنان است. رفتار تند و خشن، منتقدانه، خصمانه باعث میشود تا مردم از شما دور شوند، و حتی اگر شما قادر باشید شاهد مسیح باشید، سخنان شما هرچند هم مُحق و صحیح باشد، به نظر میرسد زیاد از طرف آنان پذیرفته نمیشود.

در مقابل، رفتار مثبت و خوشبینانه و باور دیگران، باعث جلب آنان بسوی ما میشود. عیسی این اصل زیبا را اینطور بیان میکند، «دیگر شما را بنده نمی خوانم، زیرا بنده از کارهای اربابش آگاهی ندارد. بلکه شما را دوست خود می خوانم، زیرا هر آنچه از پدر شنیده ام، شما را از آن آگاه ساختهام» (یوحنا ۱۵: ۱۵). دوستان با وجود نقاط ضعف و خطا، همیشه پذیرای یکدیگر هستند و آزادانه و با اختیار در شادیها و غمهای یکدیگر سهیم میشوند.

`متی باب ۱۵: ۲۱ تا ۲۸ و مرقس ۱۴: ۶ تا ۹ را بخوانید. این آیات دو زن را در دو وضعیت بسیار متفاوت توصیف می کنند. به نظر می رسد، مسیح با یکی با تندی و با دیگری با ملایمت برخورد می کند. چه نشانه هایی در این آیات نشان میدهند که مسیح با فیض نجات بخش خود به آنان نزدیک میشود و اعتماد آنان را بدست می آورد؟`

زنی که در متی باب ۱۵ از آن صحبت شده، یک کنعانی است. ابتدا عیسی عمداً درخواست او را رد کرد، بنابراین همانطور که او اصرار میورزید، ایمان او هم رشد میکرد. تا سرانجام مسیح خواسته او را اعطا کرد و سپس سخنی شگفت انگیز را در مورد او بیان کرد که هرگز هیچ یک از رهبران مذهبی در یهودا تا آن زمان در مورد یک زن فقیر کنعانی نگفته بودند،«ای زن، ایمان تو عظیم است! » (متی ۱۵: ۲۸). او از آن زن کنعانی با یکی از بهترین صفات که هر معلم مذهبی میتوانست از او تمجید کند، تعریف و تمجید کرد. آیا شما میتوانید تصور کنید که به چه اندازه قلب او شاد شد و زندگیش تغییر کرد؟

زنی که پاهای مسیح را با عطر گرانبها تدهین می کند، یک یهودی است، زن مشهور بیمار، فردی که در زندگیش شکست خورده و دایماً در گناه بوده، اما او مورد آمرزش خداوند قرار میگیرد و متحول میشود و حیاتی نو را شروع می گند. وقتی دیگران از او انتقاد می کنند، عیسی از او تعریف و اعمال او تصدیق می کند، «آمین، به شما میگویم، در تمام جهان، هر جا انجیل موعظه شود، کار این زن نیز به یاد او بازگو خواهد شد» (مرقس ۱۴: ۹).

`با توجه به دو داستان فوق که مطالعه کردیم، چه چیزی برای داشتن یک رفتار مثبت و گیرا لازم است؟ چه نوع تعدیل رفتاری نیاز دارید تا در رفتار خود، نه فقط به عنوان شاهد، بلکه بطور کلی در زندگی ایجاد کنید؟`