---
title:  قابلیت پذیرفتن انجیل
date:  23/08/2020
---

`یوحنا باب ۴: ۲۷ تا ۳۰، و ۳۹ تا ۴۲ را بخوانید. چگونه تعامل مسیح با زن سامره ای این حقیقت را نشان می دهد که همه انسانها حتی در جاهایی که انتظار آنرا نداریم، آماده پذیرش انجیل هستند؟`

تنها جایی که حواریون فکر نمیکردند که در آنجا قلبهایی آماده پذیرش پیام انجیل باشد، سامره بود. سامریان با یهودیان بر سر تعالیم و اصول عبادی دائماً در مجادله و کشمش بودند. این دشمنی ها ده سال قدمت داشت. سامریان میخواستند تا در ساخت معبد در اورشلیم مشارکت داشته باشند ولی به دلیل تزویج با قبایل بت پرست اطرافشان و دیدگاه الحادی، این فرصت از آنها گرفته شده بود. در نتیجه، سامریان معبد خود را در کوه جرزیم بنا کردند. حواریون می توانستند بی درنگ از سامره صرفنظر کنند، زیرا برای اعلام انجیل زمینی بی حاصل بود.

مسیح چیزی را می دید که حواریون آنرا نمی دیدند، آنهم قلبهای آماده پذیرش انجیل بود. شرح حال یوحنا از حکایت زن کنار چاه با این سخنان آغاز میشود «او یهودیه را ترک کرد و دوباره به جلیل برگشت، ولی لازم بود از سامره عبور کند» (یوحنا ۴: ۳، ۴). مسیح «لازم بود» از طریق سامره عبور کند، زیرا روح القدس او را متقاعد میکرد که شاید در این مسیر که به دور از انتظارش است، قلبهایی آماده پذیرش انجیل وجود داشته باشد. وقتی چشمان ما توسط روح القدس مسح میشود، فرصتهایی را می بینند که دیگران فقط مشکلات آنرا می بینند. ما برای پادشاهی خداوند خرمن بزرگ روحهای آماده پذیرش او را می بینیم در حالیکه دیگران مزارعه بی محصول را می بینند.

`اعمال باب ۸: ۴، ۵، ۱۴ را بخوانید. نتیجه نهایی خدمت مسیح در سامره چه بود؟`

حواریون میتوانستند از سامره عبور کنند بدون اینکه فرصتی را برای سامریان فراهم کنند تا حقیقت کلام خدا را بشنوند. آنچه را که آنان نمی دیدند، مسیح میتوانست ببیند. او میدانست که روح القدس در قلب زن آمادگی پذیرش پیام انجیل را بوجود آورده است. تغییر چشمگیر آن زن بر تعداد زیادی از مردم آن شهر تاثیر گذاشت. اما ما همیشه فوراً نتایج تلاشهای بشارتی خود را نخواهیم دید، همانطور که بذرهای کلام خدا را در قلبها میکاریم، آنها روزی برای جلال خداوند محصول خواهند داد.

`ما هرگز تاثیر سخنان و اعمال خود، چه خوب یا بد، را بر دیگران نخواهیم دانست. از اینرو، چرا همیشه باید مراقب رفتار و کردارمان در حضور دیگران باشیم؟`