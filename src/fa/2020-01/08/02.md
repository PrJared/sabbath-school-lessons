---
title:  چهار جانور
date:  16/02/2020
---

`دانیال باب ۷ را بخوانید. ماهیت آنچه که دانیال در این اینجا نشان میدهد، چیست؟ و رویا درباره چیست؟`

هر حیوان که در رویای دانیال نشان داده شده مربوط به بخشی از مجسمه ای است که در رویا به نبوکدنصر نشان داده شده بود، اما اکنون جزئیات بیشتری دربارهٔ هر پادشاهی داده شده میشود. جالب این است که همه موجودات، نماد ملل بت پرست بوده، جملگی از جانوران ناپاک هستند. همچنین، دانیال همهٔ جانوران به جز حیوان چهارم را توصیف می کند که شبیه برخی از موجودات شناخته شده است. بنابراین، حیوانات سمبل های من در آوردی نیستند، از آنجائی که هر کدام از گونه ها، نمایانگر و یا اشاره کننده به برخی از جنبه های پادشاهی خود هستند.

شیر: شیر مناسب ترین نماد برای نشان دادن بابل است. شیرهای بالدار، دیوارهای کاخ و سایر آثار هنری بابل را مزین میکردند. سرانجام شیری که در رویای به تصویر کشیده شده بال هایش کنده میشود، و چنان ساخته شده تا شبیه یک مرد روی پاهایش بایستد، و قلب انسان به او داده میشود. این پردازش نمایانگر امپراتوری بابل تحت پادشاهان خود می باشد.

خرس: خرس نماد امپراتوری ماد – فارس بود. این واقعیت مطرح است که بلندتر بودن یک شانه خرس، نشانگر برتری فارس ها بر مادهاست. سه دنده بین دندانهای آن، سه پیروزی مهم و اصلی ماد – فارس بر این حکومت ها است: لیدیه، بابل، و مصر.

پلنگ: پلنگ چابک و تندرو نشان دهنده امپراتوری یونان بود که توسط اسکندر مقدونی تاسیس شد. چهار بال این جانور حتی نمایانگر چابکی بیشتر آن است. نمادی که مناسب برای نشان دادن اسکندر است که در مدت چند سال کلّ جهان شناخته شده را فتح و تحت سلطه خود در می آورد.

جانور هولناک و رعب انگیز: در حالی که تمام موجودات قبلی که ذکر شدن به حیوانات تشبیه شده اند، این یکی خودش است و شبیه هیچ جانور دیگری نیست. یعنی به این معنا که اولی ها، شبیه « شیر » و یا « خرس » تجسم شدهاند، اما این یکی به هیچ جانور دیگری تشبیه نشده است. این جانور چند شاخ، بسیار بی رحم تر و سرکش تر از قبلی ها به نظر می رسد. به همین ترتیب، این نمادی مناسب برای نشان دادن روم بت پرست است، که فتح می کند، حکومت می کند، و جهان را زیر پاهاش پایمال می کند.

`تمام تاریخ هزاران سال بشر، درست همانطور که پیش بینی شده بود، اتفاق افتاده است. چقدر شما می توانید از دانستن این مسئله که خداوند بالاتر از همهٔ این غوغاها و آشوب ها و حتی گاهی هرج و مرج مطلق، حاکم بر اوضاع جهان وهمه چیز است، تسلی یابید؟ این مطلب در مورد قابل اعتماد بودن کلام خدا، چه می آموزد؟`