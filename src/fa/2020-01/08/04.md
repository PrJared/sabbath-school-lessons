---
title:  دیوان عدالت بر پا شد
date:  18/02/2020
---

بعد از رویای چهار جانور و اقدامات شاخ کوچک، نبی، صحنه داوری را در آسمان می بیند (دانیال ۷: ۹، ۱۰، ۱۳، ۱۴). با تشکیل دیوان عدالت الهی، تخت های سلطنت بر مکانی مستقر میشود که « موجود ازلی » برتخت خود جلوس می کند. همانطور که صحنه داوری آسمانی نشان می دهد، هزاران هزار نفر موجود ازلی را خدمت می کردند، دیوان عدالت بر پا میشود و آنگاه دفترها برای داوری گشوده میشود.

نکته قابل توجه درباره داوری این است که بعد از یک دوره ۱۲۶۰ ساله از اقدامات شاخ کوچک (۵۳۸ – ۱۷۹۸ بعد از میلاد؛ به درس روز جمعه نگاه کنید)، اما قبل از تاسیس سلطنت نهایی خداوند اتفاق می افتد. در حقیقت، سه بار در نبوت به توالی زیر تکرار میشود:

- دوران شاخ کوچک (۵۳۸ – ۱۷۹۸)
- داوری آسمانی
- سلطنت ابدی خداوند

`دانیال باب ۷: ۱۳، ۱۴، ۲۱، ۲۲، ۲۶، ۲۷ را بخوانید. به چه طریقی داوری به نفع قوم خدا است؟`

عهد عتیق چندین عمل داوری از دوران خیمه و معبد را توصیف می کند، اما داوری که در اینجا ذکر شده متفاوت است. این یک داوری کیهانی که نه تنها شاخ کوچک بلکه برگزیدگان مقدس را نیز تحت تاثیر قرار می دهد، کسانی که در نهایت پادشاهی به آنان خواهد رسید.

دانیال باب ۷ داوری را توصیف نمی کند و یا جزییاتی درباره شروع و پایان آن ارائه نمی دهد. اما این دلالت بر این دارد که این قضاوت در پی حمله شاخ کوچک به خدا و قوم او انجام میشود. نکته اینجاست که این تاکید بر آغاز داوری در مقیاس کیهانی دارد. از دانیال باب ۸ و ۹ (به دروس هفته های بعد مراجعه کنید)، ما در مورد زمان آغاز داوری و واقعیت این داوری خواهیم آموخت که مرتبط با تطهیر  قدس آسمانی در روز رستاخیز است. درسی که ما خواهیم آموخت این است که به وضوح داوری قبل از بازگشت مسیح، و در آسمان برروی ما انجام خواهد شد، که به نفع مقدسین و قوم خداوند خواهد بود (دانیال ۷: ۲۲).

`چرا دانستن آنچه که عیسی برروی صلیب برای ما انجام داد، بسیار مهم است تا بتوانیم به اجرای روز داوری اطمینان داشته باشیم؟ بدون صلیب، ما چه امیدی می داشتیم، یا حتی می توانستیم داشته باشیم؟ (نگاه کنید به رومیان ۸: ۱).`