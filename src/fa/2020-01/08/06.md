---
title:  مقدسین خدای متعال
date:  20/02/2020
---

`براساس متون زیر چه اتفاقی برای امت خدا می افتد؟ دانیال باب ۷: ۱۸، ۲۱، ۲۲، ۲۵، ۲۷.`

« برگزیدگان مقدس » نام امت خدا می باشد. آنها توسط قدرتی که شاخ کوچک نمایانگر آن است مورد حمله قرار می گیرند. از آنجائی که آنها اصرار دارند تا در وفاوداری و ایمان به کلام خداوند باقی بمانند، در زمان حکومت پاپ مورد جفا قرار میگیرند. همچنین مسیحیان در زمان امپراتوری روم بت پرست تحت آزار و شکنجه قرار می گیرند، (جانور چهارم)، اما جفای ذکر شده در دانیال باب ۷: ۲۵، آزار و شکنجه مقدسین توسط شاخ کوچک است، که فقط پس از پایان مرحله روم بت پرست رخ می دهد.

بهر حال، قوم خدا برای همیشه توسط قدرت های دنیوی مورد ظلم و ستم قرار نخواهند گرفت. پادشاهی خدا جایگزین پادشاهی های دنیوی خواهد شد. جالب است که در رویای حقیقی به پسر انسان « اختیار و جلال و قدرت سلطنت داده شد » (دانیال ۷: ۱۴). اما در تفسیر که فرشته بیان میکند، این « مقدسین » هستند که پادشاهی را دریافت می کنند (دانیال ۷: ۱۸). در اینجا هیچ تضادی وجود ندارد. از آنجائی که پسر انسان با خدا و بشریت مرتبط می باشد، پیروزی او پیروزی کسانی است که نماینده و معرف آنان است.

وقتی کاهن اعظم سوال کرد که آیا مسیح پسر خدا است، مسیح به مزمور ۱۱۰: ۱ ودانیال ۷: ۱۳، ۱۴ ارجاع می دهد و میگوید « من هستم و تو پسر انسان خواهی دید که در دست راست خدای قادر نشسته و بر ابرهای آسمان می آید » (مرقس ۱۴: ۶۲). بنابراین، مسیح کسی است که نماینده ما در دیوان عدالت الهی است. او از قبل قدرتهای تاریکی و بدی را شکست داده و پیروزی خود را با کسانی که به حضور او آیند، تقسیم می کند. بنابراین دلیلی برای ترس وجود ندارد. همانطور که پولس رسول با صراحت میگوید: « با وجود همهٔ این چیزها، به وسیلهٔ او كه ما را دوست داشت، پیروزی ما كامل میشود. زیرا یقین دارم كه نه موت و نه حیات، نه فرشتگان و نه نیروها و قدرتهای فوق بشری، نه پیشامدهای امروز و نه وقایع فردا، نه قدرتهای آسمانی و نه بلندی و نه پستی و خلاصه هیچ چیز در تمام آفرینش نمیتواند ما را از محبتّی كه خدا در خداوند ما عیسی مسیح آشكار نموده، جدا سازد  »(رومیان ۸: ۳۷ تا ۳۹).

`نگاه کنید، چگونه هزاران سال قبل رویای دانیال، تاریخ را دقیقاً پیش از وقوع آن به تصویر کشیده است. چگونه این به ما کمک کند تا به همهٔ وعده های خدا برای آینده اعتماد کنیم؟`