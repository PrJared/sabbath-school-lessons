---
title:  اندیشه هایی فراتر
date:  21/02/2020
---

نگاهی گذرا به تاریخ نشان می دهد که پس از فروپاشی امپراتوری روم که در اثر حملات بربرها از شمال انجام شد، اسقف روم از پیروزی سه قبیله  بربرها استفاده کرد و برای خود بعنوان تنها قدرت روم، حکومتی را از ۵۳۸ بعد از میلاد تاسیس کرد. در این روند، او چندین سازمان و نهاد سیاسی روم را بکار گرفت، از اینرو حکومت تاسیس شده از درون قلمرو پاپ همراه با پشتوانه قدرت مذهبی و دنیوی بود تا اینکه در سال ۱۷۹۸ توسط ناپلئون سرنگون شد. این پایانی برای روم نبود، بلکه فقط به دوران جفا پایان داد. پاپ نه تنها ادعا کرد که وی نایب مسیح است، بلکه چندین اصول عقیدتی و عمل برخلاف کتاب مقدس را نیز معرفی کرد. برزخ، ریاضت، شنیدن اعتراف ، و تغییر فرمان روز سبت به روز یکشنبه در میان تغییرات بسیار دیگری از« زمانها و احکام » هستند که توسط پاپ معرفی شده اند.

« انسان با قوت خویش نمی تواند با اتهام های دشمن مقابله کند. با جامه های آلوده به گناه و اعتراف به گناهانِ خویش او در مقابل خدا می ایستد. ولی عیسی وکیل مدافع ما، دادخواست موثری را بخاطر همه کسانی که با توبه و ایمان جان خود را به او سپرده اند ایراد می کند. او علت ها و انگیزه ها را اقامه می کند و با استدلال های مقتدر صلیب، قدرت اتهام زننده را در هم می شکند. اطاعت کامل او به احکام خدا به او همه قدرت های زمین و آسمان را بخشیده است و او از پدر خویش رحمت و آشتی را برای انسان مقصر درخواست می کند. او به تهمت زننده امت خویش می گوید: ای شیطان خداوند تو را نهیب نماید! خداوند که اورشلیم را برگزیده است تو را نهیب نماید. آیا این نیم سوزی نیست که از میان آتش ربوده شده است؟ و او به کسانی که با ایمان به وی تکیه کنند ضمانت می دهد، لباس کثیف او را از تنش بیرون کنید. سپس به یهوشع گفت: ببین، گناهان تو را از تو دور کردم و حالا لباس نو به تنت می کنم (زکریا ٣ آیه ۴) » اِلن جی وایت، انبیا و پادشاهان، صفحات ۵۸۶، ۵۸۷.

**سؤالاتی برای بحث**

`۱. دوباره به تمام ویژگی های شاخ کوچک که از جانور چهارم بوجود می آید و همچنان بخشی از آن باقی می ماند، نگاه کنید. چه قدرتی به تنهایی از روم بت پرست قرنها پیش ظهور می کند که علاوه بر جفا رساندن به امت خدا تا به امروز همچنان قدرتش ادامه یافته است؟ چرا باید این علائم واضح، ما را از گمانه زنی ها دربارهٔ هویت آن برحذر دارد، از جمله این عقیده که شاخ کوچک به یک پادشاه یونانی بت پرست اطلاق میشود که یک قرن و نیم پیش از اولین ظهور مسیح از تاریخ حذف شده است؟  چگونه باید این علائم مشخص همچنین ما را از این عقیده که شاخ کوچک قدرتی است که در آینده ظهور خواهد کرد، برحذر دارد؟`