---
title:  از دریای خروشان تا ابرهای بهشت
date:  15/02/2020
---

### مطالعه این هفته
دانیال باب ۷؛ دوم تسالونیکیان ۲: ۱ تا ۱۲؛ رومیان ۸: ۱؛ مرقس ۱۳: ۲۶؛ لوقا ۹: ۲۶؛ لوقا ۱۲: ۸؛ اول تیموتائوس ۲: ۵.

> <p>آیه حفظی</p>
> « آنگاه پادشاهی و حکومت و حشمتِ ممالکی که زیر تمامی آسمان است به قوم مقدسینِ آن متعال داده خواهد شد؛ پادشاهی آنها پادشاهی جاودانه خواهد بود و همۀ حکومتها او را خدمت و اطاعت خواهند کرد » (دانیال ۷: ۲۷).

رویای دانیال باب ۷ موضوع مطالعه ما برای این هفته، مطابق با رویای دانیال در باب ۲ می باشد. اما دانیال باب ۷ آنچه که در دانیال باب ۲ نشان داده شده است را بطور گسترده به تصویر می کشد. اولاً، رویا در شب رخ می دهد و دریایی متلاطم همراه با چهار باد را به تصویر می کشد. تاریکی و آب، آفرینش را بوجود آوردند، اما در اینجا به نظر میرسد که خلقت به نوعی از بین میرود یا مورد حمله قرار گرفته است. دوماً، حیوانات در این رویا پلید و ترکیبی از گونه های مختلف هستند، که بیانگر نقض نظم و آرایش طبیعی خلقت است. سوم، حیوانات به عنوان صاحبان اقتدار و قدرت، مسلط بر مردم توصیف شدهاند؛ بنابراین، به نظر میرسد که اقتداری که خداوند در باغ عدن به آدم داده، توسط این قدرت ها به زور گرفته میشود. چهارم، با روی کار آمدن پسر انسان، اقتدار و حاکمیت دوباره به کسانی که که صاحبان برحق آن هستند، برگردانده میشود. آنچه که آدم در باغ عدن از دست داد، پسر انسان در داوری آسمانی دوباره به او برمی گرداند.

توضیحات بالا چشم انداز وسیعی از تصورات کتاب مقدسی را نشان میدهند که زمینه این رویای نمادین است. خوشبختانه، برخی از جزئیات مهم رویا بوسیله فرشته تفسیر میشود، بنابراین، ما می توانیم طرح اصلی این پیشگویی شگفت انگیز را درک کنیم.