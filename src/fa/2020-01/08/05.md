---
title:  آمدن پسر انسان
date:  19/02/2020
---

`دانیال باب ۷: ۱۳ را بخوانید. در اینجا، چه کسی پسر انسان است و چگونه شما او را شناختید؟ (نگاه کنید به مرقس ۱۳: ۲۶؛ متی ۸: ۲۰؛ متی ۹: ۶؛ لوقا ۹: ۲۶؛ لوقا ۱۲: ۸).`

با فرارسیدن داوری، مهمترین چهره وارد صحنه میشود: پسر انسان. او کیست؟ اولاً، پسر انسان به عنوان یک شخصیت آسمانی ظاهر میشود. اما همانطور که این عنوان بر او دلالت می کند، او همچنین صفات انسانی را بروز می دهد. به عبارت دیگر، او فردی الهی، انسانی است که می تواند در داوری نقش مهمی را داشته باشد. دوم، پسر انسان که برروی ابرهای آسمانی می آید، تصویری عادی از آمدن ثانی او در عهد جدید است. بهرحال، در دانیال باب ۷: ۱۳ بطور خاص، آمدن پسر انسان را به عنوان آمدن از آسمان شرح نمی دهد، بلکه به عنوان حرکت از یک مکان به مکان دیگر در آسمان به منظور حضور در پیشگاه موجود ازلی به تصویر می کشد. سوم، شرح آمدن پسر انسان برروی ابرها از آسمان اشاره به ظهور خداوند دارد. اما این تصور همچنین یادآور کاهن اعظم، کسی است که با بخور خوشبو برای انجام تطهیر معبد مقدس در روز کفاره وارد خیمه میشد.

پسر انسان همچنین شخصیتی همایونی است. « به او اختیار و جلال و قدرت سلطنت داده شد تا همهٔ اقوام از هر زبان و نژاد او را خدمت نمایند. قدرت او ابدی و سلطنتش بی زوال است »(دانیال ۷: ۱۴). فعل « خدمت » همچنین می تواند به عنوان « عبادت »  ترجمه شود. این ۹ بار در باب های ۱ تا ۷( دانیال ۳: ۱۲، ۱۴، ۱۷، ۱۸، ۲۸؛ دانیال ۶: ۱۶، ۲۰؛ دانیال ۷: ۱۴، ۲۷) مطرح میشود و ایدهٔ بیعت با الوهیت را متبادر می سازد. بنابراین، نتیجه تلاش سیستم مذهبی شاخ کوچک برای تغییر احکام خدا و از میان برداشتن عبادت خدا را نشان می دهد. داوری که در اینجا به تصویر کشیده شده، نشان می دهد که سرانجام عبادت واقعی جایگزین خواهد شد. سیستم پرستش تعیین شده توسط پاپ، در کنار عوامل دیگر، انسان گناهکار را به عنوان واسطهٔ بین خدا و بشریت قرار می دهد. دانیال نشان می دهد که پسر انسان تنها واسطه ای که قادر به نمایندگی از بشریت در حضور خداوند است. « زیرا یک خدا وجود دارد و یک واسطه بین خدا و انسان، یعنی شخص عیسی مسیح » (اول تیموتاوس ۲: ۵).

`ازهمه آنچه که ما در کتاب مقدس در مورد زندگی و شخصیت مسیح خواندهایم، چرا اینقدر تسلی بخش است که بدانیم او در کانون داوری که در اینجا به تصویر کشیده شده است؟`