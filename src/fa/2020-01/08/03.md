---
title:  شاخ کوچک
date:  17/02/2020
---

`دانیال باب ۷: ۷، ۸، ۱۹ تا ۲۵ را بخوانید. چه کسی قدرت شاخ کوچک است که مستقیم از میان جانور چهارم ظهور می کند، و در عین حال به عنوان بخشی از جانوار چهارم باقی می ماند؟`

در درس روز گذشته فهمیدیم که حیوان وحشی با ده شاخ ، در نهایت ظلم و جور بر جهان حکومت می کند، که معرف روم بت پرست است. حال باید به شاخ کوچک و قدرتی که او معرف آن است، توجه کنیم. همانطور که در رویا به تصویر کشیده شده، حیوان چهارم ده شاخ دارد که سه شاخ از آنها بیرون آورده میشود تا راهی برای ظهور شاخ کوچک باز شود. این شاخ چشمانی چون چشم انسان دارد و « سخنان تکبر آمیزی » از دهانش بیرون می آید (دانیال ۷: ۸). واضح است که شاخ کوچک از جانوری هولناک و وحشی که نماد روم است، پدید می آید. به نوعی، شاخ برخی از ویژگی های روم بت پرست را بسط و ادامه می دهد. این فقط، مرحله بعدی همان قدرت است.

دانیال در رویا می بیند که، این شاخ با مقدسین می جنگد. فرشته برای او شرح می دهد که این شاخ سلطنتی است که سه اقدام غیر قانونی انجام خواهد داد: ۱. او سخنان تکبر آمیزی بر ضد خداوند میگوید، ۲. برگزیدگان مقدس خدا را آزار و اذیت می کند، ۳. و قصد دارد تمام احکام و زمانها را تغییر دهد. و در نتیجه مقدسین به دست او خواهند افتاد. بعد، فرشته چارچوب زمانی را برای دوران فعالیت شاخ کوچک می دهد: یک زمان و زمانی و نصف زمان. دراین نمونه از زبان نبوی، لغت زمان به معنای « سال » است، و بنابراین، بیان زمانها به معنای سالها، یکی از اشکال دوگانه: « دو نوع سال » است. از این رو، این دوره ای از سه سال و نیم نبوی که طبق اصل سال – روز، دوره ای معادل با ۱٫۲۶۰ سال را نشان می دهد. در این مدت شاخ کوچک به خدا تعرض خواهد کرد، مقدسین راجفاخواهد داد و سعی خواهد کرد که احکام و قانون خدا را تغییر دهد.

`دوم تسالونیکان باب ۲: ۱ تا ۱۲ را بخوانید. چه شباهت هایی بین انسان بی شریعت و شاخ کوچک وجود دارد؟ ما معتقدیم که این در مورد چه قدرتی صحبت می کند، چرا؟ تنها قدرتی که از روم بت پرست بوجود می آید، اما بخشی از روم باقی می ماند، قدرتی است که از زمان روم بت پرست تا پایان جهان ادامه می یابد، آیا این به این معناست، هنوز تا امروز هم ادامه دارد؟`