---
title:  حضور فراگیر خداوند
date:  12/01/2020
---

`دانیال باب ۲: ۱ تا ۱۶ را بخوانید. عبرانیان با چه بحرانهایی مواجه شدند بخاطر رویایی که خداوند به پادشاه داد؟`

رویاها در دنیای باستان بسیار جدی در نظر گرفته می شدند. هنگامی که یک رویا به نظر بدشگون می رسید، اغلب نشان می داد که یک فاجعه در حال وقوع است. بنابراین، قابل درک است که چرا نبوکدنصر در مورد رویایش مضطرب می شود. چیزها حتی بیشتر شوم به نظر رسید هنگامی که او رویا را به خاطر نیاورد. حکیمان بابلی معتقد بودند که خدایان می توانند تفسیر رویاها را بیان کنند، اما در مورد این رویا در کتاب دانیال، هیچ کاری نیست که تعبیرکنندگان خواب بتوانند انجام دهند، زیرا پادشاه رویا را فراموش کرده است. اگر محتوای رویا برای آنها بیان میشد، آنها می توانستند تفسیری را برای خرسند کردن پادشاه ارائه دهند. اما در این موقعیت استثنایی که تعبیرکنندگان خواب نمی توانند به پادشاه بگویند که رویا در مورد چیست، مجبورند به این مسئله اعتراف کنند که « چیزی را که پادشاه خواسته، به قدری دشوار است که هیچکس نمی تواند آن را انجام دهد، مگر خدایانی که برروی زمین زندگی نمی کنند » (دانیال ۲: ۱۱).

با از بین رفتن امیدها پادشاه فرمان می دهد که تمام حکیمان بابل را هلاک کنند. چنین قساوت و بیرحمی در جهان باستان بی سابقه بود. منابع تاریخی ادعا می کنند که به دلیل توطئه ای، داریوش اول، تمام مجرمین را اعدام کرد، و خشایارشا مهندسانی را که پل فرو ریخته ای را ساخته بودند به مرگ محکوم کرد. هنگامی که نبوکدنصر فرمان خود را صادر می کند، دانیال و همراهانش تازه دوران آموزش خود را به پایان رسانده بودند و در هیئت کارشناسان پادشاه پذیرفته شده بودند. به همین دلیل، حکم مرگ صادر شده توسط پادشاه شامل حال آنان نیز میشد. در حقیقت، زبان اصلی نشان می دهد که حکم اعدام بلافاصله شروع به اجرا میشود و دانیال و یارانش نفرات بعدی خواهند بود که اعدام خواهند شد. اما دانیال، با « حکمت و بصیرت » (دانیال ۲: ۱۴)، نزد اریوک، مردی که مسئول اجرای فرمان اعدام بود رفت. سرانجام دانیال به منظور حل راز و رمز رویا از خود شخص پادشاه درخواست زمان کرد. جالب توجه است، با اینکه پادشاه تعبیر کنندگان خواب را متهم کرد که تلاش دارند برای خود « وقت » بخرند، او فوراً درخواست « زمان » دانیال برای دادن « وقت » به او را قبول کرد. دانیال قطعاً با تعبیر کنندگان خواب در مورد اینکه هیچ بشری نمی تواند رمز و راز چنین رویایی را تعبیر کند، موافق بود اما همچنین نبی می داند که چه کسی می تواند مفهوم و تفسیر رویا را بر ملا کند.

`دانشمندان الهیات دربارهٔ « حضور خداوند در مخلوق » می گویند، که با وجود این که بشر از آفریده های دیگر متمایز و برتر ات، به همین خاطر خدا همچنان می تواند به او نزدیک نزدیک باشد. این واقعیت که او به نبوکدنصر پادشاه این رویا رامی دهد، چه چیزی را فقط  درباره اینکه چگونه خدا می تواند در ما باشد، به ما یاد میدهد؟ (نگاه کنید به اعمال ۱۷: ۲۸).`