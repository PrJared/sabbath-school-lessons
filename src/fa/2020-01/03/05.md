---
title:  بخش دوم تمثال
date:  15/01/2020
---

`دوباره خواب و تعبیر آن را (دانیال ۲: ۳۱ تا ۴۹) بخوانید. این چه چیزی را به ما دربارهٔ پیش بینی خداوند از تاریخ جهان، می آموزد؟`

نبوت بیان شده از طریق رویای نبوکدنصر، یک طرح کلی نبوی را به عنوان معیاری برای رسیدن به نبوتهای دقیق تر دانیال در باب های ۷، ۸ و ۱۱ ارائه می دهد. همچنین دانیال باب ۲ نبوت مشروط نیست. این پیشگویی زمان آخر است: یک پیش بینی دقیق از آنچه که خدا از قبل در نظر گرفته است و در واقع در آینده به وقوع خواهد پیوست.

۱. سر طلایی، نماد بابل است (۶۲۶ – ۵۳۹ ق.م.). در واقع، هیچ فلزی بهتر از طلا نمی تواند قدرت و ثروت امپراتوری بابل را نشان دهد. کتاب مقدس آن را « شهر طلایی » (اشعیا ۱۴: ۴) می نامد، و « یک جام زرین » ( ارمیا ۵۱: ۷؛ را با مکاشفه ۱۸: ۱۶ مقایسه کنید). هرودوت مورخ باستان گزارش می دهد که فراوانی طلا، زینت بخش شهر بود.
۲. سینه و بازوهایش از جنس نقره، سمبل ماد – فارس بود (۵۳۹ – ۳۳۱ ق. م.)  همانطور که نقره کمتر از طلا ارزش دارد، امپراتوری ماد – فارس هم هرگز شکوه و عظمت امپراتوری بابل را بدست نیاورد. علاوه براین، نقره همچنین یک نماد مناسب برای پارسیان بود چراکه در سیستم مالیاتی خود از فلز نقره استفاده میکردند.
۳. شکم و ران ها از فلز برنز، سمبل یونان بود (۳۳۱ – ۱۶۸ ق. م.). حزقیال ۲۷: ۱۳ یونانی ها را به عنوان معامله گران ظروف برنزی معرفی میکند. سربازان یونانی بخاطر زره های برنزیشان مورد توجه بودند. کلاه، سپر، ارابه های جنگی آنها همه از جنس برنج ساخته شده بود. هرودوت به ما میگوید که سامتیکوس اول از مصر در تهاجم دزدان دریایی یونانی شاهد تحقق این پیشگویی بود که مردان برنزی از دریا می آِیند.
۴. پاهای آهنین به درستی نمایانگر روم است(۱۶۸ ق.م.- ۴۷۶ ب.م.). همانطور که دانیال شرح می دهد، آهن نشان دهندهٔ قدرت خرد کنندگی امپراتوری روم بود، که طولانی تر از هر پادشاهی قبلی حکومت کرد. آهن یک فلز عالی بود که سمبل و نماد این امپراطوری باشد.
۵. پاها بخشی از آهن و بخشی از خاک رس، نماد کشورهای اروپایی منقسم شده هستند. مخلوط آهن و خاک رس تصویری مناسب از آنچه بعد از فروپاشی امپراتوری روم اتفاق افتاده میباشد. اگرچه تلاشهای بسیاری برای یکپارچگی کشورهای اروپایی صورت گرفته است، اعم از ازدواج بین خانواده های سلطنتی ولی تا زمان حاضر در اتحادیه اروپا، اختلاف و جدایی وجود داشته است و طبق این نبوت تا زمانی که پادشاهی ابدی خداوند برقرار شود، این اختلاف و جدایی باقی خواهد ماند.