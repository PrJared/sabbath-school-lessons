---
title:  از اسرار تا مکاشفه
date:  11/01/2020
---

### مطالعه این هفته
دانیال ۲: ۱ تا ۱۶؛ اعمال ۱۷: ۲۸؛ دانیال ۲: ۱۷ تا ۴۹؛ مزامیر ۱۳۸؛ یوحنا ۱۵: ۵؛ تثنیه ۳۲: ۴؛ اول پطرس ۲: ۴.

> <p>آیه حفظی</p>
> « دانیال گفت: متبارک باد نام خدا تا ابدالآباد، زیرا حکمت و توانایی از آن اوست » (دانیال ۲: ۲۰).

در آبهای اطراف گرینلند توده های یخ شناور در اندازه های مختلف وجود دارند. گاهی اوقات توده های کوچک یخ در یک جهت حرکت می کنند در حالی که تکه های عظیمی از آنها در جهت دیگر در جریان هستند. آنچه اتفاق می افتد این است که باد های سطحی تکه یخ هایی را که کوچکتر هستند هدایت می کنند، در حالی که توده های عظیم یخ در اثر جریان های عمیق اقیانوس جابجا میشوند. هنگامی که ما ظهور و سقوط کشورها را در طول تاریخ ملاحظه می کنیم، آنها مشابه بررسی بادهای سطحی و جریان آب های اقیانوس هستند. بادها معرف تمامی چیزهایی هستند که تغییر پذیر بوده و غیر قابل پیش بینی هستند،  درست همچون اراده انسان هستند. اما حرکت همزمان این بادهای تند و شدید، ناگهان به نیروی دیگری تبدیل میشوند که حتی قوی تر و بسیار شبیه جریان های اقیانوس هستند. این اقدام برحق خداوند و اهداف حکیمانه و مقتدرانه اوست. همانطور که الن جی وایت گفت: « مانند ستارگان که در مداری تعین شده که بسیار بزرگ است در حرکت هستند، اهداف خداوند نه شتابند و نه در تأخیر » – آرزوی اعصار، صفحه ۳۲. گرچه ظهور و سقوط ملتها، ایدئولوژی ها و احزاب سیاسی به نظر میرسد که تنها با صلاحدید انسانی اتفاق می افتند، اما دانیال باب ۲ نشان می دهد که در واقع این خدای آسمان است که تاریخ انسانی را به پایان رسمی خود هدایت می کند.