---
title:  دعا
date:  13/01/2020
---

دانیال بلافاصله سه نفر از دوستانش را برای جلسه دعا خبر می کند، برای آنان توضیح می دهد که اگر خدا رویای پادشاه را تعبیر و برملا نکند، آنها اعدام خواهند شد. هر زمان که ما با یک مشکل بزرگ مواجه هستیم، باید همچنین بدانیم که خداوند ما به اندازه کافی بزرگ و قادر است که حتی چالشها و مشکلات غیر قابل حل را حل کند.

`دانیال باب ۲: ۱۷ تا ۲۳ را بخوانید. دو نوع دعایی که در اینجا دعا وجود دارند چه هستند؟`

دو نوع دعا در این باب ذکر شده اند. اولین دعا، دعایی است که دانیال از خداوند می خواهد که مفهوم رویا و تفسیرش را روشن سازد (دانیال ۲: ۱۷ تا ۱۹). کلمات این دعا داده نشده است، اما به ما گفته میشود که دانیال و دوستانش « دربارۀ این راز از خدای آسمانها طلب رحمت می کنند، مبادا دانیال و دوستانش نیز با دیگر حکیمان بابِل هلاک شوند » (دانیال ۲: ۱۸). همانطور که آنها دعا می کنند، خدا به درخواست آنها پاسخ می دهد و مفهوم و تفسیر رویای پادشاه را برملا می سازد. ما می توانیم اطمینان خاطر داشته باشیم که هر زمان در پی « مطالبه رحمت های خدای آسمانها » باشیم، دعاهای ما از طرف او شنیده خواهد شد، حتی اگر در حد شیوهٔ دراماتیکی مانند آنچه که در اینجا دیدیم نباشد، با اینحال خدای دانیال، خدای ما نیز است.

در پاسخ، خداوند درخواست های آنان را اجابت می کند، دانیال و دوستانش با دعای شکرگزاری و ستایش در ایمان شکوفا می شوند. آنها خدا را برای سرچشمه خرد و حکمت بودن و کنترل تاریخ طبیعی و سیاسی جهان ستایش می کنند. در اینجا یک درس مهم وجود دارد که می توانیم یاد بگیریم. همانطور که ما برای خیلی چیزها دعا و درخواست میکنیم، چند وقت یکبار خدا را برای جواب دادن به دعاهایمان، ستایش و از او سپاسگزاری میکنیم؟ تجربه مسیح با ده جذامی، تصویری مناسب از ناشکری و ناسپاسی انسان را به ما نشان می دهد. از ده نفر شفا یافته تنها یک نفر برگشت « تا خدا را سپاس گوید » (لوقا ۱۷: ۱۸). واکنش دانیال نه تنها به ما اهمیت شکرگزاری و پرستش را یادآوری می کند، بلکه همچنین، برای ما ذات خداوندی را که به درگاه او دعا میکنیم را آشکار می سازد. هنگامی که ما به درگاه او دعا میکنیم، می توانیم به او اعتماد کنیم که او آنچه را که به نفع و خیریت ماست برای ما انجام خواهد داد و بدین ترتیب ما باید همیشه او را ستایش و از او تقدیر به عمل آوریم.

`مزمور ۱۳۸ را بخوانید. چه چیزی را می توانید از این دعای شکرگزاری درک کنید که می تواند به شما کمک کند تا یاد بگیرید که بدون توجه به شرایط خودتان، خداوند را شکر کنید و از او سپاسگزار باشید؟`