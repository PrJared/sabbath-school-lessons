---
title:  اندیشه هایی فراتر
date:  24/01/2020
---

« آنچه را که میشود از تجربه این جوانان عبری در ایمانشان برروی دشت دورا آموخت، درسهای مهمی هستند. در روزگار ما، گرچه بسیاری از خادمین خداوند از گناه بری هستند، ولی مجبور به تحمل رنج و تحقیر و سؤاستفاده از طرف کسانی  هستند که از شیطان الهام گرفته، و از رشک و تعصب مذهبی پر می باشند. به خصوص مورد قهر و غضب انسان بر علیه کسانی که روز سبت، فرمان چهارم را مقدس می دارند، قرار می گیرند؛ و سرانجام حکمی جهانی این افراد مستحق مرگ را محکوم اعلام خواهد کرد.

« دوران اندوه و پریشانی نزد قوم خداوند، فراخوانی برای ایمانی بدون شک و تردید خواهد بود. فرزندان او باید آشکار کنند که او تنها کسی است که آنها می پرستند، و هیچگونه توجهی حتی علاقه به حیات آنان نمی تواند آنها را به دادن کوچکترین امتیازی به عبادت دروغین وادارد. در قلب ایماندار، احکام گناه آلود، در مجاورت کلام ابدی خداوند ذوب میشوند. حقیقت پیروی خواهد شد، اگرچه که عواقب آن حبس، تبعید یا مرگ باشد » (اِلن جی وایت، انبیا و پادشاهان، صفحات ۵۱۲، ۵۱۳).

**سؤالاتی برای بحث**

`۱. اول پطرس باب ۱: ۳ تا ۹ را بخوانید. چرا خدا برخی را از رنج و درد نجات می دهد و برخی را نه؟ یا جواب به سؤالاتی شبیه این، مسئله ای است که ما در حال حاضر بدست نخواهیم آورد؟ در مواردی که نجات بطور معجزه آسا اتفاق نمی افتد، چرا علیرغم ناامیدی ها لازم است تا به رحمت و خیرخواهی خداوند اعتماد کنیم؟`

`۲. اگر این رویداد با مرگ مردان یهودی در کوره آتش به پایان می رسید، چه درسهایی را می توانستم از آن استحصال کنیم؟`

`۳. با توجه به درک ما از وقایع ایام آخر، نشانه های ظاهری که نشان خواهند داد که ما چه کسی را عبادت کنیم چه خواهند بود؟ حال این مطلب درباره این که چقدر سبت در واقع مهم است چه می گوید؟`

`۴. لوقا باب ۱۶ : ۱۰ را بخوانید. چگونه کلمات مسیح به ما در درک مفهوم واقعی زندگی با ایمان کمک می کند؟`

`۵. دانیال باب ۳: ۱۵ را بخوانید، هنگامی که نبوکدنصر میگوید، «  کدام خداست که بتواند شما را از دست من برهاند؟ » چگونه می توانید به این سؤال او پاسخ دهید؟`