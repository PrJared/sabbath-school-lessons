---
title:  از کوره آتش تا رفتن به کاخ
date:  18/01/2020
---

### مطالعه این هفته
دانیال باب ۳؛ مکاشفه باب ۱۳: ۱۱ تا ۱۸؛ خروج باب ۲۰: ۳ تا ۶؛ تثنیه باب ۶: ۴؛ اول قرنتیان باب ۱۵: ۱۲ تا ۲۶؛ عبرانیان باب ۱۱.

> <p>آیه حفظی</p>
> « امّا خدایی که ما او را پرستش میکنیم، قادر است که ما را از کورهٔ آتش و از دست تو نجات دهد که نجات هم خواهد داد » (دانیال ۳: ۱۷).

« بدین ترتیب، این جوانان که آکنده از روح القدس شده بودند، ایمان خود را به همهٔ قوم ها اعلام کردند، مبنی بر اینکه، کسی را که آنان می پرستند تنها خدای زنده و راستین است. این جلوه و بروز ایمان، شیواترین شیوه از معرفی اصول اعتقادی آنان بود. خادمان خداوند بخاطر این که بت پرستان را با قدرت و عظمت خدای زنده تحت تاثیر قرار دهند، بایستی حرمت خویش را به خداوند آشکار سازند. آنها باید آشکار می کردند که او تنها هدف و مقصود عبادت آنهاست ، و اینکه هیچ ملاحظه ای نباید صورت پذیرد، نه حتی برای حفظ جان ، نباید بتواند آنها را اغوا و وادار به بت پرستی کرده و یا حد اقل رجحانی  به بت پرستی بدهد.

اینها، درس هایی هدایت کننده و حیاتی برای بردباری ما با آنچه که در این روزهای آخر تجربه میکنیم، هستند » (اِلن جی وایت، در جایگاهای آسمانی، صفحه ۱۴۹). در حالی که به علت مسئله عبادت تهدید مرگ وجود دارد، ممکن است از نظر برخی، آنچه کتاب مقدس دربارهٔ پایان زمان آشکار کرده، چیزی غیر علمی و خرافاتی باشد، هنگامی که جهان به شدت « پیشرفته است »، اما چیزی شبیه به آن اتفاقات و حوادث در مقیاس جهانی اتفاق خواهد افتاد. بنابراین از مطالعه این داستان، ما متوجه موضوعاتی می شویم که براساس کتاب مقدس، ایمانداران با آن مواجه خواهند شد.