---
title:  راز چنین ایمانی
date:  23/01/2020
---

همانطور که تجربه شدرک، میشک و عبدنغو را منعکس میکنیم، ما ممکن است از خودمان بپرسیم: راز این ایمان بسیار قوی چیست؟ چگونه آنها می توانستند ترجیح بدهند که زنده زنده بسوزند به جای اینکه مجسمه را بپرستند؟ دربارهٔ همه راههای عقلانی فکر کنید که آنها می توانستند، در تسلیم و اطاعت از دستورات پادشاه بکار گیرند. با اینکه علیرغم واقعیت، آنها می توانستند جان خود را از دست بدهند، همانطور که بسیاری دیگر از دست دادند، با اینحال آنان محکم و استوار پایداری کردند.

`عبرانیان باب ۱۱ را بخوانید. این باب  درباره ایمان چه چیزی به ما می آموزد؟`

به منظور رشد این چنین ایمانی، نیاز داریم که بدانیم ایمان چیست. برخی از مردم درک کیفی  کمی از ایمان دارند؛ آنها ایمان خود را با جوابهایی می سنجند که از خدا دریافت می کنند. آنها به مرکز خرید می روند و برای پیدا کردن جای پارک دعا می کنند. اگر آنها در زمان ورودشان، جای پارک بیابند آنها نتیجه میگیرد که ایمان قوی دارند. اگر تمام محل پارک ماشین اشغال باشد، ممکن است که آنها فکر کنند که ایمانشان به اندازه کافی برای اینکه خداوند دعای آنان را گوش بدهد و پاسخ دهد، قوی نیست. این ادراک از ایمان بسیار خطرناک است زیرا که تلاش می کند تا خدا را تحریف کند و بر اقتدار و حکمت خداوند تامل و حساب نمی کند.

در واقع ایمان حقیقی، همانطور که دانیال و دوستانش نشان دادند، از روی چگونگی ارتباط ما با خدا و در نتیجه اعتماد مطلق ما به خداوند سنجیده میشود. ایمان معتبر و صحیح، در پی به زانو در آوردن خواست خداوند برای مطابقت با خواست خود نیست، بلکه به جای آن خواستۀ ما باید تسلیم اراده و خواست او بشود. همانطور که دیدیم این سه مرد یهودی دقیقاً نمی دانند که خداوند چه چیزی برای آنان در نظر دارد، وقتی که تصمیم میگیرند تا با پادشاه مبارزه کنند و در ایمانشان به خداوند پایدار بمانند. آنها تصمیم میگیرند علیرغم عواقبی که در انتظارشان است، کار درست را انجام دهند. این چیزی است که واقعاً یک ایمان کامل و رشد یافته را توصیف می کند، ما ایمان حقیقی را زمانی بروز می دهیم که به درگاه خدا برای آنچه که می طلبیم دعا میکنیم،  اما باید به او برای آنچه که برای ما بهتر می داند اعتماد کنیم حتی اگر در همان زمان درک نکنیم که چه اتفاقی در حال افتادن است و یا به چه علت.

`برای ممارست روزانه در ایمان چه شیوه هایی را می توانیم بکار گیریم حتی در« چیزهای کوچک » که میتوانند به رشد ایمان ما کمک کنند و ما را برای چالش های بزرگتر آماده کنند؟ چرا، به طرق مختلف، امتحانات الهی برروی « چیزهای کوچک » مهمترین هستند؟`