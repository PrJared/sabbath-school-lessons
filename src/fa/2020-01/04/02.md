---
title:  تمثال طلایی
date:  19/01/2020
---

`دانیال باب ۳: ۱ تا ۷ را بخوانید. چه چیزی مشوق احتمالی پادشاه برای ساختن این مجسمه بود؟`

مدت زمانی بین دیدن رویا و ساختن مجسمه سپری شد. با وجود این به نظر میرسد که پادشاه دیگر نمی تواند رویا و این واقعیت را فراموش کند که حکومت بابلِ محکوم است جای خود را به قدرتهای دیگری بدهد. پادشاه راضی نیست که سر مجسمه فقط از طلا باشد، بلکه می خواهد پادشاهیش توسط یک مجسمه کامل از طلا به منظور رساندن این پیام به افرادش که پادشاهی او در طول تاریخ پایدار خواهد ماند، نشان داده شود.

این طرز برخورد متکبرانه، به سازندگان برج بابل یادآوری می کند که با غرور و تکبر خود تلاش میکردند تا خدا را به چالش بکشند. در اینجا غرور و گستاخی نبوکدنصر کمتر از آنان نیست. او به عنوان حاکم برای ساختن بابل کارهای بسیاری را انجام داده بود و حالا نمی تواند با این نظریه که پادشاهی او در نهایت به پایان خواهد رسید زندگی کند. بنابراین در تلاش برای تعالی و تمجید خود ، او تمثال را برای برافرازی قدرتش و در نتیجه ارزیابی وفاداری کسانی که زیر سلطه اش بودند، ساخت. اگرچه ممکن است روشن و مشخص نباشد که تمثال به منظور نشان دادن پادشاهی و یا خدایی او ساخته شده بود، ما باید در نظر داشته باشیم که در دوران باستان خطوطی که سیاست را از دین جدا می کردند اغلب مبهم بودند، اگر احتمالا آنها وجود داشتند.

ما باید همچنین به یاد داشته باشیم که نبوکدنصر دارای دو فرصت برای آشنایی با خدای حقیقی بود. اول، او جوانان یهودی را امتحان کرد و فهمید که آنها ده برابر نسبت به دیگر حکیمان بابل داناتر هستند. سپس، بعد از آنکه تمام حکیمان دیگر نتوانستند رویای او را به یاد او بیاورند، دانیال توانست افکار ذهن او، رویای او و تعبیر آن را برای او بیان کند. در نهایت، پادشاه برتری خدای دانیال را تصدیق و اعتراف کرد. اما بطور شگفت آوری، درسهای الهی پیشین کافی برای مانع شدن نبوکدنصر از بازگشت به بت پرستی نشده بودند. چرا؟ به احتمال زیاد، غرورِ بشرِ گناهکار مانع و مخالف تصدیق این واقعیت است که دستاوردهای مادی و معنوی بشر، پوچ و بیهوده می باشند و آنها محکوم به نابودی هستند. ما ممکن است در برخی موارد کمی مانند نبوکدنصر عمل کنیم، زیرا که ما به دستاوردهایمان اهمیت زیادی می دهیم و فراموش میکنیم که چگونه آنها میتوانند در مقابل ابدیت بی ارزش و پوچ باشند.

`چگونه ما می توانیم یاد بگیریم که حتی از طریق بسیار نامحسوس در دامی همانند آن چه که نبوکدنصر افتاد، نیفتیم؟`