---
title:  دعوت برای عبادت
date:  20/01/2020
---

`دانیال باب ۳: ۸ تا ۱۵ و مکاشفه باب ۱۳: ۱۱ تا ۱۸ را بخوانید. چه موازاتی بین اتفاق دوران دانیال با اتفاقات آینده وجود دارد؟`

تمثال طلایی برافراشته شده در دشت دورا که نام آن در اکدیان به معنای « مکان برج وبارو » است، عظمت مکان مقدس را در خاطر تداعی می کند. چنانچه اگر آن کافی نباشد، تنور آتش می توانست به خوبی مذبح را تداعی کند. موسیقی بابلیان می بایستی بخشی از مراسم و آئین عبادت باشد. هفت نوع از آلات موسیقی نامشان برده شده است، که بیانگر کامل و تاثیرگذار بودن آئین و تشریفات پرستشی بودند.

امروزه، ما از هر طرف با بمباران فراخوان برای اتخاذ شیوه های جدید زندگی، ایدئولوژی های جدید، و رهاکردن تعهد خود نسبت به حاکمیت خدا در زندگیمان، همانطور که در کلام خدا بیان شده روبرو هستیم، و می خواهند که تعهد و وفاوداری خود را به جانشینان معاصر امپراتوری بابل اعلام کنیم. مدتهاست که به نظر میرسد، حرص و طمع دنیا بیش از حد زیاد شده، اما ما باید به خودمان یادآوری کنیم که وفاداری غایی ما متعلق به خالقمان خداوند است.

براساس تقویم نبوی، ما در روزهای آخر تاریخ زمین زندگی میکنیم. مکاشفه باب ۱۳ اعلام می کند که ساکنان زمین به پرستش تمثال وحش فرا خوانده میشوند. که باعث خواهد شد « همهٔ کسان را، از خرد و بزرگ، دارا و نادار، و غلام و آزاد واداشت تا بر دست راست خود یا پیشانی خویش علامت گذارند » (مکاشفه ۱۳: ۱۶).

گفته میشود که شش دسته از افراد هستند که با تمثال حیوان وحشی بیعت کنند: « خُرد و بزرگ، فقیر و غنی، برده و آزاد ». شماره حیوان وحشی که ۶۶۶ هست، نیز بر ۶ تاکید دارد. این نشان می دهد که تمثال ساخته شده بوسیله نبوکدنصر، فقط  تجسم از آن چیزی است که در بابل نهایی در روزهای آخر بوقوع خواهد پیوست (به دانیال باب ۳: ۱ برای تجسم ۶ و ۶۰  نگاه کنید). بنابراین، باید به دقت به آنچه که در این روایت آشکار میشود توجه کنیم و اینکه چگونه خداوند متعال امور و مصالح دنیا را هدایت می کند.

`عبادت تنها این نیست که سر تعظیم در برابر کسی یا چیزی فرود آورده شود و آشکارا وفاداری مطلق اعلام شود. چه شیوه های زیرکانه دیگری هستند که در نهایت منجر میشوند که، چیز دیگری را به جز پروردگارمان بپرستیم؟`