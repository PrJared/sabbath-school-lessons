---
title:  چهارمین مرد
date:  22/01/2020
---

`دانیال باب ۳: ۱۹ تا ۲۷ را بخوانید. چه اتفاقاتی رخ می دهد؟ نفر دیگری که در آتش است، کیست؟`

نبوکدنصر با افکندن عبرانیان وفادار به درون کوره آتش از درک حضور چهارمین فرد در آن تنور آتش مبهوت و گیج شده بود.پادشاه بر اساس دانش خود گفت: شخص چهارم شبیه « پسر خداست » (دانیال ۳: ۲۵).

پادشاه چیز بیشتری نمی تواند بگوید، اما ما می دانیم که شخص چهارم چه کسی بود. او همان کسی بود که قبل از تخریب سدوم و عموره بر ابراهیم ظاهر شد، و با یعقوب در کنار نهر یبوق کشتی گرفت، و خود را از میان یک بوته سوزان آتش بر موسی آشکار گرداند. او عیسی مسیح بود که در قالب شمائل جسمانی خود آمد تا نشان دهد که خداوند در مشکلات در کنار مردمش ایستاده است.

اِلن جی وایت میگوید: « اما خداوند آنچه متعلق به اوست را فراموش نکرد. همانطور که شاهدان را در کوره آتش انداختند، نجات دهنده خودش را شخصاً بر آنان آشکار گرداند، و با آنان در آتش گام برداشت. در حضور پروردگار گرما، سرما و شعله ها، توان و قدرت کارایی خود را از دست دادند »- (انبیا و پادشاهان، صفحات ۵۰۸ تا ۵۰۹).

همانطور که خداوند در کتاب اشعیا می گوید، « وقتی تو از آبهای عمیق میگذری، من با تو خواهم بود. مشکلات بر تو چیره نخواهند شد. وقتی از میان آتش رد شوی، نمیسوزی، و سختیها به تو صدمهای نخواهند زد » (اشعیا ۴۳: ۲).

اگرچه ما داستان هایی از این قبیل را دوست داریم، اما این داستانها سؤالهایی را در مورد آن دسته که بطور معجزه آسا از آزار و شکنجه به خاطر ایمانشان نجات پیدا نمی کنند، مطرح می کنند. این مردان مطمئناً دربارهٔ تجربه اشعیا و زکریا می دانند، کسانی که توسط پادشاهِ کافر کشته شدند. در سراسر تاریخ روحانی حتی تا به امروز، مسیحیان ایماندار رنج وحشتناکی را متحمل شدهاند، که برای آنها، حداقل مانند اینجا، نجات معجزه آسا وجود نداشته و پایان زندگی آنان همراه با مرگ دردناکی بوده است. اینجا یکی از مواردی است که ایمانداران بطور معجزه آسایی نجات یافته اند، اما همانطور که می دانیم چنین چیزی معمولا اتفاق نمی افتد.

`به عبارت دیگر، نجات معجزه آسایی که همهٔ مردم ایماندار بدون توجه به سرنوشتشان خواهند داشت، در اینجا چیست؟ (نگاه کنید به اول قرنتیان ۱۵: ۱۲ تا ۲۶).`