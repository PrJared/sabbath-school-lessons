---
title:  ارزش شفاعت
date:  03/03/2020
---

`دانیال باب : ۵ تا ۱۳ را بخوانید. چه چیزی درمورد این حقیقت قابل توجه است که مرتب دانیال میگوید « ما » مرتکب اشتباه شده ایم و از اینرو خود را هم در گناهانی که در نهایت منجر به چنین مصیبتی برای مردم شد، دخیل می کند؟`

دعای دانیال تنها یکی از دعاهای مهم شفاعت در کتاب مقدس است. چنین دعاهایی قلب خدا را لمس می کند، داوری را متوقف می کند و در عوض از دست دشمنان رهایی می بخشد. هنگامی که خدا آماده است تا قوم یهود را نابود کند، شفاعت موسی او را از این کار باز می دارد و مانع او میشود (خروج ۳۲: ۷ تا۱۴؛ اعداد ۱۴: ۱۰ تا ۲۵). حتی هنگامی که خشکسالی شدید در حال از پا در آوردن زمین است، خدا به دعاهای ایلیا پاسخ می دهد و باران را برای احیای دوباره زمین می فرستد (اول پادشاهان ۱۸).

همانطور که ما برای اعضای خانواده، دوستان و سایر مردم یا موقعیت های دیگر دعا میکنیم، خداوند دعاهای ما را می شنود و می تواند مداخله کند. برخی اوقات ممکن است مدت زمان زیادی طول بکشد تا خداوند پاسخ دعا را بدهد، اما می توانیم اطمینان داشته باشیم که خداوند هرگز نیازهای فرزندان خود را فراموش نمی کند.

در اینجا، دانیال نقش یک شفیع یا میانجی بین خدا و مردم را بازی می کند. او از مطالعه کلام خدا می فهمد که چگونه مردم گناهکار شده اند، همانطور که از اجرای احکام خدا تخطی کردند و هشدارهای او را نادیده  گرفتند. بنابراین، دانیال با شناخت شرایط روحی نوامیدانه مردم برای بهبودی و آمرزش آنان دعا می کند. اما همچنین نبی مُعرف مردمش است. از برخی جنبه ها دانیال نقش مسیح، شفاعت کننده ما را به تصویر می کشد (یوحنا ۱۷). بااینحال یک تفاوت اساسی وجود دارد: مسیح « عاری از گناه » است (عبرانیان ۴: ۱۵) و بنابراین نیازی به اعتراف گناه خود و یا قربانی برای بخشش خودش ندارد ( عبرانیان ۷: ۲۶، ۲۷). اما او خود را به طریق خاصی مانند گناهکاران معرفی می کند: « خدا بار گناهان ما را بر دوش مسیح بی گناه گذاشت، تا ما به عنوان پیروان او، آن طور که مورد پسند خداست، نیک و عادل شویم » (دوم قرنتیان ۵: ۲۱).

« اگر شما همه چیزهای خوب، مقدس و شریف و دوست داشتنی را در کنار هم در وجود انسان قرار دهید و به حضور فرشتگان خدا بیاورید تا در نجات انسان و نشان دادن شایستگی او نقشی داشته باشد، این پیشنهاد و قیاس منطقی شما به عنوان پیمان شکنی محسوب شده و رد خواهد شد ». اِلن جی وایت،ایمان و اعمال،

`صفحه ۲۴. این کلمات چه چیزی را در خصوص نیاز ما به یک شفیع بخاطر ما می آموزد؟`