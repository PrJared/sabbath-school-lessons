---
title:  از اعتراف به دلگرمی
date:  29/02/2020
---

### مطالعه این هفته
دانیال ۹؛ ارمیا ۲۵: ۱۱، ۱۲؛ ۲۹: ۱۰؛ دوم پادشاهان ۱۹: ۱۵ تا ۱۹ متی ۵: ۱۶؛ یعقوب ۵: ۱۶.

> <p>آیه حفظی</p>
> « ای خداوند، دعای ما را بشنو، ای خداوند ما را بیامرز. ای خداوند، به تقاضای ما گوش بده و آن را اجابت نما، شتاب کن و تأخیر مکن زیرا که نام تو بر این قوم و بر این شهر قرار دارد ». (دانیال ۹: ۱۹).

دانیال باب ۹ حاوی یکی از بزرگترین و مهم ترین دعاهای کتاب مقدس است. دانیال در همهٔ لحظات خطیر زندگی خود برای مقابله با چالش هایی که در پیش روی خود داشت به دعا متوسل میشد. هنگامی که دانیال و یارانش به دلیل رویای اسرارآمیز پادشاه بت پرست، در آستانه از دست دادن جانشان بودند، نبی با دعا به خدا تقرب می جوید (دانیال ۲). وهنگامی که فرمان حکومتی مبنی بر اینکه، دعا و طلب هرچیزی از هر خدایی بجز پادشاه را ممنوع کرده بود، دانیال همچنان هر روز بسوی اورشلیم دعا می کرد (دانیال۶). بنابراین، هنگامیکه دعای دانیال باب ۹ را در نظر می گیریم، به ما اجازه می دهد که به یاد آوریم که رویای ۲۳۰۰ صبح و شام در دانیال باب ۸ نبی را بسیار تحت تاثیر قرار داده است. اگرچه خطوط کلی آن نبوت شرح داده شده بود، دانیال نمی تواند مفهوم دورهٔ زمانی بیان شده در گفتگو بین دو موجود آسمانی را بفهمد: « دو هزار و سیصد روز طول خواهد کشید؛ بعد معبد بزرگ دوباره آباد خواهد شد » (دانیال ۸: ۱۴). فقط اکنون، در باب ۹، این بار باز هم، پرتو نور امید بیشتری به نبی در پاسخ دعای خالصانه داده میشود.