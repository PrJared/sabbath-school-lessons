---
title:  درخواست و تمنای فیض
date:  02/03/2020
---

`دانیال باب ۹: ۳ تا ۱۹ را بخوانید. دانیال بر چه اساسی تمنای رحمت می کند؟`

بطور خاص، ما باید در این دعا به چند نکته توجه کنیم. اول، در هیچ جایی از دعا دانیال برای مصیبت هایی که بر سرمردم یهود آمده درخواست هیچ گونه توضیحی از خداوند نمی کند. او دلیل آنرا می داند. در حقیقت، بخش عمده ای از دعای او شامل اینست که دانیال خود، علت را بیان می کند: « ما از تو سرپیچی کرده ایم و قوانین تو را که بوسیلهٔ انبیایت به ما داده ای، زیر پا گذاشته ایم » (دانیال ۹: ۱۰). آخرین باری که ما در باره دانیال صحبت کردیم او نیاز به درک موضوعی را داشت که در پایان باب ۸ بود، هنگامی که او میگوید که رویای ۲۳۰۰ صبح و شام را نمی فهمد (نگاه کنید به دانیال ۸: ۲۷).

نکته دوم اینست که این دعای درخواست رحمت و لطف خداوند و ارادهٔ او برای بخشش امتش می باشد، حتی با اینکه آنان گناهکارند و بدی کرده اند. بدین ترتیب، ما در اینجا یک تصویر قوی از انجیل، و از مردم گناهکار یعنی کسانی که هیچ شایستگی از خودشان نشان نداده اند را مشاهده میکنیم، و علیرغم اینکه شایسته نیستند و کاری برای بدست آوردن رحمت خداوند نکرده اند ولی به دنبال آن هستند. آیا این نمونه ای از موضعی نیست که هر کدام از ما در برابر خداوند داریم؟

`دانیال باب ۹: ۱۸ ، ۱۹ را بخوانید. دانیال چه دلایل دیگری را به خداوند برای اجابت دعایش ارائه می دهد؟`

یکی دیگر از جنبه های دعای دانیال که شایسته است به آن اشاره کنیم اینست: توسل به تکریم نام خداوند است. یعنی، دعا برای راحتی و آسایش شخص خود دانیال و یا مردم او نیست، بلکه به خاطر خود خداوند است (نگاه کنید به دانیال ۹: ۱۷ تا ۱۹). به عبارت دیگر، این درخواست باید اِعطا میشد بخاطر این که نام خداوند تکریم خواهد یافت.

`دوم پادشاهان باب ۱۹: ۱۵ تا ۱۹ را بخوانید. به چه صورت هایی دعای حزقیال شبیه به دعای دانیال است؟ متی باب ۵: ۱۶ در مورد اینکه چگونه ما نیز می توانیم خدا را جلال دهیم، چه میگوید؟`