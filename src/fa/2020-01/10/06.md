---
title:  تقویم نبوی
date:  05/03/2020
---

در پایان نبوت ۲۳۰۰ صبح و شام، نبی در حیرت است که چرا نمی تواند آنرا بفهمد (دانیال ۸: ۲۷). جبرئیل ده سال بعد، برای کمک به « درک » دانیال از رویا نزد او می آید (دانیال ۹: ۲۳). این مکاشفه آخری، اطلاعات گم شده را به او می دهد و بر ملا می سازد که کار مسیح در پایان یک دورهٔ هفتاد هفته ای کامل خواهد شد. بر اساس اصل روز– سال و دوره وقایع پیشبینی شده، هفتاد هفته باید به مفهوم ۴۹۰ سال باشد. و نقطه آغاز این دوران، فرمان بازگشت یهودیان و بازسازی اورشلیم است ( دانیال ۹: ۲۵). این فرمان توسط اردشیر پادشاه در سال ۴۵۷ ق. م. صادر شد. این حکم به یهودیان اجازه می داد تا تحت رهبری عِزرا و نِحِمیا اورشلیم را بازسازی کنند ( عِزرا ۷). براساس کلام، هفتاد هفته « مقرر شده » یا « جدا شده ». این نشانگر اینست که مدت زمان ۴۹۰ سال از یک دورهٔ زمانی طولانی تر، یعنی از ۲۳۰۰ سال مقرر شده در رویای باب ۸ جدا شده است. از این مسئله می شود نتیجه گرفت که ۲۳۰۰ و ۴۹۰ سال باید هر دو دارای یک نقطه شروع مشترک یعنی ۴۵۷ ق. م. باشند.

نبوت هفتاد هفت به سه بخش تقسیم می شود: هفت هفته، شصت و دو هفته، و هفتادمین هفته.

هفت هفته (۴۹ سال) به احتمال زیاد به مدت زمان بازسازی اورشلیم اشاره دارد. پس از این هفت هفته، شصت و دو هفته (۴۳۴ سال)، تا آمدن « مسیح سرور » (دانیال ۹: ۲۵) خواهد بود. بنابراین، ۴۸۳ سال بعد از فرمان اردشیر، یعنی در سال ۲۷ بعد از میلاد، عیسی مسیح بوسیله روح القدس تعمید میگیرد و برای انجام رسالتش مسح می شود.

در طول هفتادمین هفته، وقایع مهم دیگری رخ خواهد داد: ۱. « مسیح بریده خواهد شد » (دانیال ۹: ۲۶)، که اشاره به مرگ مسیح دارد. ۲. مسیح  برای یک هفته عهدی را با بسیاری استوار خواهد کرد (دانیال ۹: ۲۷)، این رسالت ویژه عیسی و رسولان برای ملت یهود است. این عهدی جدید در طی آخرین « هفته »  از سال ۲۷ تا سال ۳۴ بعد از میلاد است. ۳. « اما در نیمه آن هفته، قربانی و هدیه را متوقف خواهد ساخت » (دانیال ۹: ۲۷). سه سال ونیم بعد از تعمید او (یعنی در وسط هفته)، مسیح به مراسم قربانی پایان می دهد – به این معنا که دیگر آن نبوت از برجستگی برخوردار نیست– با قربانی شدن مسیح به عنوان قربانی نهایی و کامل شدن عهد جدید، دیگر نیازی به قربانی حیوانات نیست. هفته آخر نبوت ۷۰ هفته، در سال ۳۴ بعد از میلاد هنگامی که استیفان به شهادت میرسد و پیام انجیل نه تنها به یهودیان بلکه به همه امت ها نیز میرسد، به پایان می رسد.

`دانیال باب ۹: ۲۴ تا ۲۷ را بخوانید. ما حتی در میان امید بزرگ و قول مسیح، دربارهٔ خشونت، جنگ و خرابی ها می خوانیم. چگونه این مطلب می تواند به ما کمک کند که در میان بلایای زندگی، مطمئن باشیم که هنوز امیدی وجود دارد؟`