---
title:  محور کلام خدا
date:  01/03/2020
---

`دانیال باب ۹: ۱، ۲ را بخوانید. دانیال میگوید که او نبوت را « از کتابهائی که بدقت مطالعه کرده فهمیده » است. منظور او چه کتابی یا کتابهایی از کتاب مقدس بوده است؟`

همانطور که ما به این دعا نگاه میکنیم، متوجه می شویم که آن دعا در اثر مطالعه ای عمیق درمورد الهام قبلی خداوند به موسی و انبیا ناشی میشود. دانیال از نوشته های ارمیا می فهمد که دورهٔ اسارت او هفتاد سال طول خواهد کشید (نگاه کنید به ارمیا ۲۵: ۱۱، ۱۲؛ ارمیا ۲۹: ۱۰)، دانیال اهمیت لحظه تاریخی را در زمان زندگی خود درک می کرد.

به خاطر داشته باشید که دانیال این دعا را در سال ۵۳۹ ق.م. قرائت می کند، سالی که امپراتوری ایران جایگزین بابل میشود. تقریبا هفتاد سال از زمان پیروزی نبوکدنصر بر اورشلیم و نابودی معبد سپری شده است. بنابراین براساس پیشگویی ارمیا، بزودی قوم خدا به وطن خود باز خواهند گشت. با اطمینان به کلام خدا، دانیال می داند که اتفاق مهمی برای مردمش در حال رخ دادن است، درست همانگونه که خدا در کلامش قول داده، تبعید در بابل باید بزودی پایان گیرد، و یهودیان به خانه خود باز خواهند گشت.

همچنین دانیال از مطالعه کلامی که در دسترس داشت، متوجه میشود که چقدر گناهان مردمش بزرگ و جدی هستند. از آنجائی که آنها پیمان خود را شکسته اند رابطهٔ خود را با خدا قطع کردند؛ بنابراین تبعید، نتیجه اجتناب پذیری از این بد عهدی است (لاویان ۲۶: ۱۴ تا ۴۵). در همین حال، این مطالعه الهام خداوند است که دانیال را آماده می کند تا حساسیت دوران را درک کند و به او حس ضرورت دعا و درخواست از خدا به نیابت از مردم را می بخشد.

همانطور که ما به روزهای آخر تاریخ زمین نزدیک می شویم، ما بیش از هر زمان دیگری نیاز به مطالعه کلام خدا و زندگی بر اساس آنرا داریم. فقط کتاب مقدس می تواند توضیحی معتبر از دنیائی که در آن زندگی میکنیم در اختیار ما بگذارد. از این گذشته کتاب مقدس داستان مجادلهٔ بزرگ بین نیکویی و بدی را نقل می کند، بدین ترتیب بیان می کند که تاریخ بشریت با نابودی شریر و برپایی پادشاهی ابدی خداوند به پایان خواهد رسید. هرچه بیشتر کتاب مقدس را مطالعه کنیم، بهتر می توانیم وضعیت دنیای معاصر و جایگاه خود را در آن درک کنیم، همچنین دلایل امید ما در بحبوحه دنیایی که هیچ امیدی به آن نیست.

`چنانچه به دنیا نگاه کنید، خیلی چیزها از حس و معنایی برخوردار نیست. پس چطور کتاب مقدس می تواند به ما کمک کند تا علت برخی رخدادها را در دنیا درک کنیم.`