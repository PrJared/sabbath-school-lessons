---
title:  از چاه شیران به جایگاه فرشتگان
date:  08/02/2020
---

### مطالعه این هفته
دانیال باب ۶؛ اول سموئیل باب ۱۸: ۶ تا ۹؛ متی باب ۶: ۶؛ اعمال باب ۵: ۲۷ تا ۳۲؛ مرقس باب ۶: ۱۴ تا ۲۹؛ عبرانیان باب ۱۱: ۳۵ تا ۳۸.

> <p>آیه حفظی</p>
> « امّا وزیران و فرمانداران دنبال بهانهای میگشتند تا در ادارهٔ امور مملکتی از دانیال شکایت کنند، ولی نتوانستند هیچ بهانهای به دست بیاورند. چون دانیال کاملاً امین و درستکار بود و هرگز خطایی از او سر نمیزد »(دانیال ۶: ۴).

پس از تسخیر بابل، داریوش پادشاه ماد – فارس ، دانایی و خرد دانیال را تصدیق کرد و از او دعوت کرد تا از دولتمردان حکومت جدید باشد. نبی پیر در انجام وظایف اجتماعی خویش بسیار نسبت به دیگران برتری داشت که باعث می شود پادشاه جدید او را به مقام فرمانداری ارشد کل حکومت ماد – فارس منصوب کند.

بهرحال، همانطور که این فصل گشوده میشود، دانیال با حاصل آنچه که به درستی میتوان آنرا اولین گناه – حسادت نامید، روبرو بود. با این حال، قبل از اینکه داستان به پایان برسد، می توانیم مشاهده کنیم که دانیال نه تنها به مسئولیت دنیوی خویش تحت حکومت ماد – فارس، بلکه بیشتر از هر چیز به خدای خویش وفادار است. ما می توانیم مطمئن باشیم که تا حد زیادی، وفاداری وی به خدا بطور مستقیم بر وفاداری او در دیگر زمینه های زندگیش تاثیر گذاشته بود.

تجربه آزار و شکنجه دانیال، الگویی برای قوم خداوند در زمان آخر است. حکایت، به این معنا نیست که مردم خداوند از آزمون ها و رنجها معاف خواهند شد. آنچه که تضمین میشود این است که در نزاع با شر، نیکویی در نهایت پیروز خواهد شد و در نهایت خدا از امت خویش حمایت خواهد کرد.