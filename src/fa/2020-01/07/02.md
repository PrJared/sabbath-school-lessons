---
title:  روح حسادت
date:  09/02/2020
---

حتی در بهشت، آن مکان کامل وعالی، لوسیفر نسبت به مسیح حس حسادت داشت.« لوسیفر به مسیح غبطه می خورد و به او رشک می ورزید. با این حال زمانی که تمام فرشتگان در برابر عیسی سجده کردند و برتری و اقتدار مقام رفیع او و حکومت مشروع و محقق او را تایید کردند، او هم همراه فرشتگان در برابر او سجده می کند؛ اما قلب او سرشار از حسادت و نفرت بود ». اِلن جی وایت، داستان رهایی، صفحه ۱۴. حسادت چنان احساس خطرناکی بجا می گذارد، که در ده فرمان در کنار ممانعت از قتل و دزدی،  فرمانی علیه طمعکاری وجود دارد (خروج ۲: ۱۷).

`دانیال باب ۶: ۱ تا ۵، را همراه با پیدایش باب ۳۷: ۱۱ و اول سموئیل باب ۱۸: ۶ تا ۹ بخوانید. حسادت در این داستان ها چه نقشی را بازی می کند؟`

توانایی های فرماندهی دانیال، پادشاه را تحت تاثیر قرار می دهد، اما حس حسادت در دیگران برانگیخته میشود. بدین ترتیب، آنها برای خلاص شدن از دست او بوسیله اتهام فساد، بر علیه او توطئه می کنند. اما هرچقدر آنان تلاش می کنند، در امور مدیریتی دانیال خطایی پیدا نمی کنند. « امّا وزیران و فرمانداران دنبال بهانهای میگشتند تا در ادارهٔ امور مملکتی از دانیال شکایت کنند، ولی نتوانستند هیچ بهانهای به دست بیاورند. چون دانیال کاملاً امین و درستکار بود و هرگز خطایی از او سر نمیزد »(دانیال ۶: ۴). کلمه آرامی که به « وفادار » ترجمه شده، همچنین می تواند به « قابل اعتماد » ترجمه شود.

دانیال بی گناه است؛ هیچ چیزی وجود ندارد که درباریان بتوانند برای متهم کردن او استفاده کنند. با این حال، آنها همچنین می فهمند که چقدر دانیال به خدای خود امین و وفادار است و اینکه چقدر او مطیع احکام خداوند خویش است. بنابراین، آنها بزودی متوجه شدند که به منظور متهم کردن دانیال، آنها باید شرایطی را فراهم کنند که در آن دانیال با معضل، اطاعت از احکام خدا و یا اطاعت از قانون امپراتوری مواجه شود. از آنچه که درباریان درمورد دانیال فهمیده اند، آنها کاملاً متقاعد شدند که تحت شرایط مناسب، او جانب احکام خداوند خود را میگیرد نه قوانین امپراتوری، آنچه که شهادتی برای اثبات وفاداری دانیال بود.

`شما با چه نوع مشکلاتِ ناشی از حسادت، مواجه شدهاید و چگونه با آن برخورد کرده اید؟ چرا حسادت چنین گناه مرگبار و مفسد روح می باشد؟`