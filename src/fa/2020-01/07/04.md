---
title:  دعای دانیال
date:  11/02/2020
---

« هرگاه تو دعا میکنی به اندرون خانهٔ خود برو، در را ببند و در خلوت، در حضور پدر نادیدهٔ خود دعا كن و پدری كه هیچ چیز از نظر او پنهان نیست » (متی ۶: ۶).

`دانیال ۶: ۱۰ را بخوانید. چرا دانیال واقعاً در تنهایی دعا نمی کند، بدون اینکه کسی او را ببیند؟`

دانیال یک دولتمرد با تجربه است، اما، بالاتر از همه او خادم خدا است. به همین ترتیب، او تنها عضو حکومت است که می تواند بداند چه موضوعی در پَسِ فرمان پادشاه وجود دارد. برای داریوش این حکم به معنای فرصتی برای تقویت وحدت در پادشاهی اوست، اما برای توطئه گران ترفندی برای خلاصی از دانیال می باشد.

البته، علل و انگیزه های اصلی در پس این توطئه، نبرد کیهانی بین خداوند و نیروهای شر است. در این زمان، (۵۳۹ ق.م.)، از پیش دانیال نبوت های نوشته شده در باب ۷ کتاب دانیال (۵۵۳ ق.م.) و باب ۸ (۵۵۱ ق.م.) را می دانست. بنابراین، او می تواند فرمان سلطنتی را نه به عنوان یک مسئله صرفاً سیاست انسانی بلکه به عنوان نمونه ای از این جنگ کیهانی درک کند. در نبوت پسر انسان، پادشاهی به برگزیدگان واگذار می شود و شاید با کمک فرشته تسلی بخش تفسیر کننده (دانیال ۷)، شجاعت مقابله با بحران در پیش رو به او داده شده است. او همچنین ممکن است از تجربه یارانش، کسانی که با شجاعت کامل با فرمان نبوکدنصر مبارزه کردند، تحت تاثیر قرار گرفته بود (دانیال ۳).

بنابراین، او عادت های مذهبی خود را تغییر نمی دهد، بلکه به ادای مراسم عبادی خود سه بار در روز به سمت اورشلیم ادامه می دهد. دانیال علیرغم فرمان ممنوعیت تقاضا از هر انسان یا خدا به غیر از پادشاه، هیچگونه احتیاطی برای مخفی یا پنهان کردن زندگی عبادی خود در طول مدت سی روز نمی کند. او یک اقلیت مستقل است زیرا که او در مقابله با فرمان شاه در میان ده ها تن فرمانداران و دیگر درباریان تنهاست. با این حال، دانیال از طریق زندگی عبادی آشکارا نشان می دهد که وفاوداری او به خدای خویش نسبت به وفاوداری به پادشاه و فرمان غیر قابل برگشت او در اولویت قرار دارد.

`اعمال باب ۵: ۲۷ تا ۳۲ را بخوانید. اگرچه که در اینجا پیام سرزنش کاملاً واضح است، چرا ما باید همیشه، وقتی اقدام به نقض قانون انسانی میکنیم، اطمینان حاصل کنیم که آنچه انجام می دهیم خواست واقعی خداوند است یا نه؟ (بالاخره، در مورد مردمی که حاضر شدند بمیرند تا تسلیم باور یا سیستم اعتقادی که ما معتقدیم اشتباه است! بشوند فکر کنید).`