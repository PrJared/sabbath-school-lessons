---
title:  توطئه علیه دانیال
date:  10/02/2020
---

`دانیال باب ۶: ۶ تا ۹ را بخوانید. چه طرز تفکری در پس این حکم وجود دارد؟ چه نقشی را در غرور شاه بازی می کند؟`

شاید داریوش بخاطر صدور حکمی که بزودی لغوش خواهد کرد، نادان به نظر برسد. او در دام توطئه گران درباری می افتد، کسانی که به اندازه کافی برای بازی با شرایط سیاسی حکومتی که اخیراً تاسیس شده است، زیرک و سیاس هستند. داریوش به منظور اداره کارآمدتر کشور، یک حکومت غیر متمرکز تاسیس کرد و صد و بیست استاندار را برای اداره کشور برگزید. با این حال چنین اقداماتی مستلزم برخی مخاطرات در بلند مدت بود. یک فرماندار با قدرت و نفوذ می توانست باعث شورش، شکاف و نفاق در مملکت شود. پس، این قانون جدید ملزم می ساخت تا هر کس به مدت ۳۰ روز هر حاجتی که دارد فقط آنرا از پادشاه درخواست کند، به نظر می رسد ظاهراً این یک راهکار خوب برای تقویت وفاوداری به پادشاه و در نتیجه وسیله ای برای جلوگیری از هرگونه فتنه برعلیه پادشاه باشد. اما درباریان با ادعای اینکه، چنین پیشنهادی از حمایت « همه » وزرای مملکت، فرمانداران، مشاوران، و حکام برخوردار است، پادشاه را به گمراهی انداختند– یک اشتباه بدیهی است، زیرا که دانیال شامل آنان نیست. علاوه براین، شاید برای پادشاه دیدگاه اینکه به عنوان خدا عمل کند، جالب و جذاب بوده باشد.

هیچ شواهدی وجود ندارد که پادشاهان فارس هرگز ادعای مقام خدایی کرده باشند. با این وجود، این حکم ممکن است به منظور اینکه تنها پادشاه به مدت سی روز نماینده خدایان باشد؛ و در نتیجه دعاها به حضور خدایان از طریق او عرضه شود، در نظر گرفته شده باشد. متاسفانه، پادشاه انگیزه ای را که در قفای پیشنهاد آنان است را بررسی نمی کند. بنابراین، او نتوانست بفهمد که قانونی را که آنان ادعا می کنند برای جلوگیری از توطئه علیه پادشاه است، خود توطئه ای برای آسیب رساندن به دانیال است.

دو جنبه در این قانون قابل توجه است. اول، مجازات سرپیچی از حکم، افتادن در چاه شیران بود. از آنجا که این نوع مجازات در جای دیگری تائید نشده، ممکن است این یک پیشنهاد ویژه از طرف دشمنان دانیال بوده باشد. پادشاهان باستان خاور نزدیک، شیران را در قفس قرار می دادند تا آنها را در موقعیت های خاص به منظور شکار آزاد کنند. به همین دلیل، کمبودی از نظر داشتن شیرها برای آسیب به هرکسی که جرات کند حکم پادشاه را نقض کند، وجود نداشت. دوم، فرمان را نمی توان تغییر داد. ماهیت غیر قابل تغییر« قانون پارس ها و مادها » همچنین در استر باب ۱: ۱۹ و استر باب ۸: ۸ به آن اشاره شده است. دیودور سیسیلی، مورخ نویس یونان باستان، به رویدادی در زمانی که داریوش سوم (این با داریوش که در کتاب دانیال ذکر شده، اشتباه نشود) اشاره می کند که داریوش سوم نظرش تغییر می کند، اما او دیگر نمی تواند حکم اعدام شخص بی گناه را لغو کند.