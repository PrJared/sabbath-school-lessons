---
title:  در چاه شیران
date:  12/02/2020
---

`دانیال باب ۶: ۱۱ تا ۲۳ را بخوانید. پادشاه به دانیال چه میگوید که نشانگر اینست که دانیال گواه وفادار و قدرتمندی برای خداست ؟`

خیلی زود توطئه گران مکان دعای دانیال را کشف می کنند، یعنی دقیقاً همان چیزی که فرمان پادشاه آنرا قدغن کرده است. و همانطور که آنان این اتهام را در حضور شاه مطرح می کنند، آنها به روش تحقیرآمیزی به دانیال اشاره می کنند: « این دانیال که از تبعیدیان یهودیه می باشد » (دانیال ۶: ۱۳). در چشم آنان، یکی از فرمانداران اصلی امپراتوری، شخص مورد علاقه شاه، چیزی بیش از« یک اسیر » نیست. علاوه بر آن، آنها با گفتن اینکه دانیال « به تو ای پادشاه و به فرمانی که امضا نموده ای اعتنا نمی نماید »، دانیال را بر علیه پادشاه قرار دادند. اکنون شاه متوجه میشود که با امضای فرمان در دام افتاده است. این متن میگوید که « تا غروب آفتاب کوشش می کرد که راهی برای نجات دانیال پیدا کند »(دانیال ۶: ۱۴). اما هیچ راهی وجود ندارد که بتواند نبی را از مجازات مقرر شده، نجات دهد. قانون غیر قابل فسخ ماد – فارس باید بر اساس این نامه [حکم] اجرا میشد. بنابراین پادشاه، با وجود ناراضی بودن، فرمان انداختن دانیال در چاه شیران را صادر می کند. اما با وجود صدور اجرای حکم، داریوش امیدوار است و به نظر میرسد که دعا می کند: « امیدوارم خدایی که تو پیوسته او را پرستش می کنی، تو را نجات دهد » (دانیال ۶: ۱۶).

متن کتاب مقدس نمی گوید که دانیال در میان شیران چه می کند، اما میتوان حدس زد که او دعا می کرده است. و خداوند با فرستادن فرشته خویش برای محافظت دانیال، او را گرامی می دارد. صبحگاهان، دانیال بدون هیچ آسیبی آماده است تا فعالیت خود را در دولت ادامه دهد. اِلن جی وایت در این مورد توضیح می دهد: « خداوند مانع دشمنان دانیال از انداختن او به لانه شیران نمیشود؛ او اجازه می دهد تا فرشتگان شریر و مردان گناهکار هدف خود را به انجام برسانند؛ اما این شاید برای این بوده که او می خواهد تا نجات خادم خود را برجسته تر نشان دهد، و شکست دشمنانش در برابر حقیقت و عدالت بزرگتر باشد » ( انبیا و پادشاهان، صفحات ۵۴۳ تا ۵۴۴).

`اگرچه این داستان فرجامی شاد (حداقل برای دانیال ) دارد، اما در مورد شرح حال دیگران حتی آنانی که در کتاب مقدس آمده است (نگاه کنید به عنوان مثال به مرقس باب ۶: ۱۴ تا ۲۹)، که در آن با نجات پایان نمی یابد، چگونه است؟ ما چگونه آنان را درک میکنیم؟`