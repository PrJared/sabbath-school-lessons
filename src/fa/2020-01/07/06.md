---
title:  حقانیت
date:  13/02/2020
---

`دانیال باب ۶: ۲۴ تا ۲۸ را بخوانید. پادشاه چه شهادتی را در باره خداوند می دهد؟`

نکته مهم این داستان، این واقعیت است که داریوش خدا را ستایش می کند و حاکمیت او را به رسمیت می شناسد. این نقطه عطف، حتی اوج ستایش یا بیاناتی از شناخت است، که در فصل های قبل به درگاه خدا ادا میشود. (دانیال ۲: ۲۰ تا ۲۳؛ دانیال ۳: ۲۸، ۲۹؛ دانیال ۴: ۱ تا ۳، ۳۴ تا ۳۷). داریوش مانند نبوکدنصر با تقدیر و ستایش خدا، به نجات دانیال واکنش نشان داد. اما داریوش بیشتر هم انجام داد: او فرمان قبلی خود را عوض کرد و به همه فرمان داد تا « در حضور خدای دانیال ترسان باشند »(دانیال ۶: ۲۶).

بله، دانیال بطور معجزه آسایی نجات مییابد، او پاداش وفاداریش را میگیرد، شریر مجازات میشود، و عزت و قدرت خدا اثبات میشود. اما آنچه که ما در اینجا مشاهده میکنیم، نمونه کوچکی  است از آنچه که در مقیاس جهانی اتفاق خواهد افتاد: قوم خدا رستگار میشود، شریر مجازات میشود، و پروردگار در برابر همهٔ گیتی حقانیت می یابد.

`دانیال باب ۶: ۲۴ را بخوانید. چه چیزی در این آیه ممکن است به نظر ما مشکل آفرین باشد، و چرا؟`

با این حال یک مشکل پریشان کننده وجود دارد، و این مسئله زنان و فرزندان است که تا آنجائی که ما می دانیم بی گناه هستند و در عین حال کسانی هستند که همان سرنوشتی را که شخص گناهکار تجربه می کند و آنان نیز تجربه می کنند و رنج می برند. چگونه باید این مسئله را توضیح بدهیم، آیا به نظر نمی رسد که این نقض عدالت است؟

اول، باید توجه داشته باشیم که این اقدام پادشاه بر طبق قانون دولت فارس است که شامل مجازات خانواده مجرم هم میشده است. طبق یک اصل کهن، تمام خانواده در مجرم بودن یکی از اعضای آن خانواده مسئول هستند. این بدین معنا نیست که این اصل درست است؛ این فقط به این معنی است که این داستان مطابق آنچه است که ما از قانون پادشاهی فارس می دانیم.

دوم، ما باید توجه کنیم که روایت کتاب مقدس این اتفاق را گزارش می دهد اما این عمل شاه را تائید نمی کند. در حقیقت، کتاب مقدس به وضوح قدغن می کند که فرزندان به دلیل گناهان پدر و مادر آنان (تثنیه ۲۴: ۱۶) محکوم به مرگ شوند.

`در مواجهه با بی عدالتی هایی مانند این و بسیاری دیگر، شما چه تسلی می توانید از متونی مانند اول قرنتیان باب ۴: ۵ دریافت کنید؟ این آیه چه میگوید، و چرا این نکته، بسیار مهم است؟`