---
title:  بدون نقص و خردمند
date:  08/01/2020
---

دانیال و همراهانش برای خدمت در دربار سلطنتی انتخاب شدند زیرا که آنها دارای مشخصاتی بودند که نبوکدنصر در نظر داشت. بر اساس فرمان پادشاه، وزیران دربار باید از میان افراد « بدون نقص » و« خوش منظر » (دانیال ۱: ۴) انتخاب میشدند. جالب توجه است، قربانی ها و افرادی که برای مراسم معبد مقدس بودند نیز باید بدون نقص (لاویان ۲۲: ۱۷ تا ۲۵، لاویان ۲۱: ۱۶ تا ۲۴) می بودند. به نظر میرسد پادشاه بابل برای مقایسه کردن خود با خدای اسرائیل، خواستار چنین صلاحیت های مشابهی برای کسانی بود که در دربار او کار میکردند.  از سوی دیگر، چنین ویژگی هایی  ممکن است بطور اتفاقی گویای این مطلب باشد که دانیال و یارانش قربانی های زنده ای برای خداوند بودند در حینی که  با چالشهایی امپراتوری بابل مواجه بودند.

`غلاطیان باب ۲: ۱۹، ۲۰؛ متی ۱۶: ۲۴ تا ۲۶؛ و دوم قرنتیان ۴: ۱۷ را بخوانید.  این آیات درباره اینکه چگونه می توانیم با وجود هر نوع وسوسه ایدر ایمان باقی بمانیم، چه می آموزند؟`

خداوند وفاداری چهار اسیر یهودی را محترم شمرد، و به نظر میرسد که در پایان مدت ده روزه آزمایش آنان از تغذیه سالم تر و بهتری نسبت به دیگر جوانان که از خوراک سر میز سلطنتی خورده بودند، بر خوردار بوده اند. بنابراین خدا چهار خدمتگزار خود « را چنان درک و فهمی بخشيد كه ايشان توانستند تمام علوم و حكمت آن زمان را بياموزند. از اين گذشته او به دانيال توانايی تعبير خوابها و رؤياها را نيز عطا فرمود »(دانیال ۱: ۱۷). این عطیه، نقش مهمی در رسالت دانیال نبی بازی خواهد کرد.

درست همانطور که خدا ایمان بندگان خویش را در دربار بابلیان محترم شمرد، به ما هم همانطور که با چالشهای جهان روبرو میشویم، خرد و حکمت می بخشد. ما از تجربه دانیال و یارانش یاد می گیریم که این واقعیت وجود دارد که می توان  نسبت به عناصر فاسد جامعهٔ خودمان بدون توجه باقی ماند. ما همچنین یاد می گیریم که نیازی نداریم تا خودمان را از جامعه و زندگی فرهنگی به منظور خدمت به خدا جدا کنیم. دانیال و یارانش نه تنها در میان فرهنگ بنا شده از دروغ و اشتباه و اسطوره ها زندگی کردند، بلکه با آن دروغها، اشتباهات و افسانه ها تعلیم داده شدند. و با این حال ایمان خود را از دست ندادند و وفادار باقی ماندند.

`مهم نیست ما در کجا زندگی میکنیم، ما مجبور هستیم با چالشهای وفادار ماندن نسبت به آنچه که معتقد هستیم، مواجه شویم و در برابر تأثیرات فرهنگی و اجتماعی که با اعتقادات ما مخالف هستند، قرار بگیریم. تأثیرات منفی در فرهنگ خودتان را شناسائی کنید و از خودتان بپرسید: من چقدر از آنها را نادیده می گیرم؟`