---
title:  عزمی راسخ
date:  07/01/2020
---

`دانیال ۱: ۷ تا ۲۰ را بخوانید. ما در اینجا دو عامل را می بینیم که کارساز هستند: آزادی اختیار دانیال و مداخله خداوند. چه اصل مهمی در اینجا وجود دارد؟`

ظاهراً به نظر می رسد چهار اسیر یهودی با تغییر نام های بابلی خود مخالفت نیستند. به احتمال زیاد در این خصوص هیچ کاری از دست آنها ساخته نیست، به غیر از اینکه نام های عبری خود را فقط در میان خود استفاده کنند. اما در مورد خوراک و نوشیدنی از سفره پادشاه، این مسلم است که در مورد مصرف و یا پرهیز از آن اختیار داشتند. بنابراین، انتخاب آزاد این چهار مرد در اینجا بسیار مهم است.

بهر حال، اگر یک مأمور دربار می تواند نام ها را عوض کند، او می تواند منوی غذا را هم تغییر دهد. احتمالاً، دو دلیل وجود دارد که این چهار مرد نمی خواهند از خوراک سفره پادشاه بخورند.

اول، وعده های غذایی از سفره غذای پادشاه ممکن است حاوی گوشت های ناپاک (حرام) بوده باشند (لاویان ۱۱). دوم، ابتدا خوراک به بت ها پیشکش میشد و سپس برای پادشاه برای مصرف فرستاده میشد. بنابراین، هنگامیکه دانیال بدون متوسل شدن به عذر و بهانه و یا فریبکاری روشن می سازد که درخواست او انگیزه مذهبی دارد، یعنی خوراک کاخ، او و دوستانش را ناپاک خواهد ساخت (دانیال ۱: ۸)، او از دل و جرأت بالائی برخوردار بود.

همانطور که ما به تعامل بین دانیال و وزیر دربار کاخ نگاه میکنیم، در اینجا چند نکته مهم و برجسته وجود دارد. اول، به نظر میرسد که دانیال موقعیت دشوار وزیر دربار را درک میکند، بنابراین به او یک آزمایش را پیشنهاد میکند. ده روز مصرف خوراکهای جایگزین دربار، باید برای نشان دادن منفعت و مزایای رژیم غذایی و در نتیجه از بین بردن نگرانی و ترس وزیر دربار باشد. دوم، اطمینان دانیال مبنی بر این که نتیجه در چنین مدت کوتاهی مثبت خواهد بود، از اعتماد مطلق او به خدا سرچشمه میگیرد. سوم، انتخاب یک رژیم غذایی از سبزیجات و آب اشاره به مواد غذایی دارد که خداوند در ابتدای خلقت به بشریت داده است (پیدایش ۱: ۲۹)، حقیقتی که شاید در انتخاب دانیال تاثیرگذار بوده است. بالاخره، چه چیزی می تواند بهتر از رژیم غذایی باشد که خدا در ابتدا به ما داده است؟

`چه چیزی درمورد انتخاب آزادانه دانیال بسیار مهم است که راه را برای انجام کار خدا باز میکند؟  (دانیال ۱: ۹) چه درسهای را می توانیم از این مطلب درمورد اهمیت انتخاب های خودمان بیاموزیم؟ چگونه باید اعتماد ما به خدا بر روی انتخابهای ما تاثیر بگذارد؟`