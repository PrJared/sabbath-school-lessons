---
title:  حاکمیت خداوند
date:  05/01/2020
---

در یک نگاه، کتاب دانیال با یک پیش در آمد محزون شکست شروع میشود. یهودا تسلیم نبوکدنصر شد و ظروف معبد از اورشلیم به سرزمین شنعار برده شد. کلمه « شنعار » در کتاب مقدس در پیدایش باب ۱۱: ۲ به عنوان محل برج بابل آمده است. شنعار نشانه ای شوم و بد یُمن است، همانطور که اظهار میکند، این کلمه ریشه در مبارزه طلبی با خداوند دارد. با اینکه سازندگان بابل در تلاش برای رسیدن به آسمانها شکست خوردند، ظواهر بیرونی اشاره دارند که نبوکدنصر و خدایانش – که در سرزمین شنعار قرار داشتند – به جای این که متعهد به عهد خدای اسرائیل باشند، ولی آن را خوار و پایمال کرده بودند.

با این حال، خطوط ابتدایی و شروع کتاب دانیال این مسئله را روشن می سازد که شکست اورشلیم در اثر قدرت برتر پادشاه بابلیان نبود و به جای آن، علت اتفاق را در این می داند که « خداوند، یهویاقیم پادشاه یهودا را با بعضی از ظروف خانه خدا به دست او تسلیم نمود »(دانیال ۱: ۲). از خیلی قبل، خدا اعلام میکند که امتش باید او را به فراموشی بسپارند و پیمان شکنی کنند ، تا او آنها را به عنوان اسیران به یک سرزمین بیگانه بفرستد. بنابراین، دانیال می داند که در پس و ماورای  قدرت نظامی بابل، خدای آسمان قرار دارد که مسیر حرکت تاریخ را رهبری میکند. این دیدگاه روشن و واضحی از حاکمیت خداست، که آن مردان جوان را تقویت و حمایت کرد و به آنان قدرت و شجاعت بخشید تا با وسوسه و فشار امپراتوری بابل مواجهه کنند.

`دوم پادشاهان ۲۱: ۱۰ تا ۱۶، دوم پادشاهان ۲۴: ۱۸ تا ۲۰، و ارمیا ۳: ۱۳ را بخوانید. چرا خداوند یهودا و اورشلیم را به دستان بابلیها تسلیم میکند؟`

همانطور که با چالش های قرن بیست و یکم مواجه هستیم، باید به بینشی دوباره ازدرک خود نسبت به خداوند نائل آئیم که این به وضوح در کتاب دانیال منعکس گردیده است. برطبق این کتاب، خدا، کسی که ما او را ستایش میکنیم، نه تنها تمام نیروها و قدرتهای تاریخ را از طریق حاکمیت خود رهبری میکند، بلکه همچنین در زندگی مردم خود در مواقع ضروری برای کمک به آنها مداخله میکند. و همانطور که بعداً خواهیم دید، آنچه خداوند برای اسیران یهود انجام داده، او برای امت خویش در زمان آخر نیز صرف نظر از همهٔ حملات مختلف به آنها و به ایمانشان انجام خواهد داد.

`برخی از چالشهایی که ایمان شما در حال حاضر با آن روبروست، چه از منابع بیرونی و چه از طریق کلیسا، و یا از ضعفهای شخصیتی خود شما، چه هستند؟ چگونه می توانید یاد بگیرید که با تکیه به  قدرت خداوند می توانید بر آنچه در مقابل شما قرار میگیرد غلبه کنید؟`