---
title:  از اورشلیم تا بابل
date:  04/01/2020
---

### مطالعه این هفته
دوم پادشاهان ۲۱: ۱۰ تا ۱۶؛ دانیال ۱؛ غلاطیان ۲: ۱۹، ۲۰؛ متی ۱۶: ۲۴ تا ۲۶؛ دوم قرنتیان ۴: ۱۷؛ یعقوب ۱: ۵.

> <p>آیه حفظی</p>
> « خدا به این چهار مرد جوان، حکمت کلام و علم فلسفه بخشید. علاوه بر اینها او به دانیال، علم تعبیر خواب و رؤیا نیز بخشید » (دانیال ۱: ۱۷).

کتاب مقدس از نشان دادن ضعف های انسان سقوط کرده در گناه، طفره نمی رود. از پیدایش باب ۳ به بعد، گناه انسان و عواقب غم انگیز آن به طور برجسته ای نشان داده شده است. در عین حال، ما نیز شاهد برخی از افراد هستیم که وفاوداری عظیم خود را نسبت به خدا نشان میدهند، حتی زمانی که با انگیزه هایی قوی برای وفادار بودن، مواجه نبوده اند. و برخی از بزرگترین نمونه های قوی چنین وفاداری در کتاب دانیال دیده میشوند.

با این حال، همانطور که کتاب دانیال را مطالعه میکنیم، باید به یاد داشته باشیم که قهرمان واقعی این کتاب، خداست. ما آنقدر به داستانهایی که به وفاداری دانیال و دوستانش تاکید می کنند، عادت کرده ایم که ممکن است فراموش کنیم که وفاداری آن کسی که این چهار مرد جوان را هدایت و پشتیبانی کرد تا با قدرت و تطمیع امپراتوری بابل مقابله کنند، را تمجید کنیم. وفاداری در وطن به اندازه کافی خود یک چالش به حساب می آید، چه رسد به این که تحت فشار فرهنگ و مذهبِ یک سرزمین بیگانه باشید. اما این بازیگران بشری با چالش هایی مواجه میشوند، زیرا همچون پولس رسول  آنها « می دانند به چه کسی ایمان دارند »(دوم تیموتاؤس ۱: ۱۲)، و اعتماد آنها به اوست.