---
title:  آزمون نهایی
date:  09/01/2020
---

`دانیال باب ۱: ۱۷ تا ۲۱ را بخوانید. کلید موفقیت چهار مرد چه بود؟ ( همچنین نگاه کنید به ایوب ۳۸: ۳۶، امثال ۲: ۶ و یعقوب ۱: ۵).`

پس از سه سال آموزش در« مکتب بابلیان » چهار مرد یهودی برای امتحان نهایی به حضور پادشاه آورده شدند. آنها نه تنها سالم تر از دیگر جوانان بودند، بلکه در حکمت و دانایی هم برتر از آنان بودند. چهار نفر بلافاصله به خدمت شاه آمدند. ما نباید فراموش کنیم که این « دانش و حکمت » بدون شک باید شامل بسیاری از اطلاعات و دانش الحاد هم باشد. با این حال، آنها آن را فرا گرفتند و بدیهی است که آنها آن را بسیار خوب هم یاد گرفتند، حتی اگر آنها را باور نداشتند.

نبوکدنصر ممکن است فکر کند که چنین پیشرفت هایی می توانسته دستخوش رژیم غذایی دربار و برنامه آموزشی چهار جوان بوده باشد. با این حال، دانیال و یارانش می دانند، و روایت به وضوح نشان می دهد که عملکرد برتر آنان ربطی به نظام بابلیان ندارد. همه چیز از طرف خداوند بود. چه نمونهٔ قدرتمندی از آنچه که خدا می تواند برای کسانی که به او اعتماد دارند انجام دهد. ما نباید از قدرت منکوب کننده رسانه ها، دولت ها، و سایر نهادها بترسیم که مبادا هویت ما را به عنوان فرزندان خدا تهدید به نابودی کنند. همانطور که ما به خدا اعتماد میکنیم، می توانیم مطمئن باشیم که او می تواند ما را در لحظات دشوار زندگی حفظ کند و ما را در برابر همهٔ نابرابریها و بی عدالتی ها محافظت نماید. و این کلید راهنمای ما در انتخاب درست و مناسب می باشد، در زمانی که ایمان ما با چالش ها مواجه هست.

با نگاه به دانیال باب ۱، برخی از دروس مهم دربارهٔ خدا را یاد می گیریم: (۱) خداوند تاریخ را کنترل میکند. (۲) خدا به ما حکمت می دهد که بتوانیم کنترل محیط خصمانه فرهنگ و جامعه خودمان را بدست بگیریم. (۳) خدا کسانی که از طریق اعتقادات و شیوه زندگی شان به او اعتماد کنند محترم می شمارد.

این باب با اشاره به این مسئله که « دانیال تا سال اول شاهنشاهی کورش کبیر در خدمت دربار بابل بود »(دانیال ۱: ۲۱) به پایان میرسد. اشاره به کورش در اینجا قابل توجه است: این نگاهی از امید را در اثنای دوران تبعید ایجاد می کند. کورش یکی از کسانی است که بوسیله خدا انتخاب میشود تا قوم او را آزاد کند و به آنها اجازه بدهد تا به اورشلیم برگردند. اگرچه باب با موضوع شکست و تبعید شروع میشود، با یک نگاهی از امید و بازگشت به خانه به پایان میرسد. این خدای ماست: حتی در میان سخت ترین لحظات زندگی ما، او همیشه پنجره ای از امید را باز می کند تا بتوانیم شکوه و شادی را ببینیم که بعد از درد و رنج است.