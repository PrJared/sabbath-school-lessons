---
title:  ایمانِ تحت فشار
date:  06/01/2020
---

`دانیال باب ۱ را بخوانید. این مردان جوان برای تمکین و سر تسلیم فرود آوردن با چه فشارهایی روبرو بودند؟`

پس از ورود به بابل، این چهار مرد جوان مجبور بودند با بزرگترین چالش های مهم و جدی که ایمان و اعتقادت آنان را هدف قرار می داد، روبرو باشند: آنها برگزیده شدند تا تحت آموزش های مخصوص به خدمت پادشاه در آیند. پادشاهان باستان اغلب برخی از بهترین اسیران خود را برای خدمت در کاخ سلطنتی به خدمت می گرفتند، و بدین ترتیب وفاداری آنان به سوی پادشاهان و خدایان امپراتوری که آنها را به اسارت گرفته بود، تغییر جهت می داد. در واقع، کل فرآیند مقرر شده بود تا با نوعی تحول در تعلیم و تربیت بتواند منجر به تغییر جهان بینی آنان بشود. به عنوان بخشی از این فرآیند، نام اسیران یهودی را تغییر دادند. نام جدید، علامت تغییر در مالکیت و سرنوشت است. بنابراین با تغییر نام اسیران، بابلیان قصد داشتند تا قدرت خود را بر آنان ثابت کنند، و آنان را مجبور سازند تا جذب ارزشها و فرهنگ بابلیان شوند. اسامی اصلی آنان که به خدای اسرائیل اشاره داشت، با نامهایی که به خدایان بیگانه ارج می نهاد، جایگزین شدند. علاوه بر این، پادشاه مقرر می کرد تا مردان جوان باید از غذای پادشاه استفاده کنند. خوردن غذای پادشاه در روزگار باستان، مفهومی عمیق داشت. این به معنای وفاداری اجتناب ناپذیراز پادشاه و تبعیت و وابستگی کامل به او بود. و همانطور که معمولاً خوراک به خدا یا خدایان امپراتوری پیشکش میشد، خوردن هم یک مفهوم عمیق مذهبی داشت. بدیهی است که به معنای پذیرفتن و مشارکت در نظام ستایش پادشاه به حساب می آمد.

بنابراین، دانیال و یارانش خود را در شرایط چالش برانگیزی یافتند. برای آنان حفظ وفاداری به خداوند و زنده ماندن تحت مطالبات و خواسته های نظام امپراتوری، چیزی کمتر از یک معجزه نبود. علاوه بر مسایل پیچیده، شهر بابل خود نیز به عنوان نمایش یکی از مهمترین و برجسته ترین دستاوردهای انسانی به حساب می آمد. زیبایی معماری معابد بابلیان، باغ های معلق و جاری بودن رودخانه فرات در سراسر شهر، تصویری از توانایی وشکوه غیرقابل وصف این شهر را به نمایش می گذارد. بنابراین، به دانیال و دوستانش فرصتی برای ارتقا و فرصتی برای لذت بردن از مزایا و رفاه با همکاری در این حاکمیت داده شد. آنها می توانستند دیگر به عنوان اسیران یهودی نباشند و مبدل به وزراء سلطنتی شوند. آیا آنها اصول و مرام خود را در جهت رفتن به مسیر سهل و آسان عزت و جلال، به خطر بیندازند؟

`به چه روشهایی این پسران توانستند تصمیمی عاقلانه برای سازش در برابر اعتقاداتشان اتخاذ کنند؟ به چه شیوه هایی امکان دارد شما هم اکنون با مسئله مشابهی برخورد کنید، اگر هوشیارانه مبارزه کنید؟`