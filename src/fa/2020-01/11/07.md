---
title:  اندیشه هایی فراتر
date:  13/03/2020
---

جبرئیل برای سه هفته با نیروهای تاریکی منازعه می کند و در پی خنثی کردن نفوذ آنان برروی ذهن کوروش بود .... هر آنچه که نیروهای آسمانی می توانستند از جانب مردم خدا برای خیریت آنان انجام دهند، انجام گرفت. سرانجام پیروزی بدست آمد؛ و نیروهای دشمن در تمام دوران کوروش و پسرش کمبوجیه تحت کنترل در آمدند.

« چه افتخار بزرگی به دانیال توسط سرور آسمانی داده شده بود! او بنده لرزان و هراسان خود را تسلی می بخشد و به او اطمینان می دهد که دعای او در آسمان شنیده شده است. و در پاسخ به دعای خالصانه او، جبرئیل فرشته فرستاده می شود تا برروی قلب پادشاه ایران تاثیر بگذارد. پادشاه به مدت سه هفته در برابر تاثیر و نفوذ روح خدا مقاومت کرد و این در حالی بود که دانیال در دعا و روزه بود، اما سرور آسمانی، فرشته مقرب خدا، میکائیل فرستاده شد تا قلب سرسخت پادشاه را لمس کند و او را مجبور کند تا به دعای دانیال پاسخ دهد ». اِلن جی وایت، The Sanctified Life ، صفحه ۵۱.

**سؤالاتی برای بحث**

`۱. با اینکه، ما اولین مردم تاریخ مسیحیت نیستیم که این حقایق را می بینیم، به عنوان اعضای کلیسای ادونتیست، استدلال قوی از موضوع « مجادله بزرگ »، یا این عقیده که تمام جهان بخشی از یک نبرد حماسی بین مسیح و شیطان هستند، داریم. و معتقدیم که در واقع هر انسانی درگیر این نبرد است. حتی برخی از افراد بی دین هم در مورد واقعیت نبردی این چنینی که همه درگیر آن هستند، سخن گفته اند. تجربه خود شما از این مجادله بزرگ چه بوده است؟ و آشکار شدن آنرا در زندگی خود چگونه دیدهاید؟ چه چیزی را از این آزمون یاد گرفتهاید که می تواند به دیگران نیز که در این نبرد درگیر هستند، کمک کند؟`

`۲. افسسیان باب ۶: ۱۰ تا ۱۸ را بخوانید. به تصویر واضح جنگی که پولس آن را نشان داده، توجه کنید. چه « دستورالعمل جنگی » در اینجا به ما در این « مجادله بزرگ » داده می شود؟`

`۳. در دانیال باب ۱۰: ۱۱، برای دومین بار (نگاه کنید به دانیال ۹: ۲۳)، دانیال مرد محبوب نامیده می شود. این مطلب دربارهٔ ارتباط نزدیک، حتی یک پیوند عاطفی، بین آسمان و زمین چه می گوید؟ فکر کنید که، چه تفاوت ریشه ای این واقعیت در مقایسه با دیدگاه الحادی مشترک بسیاری در دنیای مدرن دارد. چه امیدی را این دیدگاه کتاب مقدسی، همانطور که در دانیال می بینیم، به ما می دهد؟`