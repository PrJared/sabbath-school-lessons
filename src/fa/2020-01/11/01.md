---
title:  از نبرد تا پیروزی
date:  07/03/2020
---

### مطالعه این هفته
افسیسیان ۶: ۱۲؛ دانیال ۱۰؛ عِزرا ۴: ۱ تا ۵؛ یوشع ۵: ۱۳ تا۱۵؛ مکاشفه ۱: ۱۲ تا ۱۸؛ کولسیان ۲: ۱۵؛ رومیان ۸: ۳۷ تا ۳۹.

> <p>آیه حفظی</p>
> « ای مرد محبوب خدا، نترس! سلامتی بر تو باد! دلیر و قوی باش! » (دانیال ۱۰: ۱۹).

دانیال باب ۱۰ ختم رویای دانیال را معرفی می کند، که در باب های ۱۱ و ۱۲ ادامه می یابد. در ابتدا به ما اطلاعاتی داده می شود که نشان می دهند، این نبوت مربوط به « مجادله بزرگ » است ( دانیال ۱۰: ۱). در حالی که دانیال باب ۱۱ برخی از جزئیات این مجادله را فاش می کند، دانیال باب ۱۰ ابعاد روحانی آن را آشکار می کند، که در پس پردۀ نبردهای زمینی یک مجادله روحانی در ابعاد کیهانی در حال انجام است. وقتی که این باب را مطالعه میکنیم، خواهیم دید که هنگامی که دعا میکنیم، درگیر این مجادله روحانی کیهانی می شویم به گونه ای که پیامدهای وسیعی در پی دارد. اما ما در این مبارزه تنها نیستیم؛ عیسی مسیح هم در نبرد بر علیه شیطان از جانب ما درگیر است. ما باید یاد بگیریم که نبرد نهایی که درگیر آن هستیم بر علیه قدرتهای انسانی زمینی نیست، بلکه بر علیه قدرتهای تاریکی است.

همانطور که پولس رسول آن را قرنها بعد از دانیال بیان کرد « بدانيد كه جنگ ما با انسانها نيست، انسانهايی كه گوشت و خون دارند؛ بلكه ما با موجودات نامرئی میجنگيم كه بر دنيای نامرئی حكومت میكنند، يعنی بر موجودات شيطانی و فرمانروايان شرور تاريكی. بلی، جنگ ما با اينهاست، با لشكرهايی از ارواح شریر كه در دنيای ارواح زندگی میكنند ». (افسیسیان ۶: ۱۲). سر انجام، پیروزی ما در مجادله بزرگ با اتکا و پشتوانه مسیح است، کسی که به تنهایی بر روی صلیب شیطان را شکست داد.