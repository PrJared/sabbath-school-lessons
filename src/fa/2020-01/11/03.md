---
title:  رویای سَروَر
date:  09/03/2020
---

`دانیال باب ۱۰: ۴ تا ۹ را بخوانید. چه اتفاقی در اینجا برای دانیال می افتد؟`

همانطور که دانیال تجربه خود را توصیف می کند، ما به سختی می توانیم عظمت و شکوه آنچه را که او می بیند، تصور کنیم. این ظواهر انسانی در دانیال باب ۱۰: ۵، ۶ به « پسر انسان » اشاره دارد که در رویای او به تصویر کشیده شده است (دانیال ۷: ۱۳). جامه کتان او یادآور جامه های کاهنان است (لاویان ۱۶: ۴). جنبه ای که این شخصیت را به « سردار لشگر » تشبیه می کند در رابطه با مکان مقدس آسمانی به تصویر کشیده شده است (دانیال ۸). همچنین طلا به عنوان نشانهٔ عزت و جلال سلطنتی، مرتبط با لباس فاخر کاهنان است، و بالاخره اینکه تشبیه این چهره به آذرخش، مشعل فروزان، برنز و صدای قدرتمند، او را به عنوان یک موجود فرا طبیعی (آسمانی) معرفی می کند. او شخصی است که ویژگیهای روحانی و نظامی پشتوانه اوست. این چهره همچنین شباهتهای قابل توجهی را با موجودات آسمانی به نمایش می گذارد، کسی که اندکی قبل از نبرد یوشع در شهر اریحا بر او ظاهر می شود (یوشع ۵: ۱۳، ۱۴). در این رویا یوشع « فرمانده لشکر خداوند » را می بیند. قابل توجه است که کلمه عبری که در اینجا به عنوان « فرمانده » (sar) ترجمه شده، همان کلمه ای است که به عنوان « سردار » در اشاره به میکائیل در دانیال ۱۰: ۲۱ ترجمه شده است. اما یک مطابقت نزدیکتر بین دانیال و یوحنا وجود دارد، آنها در روز سبت الهام رستاخیز و قیام خداوند را دریافت می کنند.

`چه شباهت هایی، بین رویای دانیال از پسر خدا در دانیال باب ۱۰ و آنچه که در یوشع باب ۵: ۱۳ تا ۱۵ و در مکاشفه باب ۱: ۱۲ تا ۱۸ آمده، وجود دارد؟`

بر اساس دانیال، کسانی که با او هستند هراسان و خود دانیال ضعیف و شکننده بر زمین می افتد. تجلی حضور خدا به سادگی او را تحت الشعاع قرار می دهد. با وجود این، هرچند هم که  ترس او ناخودآگاه و گذرا باشد، رویای دانیال نشان می دهد که خداوند تاریخ را تحت کنترل دارد. در واقع، همانطور که رویا برملا می شود، خواهیم دید که خدا تصویری از تاریخ بشر از زمان نبی تا برپایی پادشاهی ابدی خدا را به دانیال نشان می دهد (دانیال ۱۱ و ۱۲).

`اگر، همانطور که بارها و بارها در دانیال دیدیم، خداوند می تواند تاریخ بشر را تحت کنترل داشته باشد، بنابراین، او چکاری می تواند برای زندگی فردی ما انجام دهد؟`