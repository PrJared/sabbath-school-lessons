---
title:  یکبار دیگر، روزه و دعا
date:  08/03/2020
---

`دانیال باب ۱۰: ۱ تا ۳ را بخوانید. دوباره در اینجا می یابیم که دانیال چه می کند؟`

دانیال دلایل سوگواری طولانی مدت خود را بیان نمی کند. اما انگیزه چنین شفاعت سرسختانه به احتمال زیاد در رابطه با وضعیت یهودیان بوده، کسانی که تازه از بابل به فلسطین بازگشته بودند.

`عِزرا باب ۴: ۱ تا ۵ را بخوانید. یهودیان در هنگام بازگشت با چه چالشهایی روبرو هستند؟`

ما از طریق عِزرا باب ۴: ۱ تا ۵ متوجه می شویم که یهودیان در هنگام تلاش برای بازسازی دوباره معبد با مخالفت شدید روبرو هستند. سامریان با ارسال گزارش های دروغین به دربار ایران، شاه را تحریک می کنند تا کار بازسازی را متوقف سازد. در مواجهه با چنین بحران هایی، دانیال به مدت سه هفته در دعا از خداوند درخواست می کند که برروی کوروش تاثیر بگذارد و او را وادار سازد تا به آنها اجازه بدهد تا کار بازسازی را ادامه دهند.

در این مرحله، دانیال احتمالاً نزدیک به ۹۰ سال سن داشته است. او به خودش فکر نمی کند، بلکه او به مردم خود و چالش هایی که با آن روبرو می باشند می اندیشد. و او سه هفته کامل برای دریافت پاسخ دعایش از خداوند پافشاری می کند. در این مدت، نبی روزه میگیرد و از خوردن غذای دلخواهش و حتی مرهم پرهیز می کند. او کاملاً نسبت به راحتی و آسایش و اوضاع ظاهری خود بی تفاوت است، اما او عمیقاً نگران رفاه قوم یهود خود در اورشلیم است که هزاران مایل دور تر از او هستند.

همانطور که ما به زندگی عبادی دانیال نگاه میکنیم، چندین درس ارزشمند می آموزیم، اول، باید در دعا اصرار و پافشاری کنیم، حتی وقتی به درخواست دعای ما فوراً پاسخ داده نمیشود. دوم، باید برای دعا کردن برای دیگران وقت بگذاریم. چیز خاصی درمورد دعاهای شفاعت وجود دارد، اینکه بیاد داشته باشید « پس از آنکه ایوب برای دوستان خود دعا کرد، خداوند ثروت و خوشبختی از دست رفته اش را به او بازگردانید  » (ایوب ۴۲: ۱۰). سوم، دعا خدا را وادار می کند که کاری اساسی و عملی انجام دهد. پس بیایید همیشه برای همه چیز و همه نزد خدا دعا کنیم. در مواجهه با آزمون های سخت و غیر قابل تحمل زندگی، مشکلات بزرگ و چالشهای نفس گیر، بگذارید با دعا بار سنگین مشکلات را به خدا بسپاریم (افسیسیان ۶: ۱۸).

`دانیال باب ۱۰: ۱۲ را بخوانید. در اینجا به ما درمورد دعا نه فقط به عنوان یک تجربه ذهنی خوب، بلکه به عنوان یک تجربه عینی و عملی که خدا را در جهت اقدام بکاری سوق می دهد، چه میگوید؟`