---
title:  سردار پیروز
date:  12/03/2020
---

برجسته ترین شخصیت کتاب دانیال، چهره ای است که ابتدا « پسر انسان » (دانیال ۷: ۱۳) یا « سردار لشکر » (دانیال ۸: ۱۱) نامیده شده است. سرانجام، متوجه می شویم که نام او میکائیل (دانیال ۱۰: ۱۲) است، که به معنای « چه کسی شبیه خداست؟ » او می آید تا به جبرئیل در نزاع با پادشاه ایران کمک کند (دانیال ۱۰: ۱۳). فرشته از این موجود آسمانی به عنوان « میکائیل رئیس شما » (دانیال ۱۰: ۲۱)، یعنی سرور مردم خدا نام می برد. میکائیل بعدا در کتاب دانیال به عنوان کسی که برای خلق خدا خواهد ایستاد، ظاهر میشود (دانیال ۱۲: ۱). ما از داوران باب ۹ متوجه می شویم که از میکائیل به عنوان یک فرشته مقرب نیز نام برده میشود، و با شیطان می جنگد و موسی را زنده می کند. مکاشفه ۱۲: ۷ بر ملا می کند، میکائیل به عنوان رهبر ارتش آسمانی می ایستد، شیطان و فرشتگان فریب خورده او را شکست می دهد، بنابراین میکائیل کسی جز مسیح نیست. همانطور که امپراتوری ایران دارای یک فرمانده عالی است و یک نیروی ماوراطبیعی در پشت رهبر انسانی خود دارد، مردم خدا هم میکاییل را به عنوان فرمانده ارتش خود دارند، کسی که از جانب آنها در جنگ کیهانی می جنگد و پیروز می شود.

`کولسیان باب ۲: ۱۵ را بخوانید. عیسی چگونه در نبرد کیهانی پیروزی خود را کامل می کند؟`

وقتی با نیروهای شر روبرو هستیم، می توانیم به عیسی قهرمان خود، ایمان و اعتماد داشته باشیم. او در ابتدای خدمت عمومی خود، شیطان را مغلوب کرد. او در طول دوران زندگی زمینی خود، شیطان را در بیابان که او را با وسوسه کردن مورد حمله قرار می دهد، شکست می دهد. عیسی شیطان را حتی زمانی که در شمائل پطرس تلاش می کند تا او را از رفتن بسوی تپه جلجتا باز دارد، مغلوب می کند. او در آخرین سخنان خود با شاگردانش، از مرگ قریب الوقوع خود به عنوان یک نبرد سخن میگوید که با پیروزی قاطع او بر شیطان به معراج خود میرسد: « اكنون موقع داوری این جهان است و حكمران این جهان بیرون رانده میشود. وقتی از زمین بالا برده میشوم، همهٔ آدمیان را به سوی خود خواهم كشید » (یوحنا ۱۲: ۳۱، ۳۲).

ما برخی اوقات به اطراف نگاه میکنیم، همه چیز خیلی بد نظر میرسد. خشونت، فساد اخلاقی، انحراف و بیماریها در همه جا در حال گسترش هستند. دشمن، از جنس جسم و خون نیست و از هر طرف بی رحمانه به ما حمله می کند. اما مهم نیست که چقدر این نبردها دشوار و سخت باشند، بخاطر اینکه عیسی به خاطر ما می جنگد و به عنوان سرور و کاهن اعظم ما در قدس آسمانی حضور دارد.

`رومیان باب ۸: ۳۷ تا ۳۹ را بخوانید. چگونه می توانیم قول بدهیم که فاتح آزمون واقعی در زندگی مسیحی خودمان باشیم؟`