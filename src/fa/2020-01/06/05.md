---
title:  سنجیده شده و ناقص درآمده
date:  05/02/2020
---

`دانیال باب ۵: ۱۳ تا ۲۸ را بخوانید. دانیال چه دلیلی را برای مرگ زود هنگام پادشاه ارائه می دهد؟`

پادشاه به دلیل قرار گفتن درشرایط دشوار، به مشاوره با دانیال متوسل میشود، اما به نظر میرسد که او این کار را با بی میلی انجام می دهد. این ممکن است بیشتر به خاطر نگرش پادشاه نسبت به خدای دانیال باشد تا نسبت به خود شخص دانیال.

در عوض، پاسخ دانیال به پیشنهاد پاداش پادشاه، خیلی چیزها را در مورد اُولویت ها و شخصیت دانیال بیان می کند. همچنین احتمال دارد که دانیال، مفهوم کلمات اسرارآمیز نوشته برروی دیوار را می دانسته و متوجه میشود که چقدر پاداش ها واقعاً بی ارزش هستند.

سپس دانیال به سه دلیل که برمی شمرد، پادشاه را محکوم کرد.

اول، بلشصر کاملاً تجربه و آنچه بر سر نبوکدنصر آمده بود را نادیده گرفت. در غیر اینصورت، او مانند جد خود توبه می کرد و خود را فروتن می ساخت.

دوم، بلشصر از وسایل و ظروف معبد برای نوشیدن شراب و ستایش بت هایش استفاده کرد. در اینجا دانیال به شش نوع فلز استفاده شده در ساخت بت ها به ترتیب همانگونه که قبلاً ذکر شده بود، اشاره می کند.

سوم، پادشاه جلال و عظمت خداوند را نادیده گرفته بود، کسیکه « جان تو و تمام کارهایت در دست اوست »(دانیال ۵: ۲۳).

با توجه به خطاهای پادشاه، دانیال به تفسیر می پردازد. حال ما می دانیم که نقش الهی روی دیوار مرکب از سه فعل آرامی بوده (با اولی که تکرار شده است). مفهوم اصلی آنها باید برای پادشاه و حکیمانش آشنا بوده باشد: منا: « شمرده شده ؛ ثقیل: سنجیده شده ؛ فرسین تقسیم شده ».

با بودن ارتش ماد – فارس در پشت دروازه های شهر بابل، شاه و زیردستانش باید به مفهوم شوم این نوشتار، مظنون شده باشند، اما حکیمان جرأت اینکه چیزی در مورد پیام ناخوشایند نوشته روی دیوار به پادشاه بگویند را ندارند. فقط دانیال اثبات می کند که قادر به گشودن رمز پیام واقعی و ترجمه آن به یک بیانه قابل فهم به منظور منتقل کردن مفهوم کامل پیام آن به بلشصر است:  معنی اين نوشته چنين است: منا يعنی «شمرده شده». خدا روزهای سلطنت تو را شمرده است و دورهٔ آن به سر رسيده است. ثقيل يعنی «وزن شده». خدا تو را در ترازوی خود وزن كرده و تو را ناقص يافته است. فرسين يعنی «تقسيم شده». مملكت تو تقسيم میشود و به مادها و پارسها داده خواهد شد  (دانیال۵: ۲۶ تا ۲۸).

کلامی از تسلی و خوشی وجود ندارد.

`داوری به سرعت برروی پادشاه انجام شد. چگونه می توانیم یابد بگیریم که در حال حاضر در مواردی که هنوز داوری خداوند شروع نشده به خدا اعتماد کنیم؟(نگاه کنید به جامعه ۳: ۱۷؛ جامعه ۸: ۱۱؛ متی ۱۲: ۳۶؛ رومیان ۱۴: ۱۲).`