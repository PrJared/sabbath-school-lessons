---
title:  ورود ملکه
date:  04/02/2020
---

`دانیال باب ۵: ۹ تا ۱۲ را بخوانید. ملکه در باره دانیال چه میگوید، که باید پادشاه از قبل آن را میدانست؟ این چه چیزی را در مورد دانیال که به نظر میرسد پادشاه از وجود او بی خبر است، میگوید؟`

همانطور که سالن ضیافت به خاطر پیام اسرارآمیز روی دیوار به هم ریخته میشود، ملکه می آید و به پادشاه سرمست و گیج رهنمودی می دهد. او دانیال را به پادشاه یادآوری می کند، اینکه او توانایی تفسیر رویای نبوکدنصر و کشف اسرار را در دوران نبوکدنصر داشته است. اگر بلشصر همانند جدش هوشیار و عاقل بود، می دانست که به چه مرجعی باید مراجع کند تا بتواند مفهوم نوشته روی دیوار را پیدا کند. مداخله ملکه در لحظه ای که به نظر میرسد همه چیز کاملاً  در حال نابودی است، برای شاه ضروری بود، که بداند کار بعدی که باید انجام دهد چیست. به نظر میرسد که با کلماتش بلشصر را ملامت می کند، برای چشم پوشی از تنها کسی که در مملکت می تواند نوشته های اسرارآمیز را تفسیر کند. وهمچنین ملکه بطور شفاهی برای پادشاه خلاصه ای از کار و تجربیات دانیال را بیان می کند:« در مملکت تو مردی هست که روح خدایان مقدّس را دارد. در زمان پدرت، حکمت و دانش و هوش خدایی در او دیده شد و پدرت نبوکدنصر پادشاه او را به ریاست ستارهشناسان، جادوگران، حکیمان و پیشگویان برگزیده بود. این شخص که نامش دانیال است و پدرت او را بلطشصر نامیده بود، دارای فهم و دانش فوقالعادهای است که میتواند خوابها را تعبیر کند، معمّاها را حل نماید و رازهای نهان را فاش سازد. حال بفرست دانیال را بیاورند تا معنی این نوشته را برایت بگوید »(دانیال ۵: ۱۱، ۱۲).

در اینجا دوباره متعجب می شویم، که چرا بلشصر دانیال را نادیده گرفته است. در متن کتاب پاسخ مستقیم برای این سوال وجود ندارد، اما ما احتمال می دهیم، در آن زمان دانیال حداقل تا سال سوم در راستای خدمت به پادشاه در سیستم حکومتی او (دانیال ۸: ۱، ۲۷) بوده و بعد از آن در حکومت او مقامی نداشته است. سن دانیال میتواند دلیل آن باشد. او احتمالا حدود ۸۰ سال سن داشته، پس ممکن است پادشاه تصمیم گرفته باشد تا درسیستم رهبری، فردی از نسل جوان را جایگزین او کند. ممکن است پادشاه به دلیل اینکه نمی خواسته نسبت به خدای دانیال وفادار بماند، تصمیم گرفته از او چشم پوشی کند. اما به هر دلیلی یا مجموعه ای از دلایل، هنوز این مسئله در جای خود باقی است، که چطور شخصی با خصوصیات دانیال به این زودی می تواند فراموش شده باشد.

`رومیان باب ۱: ۱۶ تا ۳۲ را بخوانید. به چه طریق هایی می توانیم، قاعدهٔ کلی بیان شده در این متون را نه فقط در این داستان بلکه در جهان امروز مشاهده کنیم؟`