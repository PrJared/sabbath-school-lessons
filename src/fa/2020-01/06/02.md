---
title:  ضیافت بلشصر
date:  02/02/2020
---

`دانیال باب ۵: ۱ تا ۴ و همچنین دانیال باب ۱: ۱، ۲ را بخوانید. بلشصر چه کاری انجام می دهد که بسیار بد است؟ این چگونه شخصیت واقعی او را آشکار می سازد؟ اقدامات او را با مکاشفه باب ۱۷: ۴ تا ۶ مقایسه کنید. چه تشابهی می توانید پیدا کنید؟`

پادشاه دستور می دهد که از ظروف وقف شده به معبد اورشلیم به عنوان ظروف نوشیدنی استفاده شود. نبوکدنصر ظروف معبد اورشلیم را به غنیمت می برد، اما او آنها را در خانه خدای خود قرار می دهد، که نشان می دهد که حداقل به مقدسات خود احترام می گذارد. اما بلشصر ظروف مقدس را با استفاده کردن به عنوان ظروف نوشیدنی شراب، خوار و بی حرمت می سازد.

آنها در حین نوشیدن شراب در ظروف مقدس معبد، خدایان بلشصر را ستایش کردند « و خدایان طلایی، نقرهای، برنزی، آهنی، چوبی و سنگی را پرستش نمودند »(دانیال ۵: ۴). لازم به ذکر است که به شش فلز اشاره شده است. بابلیها از سیستم شصت تایی (یک سیستم بر اساس عدد شصت) در مقایسه با سیستم دهگان که امروزه (بر أساس عدد ۱۰ است) استفاده میکردند. بنابراین، شش دسته از خدایان، نشان دهنده یکپارچگی خدایان بابلی و درنتیجه کامل بودن نظام مذهبی بابل هستند. جالب توجه این است که، ترتیب فلزات به ترتیب اجزای مجسمه رویای نبوکدنصر دنبال می شوند، به جز آن که به جای چوب خاک قرار میگیرد. همچون رویا، سنگ در آخر ظاهر می شود، گرچه در اینجا مواد تشکیل دهنده بت ها را نشان می دهد، سنگ نیز یادآور قضاوت خدا بر امپراتوری های دنیوی است  (نگاه کنید به دانیال باب ۲: ۴۴، ۴۵)، که بابل نماد آن است.

این ضیافت به عنوان نمایشی مناسب از بابل زمان آخر، همانطور که در کتاب مکاشفه دیده میشود، مطرح میشود. همانند بلشصر، زن در پایان دوران بابل یک جام طلایی در دست دارد که سرشار از همهٔ شناعت ها و ناپاکی ها است و به ملت ها عرضه می کند. به عبارت دیگر، بابل مدرن با استفاده از تعالیم دروغین و نظام پرستشی منحرف، جهان را به سوی شریر (مکاشفه ۱۷: ۴ تا ۶) وسوسه می کند، بی اعتنا به این که زمان داوری جهان بزودی فرا میرسد. روزی داوری  فرا خواهد رسید.

`شیوه هایی که جامعه و فرهنگ ما حقیقت کلام خدا را خوار و بی حرمت می کنند، چه هستند؟ چگونه می توانیم مراقب باشیم که در این بی حرمتی، حتی به روشهای نامحسوس، مشارکت نکنیم؟ پاسخ خود را در روز سبت به کلاس بیاورید.`