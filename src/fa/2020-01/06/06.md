---
title:  سقوط بابل
date:  06/02/2020
---

`دانیال باب ۵: ۲۹ تا ۳۱ را همراه با مکاشفه ۱۴: ۸، مکاشفه ۱۶: ۱۹، و مکاشفه ۱۸: ۲ بخوانید. ما از سقوط بابلِ بلشصر که اشاره به سقوط بابلِ زمان آخر دارد، چه می آموزیم؟`

مهم نیست که خطاهای بلشصر چه بوده، اما او مردی بود که به حرفش عمل می کرد. بنابراین، علی رغم خبرهای بد و حوادثی که در راه بود، او از تفسیری که توسط دانیال بیان شد، راضی بود به همین دلیل او به وعدهٔ  دادن پاداش ها به نبی عمل کرد. به نظر میرسد، پادشاه با پذیرفتن حقیقت نهفته در پیام دانیال، بطور آشکارا واقعیت خدای دانیال را قبول می کند. قابل توجه است، دانیال هدایایی را که قبلا رد کرده بود را اکنون می پذیرد، احتمالاً به این علت که دیگر چنین هدایایی در تفسیرش اثرگذار نیستند. به غیر از اینها، در آن بُرهه چنین هدایای دیگر ارزش و معنایی نداشتند زیرا که امپراتوری در حال فروپاشی بود. بنابراین، احتمالاً نبی به سبب حُسن نیت پادشاه، پاداش ها را می پذیرد، با اینکه می داند که او تنها چند ساعتی بیشتر نمی تواند به عنوان حاکم سوم در پادشاهی او بر سرکار باشد.

دقیقاً همانطور که توسط نبی اعلام شد، بابل درحال سقوط است. و این فرآیند به سرعت صورت میگیرد؛ درحالی که پادشاه و درباریانش سرمست هستند، شهر بدون مقاومت سقوط می کند. براساس گفته هرودوت تاریخ نویس، پارس ها یک کانال برای تغییر مسیر رودخانه فرات حفر می کنند و از راه رودخانه وارد شهر می شوند. در همان شب بلشصر کشته میشود. پدرش، پادشاه نبونائید که قبلاً شهر را ترک کرده بود، بعداً خود را تسلیم حاکمان جدید می کند. بنابراین، بزرگترین امپراتوری که تا به حال بشریت به خود شناخته بود سقوط می کند. حکومت بابل، آن سر طلایی، برای همیشه پایان می پذیرد.

به بلشصر فرصت های زیادی برای فهمیدن و انجام اراده خدا داده شد. او دیده بود که چگونه پدربزرگش از جامعهٔ انسانی مطرود شده بود. او دیده بود که عقل و خرد پادشاه که به آن افتخار می کرد توسط کسی که آن را به او داده بود، پس گرفته شده بود. او دیده بود که پادشاه از پادشاهیش عزل شد و همدم حیوانات صحرا شد. اما عشق و علاقه بلشصر به عیاشی و خودپرستی باعث شد تا درسهایی را که باید هرگز فراموش نکند را از یاد ببرد؛ و او مرتکب گناهانی مشابه به کسانی شد که باعث داوری های هشداردهنده برروی نبوکدنصر شدند. او فرصت هایی که با مهربانی و فیض به او داده شده بود را از دست داد، و از این فرصتهای داده شده برای دستیابی و شناخت حقیقت استفاده نکرد.

`ما چه فرصتهایی برای« آشنایی با حقیقت » داشته ایم؟ این به چه معناست؟ در چه مرحله ای می توانیم بگوییم که با تمام آنچه از حقیقت باید بدانیم، آشنا هستیم؟`