---
title:  مهمان ناخوانده
date:  03/02/2020
---

`دانیال باب ۵: ۵ تا ۸ را بخوانید. چه اتفاقی می افتد، و چرا پادشاه چنان واکنشی را نشان می دهد؟ در چه شیوه هایی این داستان مشابه دانیال باب ۲ است، و چرا این تشابه مهم است؟ (به مزامیر ۹۶: ۵، کولسیان باب ۱: ۱۵ تا ۱۷نگاه کنید).`

همانطور که نبوکدنصر در بحران های قبلی (دانیال ۲:۲) عمل کرد، بلشصر هم ستاره شناسان، کلدانیان، و طالع بینان را احضار کرد تا رازِ نوشتۀ اسرارآمیز روی دیوار را برملا کنند. و برای اطمینان از اینکه آنها بهترین پاسخ را بدهند، پادشاه وعده می دهد که به آنان پاداش پر زرق و برقی بدهد: (۱) جامهٔ ارغوان، رنگی که در دوران باستان خانواده های سلطنتی می پوشیدند (استر ۸: ۱۵)؛ (۲) یک طوق زرین، که نشانهٔ وضعیت اجتماعی رفیع و مهم بود (پیدایش ۴۱: ۴۲)؛ (۳) منسب، حاکم سوم در مملکت. دقیقاً این آخرین پاداش، شرایط تاریخی بابل را در آن دوران منعکس می کند. از آنجایی که بلشصر حاکم دوم، به عنوان نایب السلطنه پدرش نبونایید بود، او مقام حاکم سوم را پیشنهاد می کند. اما باوجود این پاداش های وسوسه انگیز، یکبار دیگر حکیمان نتوانستند نوشته را تفسیر و توضیح دهند.

پادشاه علاوه بر همهٔ گناهانش، تلاش کرد تا خرد و حکمت را در جای اشتباهی یعنی در میان حکیمان بابلی پیدا کند. حکیمان بابلی نمی توانند مفهوم پیام را برملا کنند. پیام به زبان خود آنها، آرامی، همانطور که فردا خواهیم دید نوشته شده بود، اما آنها نمی توانند معنی کلمات آنرا بفهمند. این ممکن است به ما آنچه را که خداوند از زبان اشعیا میگوید یادآوری کند: « بنابراین، هان بار دیگر با اعمال عجیب و شگفتانگیز این قوم را شگفتزده خواهم ساخت. حکمت حکیمانشان نابود خواهد شد، و فهم فهیمانشان محو خواهد گشت »(اشعیا ۲۹: ۱۴). پس از نقل قول این آیه، پولس رسول میگوید: « پس كجاست حكیم؟ كجاست دانشور؟ و یا كجاست بحثكنندهٔ این جهان؟ خدا نشان داده است، كه حكمت این جهان پوچ و بیمعنی است. خدا در حكمت خویش چنین مقرّر فرمود كه جهانیان نتوانند با حكمت خود او را بشناسند بلكه صلاح دانست كه به وسیلهٔ همین پیام پوچ و بیمعنی ما، ایمانداران را نجات بخشد »(اول قرنتیان ۱: ۲۰، ۲۱).

برخی حقایق مهمتر از آن هستند که به عهدهٔ انسان گذاشته شود، که خود او آنان را تشخیص و درک کند. به همین دلیل است که خدا، در عوض، این حقایق را برای ما آشکار می سازد.

`در مورد آنچه پاداش ها قرار بود باشند، فکر کنید. با توجه به آنچه که قرار بود به زودی بعد از آن اتفاق بیفتد، واقعاً این پاداش ها چقدر ارزش داشتند. این چه چیزی را باید به ما در مورد اینکه چقدر این چیزها در دنیا می توانند زودگذر و موقتی باشند، بگوید، و چرا ما باید در هر کاری که انجام می دهیم در ذهن خود چشم اندازی به ابدیت داشته باشیم؟`