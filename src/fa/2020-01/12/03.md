---
title:  نبوتهای سوریه و مصر
date:  16/03/2020
---

`دانیال باب ۱۱: ۵ تا ۱۴ را بخوانید. چه چیزی در اینجا برملا می شود؟`

پس از مرگ اسکندر کبیر، امپراتوری عظیم یونان بین چهار فرمانده نظامی او تقسیم شد. دو نفر از آنان سلوکوس در سوریه (شمال) و بطلیموس در مصر (جنوب) – موفق به ایجاد سلسله هایی شدند که برای تحت کنترل داشتن سرزمین خود با یکدیگر می جنگیدند.

اکثر دانش آموختگان کتاب مقدس، در مورد جنگهای پیشگویی شده بین پادشاهان شمال و جنوب در دانیال باب ۱۱: ۵ تا ۱۴ آگاهی دارند، همانطور که به نبردهای بسیاری میان آنان مراجعه می کنند. براساس پیشگویی، تلاش خواهد شد تا این دو دودمان از طریق ازدواج میانشان اتحاد برقرار شود، اما این وحدت کوتاه مدت خواهد بود (دانیال ۱۱: ۶). منابع تاریخی به ما نشان می دهند که آنتیوخوس دوم (۲۶۱-۲۴۶ ق.م.)، نوه سلوکوس اول، با، برینس دختر بطلیموس دوم پادشاه مصر ازدواج می کند. با اینحال، این توافقنامه مدت زمان زیادی دوام نمی آورد، و مجادله ای که مستقیماً امت خدا را درگیر خود می کند، دوباره آغاز می شود. بنابراین، دانیال باب ۱۱ با برخی از وقایع مهم که برروی زندگی قوم خدا برای قرن ها پس از نبودن نبی در صحنه روزگار، اثرگذار خواهد بود، سر و کار دارد.

بازهم، میتوانیم این سوال را مطرح کنیم، که چرا خداوند پیش از موعد همهٔ جزئیات جنگهایی را فاش می کند که پادشاهی ها با یکدیگر بر سر سلطه جویی در آن بخش از جهان درگیر هستند؟ دلیل این امر ساده است: این جنگها برروی زندگی قوم خدا تاثیرگذار بودند. بنابراین، خدا از قبل بسیاری از چالشهای مردمش را که در سالهای پیش رویشان با آن مواجه هستند اعلام می کند. همچنین، خداوند، آفریننده تاریخ است، و همانطور که ما پیشینه نبوی را با وقایع تاریخی مقایسه میکنیم دوباره متوجه می شویم که کلام نبوی همانطور که پیش بینی شده است، تحقق یافته است. خدایی که تحولات آن دسته از پادشاهی های هلنیستی که با یکدیگر می جنگیدند را پیشگویی کرده است، همان خدایی است که آینده را می داند. او شایستۀ اعتماد و ایمان و وفاوداری ماست. این خدای بزرگ است، بت ساخته شده توسط تخیلات بشر نیست. او نه تنها مسیر وقایع تاریخی را هدایت می کند، بلکه می تواند زندگی ما را نیز اگر به او اجازه دهیم هدایت کند.

`اشعیا باب ۴۶: ۹، ۱۰ را بخوانید. به چه میزان اصول الهیات مسیحیت در این دو آیه یافت می شوند و چه امید بزرگی را میتوان از آنها بدست آورد؟ فکر کنید که چگونه آیه ۱۰می تواند هراسناک باشد اگر خدا با محبت مهربان نبود و در عوض کینه توز و بد طینت می بود.`