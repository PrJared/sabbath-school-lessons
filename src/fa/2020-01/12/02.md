---
title:  نبوت ها در مورد فارس و یونان
date:  15/03/2020
---

`دانیال باب ۱۱: ۱ تا ۴ را بخوانید. چه چیزی را در اینجا مشاهده میکنیم که برخی از پیشگویی های قبلی را یادآوری می کند که در دانیال دیده ایم؟`

جبرئیل به دانیال میگوید که سه پادشاه از سرزمین فارس بر خواهند خاست. بعد از آنها پادشاه چهارم می آید، کسی که از همه آنان ثروتمندتر است و باعث برانگیختن یونان می شود. پس از کوروش، سه پادشاه جانشین او یکی پس از دیگری بر ایران حکومت می کنند: کمبوجیه/ کامبیز (۵۳۰ – ۵۲۲ ق.م.)، بردیا (۵۲۲ ق. م.)، داریوش اول (۵۲۲ – ۴۸۶ ق.م.). پادشاه چهارم اخشورش است که در کتاب استر از او به عنوان خشاریارشاه نام برده شده است. همانطور که در کتاب استر باب ۱: ۱ تا ۷ آمده است، او بسیار ثروتمند است، و همانطور که در پیشگویی آمده است یک ارتش قوی و نیرومند را برای تهاجم به یونان فرماندهی می کند. اماعلیرغم قدرت او، تهاجم او توسط نیروی نظامی کوچکی از سربازان شجاع یونان دفع می شود.

دشوار نیست که نتوان اسکندر مقدونی را به عنوان پادشاهی قدرتمند در دانیال باب ۱۱: ۳ شناسائی کرد. او مبدل به یک حاکم مستبد در جهان باستان می شود. وی در سن ۳۲ سالگی بدون اینکه وارثی از خودش برای فرماندهی امپراتوری خود باقی گذارد، درگذشت. بنابراین، امپراتوری او میان چهار فرمانده نظامی او تقسیم شد: سلوکوس حاکمیت سوریه و بین النهرین، بطلیموس فرمانروایی مصر و لیسیماخوس فرمانروایی تراس و بخشهایی از آسیای صغیر و کاساندر حاکمیت مقدونیه و یونان را به عهده گرفتند.

`دانیال باب۱۱: ۲ تا ۴ را با دانیال باب ۸: ۳ تا ۸، ۲۰ تا ۲۲ مقایسه کنید. چگونه این متون در کنار هم به شناسایی اسکندر به عنوان یک قدرت کمک می کنند؟`

چه چیزی را می توانیم ازمجموع این نامها، تاریخها، مکانها، و رویدادهای تاریخی بیاموزیم؟ اول، ما می آموزیم که پیشگویی ها همانطور که توسط نبی خداوند پیش بینی شدهاند، اتفاق افتادهاند. کلام خدا هرگز از بین نمیرود. دوم، خداوند، مالک تاریخ است. ما ممکن است تصور کنیم که سلسله قدرتهای سیاسی، رهبران و پادشاهی ها به واسطه جاه طلبی امپراتوران، دیکتاتورها و سیاستمداران برانگیخته شدهاند و ظهور کردهاند. با این حال، کتاب مقدس نشان می دهد که در نهایت این خداوند است که کنترل چرخش و حرکت تاریخ را در جهت هدف الهی خویش در دست دارد و در جهت رسیدن به آن پیش می برد، و در نهایت منجر به ریشه کن شدن بدی و برپایی پادشاهی جاودان خداوند خواهد شد.