---
title:  روم و رئیس عهد
date:  17/03/2020
---

`دانیال باب ۱۱: ۱۶ تا ۲۸ را بخوانید. اگرچه که این متن دشوار است، چه نمونه هایی را می توانید در اینجا پیدا کنید که در جای دیگری در دانیال وجود دارد؟`

به نظر میرسد انتقال قدرت از پادشاهان بعد از اسکندر مقدونی به روم بت پرست در دانیال ۱۱: ۱۶ به تصویر کشیده شده است: «  اما آن که بر ضد وی میآید هرآنچه را که بخواهد، انجام میدهد، و هیچکس را یارای ایستادگی در برابر او نخواهد بود. او در ‹سرزمین زیبا› خواهد ایستاد، و هلاکت در دستش خواهد بود ». اورشلیم سرزمین با شکوهی است، منطقه ای که در اسرائیل باستان بوده است، و قدرت جدید که سلطه را آن منطقه در دست میگیرد، روم ب تپرست می باشد. همین واقعه نشان دهنده گسترش پهنای قدرت شاخ کوچک است، که مبدل به سرزمینی با شکوه می شود (دانیال ۸: ۹). بنابراین، به نظر میرسد قدرتی که در این برهه از زمان جهان را تحت کنترل خود دارد، روم بت پرست می باشد.

علاوه بر این، برخی سر نخ ها یا (نشانه ها) در متن کتاب مقدس این اندیشه را تقویت می کند. به عنوان مثال، « ماموری را می فرستد تا از مردم باج و خراج جمع کند »، اشاره به سزار اگوستین دارد. در دوران سلطنت او همانطور که مریم و یوسف برای سرشماری به بت الحم سفر میکردند، مسیح به دنیا آمد (دانیال ۱۱: ۲۰). همچنین طبق پیشگویی، جانشین این حاکم بایستی « شخصی شرور » باشد (دانیال ۱۱: ۲۰). همانطور که تاریخ نشان می دهد، جانشین اگوستین، تیبریوس پسرِ فرزندخوانده اگوستوس بود. تیبریوس در تاریخ به عنوان شخصی غیرعادی و پست و فرومایه شناخته شده است.

از همه مهمتر، مطابق کتاب مقدس، در زمان سلطنت تیبریوس بود که « سرور عهد » درهم خواهد شکست (دانیال ۱۱: ۲۲). این به وضوح به مصلوب شدن مسیح، که« مسیح، سرور شما » نامیده می شود اشاره می کند(نگاه کنید به دانیال ۹: ۲۵؛ و همچنین متی ۲۷: ۳۳ تا ۵۰)، زیرا همانطور که می بینیم او در زمان سلطنت تیبریوس به صلیب کشیده می شود. اشاره به عیسی در اینجا به عنوان « رئیس عهد » یک راهنمای قوی است که به ما کمک می کند تا نشان دهد که جریان وقایع تاریخی چگونه بوده و دوباره به خوانندگان کتاب یک گواه قدرتمند از پیشبینی شگفت انگیز خداوند می دهد. خداوند در مورد تمام آنچه که پیش از رخ دادن آنها در پیشگویی ها آمده است، صحیح بوده و بنابراین مسلماً، می توانیم در مورد تمام آنچه که قرار است در آینده اتفاق بیفتند به او اعتماد کنیم.

`حتی در میان تمام وقایع سیاسی و تاریخی، عیسای ناصری « رئیس عهد » در تمام متون کلام خداوند حضور دارد. چگونه این به ما کمک می کند تا نشان دهد که علیرغم تمام تحولات و دسیسه های سیاسی، عیسی مسیح محور کلام خداوند است؟`