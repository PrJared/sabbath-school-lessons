---
title:  قدرت بعدی
date:  18/03/2020
---

`دانیال باب ۱۱: ۲۹ تا ۳۹ را بخوانید. قدرتی که بعد از روم بت پرست ظهور می کند کیست؟`

دانیال باب ۱۱: ۲۹ تا ۳۹ به نظام قدرت جدید اشاره می کند. اگرچه که این سیستم ادامه امپراتوری روم مشرک است و برخی از ویژگیهای سَلَف خود را به ارث برده است، در عین حال به نظر میرسد که در برخی از جنبه ها با آن متفاوت است. متن کتاب مقدس میگوید:« اما اینبار نتیجه کارش با دفعات قبل فرق خواهد داشت » (دانیال ۱۱: ۲۹). ما با مطالعه بیشتر متوجه می شویم که آن به عنوان یک قدرت مذهبی عمل می کند. هدف اصلی آن حمله به خدا و قوم اوست. بگذارید تا برخی از اقدامات انجام شده توسط این شاه را بررسی کنیم.

اول، او« برای از بین بردن پیمان مقدسین اقدام می کند »(دانیال ۱۱: ۳۰). این باید به پیمان نجات خدا برگردد، که پادشاه با آن مخالف است.

دوم، این پادشاه سپاهیانی را تشکیل خواهد داد که « معبد بزرگ را آلوده ساخته » و « قربانی های روزانه را متوقف می سازند »(دانیال ۱۱: ۳۱). ما در دانیال ۸ دیدیم که شاخ کوچک بنیاد « جایگاه مقدس خدا » را فرو می ریزد و مراسم « قربانی های روزانه » (دانیال ۸: ۱۱) را از میان بر می دارد. این مطلب باید به عنوان حمله معنوی بر علیه مسیحیان در قدس آسمانی تلقی شود.

سوم، در نتیجه حمله آن به « مکان مقدس » این قدرت « عصیان ویرانگر » را در معبد خداوند جای می دهد. عبارت مشابه « گناه ویرانگر » اشاره به اعمال الحادی، تمرد و سرکشی شاخ کوچک دارد (دانیال ۸: ۱۳).

چهارم، این قدرت قوم خدا را مورد آزار و شکنجه قرار می دهد: « عدهای از حكيمان كشته خواهند شد، اما اين باعث خواهد گرديد كه قوم پاک و طاهر شوند. اين وضع همچنان ادامه خواهد يافت تا زمان مقرر خدا فرا رسد »(دانیال ۱۱: ۳۵). این موضوع یادآور شاخ کوچک می باشد، که برخی از لشکریان و ستارگان و معبد آنان را فرو خواهد ریخت و پایمال خواهد کرد (دانیال ۸: ۱۰ را با دانیال ۷: ۲۵ مقایسه کنید).

پنجم، این پادشاه « خود را بالاتر و بزرگتر از هر خدايی خواهد دانست و به خدای خدايان كفر خواهد گفت »(دانیال ۱۱: ۳۶). و جای شگفتی نیست، که شاخ کوچک نیز« کلمات کفر آمیز » بر زبان خواهد راند  (دانیال ۷: ۸) و حتی بر علیه خداوند (دانیال ۷: ۲۵).

`شباهت های دیگری را میتوان ذکر کرد، اما با توجه به آنچه در دانیال ۷، ۸ می خوانیم، این قدرت چه کسی است، و چرا این موضوع برای ما مهم است تا علیرغم فشارهای اجتماعی، در شناسایی آن ایستادگی و پافشاری کنیم؟`