---
title:  اندیشه هایی فراتر
date:  20/03/2020
---

جالب است که مارتین لوتر حداقل با استناد به دانیال باب ۱۱: ۲۹ تا ۳۹، عصیان ویرانگر را که در دانیال باب ۱۱: ۳۱ آمده است، به عنوان سیستم پاپ و تعالیم و شیوه های عملی آن شناسایی می کند. بنابراین، ارتباط دانیال باب ۱۱ با دانیال با باب های ۷ و ۸، موجب قوت بخشیدن به دیدگاه و نظر لوتر و بسیاری دیگر از مفسران پروتستان در این مورد است که نهاد پاپی و تعالیم آن، تحقق مسلم این پیشگویی ها در تاریخ است. در همین ارتباط اِلن جی وایت میگوید:« هیچ کلیسایی در محدود قلمرو حکومت کاتولیک، طولانی مدت نمی تواند از مداخله در بهرمندی از آزادی ضمیرش برحذر بماند و به حال خود گذاشته شود. نه خیلی زود، حکومت پاپ قدرت را بدست میگیرد سپس او از قدرت خود استفاده خواهد کرد تا همهٔ کسانی را که او را تائید نکردند، از میان بردارد و کلیساها یکی پس از دیگری تسلیم حکومت او میشوند» نبرد بزرگ، صفحه ۶۲.

**سؤالاتی برای بحث**

`۱. چگونه می توانیم نسبت به احساسات دیگران حساس باشیم، و در عین حال با آنچه که کتاب مقدس در مورد نقش روم در روزهای آخر به ما تعلیم می دهد مصالحه نکرده باشیم؟`

`۲. دانیال باب ۱۱: ۳۳ میگوید: « در آن زمان حكيمان قوم، بسياری را تعليم خواهند داد، ولی برخی از آنان در آتش انداخته خواهند شد و برخی ديگر با شمشير كشته و بعضی نيز زندانی و غارت خواهند گرديد ». این متن درباره سرنوشت برخی از افراد باایمان خداوند چه میگوید؟ متن درمورد آنچه که برخی از این افراد مومن قبل از شهادت خود انجام می دهند، چه میگوید؟ امروز، چه پیامی در اینجا برای ما وجود دارد؟`

`۳. دانیال باب ۱۱: ۳۶ میگوید: « پادشاه سوريه هر چه بخواهد انجام خواهد داد. او خود را بالاتر و بزرگتر از هر خدايی خواهد دانست و به خدای خدايان كفر خواهد گفت. او به اين كار ادامه خواهد داد تا زمان مجازاتش فرا رسد؛ زيرا آنچه خدا مقدر فرموده است واقع خواهد شد ». این متن چه کسی و چه چیزی را به یاد شما می آورد؟ (نگاه کنید به اشعیا ۱۴: ۱۲ تا ۱۷؛ دوم تسالونیکیان ۲: ۱ تا ۴).`

`۴. دانیال باب ۱۱: ۲۷، ۲۹؛ و ۳۵ از عبارت lammo’ed ، یا « موعد مقرر » استفاده می کند. چه چیزی را این، دوباره، در مورد تحت کنترل بودن تاریخ بوسیله خدا را به ما یادآوری می کند؟`