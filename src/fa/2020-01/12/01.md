---
title:  از شمال و جنوب تا سرزمین زیبا
date:  14/03/2020
---

### مطالعه این هفته
دانیال ۱۱؛ دانیال ۸: ۳ تا ۸، ۲۰ تا ۲۲؛ اشعیا ۴۶: ۹، ۱۰؛ دانیال ۸: ۹، ۲۳؛ متی ۲۷: ۳۳ تا ۵۰.

> <p>آیه حفظی</p>
> « عدّهای از علما به قتل خواهند رسید و این سبب میشود که قوم خدا پاک و بیآلایش گردند. این وضع تا زمانی که وقت معیّن فرا رسد، ادامه خواهد یافت » (دانیال ۱۱: ۳۵).

همانطور که ما این فصل چالش برانگیز را شروع میکنیم، چند نکته از ابتدا باید ذکر شود. اول، دانیال باب ۱۱ بطورکلی با نبوت قبلی در دانیال مطابقت دارد. همانند فصل های ۲، ۷، ۸ و۹ پیام نبوی از دوران خود نبی تا زمان آخرادامه مییابد. دوم، سلسله قدرتهای جهانی، اغلب باعث پدید آمدن قدرتهای می شوند که به مردم خدا ظلم و ستم می کنند. سوم، سرانجام طرح کلی هر یک از نبوت ها پایان خوشی دارد. در دانیال باب ۲، سنگ به مجسمه ضربه زده  و آنرا از بین می برد؛ در دانیال باب ۷، پادشاهی به پسر انسان میرسد؛ در دانیال باب ۸ و ۹، معبد مقدس از طریق خون مسیح تقدیس و تطهیر می شود.

باب ۱۱ سه نکته اساسی را دنبال می کند. ابتدا، با حکومت پادشاهان فارس شروع می شود و در مورد سرنوشت آنان و زمان پایان دوران آنها یعنی هنگامی که پادشاه شمال به کوه مقدس خدا حمله می کند، بحث می کند. دوم، نبردهای پیاپی بین پادشاه شمال و جنوب، و چگونگی تاثیرات آنها بروی قوم خدا را توضیح می دهد. سوم، این باب با پایانی خوش تمام می شود، همانطور که پادشاه شمال برروی « کوه مقدس زیبا » (دانیال ۱۱: ۴۵) می میرد. چنین پایان مثبتی، نشانگر پایان شریر و برپایی پادشاهی ابدی خداوند است.