---
title:  اتفاقات نهایی
date:  19/03/2020
---

`دانیال باب ۱۱: ۴۰ تا ۴۵ را بخوانید. در اینجا چه اتفاقی می افتد؟`

عبارات زیر به ما در درک این متون کمک می کند:

زمان آخر: عبارت « زمان آخر » فقط در کتاب دانیال آمده است (دانیال ۸: ۱۷؛ دانیال ۱۱: ۳۵، ۴۰؛ دانیال ۱۲: ۴، ۹). بررسی پیشگویی های دانیال نشان می دهد که زمان آخر از سقوط سیستم پاپی در سال ۱۷۹۸ تا رستاخیز مردگان بسط پیدا خواهد کرد (دانیال ۱۲: ۲).

پادشاه شمال: این نام ابتدا از نظر جغرافیایی نشانگر سلسله سلوکیان است، اما پس از آن اشاره به روم مشرک و در نهایت سیستم پاپی دارد. به این ترتیب، این یک موقعیت جغرافیایی را توصیف نمی کند، بلکه دشمن روحانی قوم خدا را توصیف می کند. علاوه براین، باید توجه داشت که پادشاه شمال نشان دهندهٔ خدایی جعلی و بدلی از خداوند حقیقی است که درکتاب مقدس بطور نمادین او را نشان می دهد که بر قله کوهی در شمال جلوس خواهد کرد (اشعیا ۱۴: ۱۳).

پادشاه جنوب: این نام در ابتدا برای سلسله بطلیموس در مصر، جنوب سرزمین مقدس، مطرح می شود. اما همانطور که نبوت برملا می شود، این یک اهمیت الهیاتی پیدا می کند، و توسط برخی از محققان، در ارتباط با شرک است. همانطور که اِلن جی وایت، در مورد آن با ارجاع به مصر در مکاشفه باب ۱۱: ۸ میگوید:« این الحاد و بی خدائی گرائی است » مجادله بزرگ، صفحه ۲۶۹.

کوه مقدس با شکوه: در عهد عتیق این بیان کننده صیهون، پایتخت و قلب اسرائیل و از لحاظ جغرافیایی واقع در سرزمین موعود است. پس از مرگ عیسی برروی صلیب، قوم خدا دیگر محدود به خطوط و مرزهای نژادی و جغرافیایی نیستند. بنابراین، کوه مقدس باید یک نماد مشخص کننده قوم خدا باشد که در سراسر جهان پخش خواهند شد.

بنابراین، ما شاید بتوانیم رویدادهای شبیه به آن را اینطور تفسیر کنیم:

(۱) پادشاه جنوب به پادشاه شمال حمله می کند: انقلاب فرانسه تلاش کرد تا دین را ریشه کن کند و سیستم پاپی را از میان بردارد، اما موفق نشد. (۲) پادشاه شمال به پادشاه جنوب حمله می کند و او را شکست می دهد:  نبردهای مذهبی به رهبری پاپ و متحدین او سرانجام بر نیروهای مشرک غلبه می کنند و با دشمن شکست خورده ائتلاف خواهند کرد. (۳) ادوم، موآب و افراد برجسته و مهم آمون فرارخواهند کرد: برخی از کسانی که جزو قوم حقیقی خدا حساب نشده اند، در آخرین لحظات به جمع مقدسین خواهند پیوست. (۴) پادشاه شمال برای حمله به کوه مقدس آماده می شود، اما به سقوط خودش می انجامد: نیروهای بدی و شر نابود می شوند و پادشاهی جاودان خدا بنا می شود.

`چگونه می توانیم از این امر که در نهایت خدا و قوم او پیروز خواهند شد، احساس راحتی و آرامش کنیم؟`