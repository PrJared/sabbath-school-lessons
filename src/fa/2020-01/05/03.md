---
title:  هشدار بوسیله نبی
date:  27/01/2020
---

`دانیال باب ۴: ۲۷ را بخوانید. علاوه بر هشدارها در مورد آنچه اتفاق خواهد افتاد، دانیال به پادشاه میگوید، چه کاری انجام دهد؟ و چرا؟ (همچنین امثال باب ۱۴: ۳۱ را ببینید).`

دانیال نه تنها رویا را تعبیر می کند، او همچنین به نبوکدنصر راهی برای خروج از موقعیتی که دارد، نشان می دهد: « پس، ای پادشاه، به نصيحت من گوش كن. از گناه كردن دست بردار و هر چه راست و درست است انجام بده و به رنجديدگان احسان كن تا شايد در امان بمانی »(دانیال ۴: ۲۷).

نبوکدنصر کارهای بزرگی در ساخت بابل انجام می دهد. او با ایجاد باغها، سیستم آبراه ها و صدها معبد وطرحهای ساختمانی دیگر، شهر بابل را به یکی از شگفتی های جهان باستان تبدیل می کند. اما چنین شکوه و زیبایی، حداقل بخشی از آن، از طریق استثمار، برده داری نیروی انسانی و نادیده گرفتن فقرا انجام گرفت. علاوه براین، ثروت امپراتوری برای خشنودی و خوش گذرانی پادشاه و اطرافیانش استفاده شده بود. بنابراین، غرور نبوکدنصر نه تنها مانع او از قبول خداوند شد، بلکه بعنوان پیامد آن همچنین باعث غفلت او نسبت به مشکلات نیازمندان شد. با توجه به اهمیت ویژه ای که خداوند به فقرا نشان می دهد، جای شگفتی نیست که از گناهان ممکن دیگر که دانیال می توانسته آنها را در برابر پادشاه مهم نشان دهد، او دست بر گناه بی توجهی به فقرا می گذارد و آنرا برجسته می سازد.

پیام به نبوکدنصر به هیچ وجه چیز جدیدی نیست. انبیاء عهد عتیق اغلب به قوم خداوند در برابر ظلم به فقرا هشدار می دادند. در واقع، گناه برجسته ای که باعث تبعید پادشاه شد، بی توجهی به نیازمندان است. و بالاخره، محبت و مهربانی به فقرا والاترین طریق نشان دادن نیکوکاری مسیحی است، برعکس استثمار و غفلت و نادیده گرفتن فقرا، تعدی به خود خداوند است. در مراقبت از نیازمندان، ما درک میکنیم که خداوند مالک همه چیز است، بدین معنا که ما صاحب هیچ چیزی نیستیم، بلکه فقط سرپرستی اموال خداوند به ما سپرده شده است.

ما با خدمت به دیگران از طریق أموال خودمان، خداوند را تکریم میکنیم و حشمت و عظمت او را تصدیق میکنیم. این مالکیت خداوند است که باید در نهایت تعیین کننده ارزش و عملکرد دارایی های مادی باشد. این جایی است که نبوکدنصر قصور می کند، و همچنین ما در معرض خطر قصور هستیم، مگر اینکه ما حاکمیت خدا را بر روی دستاورد هایمان تصدیق کنیم و آشکارا شناخت خود از این حقیقت را با کمک رسانی به نیازمندان ابراز کنیم.