---
title:  اندیشه هایی فراتر
date:  31/01/2020
---

وقتی یک حاکم مغرور تبدیل به یک فرزند فروتن خدا میشود؛ حاکم ظالم و مغرور، پادشاهی عاقل و دلسوز میشود. کسی که خدای آسمان را بی حرمت کرده است، اکنون قدرت قادر مطلق را به رسمیت می شناسد و صمیمانه در پی ترویج خوف و شادی یهوه نسبت به کسانی است که زیر سلطهٔ او هستند. در نهایت تحت توبیخ یهوه کسی که شاهِ شاهان و خدایِ خدایان است، نبوکدنصر درسی را که همهٔ حاکمان باید بیاموزند را می آموزد – که عظمت و سرافرازی حقیقی در نیکویی حقیقی است. او یهوه را به عنوان خدای زنده می پذیرد و تصدیق می کند و میگوید:« الان من که نبوکدنصر هستم پادشاه آسمانها را تسبیح وتکبیر و حمد می گویم که تمام کارهای او حق و طریق های وی عدل است و کسانی که با تکبر راه می روند، او قادر است که ایشان را پست نماید ».

« هدف خداوند، بزرگترین پادشاه جهان، که نشان دادن ستایش او بود اکنون محقق شده بود. این اعلام عمومی، اعتراف و تصدیق نبوکدنصر درباره رحمت و نیکویی و اقتدار خداوند، آخرین اقدام زندگی نبوکدنصر است که در تاریخ کتاب مقدس ثبت شده است »( اِلن جی وایت، انبیا و پادشاهان، صفحه ۵۲۱ ).

**سؤالاتی برای بحث**

`۱. «غرور علت هر گناه و بدی است: غرور کاملا بر ضد سرشت خدا است. آیا این به نظر شما، گزافه گویی و اغراق است؟ اگر هست، در مورد آن تفکر کنید... هرچه شخص بیشتر مغرور باشد، بیشتر از غرور در دیگران ناخرسند میشود. در واقع، اگر می خواهید دریابید که چقدر غرور در وجودتان هست، از خودتان سؤال کنید: چقدر من ناخرسند می شوم زمانیکه غرور را در دیگرانی که من را ترک می کنند، من را هیچ می انگارند، نادیده میگیرند، به من توجه نمی کنند، و یا من را از خود می رانند، یا به من امر و نهی می کنند و یا مباهات می کنند، می بینم؟ مسئله این است که غرور هر شخصی در رقابت با افتخار و فخر شخص دیگری است. برای همین است که من آزرده می شوم وقتی می خواهم شخص مهمتری نسبت به فرد دیگری در تشکیلات باشم. دو قطبی که با هم موافق نیستند ». – سی. اس. لوئیس، Mere Christianity  [نیویورک: تاچ استون، ۱۹۹۶]، صفحه ۱۱۰. لوئیس در اینجا چه میگوید، که شاید به شما کمک کند که غرور را در زندگی خود ببینید؟`

`۲. موضوعی که ما در این فصل می بینیم، و همانطور که قبلاً دیدیم، حاکمیت و سلطه خدا است. چرا باید، این چنین مبحث مهمی را درک کنیم؟ سبت در درک این حقیقت حیاتی، چه نقشی دارد؟`