---
title:  آئین و مقررات حضرت متعال ...
date:  28/01/2020
---

علیرغم اینکه به او گفته شده بود که توبه کند و از خداوند درخواست بخشش کند، غرور سرسختانه نبوکدنصر باعث میشود تا حکم آسمانی در مورد او اجرا شود (دانیال ۴: ۲۸ تا ۳۳). در حالی که پادشاه در کاخ خود قدم می زند و از خود برای آنچه که انجام داده بود مباهات می کند، او متاثر از شرایط روحی است که اخراج او از کاخ سلطنتی را شدت می بخشد. او ممکن است، آسیب دیدگی روحی را تجربه می کرده که در روانشناسی lycanthropy  یا zoanthropy به معنی حیوان انگاری یا دَد انگاری نامیده میشود. چنین شرایطی باعث میشود که بیمار خود را شبیه یک حیوان فرض کند و مانند آن حیوان عمل می کند. در دوران معاصر این بیماری « Species Dysphoria » یا اختلال هویت در گونه شناسی نامیده میشود؛ احساسی که بدن از گونه اشتباهی است و از این رو تمایل دارد تا همچون حیوان رفتار کند.

`دوم پادشاهان باب ۲۰: ۲ تا ۵؛ یونس باب ۳: ۱۰؛ و ارمیا ۱۸: ۷، ۸ را بخوانید. این متون در خصوص این که پادشاه فرصت داشت تا مجازات را برگرداند چه می گویند؟`

متاسفانه، نبوکدنصر مجبور بود تا درس سختی بیاموزد.  هنگامی که نبوکدنصر برروی قدرت پادشاهی تکیه می کند، او توانایی خود برای تامل برروی رابطه خود با خدا را از دست می دهد. بنابراین، با محروم شدن پادشاه از اقتدار سلطنتی و فرستاده شدن به صحرا برای زندگی با حیوانات صحرا، خداوند به پادشاه فرصتی می دهد تا وابستگیش به خدا را درک و آنرا تصدیق کند. در واقع، درس نهایی خداوند می خواهد به پادشاه متکبر بیاموزد که این « فرمانی آسمانی » است (دانیال ۴: ۲۶). در حقیقت، حتی در طرح خداوند، داوری بر پادشاه برای هدف مهمتری است، همانطور که به وضوح در حکم موجودات آسمانی بیان شده است: « این تصمیمِ فرشتگانِ نگهبان و هشداردهنده است تا همهٔ مردم بدانند که خدای متعال بر تمام سرزمینهای جهان فرمانروایی میکند و آن را به هرکه بخواهد، حتّی به پستترین مردم واگذار میکند »(دانیال ۴: ۱۷).

به عبارت دیگر، مجازاتی که بر نبوکدنصر اِعمال شد، باید درسی برای همهٔ ما نیز باشد.چرا که ما متعلق به گروهی از « زندگان » هستیم، ما باید توجه بیشتری به درس اصلی که باید یاد بگیریم داشته باشیم و آنکه « تا زندگان بدانند که آن متعال در حکومت بشری حکم می راند ».

`چرا شناخت « حاکمترین حکمران » برای ما بسیار مهم است؟ به عنوان مثال، چگونه این دانش بر روی رفتار ما با زیردستانمان تاثیر می گذارد؟`