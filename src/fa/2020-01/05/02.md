---
title:  آیا این بابل با شکوه نیست؟
date:  26/01/2020
---

`دانیال باب ۴: ۱ تا ۳۳ را بخوانید. چه اتفاقی برای شاه می افتد، و چرا؟`

خداوند دومین رویا را به نبوکدنصر می دهد. اینبار، پادشاه رویا را فراموش نمی کند. اما چون دوباره تعبیر کنندگان خواب در تعبیر رویا قصور می کنند و موفق نمی شوند، پادشاه، دانیال را احضار می کند تا تعبیر خواب او را بگوید. پادشاه در این رویا می بیند که درخت بزرگی، مرتب بزرگتر میشود تا اینکه سرش به آسمان میرسد و موجودی (فرمانده ای) مقدس از آسمان فرود می آید، و ندا می دهد که درخت را قطع و آنرا تکه تکه کنید. اما تنها کُنده و ریشه هایش را در خاک باقی بماند و بگذارید از شبنم آسمان خیس شود. اما آنچه نبوکدنصر از آن آشفته و ناراحت بود، بخشی از رویا بود که موجود آسمانی میگوید: « دل او از آدمیت تبدیل شود و دل حیوان به او داده شود، و هفت زمان بر او بگذرد »(دانیال ۴: ۱۶). با تشخیص جدی و مهم بودن رویا، دانیال مؤدبانه بیان می کند، که کاش رویا مربوط به دشمنان پادشاه باشد. با این حال دانیال میگوید که به پیامی که توسط رویا نقل میشود، ایمان داشته باش که در واقع رویا به خود پادشاه اشاره دارد.

درختان معمولاً در کتاب مقدس به عنوان نماد پادشاهان، ملتها، و امپراتوری ها استفاده می شوند (حزقیال باب ۱۷؛ ۳۱؛ هوشع باب ۱۴؛ زکریا باب ۱۱: ۱، ۲؛ لوقا باب ۲۳: ۳۱). بنابراین، درختِ بزرگ، نمادی مناسب بر نشان دادن پادشاه متکبر است. خداوند سلطنت و قدرت را به نبوکدنصر می دهد؛ با وجود این، او دائماً از اذعان اینکه همه چیز او متعلق به خداوند است، غافل میشود.

`برروی دانیال باب ۴: ۳۰ متمرکز شوید. پادشاه چه میگوید که نشان می دهد که او هنوز هشدار خداوند را درک نکرده است؟`

شاید آنچه در مورد غرور بسیار خطرناک است، این باشد که غرور باعث میشود، ما فراموش کنیم که برای همه چیز به خدا وابسته و محتاج هستیم. و زمانی که ما فراموش کنیم، ما در زمینهٔ روحانی در خطر هستیم.

`شما در زندگی خود چه کارهایی انجام داده اید؟ آیا می توانید بدون داشتن غرور به آنها افتخار کنید؟ اگر بوده، چگونه؟`