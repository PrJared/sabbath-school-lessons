---
title:  از غرور به تواضع
date:  25/01/2020
---

### مطالعه این هفته
دانیال باب ۴: ۱ تا ۳۳؛ امثال باب ۱۴: ۳۱؛ دوم پادشاهان باب ۲۰: ۲ تا ۵؛ یونس باب ۳: ۱۰؛ دانیال باب ۴: ۳۴ تا ۳۷؛ فیلیپیان باب ۲: ۱ تا ۱۱.

> <p>آیه حفظی</p>
> « چه عظیم است آیات او، و چه بزرگ است معجزاتش! سلطنتش سلطنتی است جاودانی، و حکومتش نسل اندر نسل »(دانیال ۴: ۳).

غرور اولین گناه نامیده میشود. غرور اولین بار توسط شیطان، فرشته ای در بارگاه آسمانی، مطرح شد. بنابراین خداوند از طریق حزقیال می فرماید: «  دل تو بهخاطر زیباییات مغرور گردید و دانش خود را به سبب شکوه خود فاسد کردی. من تو را به زمین افکندم تا هشداری برای پادشاهان دیگر باشی » (حزقیال ۲۸: ۱۷).

غرور باعث سقوط لوسیفر(شیطان) شد، بنابراین، حالا او غرور را آهسته آهسته به انسانها منتقل می کند، و در نتیجه آنها را در مقابل خدا قرار می دهد، و به سوی مسیری که به نابودی ختم میشود، هدایت می کند. همهٔ ما انسانها در گناه سقوط کرده ایم، و هستی ما کاملاً به خدا است. هر عطیه ای که داریم و هر آنچه که با آن اعطایا انجام می دهیم همگی از طرف خداوند است. از اینرو، چگونه جرات میکنیم که مغرور، خود پرست و متکبر باشیم، در صورتی که باید تواضع و فروتنی بر همهٔ کارهایی که انجام می دهیم حکمفرما باشد؟

مدت زمانی طولانی طول می کشد تا نبوکدنصر اهمیت فروتنی را درک کند. حتی حضور مرد چهارم در کوره آتش (آنگونه که درهفته گذشته مشاهده کردیم) مسیر زندگی او را تغییر نمیردهد. فقط بعد از اینکه خداوند او را از پادشاهی عزل می کند و او را می فرستد تا در میان حیوانات صحرا زندگی کند، او موقعیت واقعی خود را درک می کند.