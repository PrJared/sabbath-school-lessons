---
title:  به آسمان چشم دوختن
date:  29/01/2020
---

`دانیال باب ۴: ۳۴ تا ۳۷ را بخوانید. چگونه، و چرا، اوضاع برای پادشاه تغییر می کند؟`

خدا اجازه می دهد تا نبوکدنصر به طرز عجیب و غریب آسیب ببیند، اما در نهایت او به سهولت به وضعیت روحی سالم خود برمی گردد. جالب توجه است که همه چیز تغییر می کند، در پایان هفت سال، همانطور که توسط نبی پیش بینی شده بود، پادشاه رنجور و بیمار به سوی آسمان چشم می دوزد (دانیال ۴: ۳۴).

« برای هفت سال نبوکدنصر برای همهٔ زیر دستانش باعث حیرت و شگفتی شده بود، و برای هفت سال در برابر همهٔ جهان تحقیر شد. سپس عقل او دوباره به او برگشت و او با فروتنی بسوی آسمان چشم دوخت، او تصدیق کرد که دستان الهی در سرنوشت و تنبیه او در کار بوده است، و در برابر عموم، او به گناه خودش و رحمت خداوند در احیا و بهبودیش اعتراف می کند ». (اِلن جی وایت، انبیا و پادشاهان، صفحه ۵۲۰).

بدون شک، تحولات بزرگ هنگامی می تواند رخ بدهد که ما چشم به آسمان بدوزیم. به محض اینکه فهم و شعور او برگشت، پادشاه شهادت داد که او عبرت گرفته است.

این داستان آنقدر که در مورد رحمت خداست در مورد نبوکدنصر نیست. پادشاه سه فرصت قبلی را برای پذیرش خدای اسرائیل به عنوان پروردگار زندگیش نادیده گرفت و از دست داد. این چنین فرصتهایی برای او فراهم می شوند: هنگامی که او حکمت و خِرَد استثنایی چهار مرد جوان اسیر یهودی را تشخیص داد (دانیال ۱)، هنگامی که دانیال رویای او را تعبیر می کند (دانیال ۲)، هنگامی که سه مرد یهودی از میان کوره آتشین نجات یافتند (دانیال ۳). و بالاخره پس از همهٔ اینها، اگر آن نجات او را فروتن نکند، چه خواهد شد؟ علیرغم لجاجت و سرسختی آن پادشاه، خداوند به او فرصت چهارم را می دهد، سرانجام بر قلب پادشاه غلبه می کند و او را دوباره به دربار سلطنتی خود باز می گرداند (دانیال ۴). همانطور که درمورد نبوکدنصر شرح داده شده است، خدا یکی پس از دیگری به ما به منظور ایجاد و احیای رابطهٔ درست با او فرصت می دهد. همانطور که پولس چندین قرن بعد می نویسد، پروردگار« می خواهد جمیع مردم نجات یابند و به معرفت راستی گرایند »(اول تیموتائوس ۲: ۴). ما در این حکایت یک نمونه قوی از این حقیقت را می بینیم.

`شما به چه روشهایی بوسیله خداوند فروتن شده اید؟ شما از این تجربه چه آموختهاید؟ به منظور اجتناب از یاد گرفتن دوباره این درس، شما به چه تغییراتی ممکن است نیاز داشته باشید؟`