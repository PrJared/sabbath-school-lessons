---
title:  متواضع و سپاسگزار
date:  30/01/2020
---

`پادشاه توبه کار اظهار می کند: « و جمیع ساکنان جهان هیچ شمرده می شوند » (دانیال ۴: ۳۵). این متن به چه نکتهٔ مهمی اشاره دارد؟`

چگونه می توانیم بدانیم که واقعاً، نبوکدنصر خدای حقیقی را می پذیرد؟ ما اثبات مهمی از واقعیت پیدا میکنیم ، و اینکه نبوکدنصر خودش نویسنده نامه ای است که توسط دانیال در باب ۴ مندرج شده است. در واقع، بیشتر به نظر میرسد این رونوشت نامه ای است که پادشاه در عرصه وسیع پادشاهی خود منتشر می کند، و بطور فروتنانه مداخله خداوند را در زندگیش تصدیق می کند. پادشاهان و سلاطین باستان بندرت چیزی را درمورد شرمساری و رسوایی خودشان می نوشتند. عملاً در تمام مدارک سلطنتی باستان که ما از آنها اطلاع داریم از شکوه و جلال پادشاه سخن می گویند. بنابراین اسنادی این چنینی که درآن پادشاه به غرور و رفتار حیوانی خود اعتراف می کند، اشاره به یک تغییر و تحول حقیقی دارد. علاوه براین، پادشاه با نوشتن نامه ای از شرح حال تجربه خود و اعتراف فروتنانه اش به حاکمیت خداوند، خود مانند یک مبشر عمل می کند. او دیگر بیشتر از این نمی تواند آنچه که از خداوند راستین آموخته و تجربه کرده را پنهان کند. آنچه که در اینجا در دعا و ستایش پادشاه شاهد بوده ایم (دانیال ۴: ۳۴ تا ۳۷)، حقیقی بودن درس عبرت او را آشکار می سازد.

اکنون پادشاه دارای مجموعه ای متفاوت از ارزش ها است و می تواند محدودیت های قدرت انسانی را درک کند. پادشاه در دعای عمیق خود، به قدرت خدای دانیال اقرار و او را می ستاید.« و جمیع ساکنان جهان هیچ شمرده می شوند »(دانیال ۴: ۳۵). این بدان معناست که انسانها از خودشان چیزی ندارند که برای آن خودستایی کنند. بنابراین، این نگاه اجمالی به نبوکدنصر در کتاب دانیال نشان می دهد، پادشاه فروتن و سپاسگزار، سرود شکرگزاری خداوند را می خواند و به ما در خصوص غرور و تکبرهشدار می دهد.

البته، امروزه خداوند به تغییر زندگیها ادامه می دهد. مهم نیست که چقدر ممکن است مردم مغرور و گناهکار باشند، در خداوند رحمت و قدرت تحول گناهکاران سرکش به فرزندان خداوند آسمانها وجود دارد.

`فیلیپیان باب ۲: ۱ تا ۱۱ را بخوانید. در اینجا چه چیزی را پیدا میکنیم که باید ریشه غرور در زندگی ما را از بین ببرد؟`