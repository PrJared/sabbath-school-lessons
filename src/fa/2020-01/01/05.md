---
title:  زمان بندی خداوند
date:  01/01/2020
---

ملزم هستیم تا مفهوم مهم دیگری را نیز در حینی که کتاب دانیال را مطالعه میکنیم در نظر بگیریم، و آن نزدیک بودن روایت تاریخ نویس به نبوت آخرالزمان است. همچنین این نزدیکی به عنوان یک مسئله تاریخی شناخته میشود، و می تواند بهتر درک شود اگر با دیدگاه های مخالف: ۱. [پرتریزم] نهضتی که اعتقاد دارد که تمامی پیشگوئی ها به اتمام رسیده،  ۲. [فیوچریزم] نهضتی که اعتقاد دارد که پیشگوئی ها در آینده به وقوع خواهد پیوست و ٣. [ایدیالیزم] نهضت کمال گرائی مقایسه گردد.

[پرتریزم]، گرایش دارد تا حوادث اعلان شده در کتاب دانیال را به عنوان چیزی که در گذشته رخ دادهاند ببیند. [فیوچریزم] در مقابل ادعا میکند که چنین پیشگویی هایی در آینده به وقوع خواهند پیوست.

[ایدیالیزم] به نوبه خود، معتقد است که نبوت های آخرالزمانی سمبل هایی از واقعیتهای کلی روحانی بدون هیچ منبع خاص تاریخی هستند.

در مقابل تاریخگرایی معتقد است که خداوند در پیشگویی های آخرالزمانی، از زمان نبی تا زمان آخر، یک تسلسل تاریخی بدون وقفه را نشان می دهد. همانطور که ما کتاب دانیال را مطالعه میکنیم، می بینیم که هر الهام مهم در کتاب (دانیال ۲، ۷، ۸، ۱۱) این طرح کلی تاریخی را از دیدگاه های مختلف و با جزئیات جدید تکرار میکند. پیشگامان ادونتیست، شامل اِلن جی وایت، پیشگویی های دانیال و مکاشفه را از منظر تاریخ گرائی آن درک کردند.

`اعداد باب ۱۴: ۳۴ و حزقیال ۴: ۵، ۶ را بخوانید. در زمان نبوی « روز » معمولاً نشان دهنده چیست؟`

همانطور که کتاب دانیال را مطالعه میکنیم، باید همچنین در نظر داشته باشیم که زمان نبوی براساس اصل سال – روز سنجیده میشود. بدین معنا که روز در نبوت معمولاً مساوی با یک سال در زمان واقعی تاریخ است. بنابراین، برای مثال، نبوت ۲٫۳۰۰ شبانه و روز باید به معنای ۲٫۳۰۰ سال (دانیال ۸: ۱۴) به حساب آید. به همین ترتیب، نبوت ۷۰ هفته باید ۴۹۰ سال (دانیال ۹: ۲۴ تا ۲۷) درک شود.

این مقیاس زمانی به نظر می رسد به علت برخی از دلایل آشکار صحیح باشد. (۱) از آنجا که رویا ها نمادین هستند، زمان هایی که نشان داده شده هم باید نمادین باشند. (۲) همچنین اتفاقات برملا شده در دراز مدت، حتی در برخی موارد تا « زمان آخر » طول می کشد تا آشکار شوند، فاصله زمانی مربوط به این نبوتها باید بر این اساس تفسیر شده باشد. (۳) اصل سال – روز بوسیله کتاب دانیال تائید میشود. یک مثال واضح از نبوت ۷۰ هفته منشاء میگیرد، که مدت زمان آن از روزهای پادشاهی داریوش تا آمدن عیسی به عنوان مسیح است. بنابراین، واضح ترین و صحیح ترین راه برای درک دوره های زمانی نبوت در کتاب دانیال این است که آنها براساس اصل سال – روز تفسیر شوند.

`برخی از دوره وقوع نبوتها صدها و حتی هزاران سال را دربر میگیرد. چه چیزی را این باید به ما در مورد صبوری و شکیبائی یاد بدهد؟`