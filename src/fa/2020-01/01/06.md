---
title:  ارتباط دوران معاصر با دانیال
date:  02/01/2020
---

اگرچه کتاب دانیال بیش از ۲٫۵۰۰ سال پیش نوشته شده، این کتاب عمیقاً مرتبط به قوم خدا در قرن ۲۱ باقی مانده است. ما باید به سه بخش در کتاب دانیال که می تواند به ما مرتبط باشد، توجه کنیم.

خداوند بر زندگی ما حاکمیت دارد. حتی زمانی که همه چیز درست به نظر نمی رسد، خداوند همچنان بر زندگی ما حاکم است و از طریق اعمال متغیر بشری کار میکند، تا بهترین ها را برای فرزندانش فراهم کند. تجربه دانیال از بابل مشابه تجربه یوسف در مصر و اِستِر در سرزمین پارس است. این سه جوان در کشورهای بیگانه و تحت سلطهٔ قدرت قاطع و نیرومند ملت های بت پرست اسیر بودند. با یک مشاهده سطحی ممکن است به نظر برسد که آنها ناتوان و خداوند آنان را به فراموشی سپرده است. بهرحال، خدا به آنان قوت و قدرت بخشید و از آنها به روش قدرتمندی استفاده کرد. در مواجهه با آزمایشات، عذاب ها، مصیبت ها، و مخالفت ها می توانیم به گذشته و آنچه که خدا برای دانیال، یوسف و اِستِر انجام داده نگاه کنیم. ما می توانیم مطمئن باشیم که خداوند همچنان خدای ماست، و حتی در میان محنت ها و وسوسه هایمان ما را رها نمی کند.

خدا مسیر تاریخ را هدایت میکند. گاهی اوقات ما احساس میکنیم، ما با یک دنیای مغشوش و بی هدف که پر از گناه و خشونت است سر و کار داریم. اما پیام دانیال این است که خدا بر جهان حاکم است و همه چیز را تحت کنترل دارد، در هر فصلی از کتاب دانیال این پیغام آشکار میشود، که خداوند روند تاریخ را تحت کنترل دارد و هدایت میکند. همانطور که اِلن جی وایت میگوید: « در وقایع تاریخ بشر، رشد ملتها، ظهور و سقوط امپراتوریها به نظر میرسد که وابسته به اراده و توانایی انسان است، به نظر میرسد شکل گیری حوادث تا حد زیادی بوسیله قدرت، جاه طلبی و غرور او مقرر شده است. اما کلام خدا این پرده را کنار می کشد و ما شاهد، پس پرده و ماورای آن می شویم و از طریق همهٔ بازی ها و تلاطم های منافع بشری و قدرت و تمایلات انسانی، عوامل آن رحیم یگانه در سکوت و صبورانه مشاوره های خود را براساس اراده خدا انجام میدهند ». – تعلیم و تربیت، صفحه، ۱۷۳.

خداوند خود برای زمان آخر، الگویی را فراهم میکند. دانیال و دوستانش به عنوان بازیگران الگوهای زندگی، در جامعه ای که اغلب جهان بینی متفاوت با کتاب مقدس را دارد بکار می روند. هنگامی که ایمان آنها تحت فشار برای سازش و مصالحه قرار گرفت و امتیاز آن باید به نظام بابلیان نسبت داده شود، در جائی که می توانست به معنای انکار تعهد آنان نسبت به خدا باشد، آنها به کلام خداوند وفاودار ماندند. تجربه آنان در وفاداری و تعهد مطلق به خدا باعث تشویق است در هنگامی که ما با مخالفت و حتی به خاطر انجیل با جفا مواجه هستیم. در عین حال، دانیال نشان می دهد که این امکان وجود دارد که بشود با دولت و جامعه همکاری کرد و به خداوند متعال هم متعهد ماند.

`دانیال باب ۹: ۲۳؛ دانیال باب ۱۰: ۱۱، ۱۲؛ و متی باب ۱۰: ۲۹ تا ۳۱ را بخوانید. این آیات در مورد خواست خداوند در چالش های شخصی ما چه می گویند؟`