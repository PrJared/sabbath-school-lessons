---
title:  'مسیح: کانونِ کتاب دانیال'
date:  29/12/2019
---

`لوقا ۲۴: ۲۵ تا ۲۷؛ یوحنا ۵: ۳۹؛ و دوم قرنتیان ۱: ۱۹، ۲۰ را بخوانید. چگونه مسیح در کانون کلام خداوند قرار دارد؟`

در مورد اینکه مسیح محور و اساس کلام خداوند است، شکی نیست، و این شامل کتاب دانیال هم میشود. برای مثال: باب ۱، گرچه به صورت محدود و ناقص نشان می دهد، تجربۀ دانیال مشابه کار مسیح است، کسی که آسمان را برای زندگی در این جهان گناهکار و برای مقابله با قدرت های تاریکی رها کرد. علاوه براین، به دانیال و یارانش از آسمان حکمت و خرد مسیح برای مواجهه با چالش های فرهنگی بابلیان اِعطا میشود. در باب ۲، تصویر زمان آخر مرتبط با آخرت شناسی، بصورت سنگی نشان داده شده که همان پادشاهی مسیح است که در نهایت جایگزین تمام پادشاهی های جهان خواهد شد. در باب ۳، آشکار می شود که مسیح با خادمین وفادار خود در کورهٔ آتش گام برمی دارد. باب ۴، نشان می دهد خدا نبوکدنصر را از دوران پادشاهیش برای یک دورهٔ زمانی که پادشاه بتواند « قوانین آسمانی »(دانیال ۴: ۶) را درک کند، عزل میکند. عبارت « قوانین آسمانی » به ما یادآوری میکند که مسیح به عنوان « پسر انسان »(دانیال ۷: ۱۳)، به سلطنت و پادشاهی می رسد، همانطور که در دانیال باب ۷ شرح داده شده است. باب ۵، مرگ بلشصر و سقوط بابل بوسیله پارسیان را شرح می دهد در حینی که در عیش شبانه به فسق و فجور می پرداختند. این مطلب شکست شیطان و نابودی بابل در زمان آخر بوسیله مسیح و فرشتگان او را پیشگویی می کند. باب ۶، توطئه علیه دانیال را به شیوه ای همانند اتهامات دروغین بیان شده علیه مسیح بوسیله کاهنان اعظم را نشان می دهد. علاوه براین، سعی و تلاش داریوش به عنوان پادشاه برای نجات دادن دانیال، بیهوده بود همانطور که تلاش پیلاطس برای نجات مسیح عبث بود (متی ۲۷: ۱۷ تا ۲۴). باب ۷ نشان می دهد که مسیح به عنوان پسر انسان، سلطنت و پادشاهی خود را با اتکا بر مردمش بنا میکند. باب ۸، مسیح را به عنوان کاهن اعظم حرم مطهر (قدس) آسمانی نشان می دهد. باب ۹، مسیح را به عنوان قربانی فداکار، کسی که مرگ او مُهر تائیدی بر عهد دوباره بین خدا و امتش را توصیف میکند. و باب های ۱۰ تا ۱۲ مسیح را به عنوان میکائل، فرمانده کل معرفی میکند، کسی که با نیروهای شرارت مبارزه میکند و امت خدا را پیروزمندانه حتی از مرگ نجات می دهد.

بنابراین، در مد نظر داشته باشید که مسیح کانون و اساس کتاب دانیال است. در هر باب از کتاب، تجربه و یا ایدهای وجود دارد که به مسیح اشاره میکند.

`در میان کشمکش ها، سختی ها و یا حتی زمانهای شادی و کامیابی، چگونه می توانیم یاد بگیریم که مسیح را در کانون زندگی خود حفظ کنیم؟ چرا اینقدر مهم است که این کار را انجام دهیم؟`