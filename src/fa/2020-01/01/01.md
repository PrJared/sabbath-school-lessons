---
title:  از خواندن تا فهمیدن
date:  28/12/2019
---

### مطالعه این هفته
لوقا ۲۴: ۲۵ تا ۲۷؛ دوم پطرس ۳: ۱۱ تا ۱۳؛ یونس ۳: ۳ تا ۱۰؛ اعداد ۱۴: ۳۴؛ دانیال ۹: ۲۳؛ ۱۰: ۱۱، ۱۲.

> <p>آیه حفظی</p>
> « فیلیپُس به سوی ارابه پیش دوید و شنید که خواجهسرای حَبَشی کتاب اِشعیای نبی را میخواند. پس به او گفت: آیا آنچه میخوانی، میفهمی؟ » (اعمال ۸: ۳۰).

کلیسای ما از میان صفحات کتاب دانیال متولد شد، این موضوع مطالعه ما برای این سه ماهه است. همانطور که شروع به مطالعه میکنیم، باید نکات زیر را در سراسر مطالعه دروس به عنوان یک الگوی راهنما در ذهن داشته باشیم.

اولاً، باید همیشه به یاد داشته باشیم که مسیح، کانون کتاب دانیال است، همانطور که او اساس کل کتاب مقدس است.

دوماً، کتاب دانیال به گونه ای تنظیم شده است که حُسن و جمال ادبی را نشان داده و به ما کمک می کند که تمرکز اصلی آن را درک کنیم.

سوم اینکه، لازم است تا فرق بین نبوت های کهن و آخر الزمانی را درک کنیم. این موضوع به ما در تشخیص فرق بین نبوت های دانیال و دیگران مانند اشعیا و عاموس و ارمیا کمک می کند.

چهارم، همانطور که ما پیشگویی های زمان دانیال را مطالعه می کنیم، باید درک کنیم که طرح کلی نبوت های دانیال برای طولانی مدت زمان بندی شده و بر اساس قاعدۀ سال – روز محاسبه شده اند.

پنجم، باید تاکید کنیم که کتاب دانیال نه تنها حامل اطلاعات نبوتی است ، بلکه بطور شگرفی با زندگی شخصی ما مرتبط می باشد.