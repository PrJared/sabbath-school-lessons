---
title:  نبوت های آخرالزمانی در کتاب دانیال
date:  31/12/2019
---

رویا های نبوی که در کتاب دانیال ثبت شدهاند دارای ماهیت متفاوتی نسبت به اکثر پیغام های نبوی دارند که توسط دیگر انبیای عهد عتیق آورده شدهاند. نبوت های دانیال متعلق به ردهٔ نبوت های آخرالزمانی هستند، در حالیکه اکثر نبوت های دیگر عهد عتیق متعلق به رده بندی پیشگویی های کهن می باشند. درک تفاوت اساسی بین این نوع نبوت ها برای درک صحیح نبوت کتاب مقدسی بسیار حیاتی می باشد.

نبوت های آخرالزمانی ویژگیهای خاصی را نشان میدهند که آنها را از پیشگویی های به اصطلاح کهن متمایز می سازد:

خواب ها و رویاها. خداوند در نبوت آخرالزمانی، عمدتاً از رویاها و خواب ها استفاده میکند تا پیام خود را به انبیا منتقل کند. در نبوت وابسته به عهد کهن ، نبی « کلام خداوند » را دریافت میکند – که می تواند شامل رویا ها باشد – بیانگر این است که با تغییرات جزئی در حدود ۱۶۰۰ بار در نبوت های عهد کهن اتفاق می افتد.

مکتب نمادگرائی ترکیبی.در حالی که در پیشگویی های عهد کهن، مقدار محدودی از نمادها وجود دارند، که عمدتاً شامل نمادهای واقعی در زندگی هستند؛ در نبوت آخرالزمانی خدا نمادها و تصویرهایی را نشان می دهد که در مأورای جهان واقعی انسانی هستند، مثلاً از حیوانات ترکیبی  یا هیولاهایی با بال و شاخ استفاده میکند.

حق حاکمیت و سلطهٔ مطلق الهی. بر خلاف نبوت های کلاسیک که تحقق کامل آن اغلب به پاسخ انسان به مفاد عهد خداوند با اسرائیل بستگی دارد، نبوتهای مربوط به آخرالزمان غیرمشروط هستند. در نبوتهای آخرالزمانی خداوند ظهور و سقوط امپراتورهای جهان را از روزگار دانیال تا پایان زمان به نمایش می گذارد.این نوع نبوت متکی به پیشگویی و حاکمیت خداوند است و بدون دخالت و انتخاب های انسانی رخ می دهد.

`یونس ۳: ۳ تا ۱۰ را بخوانید. آیا این یک پیشگویی منتسب به عهد کهن، یا آخرالزمانی است؟ پاسخ خود را توجیه کنید. در مورد دانیال ۷: ۶ چگونه است؟`

بطور کلی دانستن انواع نبوت ها مانند نبوت عهد کهن و آخرالزمانی می تواند فایده و مزیت داشته باشد. اول، طرز نبوتها نشان می دهد که خدا از روشهای مختلف برای سخن گفتن حقیقت نبوتی  استفاده میکند (عبرانیان ۱:۱). دوم، چنین علمی به ما کمک می کند که زیبایی و پیچیدگی کتاب مقدس را بهتر درک کنیم. سوم، این دانش همچنین به ما در تفسیر نبوت های کتاب مقدس به شیوه هایی که با شهادت کل کتاب مقدس مطابقت داشته باشد، کمک میکند و بدرستی « کلام حقیقت » را توضیح می دهند ( دوم تیموتائوس ۲: ۱۵).

`بر اساس عباراتی همچون هوشع ۳: ۴، ۵؛ عاموس ۸: ۱۱؛ و زکریا ۹: ۱؛ امروزه برخی از مسیحیان انتظار وقایع نهایی تاریخ جهان را در خاورمیانه دارند. چه چیزی دراین تفسیر اشتباه است؟ چگونه دانستن فرق بین نبوتهای عهد کهن و آخرالزمانی می تواند به ما کمک کند تا این موضوع را روشن کنیم؟`