---
title:  اندیشه هایی فراتر
date:  03/01/2020
---

« کتاب مقدس برای راهنمایی همهٔ کسانی که آرزوی آشنایی با خالق خود را دارند، طراحی شده است. خداوند به انسان کلام مسلم و محقق نبوت را داد، فرشتگان و حتی خود مسیح آمدند تا به دانیال و یوحنا چیزهایی را که باید عنقریب بیایند و عملی شوند را بشناسانند. این مسائل مهم که به نجات و رستگاری ما مرتبط بودند نباید در پوشش راز و رمز باقی می ماندند. آنها به گونه ای بیان نشدند که برای جستجوگریان صادق حقیقت غامض و گمراه کننده باشند. پس خداوند بوسیله حبقوق نبی گفت: «  آنچه را که در رویا به تو نشان میدهم به طور آشکار و خوانا بر لوحی بنویس تا هرکسی بتواند با یک نگاه آن را بخواند »  (حبقوق ۲: ۲). کلام خداوند برای همه کسانی که با قلبی پر از دعا آنرا مطالعه کنند ساده و قابل درک وفهم است. هر روح صادق مبدل به نور حقیقت خواهد شد. « نور خدا بر مردمان صالح میتابد و شادمانی نصیب نیکوکاران میگردد » (مزمور ۹۷: ۱۱). و کلیسا نمی تواند در قدوسیت رشد کند، مگر اینکه اعضای آن صادقانه به دنبال کشف حقیقت باشند همانطور که در پی یافتن  گنج پنهان هستند. اِلن جی وایت، نبردعظیم، صفحات ۵۲۱، ۵۲۲.

« تاریخ دانیال و یارانش را مطالعه کنید. اگرچه زندگی در جایی که آنها بودند، در هر سویش با وسوسهٔ خودستایی همراه بود، آنها در زندگی روزمره خداوند را ستایش و تحسین کردند. آنها مصمم به اجتناب از همهٔ بدیها بودند. آنها حاضر نشدند خود را در مسیر دشمن قرار دهند. و خداوند با برکات غنی، پاداش وفاوداری پایدار آنها را داد ». اِلن جی وایت، Manuscript Releases  [ شماره ۲۲۴]، جلد ۴، صفحات ۱۶۹، ۱۷۰.

**سؤالاتی برای بحث**

`۱. همانطور که کتاب دانیال را مطالعه میکنیم، یک نیروی قوی به ما منتقل میشود. خداوند نه تنها بر همه ملتها حاکمیت و تسلط دارد بلکه همچنین با هر کدام از ما، دقیقاً آشنا است. به عنوان مثال، همانطور که ما در دانیال باب ۲ خواهیم دید، خدا قادر بود به پادشاه بت پرستان رویایی بدهد. خدا خیلی به ما نزدیک است و قادر است تا رویایی را در ذهن فردی بگذارد که در خواب است و درک این موضوع برای در ذهن ما نمی گنجد. و هم زمان همانطور ما خواهیم دید، ماهیت رویا نشان می دهد که خدا در نهایت حتی امپراتوری های بزرگ جهان را تحت کنترل دارد و می داند که چگونه همه چیز پایان می یابد. چه تسلی و امیدی را می توانیم از این تصاویر حقیقی برای خود ترسیم کنیم؟ همزمان شما چگونه احساس می کنید اگر بدانید، خداوند آنقدر نزدیک است که حتی افکار شما را کاملاً می داند؟ در این زمینه، چرا وعدهٔ صلیب بسیار مهم است؟`

`۲. در کلاس در مورد تفاوت بین پیشگویی عهد کهن و آخرالزمانی صحبت کنید. چه مثال های دیگری می توانید از هر دو در کتاب مقدس پیدا کنید؟`