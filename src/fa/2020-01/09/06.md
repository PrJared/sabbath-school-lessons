---
title:  زمان بندی نبوی
date:  27/02/2020
---

`دانیال باب ۸: ۱۳ را بخوانید. چه سوالی در اینجا پرسیده میشود، و چگونه به ما کمک می کند که جواب آنرا در آیه بعدی درک کنیم؟`

زمان بندی ۲۳۰۰ صبح و شام چیست؟ اول، باید توجه کنیم که بعد از اینکه دانیال قوچ و بز را ذکر می کند، به دنبال آن اقدامات شاخ کوچک و آسیب های ناشی از اَعمال او، رویا در دانیال باب ۸: ۱۳ مبدل به یک سوال میشود. این سوال مخصوصاً در مورد آنچه که در پایان زمان نبوی و همچنین در طی کل مدت نبوت رخ می دهد، مورد توجه است. علاوه براین، چنین دورانی فقط نمی تواند محدود به دوران اقدامات شاخ کوچک باشد، زیرا دوره نبوت شامل هرچیزی از قوچ گرفته تا اقدامات شاخ کوچک میشود. بنابراین باید یک دوره طولانی در  زمان واقعی باشد.

به این سوال « دوران نبوت چه مدت طول خواهد کشید؟ » (قوچ[ماد- فارس]، بز [یونان]، و شاخ کوچک و اقداماتش [ روم، بت پرستی و پاپ] )، موجودات آسمانی دیگر در دانیال ۸: ۱۴ « تا دو هزار و سیصد شام و صبح؛ آنگاه قدس اصلاح خواهد شد » جواب می دهند. همانطور که قبلاً ذکر شده، این دوران بسیار طولانی است زیرا که این دوران از دوران ماد – فارس آغاز میشود و از طریق دوران یونان و روم مشرک و پاپ برای هزاران سال ادامه می یابد. براساس شیوه تفسیر تاریخ گونه(نگاه کنید به درس ۱)، این دوران نبوی باید براساس اصل روز – سال محاسبه شود، بدین معنا که ۲۳۰۰ صبح و شام باید مطابق با مدت زمان ۲۳۰۰ سال باشد. در غیر این صورت، ۲۳۰۰ صبح و شام تقریباً بیشتر از شش سال نخواهد بود و این مدت زمان کوتاه برای رخ دادن همهٔ وقایع پیش بینی شده در نبوت غیر ممکن خواهد بود. از اینرو، فقط باید بر اساس اصل روز – سال عملی باشد.

دانیال باب ۸ اطلاعاتی در اختیار ما قرار نمی دهد تا بتوانیم آغاز این دوره زمانی را محاسبه کنیم، که البته می تواند پایان خود را بیان کند. اما دانیال باب ۹ اطلاعات مهمی را به ما ارائه می دهد ( درس هفته آینده را ملاحظه کنید).

`۲۳۰۰ سال مدت این نبوت، آنرا طولانی ترین نبوت کتاب مقدس می سازد. با این فکر کنید: ۲۳۰۰ سال، مدت زمان طولانی است، به خصوص در مقایسه با مدت زمانی که اکنون ما زندگی میکنیم. چگونه این مقایسه می تواند به ما کمک کند تا یاد بگیریم با خداوند و در انتظارات خودمان از زمان بندی وقایع نهایی در زمان آخر بردبار باشیم؟`