---
title:  به پا خاستن شاخ کوچک
date:  24/02/2020
---

دانیال باب ۸: ۸ تا ۱۲ را بدقت بخوانید. این شاخ کوچک در کدام جهت حرکت می کرد و چرا دانستن آن مهم است؟

بعد از شرح چهار شاخ تقسیم شده به بادهای چهارگانه آسمانی، متن کلام خداوند میگوید که از آن یک شاخ بیرون می آید. سؤال در اینجا اینست که، آیا این شاخ یا قدرت یکی از آن چهار شاخ ظهور می کند، - همانطور که دیروز دیدیم این چهار شاخ نشانگر چهار فرمانده نظامی اسکندر هستند – یا یکی از بادهای چهارگانه است؟ ساختار دستوری متن به زبان اصلی نشان می دهد که این شاخ یکی از بادهای چهارگانه آسمانی خواهد شد. از آنجا که این قدرت پس از امپراتوری یونان و چهار شاخ است، درک متداول اینست که این شاخ روم، اولین حکومت بت پرست و بعد از آن پاپ (واتیکان) است. « این شاخ کوچک نشانگر روم در هر دو مرحله، بت پرست و واتیکان است، مرحله امپریالیسمی دوران جنگ بر علیه مردم یهود و مسیحیان اولیه است و سپس در مرحله پاپی این روند تا به روزگار معاصر و سپس آینده ادامه می یابد ». کتاب مقدس تفسیری کلیسای ادونتیستهای روز هفتم، جلد ۴، صفحه ۸۴۱.

بر اساس متن کتاب مقدس، شاخ کوچک ابتدا عهده دار حرکت بسوی جنوب میشود « از یکی از این شاخها، شاخ کوچکی درآمد و طولی نکشید که رو به جنوب و مشرق و به طرف سرزمین زیبای اسرائیل رشد کرد »(دانیال ۸: ۹). این سه جهت منطبق است با سه منطقه اصلی و مهم که تحت سلطهٔ روم بت پرست قرار میگیرد.

همانطوری که شاخ کوچک به بازیگر نقش اصلی در این نبوت تبدیل میشود، رشد آن جالب توجه است.  از این نظر این شاخ شباهت های نزدیکی با شاخ کوچک در دانیال ۷ دارد، همانطور که مقایسه زیر نشان می دهد:

۱.هر دو شاخ در ابتدا کوچک هستند (دانیال ۷: ۸، دانیال ۸: ۹). ۲.هر دو بعداً قدرتمند می شوند (دانیال ۷: ۲۰، دانیال ۸: ۹). ۳.هر دو قدرت های تحت آزار و جفا قرار می گیرند (دانیال ۷: ۲۱، دانیال ۸: ۱۰، ۲۴). ۴.هر دو خود را تمجید می کنند و سخنان کفرآمیز بر زبان می آورند (دانیال ۷: ۸، ۲۰، ۲۵، دانیال دانیال ۸: ۱۰، ۱۱، ۲۵). ۵.هر دو، قوم خدا را هدف حمله خود قرار می دهند (دانیال ۷: ۲۵، دانیال ۸: ۲۴). ۶. هر دو جنبه های مختلف فعالیتی دارند که بوسیله زمان نبوی جزییات آن شرح داده شده (دانیال ۷: ۲۵، دانیال ۸: ۱۳، ۱۴). ۷. هر دو تا زمان آخر حکومتشان ادامه مییابد (دانیال ۷: ۲۵، ۲۶، دانیال ۸: ۱۷، ۱۹). ۸. هر دو بوسیله نیروی ماوراء الطبیعی از بین خواهند رفت (دانیال ۷: ۱۱، ۲۶، دانیال ۸: ۲۵). و بالاخره، چون شاخ کوچک دانیال ۷ نمایانگر سیستم پاپی است، رشد ارتفاع شاخ کوچک در دانیال ۸ باید نشانگر همان قدرت باشد. بنابراین، بر أساس دانیال ۲ و ۷، آخرین قدرت مهم، روم خواه بت پرست ویا حکومت پاپی است.