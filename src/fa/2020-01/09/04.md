---
title:  حمله به مکان مقدس
date:  25/02/2020
---

`دانیال ۸: ۱۰ تا ۱۲ را بخوانید، در اینجا شاخ کوچک دست به چه نوع اقداماتی می زند؟`

در دانیال باب ۸: ۱۰ شاخ کوچک در سطح روحانی سعی در کپی کردن دارد، همان کاری که سازندگان برج بابل در تلاش آن بودند(پیدایش ۱۱: ۴). اصطلاحات « لشکریان » و« ستارگان » میتوانند مشخص کننده قوم خدا در عهد عتیق باشند. اسراییل با لشکریان پروردگار مشخص شده اند (خروج ۱۲: ۴۱).  دانیال همچنین مردم مومن خدا را به ستارگان درخشان تشبیه می کند (دانیال ۱۲: ۳). با اینحال، آشکار است که این یک حمله لفظی به پیکرهای آسمانی نیست، بلکه آزار و اذیت قوم خدا، کسانی است که « ساکنان بهشت » می باشند ( فیلیپیان ۳: ۲۰). اگرچه هزاران مسیحی توسط امپراتوران بت پرست به قتل رسیدند، اما اکنون توجه بر اقدامات شاخ کوچک است. بنابراین، تحقق نهایی این پیشگویی باید در ارتباط  با پاپ روم و آزار و شکنجه آن در طی قرنها دانست.

همچنین دانیال ۸: ۱۱ دربارهٔ « سرور » صحبت می کند، کسی که در جاهای دیگر به عنوان «مسیحِ سرور» (دانیال ۹: ۲۵)، «سرور شما میکائیل » (دانیال ۱۰: ۲۱)، و« میکائیل، سرور بزرگ » (دانیال ۱۲: ۱)، از او نام برده میشود. هیچ کس بجز مسیح نمی تواند مرجع این نام ها باشد. عیسی مسیح سرور اشاره شده، « سردار » و کاهن اعظم ما در آسمان است. بنابراین، سیستم پاپ و سیستم مذهبی آن نشان دهنده تلاشی مبهم و تاریک برای جانشینی مقام روحانی مسیح هستند.

در دانیال باب ۸: ۱۱، « قربانی روزانه » یادآور آن چیزی است که در قدس زمینی برای جنبه های مختلف و مداوم مراسم پرستشی، شامل قربانیها و شفاعت در نظر گرفته شده بود و اتفاق می افتاد. از طریق این مراسم، گناهکاران بخشیده می شدند و گناهان به خیمه گاه پرستشی سپرده میشد. این سیستم زمینی نمایانگر رسالت شفاعت مسیح در قدس آسمانی بود. بنابراین، همانطور که پیشگویی می گوید، پاپ شفاعت کاهنان را جایگزین شفاعت مسیح می کند. با استفاده از چنین عبادت های جعلی، شاخ کوچک رسالت شفاعت مسیح را از میان برمی دارد و بطور نمادین جایگاه مقدس مسیح را فرو می ریزد.

« و او حقیقت را پایمال می کند. او همه این اقدامات را انجام داد و کامیاب میشود » (دانیال ۸: ۱۲). مسیح خود را راه و راستی و حیات اعلام می کند (دانیال ۱۴: ۶) و همچنین به کلام خدا به عنوان حقیقت (دانیال ۱۷: ۱۷) اشاره می کند. در مقابل پاپ ترجمه کتاب مقدس را به زبان مردم ممنوع کرده، و تفسیر آن را فقط تحت اختیار کلیسا قرار می دهد و سنت ها را بصورت اصل کلی در موازات با کتاب مقدس در نظر میگیرد، اما در عمل، سنت را در جایگاهی بالاتر از کتاب مقدس به عنوان احکام عالی ایمانی قرار می دهد.

`این مطالعه چه چیزی را  در مورد چگونگی اهمیت و ارزش دانش حقیقی کتاب مقدسی می گوید که واقعاً بر خلاف سنت های انسانی است؟`