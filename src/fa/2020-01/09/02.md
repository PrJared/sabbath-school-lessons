---
title:  قوچ و بُز
date:  23/02/2020
---

`دانیال باب ۸ را بخوانید. این نبوت درمورد چیست؟ و چگونه با آنچه ما در دانیال باب ۲ و ۷ دیده ایم مطابقت دارد؟`

همانند دانیال باب ۲ و ۷، به ما در اینجا نبوتی دیگر از ظهور و سقوط امپراتورهای جهان، گرچه با انواع دیگری از سمبل ها داده شده است. این نمادگرایی در اینجا مستقیماً مربوط به حرم مطهر آسمانی خدا است. در این مورد، نمادهای قوچ و بز به دلیل ارتباط آنها با مراسم روز کفاره در زمان داوری برروی اسراییل باستان انتخاب شده اند. قوچ و بز به عنوان هدایای قربانی در مراسم قدس بکار برده می شدند. اما فقط در روز کفاره، به هر دو با هم اشاره شده است. از اینرو، این دو حیوان عمداً در اینجا انتخاب شدهاند تا روز کفاره را یادآوری کنند که تمرکزاصلی این نبوت برروی آن است.

با برملا شدن این نبوت، دانیال می بیند که قوچ در سه جهت مختلف یورش می برد: بسوی مغرب، شمال و جنوب (دانیال ۸: ۴). این سه حرکت نشانگر گسترش این قدرت است: « هیچ جانوری نمی توانست در مقابل او بایستد و یا از دست او فرار کند. هرچه دلش می خواست، می کرد و قویتر می شد » (دانیال ۸: ۴). همانطور که فرشته توضیح می دهد، قوچ با دو شاخ نماد امپراتوری ماد – فارس است (دانیال ۸: ۲۰)، و حمله او به سه جهت احتمالاً اشاره به سه پیروزی بزرگ این قدرت جهانی است.

سپس، یک بز با شاخ بزرگ پدید می آید، که نماینده امپراتوری یونان تحت فرماندهی اسکندر مقدونی است (دانیال ۸: ۲۱). سرعت حرکت بز که « پاهایش با زمین تماس پیدا نمی کرد » (دانیال ۸: ۵) دلالت بر انجام سریع تحولات دارد. این نمادگرایی بیان کننده سرعت پیروزی اسکندر است، که در دانیال ۷ با نماد پلنگ بالدار نشان داده شده است. اما همانطور که نبوت پیشگویی می کند، هنگامیکه بز« به اوج قدرت خود رسیده بود، ناگهان شاخش شکست » (دانیال ۸: ۸) و راه را برای شاخ چهارم باز کرد که قدرت آن در چهار گوشه جهان گسترش یافت. این امر هنگامی تحقق می یابد که اسکندر در ژوئن ۳۲۳ ق. م. در بابل فوت می کند و پادشاهی او بین چهار فرمانده نظامی تقسیم میشود.

`بین دانیال ۲ :۳۸ و دانیال ۸: ۲۰، ۲۱، سه امپراتوری از چهار نشان داده شده در نبوت نامشان به ما داده شده است. چگونه این واقعیت شگفت انگیز به ما در تایید درستی و صحت تفسیر این نبوت ها کمک می کند؟`