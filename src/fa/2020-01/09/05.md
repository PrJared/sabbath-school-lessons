---
title:  تطهیر قدس
date:  26/02/2020
---

`دانیال باب ۸: ۲۴ را بخوانید. در اینجا چه اتفاقی می افتد؟`

بعد از حمله ویرانگرِ شاخ، اعلام خواهد شد که قدس، نطهیر خواهد شد. به منظور درک این پیام، باید در نظر داشته باشیم که پاکسازی خانه خدا ذکر شده در دانیال ۸: ۱۴ با صحنه داوری به تصویر کشیده شده در دانیال باب ۷: ۹ تا ۱۴ به هم مرتبط هستند. و از آنجائی که داوری در آسمان صورت خواهد گرفت، قدس هم باید در آسمان قرار داشته باشد. بنابراین، در حالی که دانیال ۷ مداخله و ارتباط خداوند با امور انسانی را از دیدگاه قضایی به تصویر می کشد، دانیال ۸ همان واقعه را از دیدگاه قدس توصیف می کند.

قدس زمینی از مدل آسمانی آن الگوبرداری شد و برای نشان دادن طرح برجسته و گسترده نجات بکار گرفته شد. هرروز، گناهکاران، قربانی های خود را به محراب می آوردند، جائی که گناهان ظاهری خود را به آنجا می سپردند و به اصطلاح بعد از آن گناهان مردم آمرزیده میشد. در نتیجه، قدس آلوده به گناه می شد. بنابراین، به منظور تطهیر قدس از گناهان آورده شده، الزامی بود  که بطور متناوب عمل تطهیر آن انجام گیرد. آن را روز کفاره می نامیدند و سالی یکبار انجام میشد (نگاه کنید به لاویان ۱۶).

چرا مکان مقدس آسمانی نیاز به تطهیر دارد؟ با یک مقایسه، می توانیم بگوییم که گناهان اعتراف شده کسانی که مسیح را بپذیرند به محراب آسمانی منتقل میشود، درست همانطور که گناهان اسرائیلیان توبه کار به مکان قدس زمینی سپرده میشد. در روز کفاره زمینی، حیوانات متعددی قربانی می شدند که نماد مرگ مسیح در آینده بودند، بدین گونه است که گناهکاران توانستند در روز کفاره ایستادگی کنند.

و دقیقاً همان اتفاق که در روز کفاره زمینی هنگام پاک شدن مذبح زمینی می افتاد، چقدر بیشتر از آن در محراب آسمانی اتفاق افتاد! هنگامی که خون مسیح به تنهایی ما را از داوری نجات داد؟ تطهیر محراب، که در دانیال باب ۸: ۱۴ به تصویر کشیده شده، مدل آسمانی تشریفات زمینی است که پیام اصلی آن اینست: ما به عنوان گناهکاران برای بخشیده شدن گناهانمان نیاز به خون مسیح داریم تا قادر سازد که در روز داوری بتوانیم در برابر او بایستیم.

`عبرانیان باب ۹: ۲۳ تا ۲۸ را بخوانید. چگونه این آیات نجات ما را در عیسی مسیح از طریق قربانی شدن او برای گناهان ما آشکار می سازد؟`