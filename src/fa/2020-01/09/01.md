---
title:  از آلودگی تا پالایش
date:  22/02/2020
---

### مطالعه این هفته
دانیال ۸، دانیال ۲: ۳۸؛ پیدایش ۱۱: ۴؛ لاویان ۱۶؛ عبرانیان ۹: ۲۳ تا ۲۸.

> <p>آیه حفظی</p>
> « او به من گفت: تا دو هزار و سیصد شام و صبح؛ آنگاه قُدس اصلاح خواهد شد »(دانیال ۸: ۱۴).

نبوت ذکر شده در دانیال باب ۸، به نبی در ۵۴۷/۵۴۸ ق.م داده شده است، و آن مطلب برخی توضیحات قابل توجه در مورد داوری در دانیال باب ۷ را ارایه می دهد. برخلاف نبوت دانیال در باب ۲ و ۷، نبوت دانیال باب ۸ بابل را کنار می گذارد و با حکومت ماد – فارس شروع میشود، زیرا در این زمان، بابل رو به زوال و نابودی است و فارس ها قصد داشتند تا سلطه خود را به عنوان قدرت بعدی جهان جایگزین حکومت بابل کنند. نبوت دانیال باب ۸ با دانیال باب ۷ مطابقت دارد. زبان و نمادها در دانیال ۸ تغییر می کند زیرا که تمرکز اصلی بر روی تقدیس جایگاه مقدس در ارتباط با فدیه آسمانی است. بنابراین بخش مهمی از دانیال باب ۸ متمرکز بروی جنبه های قدس آسمانی است. در حالی که دانیال باب ۷ دیوان الهی و رسیدن پادشاهی به پسر انسان را نشان می دهد، دانیال ۸ تقدیس مَقدَس آسمانی را نشان می دهد. بنابراین، مطابقت بین این دو باب نشانگر اینست که تقدیس قدس آسمانی در دانیال باب ۸ مطابق با صحنه داوری دانیال باب ۷ است.