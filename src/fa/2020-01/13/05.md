---
title:  کتاب مهر و موم شده
date:  25/03/2020
---

`دانیال باب ۱۲: ۴ و یوحنا ۱۴: ۲۹ را بخوانید. چرا باید کتاب دانیال تا زمان آخر بسته بماند؟`

در پایان آخرین بخش مهم و اصلی کتاب (۱۰: ۱، ۱۲: ۴)، به نبی فرمان میرسد که پیشگویی ها را در دل خود مخفی نگه دارد و کتاب را تا آخر زمان مهر و موم کند و همان فرشته میگوید « بسیاری بسرعت تردد خواهند نمود و علم افزوده خواهد گردید » (دانیال ۱۲: ۴). اگرچه برخی از شاگردان دانیال این کلمات را به عنوان پیش بینی پیشرفت علم قبول دارند، همچنین می تواند به معنای این باشد که به نظر میرسد، متن  با ذکر « این سو و آن سو » اشاره به جستجوی خود کتاب دانیال دارد. در حقیقت هنگامی که ما به تاریخ نگاه میکنیم، متوجه می شویم که کتاب دانیال قرنها به عنوان یک قطعه ادبی مبهم باقی ماند. شاید در برخی جاها شناخته شده و مورد مطالعه قرار گرفته باشد، اما برخی از تعالیم اصلی و نبوتهای آن اسرارآمیز باقی مانده است. به عنوان مثال، پیامهای نبوی مربوط به پاکسازی جایگاه مقدس آسمانی، داوری، هویت و اقدامات شاخ کوچک، همراه با دوره زمانی مربوط به این پیشگویی ها، در اسرار مانده و تا آشکار شدن آنها خیلی مانده است.

اما از دوران اصلاحات پروتستان به بعد، مردم بیشتر و بیشتر مطالعه کتاب دانیال را شروع کردهاند. با اینحال، تنها در زمان آخر، کتاب دانیال کاملاً رمزگشایی خواهد شد و مطالب آن بطور کامل روشن می شود. همانطور که اِلن جی وایت میگوید: « از سال ۱۷۹۸ کتاب دانیال گشوده شده است وعلم و آگاهی از نبوت ها افزایش یافته و بسیاری از افراد اعلام کردهاند که زمان داوری نزدیک است » (مجادله بزرگ، صفحه ۳۵۶). در پایان قرن هجدهم و با شروع قرن نوزدهم، علاقه تازه ای به نبوتهای دانیال و مکاشفه در جاهای مختلف در سراسر جهان پدیدار شد. مطالعه این پیشگویی ها به این باور گسترده در جهان منجر شد که ظهور مسیح نزدیک است. تعداد زیادی از مفسران در انگلیس، جوزف ولف در خاورمیانه، امانوئل لاکانزا در امریکای جنوبی و ویلیام میلر در ایالات متحده، به همراه تعدادی دیگر از دانشجویان مطالعات نبوتها اعلام کردهاند که ظهور دوباره مسیح براساس مطالعات آنان نزدیک است. امروزه، این عقیده به نیروی محرک برای جنبشی در سراسر جهان مبدل شده است.

`به این امتیاز بزرگی که امروز داریم، بیندیشید، ما قادر هستیم به تاریخ گذشته نگاه کنیم و ببینیم که چگونه این پیشگوییهای تاریخی یکی پس از دیگری تحقق یافته اند. چگونه این مسئله باید به ما کمک کند تا به همه وعده های خدا اعتماد کنیم؟`