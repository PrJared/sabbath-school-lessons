---
title:  از خاک تا به ستارگان
date:  21/03/2020
---

### مطالعه این هفته
دانیال ۱۲؛ رومیان ۸: ۳۴؛ لوقا ۱۰: ۲۰؛ رومیان ۸: ۱۸؛ عبرانیان ۲: ۱۴، ۱۵؛ یوحنا ۱۴: ۲۹؛ مکاشفه ۱۱: ۳.

> <p>آیه حفظی</p>
> « حکیمان همانند آفتاب خواهند درخشید و کسانیکه مردم را به راه راست هدایت کردهاند، همچون ستارگان تا ابد تابناک میشوند » (دانیال ۱۲: ۳).

کتاب دانیال با حمله نبوکدنصر به یهودیان و به اسارت بردن آنان به بابل شروع می شود؛ در عوض با این نتیجه گیری که میکائیل برای نجات قوم خدا از اسارت بابلِ زمان آخر قیام خواهد کرد به پایان میرسد. یعنی، همانطور که از طریق دانیال نشان داده شده در پایان زمان، در پایان همه چیز، همهٔ امور به نفع و خیریت قوم او خواهد بود.

همانطور که دیدیم، دانیال و همراهانش در ایمان به خدا وفاودار باقی ماندند و در میان همهٔ آزمایشات الهی و چالشهای دوران تبعید، حکمت و فرزانگی بی نظیری از خود نشان دادند. بدین ترتیب، در هنگام مواجهه با آزمایشات سخت و غم واندوه، مردم زمان آخر نیز به خدا وفاودار خواهند ماند، به ویژه در طول « چنان دوران سختی پیش میآید که در تاریخ بشر سابقه نداشته است، امّا هرکسی از قوم تو که نامش در کتاب خدا نوشته شده باشد، نجات مییابد »(دانیال ۱۲: ۱). آنها مانند دانیال و یارانش در بابل، حکمت و درک خود را نشان خواهند داد. حکمت آنها  تنها به عنوان یک فضیلت شخصی در زندگی آنها بکار نخواهد رفت، بلکه تعهد و وفاداری آنها به عنوان نتیجه فرزانگی و حکمتشان باعث سوق دیگران به سوی عدالت می شود. برخی به مرگ طبیعی خواهند مُرد و برخی کشته خواهند شد و بدین ترتیب به خاک برمی گردند، اما دوباره زنده شده و ابدی خواهند شد. همانطور که متن کتاب مقدس میگوید: « بسياری از آنانیکه مُردهاند، زنده میشوند. بعضی برای حیات جاودانی و برخی برای خجالت و رسوایی ابدی » (دانیال ۱۲: ۲).