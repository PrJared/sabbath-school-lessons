---
title:  رستاخیز
date:  24/03/2020
---

`دانیال باب ۱۲: ۲، ۳ را بخوانید. او در اینجا در مورد چه رویدادی صحبت میکند، و چرا با توجه به آنچه درمورد مرگ می فهمیم، این واقعه برای ما بسیار مهم است؟`

کتاب دانیال احتمالاً روشنترین مرجع در عهد عتیق برای رستاخیز می باشند و همینطور که در این عبارات و نقل قول تامل میکنیم، می توانیم حقایق بسیار مهمی را بیاموزیم. اول، همانطور که تشبیه «خواب » نشان دهنده این است که هیچ روح جاودانی در بدن انسان ساکن نیست. انسان در جسم، ذهن، و روح یکی است، در هنگام مرگ، از حیات خود دست می کشد و تا رستاخیز و قیام از مرگ در ضمیر خود خواهد آرامید. دوم، متن به رستاخیزی که خواهد آمد به عنوان برگشت و توبه از آنچه که نتیجه گناه است، اشاره می کند. در واقع، عبارتی که به عنوان « خاک زمین » ترجمه شده در زبان اصلی کتاب دانیال ۱۲: ۲ « زمین خاکی » ترجمه شده است. ادامه غیر معمول کلمه اشاره به کتاب پیدایش باب ۳: ۱۹ دارد، تنها جای دیگری از کتاب مقدس که کلمه « زمین » مقدم بر کلمه « خاک » آمده است. این بدان معناست که حکم مرگ آدم سقوط کرده در گناه، نقض خواهد شد و مرگ دیگر در جهان نخواهد بود همانطور که پولس میگوید: « مرگ در ظفر بلعیده خواهد شد »( اول قرنتیان ۱۵: ۵۴).

`رومیان باب ۸: ۱۸ و عبرانیان ۲: ۱۴، ۱۵ را بخوانید. به چه دلیلی نباید از مرگ هراسان باشیم؟`

مرگ همه چیز را از بین می برد و به آن پایان می بخشد. اما این وعده به ما داده شده که مرگ کلام آخر برای ایمانداران وفادار نیست. مرگ یک دشمن مغلوب شده است. هنگامی که مسیح زنجیرهای مرگ را درهم شکست و از میان مردگان و قبر قیام کرد، ضربه مهلکی بر مرگ وارد ساخت. اکنون ما می توانیم ماورای واقعیتِ مرگ موقتی را ببینیم و به واقعیت نهایی زندگی نگاه کنیم که از طریق مسیح دریافت میکنیم. از آنجائی که میکائیل « ایستاده و زنده است » (دانیال ۱۲: ۱)، کسانی که متعلق به او هستند نیز با او خواهند ایستاد. آنها از « خاک زمین » قیام خواهند کرد تا مانند ستارگان برای همیشه بدرخشند.

`در میان دردها و کشمکش های زندگی، چگونه می توانیم به واسطه وعدهٔ رستاخیز در آخر زمان، امید و آرامش داشته باشیم؟ چرا، در واقع، هیچ چیز دیگری در این دنیا ارزش و اهمیت ندارد؟`