---
title:  نوشته شده در کتاب
date:  23/03/2020
---

`دانیال ۱۲: ۱ دربارهٔ کسانی که « نامشان در کتاب نوشته شده » چه میگوید؟ و این به چه معناست؟`

همچنین، زمان شفاعت و مداخله میکائیل به عنوان دوران بسیار سخت که مشابه آن تا بحال دیده نشده، توصیف شده است. این همزمان با وقتی است که روح خدا از نوع بشرِ متمرد خارج خواهد شد. سپس هفت بلای آخر به عنوان بیان کننده خشم خدا نسبت به ملل بابل زمان آخر فرو خواهند آمد (مکاشفه ۱۶؛ مکاشفه ۱۸: ۲۰ تا ۲۴) و قدرتهای تاریکی در جهان رها خواهند شد. اِلن جی وایت در مورد این زمان می نویسد: « سپس شیطان ساکنان زمین را در یک مصیبت نهایی بزرگ، درگیر خواهد کرد. همانطور که فرشتگان خدا مشغول متوقف کردن بادهای خشمگین و ویرانگر هوای نفس انسان هستند، همه عوامل نزاع به حال خود رها خواهند شد. تمام جهان درگیر ویرانی های وحشتناکتر از آنچه در اورشلیم باستان رخ داد، می شوند » نبرد بزرگ، صفحه ۶۱۴.

اما قوم خداوند در طی این دوران سخت نجات خواهند یافت، چراکه در تحقیقات برای داوری آنان در محکمه الهی، مسیح، کاهن اعظم آسمانی بی گناهی آنان را اثبات نموده و نام آنها در کتاب خداوند نوشته شده است.

به منظور درک مفهوم این کتاب، باید در نظر داشته باشیم که کتاب مقدس به دو نوع دفترآسمانی اشاره می کند. یکی، شامل اسامی کسانی است که متعلق به پروردگار هستند و گاهی به عنوان دفتر حیات نام آن مطرح شده است (خروج ۳۲: ۳۲؛ لوقا ۱۰: ۲۰؛ مزامیر ۶۹: ۲۸؛ فیلیپیان ۴: ۳؛ مکاشفه ۱۷: ۸).

علاوه بر دفتر حیات، کلام خداوند به دفترهایی که سوابق اعمال بشر در آن ثبت می شود، (مزامیر ۵۶: ۸؛ ملاکی ۳: ۱۶؛ اشعیا ۶۵: ۶) اشاره می کند. اینها دفترهایی هستند که در محکمه الهی برای تعیین میزان تعهد و وفاداری هر فرد نسبت به خدا بکار گرفته می شوند. اینها سوابق ثبت شده آسمانی هستند، « بانکهای اطلاعاتی » که شامل اسامی و اعمال هر انسانی می باشند. برخی از افراد از عقیده نوشته شدن نام و بویژه اعمالشان که در بهشت نوشته می شود، روی درهم می کشند و خوشحال نیستند. اما زمانی که ما زندگی خود را به مسیح تسلیم میکنیم، نام ما در دفتر حیات حک می شود، و اعمال بد ما از روی آن برای داوری شدن پاک می شود. این ثبت و بایگانی آسمانی، شواهد قضایی را برای همه عالم فراهم می کند تا نشان دهد ما متعلق به مسیح هستیم و بنابراین حق ما است که در دوران سخت زمان آخر بوسیله او محافظت و حمایت شویم.

`چرا فقط عدالت مسیح می تواند ما را عادل سازد، و به ما اعتبار بخشد، آیا « نوشته شدن در دفتر حیات » تنها امیدی است که می توانیم داشته باشیم؟ پاسخ خود را در کلاس روز سبت مطرح کنید.`