---
title:  'Jezusi: Baza e dëshmisë sonë'
date:  06/12/2020
---

Ne, të Krishterët, të gjithë kemi një dëshmi të veçantë – një histori sesi Jezusi i ndryshoi jetët tona dhe çfarë ka bërë Ai për ne.

Lexoni Efesianëve 2:1–10. Si kemi qenë para se të njihnim Krishtin? Çfarë kemi tani pasi kemi pranuar Krishtin?

`A.	Para se të njihnim Krishtin (Efesianëve 2:1–3).`

`B.	Pasi e njohëm Krishtin (Efesianëve 2:4–10).`

Ç’ndryshim mahnitës! Para se të njihnim Krishtin, ne ishim “të vdekur në faje dhe në mëkate”, duke ecur “sipas ecjes së kësaj bote”, “duke plotësuar dëshirat e mishit dhe të mendjes”, dhe “ishim prej natyre bij të zemërimit”. Me fjalë të tjera, para se të njihnim Krishtin, ne ishim si endacakë të humbur.

Ne mund të kemi përjetuar diçka që na dukej si lumturi, por shpirti ynë ishte plot ankth dhe pakënaqësi, nga një jetë e paqëllimtë. Ardhja tek Krishti dhe përjetimi i dashurisë së Tij ndryshoi jetën tonë. Tani jemi bërë vërtet “të gjallë” në Krisht. Nëpërmjet pasurisë “së pamasë të hirit të Tij” kemi marrë dhuratën e shpëtimit. Ai na ka lartësuar që të “rrimë në vendet qiellore në Krishtin Jezus, për të treguar në epokat që do të vijnë pasurinë e pamasë të hirit të tij, me anë të mirësisë ndaj nesh në Krishtin Jezus”.

Në Krisht, jeta jonë ka gjetur kuptim dhe qëllim të ri. Siç shpall Gjoni: “Në Atë ishte jeta, dhe jeta ishte drita e njerëzve”(Gjoni 1:4).

`Lexoni Efesianëve 2:10. Çfarë tregon ky tekst rreth sesa qëndrore janë veprat e mira në besimin e Krishterë? Si ta kuptojmë këtë ide në kontekstin e shpëtimit me anë të besimit “pa veprat e ligjit”(Romakëve 3:28)?`

`Si ndryshoi jeta juaj falë Krishtit? Çfarë mund t’i tregoni dikujt për ta frymëzuar atë që të njohë Krishtin?`