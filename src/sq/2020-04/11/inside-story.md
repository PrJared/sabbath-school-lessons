---
title:  Histori misioni
date:  11/12/2020
---

#### Udhëtimi Rreth Botës Për Të Gjetur Jezusin

Brijesh Kumar, 27 vjeç

Brijesh Kumar ishte i papunë, në kryeqytetin e Indonezisë, Xhakarta. “Duhet të ketë një punë për mua,” Indiani 23 vjeçar i tha një Indiani tjetër, që i kishte dhënë një vend për të jetuar. “Mund të më ndihmosh të gjej një punë?”

Brijeshi ishte larguar nga India, në vitin 2014, me shpresën për të paguar një borxh shkollë. Prindërit e tij kishin marrë lekë borxh nga miq të ndryshëm por lekët ishin mbaruar para se ai të mbaronte shkollen. Miqtë kërkonin lekët.

Shoku i Brijeshit nuk dinte ndonjë vend pune por ai e prezantoi Brijeshin me dikë që premtonte ta çonte në SHBA si refugjat kundrejt një pagese prej 2.000 dollarë. Brijeshi kishte vetëm 1.000 dollarë dhe donte t’ua dërgonte prindërve. Por ai arsyetoi se mund të fitonte më shumë lekë, duke punuar si refugjat. Ai i dorëzoi lekët dhe iu premtua biletë në një anije për në SHBA, brenda javës.

Gjashtë muaj më vonë, ai hipi në një anije të vogël. Aty ishin edhe 18 të tjerë nga India dhe 16 nga Nepali; të gjithë në kërkim të azilit. Dy Indonezianë ishin përgjegjës për anijen. Udhëtimi ishte shumë i keq. Pas dy ditësh, u mbarua ushqimi. Pas dy ditësh të tjera nuk kishte më ujë të pijshëm. Ditën e shtatë, kapiteni lajmëroi se po mbaronte karburanti i anijes.

Disa orë më vonë, një copëz e vogël toke u shfaq në horizont. Anija ndaloi dhe të gjithë ata që ishin në anije u kapën menjëherë. Ata kishin ndaluar në ishullin Jap, pjesë e Mikronezisë.

Brijeshi dhe të tjerët u mbajtën të mbyllyr në port, për gjashtë muaj. Policë amerikanë dhe agjentë të FBIsë u bënë shumë pyetje. Pastorë nga besime të ndryshme u çonin ushqime dhe sende të tjera të nevojshme. Ata flisnin rreth Jezusit. Brijeshi nuk kishte dëgjuar ndonjëherë rreth Jezusit dhe nuk ishte i interesuar. Ai donte të ishte refugjat por autoritetet Mikroneziane donin ta kthenin në Indi.

Me kalimin e muajve, vizitorët u pakësuan. Autoritetet u dhanë plastmase të mëdha që të krijonin çadra. Kishte shumë pak ushqim. Brijeshi nuk kishte më shpresë. Atëherë, një pastor, Karemeno Ifa, shkoi aty dhe kishte me vete një kontenier. Brijeshi dhe të tjerët qanë kur panë se kishte sjellë ushqime dhe rroba. Karemeno vizitonte rregullisht dhe grupi bashkohej rreth tij, ta dëgjonin.

“Pse vazhdon të vish kur gjithë pastorët e tjerë u larguan?” pyeti njëri.

“Sepse Jezusi ju do më shumë se unë,” u përgjigj ai. “Ai po përpiqet t’ju shpëtojë. Ai dëshiron t’ju japë liri.”

Ai tha se ishte pastor Adventist. Mbas pyetjeve të vazhdueshme, ai pranoi, me hezitim, se ai po rrinte pa ushqim vetë që ata të mund të hanin. Burrat filluan të qanin, kur e dëgjuan këtë. Po atë ditë, nëntë prej burrave nga Nepali ia dhanë zemrën Jezusit. Ata vendosën se një çadër do ishte kishë dhe filluan të mbanin Sabatin.

Brijeshi vuri re se ata nëntë filluan të ishin ndryshe. Zakonisht ata ziheshin me indianët për ushqimin, por tani ishin shumë miqësorë dhe ndanin atë që kishin. Një Sabat, një prej tyre e ftoi  Brijeshin të shkonte në çadrën kishë. Nëntë burrat e mirëpritën dhe u lutën për të, familjen dhe të ardhmen e tij. Brijeshi u ndie mirë në shoqërinë e tyre. Ai pranoi një Bibël dhe filloi ta lexonte dhe të lutej.

Një shok nga Nepali i tha se po t’i lutej Zotit në emrin e Jezusit, lutja e tij do përgjigjej. Ai vendosi ta provonte. “I dashur Zot. I le të gjitha problemet tek Jezusi,” u lut ai. “Lutem në emër të Jezusit, Amen.”

Kur hapi sytë iu duk sikur po fluturonte. Hoqi një varëse nga qafa dhe e hodhi në det. Vendosi të ndiqte Jezusin.

Brijeshi hoqi dorë nga kërkesa e azilit dhe u kthye në Indi. Ai arriti në aeroportin e New Delhit dy vjet e gjysmë, pasi u largua nga Indonezia.

Sot. Brijeshi punon si pioner i Misionit Global dhe studion te Universiteti Adventist Spaisër, për t’u bërë pastor. Nëpërmjet studimeve Biblike që ka dhënë, katër njerëz ia kanë dhënë jetën Jezusit, gjatë dy viteve të kaluara dhe shumë të tjerë po përgatiten për pagëzim. Edhe prindërit e tij, që arritën t’i paguanin borxhet gjatë kohës që ai ishte në Jap, po studiojnë Biblën.

Brijeshi vazhdon të mbajë kontakt me nëntë burrat nga Nepali. Të gjithë janë Adventistë besnikë, në Nepal. Edhe një Indian tjetër u bë Adventist dhe ka hapur një dyqan rrobash në Indi. Brijeshi nuk ka më kontakt me të tjerët. “Dua të ndaj Zotin me të tjerët,” tha ai. “Perëndia më shpëtoi kur nuk kisha asgjë.”

Një pjesë e Ofertave të Sabatit të 13të të këtij tremujori do të ndihmojë në ndërtimin e një konvikti të ri te shkolla Adventiste Varanasi, e cila ofron klasa dhe dhoma për Brijeshin dhe të tjerët, ndërsa përgatiten të përhapin ungjillin. Faleminderit që planifikoni një ofertë bujare.