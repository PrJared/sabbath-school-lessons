---
title:  Shpërndarja e historisë së Jezusit
date:  05/12/2020
---

### Lexoni për studimin e kësaj jave
Efesianëve 2:1–10; 1 Gjoni 4:7–11; Marku 5:1–20; Hebrenjve 10:19–22; Galatasve 2:20; 1 Korintasve 1:30.

> <p>Vargu përmendësh</p>
> "Jua shkrova këto gjëra juve që besoni në emrin e Birit të Perëndisë, që të dini se keni jetën e përjetshme dhe që të besoni në emrin e Birit të Perëndisë" (1 Gjoni 5:13).

Siç e kemi diskutuar më përpara, nuk ka një provë më të mirë për fuqinë e Ungjillit se një jetë e ndryshuar. Njerëzit mund të kundërshtojnë teologjinë tuaj. Ata mund të debatojnë rreth doktrinave. Ata mund të dyshojnë kuptimin tuaj të Shkrimeve, por rrallë do të mohojnë përjetimin tuaj personal me Jezusin dhe, atë çfarë Ai ka bërë në jetën tuaj.

Dëshmimi është të ndash më të tjerët atë çfarë ju dini rreth Jezusit. Dëshmimi është t’i tregosh të tjerëve se çfarë është Jezusi për ne dhe çfarë Ai ka bërë për ne. Në qoftë se dëshmimi juaj është kryesisht përpjekje për të provuar se ajo çfarë besoni ju është e drejtë, kurse besimi i tjetrit – gabim, do të përballeni me kundërshtime të forta. Por, nëse dëshmimi ynë rreth Jezusit do të vijë nga zemra jonë e transformuar nga hiri i Tij, e pushtuar nga dashuria e Tij dhe e mrekulluar nga e vërteta e Tij, të tjerët do të mbeten me më shumë përshtypje nga ajo sesi besimi ynë ka ndryshuar jetët tona. E vërteta e paraqitur në kontekstin e një jete të ndryshuar është çelësi i një dëshmie të suksesshme për të transformuar jetët e të tjerëve.

Kur Krishti është në qendër të çdo doktrine dhe, kur çdo mësim biblik pasqyron karakterin e Tij, njerëzit me të cilët ndajmë Fjalën e Zotit, do të jenë më të hapur për ta pranuar atë.

_*Studioni mësimin e kësaj jave për të përgatitur Sabatin e datës 12 dhjetor._