---
title:  Për më tepër studim
date:  16/10/2020
---

Lexoni tek libri i Ellen G. White, The Acts of the Apostles, kapitullin “The Gospel in Samaria”, fq. 103–111.

Kudo përreth njerëzit janë duke kërkuar gjërat e përjetësisë. Siç tha Jezusi: “ ‘E korra është me të vërtetë e madhe, por punëtorët janë pak’ ” (Mateu 9:37). Problemi nuk gjendej tek e korra. Me sytë e Tij të vajosur nga Qielli, Jezusi pa të korrat e bollshme atje ku dishepujt panë vetëm kundërshtime. Cila ishte zgjedhja e Krishtit ndaj këtij problemi? “ ‘Lutjuni, pra, Zotit të të korrave, të dërgojë punëtorë në të korrat e Tij’ ” (Mateu 9:38). Pra zgjidhja është që t’i lutemi Zotit të na dërgojë në të korrat e Tij.

Pse të mos bëjmë këtë lutje? “O Zot, unë jam i hapur që të më përdorësh për të zgjeruar kufijtë e Mbretërisë Tënde. Të lutem hapi sytë e mi që të shohin mundësitë providenciale/e sigurta, që Ti më jep përditë. Mësomë që të jem sensitiv ndaj njerëzve rreth meje. Më ndihmo të flas fjalët e shpresës dhe të inkurajimit, dhe të ndaj dashurinë dhe të vërtetën Tënde me ata që kontaktoj çdo ditë”. Në qoftë se do bëni këtë lutje, Zoti do të bëjë diçka të jashtëzakontë me jetën tuaj.

**Pyetje për diskutim**

`1.	Në qoftë se keni ndonjë përvojë në kthimin e njerëzve të humbur tek Jezusi, atëherë e dini mirë që kjo nuk është gjithmonë e lehtë, apo jo? Sigurisht, vetëm Zoti mund të ndryshojë zemrat, por në zgjuarsinë e Tij Ai ka zgjedhur të na përdori ne si pjesë e këtij procesi. Madje kthimi i një zemre tek Zoti do kohë, mundim, durim dhe dashurinë hyjnore. Çfarë zgjedhje mund të bëni që do t’ju ndihmonte të vrisnit egoizmin tuaj, në mënyrë që të jeni një dëshmitar më i fuqishëm për Krishtin?`

`2.	Cilët nga njerëzit që njihni ju, nuk e njohin Krishtin? Çfarë keni bërë ose jeni duke bërë për t’i dëshmuar atyre?`

`3.	Mendoni pak rreth Saulit të Tarsit. Ai dukej si një njeri që ishte e pamundur për ta kthyer tek Krishti. Megjithatë, ne e dimë se çfarë ndodhi me të – ai u bë apostulli Pal. Çarë na tregon kjo rreth rrezikut në paragjykimin e të tjerëve?`

`4.	Duke mbajtur në mend historinë e Saulit, çfarë të bëjmë me tekstet Biblike si ai i Mateut 7:6: “ ‘Mos u jepni qenve ç’është e shenjtë dhe mos i hidhni margaritarët tuaj para derrave, që të mos i shkelin me këmbë dhe të kthehen kundër jush dhe t’ju shqyejnë’ ”?`

