---
title:  Duke i parë njerëzit me sytë e Zotit
date:  10/10/2020
---

### Lexoni për studimin e kësaj jave
Marku 8:22–26; Gjoni 4:3–34; Gjoni 1:40, 41; Marku 12:28–34; Luka 23:39–43; Veprat 8:26–38.

> <p>Vargu përmendësh</p>
> “Dhe u tha atyre: ‘Ndiqmëni dhe unë do t’ju bëj peshkatarë njerëzish’ ”(Mateu 4:19).

Jezusi është mjeshtër në fitimin e zemrave. Duke vëzhguar mënyrën sesi Jezusi punoi me njerëzit, ne mësojmë sesi t’i drejtojmë të tjerët për të njohur shpëtimin nëpërmjet Jezusit. Duke udhëtuar me Të nëpërmjet rrugëve të ngjeshura të Jerusalemit, në rrugët me pluhur të Judesë dhe në kodrat e gjelbërta të Galilesë, ne zbulojmë sesi i zbulonte Ai parimet e Mbretërisë së Perëndisë ndaj shpirtrave në kërkim.

Jezusi i pa tërë njerëzit si kandidatë për të hyrë në Mbretërinë e Perëndisë. Ai e pa secilin prej tyre nëpërmjet syve të dhembshurisë hyjnore. Ai nuk e pa Pjetrin vetëm si një peshkatar të ashpër dhe llafazan, por si një predikues të fuqishëm të Ungjillit. Ai nuk e pa Jakobin dhe Gjonin vetëm si radikalë të zjarrtë, që kanë probleme me menaxhimin e zemërimit, por si shpallës entuziastë të hirit të Tij. Ai pa në zemrën e Maria Magdalenës dhe gruas samaritane mallin e madh për një dashuri të vërtetë. Ai nuk e pa Thomain si një dyshues cinik, por si dikë që ka pyetje të sinqerta. Në çdo person, qoftë hebre apo johebre, mashkull apo femër, cubin në kryq apo centurionin romak, apo njeriun e demonizuar, Jezusi pa në secilin prej tyre potencialin që Zoti kishte vendosur në ta. Ai i pa ata me sytë e shpëtimit.

_*Studioni mësimin e kësaj jave për të përgatitur Sabatin e datës 17 tetor._