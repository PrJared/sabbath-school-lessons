---
title:  Sensi për mundësi providenciale
date:  15/10/2020
---

Libri i Veprave është plot me historira sesi dishepujt përdornin mundësitë providenciale/largpamëse për të përparuar Mbretërinë e Perëndisë. Nga fillimi deri në fund të këtij libri ne lexojmë tregime mbresëlënëse sesi kisha e hershme rritej, pavarësisht nga sfidat e ndryshme të brendshme dhe të jashtme.

Për shembull, tek 2 Korintasve 2:12, 13 apostulli Pal tregon përjetimin e tij në Troas: “ Dhe, kur arrita në Troas për ungjillin e Krishtit edhe m’u hap një derë në Zotin, nuk gjeta prehje në frymën time, sepse nuk gjeta aty Titin, vëllanë tim; prandaj, si u përshëndeta me ta, shkova në Maqedoni”. Zoti në mënyrë të mrekullueshme i hapi derën Palit për të predikuar ungjillin në kontinentin e Evropës, dhe ai e dinte se dyert që Zoti na hap sot mund të mbyllen nesër. Duke kapur shansin dhe, duke parë mundësitë, ai menjëherë hipi në anije dhe u nis për në Maqedoni.

Zoti i Dhiatës së Re është Zoti, i cili na hap dyert, Zoti, i cili na jep mundësi providenciale/maturie për të ndarë besimin tonë me të tjerët. Nëpër tërë librin e Veprave, shikojmë Zotin në punë. Ai hap dyert në qytete, krahina, shtete dhe çfarë është më e rëndësishme, hap zemra individuale.

`Lexoni Veprat 8:26–38. Çfarë na mësojnë këto vargje rreth sa i hapur dhe sensitiv ishte Filipi ndaj drejtimit të Zotit dhe sa i gatshëm ishte ai për të kapur mundësitë hyjnore?`

“Një engjëll e drejtoi Filipin tek një njeri, i cili ishte në kërkimin e dritës dhe, i cili ishte gati për të pranuar Ungjillin. Edhe sot engjëjt do të drejtojnë hapat e atyre që do të lejojnë Frymën e Shenjtë të shenjtërojë gjuhët e tyre dhe të rafinojë e fisnikërojë zemrat e tyre. Engjëlli i dërguar tek Filipi mund ta kishte kryer vetë dëshmimin për etiopianin, por kjo nuk është mënyra sesi punon Zoti. Sipas planit të Tij, njerëzit duhet t’i dëshmojnë njerëzve të tjerë”—Ellen G. White, The Acts of the Apostles, fq. 109.

Në qoftë se kemi veshë që dëgjojnë dhe sy që shikojnë, edhe ne do të drejtohemi nga engjëj të padukshëm për të fituar zemrat e njerëzve, që kërkojnë të vërtetën për Mbretërinë Qiellore.

`Vini re sa qendrore ishin Shkrimet e Shenjta në këtë histori. Gjithashtu vini re sesa e rëndësishme ishte që dikush të dinte dhe të shpjegonte Shkrimet. Çfarë mësimi gjejmë këtu për ne?`