---
title:  Si të fitojmë njerëz për Jezusin?
date:  21/11/2020
---

### Lexoni për studimin e kësaj jave
Gjoni 4:27–30, 39–42; Mateu 15:21–28; 2 Thesalonikasve 1:1–4; Romakëve 15:7; Efesianëve 4:32; 1 Pjetri 3:15.

> <p>Vargu përmendësh</p>
> “Madje shenjtëroni Zotin Perëndinë në zemrat tuaja dhe jini gjithnjë gati për t’u përgjigjur në mbrojtjen tuaj kujtdo që ju kërkon shpjegime për shpresën që është në ju, por me butësi e me druajtje” (1Pjetri 3:15).

Sa më shumë studiojmë jetën e Jezusit, aq më shumë mrekullohemi nga aftësia e Tij për të pranuar dhe inkurajuar njerëzit. Edhe pse Ai i qortoi rreptësisht udhëheqësit fetarë të asaj kohe, Ai me gëzim pranoi të gjithë ata që ishin duke luftuar me mëkatin, të vrarë nga faji dhe të humbur pa shpresë. Hiri i tij ishte për ata. Mëshira e Tij mjaftoi madje për mëkatarë më të këqinj. Thellësia e faljes së Tij ishte shumë herë më e thellë se humnera e mëkatit të tyre. Dashuria e Tij nuk njihte kufi.

Jezusi kurrë nuk tregoi asnjë hije kryelartësie apo superioriteti. Ai pa çdo qenie njerëzore si të krijuar sipas shembëlltyrës së Perëndisë, vetëm rënë në mëkat; dhe të cilën Ai kishte ardhur për ta shpëtuar. Asnjëri nuk ishte përtej dashurisë së Tij. Asnjë nuk kishte rënë kaq poshtë saqë hiri i Tij nuk e arrinte atë dot. Jezusi i tregoi respekt të gjithëve, që ishin në kontakt me të. Ai i trajtoi të gjithë me dinjitetin që meritonin. Për shkak të këtij qëndrimi, njerëzit dëshironin të bëheshin qytetarë të mbretërisë së Perëndisë, sepse e panë se Jezusi besonte në ta. Jetët e tyre u ndryshuan në praninë e Tij, sepse Ai sinqerisht merakosej për ta. Kështu që ata u ngritën për t’u bërë personat, që Ai besonte që ata mund të bëheshin.

Këtë javë do të eksplorojmë më shumë qëndrimin e Jezusit ndaj njerëzve, dhe do të zbulojmë sesi t’i zbatojmë këto parime në jetët tona.

_*Studioni mësimin e kësaj jave për të përgatitur Sabatin e datës 28 nëntor._