---
title:  Për më tepër studim
date:  27/11/2020
---

“Tek Krishti gjendet butësia e bariut, dashuria e prindit dhe hiri i pashoq i Shpëtimtarit të dhembshur. Bekimet e Tij Ai i paraqet me termat më joshëse. Nuk kënaqet vetëm duke i shpallur këto bekime. I paraqet në mënyrë më tërheqëse, që të nxisë dëshirën për t’i patur. Po kështu duhet t’i paraqesin shërbëtorët e Tij pasuritë e madhështisë së Dhuratës së papërshkrueshme. Dashuria e mrekullueshme e Krishtit do të shkrijë dhe zbusë zemra, kurse vetëm përsëritja e doktrinave nuk do të arrijë asgjë. ‘Ngushëlloni, ngushëlloni popullin Tim’, thotë Perëndia. ‘O Sion, ti që sjell lajmin e mirë, ngjitu mbi një mal. O Jerusalem, ti që sjell lajmin e mirë, ngrije zërin me forcë. Ngrije zërin, mos ki frikë! Thuaji Judës: Shihni Perëndinë tuaj’! ‘Ai do të kullosë kopenë e Tij si një Bari, do t’i mbledhë qengjat me krahun e Tij dhe do t’i mbajë në gji’ Isaia 40:1, 9–11”—Ellen G. White, Biografia e Dashurisë, fq. 684, 685.

**Pyetje për diskutim**

`1.	Fatkeqësisht ka njerëz, që ndihen mirë duke treguar me gisht gabimet dhe të metat e të tjerëve. Si mund të sigurohemi që të mos bëhemi të tillë?`

`2.	Konsideroni këtë skenar: Një shok sapo është kthyer nga një funeral dhe ju thotë: “Jam shumë i lumtur që tezja ime është në Qiell dhe tani më shikon nga lart. Kjo më bën të ndihem mirë”. Duke u bazuar mbi parimet që studiuam këtë javë, si duhet të përgigjeni? Pra, pavarësisht sesa e rëndësishme është e vërteta rreth gjendjes së të vdekurve, përse ky nuk është çasti i përshtatshëm për të dhënë studim Biblik mbi këtë temë?`

`3.	Diskutoni citatin vijues nën dritën e dëshmisë sonë ndaj të tjerëve: “Kërkimi i së keqes tek të tjerët zhvillon ligësinë brenda atyre që kërkojnë. Duke medituar rreth të metave të të tjerëve ne ndryshojmë në imazhin e tyre. Por, duke drejtuar sytë tek Jezusi dhe, duke folur rreth dashurisë së Tij dhe përsosmërisë së karakterit të Tij, ne ndryshohemi duke u bërë të ngjashëm me Atë. Duke medituar mbi idealin më të lartë që Ai ka vendosur para nesh, ne do të ngrihemi në atmosferën e shenjtë dhe të dëlirë, madje në praninë e Zotit. Kur qëndrojmë në këtë atmosferë, nga ne del drita, e cila rrezaton të gjithë ata që janë lidhur me ne”—Ellen G. White, Gospel Workers, fq. 479.`

