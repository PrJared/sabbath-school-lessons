---
title:  Duke shërbyer si Jezusi
date:  14/11/2020
---

### Lexoni për studimin e kësaj jave
Mateu 5:13, 14; Filipianëve 2:15; Marku 12:34; Efesianëve 4:15; Mateu 4:23–25; Mateu 25:31–46.

> <p>Vargu përmendësh</p>
> “Duke parë turmat, kishte dhembshuri për to, sepse ishin të lodhur dhe të shpërndarë si delet pa bari”(Mateu 9:36).

Jesusi kishte dhembshuri të sinqertë për njerëzit. Ai interesohej më shumë për nevojat dhe shqetësimet e tyre sesa për të Tijat. Jeta e Tij ishte totalisht e përqëndruar tek njerëzit e tjerë. Shërbesa e Tij ishte ajo e dhembshurisë dhe dashurisë. Ai plotësonte nevojat fizike, mendore dhe emocionale të njerëzve përreth dhe, në këtë mënyrë zemrat e tyre u hapën për të vërtetat shpirtërore që Ai mësonte. Ndërsa Ai shëronte lebrozët, të verbërit dhe të shurdhërit, ndërsa Ai çlironte të demonizuarit dhe ushqente të uriturit, zemrat u prekën dhe jetët ndryshuan.

E gjitha kjo ndodhi për shkakun se njerëzit panë interesin e sinqertë që pati Jezusi për ta, prandaj ata u hapën për të vërtetat shpirtërore të mësuara nga Ai. “Vetëm metoda e Krishtit do të japë një sukses të vërtetë në prekjen e zemrave. Shpëtimtari shoqërohej me njerëzit si një person mirëdashës. Ai i tregoi dhembshuri, shërbeu ndaj nevojave të njerëzve, dhe kështu fitoi besimin e tyre. Vetëm pastaj Ai i thirri: ‘Ndiqmëni’”— Ellen G. White, The Ministry of Healing, fq. 143. Jezusi kuptonte se bota kishte nevojë jo vetëm për të dëgjuar Ungjillin, por edhe për ta parë atë në praktikë. Një jetë e ngjashme me atë të Krishtit, i cili i shërbente të tjerëve, është një dëshmi e fuqishme, e cila i vulos me besueshmëri fjalët që ndajmë me të tjerët.

_*Studioni mësimin e kësaj jave për të përgatitur Sabatin e datës 21 nëntor._