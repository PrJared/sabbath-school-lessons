---
title:  Për më tepër studim
date:  20/11/2020
---

“Shumë vetë nuk besojnë tek Zoti dhe e kanë humbur besimin madje edhe në njerëz. Por ata vlerësojnë veprat ndihmuese dhe bamirëse. Duke parë dikë, i cili nuk është i motivuar nga lavdërimet publike ose shpërblimet materiale, por vjen në shtëpitë e tyre për t’i shërbyer të sëmurit, ushqyer të uriturit, veshur të zhveshurit, ngushëlluar të trishtuarit dhe treguar butësisht rreth Jezusit, dashurinë dhe dhembshurinë e të cilit ata pasqyrojnë, zemrat e tyre preken. Në ta lind mirënjohja dhe ndizet besimi. Ata shikojnë se Zoti kujdeset për ata dhe ata janë të përgatitur për të hapur dhe dëgjuar Fjalën e Tij, Biblën”—Ellen G. White, The Ministry of Healing, fq. 145.

Shërbesa vetëmohuese e Jezusit hap zemrat, thyen paragjykimet dhe krijon tokë të mirë për Ungjillin. Kisha është trupi i Krishtit, e cila plotëson kudo nevojat e dashurisë. Krishti na ka dërguar për të bërë ndryshim në shoqërinë tonë nën emrin e Tij. Edhe pse duhet të jemi shumë të kujdesshëm që të mos ndotemi nga bota (dhe ky është një rrezik shumë real dhe për kishën tonë), ne duhet të mësojmë sesi t’i arrijmë njerëzit aty ku ata janë, dhe si të përdoremi nga Zoti, i cili dëshiron t’i marrë këta njerëz nga atje ku ata janë dhe t’i çojë aty ku ata duhet të jenë.

**Pyetje për diskutim**

`1.	Përse shërbesa e dhembshur e Krishtit është kaq e fuqishme në shkatërrimin e paragjykimeve dhe në hapjen e zemrave për të dëgjuar të vërtetat shpirtërore? Përpiquni të imagjinoni se sa më efikase do të ishte dëshmia jonë, në qoftë se ne pasqyrojmë të njëjtin shqetësim të pastër për nevojat e njerëzve të tjerë, siç e bënte Jezusi?`

`2.	Kujtoni një rast kur keni thënë diçka të vërtetë, të saktë ose madje të nevojshme, por e keni thënë në mënyrë të gabuar, pra me një zë ose me qëndrim të keq. Çfarë mësuat nga kjo përvojë, që mund t’ju ndihmojë të mos e përsërisni të njëjtin gabim sërish (për shembull, të prisni pak sa të qetësoheni para se të flisni)?`

`3.	Reflektoni më shumë mbi idenë se të gjithë njerëzit e shëruar dhe madje të ringjallur në këtë tokë, kanë për të vdekur një ditë. Çfarë na tregon kjo se, ku duhet të përqëndrohemi në shërbesën tonë me njerëzit përreth?`

`4.	Çfarë shërbesash të reja mund të kryeni me kishën tuaj në komunitet që nuk jeni ende duke i bërë?`

`5.	Si mund të krijojmë mundësi shpirtërore për njerëzit në kërkim për Zotin, nëpërmjet shërbesës ndaj nevojave të ndërgjegjshme?`

