---
title:  Për më tepër studim
date:  04/12/2020
---

Disa vite më përpara, një kishë në periferi të një qyteti vendosi që besimtarët të bëjnë diçka për Zotin. Kisha ishte e përgjumur. Për vite nuk kishte patur pagëzime të reja. Në qoftë se ata do të vazhdonin në këtë mënyrë, nuk do të kishin të ardhme. Pastori dhe bordi i kishës u lutën me gjithë zemër, duke konsideruar se çfarë mund të bënin për të ndryshuar situatën.

Duke studiuar Dhiatën e Re, ata vendosën të bënin shërbesën e grupeve të vogla. Nëntë anëtarë të kishës iu përgjigjën pozitivisht vizionit të tyre. Ata u përkushtuan për t’u lutur së bashku dhe për të studiuar sesi të themelojnë shërbesën e grupeve të vogla me efikasitet. Së shpejti ata vendosën të hapin shtëpitë e tyre, duke i kthyer në qendra ungjillizuese. Këto grupe mësuan sesi të përdornin dhuntitë e tyre në mënyra të ndryshme. Ata nisën shërbesën e lutjes dhe të mikpritjes. Ata zhvilluan miqësitë e reja në komunitetin e tyre. Ata me shumë dashuri ndihmonin praktikisht familjet e miqve të tyre, si edhe ish-adventistëve. Udhëheqësit e grupeve të vogla nisën studimet Biblike në të nëntë grupet me dyzet mysafirë. Ata u mrekulluan nga vepra madhështore e Frymës së Shenjtë. Përfundimisht u pagëzuan 17 njerëz nga 40. Dëshmia e kësaj kishe të vogël dhe të përgjumur është se grupet e vogla sjellin ndryshime të mëdha. Ato janë një nga mjetet e Zotit për të përfshirë anëtarët e kishës në zbatimin e porosisë së Krishtit.

**Pyetje për diskutim**

`1.	Diskutoni shënimet ndaj pyetjes tek mësimi i së enjtes rreth elementeve të rëndësishëm të grupeve të vogla. Çfarë aktivitetesh të tjera mund të bëjë një grup i vogël? Në çfarë mënyrash mund të fuqizojë një grup i vogël njerëzit e talentuar për t’i përdorur dhuntitë e tyre për lavdinë e Zotit?`

`2.	Përse është aq e rëndësishme që, grupi i vogël të përqëndrohet tek njerëzit e tjerë dhe tek ungjillizimi dhe jo tek vetvetja? Pra, edhe pse një nga elementet e grupit të vogël është të ushqejë shpirtërisht dhe të mbështesë emocionalisht anëtarët, përse fokusi kryesor i grupit duhet të jetë shpërndarja e Ungjillit? Dhe, pse është aq e rëndësishme që grupi i vogël të vazhdojë të jetë pjesë e trupit të kishës lokale?`

`3.	A keni dëgjuar ose madje keni qenë pjesë e një grupi të vogël, i cili nuk ka funksionuar mirë dhe përfundimisht është shkrirë? Diskutoni arsyet pse ndodhi kështu?`

`4.	Reflektoni mbi historinë e mësipërme rreth suksesit të asaj kishe në Europë. Si mendoni, cili ishte çelësi i suksesit të tyre? Cila ishte ajo gjë e thjeshtë, por shumë efektive? Pse ungjillizimi në një ambient “të sigurtë” të shtëpisë mund të jetë më efikas sesa programet ungjillizuese në ndërtesën e kishës?`

