---
title:  Rritemi duke dhënë
date:  29/09/2020
---

Deti i Vdekur është vendi më i ulët mbi tokë nën nivelin e detit. Është deti më i ulët në tokë. Lumi Jordan rrjedh nga Deti Galile dhe pas kalimit nëpër lëndinën e Jordanit përfundon në Detin e Vdekur.

Klima e nxehtë dhe e thatë shkakton avullim shumë të shpejtë të ujit. Meqenëse përmbajtja e kripës dhe mineraleve në Detin e Vdekur është 33.7 përqind, në ujërat të tij nuk ka as peshq, as bimë dhe asnjë gjallesë, përveç disa mikrobeve dhe bakterieve në fund të detit. Ky det është vërtet i vdekur.

Duke vënë paralele me jetët tona të krishtera, në qoftë se hiri i Perëndisë, i cili rrjedh në jetët tona nuk del gjithashtu, duke bekuar të tjerët nëpërmjet nesh, edhe ne do të bëhemi si uji i ndenjur dhe i pajetë si Deti i Vdekur. Kjo nuk është jeta e denjë për të Krishterët.

`Lexoni Gjoni 7:37, 38 dhe Luka 6:38. Në kontrast me Detin e Vdekur, cili është rezultati i natyrshëm kur besimtarët marrin rryma freskuese të ujit të gjallë nga Krishti?`

Zoti mund ta kishte arritur objektivin e Tij për të shpëtuar mëkatarët pa ndihmën tonë; por në mënyrë që ne të zhvillojmë një karakter si Krishti, duhet të marrim pjesë në veprën e Tij. Për të hyrë në gëzimin e Tij, - gëzimin për të parë shpirtrat e shpenguar nga sakrifica e Tij, ne duhet të marrim pjesë në punët e Tij për shëlbimin e tyre»- Ellen G. White, Biografia e Dashurisë, fq. 142.

“Ata që duan të jenë fitimtarë duhet të tërhiqen nga vetvetja; dhe e vetmja mënyrë sesi ta arrijnë atë, është të bëhen të interesuar në mënyrë intensive në shpëtimin e të tjerëve”—Ellen G. White, Fundamentals of Christian Education, fq. 207.

Ne rritemi duke ndarë me të tjerët çfarë Krishti ka bërë në jetët tona. Duke e konsideruar gjithçka që na është dhënë në Krisht, çfarë tjetër, përveç egoizmit më të shpifur, mund të na pengojë të ndajmë atë çfarë shijojmë në Krisht? Megjithatë, në qoftë se i mbajmë të gjitha bekimet e Zotit për vete, jeta jonë shpirtërore bëhet e amullt si Deti i Vdekur.

`Cila është përvoja juaj në dëshmimin për të tjerët, lutjet për të tjerët dhe në shërbesën ndaj nevojave të njerëzve të tjerë? Si kanë ndikuar këto eksperienca në besimin dhe ecjen tuaj shpirtërore me Zotin?`