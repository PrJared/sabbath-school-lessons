---
title:  Për më tepër studim
date:  02/10/2020
---

Lexoni librin e Ellen G. White, The Acts of the Apostles kapitullin “God’s Purpose for His Church”, dhe kapitullin 86 tek Biografia e Dashurisë.

Kisha e Dhiatës së Vjetër rrezikohej të keqkuptonte qëllimin e ekzistencës së saj. Ja, si Ellen G. White e përshkruan këtë rrezik: “Përndjekja që ra mbi kishat e Jerusalemit rezultoi në një shtysë të madhe për përhapjen e Ungjillit. Shërbesa e predikimit të fjalës kishte dalë me sukses në atë vend dhe kishte rrezik që dishepujt do të qëndronin shumë kohë atje, duke neglizhuar porosinë e Shpëtimtarit për të dalë dhe predikuar në mbarë botën. Duke harruar që fuqia për t’i rezistuar ligësisë fitohet më shumë nga një shërbesë aktive, ata filluan të mendonin se nuk kishin asnjë punë tjetër më të rëndësishme sesa mbrojtja e kishës së Jerusalemit nga sulmet e armikut. Në vend që të edukonin besimtarë të rinj për t’i predikuar ungjillin atyre, që ende nuk e kishin dëgjuar atë, ata rrezikonin të merrnin rrugën tjetër, e cila do t’i çonte tek kënaqësia për punën tashmë të kryer”—The Veprat of the Apostles, fq. 105.

**Pyetje për diskutim**

`1.	Lexoni me vëmendje citatin e mësipërm të Ellen G. White, veçanërisht fjalinë e fundit. Përse edhe ne sot duhet të kujdesemi që të mos kërcënohemi nga i njëjti rrezik? Duke i bërë ballë sfidave misionare para nesh, përse një qëndrim i tillë do të ishte tmerrësisht, madje tragjikisht, i gabuar?`

`2.	Si mendoni, pse secili prej Ungjijve, përfundon me një porosi të ngjashme? Lexoni Mateu 28:18–20; Marku 16:15, 16; Luka 24:46–49 dhe Gjoni 20:21. Çfarë do të thoshte kjo për besimtarët e shekullit të parë dhe, çfarë do të thotë kjo për ne sot?`

`3.	A mund ta zëvendësojë ndonjëherë dëshmia dhe shërbesa  një marrëdhënie të shëndetshme me Zotin? Nëse po, si? Dhe si të mos biem në këtë grackë?`

`4.	Në grup diskutoni pyetjen e së martës rreth ndikimit të dëshmisë dhe shërbesës në rritjen tonë shpirtërore. Çfarë keni mësuar nga përvoja, që mund të ndihmonte të tjerët? Çfarë gabimesh keni bërë, që dëshironi të mos i përsërisin të tjerët?`

`5.	Reflektoni mbi faktin e mahnitshëm që Zoti na do secilin prej nesh individualisht. Si e kuptoni këtë ide?  Si duhet kjo e vërtetë (ndoshta më e rëndësishmja në botë) të ndikojë në jetën tuaj?`

