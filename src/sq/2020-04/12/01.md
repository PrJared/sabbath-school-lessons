---
title:  Një mesazh që ia vlen për t’u shpërndarë
date:  12/12/2020
---

### Lexoni për studimin e kësaj jave
2 Pjetri 1:12, 16–21; Zbulesa 19:11–18; Zbulesa 14:14–20; Predikuesi 12:13, 14; Zbulesa 14:6–12.

> <p>Vargu përmendësh</p>
> “Pastaj pashë një engjëll tjetër që fluturonte në mes të qiellit dhe që kishte ungjillin e përjetshëm, që t’ua predikojë banorëve të dheut dhe çdo kombi, dhe fisi, dhe gjuhe, dhe populli, dhe thoshte me zë të madh: ‘Druani Perëndinë dhe i jepni lavdi, sepse ora e gjyqit të Tij erdhi; adhuroni Atë që bëri qiellin, dheun, detin dhe burimet e ujërave’ ” (Zbulesa 14:6, 7).

Vdekja pajtuese e Krishtit ishte universale. Pra, Krishti u flijua për të gjithë njerëzit në mbarë botën, nga Adami deri në ditët e sotme. Kështu Ungjilli flet rreth njerëzve të çdo origjine, kulture dhe gjuhe. Ungjilli bashkon ndarjet etnike. Ai na tregon lajmin e mrekullueshëm se Jezusi, me jetën, vdekjen dhe ringjalljen e Tij, ka triumfuar mbi principata dhe fuqitë e errësirës. Zemra e Ungjillit është Krishti. Ai vdiq për ne dhe tani jeton për ne. Ai erdhi për të na çliruar nga dënimi dhe nga fuqia e mëkatit, dhe Ai do vijë sërish për të na çliruar nga prania e mëkatit. Ai përjetoi vdekjen që e meritojmë ne, në mënyrë qe ne të mund të jetojmë jetën që meriton Ai. Në Krisht ne jemi shfajësuar, shenjtëruar dhe përlëvduar.

Bibla përqëndrohet tek të dyja ardhjet e Jezusit. Ai erdhi një herë për të na shpenguar dhe do të kthehet për të marrë në shtëpi ata, që Ai ka blerë me një çmim pafundësisht të shtrenjtë. Libri i fundit i Biblës, Zbulesa, u shkrua posaҫërisht për të përgatitur botën për ardhjen e dytë të Jezusit. Ajo përmban një mesazh urgjent për këtë brez. Në mësimin e kësaj jave, ne do të studiojmë sesa aktuale është Zbulesa për shoqërinë moderne të shekullit XXI. Së bashku do të rizbulojmë thirrjen e Jezusit për kishën e Tij të ditëve të fundit për të ndarë mesazhin e kohës së fundit.

_*Studioni mësimin e kësaj jave për të përgatitur Sabatin e datës 19 dhjetor._