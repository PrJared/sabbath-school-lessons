---
title:  Për më tepër studim
date:  18/12/2020
---

“Zoti ka thirrur kishën e Tij në këto ditë, siç ka thirrur dikur Izraelin e lashtë, për të qëndruar si drita e botës. Me anë të shpatës së fuqishme të së vërtetës - mesazhet e engjëllit të parë, të dytë dhe të tretë – Ai i ka veçuar ata nga kishat e tjera dhe nga bota për t’i sjellë ata në praninë e Tij të shenjtë. Ai i ka bërë depozitarë të ligjit të tij dhe i ka besuar të vërtetat e mëdha të profecive për këtë kohë. Si paralajmërime të shenjta të besuara Izraelit të lashtë, këto të vërteta të shenjta na janë besuar për t’ia komunikuar botës.

“Tre engjëjt tek Zbulesa 14 përfaqësojnë njerëzit, të cilët pranojnë dritën e mesazheve të Zotit dhe, të cilët dalin si agjentët e Tij për të shpallur paralajmërimin në mbarë botën. Krishti u tha ndjekësve të Tij: ‘Ju jeni drita e botës’(Mateu 5:14). Kryqi i Kalvarit i thotë çdo shpirti, i cili pranon Jezusin: ‘Shikoje vlerën e shpirtit. “Dilni në mbarë botën dhe i predikoni ungjillin çdo krijese”’ (Marku 16:15). Asgjë nuk duhet lejuar të na pengojë nga kjo punë. Kjo është puna më e rëndësishme e kohës sonë; ajo ka ndikim të përjetshëm. Dashuria që Jezusi tregoi ndaj shpirtrave njerëzore me anë të sakrificës që Ai bëri për shpengimin e tyre, do të nxisë tërë ndjekësit e Tij.

“Ah, me ç’gëzim të madh pranon Krishti çdo njeri, i cili i nënshtrohet Atij! Ai Vetë bashkëpunon me atë njeri për t’i komunikuar botës misteret e dashurisë së Tij të mishëruar. Flisni rreth kësaj, lutuni, këndoni, mbusheni botën me mesazhin e së vërtetës së Tij dhe vazhdoni ta përhapni atë në vendet më të largëta”—Ellen G. White, Counsels for the Church, fq. 58, 59.

**Pyetje për diskutim**

`1.	Si mesazhet e tre engjëjve të Zbulesës 14 identifikojnë esencën e Kishës Adventiste të Ditës së Shtatë?`

`2.	Mendoni rreth Sabatit dhe rëndësisë së asaj çfarë ai përfaqëson. Siç e pamë këtë javë, mesazhi, që përmban Sabati është aq i rëndësishëm saqë Zoti na urdhëron që të veçojmë një të shtatën e jetës sonë për ta kujtuar Atë, si Krijuesin dhe Shpëtimtarin tonë. Gjithashtu, ne nuk duhet të udhëtojmë larg në një vend të shenjtë, për të adhuruar Zotin. Çdo javë Sabati vetë vjen tek ne. Si na ndihmon kjo e vërtetë të kuptojmë më mirë rëndësinë e kësaj dite të shenjtë dhe atë çfarë ajo na mëson?`

`3.	Si mund ta shpjegojmë me takt idenë e rënies së Babilonisë ose konceptin e damkës së bishës në një mënyrë tërheqëse dhe pozitive, edhe pse duhet të kuptojmë që, pavarësisht nga përpjekjet tona më të mira, disa njerëz do të ofendoheshin gjithsesi?`

