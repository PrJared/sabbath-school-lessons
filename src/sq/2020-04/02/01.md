---
title:  Fuqia e dëshmisë personale
date:  03/10/2020
---

### Lexoni për studimin e kësaj jave
Marku 5:15–20; Marku 16:1–11; Veprat 4:1–20; 1 Gjoni 1:1–3; Galatasve 2:20; Veprat 26:1–32.

> <p>Vargu përmendësh</p>
> “Sepse ne nuk mund të mos flasim për ato që kemi parë dhe dëgjuar” (Veprat 4:20).

Dëshmia personale ka një fuqi të jashtëzakonshme. Kur zemrat tona janë ngrohur nga dashuria e Krishtit dhe jemi ndryshuar me anë të hirit të Perëndisë, ne kemi diçka domethënëse për të treguar rreth Tij. Është një gjë të tregojmë se çfarë ka bërë Krishti për dikë tjetër, por është krejt ndryshe kur tregojmë se çfarë ka bërë Ai për ne personalisht.

Është e vështirë të mohojmë një përjetim personal. Njerëzit mund të argumentojnë kundër teologjisë suaj ose interpretimit të tekstit, apo mund të përqeshin fenë në përgjithësi. Por, kur një person thotë: “Dikur isha pa shpresë, por tani kam shpresë; jeta ime nuk kishte qëllim, por tani e ka”, atëherë madje skeptikët mund të ndikohen nga fuqia e Ungjillit.

Edhe pse disa njerëz mund të përjetojnë një rilindje dramatike shpirtërore në mënyrë të papritur si Pali në rrugën e Damaskut,në shumicën e rasteve, kthimi tek Zoti ndodh gradualisht, ndërsa personi po rritet në njohurinë rreth sa i çmuar është Jezusi, vlerëson shumë hirin e Perëndisë dhe zhvillon mirënjohje të thellë për shpëtimin, që na është dhënë falas. Krishti rifokuson jetët tona në mënyrë radikale. Dhe pikërisht për këtë dëshmi bota ka një mall dhe nevojë të dëshpëruar.

_*Studioni mësimin e kësaj jave për të përgatitur Sabatin e datës 10 Tetor._