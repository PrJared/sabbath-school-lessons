---
title:  Për më tepër studim
date:  09/10/2020
---

Lexoni tek libri i Ellen G. White, The Acts of the Apostles, kapitullin “ ‘Almost Thou Persuadest Me’ ”, fq. 433–438.

Thelbi i jetës së Krishterë është marrëdhënia me Jezus Krishtin, e cila është aq e pasur dhe me bollëk, sa që dëshirojmë ta ndajmë atë me të tjerët. Edhe pse doktrinat janë të sakta dhe të vërteta, ato nuk e zëvëndësojnë dot një jetë të transformuar nga hiri dhe të ndryshuar nga dashuria e Perëndisë. Ellen G. White e bën atë të qartë, duke thënë: “Shpëtimtari e dinte se asnjë argument, pavarësisht sa i logjikshëm mund të jetë, nuk e thyen dot koren e ngurtë të egoizmit dhe materializmit. Ai e dinte se dishepujt e Tij duhet të merrnin ndihmë qiellore, sepse Ungjilli do të ishte efektiv vetëm nëse shpallej nga buzët, që nuk pushojnë dot për shkak të zemrës së plotë dhe të ndezur nga njohja personale e Shpëtimtarit, i cili është rruga, e vërteta dhe jeta”—The Acts of the Apostles, fq. 31. Tek libri i saj, Biografia e Dashurisë, ajo shton një tjetër mendim të fuqishëm: “Dashuria e mrekullueshme e Krishtit do të shkrijë dhe zbusë zemra, kurse vetëm përsëritja  e doktrinave nuk do të arrijë asgjë”— fq. 684, 685.

Ka njerëz që kujtojnë se dëshmia personale është përpjekja për të bindur të tjerët për të vërtetat që janë zbuluar në Fjalën e Zotit. Edhe pse është e rëndësishme që ne, në kohën e përshtatshme, të mësojmë të vërtetat Biblike, dëshmia jonë personale ka të bëjë më shumë me çlirimin nga faji, me paqen, mëshirën, faljen, fuqinë, shpresën dhe gëzimin që kemi gjetur në dhuratën e jetës së përjetshme të ofruar falas nga Jezusi për të gjithë.

**Pyetje për diskutim**

`1.	Si mendoni, përse dëshmia jonë personale është aq e fuqishme dhe mbresëlënëse për të tjerët? Si kanë ndikuar në jetën tuaj dëshmitë e të tjerëve?`

`2.	Në grup ndani përgjigjet tuaja ndaj pyetjes së fundit të mësimit të ditës së mërkurë. Përse përjetimet e përditshme me Zotin janë kaq të rëndësishme jo vetëm për dëshminë tonë, por edhe për besimin tonë personal?`

`3.	Sigurisht, një dëshmi e fuqishme e një përjetimi me Zotin mund të jetë shumë efektive. Por në të njëjtën kohë, përse ka një jetë e perëndishme po aq rëndësi?`

`4.	Ndani me të tjerët dëshminë tuaj personale. Mbani mend që duhet të tregoni se çfarë ka bërë Krishti për ju dhe çfarë kuptimi ka Ai për ju sot. Çfarë ndryshimi ka bërë Krishti në jetën tuaj?`

