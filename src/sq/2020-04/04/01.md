---
title:  'Fuqia e lutjes: Ndërmjetësimi'
date:  17/10/2020
---

### Lexoni për studimin e kësaj jave
Zbulesa 12:7–9; Efesianëve 6:12; Hebrenjve 7:25; Efesianëve 1:15–21; Danieli 10:10–14; 1 Gjoni 5:14–16.

> <p>Vargu përmendësh</p>
> “Rrëfejani fajet njeri - tjetrit dhe lutuni për njeri - tjetrin, që të shëroheni; shumë fuqi ka lutja e të drejtit kur bëhet me gjithë shpirt” (Jakobi 5:16).

Anëtarët e Kishës së hershme ndjenin nevojën e tyre për lutje.

“Dhe, mbasi qenë lutur, vendi ku ishin mbledhur u drodh; dhe të gjithë u mbushën me Frymën e Shenjtë, dhe e shpallnin fjalën e Perëndisë me çiltërsi” (Veprat 4:31). Vini re, dishepujt u lutën. Atëherë ata u mbushën me Frymën e Shenjtë dhe më pas folën fjalën e Perëndisë me çiltërsi ose siç është përkthyer në anglisht – me kurajo dhe siguri.

Kishte një lidhje të drejtpërdrejtë midis lutjeve të tyre, mbushjes me Frymën e Shenjtë dhe shpalljes së fuqishme të Fjalës së Zotit. “Dishepujt . . . nuk kërkuan thjesht një bekim për veten. Ata ishin ngarkuar me shqetësim për shpëtimin e të tjerëve. Ata kuptonin se Ungjilli duhet përhapur në mbarë botën, dhe ata i kërkuan Zotit fuqinë nga lart, që ia kishte premtuar Krishti”—Ellen G. White, The Acts of the Apostles, fq. 37.

Kur ne kërkojmë Zotin dhe ndërmjetësojmë për të tjerët, Zoti punon në zemrat tona duke na afruar më shumë pranë Vetes dhe na jep zgjuarsinë hyjnore për të fituar shpirtra për Mbretërinë e Tij (Jakobi 1:5). Ai gjithashtu punon në mënyrë të fuqishme në jetët e njerëzve, për të cilët lutemi. Ai punon për t’i afruar ata më afër Vetes në mënyra që ne nuk i shohim, as nuk arrijmë dot t’i kuptojmë (1 Gjoni 5:14–17).

_*Studioni mësimin e kësaj jave për të përgatitur Sabatin e datës 24 tetor._