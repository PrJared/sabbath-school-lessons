---
title:  Lutjet ndërmjetësuese të Palit
date:  20/10/2020
---

Lutja ndërmjetësuese është Biblike. Në tërë shërbesën e tij, Pali ishte duke u lutur për besimtarët e rinj të kishave të themeluara gjatë udhëtimeve të tij misionare. Pali besonte se diçka e veçantë ndodhte kur ai lutej, diçka, që nuk do të ndodhte nëse ai nuk do ta bënte këtë. Edhe pse ai ishte ndarë nga njerëzit e tij të dashur, ai e kuptonte se ata mund të ishin të bashkuar në zemër nëpërmjet lutjes ndërmjetësuese për njëri-tjetrin.

`Lexoni Efesianëve 1:15–21. Shkruani kërkesat e Palit për efesianët. Veçanërisht për ҫfarë iu lut ai Zotit që t’i dhuronte atyre?`

Lutja e Palit për besimtarët në Efes është e jashtëzakonshme. Ai iu lut Zotit që Ai t’i jepte atyre Frymën e diturisë dhe të zbulesës shpirtërore, që Ai të ndriçonte mendjet e tyre me të vërtetën hyjnore dhe t’iu jepte shpresën e jetës së përjetshme. Gjithashtu ai iu lut që ata të përjetonin fuqinë e Zotit në jetët e tyre. Fuqinë i këtij Zoti, i cili është aq i fuqishëm sa e ringjalli Krishtin nga vdekja. Dhe, kjo ngjarje është themeli i shpresës sonë për jetën e përjetshme me Të. Lutja e Palit përfundon me rikujtimin rreth “pasuritë e lavdisë së trashëgimisë së Tij”. Të krishterët në Efes duhet të ndiheshin shumë të inkurajuar, duke ditur që Pali ishte duke u lutur për ta, si edhe për çfarë lutet ai.

`Lexoni Filipianëve 1:3–11 dhe vini re tonin e lutjes së Palit. Në qoftë se ju do të ishit anëtar i kishës në Filipi dhe t’ju vinte kjo letër nga Pali, si (dhe pse) do të ndiheshit duke mësuar jo vetëm që Pali është duke u lutur për ju, por edhe duke mësuar përmbajtjen e lutjes së tij? Çfarë premtime mund të gjeni në këtë lutje? Në të njëjtën kohë, çfarë paralajmërimesh kemi aty?`

Këto janë disa nga fjalët më inkurajuese dhe pozitive të Biblës, plot premtime dhe thirrje për t’u mbushur me dashuri, dituri dhe zbulesë, e cila vjen nga njohuria e Jezus Krishtit, në mënyrë që të mund të bëhemi sipas kapacitetit dhe qëllimit origjinal të Zotit.