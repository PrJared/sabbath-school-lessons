---
title:  Për më tepër studim
date:  30/10/2020
---

Lexoni tek librat e Ellen G. White, kapitullin “The Gift of the Spirit”, tek The Acts of the Apostles; dhe kapitullin 73, “Le të mos tronditet zemra juaj”, tek Biografia e Dashurisë.

Fryma e Shenjtë bashkëpunon me Atin dhe Birin në procesin shpengues. Në të gjitha aktivitetet tona të dëshmimit, ne bashkohemi me Të në punën e Tij për të shpëtuar njerëz të humbur. Ai bind zemra. Ai hap mundësitë. Nëpërmjet Fjalës së Tij, Ai ndriçon mendjet dhe zbulon të vërtetën. Ai thyen zinxhirat e paragjykimeve skllavëruese, triumfon mbi anësitë tona verbuese kulturore, dhe na çliron nga zakone të këqija, që na mbajnë peng.

Duke dëshmuar për Jezusin, është e rëndësishme të kujtojmë se nuk jemi vetëm, por bashkëpunojmë me Frymën e Shenjtë. Ai na paraprin, duke përgatitur zemrat për të përqafuar mesazhin e Ungjillit. Ai është me ne, duke prekur zemrat, ndërsa jemi duke ndihmuar dikë me dashuri, duke ndarë dëshminë tonë, duke dhënë një studim Biblik, duke shpërndarë libra të krishterë ose, duke marrë pjesë në një program ungjillizues. Ai do të vazhdojë të punojë në zemrën e njeriut edhe kur jemi larguar, duke bërë gjithçka për ta drejtuar personin në marrëdhënie të shëndetshme me Shpëtimtarin Jezus.

**Pyetje për diskutim**

`1.	Ndani me grupin një përjetim ku keni ndjerë punën e fuqishme të Frymës së Shenjtë nëpërmjet dëshmisë suaj.`

`2.	A jeni ndjerë ndonjëherë hezitues ose i ndrojtur, madje i frikësuar ose i turpshëm për të ndarë besimin tuaj? Si mund t’ju japi më shumë kurajo dijenia që Fryma e Shenjtë është pranë jush në veprim?`

`3.	Në këtë mësim ne folëm rreth veprimit të Frymës së Shenjtë gjatë dëshmimit tonë. Diskutoni rreth mënyrave të ndryshme sesi punon Fryma e Shenjtë me ne, përgjatë përpjekjeve tona për të dëshmuar. Si na pajis Fryma e Shenjtë për të dëshmuar dhe ndikuar në jetët e të tjerëve, ndërsa jemi duke dëshmuar?`

`4.	Ky Mësim fliste rreth Biblës si baza e dëshmimit. Përse është Bibla një pjesë kaq e rëndësishme për besimin dhe dëshminë tonë? Si të shmangim grackat e atyre, të cilët, edhe pse e shpallin veten si besimtarë, në mënyrë të hollë e zvogëlojnë autoritetin dhe dëshminë e Biblës?`

