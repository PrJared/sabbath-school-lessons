---
title:  Një Kishë e fuqizuar
date:  26/10/2020
---

“Veprat e apostujve” në fakt duhen quajtur “Veprat e Frymës së Shenjtë”. Ky libër tregon rreth aventurës së të krishterëve të hershëm në dëshmimin, përhapjen e Ungjillit dhe në rritjen e Kishës. Veprat - është historia e besimtarëve të përkushtuar, të mbushur me Frymën e Shenjtë, duke ndryshuar botën për Krishtin. Ata ishin totalisht të varur nga Fryma e Shenjtë për të arritur rezultate të mrekullueshme. Ata shërbejnë si shembull për ne, që të shohim se çfarë mund të bëjë Fryma e Shenjtë nëpërmjet njerëzve totalisht të përkushtuar dhe të shenjtëruar ndaj Tij.

`Lexoni Veprat 2:41, 42; Veprat 4:4, 31; Veprat 5:14, 42; Veprat 6:7; dhe Veprat 16:5. Çfarë ju bën më shumë përshtypje në këto tekste? Çfarë mesazhi dëshiron të na përcjellë Luka, autori i Veprave, duke ndarë me ne rritjen kaq të shpejtë të Kishës?`

Qëllimi i Lukës, duke shkruar Veprat, ishte për të ndarë me çdo lexues dëshmi rreth shërbesës së Frymës së Shenjtë në Kishën e hershme.

Gjithashtu vini re se Luka nuk heziton të përmendë shifrat për të matur shpejtësinë e punës së Frymës së Shenjtë në shekullin e parë. Pra, Luka numëronte pagëzimet. Tek Veprat 2:41, ai thekson faktin se 3 000 veta u pagëzuan në të njëjtën ditë dhe vend. Tek Veprat 4:4, ai flet përreth 5 000 burra të pagëzuar. Tek Veprat 5:14, turmat vijnë tek Zoti dhe pagëzohen.

Luka përmend gjithashtu njerëz individualisht të prekur nga Fryma e Shenjtë, si për shembull Lidia, rojtari i burgut në Filipi, një skllave të çliruar nga demoni dhe eunukun etiopian. Mesazhi i rëndësishëm që na përcjell këtu Luka është se mbrapa numrave të mëdhenj qëndrojnë njerëz individualë, secili prej tyre – bir ose bijë e Perëndisë, për të cilët Krishti vdiq në Kryq. Po, na pëlqejnë shifrat e larta të të pagëzuarve, por duhet të kujtojmë se dëshmia shpeshherë ndodh një për një.

Një nga shkaqet kryesore të rritjes kaq të shpejtë të Kishës së hershme ishte ripërtëritja e vazhdueshme e kishës me anë të mbjelljes së kishave të reja. Pra, çdo kishë e mbjellë mbillte një kishë tjetër. Ç’mësim i vyer për ne sot!

`Fokusi kryesor i kishës së Dhiatës së Re, ishte misioni – zgjerimi i kufijve të Mbretërisë Qiellore. Si të sigurojmë që misioni të jetë në zemër të çdo aktiviteti edhe në kishën tonë lokale?`