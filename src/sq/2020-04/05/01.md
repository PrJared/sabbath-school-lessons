---
title:  Dëshmia e fuqizuar nga Fryma e Shenjtë
date:  24/10/2020
---

### Lexoni për studimin e kësaj jave
Gjoni 15:26, 27; Veprat 2:41, 42; Veprat 8:4; Hebrenjve 4:12; Veprat 17:33, 34; Veprat 18:8.

> <p>Vargu përmendësh</p>
> “Dhe, mbasi qenë lutur, vendi ku ishin mbledhur u drodh; dhe të gjithë u mbushën me Frymën e Shenjtë, dhe e shpallnin fjalën e Perëndisë me guxim” (Veprat 4:31).

Kur Jezusi i urdhëroi besimtarët e hershëm: “Dilni në mbarë botën dhe i predikoni ungjillin çdo krijese”, ky u duk si një mision i pamundur (Marku 16:15). Si ta kryenin një porosi kaq të madhe? Ata ishin pak veta. Burimet e tyre materiale ishin të kufizuara. Ata ishin një grup besimtarësh të thjeshtë dhe të paarsimuar. Megjithatë, ata kishin një Zot të jashtëzakontë, i cili i fuqizoi për këtë mision të jashtëzakontë.

Jezusi i premtoi: “Ju do të merrni fuqi kur Fryma e Shenjtë do të vijë mbi ju dhe do të bëheni dëshmitarët e mi në Jeruzalem dhe në gjithë Judenë, në Samari dhe deri në skajin e dheut”(Veprat 1:8). Fuqizimi nga Fryma e Shenjtë do t’i mundësonte ata të përhapnin mesazhin e Kryqit me një fuqi, që transformon jetën dhe mbarë botën. Pikërisht Fryma e Shenjtë e bëri dëshminë e tyre efektive. Pas pak dekadash Ungjilli kishte ndikuar tërë botën. Tek Veprat e apostujve lexojmë se ata kishin “bërë rrëmujë botën”(Veprat 17:6). Apostulli Pal shton se Ungjilli i ishte “predikuar çdo krijese që është nën qiell”(Kolosianëve 1:23). Gjatë kësaj jave do të përqëndrohemi veçanërisht tek roli i Frymës së Shenjtë në fuqizimin e dëshmisë sonë për Krishtin.

_*Studioni mësimin e kësaj jave për të përgatitur Sabatin e datës 31 tetor._