---
title:  Për më tepër studim
date:  13/11/2020
---

Lexoni tek librat e Ellen G. White, kapitullin 10, “Njohuri prej Perëndisë”, tek Hapa drejt Jezusit; kapitullin “Bible Readings With Families”, fq. 192–193, tek Gospel Workers; dhe kapitullin “Bible Work Techniques”, fq. 481–486, tek Evangelism.

Zoti punon me zemrat gjithandej rreth nesh. Në qoftë se kemi aftësinë shpirtërore për të parë se ku Zoti është tashme në veprim, ne do t’i shohim rregullisht mundësitë për ta ndarë Fjalën e Tij me të tjerët. Ndërsa Zoti është duke përgatitur dheun e zemrave, ne kemi mundësi për të mbjellë farën e Ungjillit. Fryma e Shenjtë e përgatiti zemrën e Nikodemit, e gruas samaritane tek pusi, e gruas me fluks gjaku, e cubit në kryq, e centurionit romak dhe e shumë të tjerëve për të pranuar fjalën e Jezusit para se Ai t’i takonte ata. Nëpërmjet rrethanave të jetës së tyre dhe të nxitjes së Frymës së Shenjtë, ata u përgatitën për të përqafuar mesazhin e Krishtit.

Ne mund të ndiejmë pak ndrojtje për të pyetur dikë, a mund të lutemi me ta, ose për të ndarë me ta një premtim nga Bibla, apo për t’i dhënë një libër shpirtëror. Por duhet të mbajmë mend se, kur ne ndiejmë nxitjen hyjnore për të ndarë me dikë besimin tonë, ajo ndodh për shkak se Fryma e Shenjtë tashmë e ka përgatitur atë person për të dëgjuar dëshminë tonë.

**Pyetje për diskutim**

`1.	Në qoftë se dikush erdhi tek ju duke ndjerë një faj të madh para Zotit dhe në nevojë të madhe për faljen, çfarë do t’i këshillonit dhe çfarë tekstesh Biblike do të ndanit me të? Cili është përjetimi juaj me fajin dhe me fuqinë e faljes së Zotit në jetën tuaj?`

`2.	Ndonjëherë Zoti sjell në jetën tonë njerëz, sepse Ai dëshiron që ata të njohin të vërtetën. Si mund të jemi sensitivë ndaj drejtimit të Zotit?`

`3.	Reflektoni më shumë mbi fuqinë e Zotit dhe Fjalës së Tij, siç na zbulon historia e Krijimit dhe vetë Krijimi. Ne mezi e kapim konceptin e gjithësisë, sepse ajo është tepër e madhe. Dhe vetëm mendoni pak se Zoti, i cili e krijoi atë duhet të jetë ende më i madh se gjërat që ka krijuar! Çfarë ngushëllimi na jep dijenia që Zoti, të cilit ne i shërbejmë është aq i plotfuqishëm? Dhe jo vetëm i plotfuqishëm, por edhe i dashur. Çfarë shprese të madhe na jep njohuria rreth Zotit? Dhe, si mund të na ndihmojë kjo njohuri për t’i dëshmuar më mirë të tjerëve rreth Zotit tonë?`

