---
title:  Histori misioni
date:  13/11/2020
---

#### Një zë i qetë

Uilbur Pereira, 44 vjeç

Uilbur Pereira e gjeti veten në makinë, bashkë me një kushëri që nuk e kishte takuar prej 30 vitesh.

Ndërsa udhëtonin për të shkuar në një dasmë, bashkëshortja e Uilburit mori në telefon të shihte si po shkonte rruga.

“Shumë mirë, lavdi Zotit!” u përgjigj ai.

Kushëriri e pa i çuditur. Jo shumë njerëz janë Kristianë në Indi. “Cili është besimi yt?” pyeti ai.

Uilburi i shpjegoi se ai kishte shkuar në një kishë Kristiane, çdo të diel, që i vogël, por nuk besonte më shumë nga gjërat që predikoheshin aty.

“Çdo gjë është pagane,” tha Uilbur. “Bibla thotë: ‘Unë jam Zoti, Perëndia yt. Nuk do kesh zot tjetër përveç meje.’ Por kisha adhuron Marian, shenjtorët dhe shumë idhuj. Po kërkoj të vërtetën.”

“Mos u shqetëso,” iu përgjigj Valteri. “Je pranë të vërtetës. “Një ditë, Perëndia do të të çojë te kisha e vërtetë.”

Në festën e dasmës, i giithë ushqimi qe vegjetarian. Uilburi u zhgënjye kur pa që nuk kishte mish derri.

Kur u kthye në shtëpi, ai vazhdoi të kërkonte të vërtetën. Ai vizitoi vende adhurimi jo-Kristiane, në qytetin e tij, Bengaluru. Ai e dinte se Zoti ishte diku dhe donte ta gjente.

Uilburi po bindej akoma më shumë që kisha e tij ishte larguar nga Bibla. Një të shtunë, ai i tha bashkëshortes së tij, Nensi, se nuk donte të shkonte më në kishë me të.

“Nuk do shkoj më në kishë me ty,” tha ai. “Është një kishë e rreme, me besime pagane.”

Atë mbrëmje, Nensi mori në telefon disa të afërm dhe u kërkoi ta bindnin Uilburin të shkonte në kishë me të, por ai ishte i vendosur. Në të njëjtën kohë, ai pyeste veten në cilën kishë duhet të shkonte.

Në mëngjes, ende me këto mendime, ai po shkonte në dyqan të blinte ushqime. Papritur, dëgjoi një zë burri të qetë.

“Merr në telefon kushëririn,” tha zëri.

Ai e injoroi zërin dhe vazhdoi të ecte.

“Merr ne telefon kushëririn,” tha zëri sërish.

Uilburi ndaloi.

“Merr në telefon kushëririn,” tha zëri.

Uilburi e nxori telefonin dhe i ra numrit të Valterit. Pasi i tregoi rreth mosmarrëveshjes me bashkëshorten, ai pyeti kushëririn në cilën kishë shkonte ai.

“Unë shkoj në Kishën Adventiste,” iu përgjigj Valteri.

Uilburi kishte parë kisha Adventiste por nuk e dinte asgjë rreth besimit të tyre.

Valteri rregulloi që dikush t’i jepte studime Biblike, tre ditë atë javë. Të shtunën e ardhshme, Uilburi shkoi në Kishën Adventiste. Atij i pëlqeu veçanërisht grupi i studimit të Shkollës së Sabatit.

Nensi nuk ishte dakord me besimin e tij të ri dhe zihej me të çdo ditë. Por ajo pa e çuditur se si jeta e tij filloi të ndryshonte. Asaj po i pëlqente që ai nuk pinte më duhan dhe alkool. Ajo çuditej që ai e përgatiste ushqimin e së shtunës një ditë më përpara. Ajo nuk e kuptonte pse ai ndaloi së ngrëni vezë dhe produkte qumështi dhe nuk ia jepte më djalit të tyre të vogël.

Uilbur i shpjegoi se ai donte ta nderonte Perëndinë me gjithçka që bënte, përfshirë duke mbajtur Sabatin dhe duke e trajtuar trupin e tij si tempullin e Perëndisë. Ajo e pa se ai ishte më i shëndetshëm se ajo. Ajo kishte dhimbje të vazhdueshme në qafë.

Kur kisha Adventiste organizoi një klinikë shëndetësore falas, Uilbur e ftoi Nensin të shkonte me të dhe të mësonte më shumë rreth shëndetit. Ajo u prek kur dëgjoi mjekun të fliste rreth lidhjes së ngushtë midis shëndetit fizik dhe shpirtëror. Kjo ishte diçka e re për të. Kur u kthye në shtëpi, ajo mori shumë shoqe në telefon t’u tregonte.

Sabatin e ardhshëm, ajo nuk pranoi të shkonte në kishë por, për herë të parë, lejoi Uilburin të merrte djalin e tyre në kishë. Djalit i pëlqeu shumë Shkolla e Sabatit, historia e fëmijëve dhe dreka. Atë mbrëmje, ai i tregoi së ëmës gjithçka. Kurioziteti i Nensit u shtua dhe kërkoi të studionte Biblën. Kur mësoi rreth Sabatit ajo mori një vendim të menjëhershëm.

“Nuk do të punoj më kurrë të shtunave,” tha ajo. “Edhe po të humbas punën, nuk do të punoj.”

Sot, Uilbur dhe Nensi punojnë duke edukuar njerëzit rreth shëndetit, “Bisedojmë me njerëzit që kanë nevojë, u mësojmë parimet rreth shëndetit dhe u tregojmë Shëruesin e Vërtetë,” tha Uilbur.

Një pjesë e Ofërtave të Sabatit të 13të të këtij tremujori do të ndihmojë në ndërtimin e dy kishave në Bengaluru. Faleminderit që planifikoni një ofertë bujare.

Fakte të Shpejta

-	Çdo ditë, në Indi, publikohen më shumë se 4.700 gazeta, në më tepër se 300 gjuhë të ndryshme.

-	Simboli kombëtar i Indisë është tigri Bengal.

-	Gjatë Luftës së Dytë Botërore, Taxh Mahal u mbulua me bambu që të mos dallohej nga armiku.