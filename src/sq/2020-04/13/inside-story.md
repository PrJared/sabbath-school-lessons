---
title:  Histori misioni
date:  25/12/2020
---

#### E Sulmuar nga Gjyshi

Kajal Kanojija, 14 vjeç

Gjyshi ishte një burrë i mirë dhe i dashur. Ai i tregonte histori mbesës së tij 5-vjeçare, Kajal. Ai luante të tokë, me nipin 3-vjeçar, Nishant.

Por gjithçka ndryshoi pasi ai pësoi një aksident. Gjyshi shkau dhe ra, kur po kthehej nga pazari në shtëpi, në fshatin Naorolli, në Indi. Ai arriti të ngrihej në këmbë, por natyra e tij e dashur dhe e mirë u zhduk. Ai bërtiste kur Nishanti donte të luante me të. Kur Kajal i afrohej të dëgjonte një histori, ai e gjuante me gurë. Ai vraponte rreth e rrotull shtëpisë. Ai ngjitej në çatinë e shtëpisë dhe hidhej që aty. Ai qante ditën dhe natën. Të gjithë kishin frikë t’i afroheshin, edhe gjyshja. Kajali fshihej kur ai afrohej.

Babi, Mami dhe Gjyshja e çuan Gjyshin tek doktorë të ndryshëm, në disa spitale të mëdhenj. Ata shkuan tek doktorë magjistarë, që premtuan të largonin frymërat e këqinj. Ata i dhanë mjekime. Por asgjë nuk ndryshoi.

Kajali ishte e trishtuar dhe e mërzitur. Asaj i mungonin historitë e Gjyshit. Edhe Babi, Mami dhe Gjyshja ishin të trishtuar dhe mërzitur. Atyre nuk u pëlqente kur Gjyshi merrte gurët nga perënditë prej guri, në altarin e vogël, në shtëpinë e tyre, dhe i gjuante me ta.

“Pse perënditë tona nuk e ndihmojnë Gjyshin?” pyeste Mami.

“Pse perënditë tona nuk e ndalojnë së marri vetë ato dhe të na gjuajë ne?” pyeste Babi.

“Duhet të bëjmë diçka, në vend që të varemi nga perëndinë tona,” tha Gjyshja.

Familja filloi ta humbiste besimin te perënditë e tyre prej guri. Por u përpoqën të gjenin një kurë dhe, më në fund, u larguan nga fshati dhe shkuan të jetonin në qytetin e madh, Varanasi, në kërkim të kurimit të Gjyshit. Kajali ishte e lumtur të jetonte bashkë me prinderit, gjyshërit dhe vëllain, në një dhomë të vogël, të marrë me qira. Ajo shpresonte se Gjyshi do shërohej dhe do t’i tregonte sërish histori.

Prindërit hapën një biznes të vogël, ku lanin dhe hekurosnin rroba. Ata e çuan Gjyshin në shumë mjekë të ndryshëm.

Një të diel, Babi dhe Mami vendosën të shkonin në një kishë Kristiane. Mami tha se një kliente kishte këmbëngulur se pastori i kishës mund ta ndihmonte Gjyshin, duke iu lutur Zotit të tij. Babi dhe Mami nuk ishin Kristianë por ishin të gatshëm t’i luteshin një Zoti të ri, nëse kjo do ta ndihmonte Gjyshin. Mami tha se Kajal dhe vëllai ishin shumë të vegjël për të shkuar në kishë dhe duhet të rrinin në shtëpi me Gjyshin dhe Gjyshen.

Mbas kishës, Mami i tha Gjyshës se pastori ishte lutur për Gjyshin dhe gjithë familjen dhe se ajo dhe Babi kishin ndërmend të shkonin sërish në kishë, për lutje të tjera.

Por, kur pronari i apartamentit të tyre mori vesh se ata shpresonin që Jezusi do ta shëronte Gjyshin, filluan të kishin probleme. I inatosur, ai e dëboi familjen nga dhoma.

“Ju mund të shkoni në kishë dhe të pranoni Jezusin,” tha ai. “Por nuk mund ta bëni këtë ndërsa jetoni në shtëpinë time.”

Pa mundur të gjenin një vend tjetër të lirë, për të jetuar, familja u kthye në shtëpinë e tyre, në fshat.

Babi dhe Mami u mërzitën sepse kishin filluar ta donin Jezusin por, në fshat, nuk kishte kishë. Ata e adhuronin Jezusin në familje çdo ditë dhe Babi lutej, “Perëndi, nëse je një Zot i dashur, na trego ku të shkojmë.”

Të shtunën e ardhshme, Mami dëgjoi një muzikë të këndshme. Ajo doli jashtë shtëpisë së tyre dhe pa se njerëzit po këndonin në një shtëpi, në anën tjetër të rrugës.

“Çfarë po bëhet aty?” pyeti ajo një fqinje.

“Po adhurojnë,” u përgjigj ajo.

“Aty nuk kishte njerëz që adhuronin,” tha Mami. “Dhe pse nuk adhurojnë të diel?”

“Nuk e di,” u përgjigj gruaja. “Por po bëjnë një lloj adhurimi.”

Në atë moment, një grua tjetër doli nga shtëpia e saj dhe e dëgjoi bisedën.

“Eja, të çoj unë të ajo shtëpia,” tha gruaja, Jira. Ajo ishte adventiste.

Jira e prezantoi Mamin me pastorin adventist, i cili e ftoi të adhuronte bashkë me të tjerët, në shtëpinë kishë. Ajo pranoi por pyeste veten pse po adhuronin të shtunë, dhe jo të diel.

Në fund të adhurimit, ajo e pyeti pastorin.

“Pse adhuroni të shtunave?” tha ajo. “Të gjithë Kristianët adhurojnë të dielave, por ju jo. Pse?”

“Do të ta tregoj në Bibël,” tha pastori.

Atë javë, Babi, Mami dhe Gjyshja filluan të studionin Biblën, duke filluar me Krijimin, kur Perëndia e shenjtëroi ditën e shtatë dhe e bëri të shenjtë. Të tre ia dhanë jetën Jezusit.

Fatkeqësisht, Gjyshi nuk arriti të kurohej nga sëmundja e tij. Ai vdiq gjatë kohës që familja studionte Biblën.

Edhe pse Kajal nuk dëgjoi më asnjë histori nga Gjyshi, ajo është shumë e lumtur që ka një Bibël, më historitë më të bukura. Sot, ajo është 14 vjeç dhe studion Biblën bashkë me vëllain e saj në shkollën Adventiste me konvikt, në Varanasi, e cila do marrë një pjesë të ofertave të Sabatit të 13të, për të ndërtuar konvikt të ri.

“Më pëlqen të studioj Biblën dhe të lutem, në shkollë,” tha Kajal. “Me një konvikt më të madh, shumë fëmijë të tjerë do të mund të këndojnë, studiojnë Biblën dhe të luten.”

Faleminderit për ofertat bujare sot, për të ndihmuar shkollën e Kajalit, në Varanasi, si dhe projektet e tjera, të Sabatit të 13të, rreth e rrotull Indisë. Faleminderit që ndihmoni njerëzit e çmuar të Indisë të dëgjojnë historinë e Jezusit, që ndryshon jetë.