---
title:  Qëllimi i dhuntive shpirtërore
date:  03/11/2020
---

`Lexoni 1 Korintasve 12:7 dhe Efesianëve 4:11–16. Përse i jep Zoti të gjithë besimtarëve dhunti shpirtërore? Për çfarë qëllimi duhet t’i përdorim këto dhunti?`

Dhuntitë shpirtërore shërbejnë për disa qëllime. Zoti na i jep ato për të ushqyer dhe forcuar Kishën e Tij në mënyrë që ajo të mund të përfundojë shërbesën e Tij. Këto dhunti janë të dizenjuara për të zhvilluar një kishë të bashkuar, gati për të përfunduar misionin e Tij në këtë botë. Shkruesit e Biblës na japin shembuj të dhuntive shpirtërore, të cilat Zoti i dhuron Kishës së Tij, si për shembull përkujdesja, predikimi, mësimi, inkurajimi dhe bujaria. Bibla gjithashtu flet rreth dhuntisë së mikpritjes, mëshirës, ndihmës dhe gëzimit. Për të zbuluar listën e plotë, lexoni Romakëve 12 dhe 1 Korintasve 12.

Ndoshta nuk e keni të qartë se çfarë dallimi kanë dhuntitë shpirtërore nga talentet e natyrshme. Dhuntitë shpirtërore i janë dhuruar në mënyrë hyjnore nga Fryma e Shenjtë çdo besimtari për ta pajisur atë në shërbesën e veçantë në kishë dhe në botë. Fryma e Shenjtë gjithashtu mund të shenjtërojë talentet e lindura dhe t’i përdori në shërbesën për Krishtin. Tërë talentet e lindura janë gjithashtu dhuruar nga Zoti, por jo të gjitha janë përdorur për shërbesën e Krishtit.

“Dhuntitë e veçanta të Frymës së Shenjtë nuk janë të vetmet talente të përfaqësuara në shembëlltyrë. Ato përmbajnë tërë dhuratat, gjenetike dhe të mësuara, natyrale dhe shpirtërore. Të gjitha duhen përdorur në shërbesën e Krishtit. Duke u bërë dishepuj të Tij, ne ia dorëzojmë vetveten Atij me gjithçka që jemi dhe kemi. Këto dhunti Ai na i kthen të pastruara dhe të fisnikëruara, që t’i përdorim për lavdinë e Tij dhe si bekim për njerëzit përreth”—Ellen G. White, Christ’s Object Lessons, fq. 328.

Gjithashtu, Zoti ka krijuar dhunti të veçanta si dhuntia e profecisë dhe roleve të veçanta në kishë, duke përfshirë ato të pastorit dhe të elderit, të cilët janë mësues në trupin e Krishtit, duke ushqyer dhe pajisur çdo pjesëtar për shërbesën  (shih Efesianëve 4:11, 12). Funksioni i tërë udhëheqësve të kishës është të ndihmojnë të gjithë anëtarët të zbulojnë dhuntitë e tyre shpirtërore dhe t’i mësojnë ata t’i përdorin këto dhunti për të ndërtuar trupin e Krishtit.

`Çfarë talentesh të lindura zotëroni, të cilat edhe pse janë shumë të dobishme dhe të mira në mjedisin sekular, të mund të bëhen një bekim edhe për Kishën?`