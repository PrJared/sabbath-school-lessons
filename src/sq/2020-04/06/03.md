---
title:  'Zoti: Dhuruesi i tërë dhuratave të mira'
date:  02/11/2020
---

Sipas 1 Korintasve 12:11, 18; Efesianëve 4:7, 8; dhe Jakobi 1:17, Zoti është origjina e tërë dhuntive, dhe “çdo dhuratë e përsosur” vjen nga Ai. Kështu, ne mund të jemi të sigurtë se Ai do të na japi ato dhunti të Frymës së Shenjtë, të cilat janë më të përshtatshme me personalitetin tonë, dhe Ai do të përdori edhe aftësitë tona në mënyrën më të mirë gjatë shërbesës sonë për kauzën e Tij dhe për lavdinë e emrit të Tij.

`Lexoni Marku 13:34 dhe 1 Korintasve 12:11. Kujt ia jep Zoti dhuntitë shpirtërore?`

Bibla është e qartë. Zoti ka një detyrë të veçantë për secilin prej nesh në ndarjen e Ungjillit me të tjerët. Në shembëlltyrën e Krishtit rreth zotërisë, i cili ia la shtëpinë e tij shërbëtorëve dhe i kërkoi që të kujdesen për të, ai i jep shërbëtorëve detyra të caktuara (Marku 13:34). Po ashtu edhe Zoti i jep një detyrë çdo besimtari, dhe Ai na jep dhunti shpirtërore të gjithë neve për të kryer detyrën ose shërbesën hyjnore për të cilën jemi thirrur. Kur ne i dorëzojmë jetët tona Krishtit dhe, nëpërmjet pagëzimit bëhemi pjesëtarët e trupit të Tij, Kishës, Fryma e Shenjtë na jep dhuntitë për të na aftësuar që t’i shërbejmë trupit dhe t’i dëshmojmë botës.

Në vitin 1903, Ellen G. White i shkroi dikujt një letër për ta inkurajuar atë që të përdorë dhuntitë e Zotit në shërbesën e tij. “Ne të gjithë jemi pjesëtarët e familjes së Zotit, dhe të gjithë neve Zoti na ka besuar talente të ndryshme – kujt më shumë, kujt më pak – dhe secilit prej nesh do t’i kërkohet llogari sesi e kemi përdorur atë. Nuk ka rëndësi nëse talenti ynë është i madh apo i vogël, ne duhet ta përdorim atë në shërbesën e Zotit, dhe duhet të pranojmë gjithashtu të drejtat e çdo besimtari tjetër për të përdorur dhuntitë që Zoti i ka besuar. Ne nuk duhet kurrë të nënçmojmë kapitalin më të vogël fizik, intelektual apo shpirtëror”—Letra 260, Dhjetori 2, 1903.

`Lexoni Veprat 10:36–38; Mateu 3:16–18 dhe Veprat 2:38–42. Çfarë na mësojnë këto tekste rreth premtimit të Frymës së Shenjtë në pagëzim?`

Porsi Jezusi u vajos me Frymën e Shenjtë në pagëzimin e Tij për t’u përgatitur dhe pajisur plotësisht për shërbesën e Tij ndaj botës, edhe secilit prej nesh na është premtuar Fryma e Shenjtë në pagëzimin tonë. Zoti dëshiron që të kemi një siguri pozitive që Ai e ka përmbushur Fjalën e Tij dhe na ka dhënë dhunti shpirtërore për të bekuar Kishën e Tij edhe botën.