---
title:  Për më tepër studim
date:  06/11/2020
---

Lexoni tek libri i Ellen G. White, Mësime ndryshe nga Jezusi, vëll. 2, kapitullin “Talente”.

Kuptimi i saktë i mësimit biblik rreth dhuntive shpirtërore sjell në kishë unitet, bashkësi. Kuptimi që secili prej nesh është i vlefshëm dhe i nevojshëm në trupin e Krishtit, pra Kishën, është një ide bashkuese. Çdo anëtar i kishës është i nevojshëm për të përmbushur misionin e Krishtit. Çdo anëtar ka talente dhe dhunti për shërbesën.

“Secilit i është dhënë një punë për të kryer për Zotin. Secilit prej shërbëtorëve të Tij, Ai i ka dhënë dhunti të veçanta, talente. ‘Njërit i dha pesë talenta, tjetrit dy dhe një tjetri një; secilit sipas zotësisë së tij’. Secilit shërbëtor i është dhënë diçka për të cilën ai ka për t’i dhënë llogari Zotit; dhe llojshmëria e dhuratave të besuara varet nga kapacitetet tona të ndryshme. Zoti, në shpërndarjen e dhuratave të Tij, nuk ka vepruar me favore apo anësi. Ai ka shpërndarë talente sipas fuqive të njohura të shërbëtorëve të Tij, dhe Ai pret frytet përkatëse”—Ellen G. White, Testimonies for the Church, vëll. 2, fq. 282.

Mbani mend se edhe dhuntitë e Frymës së Shenjtë na janë dhënë për lavdinë e Zotit, dhe jo tonën. Zoti na i dhuron ato për të lartësuar emrin e Tij dhe për të zgjeruar Mbretërinë Qiellore.

**Pyetje për diskutim**

`1.	Reflektoni mbi idenë që Zoti i ka dhënë secilit prej jush të paktën një dhunti shpirtërore. Çfarë ndryshimi mund të sjelli kjo ide në përfshirjen e secilit anëtar të kishës në shërbesë?`

`2.	Ndani me njëri-tjetrin sesi jeni ndjerë të bekuar nga dhuntitë e anëtarëve të tjerë të kishës.`

`3.	Tregojini grupit sesi i keni zbuluar dhuntitë tuaja shpirtërore. Cilat janë dhuntitë tuaja dhe si do i përdorni për të bekuar të tjerët? (Ai që ende nuk e di dhuntinë e tij/saj shpirtërore, le të plotësojë testin në fund të librit). Çfarë ndryshimi mund të bëni në kishë dhe në shoqëri me anë të këtyre dhuntive?`

`4.	Ky mësim tregoi se dhuntitë tona zhvillohen, ndërsa i përdorim ato në praktikë. Shqyrtoni pak jetën tuaj. A i shikoni dhuntitë nga Zoti, të cilat janë rritur, ndërsa i keni përdorur ato për lavdinë e emrit të Tij? Në të njëjtën kohë i bëni vetes sërish pyetjen e së enjtes – sa besnikë keni qenë në përdorimin e çdo gjëje që ju ka dhuruar Zoti, për lavdinë e Tij?`

