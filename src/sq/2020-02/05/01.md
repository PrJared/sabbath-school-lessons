---
title:  Vetëm Shkrimi i Shenjtë
date:  25/04/2020
---

### Lexoni për studimin e kësaj jave
1 Korintasve 4:1–6; Titit 1:9; 2 Timoteut 1:13; Marku 12:10, 26; Luka 24:27, 44, 45; Isaia 8:20.

> <p>Vargu përmendësh</p>
> “Sepse fjala e Perëndisë është e gjallë dhe vepruese, më e mprehtë se çdo shpatë me dy tehe dhe depërton deri në ndarjen e shpirtit dhe të frymës, të nyjeve dhe të palcave, dhe është në gjendje të gjykojë mendimet dhe dëshirat e zemrës” (Hebrenjve 4:12).

Protestantët me anë të shpalljes “vetëm Shkrimi” (sola Scriptura) e kanë ngritur Biblën si standardin e vetëm dhe burimin vendimtar të teologjisë. Në kontrast me teologjinë e Kishës Katolike Romake, e cila i ngre lart të dyja – Biblën  dhe traditën, besimi Protestant thekson fjalën kyҫe “vetëm”. Pra, vetëm Shkrimi është autoriteti përfundimtar në çështjet e besimit dhe doktrinës.

Pikërisht Bibla i dha Reformacionit Protestant fuqinë dhe autoritetin vendimtar për t’u ngritur kundër Romës dhe gabimeve të saj, që ajo kishte mësuar në shekuj. Duke qëndruar kundër interpretimeve alegorike të Shkrimeve, të cilët përhapnin kuptime të ndryshe simbolike të teksteve biblike, reformatorët protestantë theksuan rëndësinë e interpretimit gramatiko-historik të Biblës, i cili e merr seriozisht gramatikën dhe kuptimin e drejtpërdrejtë të tekstit biblik.

Këtë javë do të hulumtojmë me detaje sola Scriptura. Do të mësojmë që sola Scriptura përfshin disa parime themelore të interpretimit biblik, që janë të domosdoshme për kuptimin e saktë të Fjalës së Zotit. Ne, si Protestantë duhet ta mbajmë Biblën si autoritetin përfundimtar të doktrinave.

_*Studioni mësimin e kësaj jave për të përgatitur Sabatin e datës 2 maj._