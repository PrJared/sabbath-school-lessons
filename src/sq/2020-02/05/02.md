---
title:  Shkrimet si standardi suprem
date:  26/04/2020
---

Që nga fillimi, adventistët e ditës së shtatë e kanë konsideruar veten si njerëzit e Librit, pra, si të krishterët që besojnë në Bibël. Për të vërtetuar parimin biblik sola Scriptura (Vetëm me anë të Shkrimit), ne pranojmë autoritetin unik të Biblës. Vetëm Shkrimi është standardi suprem i teologjisë sonë, dhe autoriteti përfundimtar për jetën dhe doktrinën tonë. Burime të tjera, si përjetimet shpirtërore, arsyetimi njerëzor ose tradita, të gjitha i janë nënshtruar Biblës dhe janë testuar nga këndvështrimi biblik. Në fakt, detyra e parimit sola Scriptura ishte për të mbrojtur autoritetin e Shkrimit nga varësia e kishës dhe interpretimet e saj. Ky parim eliminoi mundësinë që standardi i interpretimit të Biblës të mund të buronte jashtë saj.

`Lexoni 1 Korintasve 4:1–6, veçanërisht vargun 6, ku Pali thotë që ne nuk duhet të mendojmë “përtej asaj që është shkruar”. Përse është kjo pikë kaq e rëndësishme për besimin tonë?`

Këshilla të mos shkojmë përtej asaj që është shkruar nuk përjashton mendimet e fushave të tjera të studimit, si arkeologjia biblike apo historia. Fushat e tjera mund të japin dritë ndaj disa aspekteve biblike dhe konteksti i pasazheve, duke na ndihmuar të kuptojmë më mirë tekstin biblik. As nuk përjashtohet ndihma nga burime të tjera të interpretimit si fjalorët dhe komentarët. Megjithatë, në një interpretim të saktë të Biblës, teksti biblik ka prioritet mbi tërë aspektet, shkencën dhe ndihmat e tjera dytësore. Pikëpamjet e tjera duhen vlerësuar me kujdes nga pikëpamja e tërë Biblës.

Ajo që ndodh kur praktikojmë parimin e sola Scriptura është që në rastin e konfliktit në interpretimin e besimit tonë, Bibla ka autoritetin përfundimtar, i cili është superior mbi çdo burim, traditë dhe këndvështrim tjetër. Ne nuk duhet të shkojmë përtej asaj çfarë është e shkruar në Bibël. Krishtërimi i vërtetë dhe predikimi bindës i Ungjillit varet nga përkushtimi i palëkundur ndaj autoritetit të Shkrimeve të Shenjta.

“Vetëm Shkrimi është zoti dhe mjeshtri i vërtetë i çdo shkrimi dhe doktrine mbi dhe”—Martin Luther, Luther’s Works, vol. 32: Career of the Reformer II, ed. Jaroslav Jan Pelikan, Hilton C. Oswald, and Helmut T. Lehmann, vol. 32 [Philadelphia: Fortress Press, 1999], fq. 11, 12.

`Lexoni Veprat 17:10–11. Si tregohet këtu, në praktikë, parimi i Sola Scriptura?`