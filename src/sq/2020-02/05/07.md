---
title:  Për më tepër studim
date:  01/05/2020
---

Lexoni kapitullin mbi Interpretimin Biblik tek Handbook of Seventh-day Adventist Theology, fq. 64–66. Lexoni kapitullin 20, “Bible Teaching and Study,” tek libri Education, fq. 185–192; dhe “The Primacy of the Word” tek Selected Messages, libri 3, fq. 29–33.

“Studiuesit e Biblës duhen mësuar që t’i afrohen Librit me një frymë nxënësi. Ne duhet të hulumtojmë faqet e Biblës, jo për të gjetur prova mbështetëse për opinionet tona, por për të mësuar se çfarë thotë Zoti. Një njohuri e vërtetë e Biblës mund të fitohet vetëm nëpërmjet ndihmës së Frymës së Shenjtë të shkruar nga Shkrimi. Dhe në mënyrë që të fitojmë këtë njohuri, ne duhet të jetojmë sipas saj. Ne duhet t’i bindemi çdo urdhëri të Fjalës së Zotit. . . . Studimi i Biblës kërkon prej nesh hulumtim më të zellshëm dhe meditime të vazhdueshme. Porsi një minator gërmon për të gjetur arin, po aq seriozisht, me zell dhe këmbëngulje duhet të kërkojmë thesarin e Fjalës së Zotit”—Ellen G. White, Education, fq. 189.

“Kur e ktheni Biblën në ushqimin tuaj, mishin tuaj, pijen tuaj, kur përvetësoni parimet e saj në karakterin tuaj, ju do të dini më mirë sesi të merrni një këshillë nga Zoti. Unë e lartësoj para jush sot Fjalën e çmuar të Perëndisë. Mos përsërisni fjalët e mia, duke thënë: ‘Motra White tha këtë’ dhe ‘Motra White tha atë’. Gjeni vetë se çfarë thotë Zoti Perëndi i Izraelit, dhe pastaj bëni atë çfarë urdhëron Ai”—Ellen G. White, Selected Messages, libri 3, fq. 33.

**Pyetje për diskutim**

`1.	Çfarë besimesh të rreme kanë përhapur njerëzit vetëm për shkak se e kanë bazuar tek vargjet biblike jashtë kontekstit, pa studiuar filan temë në tërë librat e Biblës?`

`2.	Tek Mateu 11:11, Jezusi thotë rreth Gjon Pagëzorit: “Në të vërtetë po ju them: ndër ata që janë lindur prej gruas nuk ka dalë kurrë ndonjë më i madh se Gjon Pagëzori; por më i vogli në mbretërinë e qiejve është më i madh se ai”. Jezusi këtu lavdëron me superlativa një profet, i cili nuk ka lënë pas vetes asnjë shkrim në Bibël. Çfarë na tregon kjo rreth thelbit të një profeti të vërtetë? Përse një profet i vërtetë mund të jetë i tillë edhe pse nuk ka kontribuar në shkrimin e Biblës? Çfarë mesazhi mund të nxjerrim nga ky fakt ne si adventistë të ditës së shtatë?`

`3.	Ne, adventistët, nuk jemi të vetmit të krishterë që pohojmë se Bibla është autoriteti ynë përfundimtar. Të njëjtën gjë pohojnë edhe kishat e tjera. Por, nëse ne të gjithë lexojmë të njëjtën Bibël dhe i bazojmë mësimet vetëm në Bibël, përse çdo kishë ka mësime të ndryshme?`