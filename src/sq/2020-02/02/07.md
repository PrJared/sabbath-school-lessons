---
title:  Për më tepër studim
date:  10/04/2020
---

Lexoni faqet vijuese të dokumentit “Methods of Bible Study”: “2. Presuppositions Arising From the Claims of Scripture,” pjesën a) Origin, dhe b) Authority. (dokumenti në anglisht gjendet tek  www.adventistbiblicalresearch.org/materials/bible-interpretation-hermeneutics/methods-bible-study).

Edhe pse Bibla është thelbësore për besimin tonë, ajo nuk do të ketë një vlerë reale shpirtërore, në qoftë se Fryma e Shenjtë nuk ndikon tek zemrat dhe mendjet tona gjatë leximit dhe studimit të saj.

“Në Fjalën e Tij, Perëndia i ka dhënë njeriut njohurinë e nevojshme për shpëtim. Shkrimet e Shenjta duhet të pranohen si zbulesa të pagabueshme dhe autoritare të vullnetit e Tij. Ato janë standardi i karakterit, shfaqësit e doktrinave dhe prova e eksperiencës. . . . Megjithatë, fakti që Zoti Perëndi u ka zbuluar vullnetin e Tij njerëzve përmes Fjalës së Tij, nuk e ka bërë të panevojshme praninë e vazhdueshme dhe udhërrëfimin e Frymës së Shenjtë. Përkundrazi, Fryma na u premtua nga Shpëtimtari ynë, për të përhapur fjalën tek shërbëtorët e Tij, për të ndriçuar dhe për të zbatuar mësimet e Tij. Dhe përderisa ishte Fryma e Perëndisë që e frymëzoi Biblën, është absolutisht e pamundur që mësimet e Frymës të jenë në kundërshtim me ato të Fjalës së shkruar”—Ellen G. White, Konflikti i Madh, fq. 10.

**Pyetje për diskutim**

`1.	Përse na e zbulon Zoti Veten dhe vullnetin e Tij? Pse kemi nevojë për këtë zbulesë?`

`2.	Si na e zbulon Zoti Veten? Zoti përdor mjete të ndryshme për të zbuluar Veten. Ai e bën këtë në mënyrë të përgjithshme nëpërmjet natyrës, por më specifike me anë të ëndrrave (Danieli 7:1), vegimeve(Zanafilla 15:1), shenjave (1 Mbretërit 18:24, 38) dhe nëpërmjet Birit të Tij Jezus Krisht (Hebrenjve 1:1, 2). A e ka zbuluar Zoti Veten për ju personalisht? Ndani përjetimin tuaj me të tjerët.`

`3.	Disa studiues të Biblës i refuzojnë shumë mësimet biblike, duke i parë ato veçse si mite. Mësimet si Krijimi, çifti i parë Adami dhe Eva, Eksodi, historia e Danielit janë vetëm disa shembuj nga mësimet e Dhiatës së Vjetër, që janë hedhur poshtë si fabula për të mësuar të vërtetat shpirtërore. Kjo ndodh kur njerëzit fillojnë të gjykojnë Fjalën e Zotit. Çfarë na tregon kjo rreth rrezikut të leximit të Biblës me skepticizëm?`

`4.	Zoti në Bibël na ka zbuluar vullnetin e Tij në mënyrë të fuqishme. Megjithatë, Zoti dëshiron ndihmën tuaj për të përhapur vullnetin e Tij dhe lajmin e mirë të shpëtimit, që vjen vetëm me anë të besimit në Jezus Krisht. Çfarë lloj Zoti shohin njerëzit në ju dhe nëpërmjet sjelljes suaj?`