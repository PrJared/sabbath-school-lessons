---
title:  Origjina dhe natyra e Biblës
date:  04/04/2020
---

### Lexoni për studimin e kësaj jave
2Pjetrit 1:19–21; 2Timoteut 3:16, 17; Ligji i Përtërirë 18:18; Eksodi 17:14; Gjoni 1:14; Hebrenjve 11:3, 6.

> <p>Vargu përmendësh</p>
> “Prandaj edhe ne e falenderojmë pa pushim Perëndinë, se, kur ju keni marrë nga ne fjalën e Perëndisë, e pritët atë jo si fjalë njerëzish, por, sikurse është me të vërtetë, si fjalë Perëndie, që vepron ndër ju që besoni” (1 Thesalonikasve 2:13).

Mënyra sesi e shohim dhe e kuptojmë origjinën dhe natyrën e Biblës, ndikon jashtë mase ndaj rolit të Biblës në jetët tona dhe në kishë në përgjithësi. Mënyra sesi e interpretojmë Biblën varet dhe ndikohet shumë nga kuptimi ynë ndaj procesit të zbulesës dhe inspirimit/frymëzimit. Kur duam të kuptojmë Biblën saktë, pikë së pari duhet të lejojmë Biblën të përcaktojë parametrat bazë si duhet ta trajtojmë. Ne nuk mund të studiojmë matematikë me metoda, që përdoren në biologji ose sociologji, apo jo? As fizikën me të njëjtat mjete siç studiojmë historinë. Në një mënyrë të ngjashme, të vërtetat shpirtërore të Biblës nuk do i mësojmë as nuk do i kuptojmë saktë nëse e interpretojmë Biblën nga këndvështrimi ateist, sikur Zoti nuk ekziston. Në vend të kësaj, gjatë interpretimit të Biblës duhet të marrim seriozisht dimensionin hyjnor-njerëzor të Fjalës së Zotit. Prandaj, ajo çfarë kemi nevojë për një interpretim të saktë të Fjalës është t’i afrohemi Biblës me besim, jo skepticizëm metodologjik ose dyshim.

Këtë javë do të studiojmë disa aspekte themelore të origjinës dhe natyrës së Biblës, të cilat duhet të ndikojnë në interpretimin dhe kuptimin e Librit të Shenjtë.

_* Studioni Mësimin e kësaj jave për t'u përgatitur për të Shtunën, 11 Prill._