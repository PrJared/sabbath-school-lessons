---
title:  Fjala e shkruar e Zotit
date:  07/04/2020
---

`“Pastaj Zoti i tha Moisiut: ´Shkruaji këto fjalë, sepse mbi bazën e këtyre fjalëve kam përfunduar një aleancë me ty dhe me Izraelin’” (Eksodi 34:27). Përse e urdhëroi Zoti Moisiun që të shkruante këto fjalë, në vend që vetëm të recitonte para popullit? Cili është avantazhi i Fjalës së Shkruar?`

Zoti, i cili flet dhe, i cili krijoi gjuhën njerëzore, i aftëson njerëzit e zgjedhur për të komunikuar në mënyrë të besueshme dhe efikase të vërtetat e zbuluara në mënyrë hyjnore dhe mendimet e frymëzuara nga Fryma e Shenjtë. Prandaj, nuk është surprizë që Zoti i urdhëroi shkrimtarët e Biblës që të shkruanin udhëzimet dhe zbulesat e Tij.

**Çfarë na mësojnë tekstet vijuese rreth zbulesës së shkruar?**

`Eksodi 17:14; 24:4`

`Jozueu 24:26`

`Jeremia 30:2`

`Zbulesa 1:11, 19; 21:5; 22:18, 19`

Përse urdhëroi Zoti që zbulesa e Tij dhe mesazhet e Tij të frymëzuara të jenë të shkruara? Përgjigjja e qartë është – për të parandaluar harresën e tyre. Fjalët e shkruara të Biblës na kujtojnë vazhdimisht rreth Zotit dhe vullnetit të Tij. Një dokument i shkruar gjithashtu ruhet më mirë dhe është më i besueshëm sesa mesazhet gojore, që kalojnë brez pas brezi. Fjala e Shkruar, e cila mund të kopjohet sërish e sërish, mund të përcillet tek më shumë veta sesa fjala gojore. Dhe së fundmi, ne mund t’u flasim vetëm një sasie të limituar njerëzish në një vend, ndërsa fjala e shkruar mund të lexohet nga lexues të panumërt në vende dhe kontinente të ndryshme, duke qenë bekim madje për shumë breza të ardhshëm. Në fakt, madje, edhe nëse njerëzit nuk dinë të lexojnë, dikush mund t’ua lexojë atyre me zë.