---
title:  Zbulesa hyjnore e Biblës
date:  05/04/2020
---

`Lexoni 2 Pjetri 1:19–21. Si e shpreh Pjetri bindjen e tij rreth origjinës së mesazhit profetik të Biblës?`

Bibla nuk është shumë ndryshe nga librat e tjerë. Sipas Pjetrit, profetët ishin shtyrë nga Fryma e Shenjtë në atë mënyrë që përmbajtja e mesazhit e tyre vinte nga Zoti. Ata nuk e shpikën mesazhin vetë. Në vend që të shpalleshin “përralla të sajuara me mjeshtëri” (2 Pjetri 1:16), mesazhi profetik i Biblës ka origjinë hyjnore, prandaj - i besueshëm. “Njerëzit e shenjtë të Perëndisë kanë folur, të shtyrë nga Fryma e Shenjtë” (2 Pjetri 1:21). Zoti veproi në procesin e zbulesës, duke i treguar vullnetin e Tij njerëzve të zgjedhur.

Komunikimi direkt verbal midis Zotit dhe njerëzve të caktuar është një fakt i pashmangshëm i Biblës. Prandaj Bibla ka një autoritet të veçantë, hyjnor, dhe ne duhet ta marrim këtë element hyjnor në konsideratë, kur jemi duke interpretuar Shkrimet e Shenjta. Prandaj këto libra biblikë janë quajtur “Shkrimet e Shenjta”, se Autori i tyre përfundimtar është vetë Zoti i Shenjtë (Romakëve 1:2,2 Timoteut 3:15).

Shkrimet na janë dhënë edhe për qëllime praktike. Ato janë të “dobishëm për mësim, bindje, ndreqje dhe për edukim me drejtësi, që njeriu i Perëndisë të jetë i përkryer, tërësisht i pajisur për çdo vepër të mirë” (2 Timoteut 3:16, 17).

Gjithashtu, ne kemi nevojë për ndihmën e Frymës së Shenjtë për të aplikuar në jetët tona atë çfarë na ka zbuluar Zoti nëpërmjet Fjalës së Tij. Sipas Pjetrit, interpretimi i Fjalës hyjnore nuk është çështje e opinioneve tona njerëzore. Ne kemi nevojë për Fjalën e Zotit dhe Frymën e Shenjtë për të kuptuar saktë domethënien e saj.

Bibla gjithashtu thotë: “Sepse Zoti, Zoti, nuk bën asgjë, pa ua treguar sekretin e tij shërbëtorëve të tij, profetëve” (Amos 3:7). Fjala biblike “zbulesa” dhe sinonimet e saj, shprehin idenë që diçka më përpara ka qenë e fshehur, e mbuluar me mister, por tani është zbuluar, e bërë e ditur, është shfaqur. Ne, si qenie njerëzore kemi nevojë për një zbulesë të tillë hyjnore, sepse ne jemi mëkatarë, të ndarë nga Perëndia për shkak të mëkatit tonë, prandaj jemi të varur nga Ai dhe nga zbulesa e vullnetit të Tij për ne.

`Është mjaft e vështirë t’i bindemi Biblës, madje edhe kur besojmë në origjinën e saj hyjnore. Çfarë do të ndodhë nëse dyshojmë ose mos besojmë në origjinën e saj hyjnore?`