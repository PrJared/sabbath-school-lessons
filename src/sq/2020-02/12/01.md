---
title:  Interpretimi i teksteve të vështirë të Biblës
date:  13/06/2020
---

### Lexoni për studimin e kësaj jave
2 Timoteut 2:10–15; 1 Kronikave 29:17; Jakobi 4:6–10; Galatasve 6:9; Veprat 17:11.

> <p>Vargu përmendësh</p>
> “Dhe kini parasysh se durimi i Zotit tonë është në shërbim të shpëtimit, sikurse ju ka shkruar edhe vëllai ynë i dashur Pal, sipas diturisë që iu dha; Ashtu bën ai në të gjitha letrat e tij, ku flet për këto gjëra. Në to ka disa gjëra të vështira për t’u kuptuar, të cilat të paditurit dhe të paqëndrueshmit i shtrëmbërojnë, sikurse bëjnë me Shkrimet e tjera, për përhumbjen e tyre” (2 Pjetri 3:15, 16).

Duke diskutuar rreth letrave të Palit, Pjetri shkruan se në to dhe në disa tekste të tjera të Biblës ka “disa gjëra të vështira për t’u kuptuar” (2 Pjetrit 3:16). Dhe këto fjalë janë shtrembëruar nga “të paditurit dhe të paqëndrueshmit” (2 Pjetrit 3:16) për përhumbjen e tyre. Pjetri nuk thotë se tërë Bibla është e vështirë, por vetëm disa tekste të saj.

Dhe ne e dimë se kjo është e vërtetë, apo jo? Cili lexues i sinqertë i Biblës nuk ka gjetur tekste të vështirë për të kuptuar? Ne të gjithë e kemi patur këtë eksperiencë.

Prandaj këtë javë do të studiojmë arsyet, që na i bëjnë tekstet të duken të vështirë, dhe sesi kërkuesit e sinqertë të së vërtetës në Fjalën e Zotit mund të përballen me këtë sfidë. Në fund, mbani mend që disa tekste do t’i kuptojmë vetëm në Qiell. Nga ana tjetër, shumica e teksteve të Biblës nuk janë aspak të vështirë për t’u kuptuar, prandaj s’keni pse të dekurajoheni dhe të dobësoni besimin tuaj në autoritetin hyjnor të Biblës në tërësi, vetëm për shkak të disa teksteve që nuk arrini t’i kuptoni.

_*Studioni mësimin e kësaj jave për të përgatitur Sabatin e datës 20 qershor._