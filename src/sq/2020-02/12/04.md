---
title:  Bëjini ballë vështirësive me përulësi
date:  16/06/2020
---

`Lexoni Jakobi 4:6–10; 2 Kronikave 7:14; dhe Sofonia 3:12. Përse është e rëndësishme të jemi të përulur, ndërsa përpiqemi të shpjegojmë pasazhe të vështira të Biblës?`

Shumë vetë kanë arritur në përfundimin e mahnitshëm dhe përulës që ne si njerëz jemi të varur në gjithçka nga Zoti, pra, që nuk ka asnjë fushë të jetës ku do të ishim plotësisht të pavarur nga Ai. Ne nuk mund të shërbejmë si matësit e çdo gjëje. Ata që e kanë përqafuar këtë të vërtetë e kanë bërë këtë, sepse e duan më shumë të vërtetën sesa dëshirën egoiste për të patur të drejtë. Ata kanë kuptuar që nuk mund ta krijojnë të vërtetën, por vetëm t’i bëjnë ballë asaj. Ndoshta e vërteta më e madhe që këta njerëz kanë kuptuar është sa pak në fakt dinë ata nga e vërteta. Ata pranojnë porsi Pali që, ende “shohim si në pasqyrë, në mënyrë të errët "(1 Korintasve 13:12).

Ka shumë të mira një qëndrim i tillë i përulur: kërkimi i përulësisë është baza për rritjen në njohuri, sepse kjo gjeneron lirinë, e cila natyrisht prodhon një frymë të mësueshme. Kjo nuk do të thotë se njerëzit e përulur kanë shpeshherë gabim ose që, ata gjithmonë ndërrojnë mendjen dhe asnjëherë nuk janë të palëkundur në bindjet e tyre. Kjo do të thotë vetëm se ata e kanë nënshtruar veten ndaj të vërtetës biblike. Ata janë të vetëdijshëm rreth kufizimeve të njohurisë së tyre, prandaj janë të aftë për të zgjeruar njohurinë dhe kuptimin e Fjalës së Zotit, në atë mënyrë që nuk e bëjnë dot njerëzit intelektualë, arrogantë dhe krenarë.

“Çdokush që do vijë tek Fjala e Zotit për udhëzime me një mendje të përulur dhe pyetëse, i vendosur për të njohur termat e shpëtimit, do të kuptojë se çfarë mësojnë Shkrimet. Por ata që e hapin Biblën me një frymë kundërshtuese, do të marrin me vete diçka që ajo nuk mëson. Zoti nuk do t’i flasë mendjeve të shkujdesura. Ai nuk harxhon udhëzime për mendje të ndotura, që nuk kanë respekt. Ndërsa tunduesi edukon çdo mendje, që i vë veshin sugjerimeve të tij dhe me dashje injoron ligjin e shenjtë të Zotit.

“Ne duhet të përulim zemrat tona dhe të hulumtojmë Fjalën e Zotit me sinqeritet dhe respekt të thellë; sepse vetëm një mendje e përulur dhe e penduar mund të shikojë dritën”—The Advent Review and Sabbath Herald, 22 gusht, 1907.

`Si e mbani balancën midis përulësisë dhe sigurisë? Për shembull, si do të përgjigjeshit ndaj akuzës: Si ju, adventistët e ditës së shtatë, mund të jeni të sigurtë që keni të drejtë rreth Sabatit të së shtunës dhe që të gjithë të tjerët e kanë gabim?`