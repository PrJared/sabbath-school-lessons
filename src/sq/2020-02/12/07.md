---
title:  Për më tepër studim
date:  19/06/2020
---

Lexoni tek libri i Ellen G. White, Hapa drejt Jezusit, kapitullin 12, “Si të veprojmë me dyshimin”. Lexoni edhe pjesën 8 të artikullit “Methods of Bible Study”, tek adresa http://www.adventistbiblicalresearch.org/materials/ bible-interpretation-hermeneutics/methods-bible-study.

Bibla përmban shumë mistere, që mendja jonë e kufizuar e ka të vështirë për t’i kuptuar, dhe të cilat janë tepër të thella për t’u shpjeguar plotësisht. Prandaj kemi nevojë për një qëndrim të përulur dhe dëshirë për të mësuar nga Shkrimet me një shpirt lutjeje. Besnikëria jonë ndaj Biblës do t’i lejojë Biblës të na tregojë atë çfarë në të vërtetë thotë Zoti, madje nëse ky mesazh nuk na pëlqen. Besnikëria ndaj Biblës do të respektojë tekstin në vend që ta shtrembërojë për të shmangur kuptimin e tij të vërtetë, siç bëjnë disa veta.

“Kur e hapim Fjalën e Zotit pa shpirt lutjeje, pa respekt, me mendime dhe ndjenja që qëndrojnë larg Perëndisë, apo jo në harmoni me vullnetin e Tij, armiku komandon veprimet tona dhe na sugjeron interpretime të gabuara. Cilido që, edhe me fjalë edhe me vepra, nuk kërkon të jetë në harmoni me Perëndinë, sado i mençur dhe i mësuar të jetë, është i rrezikuar të gabojë në interpretimin e kuptimin e Shkrimeve. Nuk është e këshillueshme madje as t’u besosh shpjegimeve të tij. Kush e lexon Biblën për të gjetur aty kontradikta, nuk ka ndjeshmëri shpirtërore dhe nga këndvështrimi i tij i gabuar do të gjejë arsye për të dyshuar e për të mos besuar dhe në të vërtetat më thjeshta dhe më të qarta”—Ellen G. White, Kuptimi i lumturisë, fq. 70.

**Pyetje për diskutim**

`1.	Përse qëndrimet ndaj Biblës, që diskutuam këtë javë, janë aq të rëndësishme për të kuptuar saktë Fjalën e Zotit? Çfarë qëndrime të tjera ndaj Biblës, sipas jush, janë të rëndësishme për ta kuptuar atë më mirë?`

`2.	Pse nuk duhet të habitemi duke gjetur në Bibël gjëra të vështira për t’i kuptuar dhe shpjeguar? Fund së fundi, sa gjëra nga bota natyrore i kemi të vështira për t’i kuptuar? Për shembull, madje uji deri kësaj ditë është plot mistere!`

`3.	Si të përgjigjemi ndaj pyetjes tek Luka 23:43, ku (sipas shumë përkthimeve) Jezusi i premton cubit të kryqëzuar: “Në të vërtetë po të them: sot do të jesh me mua në parajsë”? Si të përgjigjemi në mënyrë të ndershme? Si tekste të tjerë biblikë, si p.sh. Gjoni 20:17, Predikuesi 9:5, dhe 1 Korintasve 15:16–20, na ndihmojnë për të kuptuar çështjen e vështirë të këtij teksti?`