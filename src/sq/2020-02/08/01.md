---
title:  'Krijimi: Zanafilla si themel Pjesa 1'
date:  16/05/2020
---

### Lexoni për studimin e kësaj jave
Gjoni 1:1–3; Zanafilla 1:3–5; Eksodi 20:8–11; Zbulesa 14:7; Mateu 19:3–6; Romakëve 5:12.

> <p>Vargu përmendësh</p>
> “Në fillim ishte Fjala dhe Fjala ishte pranë Perëndisë, dhe Fjala ishte Perëndi. Ai (Fjala) ishte në fillim me Perëndinë. Të gjitha gjërat u bënë me anë të Tij (Fjala), dhe pa Atë nuk u bë asnjë nga ato që u bënë. Në Atë ishte jeta, dhe jeta ishte drita e njerëzve” (Gjoni 1:1–4).

Kapitujt e parë të Zanafillës janë themeli i tërë librave të tjerë të Biblës. Mësimet kryesore ose doktrinat e Biblës burojnë nga këta kapituj. Këtu ne gjejmë natyrën e Perëndisë duke punuar në harmoni si Ati, Biri (Gjoni 1:1–3, Hebrenjve 1:1,2) dhe Fryma e Shenjtë (Zanafilla 1:2) për të krijuar botën dhe gjithçka në të, duke përfshirë edhe njerëzimin si kurorën e krijimit (Zanafilla 1:26–28). Zanafilla gjithashtu na tregon për Sabatin (Zanafilla 2:1–3), dhe origjinën e ligësisë (Zanafilla 3), Mesian dhe planin e shpëtimit (Zanafilla 3:15), përmbytjen globale (Zanafilla 6–9), besëlidhjen e Zotit (Zanafilla 1:28; 2:2, 3, 15–17; 9:9–17; Zanafilla 15), si u krijuan gjuhët dhe kombet e ndryshme të botës (Zanafilla 10, 11), dhe gjeanologjitë që na japin kronologji biblike nga Krijimi deri tek Abrahami (Zanafilla 5 dhe 11). Më në fund, ajo na tregon rreth fuqisë së Fjalës së folur të Perëndisë (Zanafilla 1:3, 2 Timoteut 3:16, Gjoni 17:17), natyrës njerëzore (Zanafilla 1:26–28), karakterit të Perëndisë (Mateu 10:29. 30), martesës midis një burri dhe një gruaje (Zanafilla 1:27, 28; Zanafilla 2:18, 21–25), kujdestarisë ndaj tokës dhe burimeve të saj (Zanafilla 1:26; 2:15, 19), dhe shpresës së premtuar të një krijimi të ri (Isaia 65:17, 66:22, Zbulesa 21:1). E gjitha kjo gjendet në kapitujt e parë të Zanafillës, që do të studiojmë këtë javë dhe javën tjetër.

_*Studioni mësimin e kësaj jave për të përgatitur Sabatin e datës 23 maj._