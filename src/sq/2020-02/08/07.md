---
title:  Për më tepër studim
date:  22/05/2020
---

Lexoni tek libri i Ellen G. White, Patriarkë dhe Profetë, kap. “Krijimi”, fq. 44–51, dhe “Java e fjalëpërfjalshme”, fq. 111–116.

“Provat kumulative, të bazuara në konsiderata krahasuese, letrare, gjuhësore dhe të tjera, konvergojnë në çdo nivel, duke arritur në të njëjtin përfundim që yôm, “dita” e Zanafillës 1 do të thotë një ditë e fjalëpërfjalshme, 24-orëshe.

“Autori i Zanafillës 1 nuk mund ta ketë shprehuar më qartë idenë e një dite të fjalëpërfjalshme”—Gerhard F. Hasel, “The ‘Days’ of Creation in Zanafilla 1: Literal ‘Days’ or Figurative “Periods/Epochs’ of Time?” Origins 21/1 [1994], pp. 30, 31.

“Mendjet më të mëdha, pa udhëheqjen e Fjalës së Zotit, hutohen në përpjekje për të hetuar marrëdhënien midis shkencës dhe zbulesës. Krijuesi dhe veprat e Tij janë përtej kuptimit të tyre; dhe, për shkak se ato nuk shpjegohen dot me anë të ligjeve natyrore, historitë biblike janë shpallur si të pabesueshme”—Ellen G. White, Testimonies for the Church, vëll. 8, fq. 258.

**Pyetje për diskutim**

`1.	Lexoni citatin e sipërm të Ellen G. White. Sa shpesh edhe sot, mund të shohim pikërisht këtë qëndrim, madje tek njerëz, të cilët e shpallin veten të krishterë, që zgjedhin gjithmonë të besojnë më shumë shkencën sesa Biblën, duke hedhur kështu poshtë besueshmërinë e Fjalës së Zotit?`

`2.	Përse është e pamundur ta marrësh Biblën seriozisht, në të njëjtën kohë duke pranuar evolucionin teist? Në qoftë se njihni të krishterë që besojnë në evolucionin teist, provoni t’i kërkoni atij/asaj t’ju shpjegojnë në dritën e Kryqit atë çfarë ka shkruar Pali tek Romakëve 5 rreth lidhjes direkte midis rënies së Adamit dhe vdekjes, dhe kryqit të Jezusit? Ҫfarë shpjegimi do t’ju ofrojë ai/ajo?`

`3.	Në qoftë se Bibla është zbulesa e Zotit, a nuk janë besimi dhe sytë e besimtarit të hapur për të parë një realitet më të madh siç na tregon Bibla? Si atëherë mund të quhen të krishterët “mëndjengushtë”, kur ata përkundrazi i kanë të hapura mendjet e tyre ndaj të vërtetave biblike, të zbuluara nga Zoti, që nuk ka kufi? Në fakt, një botëkuptim ateist dhe materialist është shumë herë më i ngushtë sesa botëkuptimi i krishterë.`

`4.	Ndërsa besimtarët qëndrojnë besnikë ndaj Fjalës së Zotit, si mund të ndihmojmë ata që janë duke luftuar me çështjen e identitetit seksual? Përse nuk duhet të jemi ata, që “hedhin gurë”, madje nëse këta njerëz, siç gruaja e kapur në shkeljen e kurorës, kanë mëkatuar?`