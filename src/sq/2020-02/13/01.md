---
title:  Duke jetuar sipas Fjalës së Zotit
date:  20/06/2020
---

### Lexoni për studimin e kësaj jave
Filipianëve 2:12–16; Luka 4:4, 8, 10–12; Psalmi 37:7; Psalmi 46:10; Psalmi 62:1, 2, 5; Kolosianëve 3:16.

> <p>Vargu përmendësh</p>
> “Dhe bëhuni bërës të Fjalës dhe jo vetëm dëgjues, që gënjejnë vetveten” (Jakobi 1:22).

Madje edhe metoda më e mirë e studimit të Biblës është e kotë nëse nuk keni përkushtimin që të zbatoni në praktikë atë çfarë keni mësuar nga Shkrimi. Ajo çfarë është e vërtetë për edukimin në përgjithësi, është gjithashtu e vërtetë për studimin e Biblës në veçanti: ju mësoni më mirë jo vetëm nga leximi dhe dëgjimi, por nga zbatimi i asaj çfarë keni zbuluar. Kjo bindje hap pragje qiellore të bekimeve hyjnore, që ndryshe do të ishin të mbyllura për ne. Ajo na drejton në një rrugë transformuese për në një kuptim dhe njohuri më të thellë. Në qoftë se nuk duam të bindemi dhe të zbatojmë Fjalën e Zotit në praktikë, nuk do të rritemi shpirtërisht. Dhe dëshmia jonë do të mbetet e kufizuar për shkak se jeta jonë nuk do të përputhet me fjalët tona.

Ne rritemi në hir dhe urtësi nëpërmjet modeleve frymëzuese, të cilat na ilustrojnë se çfarë do të thotë të jetosh sipas Fjalës së Zotit. Nuk ka një shembull më të mirë dhe fuqi më motivuese sesa Jezus Krishti. Ai na dha një shembull për të ndjekur. Ai jetoi një jetë në harmoni perfekte me vullnetin e Zotit.

Këtë javë ne do të studiojmë se çfarë do të thotë të jetojmë sipas Fjalës së Zotit, nën autoritetin e saj hyjnor.

_*Studioni mësimin e kësaj jave për të përgatitur Sabatin e datës 27 qershor._