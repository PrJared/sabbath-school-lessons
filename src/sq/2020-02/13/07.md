---
title:  Për më tepër studim
date:  26/06/2020
---

Lexoni tek libri i Ellen G. White,  Hapa drejt Jezusit, kapitullin 11 “Privilegji i lutjes”.

“Sytë tanë nuk e shohin dot bukurinë e Krishtit. Ndriçimi i brendshëm nga Fryma e Shenjtë i zbulon shpirtit gjendjen e tij të vërtetë të pashpresë dhe të pandihmë pa mëshirën dhe faljen e Krishtit, i cili ka mbartur mëkatet tona. Vetëm kjo mund të aftësojë njeriun të kuptojë mëshirën, dashamirësinë, lavdinë dhe dashurinë e pafund të Krishtit”—Ellen G. White, The Upward Look, fq. 155.

“Pjesët e Shkrimit, madje tërë kapitujt, mund të memorizohen për t’u përsëritur në çastet kur afrohet Satani me tundimet të tij.... Kur Satani na e çon mendjen te gjërat tokësore dhe mëkatare, mënyra më efikase për t’i rezistuar atij është: ‘Është shkruar...’ ”—The Advent Review and Sabbath Herald, 8 Prill, 1884.

**Pyetje për diskutim**

`1. Çfarë roli ka vullneti i lirë dhe liria e zgjedhjes në tërë vendimet tona në lidhje me besimin dhe bindjen?  Edhe pse shumë fusha të jetës sonë janë jashtë kontrollit tonë, ne gjithmonë kemi lirinë e zgjedhjes për të marrë vendime në lidhje me jetën e përjetshme. Si e praktikoni vullnetin tuaj të lirë që ju ka dhuruar Zoti? Çfarë vendimesh shpirtërore jeni duke marrë?`

`2. Mendoni pak rreth rolit të Sabatit – çfarë mund dhe duhet të jetë roli i tij për të na dhënë kohën e qetë me Zotin? Si na mbron mbajta e Sabatit nga të qënurit tepër të zënë, saqë nuk kemi fare kohë për Zotin? Si mund të mësoni ta ktheni Sabatin në një bekim shpirtëror siç ka qënë qëllimi origjinal i Zotit për këtë ditë?`

`3. Cila është përvoja juaj në kohën e kaluar me Zotin në lutje dhe studimi i Biblës? Si ka ndikuar kjo disiplinë shpirtërore tek besimi juaj? Si duhet të ndikojë kjo besimin tuaj? Në grup, nëse ndiheni rehat, diskutoni rreth kohës suaj cilësore me Zotin dhe çfarë keni fituar nga kjo praktikë. Ndani me të tjerët diçka që keni mësuar dhe që mund të jetë e dobishme për rritjen e tyre shpirtërore.`

`4. Cilat janë tekstet tuaja të preferuara të Biblës, që keni memorizuar? Përse i doni aq shumë? Si memorizimi i këtyre teksteve ka qenë bekim për ju?`