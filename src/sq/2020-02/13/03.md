---
title:  Duke mësuar nga Jezusi
date:  22/06/2020
---

Nuk ka një shembull më të mirë dhe më frymëzues sesa ai e Krishtit. Ai i dinte mirë Shkrimet, dhe gjithashtu dëshironte t’i nënshtrohej dhe t’i bindej gjithçkaje që është shkruar në to.

`Lexoni Luka 4:4, 8, 10–12. Si i përdor Jezusi Shkrimet për të përballuar tundimet e Satanit? Çfarë na tregon kjo rreth, sa qëndrore duhet të jenë Shkrimet për besimin tonë, veçanërisht në rastet e tundimit?`

Jezusi i njihte Shkrimet shumë mirë, aq mirë sa madje mund t’i citonte përmendësh. Kjo njohuri e thellë me siguri ishte fituar nga koha cilësore me Zotin, duke studiuar Shkrimet përditë.

Në qoftë se Ai të mos i kishte ditur fjalët e sakta të Shkrimit dhe kontekstin e këtyre fjalëve, Ai do të ishte mashtruar lehtësisht nga Satani. Madje Satani citoi Shkrimet dhe i përdori për qëllimet e tij dinake. Prandaj nuk mjafton vetëm që të dini të citoni Shkrimet. Duhet të dini edhe çfarë tjetër thotë Shkrimi mbi filan temë dhe domëthënien e saktë të vargjeve brenda kontekstit në tërësi. Vetëm një njohuri e tillë e Fjalës së Zotit do na ndihmojë, porsi Jezusin, të mos mashtrohemi nga armiku i Zotit, por të jemi të aftë t’i rezistojmë sulmeve të tij. Vazhdimisht lexojmë sesi Jezusi i hapte mendjet e ndjekësve të Tij për të kuptuar Shkrimet, duke i treguar se çfarë “është shkruar” (Luka 24:45, 46; Mateu 11:10; Gjoni 6:45; etj.). Ai supozoi se ata që lexojnë Shkrimet mund të arrijnë të kuptojnë se çfarë thonë ato në të vërtetë: “ ‘Çfarë është shkruar në ligj? Si e lexon?’ ” (Luka 10:26). Sipas Jezusit, ajo çfarë është shkruar në Bibël, është norma sesi duhet të jetojmë.

Tek Gjoni 7:38, Jezusi — Fjala e Zotit e mishëruar — iu referua ndjekësve të Tij se çfarë thoshte Shkrimi. Sepse vetëm nëpërmjet Biblës ne mund të dimë që Jezusi është Mesia i premtuar. Vetëm Shkrimet e Shenjta dëshmojnë për Të (Gjoni 5:39). Jezusi dëshironte të qëndronte në harmoni me Shkrimet. Fjala e Gjallë e Perëndisë ishte e përkushtuar ndaj Fjalës së Shkruar. Nëse Jezusi, shembulli ynë, kishte një qëndrim të tillë, si duhet të jetojmë ne?

`Çfarë eksperience keni me përdorimin e Fjalës së Zotit, duke luftuar me tundimet? Pra, kur jeni tunduar, a e keni cituar ndonjëherë Biblën për të rezistuar? Çfarë ndodhi pastaj dhe çfarë keni mësuar nga kjo përvojë?`