---
title:  Fuqia transformuese e Biblës
date:  02/04/2020
---

`Lexoni 2 Mbretërve 22:3–20. Çfarë e detyroi mbretin Josia të grisë rrobat e tij? Si e ndryshoi zbulimi i tij jo vetëm veten e tij, por tërë kombin?`

Në vitin 621 P.K., kur Josia ishte rreth 25 vjeç, kryeprifti Hilkiahu zbuloi “librin e ligjit”, që mund të ketë qenë në pesë librat e parë të Biblës, shkruar nga Moisiu, veçanërisht libri i pestë – Ligji i Përtërirë. Gjatë sundimit të atit e tij, Amonit, dhe gjyshit të pabesë, Manase, ky rrotull shkrimi kishte humbur dhe ishte neglizhuar për shkak të adhurimit ndaj Baalit, Asherahut dhe “tërë ushtrisë së qiellit ”(2 Mbretërve 21:3–9). Kur mbreti Josia dëgjoi kushtet e besëlidhjes me Zotin, ai nga sikleti grisi rrobat e tij, sepse kuptoi sesa larg kishte devijuar ai dhe populli i tij nga adhurimi i vërtetë ndaj Zotit Krijues. Kështu, menjëherë ai filloi një reformim në tërë vendin, duke shkatërruar idhujt në vendet e larta. Kur ai mbaroi, kishte mbetur vetëm një vend adhurimi në Jude: tempulli i Zotit në Jerusalem. Zbulimi i Fjalës së Zotit drejton tek bindja ndaj mëkatit, tek pendimi dhe tek një fuqi ndryshuese. Ky ndryshim filloi tek Josia dhe u përhap tek tërë kombi.

`Si na siguron Bibla që ajo ka fuqi për të ndryshuar jetën tonë dhe për të na treguar rrugën e shpëtimit? Lexoni Gjoni 16:13, Gjoni 17:17, Hebrenjve 4:12, dhe Romakëve 12:2.`

Një nga dëshmitë më të fuqishme rreth fuqisë së Biblës është një jetë e transformuar. Pikërisht Fjala e Zotit tejshpon mëkatin dhe mangësinë njerëzore, duke shfaqur natyrën tonë të vërtetë dhe nevojën e thellë për Shpëtimtarin.

Një libër aq unik si Bibla, që është bazuar në histori, dhe mbushur me profeci, e fuqizuar me një fuqi për të transformuar jetën e lexuesit, gjithashtu duhet të interpretohet në një mënyrë unike. Nuk mund ta interpretoni si çdo libër tjetër, sepse Fjala e gjallë e Zotit duhet kuptuar në dritën e Krishtit të gjallë, i cili premtoi të na dërgojë Frymën e Tij, që do na drejtojë “në çdo të vërtetë”(Gjoni 16:13). Bibla, si zbulesa e të vërtetës së Zotit, ka parimet e saj të veçanta të interpretimit. Këto parime mund t’i gjejmë duke studiuar sesi shkrimtarët e Biblës kanë përdorur Shkrimet dhe si udhëhiqeshin nga ato, ndërsa ata lejuan Shkrimin të interpretojë veten.