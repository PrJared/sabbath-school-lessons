---
title:  Unikaliteti i Biblës
date:  28/03/2020
---

### Lexoni për studimin e kësaj jave
Ligji i Përtërirë 32:45–47; Zanafilla 49:8–12; Isaia 53:3–7; 1 Korintasve 15:3–5, 51–55; Romakëve 12:2.

> <p>Vargu përmendësh</p>
> “Fjala jote është një llambë në këmbën time dhe një dritë në shtegun tim” (Psalmi 119:105).

Bibla është unike, e përbërë prej 66 librash, të shkruara gjatë një periudhe prej mbi 1 500 vitesh në tre kontinente (Azi, Afrikë, Europë), nga mbi dyzetë autorë. Nuk ka libër tjetër të shenjtë apo fetar si Bibla. Dhe nuk është çudi. Në fund të fundit, Bibla është Fjala e Zotit.

Ekzistojnë mbi 24 600 manuskripte të Dhiatës së Re në katër shekujt e parë pas Krishtit. Në krahasim, ka vetëm shtatë dorëshkrime origjinale të Platonit, tetë të Herodotit dhe veç 263 kopje të mbijetuara të Iliadës së Homerit. Prandaj kemi një provë të fuqishme, që vërteton integritetin e teksteve të Dhiatës së Re.

Bibla ishte libri i parë i përkthyer në një gjuhë tjetër, libri i parë i shtypur, dhe libri i parë i shpërndarë nëpër botë në aq shumë gjuhë të ndryshme, saqë 95% e banuesve të tokës mund ta lexojnë atë.

Bibla gjithashtu është unike, për shkak të përmbajtjes dhe mesazhit të saj, sepse përqëndrohet tek veprimet shpëtuese të Zotit nëpër historinë njerëzore. Kjo histori është e ndërthurrur me profeci, të cilat parashikojnë planet e Zotit dhe mbretërinë e Tij të përjetshme. Kjo është Fjala e gjallë e Perëndisë, sepse i njëjti Frymë e Zotit, i cili e frymëzoi shkrimin e Biblës (2 Timoteut 3:16, 17) i është premtuar besimtarëve sot për të na udhëzuar në të gjithë të vërtetën, ndërsa jemi duke studiuar Fjalën e Zotit (Gjoni 14:16, 17; Gjoni 15:26; Gjoni 16:13).

_* Studioni Mësimin e kësaj jave për t'u përgatitur për të Shtunën, 4 Prill._