---
title:  Për më tepër studim
date:  03/04/2020
---

Lexoni tek libri i Ellen G. White, Konflikti i Madh, kapitullin 37, “Shkrimet si Mburojë”; dhe tek libri Biografia e Dashurisë, kapitullin 73, “Le të mos tronditet zemra juaj”.

“Në Fjalën e Tij, Perëndia i ka dhënë njeriut njohurinë e nevojshme për shpëtim. Shkrimet e Shenjta duhet të pranohen si zbulesa të pagabueshme dhe autoritative të vullnetit e Tij. Ato janë standardi i karakterit, shfaqësit të doktrinave dhe prova e eksperiencës”—Ellen G. White, Konflikti i Madh, fq. 10.

Shumë vetë kanë lënë kokën për të qëndruar besnikë ndaj Fjalës së Zotit. Një prej heronjve të tillë ishte Dr. Rouland Tejllor (Dr. Rowland Taylor), një pastor anglez, i cili kundërshoi meshën e detyrueshme katolike gjatë sundimit të mbretëreshës Maria e Përgjakshme në shekullin e gjashtëmbëdhjetë. Pasi u përjashtua nga kisha dhe u përqesh për shkak të zbatimit të Fjalës, ai i bëri një apel peshkopit të Winchester-it, sekretarit mbretëror të Anglisë, por ai e hodhi pastor Tejllorin në burg dhe përfundimisht e dënoi me vdekje në zjarr. Fjalët e fundit të tij para vdekjes në vitin 1555, ishin:

“ ‘Njerëz të mirë! Unë nuk ju kam mësuar asgjë tjetër veç Fjalën e shenjtë të Perëndisë, dhe mësimet që kam nxjerrë nga libri i bekuar i Zotit, Bibla e Shenjtë. Dhe sot kam ardhur për ta vulosur atë me gjakun tim’ ”—Gjoni Foxe, The New Foxe’s Book of Martyrs, 1997), fq. 193. Pastaj ai i citoi dëgjuesve Psalmin 51, para se të ndizej zjarri dhe ai dha jetën e tij.

**Pyetje për diskutim**

`1. Në çfarë mënyrash profecia konfirmon origjinën hyjnore të Biblës? Si këto profeci të përmbushura mund të forcojnë besimin tonë?`

`2. Në lidhje me pyetjen e fundit të mësimit të së martës, përse është kaq e fuqishme prova që Jezusi ishte Mesia?`

`3. Jezusi dhe apostujt treguan një besim të palëkundur në autoritetin dhe besueshmërinë e Biblës. Për shembull, sa herë citoi vetë Jezusi Shkrimet e Shenjta, duke folur rreth Vetes dhe, duke treguar që Shkrimi duhet të përmbushet? (Shih, p.sh., Mateu 26:54, 56; Marku 14:49; Luka 4:21; Gjoni 13:18; Gjoni 17:12). Pra, nëse Vetë Jezusi merrte Shkrimin (në rastin e Tij – Dhiatën e Vjetër) kaq seriozisht, veçanërisht profecitë, cili duhet të jetë qëndrimi ynë ndaj Biblës?`