---
title:  Për më tepër studim
date:  17/04/2020
---

Lexoni tek libri i Ellen G. White, Biografia e Dashurisë kapitullin “Si fëmijë”, fq. 43–49, dhe “Tundimi”, fq. 80–89.

“Njerëzit e konsiderojnë veten më të zgjuar sesa Fjala e Zotit, madje më të zgjuar se Perëndia; dhe në vend që të qëndrojnë fort tek themeli i palëkundur dhe të provojnë çdo gjë nën dritën e Fjalës së Zotit, ata e provojnë Biblën nën dritën e ideve të tyre shkencore dhe të natyrës. Dhe, në qoftë se Bibla nuk përputhet me idetë e tyre shkencore, ajo shihet si e pavlerë dhe e pabesueshme”— Ellen G. White, Signs of the Times, March 27, 1884, fq. 1.

“Ata që përvetësojnë urtësinë dhe qëllimin e Zotit siç është zbuluar tek Fjala e Tij, fitojnë fuqi mendore; ata mund të bëhen punëtorët më të frytshëm të Mësuesit më të madh, Jezus Krishtit. . . . Krishti i ka dhënë njerëzve të Tij fjalët e së vërtetës, dhe të gjithë janë thirrur të marrin pjesë në shpalljen e kësaj të vërtete në mbarë botën. . . . Nuk ka shenjtërim pa pranimin e së vërtetës, Fjalës. Sa jetësore është që çdo njeri ta kuptonte këtë!”—Ellen G. White, Fundamentals of Christian Education, fq. 432.

**Pyetje për diskutim**

`1.	Në qoftë se Jezusi, autorët e Ungjijve dhe Pali e trajtuan Dhiatën e Vjetër si Fjalën e Perëndisë, pse shumë njerëz e trajtojnë ndryshe? Pse e bëjnë ata këtë gabim? Si të mos biem në grackat e argumenteve të tyre, pavarësisht nga vjen ky mësim i rremë?`

`2. Sa për të patur një ide, ja disa mësime të rreme ku kanë përfunduar studiuesit biblikë me skepticizmin e tyre. Ata mohojnë Krijimin prej gjashtë ditësh, duke pranuar evolucionin prej miliarda vitesh. Ata mohojnë ekzistencën e një Adami real, pa mëkat, që ka jetuar në një botë pa mëkat. Ata mohojnë një përmbytje globale. Disa mohojnë ekzistencën e Abrahamit si njeri real historik. Disa mohojnë historinë e Eksodit. Disa mohojnë mrekullitë e Jezusit, duke përfshirë ringjalljen e Tij fizike. Disa mohojnë konceptin që profetët kanë parashikuar të ardhmen, ndonjëherë madje shekuj ose mijëra vjet përpara. Çfarë na tregojnë këto përfundime rreth asaj çfarë ndodh, kur njerëzit fillojnë të dyshojnë autoritetin dhe besueshmërinë e Biblës?  Gjithashtu, si mund t’i ndihmojmë këta njerëz të arrijnë të kuptojnë qartë të vërtetën?`

`3. Përgjigjjuni pyetjes që kishit në fund të mësimit të së martës: Si mund të mësojmë të pranojmë autoritetin e tërë Biblës, madje kur kuptojmë që jo gjithçka e shkruar në të është ende domosdoshmërisht e zbatueshme në kohën tonë?`