---
title:  Bibla nga këndvështrimi i Jezusit dhe apostujve
date:  11/04/2020
---

### Lexoni për studimin e kësaj jave
Mateu 4:1–11; Mateu 22:37–40; Luka 24:13–35, 44, 45; Luka 4:25–27; Veprat 4:24–26.

> <p>Vargu përmendësh</p>
> “Por Ai, duke iu përgjigjur, tha: “Është shkruar: ‘Njeriu nuk rron vetëm me bukë, por me çdo fjalë që del nga goja e Perëndisë’”” (Mateu 4:4).

Fatkeqësisht, në epokën postmoderne Bibla ka qënë riinterpretuar nëpërmjet gjyslykeve filozofike, të cilat e vënë në pikëpyetje frymëzimin dhe autoritetin e saj. Në fakt, Bibla është parë veç si ide e njerëzve, që kanë jetuar në një kulturë relativisht primitive dhe, të cilët nuk mund ta kuptonin botën aq mirë sa neve sot. Në të njëjtën kohë, elemente mbinatyrore të Biblës kanë qënë minimizuar ose hequr fare nga pamjet, duke e kthyer Biblën në një dokument, i cili nuk është më pikëpamja e Zotit ndaj njeriut, por pikëpamja e njeriut ndaj Zotit. Si rezultat Bibla nuk është parë më si e rëndësishme, as nuk ka më vend në jetën e njeriut të epokës së mendimit darvinian dhe filozofisë moderne.

Megjithatë, ne e refuzojmë plotësisht këtë qëndrim. Në vend të kësaj, duke studiuar sesi Jezusi dhe apostujt në Dhiatën e Re e kanë kuptuar Dhiatën e Vjetër, pra Shkrimin e vetëm që kishin në atë kohë, ne mund të mësojmë prej tyre këndvështrimin hyjnor sesi të shohim tërë Shkrimin që kemi ne sot. Si i panë ata personat, vendet dhe ngjarjet e përshkruara? Si i interpretuan ato? Le t’i ndjekim dhe le të mësojmë metodat e tyre të interpretimit dhe kuptimit të Shkrimeve të Shenjta, në kontrast me keqkuptimet e njerëzve të pafrymëzuar, supozimet e të cilëve na ҫojnë vetëm në skepticizëm dhe dyshim ndaj Fjalës së Zotit.

_Studioni mësimin e kësaj jave për të përgatitur Sabatin e datës 18 Prill._