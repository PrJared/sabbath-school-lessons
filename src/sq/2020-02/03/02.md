---
title:  Është shkruar
date:  12/04/2020
---

Pagëzimi i Jezusit nga Gjon Pagëzori shënoi fillimin e shërbesës së Shpëtimtarit, pas së cilës Jezusi u drejtua nga Fryma për në shkretëtirë të Judesë, ku Ai – në gjendjen më të dobët njerëzore – u tundua nga Satani.

`Lexoni Mateu 4:1–11. Si mbrohet Jezusi nga tundimet e Satanit në shkretëtirë? Çfarë duhet të mësojmë rreth Biblës nga kjo histori?`

Ndaj tundimit të oreksit, Jezusi u përgjigj: “ ‘Është shkruar: "Njeriu nuk rron vetëm me bukë, por me çdo fjalë që del nga goja e Perëndisë” ’ ” (Mateu 4:4). Pra,Jezusi tregoi qartë që Fjala e gjallë e Zotit ka një autoritet hyjnor dhe përfundimtar. Ndaj tundimit të të gjitha mbretërive dhe lavdive të botës, Jezusi u përgjigj: “ ‘Është shkruar: "Adhuro Zotin, Perëndinë tënd, dhe shërbeji vetëm Atij” ’ ” (Mateu 4:10, Luka 4:8). Krishti na kujton se adhurimi i vërtetë përqëndrohet ndaj askujt dhe asgjëje tjetër përveç Zotit, dhe që, nënshtrimi ndaj Fjalës së Tij është adhurimi i vërtetë. Dhe në fund, ndaj tundimit për të shitur mendje dhe për një guxim të tepruar, Jezusi u përgjigj: “ ‘Është shkruar gjithashtu: "Mos e tundo Zotin, Perëndinë tënd’” (Mateu 4:7; Luka 4:12).

Ndaj të treja tundimeve Jezusi u përgjigj me fjalët “Është shkruar”. Pra, Jezusi, për të luftuar me tundimet dhe mashtrimet e Satanit, shkon drejt e tek Fjala e Zotit. Ky është një mësim i fuqishëm për ne: Bibla, dhe asgjë tjetër përveç Biblës, duhet të jetë standardi përfundimtar dhe themeli i besimit tonë.

Po, Bibla dhe vetëm Bibla ishte metoda e vetme e Jezusit në mbrojtjen nga Satani. Jezusi është Zot, por në mbrojtjen kundër Satanit Ai iu nënshtrua plotësisht Biblës.

Ai nuk e mundi Satanin me një opinion, as me një argument të ndërlikuar, as me fjalë plot urrejtje, por me fjalë të thjeshta, por të thella të Shkrimeve të Shenjta. Për Krishtin Bibla kishte autoritetin dhe fuqinë më të madhe. Kështu shërbesa e Tij filloi në themelin që Bibla është autoriteti përfundimtar, dhe vazhdoi të ndërtohej mbi besueshmërinë ndaj Fjalës së Zotit.

`Si mund të mësojmë të besojmë në Bibël me atë siguri dhe nënshtrim, siç besonte Krishti?`