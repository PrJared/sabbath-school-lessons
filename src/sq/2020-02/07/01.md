---
title:  Gjuha, teksti dhe konteksti
date:  09/05/2020
---

### Lexoni për studimin e kësaj jave
Ligji i Përtërirë 32:46, 47; 1 Mbretërit 3:6; Numrat 6:24–26; Zanafilla 1:26, 27; Zanafilla 2:15–23; 15:1–5.

> <p>Vargu përmendësh</p>
> “ ‘Merreni këtë libër të ligjit dhe vendoseni në arkën e besëlidhjes së Zotit, Perëndisë tuaj, me qëllim që të mbetet si një dëshmi kundër teje’ ” (Ligji i Përtërirë 31:26).

Banorët e tokës flasin në më shumë se 6 000 gjuhë të ndryshme. Bibla komplet është përkthyer në më shumë se 600 gjuhë, por Dhiata e Re ose disa pjesë të Biblës janë përkthyer në më shumë se 2 500 gjuhë të tjera. Kjo është shumë, megjithatë, ende më pak se gjysma e gjuhëve të njohura të botës sonë.

Është llogaritur që 1.5 miliard njerëz nuk kanë asnjë pjesë të Biblës të përkthyer në gjuhën e tyre amtare. Edhe pse ka ende shumë punë për të bërë, mundimet e shoqatave të Biblës kanë mundësuar 6 miliard njerëz të lexojnë Fjalën e Zotit.

Dhe çfarë bekimi është të jemi nga ata fatlumë, që kanë Biblën në gjuhën e tyre! Shpeshherë ne e marrim këtë si të mirëqenë, duke harruar që shumë vetë jo vetëm që nuk e kanë ende Biblën në gjuhën e tyre, por edhe që për shekuj të tërë në Europë Bibla qëllimisht ishte fshehur nga masa njerëzore. Falë shpikjes së makinës së shkrimit dhe Reformacionit, gjithçka u ndryshua. Ata, që zotërojnë Biblën, vazhdojnë të hulumtojmë sesi, të mbushur me Frymën e Shenjtë, mund të mësojnë të studiojnë më mirë Fjalën e Zotit, për ta njohur më mirë Zotin të zbuluar nëpër faqet e saj.

_*Studioni mësimin e kësaj jave për të përgatitur Sabatin e datës 16 maj._