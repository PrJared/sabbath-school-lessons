---
title:  Për më tepër studim
date:  15/05/2020
---

Lexoni tek libri i Ellen G. White, Konflikti i Madh kap.5, “John Wycliffe,” dhe kap.8, “Luteri përpara dietës”; Gjithashtu lexoni pjesën 4.a.–j tek artikulli “Methods of Bible Study”. Dokumentin do ta gjeni tek adresa: www.adventistbiblicalresearch.org/materials/bible-interpretation-hermeneutics/methods-bible-study.

“Në fjalën e Tij, Perëndia i ka dhënë njeriut njohurinë e nevojshme për shpëtim. Shkrimet e Shenjta duhet të pranohen si zbulesa të pagabueshme dhe autoritative të vullnetit të Tij. Ato janë standardi i karakterit, shfaqëset e doktrinave dhe prova e eksperiencës. . . . Megjithatë, fakti, që Zoti Perëndi u ka zbuluar vullnetin e Tij njerëzve përmes Fjalës së Tij, nuk e ka bërë të panevojshme praninë e vazhdueshme dhe udhërrëfimin e Frymës së Shenjtë. Përkundrazi, Fryma na u premtua nga Shpëtimtari ynë, për të përhapur Fjalën tek shërbëtorët e Tij, për të ndriçuar dhe për të zbatuar mësimet e Tij. Dhe përderisa ishte Fryma e Perëndisë që e frymëzoi Biblën, është absolutisht e pamundur që mësimet e Frymës të jenë në kundërshtim me ato të Fjalës së Shkruar”—Ellen G. White, Konflikti i Madh, fq. 10.

**Pyetje për diskutim**

`1.	Pavarësisht sa përkthime të Biblës ekzistojnë në gjuhën tuaj, çfarë mund të bëni për ta shfrytëzuar atë çfarë keni? Si mund të mësoni të vlerësoni Biblën si Fjalën e Zotit dhe të mundeni nëpërmjet besimit t’i bindeni mësimeve të saj?`

`2.	Mendoni pak rreth dallimit midis asaj çfarë na mëson Bibla rreth origjinës së njeriut, (që Zoti na krijoi me qëllim dhe dashuri në ditën e gjashtë të Krijimit), dhe asaj çfarë mëson njeriu vetë në emrin e “shkencës”, që jemi evoluar rastësisht gjatë periudhës së miliarda viteve. Çfarë na tregon kontrasti i madh i të dy teorive: sa e rëndësishme është të qëndrojmë fort tek mësimet e Biblës dhe çfarë problemesh shkakton largimi nga të vërtetat e qarta të Biblës?`

`3.	Çfarë mjetesh biblike keni (nëse keni), që ju ndihmojnë të kuptoni më mirë Biblën? Dhe, nëse nuk keni asnjë mjet shtesë, si mund të mësoni të praktikoni disa prej parimeve të interpretimit të Biblës që keni mësuar këtë javë?`

`4.	Bijtë e Izraelit u udhëzuan që t’u mësojnë bijve të tyre të vërtetat e mëdha të besuara atyre, si edhe që të ritregojnë historitë sesi Zoti ka drejtuar jetët e tyre (Ligji i Përtërirë 4:9). Përveç dobisë së madhe të kalimin të besimit tonë brezave të ardhshëm, në çfarë mënyre ritregimi i historive biblike forcon besimin tonë? Pra, përse kur ndajmë të vërtetat biblike me të tjerët, bekohemi edhe ne?`