---
title:  Për më tepër studim
date:  12/06/2020
---

Lexoni librin e Clifford Goldstein, 1844 Made Simple (Boise, ID: Pacific Press, 1988), që shpjegon profecinë e 2 300 ditëve. Shikoni edhe 1844 madesimple.org

Studioni tabelën e mëposhtme:

|Danieli 7|Danieli 8|
|---|---|
|Babilonia (luani)|------------|
|Medo-Persia (ariu)|Medo-Persia (dashi)|
|Greqia (leopardi)|Greqia (cjapi)|
|Roma pagane (bisha e katërt)|Roma pagane (briri lëviz horizontalisht)|
|Roma e Papës (briri i vogël)|Roma e Papës (briri lëviz vertikalisht)|
|Gjykimi në Qiell |Pastrimi i Shenjtërores|

Pika kryesore për t’u parë këtu është që pamja e gjykimit tek Danieli 7, e cila ndodh pas persekutimit prej 1 260 vitesh ndaj besimtarëve besnikë (Danieli 7:25), është e njëjta gjë si pastrimi i shenjtërores tek Danieli 8:14. Dhe kjo pamje e gjykimit në Qiell është ajo, që përfundimisht çon drejt themelimit të Mbretërisë Qiellore, në fund të historisë së trishtueshme të tokës në mëkat. Pra, kemi prova të fuqishme biblike për rëndësinë e madhe të ngjarjes së përshkruar tek Danieli 8:14 dhe të ngjarjes që ajo simbolizon.

**Pyetje për diskutim**

`1.	Rilexoni Danielin 2. Shikoni sa qartë këtu tregohet metoda e historicizmit: një zinxhir i pandërprerë i perandorive botërore, duke filluar nga lashtësia dhe, duke përfunduar me themelimin e Mbretërisë së Përjetshme të Perëndisë. Zoti na jep çelësin e interpretimit të këtyre profecive. Por, çfarë na tregon kjo rreth gjendjes së botës së krishterë, ku vetëm pak të krishterë përdorin me këtë metodë të interpretimit? Si na ndihmon ky fakt të kuptojmë më mirë rëndësinë e mesazhit adventist për botën e kësaj kohe?`

`2.	Sa mirë e kuptoni profecinë e 2 300 ditëve të Danielit 8:14? Në qoftë se nuk e kuptoni, pse të mos i kushtoni kohë, për ta mësuar dhe për ta ndarë atë me të tjerët në kishë? Ju do të habiteni nga fakti sa i fortë është themeli i interpretimit adventist të kësaj profecie.`

`3.	Lexoni Danieli 7:18, 21, 22, 25, 27. Vini re fokusin ndaj asaj çfarë ndodh me shenjtorët, pra njerëzit besnikë ndaj Zotit. Çfarë bën fuqia e bririt të vogël ndaj tyre? Në kontrast, çfarë bën Zoti për ata? Cili është lajmi i mirë për shenjtorët në lidhje me gjykimin? Çfarë përfitojnë ata nga gjykimi?`