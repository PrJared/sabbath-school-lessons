---
title:  Identifikimi i bririt të vogël
date:  09/06/2020
---

Shekuj me radhë reformatorët Protestantë e kanë identifikuar fuqinë e bririt të vogël tek Danieli 7 dhe 8 si Kisha Katolike Romake. Pse?

`Lexoni Danieli 7:1–25 dhe 8:1–13. Çfarë karakteristika të përbashkëta ka briri i vogël në të dy kapitujt? Si mund ta identifikojmë atë?`

Ka shtatë karakteristika të përbashkëta midis bririt të vogël të Danielit 7 dhe 8: (1) të dy janë simbolizuar si një bri; (2) të dy janë fuqi persekutuese (Danieli 7:21, 25; 8:10, 24); (3) të dy janë vetëngritës dhe blasfemues (Danieli 7:8, 20, 25; 8:10, 11, 25); (4) të dy sulmojnë njerëz të Zotit (Danieli 7:25, 8:24); (5) të dy kanë aspekte të aktiviteteve të tyre të lidhura me kohën profetike (Danieli 7:25; 8:13, 14); (6) të dy zgjasin deri në kohën e fundit (Danieli 7:25, 26; 8:17, 19); dhe (7) të dy janë shkatërruar në mënyrë mbinatyrore (Danieli 7:11, 26; 8:25).

Historia e identifikon mbretërinë e parë si Babiloni (Danieli 2:38), të dytën si Medo-Persi (Daniel 8:20), dhe të tretën si Greqi (Danieli 8:21). Historia tregon qartë se pas këtyre perandorive lindi perandoria romake.

Tek Danieli 2, hekuri, që përfaqësonte Romën vazhdon deri tek shputat e këmbëve, që janë përzier me argjil; pra, deri në kohën e fundit. Briri i vogël i Danielit 7 del nga bisha e katërt, por mbetet si pjesë e kësaj bishe.

Çfarë fuqie ka dalë nga Roma, që ka vazhduar ndikimin e saj politik dhe fetar për të paktën 1 260 vite (shih Danieli 7:25)? Vetëm një fuqi përputhet me historinë dhe kjo profeci – papati. Papati erdhi në fuqi midis dhjetë fiseve barbare të Europës, dhe i zhduku tre prej tyre (Danieli 7:24). Papati ishte “ ‘ “ndryshe nga të mëparshmit” ’ ” (Danieli 7:24), pra unik në krahasim me fiset e tjera. Papati foli “ ‘ “fjalë të fryra kundër Shumë të Lartit” ’ ” (Danieli 7:25, NKJV) dhe “u ngrit madje deri te komandanti i ushtrisë” (Danieli 8:11), pra duke marrë rolin e Jezusit dhe, duke e zëvëndësuar me papën. Papati përmbushi parashikimin e persekutimit ndaj “shenjtorët e Shumë të Lartit” (Danieli 7:25) dhe shkatërrimit “një pjesë e ushtrisë” (Dan 8:10), duke vrarë shumë Protestantë. Papati gjithashtu mundohej “të ndryshojë kohërat dhe ligjin” (Danieli 7:25), duke përjashtuar urdhërimin e dytë dhe, duke ndryshuar ditën e adhurimit nga e shtuna në të diel.

`Tek Danieli 2, 7 dhe 8, pas Greqisë doli një fuqi, e cila ekziston deri në kohën e fundit. Cila fuqi mund të jetë kjo përveç Romës të drejtuar nga Papa? Pavarësisht sa politikisht jo-korrekt është ky mësim, përse ai është thelbësor për mesazhet e Tre Engjëjve dhe, edhe një pjesë thelbësore e të vërtetës për kohën tonë?`