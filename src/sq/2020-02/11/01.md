---
title:  Bibla dhe profecia
date:  06/06/2020
---

### Lexoni për studimin e kësaj jave
Danieli 2:27–45; Gjoni 14:29; Numrat 14:34; Danieli 7:1–25; Danieli 8:14; 1 Korintasve 10:1–13.

> <p>Vargu përmendësh</p>
> “Ai më tha: ‘Deri dymijë e treqind ditë; pastaj shenjtërorja do të pastrohet’ ” (Danieli 8:14).

Profecia biblike është thelbësore për identitetin dhe misionin tonë. Profecia siguron një mekanizëm të brendshëm dhe të jashtëm për të konfirmuar përpikmërinë e Fjalës së Zotit. Jezusi tha: “ ‘Dhe jua kam thënë tani, para se të ndodhë, që, kur të ndodhë, të besoni’ ” (Gjoni 14:29; shih edhe Gjoni 13:19). Pyetja thelbësore është: Si ta interpretojmë saktë profecinë, në mënyrë që të dimë se kur ajo vërtet është përmbushur?

Gjatë Reformacionit, reformatorët përdornin metodën historike. Kjo metodë është po ajo që përdori Danieli dhe Gjoni si çelës për interpretimet e tyre. Metoda historike e shikon profecinë si përmbushje progresive dhe të vazhdueshme të historisë, duke nisur nga e kaluara dhe duke përfunduar me themelimin e Mbretërisë së përjetshme të Perëndisë.

Këtë javë do të studiojmë themelet e interpretimit historik të profecisë. “Ne duhet të shohim në histori përmbushjen e profecisë, të studiojmë veprat e Zotit në lëvizje të mëdha reformatore, dhe të kuptojmë zhvillimin e ngjarjeve në mbledhjen e kombeve për konfliktin final në Betejën e Madhe —Ellen G. White, Testimonies for the Church, vol. 8, fq. 307.

_*Studioni mësimin e kësaj jave për të përgatitur Sabatin e datës 13 qershor._