---
title:  Tipologjia si profeci
date:  11/06/2020
---

Simbolet e profecive apokaliptike, si ato të Danielit dhe të Zbulesës, kanë një përmbushje të vetme. Për shembull, profecia me cjapin u përmbush në Greqi, një mbretëri e vetme (Danieli 8:21). Vetë teksti na e shpjegon këtë, dhe ku ka më qartë!?

Kurse tipologjia përqëndrohet tek persona, ngjarje dhe rituale reale të Dhiatës së Vjetër, të themeluara në realitetin historik (të quajtur “tip”), që shërbejnë si hije profetike për të treguar një realitet më të madh në të ardhmen (të quajtur antitip). Përdorimi i tipologjisë si një metodë e interpretimit datohet që nga koha e Jezusit dhe e shkruesit të Dhiatës së Re, dhe madje mund ta gjejmë në Dhiatën e Vjetër. I vetmi udhëzues, që na ndihmon për të njohur një tip dhe antitip është kur një prej autorëve të Biblës, i frymëzuar nga Fryma e Shenjtë, e identifikon atë për ne.

`Lexoni 1 Korintasve 10:1–13. Cilave ngjarje historike i referohet këtu Pali, ndërsa ai e paralajmëron kishën në Korint? Si lidhet kjo me ne sot?`

Pali i referohet realitetit historik të Eksodit dhe zhvillon tipologji të bazuar në eksperiencën e hebrenjve të lashtë në shkretëtirë. Kështu, Pali tregon se Zoti, i cili e frymëzoi Moisiun për të shënuar këto ngjarje, e bëri këtë me qëllim që të bëhen “si shembuj për ne” (1 Korintasve 10:6), që të paralajmërojë Izraelin shpirtëtor për të mos iu dorëzuar tundimeve të ndryshme, ndërsa jemi duke jetuar në ditët e fundit.

**Lexoni pasazhet e mëposhtme dhe shënoni përmbushjen e çdo tipi në antitip, siç janë përshkruar nga Jezusi dhe shkruesit e tjerë të Dhiatës së Re.**

`Mateu 12:40`

`Gjoni 19:36`

`Gjoni 3:14, 15` 

`Romakëve 5:14`

`Gjoni 1:29`

Në çdo rast, Jezusi dhe shkruesit e Dhiatës së Re përdorin interpretimin e tipave dhe antitipave, të cilët na lejojnë të shohim rëndësinë profetike të këtyre ngjarjeve. Në këtë mënyrë, ata na tregojnë përmbushjen e një realiteti më të madh, më të rëndësishëm sesa realiteti i parë historik.

`Mendoni pak rreth shërbesës së shenjtërores tokësore, e cila funksionoi si tip i tërë planit të shpëtimit. Çfarë na mëson kjo rreth rëndësisë së mesazhit të shenjtërores për ne sot?`