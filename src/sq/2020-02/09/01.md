---
title:  'Krijimi: Zanafilla si themel Pjesa 2'
date:  23/05/2020
---

### Lexoni për studimin e kësaj jave
Jobi 26:7–10; Zanafilla 1–2; Zanafilla 5; Zanafilla 11; 1 Kronikave 1:18–27; Mateu 19:4, 5; Gjoni 1:1–3.

> <p>Vargu përmendësh</p>
> “Qiejtë tregojnë lavdinë e Perëndisë dhe kupa qiellore shpall veprën e duarve të Tij” (Psalmi 19:1).

Shumë mendimtarë të mëdhenj u frymëzuan nga Bibla për të eksploruar botën e krijuar nga Zoti; si pasojë lindi shkenca moderne. Johannes Kepler, Isaac Newton, John Ray, Robert Boyle dhe shkencëtarë të tjerë të mëdhenj besuan që puna e tyre zbulonte akoma më shumë krijimin e mahnitshëm të Zotit.

Pas revolucionit francez në shekullin 19, shkenca filloi të lëvizte nga një botëkuptim teist në një botëkuptim natyralist dhe materialist, në të cilin shpeshherë nuk kishte fare vend për mbinatyroren. Këto ide filozofike u bënë të famshme me anë të librit të Çarlz Darvinit “Mbi Origjinën e specieve” (1859). Që nga ajo kohë, shkenca është distancuar shumë nga themeli i saj biblik, duke shkaktuar një riinterpretim radikal të historisë së Krijimit të Zanafillës.

A mëson Bibla një pikëpamje të vjetëruar dhe joshkencore të kozmologjisë? A është historia e Krijimit thjesht e kopjuar nga kombe të tjera pagane? A është kushtëzuar Bibla në aspektin kulturor nga vendi dhe koha e shkrimit të saj, apo a lartëson natyra e saj e frymëzuar lexuesin në një pamje të origjinës, që është e plotë në strukturën e saj hyjnore?

Këto janë disa nga çështjet, që do të studiojmë këtë javë.

_*Studioni mësimin e kësaj jave për të përgatitur Sabatin e datës 30 maj._