---
title:  Krijimi dhe Shkrimi
date:  28/05/2020
---

**Lexoni pasazhet e mëposhtme dhe shënoni sesi çdo shkrues e ka referuar Zanafillën 1–11**:

`Mateu 19:4, 5`

`Marku 10:6–9`

`Luka 11:50, 51`

`Gjoni 1:1–3`

`Veprat 14:15`

`Romakëve 1:20`

`2 Korintasve 4:6`

`Efesianëve 3:9`

`1 Timoteut 2:12–15`

`Jakobi 3:9`

`1 Pjetrit 3:20`

`Juda 11, 14`

`Zbulesa 2:7; 3:14; 22:2, 3`

Jezusi dhe tërë shkruesit e Dhiatës së Re i referohen Zanafillës 1–11 si një histori serioze dhe e besueshme. Jezusi citon shkrimet e Moisiut dhe krijimin e një mashkulli dhe një femre (Mateu 19:4). Pali vazhdimisht përdor tregimin e krijimit për të mbështetur arsyetimin teologjik në letrat e tij. Ai u shpalli njerëzve të ditur të Athinës: “Perëndia që bëri botën dhe të gjitha gjërat që janë në të, duke qenë Zot i qiellit dhe i tokës, nuk banon në tempuj të bërë nga duart e njeriut” (Veprat 17:24). Është e qartë se shkruesit e Dhiatës së Re ndërtuan mbi themelin e Zanafillës për t’i treguar lexuesit modern rëndësinë e kësaj ngjarjeje reale, jo simbolike.

Lexoni, për shembull, Romakëve 5. Më shumë se 6 herë Pali e lidh Adamin me Jezusin (Shih Romakëve 5:12, 14–19). Me këtë Pali sugjeron se Adami ishte një person real historik dhe bëhet e qartë se Bibla është e papajtueshme me teorinë e evolucionit.

`Në qoftë se shkruesit e Dhiatës së Re, të frymëzuar nga Fryma e Shenjtë dhe, madje Vetë Jezusi, e trajtuan historinë e krijimit si një histori reale të fjalëpërfjalshme, a është e mençur të besojmë në teori të tjera të shpikura nga jobesimtarët?`