---
title:  Krijimi në letërsinë e lashtë
date:  25/05/2020
---

Arkeologët kanë zbuluar tekste nga Egjipti i lashtë dhe i Lindjes së Mesme, që përmbajnë historinë e krijimit dhe të përmbytjes. Ky fakt ka shkaktuar dyshime, se mos historia e Zanafillës është thjesht një kopjim nga kultura të tjera të lashta, ose e ndikuar në një farë mënyre nga ato. A është kjo e vërtetë?

`Lexoni Zanafilla 1–2:4, pastaj lexoni fragmente nga Epin e Atra-Ḫasis: “Kur perënditë në vend të njeriut/ punonin dhe mbanin ngarkesa/ barra e perëndive ishte tepër e madhe/ puna e tyre ishte tepër e rëndë, probleme tepër shumë/. . . . ‘Le të krijojë perëndesha e mitrës një pasardhës/ dhe le të mbajë njeriu ngarkesën e perëndive!’ . . . Geshtu-e, një perëndi që kishte inteligjencë/ ata e vranë në mbledhjen e tyre./ Nintu e përzieu baltën/ me mishin dhe gjakun e tij. . . .”—Stephanie Dalley, Mite nga Mesopotamia: Krijimi, Përmbytja, Gilgameshi e të tjerët (New York: Oxford University Press, 1989), pp. 9, 14, 15. Çfarë dallimesh kanë të dyja historitë?`

Edhe pse ka disa ngjashmëri midis të dyja historive (p.sh., njerëzit e parë ishin bërë prej balte), ato kanë më shumë dallime.

(1) Tek Atra-Ḫasis njeriu punon për perënditë, në mënyrë që perënditë të mund të shijojnë pushimin. Tek Zanafilla, Zoti krijoi tokën dhe gjithçka në të për njerëzit, të cilët janë kulmi i krijimit, dhe pastaj çlodhet bashkë me ta. Tek Zanafilla, njerëzit gjithashtu janë vendosur në një kopësht dhe janë ftuar të kalojnë kohë me Zotin dhe të përkujdesen për krijimin e Tij — ky është një koncept, që nuk gjendet tek Atra-Ḫasis.

(2) Tek Atra-Ḫasis, një perëndi më i vogël vritet dhe gjaku i tij është përzier me baltë për të formuar shtatë meshkuj dhe shtatë femra. Tek Zanafilla, pikë së pari është “formuar” Adami me duart e Zotit, i cili pastaj fryu në të frymën e jetës, ndërsa gruaja është “krijuar” më vonë për të qënë “ndihmëse” e tij. Zoti nuk e krijoi Adamin dhe Evën prej gjakut të një perëndie tjetër të vrarë.

(3) Tek historia e Zanafillës nuk ka asnjë shenjë të konfliktit ose dhunës, siç e gjejmë tek historia e Atra-Ḫasis.

Historia biblike është sublime në përshkrimin e një Zoti të gjithëpushtetshëm, i cili i jep njerëzimit një qëllim me dinjitet në një botë të përsosur. Ky ndryshim radikal ka bërë që studiuesit të arrijnë në përfundimin se historia biblike e Krijimit është shumë ndryshe nga mitet e kombeve të tjerë të lashtë.

`Disa studiues argumentojnë se historitë e krijimit dhe të përmbytjes i janë transmetuar gojarisht brezave të ardhshëm të bazuara mbi ngjarje të vërteta, (prandaj këto histori kanë disa ngjashmëri), por me kalimin e kohës këto tregime u shtrembëruan nga trillimet. Në kontrast, Moisiu, nën frymëzimin e Frymës së Shenjtë, zbuloi se çfarë kishte ndodhur me të vërtetë. Përse ky shpjegim është më logjik sesa ideja që Moisiu thjesht i kopjoi historitë e kombeve pagane?`