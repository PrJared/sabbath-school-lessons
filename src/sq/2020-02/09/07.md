---
title:  Për më tepër studim
date:  29/05/2020
---

Lexoni The Genesis Creation Account and Its Reverberations in the Old Testament nga Gerald A. Klingbeil, redaktues, (Berrien Springs, MI: Andrews University Press, 2015).

“Bibla është historia më tërësore dhe më edukative në zotërimin e njerëzve. Ajo ka ardhur e freskët nga burimi i të vërtetës së përjetshme, dhe një dorë hyjnore e ka mbrojtur saktësinë e saj përgjatë shekujve. . . . Vetëm këtu mund të gjejmë historinë e racës sonë, të panjollosur nga paragjykimet e krenarisë njerëzore”—Ellen G. White, Testimonies for the Church, vol. 5, fq. 25.

“Më ka treguar Zoti që pa historitë biblike, gjeologjia nuk mund të vërtetojë asgjë. Relikat e gjetura nën dhe, vërtet dëshmojnë rreth sesi kanë qenë gjërat në të kaluarën shumë ndryshe nga sot. Por kohën e ekzistencës së tyre, dhe sa gjatë kanë qëndruar nën dhe, ne mund ta kuptojmë vetëm nën dritën e historisë biblike. Supozimet tona përtej historisë biblike mund të jenë të pafajshme vetëm nëse ato nuk kundërshtojnë faktet biblike. Por, kur njeriu e braktis Fjalën e Zotit në lidhje me historinë e Krijimit, dhe përpiqet të shpjegojë veprat e Perëndisë me anë të parimeve natyrore, ai hidhet në një oqean të pashtershëm të pasigurisë. Zoti kurrë nuk i ka zbuluar njerëzve sesi e krijoi botën brenda gjashtë ditëve. Veprat e Tij krijuese janë po aq të pakuptueshme për ne sa ekzistenca e Tij”—Ellen G. White, Spiritual Gifts, book 3, fq. 93.

**Pyetje për diskutim**

`1.	Nëse shpjegimet shkencore gjithmonë duhet të jenë të bazuara mbi fakte dhe prova – çfarë mund të prekim, shohim, dëgjojmë, testojmë dhe ritestojmë – përse kaq shumë njerëz pranojnë me besim të verbër çdo shpallje të shkencëtarëve rreth ngjarjeve, të cilat janë supozuar të kenë ndodhur miliona dhe miljarda vite më përpara?`

`2.	Shkenca moderne bazohet tek sugjerimi (nga vështrimi i parë, i arsyeshëm), që ne nuk mund t’i shpjegojmë ngjarjet natyrore me anë të shkaqeve mbinatyrore. Për shembull, nuk mund të shpjegojmë zinë e bukës si pasojë e mallkimit të tokës. Megjithatë, çfarë kufizimesh ka ky qëndrim përballë historisë së Krijimit që lexojmë tek Zanafilla? Me fjalë të tjera, historia e Zanafillës është një tregim plotësisht mbinatyror. Në qoftë se e përjashtoni mbinatyroren si mjeti i krijimit, përse çdo teori tjetër shpjeguese duhet të jetë e gabuar?`