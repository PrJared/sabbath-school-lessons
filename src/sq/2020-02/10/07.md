---
title:  Për më tepër studim
date:  05/06/2020
---

Tek libri i Ellen G. White, Patriarkë dhe Profetë, kapitullin “Davidi dhe Goliathi”, fq. 643–648; tek Profetë dhe Mbretërit kapitullin “Ezekia”, fq. 331–339; “Shpëtimi nga Asiria”, fq. 349–366; si edhe pjesën 4.k., tek artikulli “Methods of Bible Study” te adresa http://www.adventistbiblicalresearch.org/materials/ bible-interpretation-hermeneutics/methods-bible-study.

“Bibla është historia më e lashtë dhe më e plotë, që njerëzit zotërojnë. Ajo rrjedh nga burimi i freskët i të vërtetës së përjetshme dhe dora hyjnore nëpër shekuj e ka ruajtur pastërtinë e saj. Ajo ndriçon të kaluarën e largët, ku hulumtimet njerëzore kot përpiqen ta arrijnë. Vetëm në Fjalën e Zotit mund të shohim fuqinë, që krijoi themelet e tokës dhe shtroi qiejt. Vetëm këtu mund të gjejmë tregimin autentik të origjinës së kombeve. Vetëm këtu e gjejmë historinë e racës sonë, të pa përzier me krenarinë ose paragjykimet njerëzore”—Ellen G. White, Education, fq. 173.

“Ai që ka njohurinë e Zotit dhe Fjalës së Tij, e ka besimin të themeluar tek hyjnia e Shkrimeve të Shenjta. Ai nuk e vë në provë Biblën me anë të ideve njerëzore, shkencore. Përkundrazi, ai i vë në pikëpyetje këto ide me ndihmën e standardit të pagabueshëm – Biblën. Ai e di që Fjala e Zotit është e vërtetë, dhe e vërteta kurrë nuk mund të kundërshtojë veten. Në qoftë se diçka e ashtuquajtur shkencë e kundërshton Biblën, është e qartë që është veç supozim njerëzor.

“Atij, që është vërtet i mençur, hulumtimet shkencore i hapin fusha të gjera të meditimit dhe të informacionit”—Ellen G. White, Testimonies for the Church, vëll. 8, fq. 325.

**Pyetje për diskutim**

`1. Diskutoni pyetjen e së mërkurës. Po, është bukur kur gjejmë prova arkeologjike, të cilat konfirmojnë historitë biblike. Por, çfarë ndodh kur zbulohen prova arkeologjike, të cilat janë interpretuar në mënyra që e kundërshtojnë Biblën? Çfarë na tregon kjo rreth faktit që duhet të varemi vetëm tek Fjala e Zotit dhe të besojmë në të si në autoritetin hyjnor, pavarësisht se çfarë pohon arkeologjia ose ndonjë shkencë tjetër njerëzore?`

`2. Mendoni rreth tërë profecive biblike, që janë përmbushur në të kaluarën. Për shembull, mendoni rreth mbretërisë së Danielit 2 dhe 7. Si mund të mësoni nga këto profeci të keni më shumë besim tek Zoti dhe Fjala e Tij, sidomos në profecitë, që nuk janë përmbushur akoma?`