---
title:  Bibla si historia
date:  30/05/2020
---

### Lexoni për studimin e kësaj jave
1 Samueli 17; Isaia 36:1–3; Isaia 37:14–38; Danieli 1, 5; Mateu 26:57–67; Hebrenjve 11:1–40.

> <p>Vargu përmendësh</p>
> “Unë jam Zoti, Perëndia yt, që të nxori nga vendi i Egjiptit, nga shtëpia e skllavërisë” (Eksodi 20:2 [edhe Ligji i Përtërirë 5:6]).

Bibla është një libër historie. Historia biblike rrjedh nga një fillim absolut, kur Zoti krijoi çdo gjë, deri në qëllimin përfundimtar, kur Ai ka për të rikrijuar çdo gjë mbi tokë pas Ardhjes së Tij të dytë.

Natyra historike e Shkrimeve është një karakteristikë, që e dallon Biblën nga librat e tjerë fetarë. Bibla tregon rreth ekzistencës së një Perëndie, i cili personalisht vepron dhe përfshihet në histori; ajo nuk përpiqet të vërtetojë ekzistencën e Tij. Në fillim Zoti flet dhe çdo gjë del në ekzistencë (Zanafilla 1:1–31). Zoti thërret Abramin për të dalë nga populli i tij kaldeas. Ai shpëton popullin e Tij nga skllavëria në Egjipt. Ai shkruan dhjetë urdhërimet mbi pllaka guri me dorën e Vet (Eksodi 31:18). Ai dërgon profetë. Ai dërgon gjykime. Ai i fton njerëzit të jetojnë dhe të ndajnë ligjin e Tij hyjnor dhe planin e shpëtimit me kombe të tjerë. Përfundimisht, Ai dërgoi Birin e Tij Jezus Krisht në këtë botë, duke ndarë përgjithmonë boshtin kohor – para dhe mbas Krishtit.

Këtë javë ne do të studiojmë disa prej çështjeve kyçe në histori siç ato janë përshkruar në Bibël dhe, gjithashtu disa evidenca arkeologjike, që provojnë vërtetësinë e Biblës.

_*Studioni mësimin e kësaj jave për të përgatitur Sabatin e datës 6 qershor._