---
title:  Besimi dhe historia
date:  04/06/2020
---

Ne nuk jetojmë të izoluar. Zgjedhjet tona ndikojnë jo vetëm tek ne, por edhe tek njerëz të tjerë. Në të njëjtën mënyrë, jetët e shumë njerëzve të lashtë kanë patur një ndikim të madh në brezat e ardhshëm. Tek Hebrenjve 11, që njihet si “kapitulli i besimit”, ne shohim përmbledhjen e ndikimit të shumë heronjve të lashtë të besimit.

**Lexoni Hebrenjve 11:1–40. Çfarë mësimesh mund të nxjerrim nga studimi i jetëve të këtyre heronjve biblikë?**

`Enoku`

`Noeu`

`Abrahami`

`Sara`

`Jozefi`

`Moisiu`

`Rahab`

`Samsoni`

Besimi biblik nuk është thjesht kur beson në diçka ose dikë, por kur vepron si përgjigje ndaj këtij besimi. Besimi duhet të jetë i gjallë, aktiv, në veprim. Vetëm një besim të tillë Zoti e llogarit si drejtësi. Dhe, pikërisht këto vepra të besimit ndryshojnë historinë. Secili prej këtyre veprimeve varet nga një besim i patundur në Fjalën e Zotit.

Noeu veproi me besim duke ndërtuar arkën, sepse ai besoi në fuqinë e Zotit më shumë se në përjetimet dhe logjika. Shiu asaj kohe nuk ekzistonte dhe arsyetimi sugjeronte që përmbytja është e pamundur. Por, Noeu iu bind Zotit dhe raca njerëzore mbijetoi.

Abrahami, atë kohë ende i quajtur Abram, e la qytetin e tij Ur, në Mesopotaminë jugore, i cili atë kohë ishte qyteti më i sofistikuar në botë dhe u bë shtegtar pa ditur se ku po e drejtonte Zoti. Megjithatë, ai zgjodhi të vepronte sipas Fjalës së Zotit. Moisiu zgjodhi të bëhej një bari dhe të drejtonte popullin e Izraelit në Tokën e Premtuar, sesa të bëhej sunduesi i Egjiptit, perandorisë më të madhe të asaj kohe. Ai besoi në zërin e Perëndisë, që i thirri nga shkurrja në flakë. Rahabi vendosi të kishte besim tek raportet që Zoti kishte shpëtuar Izraelin nga Egjipti. Kështu ajo mbrojti dy spiunë izraelitë, dhe pastaj u bashkua me popullin e tyre dhe u bë pjesë e gjenealogjisë së Jezusit. Sa pak dimë sesi vendimet tona do të ndikojnë jetët e njerëzve të panumërt në brezat e ardhshëm!

`Çfarë vendimesh të rëndësishme ndodhen para jush? Si i merrni ju vendimet? Pse, pikërisht në atë mënyrë?`