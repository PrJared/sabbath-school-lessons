---
title:  Bibla — burimi autoritativ i teologjisë
date:  18/04/2020
---

### Lexoni për studimin e kësaj jave
Marku 7:1–13; Romakëve 2:4; 1 Gjoni 2:15–17; 2 Korintasve 10:5, 6; Gjoni 5:46, 47; Gjoni 7:38.

> <p>Vargu përmendësh</p>
> “Përmbahuni ligjit dhe dëshmisë! Në rast se një popull nuk flet në këtë mënyrë, kjo do të thotë se ai nuk ka dritë” (Isaia 8:20).

Nuk ka asnjë kishë të krishterë, e cila nuk e përdor Biblën për të mbështetur besimet e saj. Megjithatë, roli dhe autoriteti i Biblës në teologji nuk është njësoj në të gjitha kishat. Në fakt, roli i Shkrimeve të Shenjta mund të ndryshojë shumë nga kisha në kishë. Kjo është një temë e rëndësishme, por edhe komplekse, që do të eksplorojmë duke studiuar pesë burime të ndryshme të ndikimit: traditën, përvojën, kulturën, arsyetimin dhe vetë Biblën.

Këto burime luajnë një rol të rëndësishëm në çdo teologji dhe në çdo kishë. Ne të gjithë jemi pjesë e traditave dhe kulturave të ndryshme, të cilat ndikojnë tek ne. Ne të gjithë kemi përvoja, të cilat formojnë mendimin tonë dhe ndikojnë tek kuptimi dhe perceptimi ynë. Ne të gjithë kemi mendje për të arsyetuar dhe për të vlerësuar gjërat. Ne të gjithë lexojmë Biblën dhe e përdorim për të kuptuar më mirë Zotin dhe vullnetin e Tij.

Cili prej këtyre burimeve, ose kombinimi i tyre, ka autoritetin përfundimtar në interpretimin tonë të Biblës, dhe si janë përdorur ato në lidhje me njëri-tjetrin? Se cilit burim apo kombinim të burimeve i japim prioritet, krijon theksin dhe rezultate shumë të ndryshme, përfundimisht, duke caktuar drejtimin e tërë teologjisë sonë.

_*Studioni mësimin e kësaj jave për të përgatitur Sabatin e datës 25 prill._