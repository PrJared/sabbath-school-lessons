---
title:  Për më tepër studim
date:  24/04/2020
---

Lexoni tek libri i Ellen G. White, Konflikti i Madh, kapitullin “Shkrimet si Mburojë”, fq. 438–445.

Tradita, përvoja, kultura, arsyetimi dhe Bibla janë të gjitha të pranishme në reflektimet tona mbi Fjalën e Zotit. Pyetja vendimtare është: Cilin prej këtyre burimeve do të dëgjojmë si autoritetin përfundimtar në teologjinë tonë? Është një gjë të shpallim që Bibla është e vërteta, por është një gjë krejt tjetër të lejojmë Biblën, nëpërmjet shërbesës së Frymës së Shenjtë, të ndikojë tek ne dhe të ndryshojë jetën tonë.

“Në Fjalën e Tij, Perëndia i ka dhënë njeriut njohurinë e nevojshme për shpëtim. Shkrimet e Shenjta duhet të pranohen si zbulesa të pagabueshme dhe autoritative të vullnetit të Tij. Ato janë standardi i karakterit, shfaqëset e doktrinave dhe prova e eksperiencës”—Ellen G. White, Konflikti i Madh, fq. 10.

**Pyetje për diskutim**

`1.	Përse është më e lehtë të përkrahim traditat njerëzore sesa të jetojmë sipas urdhërave të Perëndisë: të duam Zotin Perëndinë me gjithë zemër, shpirt dhe mendje, dhe të afërmin porsi vetveten? (shih Mateu 22:37–40).`

`2.	Diskutoni në grup përgjigjet ndaj pyetjes të së dielës. Çfarë roli duhet të luajë tradita në kishën tonë? Ku shikoni bekime dhe sfida në traditat fetare?`

`3.	Si të sigurohemi që tradita, sadoqoftë e mirë, të mos e kalojë peshën e Fjalës së Zotit si standard të autoritetit përfundimtar?`

`4.	Supozojmë se dikush pohon që ka patur një ëndërr nga Zoti, në të cilën Zoti i ka thënë që e diela është bërë dita e vërtetë e adhurimit që nga koha e Dhiatës së Re. Si do të përgjigjeshit dhe çfarë na mëson një rast i tillë rreth, sa e rëndësishme është që të provojmë çdo përjetim me Fjalën e Zotit?`

`5.	Në grup diskutoni rreth kulturës së shoqërisë suaj. Si ndikon kjo kulturë tek besimi juaj? Çfarë shembujsh mund të gjejmë në histori, ku kultura ka ndikuar shumë tek veprimet e besimtarëve, të cilat tani mund t’i shikojmë qartë si negative? Çfarë mësimi mund të nxjerrim nga kjo për veten sot, që të mos kryejmë edhe ne gabime të ngjashme?`