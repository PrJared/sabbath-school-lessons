---
title:  Përse nevojitet interpretimi?
date:  02/05/2020
---

### Lexoni për studimin e kësaj jave
Luka 24:36–45; 1 Korintasve 12:10; 1 Korintasve 14:26; Veprat 17:16–32; Gjoni 12:42, 43.

> <p>Vargu përmendësh</p>
> “Edhe pa besim është e pamundur t’i pëlqesh Atij, sepse ai që i afrohet Perëndisë duhet të besojë se Perëndia është, dhe se është shpërblenjësi i atyre që e kërkojnë Atë” (Hebrenjve 11:6).

Të lexosh Biblën do të thotë që edhe ta interpretosh atë. Por si ta bëjmë këtë? Çfarë parimesh të përdorim? Si t’i trajtojmë librat e Biblës, që janë shkruar në stile të ndryshme? Për shembull, a është pasazhi që lexojmë një shembëlltyrë, një ëndërr profetiko-simbolike, apo një tregim historik? Vendimi ndaj një pyetjeje kaq të rëndësishme rreth kontekstit të Shkrimit gjithashtu përfshin interpretimin.

Ka njerëz, që ndonjëherë e përdorin Biblën si një fallxhore hyjnore, thjesht duke hapur Biblën në mes dhe, duke lexuar vargun e parë që i kap syri, me shpresë që atje do të gjejnë udhëzimin nga Zoti. Megjithatë, bashkimi i vargjeve biblike të nxjerra jashtë kontekstit, mund të na çojë në përfundime të çuditshme dhe të gabuara.

Për shembull, kur një burrë e la gruan e tij për një grua tjetër, gruaja u ngushëllua shumë kur lexoi vargun që thoshte: “Dhe unë do të shtie armiqësi midis teje dhe gruas” (Zanafilla 3:15). Ajo nga ky varg fitoi bindje që marrëdhënia e burrit nuk ka për të zgjatur.

Pra, çdo tekst biblik jashtë kontekstit mund të kthehet në pretekstin e ideve dhe planeve tona njerëzore. Prandaj, jo vetëm që duhet ta lexojmë Biblën, por edhe të mësojmë ta interpretojmë atë saktë.

_*Studioni mësimin e kësaj jave për të përgatitur Sabatin e datës 9 maj._