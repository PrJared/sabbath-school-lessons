---
title:  Për më tepër studim
date:  08/05/2020
---

Lexoni tek libri i Ellen G. White Hapa drejt Krishtit kapitullin 11, “Si të veprojmë me dyshimin”, fq. 95–102, dhe nga artikulli “Methods of Bible Study” 3 pjesët e para (dokumentin mund gjeni tek adresa :www.adventistbiblicalresearch.org/materials/bible-interpretation-hermeneutics/methods-bible-study).

“Gjatë studimit të Biblës, lini tek dera e hulumtimit të gjitha opinionet tuaja paraprake dhe idetë e trashëguara ose kultivuara. Ju kurrë nuk do të gjeni të vërtetën, në qoftë se studioni Shkrimet për të mbështetur idetë tuaja personale. Lërini ato tek dera, dhe me një zemër të penduar hyni për të dëgjuar çfarë Zoti ka për t’ju thënë. Ndërsa një kërkues i përulur i të vërtetës rri ulur tek këmbët e Krishtit, duke mësuar nga Ai, Fjala e Tij e aftëson ta kuptojë. Atyre që ndihen tepër të zgjuar në krenarinë e tyre për të studiuar Biblën, Krishti i thotë: “Ju duhet të përuleni në zemrën tuaj nëse dëshironi të bëheni të zgjuar në çështjet e shpëtimit.

“Mos lexoni Biblën nën dritën e opinioneve të mëparshme, por me një mendje të lirë nga çdo paragjykim, hulumtojeni atë me kujdes dhe lutje. Në qoftë se, duke lexuar fitoni një bindje, e cila nuk përputhet me opinionet tuaja, mos u mundoni të përshtasni Fjalën sipas këtyre opinioneve. Ndryshoni opinionet tuaja në mënyrë që ato të përputhen me Fjalën. Mos i lejoni asaj që keni besuar ose praktikuar në të kaluarën, të kontrollojë kuptimin tuaj të Biblës. Hapni sytë e mendjes për të parë gjërat e mrekullueshme të Fjalës. Hetoni se çfarë është shkruar dhe pastaj ngulisni këmbët tuaja fort tek Shkëmbi i përjetshëm”—Ellen G. White, Messages to Young People, fq. 260.

**Pyetje për diskutim**

`1.	Si botëkuptimi, edukimi dhe kultura jonë ndikojnë në interpretimin tonë të Biblës? Përse është e rëndësishme që të jemi të vetëdijshëm rreth ndikimeve të jashtme, të cilat nuk ndahen nga interpretimi ynë i Biblës?`

`2.	Ne të gjithë biem dakord që jemi mëkatarë, të ndikuar negativisht nga mëkati. Në çfarë mënyra mëkati ndikon tek mënyra sesi e lexojmë Biblën? Pra, si na shtyn mëkati për të keqinterpretuar Biblën? Për shembull, si dëshira për të bërë diçka që Bibla qorton mund të na shkaktojë të lexojmë Biblën në mënyrë të shtrembëruar? Në çfarë mënyre tjetër filtron mëkati interpretimin tonë të Biblës?`

`3.	Si na ndihmon kuptimi më i mirë ndaj kohës dhe kulturës biblike t’i kuptojmë më mirë disa pasazhe biblike? Ofroni shembuj.`