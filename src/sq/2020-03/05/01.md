---
title:  Jezusi – Mësuesi i Madh
date:  25/07/2020
---

### Lexoni për studimin e kësaj jave
Hebrenjve 1:1–4; 2 Korintasve 4:1–6; Gjoni 1:14, 18; 14:1–14; Filipianëve 2:1–11; 2 Korintasve 5:16–21.

> <p>Vargu përmendësh</p>
> “Sepse Perëndia që tha: “Le të ndriçojë drita në errësirë”, është i njëjti që shkëlqeu në zemrat tona për të na ndriçuar në njohurinë e lavdisë së Perëndisë, në fytyrën e Jezus Krishtit” (2 Korintasve 4:6).

Billy Graham tregon një histori kur ai vizitoi ushtarët në spitalin e fushës, i shoqëruar nga gjenerali i tyre. Një ushtar i ri “ishte aq i copëtuar sa rrinte shtrirë me fytyrën poshtë një pajisjeje të veçantë me rripa dhe skelet metali”. Një doktor i pëshpëriti Grahamit: “Dyshoj që ky të eci përsëri”. Ky ushtar i bëri një thirrje gjeneralit: “Zotëri, . . . Unë luftova për ty, por asnjëherë nuk ju kam parë. A mund ta shikoj fytyrën tuaj”? Kështu gjenerali u shtri në tokë poshtë pajisjes dhe foli me ushtarin. Ndërsa Grahami po e shikonte, ai pa sesi një pikë loti ra nga syri i ushtarit tek faqja e gjeneralit.

Në kohën kur lindi Jezusi, njerëzimi ishte i copëtuar dhe i gjakosur, në nevojë për shërim nga Zoti. Ishte sikur njerëzimi të lutej: “O Zot, a mund të shikoj fytyrën Tënde”? Duke dërguar Birin e Tij në këtë planet, Ati Qiellor dërgoi Mësuesin e Madh me një mision: t’i tregojë njerëzimit fytyrën e Tij. Që nga ajo kohë ne kemi patur privilegjin e mrekullueshëm të shikojmë “njohurinë e lavdisë së Perëndisë, në fytyrën e Jezus Krishtit” (2 Korintasve 4:6).

Ndërsa po shikojmë Mësuesin e Madh, duke udhëtuar për në Tokë, çfarë mund të mësojmë nga Ai?

_*Studioni mësimin e kësaj jave për të përgatitur Sabatin e datës 31 korrik._