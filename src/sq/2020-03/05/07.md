---
title:  Për më tepër studim
date:  31/07/2020
---

Lexoni Ellen G. White, “The Teacher Sent From God”, fq. 73–83, in Education.

“Në Mësuesin e dërguar nga Zoti, gjendet qendra e tërë punës së vërtetë edukuese. Rreth kësaj pune sot Shpëtimtari thotë po të njëjtën të vërtetë çfarë tha rreth punës që themeloi para dy mijë vjetëve: “Unë jam i Pari dhe i Fundit, dhe i Gjalli. . . . Unë jam Alfa dhe Omega, fillimi dhe fundi” (Zbulesa 1:17, 18; 21:6).

“Në praninë e një Mësuesi të tillë, i cili na mundëson një arsimim hyjnor, çfarë budallallëku mund të jetë më i madh sesa përpjekja njerëzore për t’u arsimuar pa Atë; për t’u bërë të zgjuar pa Zgjuarsinë e vërtetë; të kërkojmë të vërtetën, duke refuzuar të Vërtetën; të kërkojmë ndriçimin, duke refuzuar Dritën, dhe ekzistencën, duke refuzuar Jetën? Pse t’i kthejmë kurrizin Burimit të ujit të gjallë, duke përdorur cisterna të prishura, që nuk e mbajnë ujin?

“Ja, Jezusi është ende duke na ftuar: ‘Nëse dikush ka etje, le të vijë tek unë e të pijë. Ai që beson në mua, siç ka thënë Shkrimi, nga brendësia e tij do të burojnë lumenj uji të gjallë’. ‘Por uji që unë do t’i jap do të bëhet në të një burim uji, që gufon në jetë të përjetshme’ (Gjoni 7:37, 38; 4:14)”—Ellen G. White, Education, fq. 83.

“I/E dashur mësues/e, . . .

“Për përgatitjen më të lartë të punës tënde, unë të drejtoj tek fjalët, jeta dhe metodat e Princit të mësuesve. Të lutem që ta konsiderosh Atë. Ai është ideali yt i vërtetë. Vështroje Atë, medito rreth Tij, deri sa Fryma e Mësuesit Hyjnor të pushtojë zemrën dhe jetën tënde.

“ ‘Duke soditur fytyrëzbuluar lavdinë e Zotit si në pasqyrë’ do të transformohesh ‘në të njëjtin shëmbëllim’ (2 Korintasve 3:18).

“Ky është sekreti i fuqisë mbi nxënësit tuaj. Pasqyroni Krishtin”—Education, fq. 282.

**Pyetje për diskutim**

`1.	Cilat vlera dhe veprime janë të rëndësishme për tërë mësuesit dhe nxënësit e Krishterë, të cilët e marrin seriozisht idenë e të mësuarit nga mishërimi i Mësuesit të Madh?`

`2.	Prindërit dhe mësuesit e Krishterë kanë një standard të lartë – të pasqyrojnë karakterin e Zotit, siç na e ka zbuluar Krishti i mishëruar. Çfarë duhet të bëjmë kur dështojmë para këtij standardi të lartë?`

`3.	Në grup diskutoni pyetjen e fundit të mësimit të së  enjtes. Çfarë na mëson lindja, jeta dhe vdekja e Jezusit rreth karakterit të Zotit? Përse janë këto mësime shumë ngushëlluese, sidomos në kohëra të vështira?`

Sot në Shqipëri dielli perëndon në orën 19:58, në Kosovë – në 19:56. Sabat të lumtur!