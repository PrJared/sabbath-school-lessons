---
title:  Duke lexuar mendjen e Mësuesit të Madh
date:  28/07/2020
---

`Cili ishte shqetësimi i Palit rreth komunitetit të krishterë në Filipi?  Filipianëve 2:1–4; Filipianëve 4:2, 3.`

Filipianëve 2:1-11 është një nga pasazhet më të thellë në Bibël. Ai flet rreth pre-ekzistencës së Krishtit, hyjnisë dhe mishërimit të Tij, si edhe rreth natyrës së Tij njerëzore dhe sesi e pranoi Ai vdekjen në kryq. Ky pasazh e përshkruan rrugën e gjatë dhe të vështirë të Krishtit nga Qielli për në tokë, për në kryq (Filipianëve 2:5–8). Dhe ai përshkruan sesi Ati e lartësoi Jezusin, duke urdhëruar të gjithë banorët e gjithësisë ta adhurojnë Atë (Filipianëve 2:9–11). Këto vargje vërtet janë plot me të vërteta të mahnitshme!

`Si e nis Pali Filipianëve 2:5-11? Nga të gjitha ngjarjet e jetës së Jezusit, në cilat, sipas jush, ai pret që besimtarët ta pasqyrojnë në jetën e tyre? Filipianëve 2:6–11.`

Pali shpresonte se besimtarët në Filipi, do të mësonin nga Jezusi dhe mishërimi i Tij. Në qoftë se Jezusi mund të merrte trajtën njerëzore, —“ duke marrë trajtë skllavi, u bë i ngjashëm me njerëzit” (Filipianëve 2:7, NRSV)—dhe, madje iu nënshtrua kryqëzimit, sa më shumë duhet t’i nënshtrohemi njëri-tjetrit nga dashuria?

Pali na kujton që ka shumë gjëra, që duhet të mësojmë nga Jezusi. Ne mësojmë nga mesazhet që Ai ndau gjatë shërbesës së Tij tokësore. Ne mësojmë nga mrekullitë që Ai bëri dhe mënyra sesi Ai i trajtoi të tjerët. Ne mund të përpiqemi të krijojmë marrëdhëniet tona me të tjerët, duke reflektuar përulësinë e Tij dhe, duke u bazuar në gadishmërinë e Tij për të shkëmbyer lavditë qiellore për një grazhd (çfarë mësimi për ne!).

Në kontrast, bota shpeshherë na fton që të lartësojmë veten e të mburremi me arritjet tona. Në stallën e Betlehemit ne mësojmë një mësim ndryshe nga Jezusi, Mësuesi i Madh, - që puna madhështore e Zotit për të edukuar dhe shpëtuar të tjerët nuk kryhet duke lartësuar veten, por duke e përulur veten para Perëndisë dhe, duke u bërë shërbëtorë për të tjerët.

`Ç’situatë po bëni ballë tani, në të cilën përulësia juaj mund t’ju jepte një mundësi të fuqishme për të pasqyruar karakterin e Krishtit ndaj të tjerëve?`