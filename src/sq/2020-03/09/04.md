---
title:  Duke jetuar si dishepuj
date:  25/08/2020
---

Në qoftë se kisha dëshiron të jetë serioze rreth fuqizimit të edukimit të Krishterë, është e domosdoshme të nisim me Jezusin. Jezusi thirri dishepujt. Ai i trajnoi ata për misionin, duke ecur bashkë me ta. Jezusi i siguroi mundësi për t’u përfshirë në jetët e njerëzve, për të cilët duhet të kujdeseshin me dashuri. Dhe përditë Jezusi i sfidoi ata me vizionin e Tij sesi mund të bëhej bota nëse të gjithë fillonin ta trajtonin njëri-tjetrin si vëllezër dhe motra.

`Lexoni Luka 4:18–23. Cili është mesazhi i Krishtit për të gjithë ne, ndjekësit e Tij?  `

Tre vite dishepujt e vëzhguan Jezusin, Mësuesin e tyre, sesi Ai jetonte sipas idealeve të Mbretërisë, të cilat Ai i kishte shpallur në predikimin e Tij të parë në sinagogën e Nazaretit. Falja, hiri dhe dashuria ecte dorë për dore me vetminë, përkushtimin dhe vështirësitë. Ata mësuan se dishepullizimi është një gjë serioze. Ti bëhesh dishepull jo vetëm për një ditë, por për gjithë jetën.

“Detyra që Shpëtimtari u la dishepujve . . . përfshin të gjithë besimtarët në Krisht deri në fund të botës. Eshtë gabim fatal të mendosh se puna e shpëtimit të shpirtërave varet vetëm nga pastorët e shuguruar. Ungjilli u besohet të gjithëve, që kanë marrë frymëzimin qiellor. Të gjithë që marrin jetën e Krishtit janë të urdhëruar të punojnë për shpëtimin e njerëzve. Për këtë punë u themelua kisha dhe të githë që marrin mbi vete betimet e saj të shenjta zotohen të jenë bashkëpunëtorë me Krishtin”—Ellen G. White, Biografia e Dashurisë, fq. 680.

Edhe ne, dishepujt e Krishtit, duhet të sigurohemi që Jezusi të jetë gjithmonë në qendër të adhurimit dhe kohës miqësore. Është mirë të kujtojmë se, pikërisht Jezusi e shpiku dishepullizimin. Edhe pse rabinët e asaj kohe kishin ndjekës, Jezusi thërriste njerëz për ta ndjekur Atë. Rabinët kurrë nuk mund ta imagjinonin një thirrje aq radikale sa ajo e Jezusit, e cila sugjeronte se ndjekja e Krishtit është më e rëndësishme sesa tërë urdhërimet e tyre.

Edhe ne si dishepuj të Krishtit, jo vetëm që duhet të kemi respekt për të gjithë njerëzit, por edhe të sigurojmë një vend të sigurtë për rritjen dhe zhvillimin e tyre.

Prandaj tërë edukimi dhe arsimimi i Krishterë duhet të përfshijë këtë sens të misionit dhe qëllimit, pra që të punojmë jo vetëm për të fituar bukën e gojës, por edhe për të zbatuar thirrjen e Jezusit: që të ndjekim gjurmët e Tij, duke i shërbyer njerëzve në nevojë dhe, duke ndarë me ta lajmin e mirë të Ungjillit.