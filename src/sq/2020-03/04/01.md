---
title:  'Sytë e Zotit: Botëkuptimi Biblik'
date:  18/07/2020
---

### Lexoni për studimin e kësaj jave
Fjalë të Urta 15:3; Jobi 12:7–10; Efesianëve 6:12; Zbulesa 20:5, 6; Gjoni 1:1–14; Marku 12:29–31.

> <p>Vargu përmendësh</p>
> “Sytë e Zotit janë kudo për të shikuar të këqinjtë dhe të mirët” (Fjalët e Urta 15:3).

Poeti polak Czeslaw Milosz shkroi një poemë, e cila fillon me përshkrimin e kafshëve imagjinare, që mund të flasin. Ai shkroi që ato “i ngjajnë po aq shumë kafshëve të vërteta, sa botëkuptimi ynë me botën reale”. Pastaj, në fund të poemës ai shkroi: “Mendoni rreth kësaj dhe drithërohuni”.

“Drithërohuni” mund të jetë një fjalë shumë e ashpër, por është e vërtetë që shumë nga mendimet tona rreth botës mund të jenë plotësisht të gabuara. Për shembull, pothuajse 2 000 vjet më përpara, shumë prej njerëzve më të mençur dhe më të arsimuar të botës mendonin se toka ishte qendra e palëvizshme e gjithësisë. Sot, shumë prej njerëzve më intelektualë dhe më të arsimuar mendojnë që njerëzit kanë evoluar nga forma të thjeshta të jetës.

Ne si njerëz kurrë nuk e shohim botën nga një pikëpamje neutrale. Ne e shohim atë, gjithmonë dhe vetëm, nëpërmjet filtrave, të cilët ndikojnë në mënyrën sesi e interpretojmë dhe kuptojmë botën rreth nesh. Ai filtër quhet botëkuptim dhe është thelbësore që t’u mësojmë fëmijëve, rinisë dhe, madje njerëzve të rritur në kishë, botëkuptimin biblik.

_*Studioni mësimin e kësaj jave për të përgatitur Sabatin e datës 24 korrik._