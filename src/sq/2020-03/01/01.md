---
title:  Edukimi në Kopshtin Eden
date:  27/06/2020
---

### Lexoni për studimin e kësaj jave
Zanafilla 2:7–23; Zanafilla 3:1–6; 2 Pjetri 1:3–11; 2 Pjetri 2:1–17; Hebrenjve 13:7, 17, 24.

> <p>Vargu përmendësh</p>
> “Ja, Perëndia ka shkëlqyer në fuqinë e Tij; kush mund të na mësojë si Ai?” (Jobi 36:22).

Shumica e lexuesve të Biblës e dinë historinë e tre kapitujve të parë të Zanafillës dhe heronjtë e tyre: Zotin, Adamin, Evën, engjëjt dhe gjarpërin. Vendndodhja është një kopësht i mrekullueshëm në parajsën e quajtur “Eden”. Historia ndjek një rjedhë të logjikshme të ngjarjeve. Zoti krijoi botën. Pastaj Ai udhëzoi Adamin dhe Evën. Adami dhe Eva mëkatuan. Adami dhe Eva përjashtohen nga Edeni. Megjithatë, duke i kushtuar më shumë vëmendje kapitujve të parë të Zanafillës, veçanërisht në aspektin e edukimit, ne mund të depërtojmë më thellë në historinë dhe heronjtë e saj.

“Sistemi i edukimit i themeluar në zanafillën e botës ishte për të qënë modeli për njerëzimim e çdo shekulli. Për të ilustruar parimet e këtij sistemi, në kopshtin Eden, shtëpinë e prindërve tanë të parë, u themelua shkolla model. Kopshti Eden ishte klasa, natyra ishte libri mësimor. Vetë Zoti ishte Mësuesi dhe prindërit e tërë racës njerëzore ishin nxënësit”—Ellen G. White, Edukimi, fq. 20.

Zoti ishte themeluesi, drejtori dhe mësuesi në këtë shkollë të parë. Por siç e dini, Adami dhe Eva në fund zgjodhën një tjetër mësues, i cili u mësoi mësime të rreme. Çfarë ndodhi, përse dhe çfarë mësimesh mund të nxjerrim për sot nga kjo histori e edukimit të parë?

_*Studioni mësimin e kësaj jave për të përgatitur Sabatin e datës 3 korrik._