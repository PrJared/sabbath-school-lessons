---
title:  Shkolla e parë
date:  28/06/2020
---

Edhe pse ne nuk e shohim një kopësht si një klasë, kjo ka shumë kuptim, veçanërisht një kopësht si Edeni, i cili ishte plot me pasuri të padëmtuara të krijimit të Perëndisë. Është e vështirë të imagjinosh nga këndvështrimi ynë sot, sa shumë mësuan drejtpëdrejt nga Zoti Adami dhe Eva në “klasën” e kopshtit Eden, duke jetuar në një botë pa mëkat.

`Lexoni Zanafilla 2:7–23. Çfarë vini re rreth qëllimit të Zotit duke krijuar, vendosur dhe punësuar Adamin?   `

Zoti krijoi njerëzit e parë në shëmbëlltyrën e Tij, dhe u dha një shtëpi dhe një punë kuptimplotë. Duke e konsideruar dinamikën midis mësuesit dhe nxënësit, kjo është një marrëdhënie ideale. Zoti i dinte aftësitë e Adamit, sepse Vetë e kishte krijuar atë. Ai mund ta mësonte Adamin, duke e ditur që Adami e kuptonte tërë potencialin e tij.

Zoti i dha njeriut përgjegjësi, por Ai gjithashtu dëshironte që ai të ishte i lumtur. Dhe ndoshta përgjegjësitë pjesërisht ishin mjeti për ta bërë të lumtur. Fund së fundi, kush nuk kënaqet, nuk lumturohet kur i besohet ndonjë përgjegësi dhe pastaj ai arrin ta kryejë atë besnikërisht me sukses? Zoti e njihte zemrën e Adamit dhe çfarë i nevojitej për t’u lulëzuar, prandaj ai i dha përgjegjësinë për t’u kujdesur për kopshtin. “Zoti Perëndi e mori pra njeriun dhe e futi në kopshtin e Edenit, me qëllim që ta punonte dhe ta ruante” (Zanafilla 2:15). Është e vështirë për ne të imagjinojmë, meqenëse e njohim vetëm këtë botë plot mëkat dhe vdekje, sesi ishte puna e Adamit, dhe çfarë mësime nxirrte ai duke punuar dhe ruajtur kopshtin e tij.

Tek Zanafilla 2:19–23 lexojmë që Zoti krijoi kafshët për ta shoqëruar Adamin, si edhe Evën, gruan e tij. Zoti e dinte që Adami kishte nevojë për shoqërinë dhe për ndihmën e një partnereje të përshtatshme, prandaj Ai krijoi gruan.

Zoti gjithashtu e dinte se njeriu kishte nevojë për një marrëdhënie të ngushtë me Atë, prandaj Ai krijoi në kopshtin Eden një vend të veçantë për të kaluar kohë me ata. E gjitha kjo tregon qëllimin e Zotit në krijimin dhe dashurinë e Tij për njerëzimin. Sërish, nga distanca e madhe që kemi midis nesh dhe Edenit, është e vështirë ta imagjinojmë jetën atje, edhe pse është interesante të përpiqemi ta imagjinojmë atë, apo jo?

`Edhe pse jemi larg Edenit, ne ende mund të mësojmë nga natyra. Cilat janë disa prej këtyre mësimeve dhe, si mund të përfitojmë nga ato, ndërsa i interpretojmë nëpërmjet Shkrimeve të Shenjta?`