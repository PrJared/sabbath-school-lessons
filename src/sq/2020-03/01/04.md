---
title:  Mesazhi i humbur
date:  30/06/2020
---

Siç e pamë dje, pavarësisht nga urdhëri i qartë i Zotit, Eva – madje në gjuhën e saj – e zbuti mësimin e Zotit. Edhe pse ajo nuk i keqinterpretoi fjalët e Tij, është e qartë që ajo nuk i merrte ato mjaft seriozisht. Dhe nuk ka fjalë që do të ekzagjeronte pasojat shkatërruese të veprimit të saj.

Kështu, kur Eva takoi gjarpërin, ajo e përsëriti, (por jo saktësisht) porosinë e Zotit në lidhje me pemët e kopshtit (Zanafilla 3:2, 3). Sigurisht, kjo nuk ishte diçka e re për gjarpërin. Gjarpëri e dinte mirë urdhërin e Zotit, prandaj ai ishte i përgatitur mirë për të shtrembëruar fjalët e Zotit në përpjekje për të kapur në grackë Evën e pafajshme.

`Lexoni me kujdes Zanafillën 3:4–6. Përveç mohimit të hapur ndaj fjalëve të Zotit, çfarë tjetër i tha gjarpëri Evës, që e arriti me sukses qëllimin e tij? Çfarë parimesh abuzoi ai?  `

Kur gjarpëri i tha Evës që pjesa e mesazhit nuk ishte e saktë, Eva mund të kishte ikur tek Zoti për t’u këshilluar me Atë. Kjo ishte bukuria e edukimit në Eden: aksesi që kishin nxënësit e parë tek Mësuesi hyjnor ishte përtej asaj çfarë mund të imagjinojmë ne sot. Megjithatë, në vend që të largohej për të kërkuar ndihmën e Zotit, Eva pranoi mesazhin e ndryshuar të gjarpërit. Kjo do të ishte e pamundur, në qoftë se ajo nuk do të kishte asnjë dyshim për Zotin dhe fjalët e Tij.

Ndërkohë, Adami e gjen veten në një situatë të vështirë. “Adami e kuptoi se shoqja e tij e jetës e kishte thyer urdhrin e Perëndisë. Ajo kishte injoruar masën e vetme të ndalimit, që për ta ishte caktuar si një test besnikërie dhe dashurie. Adami ndjeu një betejë të tmerrshme në mendje. Qau me dënesë që e kishte lejuar Evën të largohej momentalisht nga ai. Por tani, vepra ishte kryer; atij i duhej të ndahej nga ajo, shoqëria e së cilës kishte qenë gëzim për të. Por çfarë mund të bënte”— Ellen G. White, Patriarkë dhe Profetë, fq. 25. Fatkeqësisht, edhe pse Adami dallonte mirë të drejtën nga gabimi, ai mori një vendim të gabuar.

`Mendoni pak rreth ironisë dinake këtu: gjarpëri tha që, në qoftë se ata do të hanin nga pema e ndaluar, ata do të bëheshin “si Perëndia” (Zanafilla 3:5). Por a nuk thotë Zanafilla 1:27 që ata tashmë ishin si Zoti? Çfarë na mëson kjo rreth sesa e lehtë është të mashtrohesh? Pse besimi dhe bindja janë mbrojtja jonë e vetme, madje nëse kemi patur edukim më të mirë se Adami dhe Eva?`