---
title:  Më shumë mësime nga Mësuesi i Madh
date:  01/08/2020
---

### Lexoni për studimin e kësaj jave
Zanafilla 3:1–11; Romakëve 5:11–19; Zanafilla 28:10–17; Gjoni 1:1–14; Mateu 15:21–28; Marku 10:46–52.

> <p>Vargu përmendësh</p>
> “Dhe Jezusi i tha: “Shko, besimi yt të shëroi”. Dhe në çast atij iu kthye të parit dhe nisi të ndjekë Jezusin në udhë” (Marku 10:52).

Cili prej nesh nuk ka patur kurrë turp për veten?  Cili prej nesh nuk ka kryer ndonjë gjë, që na dhëmb vetëm kujtimi i saj, dhe na tmerron ideja që dikush mund të marrë vesh për atë? Ne të gjithë kemi ndonjë sekret të tillë, apo jo?

Imagjinoni, atëherë, si u ndje Adami pasi kishte ngrënë nga fryti i pemës së ndaluar. Ose Jakobi, kur ai me mashtrim mori nga babai bekimin e të parëlindurit dhe, që u detyrua të largohej nga shtëpia për shkak të frikës nga zemërimi i vëllait të madh?  Si fjeti ai atë natë? Dhe imagjinoni gruan që u kap “në flagrancë, duke shkelur kurorën” (Gjoni 8:4). Edhe mbreti David ka patur një eksperiencë të tillë, dhe, Psalmi 32 është shprehja prekëse e pendimit të tij.

Sigurisht, kjo është një nga arsyet pse ungjilli është universal dhe vdekja e Krishtit ishte për tërë njerëzimin. Pavarësisht nga ndryshimet tona, një gjë na bashkon të gjithëve – jemi mëkatarë.

Prandaj, arsimimi ose edukimi i vërtetë i Krishterë duhet të na drejtojë tek zgjidhja e vetme e gjendjes sonë të dëshpëruar. Këtë javë do të studiojmë rreth kësaj zgjidhje – Mësuesit tonë të Madh, Krishtit.

_*Studioni mësimin e kësaj jave për të përgatitur Sabatin e datës 7 gusht._