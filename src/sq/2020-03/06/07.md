---
title:  Për më tepër studim
date:  07/08/2020
---

Lexoni tek libri i Ellen G. White, Hapa drejt Jezusit kapitullin “Prova e dishepullizimit”, fq. 52–60.

Ellen White na tregon se, kur ne vërtet përgjigjemi ndaj Mësuesit të Madh, atëherë “ne dëshirojmë të pasqyrojmë imazhin e Tij, të marrim Frymën e Tij, të kryejmë vullnetin e Tij dhe të kënaqim Atë në çdo gjë” (Hapa drejt Jezusit, fq. 53). Në praninë e Jezus Krishtit, thotë ajo, detyra “kthehet në kënaqësi” (Hapa drejt Jezusit, fq. 54). Lexoni tani në Bibël kapitujt 5 deri 7 të Mateut. Aty është shkruar Predikimi në Mal, një nga përmbledhjet më të mahnitshme të asaj çfarë Mësuesi i Madh dëshironte që studentët e Tij të dinin, dhe parimet kryesore të mbretërisë, të cilën Ai erdhi për të themeluar.

**Pyetje për diskutim**

`1.	Porsi Zoti foli me Adamin dhe Evën dhe, gjithashtu Jakobin, Jezusi na flet edhe neve. Ai lidhet me dëshirat tona më të thella dhe na bën (porsi Bartimeun) të kuptojmë se kush jemi dhe ku po shkojmë. Në këtë dritë, mendoni pak rreth, sesi t’i mësojmë Biblën fëmijëve tanë dhe njëri-tjetrit. Çfarë dallimi ka midis një mësimdhënie mediokre të Biblës dhe një mësimdhënie entuziaste dhe nxitëse, e cila vërtet krijon ndryshime në jetët e njerëzve?`

`2.	A është pyetja – ku jeni në udhëtimin tuaj të jetës – tepër personal, apo do të ishte e dobishme ta diskutoni me njerëz të besueshëm? Si, ideja që ne si kishë jemi “trupi i Krishtit” (1 Korintasve 12:27), na sugjeron se bisedat serioze me të tjerët mund të jenë një nga mënyrat për të marrë vesh atë çfarë Krishti dëshiron të na tregojë?`

`3.	Te enjten mësuam se Bartimeu, sa e mori aftësinë për të parë – sa u shërua nga verbëria fizike (dhe shpirtërore) – ai ndoqi Jezusin rrugës për në Jerusalem. Në këtë rrugë ai dëgjoi çdo ditë fjalët e urta të Mësuesit. Tani, mund të supozojmë, ai dëshironte të pasqyronte imazhin e Jezusit, të merrte Frymën e Tij dhe të kryente vullnetin e Tij. Pse një besimtar i vërtetë e gjen kënaqësinë në ndjekjen e standardit të lartë, që na paraqet Krishti tek Predikimi në Mal?`

`4. Reflektoni më shumë mbi pyetjen e së enjtes. Si të mësojmë të dallojmë të mirën nga e keqja? Si të përkufizojmë se çfarë është e mirë dhe çfarë është e keqe? Dhe, pse ajo çfarë bëjmë me këtë njohuri është akoma më e rëndësishme sesa vetë njohuria?`

Sot në Shqipëri dielli perëndon në orën 19:50, në Kosovë – në 19:47. Sabat të lumtur!