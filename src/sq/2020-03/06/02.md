---
title:  Në vend që të fshihemi
date:  02/08/2020
---

`Lexoni Zanafilla 3:1–11. Përse e pyeti Zoti Adamin: “Ku je”?`

Ritregimet tipike të historisë së mëkatit të parë pohojnë se fryti i ndaluar ishte molla. Por kjo nuk është e vërtetë. Bibla nuk na tregon fare se çfarë lloj fryti ishte ai. Sipas Biblës kjo nuk ka rëndësi, është thjesht “fryti i pemës” (Zanafilla 3:3). Kjo pemë dhe fryti i saj ishin të ndaluara, për shkak se kjo pemë simbolizonte diçka. Ajo simbolizonte tundimin për të përjashtuar Zotin nga jeta dhe për të deklaruar që: “Unë vetë mund të jem standardi i jetës sime. Unë mund të jem Zoti për veten time. Unë kam autoritet mbi Fjalën e Zotit”.

Dhe me siguri, kur gjarpëri bëri që Adami dhe Eva të hanin nga fryti i pemës së ndaluar, jetët e tyre kaluan nga kursi. Dhe pastaj kur erdhi Zoti, ata “u fshehën nga prania e Zotit Perëndi midis pemëve të kopshtit” (Zanafilla 3:8).

Sa e çuditshme që Zoti e pyeti Adamin: “Ku je”? Zoti me siguri e dinte se ku ishte ai. Ndoshta Zoti e bëri këtë pyetje për ta ndihmuar Adamin dhe Evën të kuptonin se çfarë ishin duke bërë, të kuptonin që po fshiheshin nga Zoti për shkak të asaj që kishin bërë. Pra, Ai i ndihmonte për të kuptuar rezultatin e trishtë të veprimeve të tyre.

`Lexoni Romakëve 5:11–19, ku Pali shumë herë e lidh drejtpërdrejt atë çfarë bëri Adami në Eden me atë çfarë bëri Jezusi në kryq. Çfarë na tregon kjo rreth, sesi Jezusi erdhi për të riparuar fajin e Adamit?  `

Ne mund të themi se plani i shpëtimit ishte përgjigjja praktike e Zotit ndaj përgjigjes së Adamit dhe Evës. Ata ishin duke u fshehur nga Zoti, për shkak të turpit dhe fajit që ndjenin ndaj mëkatit të tyre, dhe Zoti erdhi për t’i shpëtuar. Edhe në jetët tona ne kemi bërë të njëjtën gjë, dhe Jezusi erdhi për të na shpëtuar. Prandaj kjo pyetje, “Ku je” i drejtohet edhe secilit prej nesh. Pra, ku je në mëkatin dhe fajin tënd apo në marrëdhënie me Jezusin falë asaj çfarë ka bërë Ai për të na shpëtuar?

`Përveç çdo gjëje tjetër, që përfshin arsimimi i Krishterë, përse në të duhet të përfshijmë, madje të theksojmë, faktin se gjendja jonë e natyrshme është të fshihemi nga Zoti, dhe pastaj të paraqesim Jezusin si zgjidhjen e vetme të këtij problemi?`