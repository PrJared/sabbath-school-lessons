---
title:  Në arratisje
date:  03/08/2020
---

`Lexoni Zanafilla 28:10–17. Cili është konteksti i kësaj historie, dhe çfarë na mëson ajo rreth hirit të Perëndisë për ata, që janë duke u arratisur nga mëkatet e tyre?   `

Jakobi, me ndihmën e nënës kishte kryer mashtrime të tmerrshme kundër vëllait dhe babait, dhe tani po paguante për këtë. Vëllai i tij ishte gati për ta vrarë atë, kështu që Jakobi, për të shpëtuar jetën e tij, u arratis dhe u nis për në shtëpinë e dajës së tij në Haran. Rrugës gjithçka i dukej e pasigurtë dhe e frikshme.

Një ditë, Jakobi e gjen veten duke e kaluar natën në mes të një vendi të shkretë. Qielli është streha e tij dhe guri – për jastëk. Kështu ai bie në gjumë. Atë natë ai shikon ëndrrën e famshme. Ai shikon një shkallë që zgjatet nga toka deri në Qiell dhe, nëpërmjet kësaj shkalle ngjiten dhe zbresin engjëj të shenjtë.

Pastaj ai dëgjon një zë, duke thënë: “Unë jam Zoti, Perëndia i Abrahamit”. Ky zë vazhdon, duke përsëritur premtimet që Jakobi kishte dëgjuar nga familja e tij. Pasardhësit e tu do të jetë të panumërueshëm. Ata do të bëhen një bekim për tërë familjet mbi tokë. “ ‘ Dhe ja, unë jam me ty’ ”, zëri vazhdon, “ ‘dhe do të të mbroj kudo që të vesh, . . . sepse nuk do të të braktis para se të bëj atë që të kam thënë’ ” (Zanafilla 28:15).

Ellen G. White shkroi sesi Pali, shumë kohë më vonë, “e shikon shkallën e ëndrrës së Jakobit, si simbolin e Krishtit, i cili ka lidhur tokën me Qiellin, njeriun e kufizuar me Zotin e pakufizuar. Besimi i tij forcohet, ndërsa ai rikujton sesi patriarkë dhe profetë u mbështetën tek Ai, i cili është edhe Mbështetësi dhe Ngushëlluesi i tij, dhe për të cilin ai po lë jetën”—The Acts of the Apostles, fq. 512.

Jakobi zgjohet dhe i thotë vetvetes: “ ‘Me siguri Zoti është në këtë vend dhe unë nuk e dija’ ” (Zanafilla 28:16). Ajo çfarë ndodhi këtu është mbresëlënëse. Ai kurrë nuk do ta harronte këtë vend, prandaj i vuri një emër. Pastaj Jakobi betohet për të qënë besnik ndaj Zotit tërë jetën e tij.

`Çfarë mund të mësojmë nga kjo histori rreth se si Zoti, nëpërmjet Krishtit, mundohet të preki zemrat tona, pavarësisht nga mëkatet tona? Sërish, përse edukimi dhe arsimimi i Krishterë duhet të mbajë lart këtë parim në çdo mësim?`