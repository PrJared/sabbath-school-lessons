---
title:  Një grua këmbëngulëse
date:  05/08/2020
---

Jesusi është Mësuesi i Madh. Nëpërmjet mësimeve dhe gjithë jetës së Tij shkëlqen karakteri i vërtetë i Perëndisë. Kështu, ajo çfarë e bën të jashtëzakontë historinë biblike të mëposhtme është se ajo na tregon që Jezusi na dëgjon, madje edhe kur e kundërshtojmë.

`Lexoni historinë e Jezusit dhe gruas pagane (ose kanaanite), nga krahina e Tiros dhe Sidonit (Mateu 15:21–28; Marku 7:24–30). Vini re që miqtë e Jezusit ishin të padurueshëm me atë dhe, majde Jezusi duket sikur refuzon ta ndihmojë atë. Çfarë mendoni rreth guximit të kësaj gruaje? Çfarë na tregon kjo histori rreth, sesi Jezusi i mësonte të tjerët?  `

Jezusi ishte pranë Tiros dhe Sidonit. Ai kishte ardhur në një vend, ku jetonin kryesisht paganët dhe ku sundonte tensioni etnik. Banorët greqisht-folës i përbuznin fermerët çifutë, ndërsa çifutët i përçmonin ata, sepse ishin paganë.

Jo shumë kohë më përpara, Herodi kishte ekzekutuar Gjon Pagëzorin. Por, Gjoni kishte qenë njeri me të njëjtin vizion si Jezusi, prandaj vdekja e tij ishte shumë kërcënuese dhe Jezusi filloi të përballej me rrezikun e misionit të Tij.

Duke ndjerë tensionin, Jezusi hyri në një shtëpi, siç thotë Marku, me shpresë që asnjëri nuk do ta merrte vesh se Ai ishte atje (Marku 7:24). Por kjo grua e gjeti Jezusin.

Në kulturën e asaj kohe dhe vendi, një femër nuk kishte asnjë të drejtë të kërkonte ndihmë me një guxim dhe këmbëngulje të tillë. Për më tepër, ajo i përkiste një kulture dhe grupi etnik, për të cilin judenjve nuk u bëhej vonë. Ky ishte një avantazh akoma më i madh.

Por, vajza e gruas ishte shumë e sëmurë. Ajo donte ndihmë, prandaj gruaja këmbëngulte, duke e kërkuar atë.

Fillimisht Jezusi e refuzoi atë, duke i thënë: “ ‘Nuk është gjë e mirë të marrësh bukën e fëmijëve dhe t’ua hedhësh këlyshëve të qenve’ ” (Mateu 15:26). Ky krahasim mund ta kishte lënduar gruan.

Por, papritur ndodhi diçka e mrekullueshme. Gruaja, e cila i njihte mirë qentë, (ndryshe nga judenjtë, të cilët nuk i mbanin këto kafshë) iu përgjigj: “ ‘Është e vërtetë, Zot, sepse edhe këlyshët e qenve hanë thërrimet që bien nga tryeza e zotërinjve të tyre’ ” (Mateu 15:27).

Përgjigjja e saj tregoi besimin që, madje, nëse ajo konsiderohej si një qen, atëherë edhe ajo kishte të drejta për pak ushqim, qofshin ato vetëm thërrime. Dhe Jezusi duke parë besimin e saj të madh e shëroi vajzën e gruas.

`“ ‘T’u bëftë ashtu siҫ dëshiron’ ” (Mateu 15:28). Si i kuptoni këto fjalë? Si reagojmë ne, kur gjërat nuk shkojnë ashtu siҫ dëshirojmë?`