---
title:  Jezusi -Rabbi
date:  04/08/2020
---

Nga të gjitha hyrjet e Dhiatës së Re, më e famshmja është ajo e Ungjillit sipas Gjonit: “Në fillim ishte Fjala dhe Fjala ishte pranë Perëndisë, dhe Fjala ishte Perëndi” (Gjoni 1:1). Dhe kapitulli i parë i Gjonit pas pak ju tregon vargun e paharrueshëm: “Dhe Fjala u bë mish dhe banoi ndër ne; dhe ne soditëm lavdinë e tij, si lavdia e të vetëmlindurit prej Atit, plot hir e të vërtetë” (Gjoni 1:14).

`Lexoni Gjoni 1:1–14. Çfarë na tregojnë këto tekste rreth, kush ishte Jezusi dhe çfarë bënte Ai këtu në tokë? Çfarë na tregon kjo rreth Jezusit si Mësues shëmbullor?  `

I njëjti Zot, i cili i foli Adamit dhe Evës në Parajsë, dhe Jakobit në mes të askundit, tani na shfaqet si njeri. Zoti, thotë Dhiata e Re, e mori trajtën njerëzore në Jezus. Nëpërmjet Jezusit, ne mund të mësojmë rreth vullnetit të Zotit dhe rrugën e Tij, sepse Jezusi ishte Perëndi.

Kapitulli vazhdon duke treguar sesi Gjon Pagëzori qe një predikues aq ndikues saqë, madje udhëheqësit fetarë supozonin se ai mund të ishte dikush shumë i veçantë. Por Gjoni u dërgua vetëm për të përgatitur rrugën, për dikë më të madh se vetja e tij. Po vinte dikush shumë herë më i veçantë sesa ai, për të cilin Gjon Pagëzori tha “unë nuk jam i denjë t’ia zgjidh lidhësen e sandaleve”(Gjoni 1:27).

Ditën tjetër ai pa Jezusin dhe shpalli që Ai ishte “Biri i Perëndisë”. Atë ditë dhe, gjithashtu një ditë tjetër, ai e quajti Jezusin “Qengji i Perëndisë”.

Gjithashtu, dy prej ndjekësve të Gjonit vendosën të ndiqnin Jezusin. Dhe, kur Jezusi i pyeti se ç’kërkonin, ata e quajtën ’Rabbi’(që e përkthyer do të thotë "Mësues") (Gjoni 1:38).

Jezusi pra, është rabbi, mësues, por asnjë mësues tjetër nuk krahasohet me Atë, sepse Ai është gjithashtu Zot. Me fjalë të tjera, Zoti erdhi tek njerëzimi në trajtë njerëzore dhe në atë trajtë Ai shërbeu si rabbi, mësues. Nuk është çudi që Ellen White e quan Jezusin “Mësuesi më i madh që bota ka parë ndonjëherë”—Signs of the Times, June 10, 1886. Fund së fundi, ky Mësues ishte Vetë Perëndia.

`Duke e konsideruar se kush ishte Jezusi, përse është e logjikshme të mësojmë nga Ai mënyrat më të mira për të mësuar të vërtetat shpirtërore? Çfarë mund të mësojmë nga Jezusi rreth arsyes pse në mësimdhënie është e rëndësishme jo vetëm ajo çfarë themi, por gjithashtu edhe ajo çfarë bëjmë?`