---
title:  'Sabati: përjetimi i karakterit të Zotit'
date:  12/09/2020
---

### Lexoni për studimin e kësaj jave
Zanafilla 1, 2; Eksodi 16:14–29; Isaia 58:1–14; Mateu 12:1–13; Luka 13:10–17.

> <p>Vargu përmendësh</p>
> “Pastaj u tha atyre: ‘E Shtuna është bërë për njeriun dhe jo njeriu për të Shtunën. Prandaj Biri i njeriut është Zot edhe i së Shtunës’” (Marku 2:27, 28).

Xhodi ishte adventistja e vetme në kolegjin e saj, dhe zgjedhja e saj për të mos marrë pjesë në disa aktivitete shoqërore gjatë të Shtunave e bëri besimin e saj të binte në sy.

Një ditë, një prej mikeshave të saj, Greta, e mori Xhodin në telefon. Burri i Gretës do të largohej për gjashtë javë për shkak të punës, dhe ajo e ftoi Xhodin që të kalonte këto gjashtë darka të së premteve bashkë me të, sepse e dinte që Xhodi, ndryshe nga shoqet e tjera, “nuk bënte gjë” pas perëndimit të së premtes.

Katër mbrëmjet e të premteve, Greta dhe Xhodi darkonin bashkë, dëgjonin muzikë, ndanin eksperiencat e tyre të Krishtera dhe thjesht shijonin shoqërinë e njëra-tjetrës. Të premten e pestë, Greta i tha Xhodit se te Qendra Tregtare, duke bërë pazar, ajo e kishte kapur veten duke parë orën me mendimin: Ah sa mirë, po afrohet Sabati. Pastaj ajo kishte kuptuar se gjatë katër të premteve të kaluara ajo kishte përjetuar diçka të re në jetën e saj të Krishterë. Ajo ishte rritur në njohurinë e Perëndisë dhe ishte rrënjosur më thellë në besim. Sabati për atë ishte bërë një mundësi për edukim dhe zhvillim personal.

Kjo është një histori interesante sesi ne mund ta shohim Sabatin jo vetëm si një ditë pushimi, por edhe si një mjet edukimi.

_*Studioni mësimin e kësaj jave për të përgatitur Sabatin e datës 19 shtator._