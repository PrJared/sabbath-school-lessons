---
title:  Për më tepër studim
date:  18/09/2020
---

Lexoni tek libri i Ellen G. White, Biografia e Dashurisë, kapitullin 29, “Sabati”.

“Asgjë, që iu ishte besuar Judenjve, nuk vinte më tepër në dukje ndryshimet e tyre me popujt përreth, aq sa Sabati. Sipas planit të Perëndisë, Sabati do t'i përcaktonte ata si adhuruesit e Tij. Ai duhej të ishte një shenjë, që do të tregonte largimin e tyre nga idhujtaria dhe lidhjen e tyre me Perëndinë e vërtetë. Por, në mënyrë që ta mbanin të shenjtë Sabatin, njerëzit duhej të ishin të shenjtë vetë. Me anë të besimit, ata duhej të bëheshin pjesëmarrës të drejtësisë së Krishtit. Kur Izraelit iu dha urdhëri: "Mbaje mend ditën e shtunë për ta shenjtëruar". Zoti në të njëjtën kohë u tha atyre, "Ju do të jeni për mua njerëz të shenjtë" - Eksodi 20:8; 22:31. Vetëm në këtë mënyrë Sabati do të mund t'i dallonte izraelitët si adhurues të Perëndisë”—Ellen G. White, Biografia e Dashurisë, fq. 229

“Pra, Sabati është një shenjë e fuqisë së Krishtit për të na bërë neve të shenjtë. . . . Si shenjë e fuqisë së Tij shenjtëruese, Sabati i jepet të gjithë atyre, që nëpërmjet Krishtit bëhen pjesë e Izraelit të Perëndisë”—Biografia e Dashurisë, fq. 234

**Pyetje për diskutim**

`1.	Shpeshherë, adventistët e ditës së shtatë kalojnë kohë duke diskutuar se cilat aktivitete janë të pranueshme dhe cilat jo në ditën e Sabatit. Krijoni disa pyetje, që do të mbanin këta njerëz të përqëndruar tek idealet e diskutuara gjatë mësimit të kësaj jave, të cilat e theksojnë Sabatin si një përjetim edukativ. Për shembull: “Cilat aktivitete në Sabat më ndihmojnë të mësoj më shumë rreth karakterit të Zotit”? Konsiderojini citatet e mësipërme të Ellen G. White. Ato sugjerojnë se mbajtja e Sabatit nuk duhet të jetë veç një formalitet, që dallon adventistët nga komuniteti. Si të shfaqim që jemi “pjesëmarrës të drejtësisë së Krishtit” dhe që jemi bërë “të shenjtë”? Çfarë lidhje ka kjo me Sabatin?`

`2.	Në çfarë mënyra mund të pasuroni përjetimin tuaj të Sabatit? Identifikoni tri gjëra, që doni të mësoni nëpërmjet mbajtjes së Sabatit gjatë 12 muajve të ardhshëm.`

Sot në Shqipëri dielli perëndon në orën 18:44, në Kosovë – në 18:39. Sabat të lumtur!