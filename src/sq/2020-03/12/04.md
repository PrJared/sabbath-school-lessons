---
title:  Koha për të mësuar prioritetet
date:  15/09/2020
---

Uljet dhe ngritjet në eksperiencën e izraelitëve me Zotin ishin në lidhje të ngushtë me qëndrimin e tyre ndaj Sabatit. Zoti e pa mosdashjen e tyre për të respektuar Sabatin si një shenjë, që nuk ka vend për Atë në jetën e tyre (Jeremia 17:19–27). Një përkushtim i ri ndaj Sabatit gjithashtu ishte një pjesë e restaurimit – një sinjal që populli sërish kishte vendosur prirotetet në renditjen e duhur. Isaia 58 na pikturon një kontrast interesant.

`Lexoni Isaia 58:1–14. Çfarë i thotë këtu Zoti popullit të Tij,që është ende aktuale edhe për ne sot?`

Izraelitët e paraqesin veten si ndjekësit e Zotit – në adhurim dhe agjërim – por jeta e tyre pas adhurimit tregon se kjo është vetëm shfaqja, vetëm përsëritja e rutinës shpirtërore, sepse në realitet ata nuk kanë një përkushtim të sinqertë të zemrës ndaj ligjit të Perëndisë.

Isaia vazhdon tek kapitulli 58 të identifikojë gjërat, që Zoti pret nga besimtarët e vërtetë.

Dhe kjo nuk është e gjitha. Lexoni Isaia 58:13, 14. Si mendoni, përse përqëndrohet Zoti tek Sabati në fund të këtij kapitulli? Frazat e përdorura këtu nga profeti janë të ngjashme me ato në pjesën tjetër të kapitullit. Profeti na paralajmëron: mos kryeni “punët e tua”, hiqni dorë nga “udhëtimet e tua”, shmangni “të folurit për problemet e tua”. Me fjalë të tjera, Sabati nuk është koha për të kryer rutinën e adhurimit duke patur mendjen diku tjetër dhe, duke jetuar një jetë të padenjë për Zotin. Sabati duhet të jetë “kënaqësi” dhe “që meriton nder”. Në kontekstin e pjesës tjetër të kapitullit, thelbi i Sabatit është të kënaqemi duke mësuar rreth karakterit dhe qëllimeve të Zotit, dhe që pastaj ta shfaqim këtë karakter dhe qëllimet në marrëdhëniet tona me të tjerët. Nuk mjafton të dimë sesi ta kalojmë Sabatin si ritual të jashtëm. Mësimet e Sabatit duhet të ndikojnë në jetën tonë. Sabati është koha për të mësuar dhe për të zbatuar prioritetet.

`A gjeni kënaqësi në ditën e Sabatit? Nëse jo, çfarë mund të bëni për ta ndryshuar këtë gjë? A keni mësuar ta nderoni Sabatin? Diskutoni në kishë sesi shfaqet praktikisht nderimi i Sabatit.`