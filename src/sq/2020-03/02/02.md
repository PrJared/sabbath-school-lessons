---
title:  Familja e parë
date:  05/07/2020
---

Edhe pse nuk kemi asnjë detaj rreth edukimit në ditët e hershme të historisë së njerëzimit, mund të jemi të sigurtë që edukimi ndodhte brenda familjes.

“Sistemi i edukimit i themeluar në Eden përqëndrohej në familje. Adami ishte ‘biri i Perëndisë’ (Luka 3:38), dhe të gjitha udhëzimet bijtë e Më të Lartit i morën nga Ati i tyre. Ata ishin shkolluar në familje në kuptimin e plotë të fjalës”—Ellen G. White, Education, fq. 33.

Edhe pse nuk e dimë saktësisht se çfarë mësuan ata, mund të jemi të sigurtë që mësimet e tyre ishin rreth mrekullive të natyrës dhe, pas rënies në mëkat edhe rreth planit të shpëtimit.

`Çfarë na mësojnë tekstet e mëposhtme dhe, përse ato me siguri duhet të ishin pjesë e edukimit që Adami dhe Eva i mësuan fëmijëve të tyre? Zanafilla 1–2; Zanafilla 3:1–15; 2 Korintasve 4:6; Luka 10:27; Galatasve 3:11; Zbulesa 22:12.`

“Sistemi i edukimit i themeluar në fillimin e botës kishte për të qënë modeli për tërë njerëzimin e të gjitha kohërave. Si ilustrim i parimeve të këtij edukimi u themelua shkolla e parë në Eden, në shtëpinë e prindërve tanë të parë”—Ellen G. White, Education, fq. 20.

Edukimi i krishterë është një përkushtim për të edukuar familjet dhe anëtarët e kishës në doktrinë, adhurim, udhëzime, miqësi, ungjillizim dhe shërbesë. Shtëpia është vendi ku ju shërbeni ndaj pjesëtarëve të familjes, duke i mësuar rreth dashurisë së Zotit dhe premtimeve të Tij. Pikërisht në shtëpi fëmijët e njohin Jezusin si Zotin, Shpëtimtarin dhe Mikun e tyre më të mirë, dhe, Biblën si Fjalën e Zotit. Familja është vendi ku mësohet modeli i marrëdhënieve të shëndetshme me Atin tonë Qiellor.

Tek Zanafilla 4:1–4, ne shohim Kainin dhe Abelin duke i paraqitur Zotit flijimet e tyre. Ne mund të jemi të sigurtë që të dy kishin mësuar, si pjesë e edukimit të tyre familjar, rreth domethënies dhe rëndësisë së këtij flijimi. Megjithatë, siç e shohim nga historia, një edukim i mirë jo gjithmonë sjell rezultatin e shpresuar.

`Pavarësisht prej situatës në shtëpinë tuaj, çfarë zgjedhje mund të bëni për të krijuar një mjedis, ku mund të mësoni teorikisht dhe praktikisht të vërtetat e Zotit dhe dashurinë e Tij?`