---
title:  Komunikimi
date:  07/07/2020
---

Edukimi për çdo nivel është komunikimi. Mësuesi është ai që ka njohurinë, urtësinë, diturinë, faktet, çdo gjë që i duhet përcjellë nxënësit. Një mësues plot njohuri duhet të jetë i aftë t’ia komunikojë atë të tjerëve, përndryshe ç’dobi do të kishte dituria e tij?

Nga ana tjetër, aftësia e mësimdhënies nuk është veç aftësi për të komunikuar. Në procesin e mësimit është thelbësore të ndërtohen marrëdhënie me nxënësit. “Mësuesi i vërtetë mund t’i japë nxënësve të tij pak dhurata po aq të çmuara sa shoqëria e tij. Kjo është e vërtetë jo vetëm për të rriturit, por, sidomos për të rinjtë dhe fëmijët, që vetëm kur jemi të lidhur nëpërmjet simpatisë, mund të kuptojmë njëri-tjetrin; dhe ne duhet të kuptojmë për të mësuar në mënyrë sa më efektive”—Ellen G. White, Education, fq. 212.

Me fjalë të tjera, mësimdhënia e mirë gjithashtu vepron në nivelin emocional dhe personal. Në një shkollë familjare kjo është shumë e rëndësishme. Pikë së pari duhet të ekzistojë një marrëdhënie e mirë midis nxënësit dhe mësuesit.

Marrëdhëniet janë themeluar dhe zhvilluar me anë të komunikimit. Kur të krishterët nuk komunikojnë me Zotin me anë të leximit të Biblës dhe të lutjes, marrëdhënia e tyre me Zotin qëndron në amulli. Familjet kanë nevojë për udhëzim hyjnor, në qoftë se duan të rriten në hirin dhe njohurinë e Krishtit.

`Lexoni tekstet vijuese. Çfarë mund të mësojmë nga ato rreth, sesi të ndërtojmë marrëdhënie të forta në familje (dhe kudo qoftë)? Psalmi 37:7–9; Fjalët e Urta 10:31, 32; Fjalët e Urta 27:17; Efesianëve 4:15; 1 Gjoni 3:18; Titit 3:1, 2; Jakobi 4:11.`

Koha e kushtuar për të mbjellë farat e komunikimit, do të përgatisë pjesëtarët e familjes jo vetëm për një marrëdhënie personale me Krishtin, por gjithashtu do të zhvillojë marrëdhënie të mira në familje. Kjo do të hapë kanale komunikimi, të cilat do t’ju gëzojnë kur fëmija juaj të hyjë në adoleshencë dhe moshë të pjekur. Edhe nëse nuk keni fëmijë, parimet e këtyre teksteve do t’ju ndihmojnë të zhvilloni marrëdhënie të shëndetshme kudo.

`Mendoni gjithashtu, pse nuk është aq e rëndësishme se çfarë themi, sesa mënyra sesi e themi atë? Çfarë keni mësuar nga situata, kur mënyra sesi e keni shprehur diçka e përkeqëson situatën dhe nuk arrin qëllimin e shpresuar, edhe pse ju kishit të drejtë?`