---
title:  Për më tepër studim
date:  10/07/2020
---

Lexoni tek libri i Ellen G. White, Education, kapitullin “Preparation”, fq. 275–282; kapitullin “Cooperation”, fq. 283–286; dhe kapitullin “Discipline”, fq. 287–297.

“Baballarët dhe nënat kanë një përgjegjësi para Zotit për të trajnuar fëmijët si në moshën e vogël, po ashtu edhe në moshë më të madhe. Prandaj të dy prindërit kanë nevojë urgjente për një përgatitje të kujdesshme dhe tërësore. Para se të bëhen prindër, ata duhet të studiojnë ligjet e zhvillimit fizik . . .; ata gjithashtu duhet të kuptojnë ligjet e zhvillimit mendor dhe të trajnimit moral”—Ellen G. White, Education, fq. 276.

“Bashkëpunimi duhet të fillojë me atin dhe nënën në jetën familjare. Në trajnimin e fëmijëve ata kanë një përgjegjësi të përbashkët, dhe ata duhet të përpiqen të jenë vazhdimisht në harmoni dhe bashkëpunim. Le t’ia dorëzojnë ata vetveten Perëndisë, duke kërkuar ndihmën e Tij për të mbështetur njëri-tjetrin. . . . Prindërit që japin këtë trajnim nuk janë nga ata që kritikojnë mësuesit. Ata ndiejnë që në interesin e fëmijëve të tyre është që ata të respektojnë dhe të mbështesin mësuesit, që i ndajnë përgjegjësitë e tyre”—Ellen G. White, Education, fq. 283.

**Pyetje për diskutim**

`1.	Pavarësisht, a kemi fëmijë apo jo, ne të gjithë kemi shtëpi dhe ne të gjithë bashkëveprojmë me të tjerët. Çfarë keni mësuar nga mësimi i kësaj jave, që mund t’ju ndihmojë të keni bashkëveprim më të mirë me të tjerët ose madje të dëshmoni më mirë për Zotin në shtëpi ose kudo tjetër?`

`2. Ne zakonisht e shohim edukimin si një gjë të mirë. (Kush është kundër arsimimit)? Por, a është gjithmonë kështu? Çfarë shembujsh edukimi të çoroditur mund të jepni? Çfarë mund të mësojmë nga këta shembuj negativë për të dhënë një edukim pozitiv?`

`3. Siç është thënë tek studimi i së mërkurës, ne të gjithë kemi marrë nga Zoti një dhuratë të shenjtë – vullnetin e lirë. Herët a vonë, fëmijët tanë do të kthehen në njerëz të rritur dhe do ta marrin vetë vendimin ndaj Zotit, rreth të cilit ata kanë mësuar gjatë gjithë fëmijërisë së tyre. Përse të gjithë prindërit – dhe në fakt kushdo – që duan t’i dëshmojnë dhe t’i mësojnë të tjerëve ungjillin, duhet të mbajnë mend të vërtetën thelbësore të vullnetit të lirë?`

Sot në Shqipëri dielli perëndon në orën 20:15, në Kosovë – në 20:16. Sabat të lumtur!