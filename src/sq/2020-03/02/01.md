---
title:  Familja
date:  04/07/2020
---

### Lexoni për studimin e kësaj jave
Zanafilla 3:1–15; 2 Korintasve 4:6; Luka 1:26–38; Mateu 1:18–24; Efesianëve 4:15; 1 Gjoni 3:18; Ligji i Përtërirë 6.

> <p>Vargu përmendësh</p>
> “Dëgjo, o biri im, mësimet e atit tënd dhe mos i lërë pas dore mësimet e nënës sate” (Fjalët e Urta 1:8).

Ne, si qenie njerëzore, sa të rrojmë aq do të mësojmë (idealisht). Në fakt, vetë jeta është një shkollë.

“Që nga kohërat më të vjetra besimtarët në Izrael i kishin kushtuar shumë kujdes arsimimit të të rinjve. Zoti kishte urdhëruar që, madje që në fëmijëri, fëmijët duhet të mësonin për mirësinë e Tij dhe madhështinë e Tij, veçanërisht siç qe thënë në ligjin e Tij dhe, treguar në historinë e Izraelit. Këngë lutjeje dhe mësime nga Shkrimet e Shenjta, duhej t'u përshtateshin mendjeve që i mirëprisnin ato. Baballarët dhe nënat duhej t'u mësonin fëmijëve të tyre që ligji i Perëndisë është shprehje e karakterit të Tij dhe teksa ata merrnin principet e ligjit në zemër, imazhi i Perëndisë shënohej në zemër dhe shpirt. Pjesa më e madhe e mësimeve ishin gojore, por të rinjtë mësuan gjithashtu të lexonin në gjuhën Hebraike dhe ata mund të studionin listat e dorëshkrimeve në pergamene”—Ellen G. White, Biografia e Dashurisë, fq. 44.

Gjatë pjesës më të madhe të historisë njerëzore, edukimi ndodhte kryesisht në shtëpi, veçanërisht gjatë viteve të para të fëmijërisë. Çfarë na tregon Bibla rreth edukimit në familje dhe çfarë parimi mund të përvetësojmë, pavarësisht nga situata jonë familjare?

_*Studioni mësimin e kësaj jave për të përgatitur Sabatin e datës 11 korrik._