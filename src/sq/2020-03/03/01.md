---
title:  Ligji si mësues
date:  11/07/2020
---

### Lexoni për studimin e kësaj jave
Ligji i Përtërirë 6:5; Ligji i Përtërirë 31:9–27; Romakëve 3:19–23; Zbulesa 12:17; 14:12; Marku 6:25–27; Hebrenjve 5:8.

> <p>Vargu përmendësh</p>
> “Ti do ta duash, pra, Zotin, Perëndinë tënd, me gjithë zemër, me gjithë shpirt dhe me tërë forcën tënde” (Ligji i Përtërirë 6:5).

Pali duke i paralajmëruar galatasit për legalizëm, shkroi: “Sepse po të ishte dhënë një ligj që mund të jepte jetë, drejtësia do të ishte me të vërtetë prej ligjit” (Galatasve 3:21). Sigurisht, në qoftë se ndonjë ligj mund të “jepte jetë”, ai do të ishte ligji i Zotit. Megjithatë, mesazhi i Palit është që neve, mëkatarëve, as ligji i Zotit nuk na e jep dot jetën. Përse? “Por Shkrimi i mbylli të gjitha gjërat nën mëkatin, që t’u jepej besimtarëve premtimi nëpërmjet besimit të Jezus Krishtit” (Galatasve 3:22).

Mëgjithatë, në qoftë se ligji nuk na e jep dot jetën, cili është qëllimi i tij, përveçse për të na treguar sa shumë kemi nevojë për hirin e Perëndisë? A ka ligji vetëm një punë negative – për të na treguar mëkatet tona?

Jo. Ligji gjithashtu na tregon rrugën e jetës, të cilën e gjejmë vetëm në Jezus Krisht. Dhe ky është thelbi i një edukimi të vërtetë – të na tregojë dhe drejtojë tek jeta e hirit, besimit dhe bindjes ndaj Krishtit. Prandaj këtë javë do të studiojmë rolin e ligjit në kontekstin e edukimit të krishterë. Edhe pse nuk shpëtohemi me anë të ligjit, le të shohim se çfarë mund të na mësojë ai rreth besimit, hirit dhe dashurisë së Zotit për njerëzimin mëkatar.

_*Studioni mësimin e kësaj jave për të përgatitur Sabatin e datës 17 korrik._