---
title:  Një dëshmitar kundër jush
date:  13/07/2020
---

Kur Moisiu e dinte që po afrohej dita e vdekjes së tij, ai e dinte mirë edhe situatën në të cilën e linte popullin e tij. Ai e dinte që pas vdekjes së tij izraelitët do të hynin në Tokën e Premtuar të Kanaanit. Ai gjithashtu e dinte që ata do të rebeloheshin kundër Zotit sa të arrinin atje.

`Lexoni Ligjin e Përtërirë 31:14–27. Çfarë përgatitjesh bën Moisiu para vdekjes së tij? Cilat janë shqetësimet kryesore të Moisiut, dhe çfarë bën ai për këtë punë? `

Toni i zërit të Moisiut këtu i ngjan një mësuesi, i cili përgatitet të lërë nxënësit e tij me një mësues stazhier. Ai e di që nxënësit e tij do të sillen keq në mungesë të tij. Ai nuk ëndërron që nxënësit nuk do rebelohen kundër autoritetit të ri. Prandaj ai udhëzon levitët, të cilët mbartnin arkën e besëlidhjes që të vendosnin Librin e Ligjit pranë arkës si një “dëshmitar”. Ai nuk është thjesht, duke i dhënë stazhierit planin e mësimit. Ai gjithashtu lë një dëshmitar. Moisiu flet rreth Librit të Ligjit sikur të ishte një qenie e gjallë me fuqi të qortonte zemrat e njerëzve.

`Mendoni pak rreth ligjit si një “dëshmitar kundër” popullit Izraelit. Si ta kuptojmë këtë ide edhe në Dhiatën e Re? Shih Romakëve 3:19–23. Pra, si na tregon ligji nevojën tonë për hirin e Zotit?  `

Tek Ligji i Përtërirë 31, Zoti e udhëzon Moisiun për të shkruar një këngë, që ia kishte mësuar vetë Zoti. Moisiu pastaj duhet t’ia mësonte këtë këngë izraelitëve në mënyrë që, siç thotë vargu 19, “ky kantik të më shërbejë si dëshmi kundër bijve të Izraelit”. Sërish ne shohim udhëzime krijuese të Zotit. Një këngë është më e lehtë për t’u mbajtur mend, për t’u ndarë dhe përhapur. Dhe, kur një këngë bëhet dëshmitare, ajo ka aftësi për t’i bërë njerëzit të shikojnë veten se çfarë thotë kënga për ata.

`Edhe kur përpiqemi t’i bindemi ligjit të Perëndisë me tërë forcën tonë, në çfarë mënyrash ligji i Tij shërben si “dëshmitar kundër” nesh? Çfarë na mëson ky dëshmitar rreth nevojës sonë për ungjillin në jetët tona?`