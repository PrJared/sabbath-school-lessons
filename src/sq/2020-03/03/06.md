---
title:  Jezusi, Shembulli ynë
date:  16/07/2020
---

Jezus Krishti, Biri i Perëndisë ishte i vetmi që jetoi jetën njerëzore me një bindje të përsosur ndaj Atit Qiellor, duke zbatuar çdo ligj të Zotit. Ai e bëri këtë jo vetëm për t’u bërë zëvëndësi ynë, por edhe për të na dhënë shembull.

`Lexoni tekstet vijuese: Luka 2:51, 52; Filipianëve 2:8; Hebrenjve 5:8; Gjoni 8:28, 29. Si na e kujtojnë ato bindjen e Jezusit gjatë gjithë jetës së Tij?  `

Ndoshta Gjoni e përmbledh këtë të vërtetë më mirë nga të gjithë, duke shkruar: “ Ai që thotë se qëndron në Të, duhet të ecë edhe vetë sikurse ka ecur Ai” (1 Gjoni 2:6). Kur ne ngulim sytë tanë tek jeta e Jezusit dhe shërbesa e Tij mbi tokë, është e qartë sa shumë e kënaqi Ai, Atin Qiellor me bindjen e Tij. Krishti e përmbushi profecinë dhe i respektoi ligjet e Zotit gjatë gjithë jetës së Tij.

Siç i tha Zoti Moisiut që të shkruante ligjet e Tij në mënyrë që ato të shërbenin si një dëshmitar ndaj Izraelit, Krishti u bë dëshmitar i gjallë ndaj gjithë njerëzimit. Tani përveҫ ligjit të shkruar kemi një shembull të gjallë për të ndjekur.

Si mësues, çfarë modeli shembullor mund t’u paraqesim studentëve tanë si modelin e Jezusit, sesi Ai i bindej Atit?

“Një besim i tillë tek Krishti, i cili na mëson se nuk na duhet t’i bindemi Perëndisë, nuk është besim i vërtetë. Do të thotë, të mësosh diçka të pavërtetë. ‘Ju në fakt jeni të shpëtuar me anë të hirit, nëpërmjet besimit’. ‘Po kështu është edhe besimi; në qoftë se s’ka vepra, është i vdekur në vetvete’ (Efesianëve 2:8; Jakobi 2:17.) Jezusi tha për veten e Tij para se të vinte në tokë: ‘Perëndia Im, Unë gëzohem kur zbatoj vullnetin Tënd dhe ligji Yt është në zemrën Time’ (Psalmi 40:8). Përpara se Jezusi të kthehej në Qiell, pasi kishte qënë në tokë, Ai tha: ‘Unë i zbatova urdhërimet e Atit Tim dhe qëndroj në dashurinë e Tij’ (Gjoni 15:10). Bibla thotë: ‘Dhe nga kjo e dimë se e kemi njohur Atë, në qoftë se i zbatojmë urdhërimet e Tij. . . . Ai që thotë që qëndron në Të, duhet të ecë edhe vetë sikurse ka ecur Ai’ (1 Gjoni 2:3–6).”—Ellen G. White, Hapa drejt Jezusit, fq. 56.

`Çfarë mund të bëni për të ndjekur më mirë shembullin e Krishtit në të gjitha fushat e jetës tuaj, dhe në këtë mënyrë duke u bërë gjithashtu një mësues më i mirë për të tjerët? Përse veprat tona gjithmonë bërtasin më shumë sesa fjalët tona?`