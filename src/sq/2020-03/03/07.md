---
title:  Për më tepër studim
date:  17/07/2020
---

“Dashuria, baza e krijimit dhe shpengimit, është edhe baza e edukimit të vërtetë. Kjo është bërë e qartë në ligjin që Zoti na ka dhënë si udhëzues të jetës. Urdhërimi i parë dhe më i madhi është: ‘Duaje Zotin, Perëndinë tënd, me gjithë zemrën tënde, me gjithë shpirtin tënd, me gjithë forcën tënde dhe me gjithë mendjen tënde’ (Luka 10:27). Të duash Zotin e pafund dhe të gjithëdijshëm me gjithë forcën, mendjen dhe zemrën tënde do të thotë të zhvillosh çdo fuqi. Kjo do të thotë se tërë qenia – trup, mendje dhe zemër – restaurohet në imazhin e Perëndisë.

“Dhe i dyti, i ngjashëm me këtë, është: ‘Duaje të afërmin tënd porsi vetveten’ (Mateu 22:39). Ligji i dashurisë na thërret për të përkushtuar trupin, mendjen dhe zemrën tonë në shërbesë ndaj Zotit dhe njerëzit rreth nesh. Dhe kjo shërbesë, ndërsa bëhemi bekim për të tjerët, na jep bekimin më të madh për vetveten. Baza e zhvillimit të vërtetë është vetëmohimi dhe bujaria. Nëpërmjet një shërbese joegoiste ne fitojmë kulturën më të lartë në çdo aspekt. Ne zhvillojmë ndër ne më shumë e më shumë natyrën hyjnore. Atëherë jemi të përshtatshëm për të jetuar në Qiell, sepse e kemi pranuar Qiellin në zemrat tona”—Ellen G. White, Education, fq. 16.

**Pyetje për diskutim**

`1. Porsi Izraeli i lashtë, edhe ne duhet të duam dhe të druajmë Zotin në të njëjtën kohë (Mateu 22:37; Zbulesa 14:7). Në grup, diskutoni më shumë sesi mund t’i kemi të dyja – dashurinë dhe frikën për Zotin– në të njëjtën kohë. Gjithashtu përgjigjuni ndaj pyetjes: Përse këto dy urdhërime nuk janë në konflikt me njëri-tjetrin?`

`2. Çfarë dallimi ka midis ngritjes së standardit dhe shpalljes së një rregulli? Sipas përvojës suaj, a merret kisha jonë më shumë me ngritjen e standardeve të larta brenda komunitetit të besimtarëve, apo në rregulla që do të bashkonin komunitetin e tyre? Ҫfarë thotë Bibla rreth ngritjes së standardeve të larta për vetveten, familjen dhe kishën?`

`3. Si të mbajmë ekuilibrin midis tregimit sesa e rëndësishme është bindja ndaj ligjit të Zotit, dhe një shpjegimi të qartë përse bindja nuk është mjeti i shpëtimit?`

`4. Lexoni tërë Psalmin 119 dhe vini re sa herë aty përmendet bindja, liria, ligjet, statutet dhe urdhërimet. Cili është mesazhi i autorit rreth këtyre temave?`

Sot në Shqipëri dielli perëndon në orën 20:10, në Kosovë – në 20:09. Sabat të lumtur!