---
title:  Qielli, edukimi dhe mësimi i përjetshëm
date:  19/09/2020
---

### Lexoni për studimin e kësaj jave
Gjoni 3:16; 1 Gjoni 5:13; 1 Timoteut 1:16; 1 Korintasve 13:12; Isaia 49:16.

> <p>Vargu përmendësh</p>
> “ ‘Ato gjëra që syri nuk i ka parë dhe veshi nuk i ka dëgjuar dhe nuk kanë hyrë në zemër të njeriut, janë ato që Perëndia ka përgatitur për ata që e duan atë’ ” (1 Korintasve 2:9).

Një poet, i cili kishte frikë nga vdekja, bëri pyetjen: Si një person mund të jetojë pa dijeninë e sigurtë se çfarë e pret pas vdekjes? Ai në poemën e tij krijoi “Institutin e Përgatitjes përtej Vdekjes”. Por, si të përgatitemi pa e ditur se çfarë na pret?

Fatmirësisht, Bibla na jep informacion të qartë rreth kësaj teme, duke folur rreth Qiellit, Tokës së Re dhe jetës të mësuar gjatë tërë përjetësisë. Siç e kemi parë këtë tremujor, jeta jonë këtu dhe tani është një Institut i Përgatitjes përtej Vdekjes”. Gjithçka që mësojmë tani, pavarësisht arsimimit tonë, duhet të na përgatisë për ditën pas vdekjes.

Çdo shkollë mund të na japë shumë informacion të mirë, njohuri praktike dhe shumë të dobishme. Por ç’dobi ka njeriu të ketë tërë këto njohuri, dhe të humbasë jetën e përjetshme? Këtë javë do të mësojmë se çfarë thotë Fryma e Profecisë rreth shkollës qiellore, që do të kemi në përjetësi. Atje do të mësojmë gjëra, që në botën e tashme as nuk mund t’i imagjinojmë.

_*Studioni mësimin e kësaj jave për të përgatitur Sabatin e datës 26 shtator._