---
title:  Një jetë të re
date:  21/09/2020
---

`“Dhe Perëndia do të thajë çdo lot nga sytë e tyre; dhe vdekja nuk do të jetë më; as brengë, as klithma, as mundim, sepse gjërat e mëparshme shkuan” (Zbulesa 21:4). Çfarë na tregon kjo sesa ndryshe do të jetë kjo botë dhe jeta jonë në të, një jetë pa vdekje, pa brengë dhe pa dhimbje?`

Një i Krishterë ishte duke i treguar shokut të tij rreth shpresës së Ungjillit, rreth premtimit të jetës së përjetshme nëpërmjet Jezus Krishtit. Përgjigjja e shokut ishte negative. “Jeta e përjetshme”? pyeti ai, duke ngritur supet. “Ç’ide e tmerrshme! Tashmë edhe 70–80 vitet që kemi këtu janë mjaft të mërzitshme. Kush do të donte të jetonte përjetësisht? Kjo do të ishte ferr!”

Ky person nuk e kishte kuptuar që, premtimi i një jete të përjetshme nuk do të thotë zgjatja e kësaj jete me tërë problemet e saj. Normale, kush do të dëshironte që një jetë e tillë të zgjaste përjetë? Në vend të kësaj, Bibla e përshkruan jetën e përjetshme kështu: gjërat e mëparshme shkuan, dhe çdo gjë u bë e re.

**Çfarë na mësojnë tekstet vijuese rreth ekzistencës sonë të re pas ardhjes së Krishtit?**

`2 Pjetri 3:10–13`

`Zbulesa 21:1–6`

`Pyetje e rëndësishme për ne është kjo: Çfarë duhet të bëjmë për të marrë jetën e përjetshme? Si të marrim banesë në Tokën e Re? Si të jemi të sigurtë që do të jemi qytetarë të Mbretërisë Qiellore? Çfarë gjërash në jetën tonë mund të na pengojnë për të hyrë atje?`