---
title:  Për më tepër studim
date:  25/09/2020
---

Lexoni në librat e Ellen G. White, kapitullin “The School of the Hereafter,” fq. 301–309 tek Education; dhe kapitullin 42, “Konflikti merr fund”, tek Konflikti i Madh.

“Luani, të cilin duhet ta druajmë këtu, atëherë do të flejë bashkë me qengjin, dhe gjithçka në Tokën e Re do të jetë në paqe dhe harmoni. Pemët në Tokën e Re do të jenë të drejta dhe të larta, pa asnjë deformim. . . .

“Le të na kujtojnë të gjitha gjërat e bukura që kemi përreth këtu në tokë, lumin prej qelqi dhe fushat e gjelbërta të Tokës së Re; pemët e bukura dhe burimet e ujit të gjallë, qytetin e shkëlqyeshëm dhe këngëtarët me rroba të bardha – shtëpinë tonë qiellore, e cila është aq e bukur sa asnjë piktor nuk e pikturon dot, asnjë shkrimtar nuk e përshkruan dot në gjuhën e vdekshme. Imagjinoni pamjen e shtëpisë së njerëzve të shpëtuar dhe kujtoni që ajo do të jetë ende më e lavdishme sesa imagjinata juaj më e bukur”—Ellen G. White, Heaven, fq. 133, 134.

“Frika, që po ta përmendnim shumë do bënim të duket trashëgimia jonë e së ardhmes si diçka tepër materiale, që i ka shtyrë shumë njerëz të mos mendojnë për të vërtetat, që na bëjnë ta shohim atë si shtëpinë tonë. Krishti i siguroi dishepujt e Tij që po largohej për të përgatitur dhoma për ta në shtëpinë e Atit. Ata, që i pranojnë si të vërteta mësimet e Fjalës së Perëndisë nuk do të jenë tërësisht të paditur përsa i përket vendbanimit të tyre qiellor. . . . Gjuha njerëzore nuk është në gjendje që të përshkruajë shpërblimin e të drejtëve. Do t’u shfaqet vetëm atyre që do të shohin me sy. Nuk ka mendje njerëzore që të mund të kuptojë lavdinë e Parajsës së Perëndisë”—Ellen G. White, Konflikti i Madh, pp. 498, 499.

**Pyetje për diskutim**

`1.	Reflektoni më shumë mbi vërejtjen e Paskalit rreth njerëzve, të cilët nuk janë aspak të shqetësuar se çfarë do u ndodhë pas vdekjes. Si mendoni, përse njerëzit janë të tillë? Përse ky qëndrim, në fakt, është jashtëzakonisht iracional?`

`2.	Reflektoni më shumë, pse shpresa e jetës së përjetshme është aq e rëndësishme për besimin tonë? Pse, në fakt, pa atë, nuk kemi asgjë?`

`3. Mendoni rreth të gjitha mistereve të pabesueshme, që ekzistojnë në botën natyrore. Qoftë biologjia, gjeologjia, astronomia, fizika apo kimia, në çdo lëndë shkencëtarët kanë zbuluar se gjithçka është ende më e komplikuar sesa kemi menduar më përpara. Tani, për shembull, shkencëtarët nuk përdorin më termin “forma të thjeshta të jetës”, sepse, në fakt, madje ato nuk janë dhe aq të thjeshta. Çdo zbulim i ri vetëm nxit më shumë pyetje, për të cilat nuk kemi përgjigje. Si na ndihmon ky realitet të kuptojmë sa më shumë kemi për të studiuar në “shkollën e përjetësisë”?`

Sot në Shqipëri dielli perëndon në orën 18:32, në Kosovë – në 18:26. Sabat të lumtur!