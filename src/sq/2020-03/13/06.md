---
title:  Mësuesi i Madh
date:  24/09/2020
---

Siç e kemi parë gjatë këtij tremujori, një aspekt i veçantë qendror i shërbesës së Krishtit këtu mbi tokë, ishte ai e mësuesit. Që nga fillimi i shërbesës së Tij, Krishti, si me fjalë, po ashtu dhe me vepra, vazhdimisht u mësonte ndjekësve të Tij të vërteta rreth Vetes së Tij, rreth Atit, rreth Qiellit dhe rreth shpresës së lumtur që na pret (shih Mateu 5:2; Marku 4:2; Luka 19:47; Gjoni 6:59).

Vërtet, vetëm shfletoni një prej ungjijve dhe kudo do të shikoni mësimet e Jezusit. Dhe, edhe pse Zoti ende na mëson nëpërmjet Fjalës së Tij, në Tokën e Re, edukimi ynë do të vazhdojë përjetësisht. Por imagjinoni, sa ndryshe do të jenë këto mësime kur nuk do të kemi asnjë pengesë nga mëkati dhe qenia jonë nuk do të ketë asnjë kufizim.

`“Ja, unë të kam gdhendur mbi pëllëmbët e duarve të mia" (Isaia 49:16). Si mendoni, rreth çfarë po flet ky tekst?  __________________________________________________________`

“Ndërsa vitet e përjetësisë ia lënë vendin njëri-tjetrit, ata do të zbulojnë më mirë, më lavdishëm, karakterin e Perëndisë dhe të Krishtit. Dashuria, respekti dhe lumturia do të shtohen me rritjen e njohurive. Sa më shumë do të mësojnë për Perëndinë, aq më shumë do ta adhurojnë ata karakterin e Tij. Ndërsa Jezusi zbulon përpara tyre pasuritë e shpëtimit dhe arritjet e mrekullueshme gjatë kontradiktës me Satanin, zemrat e të shpëtuarve drithërohen me një përkushtim të zjarrtë dhe me një gëzim entuziazmues dhe ata i bien harpave të arta, ndërsa dhjetë mijë shumëzuar me dhjetë mijë e mijëra e mijëra zëra të tjerë bashkohen për t’i dhënë jetë korit të fuqishëm të lëvdimit. . . .

“Konfliktit të madh i ka ardhur fundi. Mëkati dhe mëkatarët janë zhdukur pa gjurmë. Universi mbarë është i pastër. Një impuls i vetëm harmonie dhe gëzimi ndjehet në të gjithë krijimin e pafund. Ai që krijoi gjithçka i fal jetë, dritë dhe gëzim gjithë skajeve të hapësirës së pamasë. Nga atomi pa peshë deri tek bota e madhe, të gjitha gjërat me jetë dhe pa jetë, me bukurinë e tyre të pacënuar dhe me gëzimin e tyre të përsosur deklarojnë se Perëndia është dashuri!”—Ellen G. White, Konflikti i Madh, fq. 501.

`Nga tërë të vërtetat e mahnitshme, që do të mësojmë gjatë gjithë përjetësisë, asgjë nuk do na magjepsë më shumë se sakrifica e Krishtit për ne. Mendoni sa e thellë, sa e pasur është kjo temë që do të studiojmë gjatë gjithë përjetësisë. Si mund të mësojmë që tani të vlerësojmë më shumë atë çfarë Jezusi ka bërë për ne në Kryq?`