---
title:  Atëherë do të njohim
date:  22/09/2020
---

> <p></p>
> “Qielli është një shkollë; fusha e saj e studimit – gjithësia; mësuesi – Vetë Zoti. Një degë e kësaj shkolle u themelua në kopshtin Eden; dhe sa të përfundojë plani i shpëtimit, edukimi do të vazhdojë sërish në shkollën e Edenit”—Ellen G. White, Edukimi, fq. 301.

Nëse i ngjani shumicës së njerëzve, duhet të keni shumë pyetje – pyetje rreth mëkatit, vuajtjes, vdekjes dhe përse ka ndodhur filan gjë në jetën tuaj ose të dikujt tjetër.

Ne kemi pyetje edhe rreth natyrës dhe mistereve të saj. Edhe pse shkenca ka bërë progres të madh në zbulimet rreth gjithësisë dhe botës rreth nesh, ka ende shumë që nuk arrijmë të kuptojmë.

Nga format më të thjeshta të jetës deri në qiellin mbi kokat tona, nga lëvizja e atomeve deri në galaktikat, që rrotullohen në hapësirë, ne përballemi me realitete që janë shumë herë më të mëdha dhe më të thella sa mendjet tona mund të arrijnë të kuptojnë. Sidomos, për shkak të jetës së shkurtër që kemi këtu për të studiuar.

Nga ana tjetër, kur kemi tërë përjetësinë për të studiuar, pa dyshim që do të zbulojmë shumë mistere, që nuk arrijmë t’i zbulojmë sot.

**Çfarë na tregojnë tekstet vijuese rreth asaj çfarë do mësojmë sa të marrë fund ky kapitull i trishtueshëm i mëkatit, vuajtjes dhe i vdekjes?**

`1 Korintasve 13:12`

`1 Korintasve 4:5`

Na është premtuar që Zoti do na dhurojë kuptim ndaj gjërave që tani për tani janë ende të fshehura për ne. Ç’shpresë e mrekullueshme që atë ditë, kur do t’i shohim dhe do kuptojmë gjërat, që tani na duken shumë të vështira, do lavdërojmë Zotin me gjithë zemër! Por, deri atë ditë duhet ta mbajmë besimin tonë, të besojmë tek premtimet e Zotit, të jetojmë sipas dritës që kemi, dhe të durojmë dhe të qëndrojmë besnikë deri në fund. Dhe lajmi i mirë është që ne “mund të bëjmë gjithçka me anë të Krishtit”, që na forcon (Filipianëve 4:13).

`Çfarë pyetjesh rëndojnë zemrën tuaj? Cilat gjëra ju duken tani aq të pakuptueshme? Si të mësuarit për të besuar Zotin në gjërat që kuptoni mund t’ju ndihmojë të keni besim edhe tek gjërat që për tani nuk i kuptoni dot?`