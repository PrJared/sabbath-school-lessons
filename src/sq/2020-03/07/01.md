---
title:  Adhurimi në edukim
date:  08/08/2020
---

### Lexoni për studimin e kësaj jave
Danieli 3; Zbulesa 14:6–12; Psalmi 78:1–17; Gjoni 4:7–26; 1 Kronikave 16:1–36; Marku 7:1–13.

> <p>Vargu përmendësh</p>
> “Jepini Zotit zulmin që i takon emrit të Tij, çojini oferta dhe ejani para Tij. Bini përmbys para Zotit në shkëlqimin e shenjtërisë së Tij” (1 Kronikave 16:29).

Adhurimi është nevojë njerëzore, pjesë e natyrës sonë, madje tanimë që jemi të lindur mëkatarë. Pa dyshim, ne u krijuam si qenie, që me lirinë e zgjedhjes të dhuruar nga Zoti, do ta adhuronim Atë për shkak se e duam dhe e dimë që Ai është i denjë për t’u adhuruar. Një adhurim i tillë duhet të ketë qenë shumë i natyrshëm para hyrjes së mëkatit, kur njerëzit ende kishin mundësi ta shikonin Zotin në fytyrë dhe mund të jetonin në bukurinë e paparë, me të cilën natyra e sotme nuk krahasohet.

Sot, patjetër, edhe pse kemi lindur me një nevojë të thellë për të adhuruar, ky sens, porsi çdo gjë tjetër në këtë botë është i dëmtuar dhe i shtrembëruar nga mëkati. Kjo do të thotë se ne jo vetëm që mund ta drejtojmë adhurimin tonë ndaj gjërave dhe qenieve të tjera, duke i lartësuar ato si perëndi në jetën tonë, por, gjithashtu mund ta adhurojmë Zotin Krijues në mënyrë jo të përshtatshme, të cilën Ai nuk na e ka kërkuar (p.sh. shih, Marku 7:1–13; Jeremia 7:4-11).

Prandaj, për shkak se adhurimi është aq qendror në jetën e Krishterë, edhe edukimi edhe arsimimi i Krishterë duhet ta përfshijnë këtë çështje, të cilën do ta studiojmë këtë javë.

_*Studioni mësimin e kësaj jave për të përgatitur Sabatin e datës 14 Gusht._