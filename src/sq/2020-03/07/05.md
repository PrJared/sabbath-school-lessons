---
title:  Bukuria e shenjtërisë
date:  12/08/2020
---

`Lexoni 1 Kronikave 16:1–36. Përpiquni të përfytyroni skenën. A e imagjinoni atë serioze dhe të frikshme, apo festive dhe plot gëzim? Si mund të jetë ajo kombinimi i të dyja rasteve? Çfarë mund të mësojmë nga kjo skenë rreth adhurimit dhe si duhet të mësojmë madje ta përjetojmë adhurimin?  `

Vendi i adhurimit ishte shenjtërorja ku banonte Zoti midis Izraelit të lashtë dhe, ku atyre u zbulohej plani i shpëtimit. Në qendër pra, të edukimit të adhurimit duhet të jetë Jezusi dhe plani i shpëtimit, që simbolizonin ritualet e ndryshme të shenjtërores gjatë adhurimit. Asgjë nga ato çfarë ka bërë Zoti për ne dhe që meriton lavdërim, nuk krahasohet me shpresën për jetën e përjetshme, që na siguron vdekja e Jezus Krishtit në vendin tonë.

Gjithashtu vini re aspektin “ungjillizues”: tërë bota duhet të mësonte rreth Zotit të Izraelit.

`Ja çfarë thotë 1 Kronikave 16:29: “ Jepini Zotit lavdinë që i takon emrit të Tij, çojini oferta dhe ejani para Tij. Adhuroni Zotin në bukurinë e shenjtërisë së Tij”! (NKJV). Si mendoni, çfarë nënkupton “bukuria e shenjtërisë”?   `

Mendoni tani pak rreth sesa i shëmtuar, i dëmshëm dhe degradues është mëkati. Gjithashtu, është e vështirë për ne sot të imagjinojmë sesa të tmerrshme, të liga dhe degraduese ishin praktikat e adhurimit të kombeve pagane, të cilat përfshinin madje edhe flijimin e fëmijeve. Pa dyshim, këto praktika pasqyronin karakterin e pjesëmarrësve të adhurimit pagan.

Në kontrast, qëllimi hyjnor për Izraelin e lashtë ishte për të qenë një komb i shenjtë, i veçuar nga zakonet dhe traditat e liga të kombeve të tjera. Ata duhet të ishin të shenjtë në zemrat dhe mendjet e tyre; pikërisht kjo e bënte adhurimin e tyre të bukur dhe kuptimplotë në sytë e Zotit. Profetët e Dhiatës së Vjetër vazhdimisht i qortonin njerëzit, që adhuronin Zotin, ndërsa zemrat e tyre ishin të korruptuara dhe larg Tij.