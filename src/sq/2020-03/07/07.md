---
title:  Për më tepër studim
date:  14/08/2020
---

“Zemra gënjehet më tepër dhe sëmuret në mënyrë të pashërueshme. Profesorët e fesë nuk duan ta shqyrtojnë veten për të parë nëse qëndrojnë në besim, dhe fakti i frikshëm është që shumë prej tyre mbështeten tek një shpresë e rreme. Disa mbështeten tek një përjetim i vjetër, që kanë patur shumë vite më përpara, ndërsa përjetimet e reja, që i Krishteri duhet të ketë përditë, nuk i tregojnë. Ata kujtojnë se shpallja e së vërtetës do t’i shpëtojë ata. Kur mëkatet që Zoti urren janë mposhtur, Jezusi hyn brenda dhe ha darkë me ju dhe ju me Atë. Atëherë do të merrni fuqi hyjnore nga Jezusi dhe do të rriteni në Të, dhe mund të thoni me triumf të shenjtë: “Bekuar qoftë Zoti, i cili na jep fitoren nëpërmjet Zotit tonë Jezus Krisht”. Do të ishte më e kënaqshme për Zotin, në qoftë se profesorët e vakët të fesë të mos e përmendnin fare emrin e Tij. Ata janë barra e vazhdueshme e ndjekësve besnikë të Jezusit. Ata janë gurë-pengese për jobesimtarët, dhe frymët e liga gëzohen me ata dhe tallen me engjëjt e Zotit për rrugën e tyre të shtrembër. Njerëz të tillë janë mallkim si për misionin në shtëpi, po ashtu jashtë shtetit. Ata janë afër Zotit me buzët e tyre, ndërsa zemrat e tyre janë larg Tij”—Ellen G. White, Spiritual Gifts, vëll. 2, fq. 227.

**Pyetje për diskutim**

`1. Nga Marku 7:1–13, ne mësojmë që themeli i adhurimit të rremë është problemi i zemrës. Zoti nuk do që ta adhurojmë vetëm me buzët tona, në qoftë se zemrat tona janë larg Tij. Përse është Ungjilli dhe historia e vdekjes së Jezusit në vendin tonë, mënyra më e fuqishme për të hapur zemrat dhe për të dashur Zotin me të vërtetë?`

`2. Reflektoni më shumë mbi idenë e adhurimit “në frymë dhe në të vërtetën”. A ka mundësi që të kemi njërin pa patur tjetrin, apo një adhurim i vërtetë i kërkon të dyja? Nëse po, pse?`

`3. Po, zemrat tona duhet të jenë shëruar shpirtërisht, në qoftë se duam të adhurojmë më të vërtetë Zotin, por çfarë do të thotë kjo? A duhet të presim deri sa të lidhemi totalisht me Zotin, të kemi një jetë të përkryer, para se të mund ta adhurojmë Atë? Nga ana tjetër, si, adhurimi i vërtetë mund të ndihmojë të shërojë zemrat tona?`

Sot në Shqipëri dielli perëndon në orën 19:40, në Kosovë – në 19:38. Sabat të lumtur!