---
title:  Idhujtaria në edukim
date:  13/08/2020
---

Izraeli i lashtë ishte rrethuar nga njerëz shumë fetarë dhe shumë të përkushtuar në besimin e tyre; aq sa për të adhuruar dhe zbutur perënditë e tyre ata ishin gati madje të sakrifikonin fëmijët e tyre. Ky është një përkushtim serioz, apo jo?

Prandaj, adhurimi i vërtetë ndaj Zotit të vërtetë, ishte një pjesë e rëndësishme e mbrojtjes së hebrenjve nga idhujtaria dhe adhurimi fallso i kombeve të tjerë. Megjithatë, pavarësisht nga paralajmërimet serioze, ata prap ranë në tundimin për të kopjuar praktika idhujtare.

Po ne sot? Përse është aq i rëndësishëm adhurimi ndaj Zotit të vërtetë, duke rikujtuar çdo gjë që Ai ka bërë për ne, veçanërisht përballë rreziqeve të idhujtarisë moderne?

`Lexoni Marku 7:1–13. Çfarë parimi gjejmë tek vargjet 7–9, që mund të aplikojmë sot në kontekstin e edukimit të Krishterë dhe rrezikut të mësimeve të rreme të botës, që mund të ndikojnë negativisht në zbatimin e besimit tonë? `

Shumë ide intelektuale në botën e sotme janë të bazuara mbi pikëpamjen natyrore ndaj realitetit. Shumë lëndë shkollore sot janë studiuar nga ky këndvështrim, pra duke kundërshtuar Biblën. Ne mund të tundohemi të adhurojmë ide të marra si të mirëqena, në teori dhe vënë në praktikë. Ne, gjithashtu mund të adhurojmë mendjet e shquara të filozofëve, shkencëtarëve dhe matematikanëve, që kanë krijuar këto ide. Problemi është që, shpeshherë këto ide mund të kundërshtojnë Biblën, por, meqenëse janë të përhapura, mësuara dhe besuara si të vërteta, njerëzit fillojnë t’i përfshijnë ato në edukimin e Krishterë. Megjithatë, e vetmja mënyrë për të bërë këtë, është të kompromentosh besimin. Dhe, kjo do të thotë shtrembërim i Fjalës së Zotit për ta përshtatur atë me idetë moderne.

`Cilat besime të përhapura kundërshtojnë Biblën? Si ne, si kishë mund të mbrojmë veten nga hyrja e tyre në sistemin tonë arsimor?`