---
title:  Për më tepër studim
date:  04/09/2020
---

Ka dy arsye përse shkenca, e cila i kupton shumë gjëra saktë, gabohet tek origjina jonë: (1) shkenca, që studion botën natyrore është e detyruar t’i kërkojë përgjigjet vetëm tek bota natyrore; (2) shkenca presupozon që ligjet natyrore duhet të qëndrojnë konstante. Megjithatë, këto dy pika nuk janë të vërteta në lidhje me origjinën tonë.

Të marrim për shembull pikën e parë, e cila shpjegon që fenomene natyrore ndodhin vetëm nga shkaqe natyrore. Kjo është e vërtetë kur shpjegojmë krijimin e uraganëve, por është më keq se kot në shpjegimin e origjinës së jetës. Bibla shpall se “në fillim Perëndia krijoi qiejt dhe tokën” (Zanafilla 1:1). Si shkenca, e cila mohon mbinatyroren, mund të shpjegojë origjinën e jetës, e cila, në fakt, ka qenë totalisht mbinatyrore?

Po qëndrueshmëria e natyrës? Ajo duket e logjikshme, por Pali tek Romakëve 5:12 thotë se “Prandaj, ashtu si me anë të një njeriu të vetëm mëkati hyri në botë dhe me anë të mëkatit vdekja, po ashtu vdekja u shtri tek të gjithë njerëzit, sepse të gjithë mëkatuan”, dhe kjo presupozon se natyra origjinale ka qenë krejt ndryshe nga ajo që kemi tani. Fillimisht bota jonë ka qenë pa vdekje, pra radikalisht ndryshe nga ajo që studiojmë sot. Supozimi se gjithçka ka qenë shumë e ngjashme që nga filimi, kur në fakt nuk ka qenë kështu, do na çojë në gabime.

Prandaj shkenca e keqkupton origjinën tonë, sepse ajo mohon dy aspekte thelbësore të krijimit: fuqinë mbinatyrore mbrapa saj, dhe ndryshimin radikal fizik midis krijimit origjinal dhe asaj që kemi sot.

**Pyetje për diskutim**

`1.	Diskutoni rreth çështjes së bukurisë. Çfarë është bukuria? Si e përkufizojmë atë? Sa ndryshe do e përkufizojë dhe kuptojë bukurinë një njeri, që është i Krishterë, nga ai që nuk është i tillë?`

`2. Krishti mund të kishte ardhur në tokë si një shkencëtar i shkëlqyer, i cili do të shpërblehej bujarisht për studimet e Tij novatore. Ai mund të ishte bërë i famshëm edhe në fushën e muzikës. Por në vend të kësaj, Ai erdhi dhe u trajnua si zdrukthtar i përulur. Ai ishte pjesëmarrës në Krijim, por u trajnua si një punëtor, dhe me bindje kreu detyrat e Tij. Ç’inkurajim na ofron ky fakt kudo që jemi në rrugën tonë arsimore dhe profesionale?`

`3. Edhe pse jo çdo i Krishterë është thirrur për të dhënë mësime në shkolla, ne të gjithë mund të mësojmë të tjerët me Fjalën e Zotit dhe me veprat tona, shpeshherë në mënyrë të pandërgjegjshme. Për këtë arsye, çfarë zakonesh duhet të zhvillojmë si nxënës të Krishtit dhe si mësues të botës?`

Sot në Shqipëri dielli perëndon në orën 19:08, në Kosovë – në 19:04. Sabat të lumtur!