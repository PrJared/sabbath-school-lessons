---
title:  Zoti iu përgjigj Jobit
date:  03/09/2020
---

`Lexoni Jobi 38. Çfarë na mëson kjo rreth Zotit, jo vetëm si Krijues, por edhe si sigurues i jetës për çdo krijesë? Si duhet të ndikojë kjo e vërtetë e rëndësishme në atë se si e kuptojmë artin dhe shkencat?`

“Shumë syresh japin leksione se lënda në vetvete  përmban fuqi jetësore, se disa elementë të caktuar janë të përfshirë tek lënda dhe kjo e fundit lejohet të veprojë nëpërmjet energjisë së saj të brendshme; se proceset natyrore zhvillohen në përputhje me ligje të caktuara, tek të cilat Vetë Perëndia nuk mund të ndërhyjë. Kjo është një shkencë e rreme dhe nuk mbështetet aspak në fjalën e Perëndisë. Natyra është shërbëtore e Krijuesit të saj. . . . Natyra dëshmon për një inteligjencë, një prani, një energji aktive, e cila funksionon në/dhe nëpërmjet ligjeve të saj. Në natyrë vihet re veprimtaria e pandalshme e Atit dhe Birit. Krishti thotë: ‘Im Atë vepron deri më tash, e edhe unë veproj’. Gjoni 5:17”—Ellen G. White, Patriarkë dhe Profetë, fq. 70.

Fatkeqësisht, siç u përmend më përpara, shumë shkenca bazohen mbi presupozime ateiste, materialiste. Kjo do të thotë se një shkencëtar mund të shikojë diçka jashtëzakonisht të bukur dhe të ndërlikuar, pa kuptuar qëllimin mbrapa saj.

Kjo, në fakt, është ajo çfarë shkenca pohon gjithë kohën. Jeta në tokë, në tërë bukurinë dhe ndërlikueshmërinë e saj, nga flutura deri tek njerëzit, shpjegohet veç si rezultat i reaksioneve kimike të ndodhura krejt rastësisht miliarda vite më përpara, që krijuan një jetë të thjeshtë, e cila nëpërmjet mutacioneve të rastësishme dhe seleksionimit natyror u evolua në krijesa të gjalla, që i shohim përreth sot.

Shkenca moderne pohon se vetë ideja e një Krijuesi mbinatyror është “joshkencore”, sepse ajo nuk mund të ekzaminohet në mënyrë shkencore. Shkenca e vërtetë nuk na mëson këtë gjë (në fakt, ajo na mëson të kundërtën: bukuria dhe ndërlikueshmëria e botës sonë na dëshmojnë që mbrapa kësaj ka një Krijues inteligjent). Por presupozimi i shkencës moderne është një qëndrim filozofik i shpikur nga vetë shkencëtarët dhe i imponuar tek studentët e kësaj fushe.

Problemi është që Bibla na mëson se Zoti jo vetëm krijoi çdo gjë, por që Ai edhe e mban çdo gjë gjallë gjithashtu. Kjo do të thotë se edukimi i vërtetë i Krishterë duhet të mbajë një këndvështrim radikalisht ndryshe nga ajo e shkencës ateiste. Përplasja e botëkuptimeve është e pashmangshme, sidomos në fushën e origjinës.