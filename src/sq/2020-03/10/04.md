---
title:  Ekspertët në përfundime të gabuara
date:  01/09/2020
---

Ne dimë se bota jonë ka shumë arte dhe filosofi, që nuk e nderojnë Zotin. Ka shumë besimtarë që madje pohojnë se të Krishterët as nuk duhet të hyjnë në këto fusha të rrezikshme. Adventistët e ditës së shtatë duhet ta konsiderojnë me kujdes pjesëmarrjen e tyre në biznese të caktuara, në drejtimin e institucioneve të caktuara dhe në shikimin/dëgjimin e mediave të caktuara.

`Tek 1 Timoteut, kapitulli 6, na është dhënë udhëzimi i qartë se çfarë aktivitetesh duhet të shmangim dhe pse. Tek vargjet 9 dhe 10, për cilat aktivitete na paralajmëron Pali?    `

`Lexoni tërë kapitullin 6 të letrës së parë të Timoteut. Cilat janë aktivitetet kyçe që Pali i miraton?   `

Vini re sesi tek 1 Timoteut 6:20 Pali na paralajmëron nga “asaj që quhet në mënyrë të rreme shkencë” (“dituri” NKJV). Edhe pse Pali na e thotë këtë nga një kontekst ndryshe, parimi është ende i zbatueshëm edhe për ne. Pra, mendoni rreth tërë informacionit, tërë mësimeve, tërë besimeve, jo vetëm tek ato të ditëve tona, por gjatë tërë historisë së njerëzimit që kanë qenë të gabuara. Njerëzit vërtet janë ekspertë në përfundime të gabuara.

Pothuajse 2 000 vjet, njerëzit më të mençur të botës, ekspertët e asaj kohe, besonin se toka qëndronte e palëvizshme në qendër të gjithësisë, ndërsa të gjitha yjet dhe planetet rrotulloheshin rreth saj. Ata përdornin matematikë dhe shkencë shumë të komplikuar për ta mbështetur këtë teori, edhe pse më vonë ajo u zbulua si e gabuar në pothuajse çdo aspekt të saj. Prandaj mund të themi se këta njerëz ishin ekspertë në arritjen e përfundimeve të gabuara dhe që mësimet e tyre ishin quajtur “në mënyrë të rreme shkencë”.

`Shkenca e sotme e biologjisë, për shembull, është e bazuar në supozime se jeta filloi rastësisht miliarda vite më përpara, pa Zotin dhe pa asnjë qëllim. Ndërkohë janë shkruar shumë artikuj dhe libra të komplikuar dhe të detajuar shkencorë të bazuar mbi këto supozime. Çfarë mësimesh mund të nxjerrim nga kjo, rreth sesi njerëzit mund të jenë ekspertë në gabime? Si duhet të ndikojë ky realizim në arsimimin dhe edukimin e Krishterë në përgjithësi, dhe në mësimdhënien e biologjisë dhe shkencave të tjera në veçanti?`