---
title:  Bukuria e shenjtërisë
date:  31/08/2020
---

`Psalmi 96:9 thotë: “Adhuroni Zotin në bukurinë e shenjtërisë së Tij! Druani para Tij, mbarë dheu”! (NKJV). Si ta kuptojmë konceptin “bukuria e shenjtërisë”? Çfarë kuptimi ka kjo për ne, të Krishterët, dhe si duhet të ndikojë ky koncept mënyrën sesi japim lëndë të ndryshme, sidomos rreth artit dhe bukurisë?`

Edhe pse thuhet se “bukuria gjendet në syrin e shikuesit”, ne nuk duhet të harrojmë se kush e ka krijuar syrin (shih Fjalët e Urta 20:12). Edhe pse ne duhet të kemi kujdes që të mos adhurojmë krijimin në vend të Krijuesit (shih mësimin e djeshëm), bukuria e krijimit mund të na mësojë shumë rreth Zotit dhe dashurisë së Tij ndaj bukurisë. Në qoftë se bota jonë e shëmtuar nga mëkati, ende duket aq e bukur, kush e di se si ka qenë ajo para mëkatit? Kjo na mëson se Zoti vërtet është Krijuesi i bukurisë.

Lëndët si arti duhet të na afrojnë ne më afër Zotit, më afër karakterit dhe zemrës së Tij. Sepse ne jemi jo vetëm fenomene shkencore, por edhe pjesë e punës krijuese dhe artistike e Zotit. Kjo na mëson edhe më shumë rreth identitetit tonë në Krisht.

“Perëndia dëshiron që ne të kënaqemi me ato që Ai ka bërë. Ai do që ne të kënaqemi në bukurinë e thjeshtë dhe të qetë të tokës. Perëndia i do gjërat të bukura, por mbi të gjitha, Ai pëlqen një karakter të bukur. Ai do që ne të rritemi në dëlirësi dhe thjeshtësi, dy gjërat që i bëjnë lulet të bukura”—Ellen G. White, Hapa drejt Jezusit, fq. 77.

`Lexoni Zanafilla 3:6. Çfarë na mëson ky varg rreth faktit se bukuria nuk është gjithmonë domosdoshmërisht e mirë ose e shenjtë? Shih edhe Fjalët e Urta 6:25, 31:30.`

Armiku i Zotit e shtrembëron dhe e përdor çdo gjë të krijuar kundër Zotit dhe ndjekësve të Tij. Prandaj nuk është çudi se edhe bukuria dhe konceptet e bukurisë mund të jenë përdorur kundra nesh. Prandaj, veçanërisht në arte, arsimimi i Krishterë, i udhëzuar nga Bibla, duhet të ndihmojë që të mësojmë të jemi të kujdesshëm në kuptimin se jo gjithçka që është e bukur, është domosdoshmërisht edhe e mirë ose e shenjtë.

`Cilat janë disa gjëra “të bukura”, që nuk janë të mira dhe të shenjta? Ose, cilat gjëra të bukura mund të bëhen të këqija dhe të mëkatshme varur nga rrethanat? Çfarë standardi të përdorim për të dalluar bukurinë e shenjtë nga bukuria e mëkatshme?`