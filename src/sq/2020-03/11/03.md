---
title:  Puna dhe përkujdesja
date:  07/09/2020
---

Puna na mban aktivë. Çdo punë, madje edhe ajo që kërkon shumë punën e trurit, na kërkon edhe punën fizike, madje kjo do të thotë shtypje e butonëve në kompjuter.

**Çfarë tregojnë tekstet vijuese rreth punës, duke përdorur si simbol fjalën “duart”?/Users/vitaliy/Sites/Adventech/sabbath-school-lessons/src/sq/2020-03/11/03.md

`Ligji i Përtërirë 16:15`

`Predikuesi 9:10`

`Fjalët e Urta 21:25`

`Jeremia 1:16`

Zoti na ka dhuruar “veprën e duarve tona”, në mënyrë që të gjejmë në të plotësim dhe gëzim (shih Fjalët e Urta 10:4, 12:14). Në psikologji, “vetë-efikasiteti” përshkruan besimin që çdo person ka aftësi për të kryer diçka domethënëse në jetën e tij/saj. Vetë-efikasiteti nuk shtohet, duke përsëritur frazën: “Unë mundem! Unë mundem”! Vetëm duke bërë diçka praktikisht, ne rrisim vetë-efikasitetin tonë.

Ndërsa “vepra e duarve tona” është bekimi i Zotit për ne (shih Psalmi 90:17), e cila na mundëson të jetojmë një jetë kuptimplotë. Qëllimi kryesor i Zotit për punën është që me anë të saj ne mund të bekojmë të tjerët. Pali shkruan që ne duhet të bëjmë diçka të dobishme me duart tona, në mënyrë që të kemi diçka për të ndarë me të tjerët. Pali vetë jetoi duke e zbatuar këtë parim:

“Dhe ju vetë e dini se këto duar kanë punuar për nevojat e mia dhe për ata që ishin bashkë me mua. Dhe në çdo gjë ju kam treguar se, duke u munduar në këtë mënyrë, duhet të ndihmohen të lëngatët dhe të kujtohen fjalët e Zotit Jezus, i cili tha: Ka më shumë lumturi të japësh sesa të marrësh”! (Veprat 20:34, 35).

Edhe ne duhet të lutemi siç u lut Nehemia: “Prandaj, o Perëndi, forco duart e mia”!(Nehemia 6:9).

`Cili është qëndrimi juaj ndaj punës? Në çfarë mënyrash mund të përdorni punën tuaj për të bekuar më shumë njerëz të tjerë?`