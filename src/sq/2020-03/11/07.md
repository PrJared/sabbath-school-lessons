---
title:  Për më tepër studim
date:  11/09/2020
---

Zanafilla 3; Predikuesi 2:18–23; Efesianëve 6:5–8. Lexoni tek libri i Ellen G. White, Patriarkë dhe Profetë kapitullin 3 - “Tundimi dhe rënia në mëkat”.

Puna — mallkim apo bekim? Ajo mund të duket si pjesë e mallkimit të mëkatit (Zanafilla 3:17). Por, kur lexojmë Biblën me më shumë kujdes, kuptojmë se ajo që u mallkua për shkak të mëkatit ishte toka, jo puna. Ellen G. White shkruan se qëllimi i Zotit për punën ishte që ajo të jetë një bekim për ne: “Në fakt, edhe jeta me mund e djersë, që iu caktua njeriut, u bë e gjitha në dashuri. Ajo ishte një disiplinë, që u bë e nevojshmë si pasojë e mëkatit. Në këtë mënyrë, njeriu mund të frenonte epshin e oreksit dhe pasionit si dhe të krijonte zakone vetëkontrolli. Ishte pjesë e planit të madh të Perëndisë për rimëkëmbjen e njeriut nga mjerimi dhe degradimi, që solli mëkati”—Patriarkë dhe Profetë, fq. 27. Ndoshta jemi ne që e kemi shndërruar punën në mallkim nëpërmjet monotonisë, mbingarkesës ose duke e bërë punën si idhull, që luan rolin kryesor në jetën tonë? Çfarëdolloj që të jetë situata jonë, ne duhet të mësojmë ta vendosim punën në vendin e saj të duhur, duke e parë atë nga këndvështrimi Biblik. Edukimi i Krishterë duhet t’i ndihmojë njerëzit që të trajnohen, të mësojnë vlerën e punës, në të njëjtën kohë, duke mos e lejuar të zënë vendin e Zotit.

**Pyetje për diskutim**

`1.	Lexoni Predikuesi 2:18–24. Si mund ta konsideronte Mbreti Solomon punën si bekim dhe mallkim në të njëjtin pasazh të Biblës? Ku tregon ky tekst që ndryshimi varet nga qëndrimi ynë ndaj punës?`

`2.	Nëpërmjet punës ne kujdesemi për familjet tona. Si ta kalojmë një qëndrim pozitiv ndaj punës tek familjarët tanë?`

`3.	Ndonjëherë kufiri midis të qenurit një punëtor i shkëlqyer dhe një qen i punës, është shumë i hollë. Si të mos e kalojmë këtë kufi? Shih Predikuesi 2:23.`

`4.	Pali tregon shumë qartë: “Në fakt, edhe kur ishim në mes tuaj, ju porosisnim këtë: se po qe se ndonjë nuk do të punojë, as të mos hajë” (2 Thesalonikasve 3:10). Ky parim, me siguri, është shumë kuptimplotë. Por në cilat raste ai nuk zbatohet? Përse nuk duhet ta mbajmë këtë parim si një ligj të pathyeshëm?`

Sot në Shqipëri dielli perëndon në orën 18:56, në Kosovë – në 18:51. Sabat të lumtur!