---
title:  Të Krishterët dhe puna
date:  05/09/2020
---

### Lexoni për studimin e kësaj jave
Zanafilla 3:19; Ligji i Përtërirë 16:15; Eksodi 25:10–30:38; Galatasve 5:22–26; Predikuesi 9:10; 1 Korintasve 10:31.

> <p>Vargu përmendësh</p>
> “Prandaj, o vëllezërit e mi të dashur, qëndroni të fortë e të patundur, duke tepruar përherë në veprën e Zotit, duke e ditur se mundi juaj nuk është i kotë në Zotin” (1 Korintasve 15:58).

Puna është ideja e Zotit. Në botën ideale para mëkatit, Zoti i dha Adamit dhe Evës detyrën për t’u kujdesur për kopshtin (Zanafilla 2:15). Porsi Krijuesi i tyre, në shembëlltyrën e të cilit ata u krijuan, çifti i parë punonte bashkë, në mënyrë krijuese dhe në shërbesë plot dashuri. Pra, madje në botën pa mëkat, vdekje dhe vuajtje, njerëzit nuk rrinin duarkryq, pa punë.

Ndërsa presim të vijë Krishti dhe të rikrijojë sërish këtë botë në gjendjen origjinale, duhet ta shohim punën si një nga bekimet e Zotit. Në shoqërinë hebreje, çdo fëmijë mësonte ndonjë zanat. Në fakt, ata kishin një shprehje, që babai, i cili nuk i mëson një zanat birit të tij, ai po rrit një kriminel. Edhe Jezusi, Biri i Perëndisë, kaloi shumë vite në dyqanin e babait të Tij tokësor, duke mësuar punë të ndershme si zdrukthtar dhe, duke bërë për banorët e Nazaretit mobilje dhe pajisje bujqësore (Marku 6:3). E gjithë kjo ishte pjesë e trajnimit të Tij, që e përgatiti atë për shërbesën e ardhshme. Apostulli Pal i shërbente Zotit edhe kur ai për një vit e gjysëm punoi bashkë me Akuilën dhe Prisilën duke bërë çadra, porsi gjatë Sabateve, kur predikonte Ungjillin në sinagogë (Veprat 18:1–4, 2 Thesalonikasve 3:8–12). Këtë javë do të studiojmë çështjen e punës dhe rolin e saj në edukimin e Krishterë.

_*Studioni mësimin e kësaj jave për të përgatitur Sabatin e datës 12 Shtator._