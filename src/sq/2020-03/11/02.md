---
title:  Anët e shumta të punës
date:  06/09/2020
---

> <p></p>
> “Kështu kuptova që nuk ka gjë më të mirë se sa të gëzohesh dhe të bësh të mira sa je gjallë; dhe që çdo njeri që ha, pi dhe gëzon mirëqënie në gjithë mundin e tij, kjo është një dhuratë e Perëndisë” (Predikuesi 3:12, 13).

“Puna”—është një fjalë me shumë kuptime. Shpeshherë pyesim: Si e ke punën? Çfarë pune bën? Ne punojmë për të shtruar tavolinën, për të paguar faturat dhe për të kursyer pak për ditët e vështira. Të humbasësh punën është një nga gjërat më të këqija në jetë.

Puna u jep njerëzve sensin e vlerës. Shumica e pensionistëve vazhdojnë të punojnë me kohë të pjesshme sa të kenë forcë. Disa prej tyre madje e bëjnë këtë pa pagesë, si vullnetarë, për hir të punës. Puna na jep arsye për të dalë në mëngjes nga krevati. Punësoje një adoleshent dhe do kesh një kandidat më pak për botën kriminale.

`Lexoni Zanafilla 3:19. Cili është konteksti i këtij vargu, dhe çfarë na tregon ai rreth anës tjetër të punës, të paktën për disa?  `

Papritur, pas rënies në mëkat, puna ndryshoi. Shfaqet një tjetër anë e punës. Për disa njerëz, punë do të thotë vetëm mundim i përditshëm, që vazhdon deri në vdekje. Ata punojnë punën që urrejnë, duke shpresuar të kenë ende shëndet kur të dalin në pension. Për të tjerët, puna mund të konsumojë jetën e tyre, duke u bërë qendra e ekzistencës së tyre, madje burimi i identitetit të tyre. Pa punën e tyre ata ndihen të ç’orientuar dhe në depresion, të pa sigurtë se çfarë të bëjnë me jetën e tyre. Kur njerëz të tillë dalin në pension, ata shemben fizikisht dhe psikologjikisht dhe, shpeshherë vdesin para kohe.

Të Krishterët duhet të mësojnë sesi të mos e adhurojnë punën, por të punojnë sipas mënyrës së Zotit. Puna është më shumë se nevojë ekonomike. Njeriu është më shumë se veçse një punonjës. Duhet të kuptojmë dhe të mbajmë mend se vendi i punës sonë është fusha e shërbesës, vendi ku shfaqim marrëdhënien tonë me Zotin. Pjesa e mësuesit/es është të ndihmojë nxënësit të gjejnë punë, ku aftësitë dhe interesat e tyre të dhuruara nga Zoti kryqëzohen me nevojat e botës.

`Çfarë pune bëni? Pra, çfarë bëni me jetën tuaj, dhe si mund ta nderoni më shumë Zotin në punën tuaj?`