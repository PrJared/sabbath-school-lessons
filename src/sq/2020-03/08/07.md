---
title:  Për më tepër studim
date:  21/08/2020
---

Porosia e Madhe e Krishtit (Mateu 28:18–20) nisi lëvizjen më të mahnitshme fetare në botë. Një grumbull i vogël i apostujve ose misionarëve (të dyja fjalët kanë të njëjtin kuptim – “të dërguarit”) dolën nëpër mbarë botën, duke mbledhur studentë, i kthyen ata në dishepuj, i thirrën për të besuar në Jezus Krishtin, i pagëzuan ata dhe vazhduan t’i mësonin tërë gjërat, që Jezusi i kishte urdhëruar. Si rezultat ne shohim besimtarë të rinj të Krishterë nga mbarë bota, duke përfaqësuar kultura dhe gjuhë të ndryshme, duke dalë nga ujërat e pagëzimit për të hyrë në shkollën e Zotit dhe për të filluar edukimin e tyre. Kjo nuk është aspak e çuditshme, sepse ata kanë ende shumë për të mësuar.

Arsyeja pse të Krishterët janë gjithmonë në vazhdimin e studimit, nuk është thjesht kuriozitet intelektual ose zell për të fituar dituri, por, sepse jeta dhe besimi i Krishterë depërton në çdo cep dhe aspekt të jetës së përditshme. Ka shumë për të mësuar. Dhe për këtë shkak, letrat e Dhiatës së Re përmbajnë jo vetëm shpalljen e Jezus Krishtit (në greqishten e vjetër - kerygma), por edhe edukimin në çdo aspekt praktik që të Krishterët duhet të mësojnë (në greqishten e vjetër - didache). Një shembull të mirë të kësaj shpallje mund ta shohim tek 1 Korintasve 2:2, ndërsa edukimi fillon tek 1 Korintasve 4 dhe vazhdon deri në fund të letrës. Çfarë është ajo që të Krishterët duhet të mësojnë?

Çdo gjë rreth punës, pushimit, çështjeve sociale, komunitare, rreth kishës dhe adhurimit, ekonomisë, filantropisë, marrëdhënieve me autoritetet, këshillimit, rreth familjes, marrëdhënies martesore dhe rritjes së fëmijëve, ushqimit dhe përgatitjes së tij, veshjes, madje rreth plakjes dhe përgatitjes për fundin e kësaj jete, rreth jetës personale dhe jetës në këtë botë. Të jesh i Krishterë do të thotë të mësosh diçka rreth të gjitha këtyre gjërave dhe madje më shumë. Kuptimi nga këndvështrimi i Zotit nuk na vjen në mënyrë të natyrshme. Prandaj kjo duhet mësuar.

**Pyetje për diskutim**

`1.	Sa e rëndësishme është puna edukative për misionin e kishës?`

`2.	Çfarë kishte ndërmend Ellen G. White duke shkruar se “Qielli është shkolla” (Education, fq. 301)?`

`3.	Lexoni sërish 1 Korintasve 2:1–16. Shikoni se çfarë na tregon Pali rreth asaj çfarë Zoti na zbulon nëpërmjet inspirimit. Mendoni pak rreth pohimit të Palit se dituria dhe pushtetarët e kësaj kohe nuk do arrijnë asgjë. Për cilën dituri të kohës sonë mund të themi të njëjtën gjë?`

Sot në Shqipëri dielli perëndon në orën 19:30, në Kosovë – në 19:27. Sabat të lumtur!