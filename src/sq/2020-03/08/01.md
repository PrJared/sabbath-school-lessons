---
title:  Edukimi dhe Shpengimi
date:  15/08/2020
---

### Lexoni për studimin e kësaj jave
Zanafilla 1:26, 27; Isaia 11:1–9; 2 Timoteut 3:14–17; 1 Mbretërve 4:29–34; Gjoni 14:17; 1 Korintasve 2:1–16.

> <p>Vargu përmendësh</p>
> “I gjithë Shkrimi është i frymëzuar nga Perëndia dhe i dobishëm për mësim, bindje, ndreqje dhe për edukim me drejtësi” (2 Timoteut 3:16).

Bibla na tregon një histori të gjatë rreth Zotit dhe njerëzve të Tij. Ajo mund të duket si një histori dashurie e shkruar keq, të paktën përkohësisht. Ose mund të jetë parë si historia e një ati dhe bijve të tij rebelë, të cilët në fund kthehen në shtëpi.

Por, këtë javë do të zbulojmë një tjetër temë të historisë Biblike – atë të një mësuesi dhe nxënësve të Tij. Në këtë histori, nxënësit vazhdimisht dështojnë në provimet e tyre, ndërsa mësuesi me shumë durim shpjegon mësimin sërish e sërish, e sërish, deri sa të paktën disa prej tyre arrijnë ta mësojnë.

Historia e Biblës nuk është shumë ndryshe nga historitë tona njerëzore, që ne i dimë kaq mirë. Vetëm se ajo ka një ndryshim – historia e Zotit dhe njerëzve të Tij ka për të përfunduar mirë, Zoti do ta arrijë qëllimin e Tij. Hiri hyjnor ndaj njerëzve të Tij na siguron fitoren. Ne, shpeshherë e kemi keqkuptuar përgjegjësinë tonë njerëzore në këtë marrëdhënie. Shumë kanë frikë nga ajo, sepse e kujtojnë si diçka të vështirë. Por në fakt, historia e Biblës në esencë është një ftesë për të njohur Zotin dhe për të kuptuar vullnetin e Tij. Vërtet, studimi i Biblës për të njohur Zotin është përgjigjja jonë kryesore ndaj hirit të Tij. Ne nuk mund ta fitojmë hirin e Zotit me anë të veprave, por ne mund ta mësojmë atë. Dhe çfarë do të ishte edukimi dhe arsimimi i Krishterë, pa mësuar rreth këtij hiri?

_*Studioni mësimin e kësaj jave për të përgatitur Sabatin e datës 21 Gusht._