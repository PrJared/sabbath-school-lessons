---
title:  Jezusi si Mësues
date:  17/08/2020
---

Bibla përdor shumë terma për të përshkruar Jezusin. Biri i Perëndisë, Mesia, Biri i njeriut, Shpëtimtari, Çliruesi, Zoti, dhe Qengji i Perëndisë janë vetëm disa prej titujve të Tij. Por, për ata që e njihnin Atë më mirë se të tjerët gjatë tre vjet e gjysëm të shërbesës së Tij në Jude dhe Galile, Jezusi ishte Rabbi, që do të thotë Mësues.

Prandaj është e qartë që profesioni dhe puna e mësuesit ishte veçanërisht e përshtatshme për Jezusin për të plotësuar shërbesën e Tij publike. Puna e Tij e shpëtimit është disi e ngjashme me atë të mësuesit. Kjo madje është e parashikuar nga profeti Isaia.

`Lexoni Isaia 11:1–9. Çfarë na zbulon kjo rreth rolit të Jezusit si mësues?  `

Një nga profecitë më befasuese të Shkrimeve është tek Isaia 11. Vargjet 1–3 përshkruajnë ardhjen e Mesias në terma edukative. Këtu Jezusi përshkruhet si personi, i cili sjell dituri, këshilla, zgjuarsi dhe njohuri. Tërë pasazhi përfundon me këtë premtim të mrekullueshëm: “Vendi do të mbushet me njohurinë e Zotit, ashtu si ujërat mbulojnë detin” (Isaia 11:9). Ndoshta pikërisht vargje të tilla e frymëzuan Ellen G. White të shkruajë që puna e edukimit dhe puna e çlirimit janë një (shih Education, fq. 30).

Lexoni Gjoni 3:1–3. Nikodemi e quajti Jezusin Mësues, dhe i përshkroi dhuntitë e Tij të mësimdhënies si të ardhura nga Perëndia, për shkak të mrekullive dhe mendimeve të thella rreth kuptimit të jetës. Jezusi nuk e kundërshtoi Nikodemin, por i pranoi fjalët e Tij. Këtu shohim që, madje në rastin e Jezusit, autoriteti për të mësuar të tjerët vjen nga Zoti.

Qartë, mësimdhënia është dhunti nga Zoti. Ajo porositet nga Zoti, u miratua nga Jezusi dhe është e njohur nga ata, si nga një autoritet hyjnor.

`Çfarë roli kemi ne në plotësimin e profecisë, e cila parashikon njohurinë e Zotit, duke mbushur mbarë botën?`