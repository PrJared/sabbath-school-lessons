---
title:  Një Princ fitimtar
date:  12/03/2020
---

Karakteri më i spikatur në librin e Danielit është ai, që fillimisht quhet “Biri i njeriut” (Danieli 7:13) ose “Komandanti i ushtrisë” (Danieli 8:11). Me vonë ne mësojmë që emri i tij është Mikael (Danieli 10:12), që do të thotë “Kush është si Zoti”? Ai i vjen në ndihmë Gabrielit në luftën me mbretin e Persisë (Danieli 10:13). Engjëlli e quan këtë qenie qiellore “Mikaeli, princi juaj” (Danieli 10:21), pra, princi i popullit të Perëndisë. Mikaeli shfaqet edhe më vonë në librin e Danielit si mbrojtësi i popullit të Zotit (Danieli 12:1). Nga letra e Judës 9, mësojmë që Mikaeli, i quajtur edhe kryeengjëll, lufton kundër Satanit dhe e ringjall Moisiun. Zbulesa 12:7 na zbulon Mikaelin si udhëheqës të tërë ushtrisë qiellore, i cili e mposht Satanin dhe engjëjt e tij. Kjo bën të qartë që Mikaeli në fakt është thjesht një tjetër titull i Jezus Krishtit. Ndërsa Perandoria Persiane ka një komandant suprem, një fuqi shpirtërore që është mbrapa udhëheqësit të saj njerëzor, edhe  populli i Zotit ka një Komandant të ushtrisë – Mikaelin, i cili lufton dhe fiton Betejën Kozmike për ata.

`Lexoni Kolosianëve 2:15. Si ka fituar Jezusi në konfliktin kozmik?`

Kur ne i bëjmë ballë fuqive të errësirës, mnd të kemi besim tek Jezusi, kampioni ynë. Ai e mund Satanin në fillim të shërbesës së Tij publike. Gjatë jetës tokësore të Jezusit, Ai e mundi Satanin dhe tërë tundimet e tij në shkretëtirë, Ai lufton me ushtritë demonike dhe çliron popullin e Tij nga fuqia e errësirës. Jezusi e mposhti të ligun madje, kur ai erdhi i maskuar mbrapa përpjekjes së Pjetrit për të devijuar Atë nga rruga e Tij për në kryq. Në fjalët e fundit të Tij, Jezusi u foli dishepujve rreth vdekjes së Tij të afërt si një betejë, e cila do të kulmonte në një fitore vendimtare: “Tani është gjykimi i kësaj bote; tani do të hidhet jashtë princi i kësaj bote! Dhe unë, kur të jem ngritur lart nga toka, do t’i tërheq të gjithë tek unë” (Gjoni 12:31, 32).

Ndonjëherë kur shohim përreth, gjithçka duket shumë keq. Dhuna, imoraliteti, korrupsioni dhe sëmundjet kudo. Një armik, jo prej mishi dhe gjaku, na sulmon nga të katër anët. Por, pavarësisht sa të vështira janë betejat tona, mund të jemi të sigurt që Jezusi lufton për ne si Princi dhe Kryeprifti ynë në Shenjtëroren Qiellore.

`Lexoni Romakëve 8:37–39. Si mund ta kthejmë premtimin e fitores reale në jetën tonë të krishterë?`