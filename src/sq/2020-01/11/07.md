---
title:  Për më tepër studim
date:  13/03/2020
---

“Tri javë të tëra Gabrieli u ndesh me fuqitë e errësirës, duke menduar të luftojë ndikimet e tyre tek mendja e Kirit. . . . U bë gjithçka që qielli mund të bënte për njerëzit e Zotit. Kjo përfundoi me fitore; fuqitë e armikut ishin mbajtur nën kontroll tërë ditët e sundimit të mbretit Kir dhe tërë ditët e birit të tij Kambis”—Ellen G. White, Prophets and Kings, fq. 572.

“Ç’nder i madh i tregohet Danielit nga Mbreti Qiellor! Ai e qetëson shërbëtorin e Tij të trembur dhe e siguron që lutja e tij është dëgjuar në Qiell. Si përgjigje e lutjes së tij të zjarrtë, engjëlli Gabriel u dërgua për të ndikuar tek zemra e mbretit Persian. Monarku kishte kundërshtuar Frymën e Perëndisë për tri javë, ndërsa Danieli agjëronte dhe lutej, por Princi Qiellor, Mikaeli, Komandanti i Ushtrisë Qiellore u dërgua për të kthyer zemrën e mbretit kokëfortë që të vepronte me vendosmëri sipas lutjes së Danielit”—Ellen G. White, The Sanctified Life, fq. 51.

**Pyetje për diskutim**

`1.	Edhe pse ne nuk jemi njerëzit e parë që shohim këtë të vërtetë në historinë e krishterë, ne si adventistë të ditës së shtatë jemi ithtarët e fortë të idesë së “Konflikti i Madh”, që shpall se tërë universi është përfshirë në luftën epike midis Krishtit dhe Satanit. Dhe ne besojmë që çdo njeri është pjesë e kësaj lufte. Njerëz të tjerë, madje sekularët, kanë folur rreth realitetit të një farë beteje, pjesë e së cilës jemi të gjithë ne. Cila ka qenë përvoja juaj në Konfliktin e Madh? Si e keni parë atë të manifestuar në jetën tuaj? Çfarë nga ajo që keni mësuar mund të ndihmojë të tjerët në betejat e tyre?`

`2.	Lexoni Efesianëve 6:10–18. Vini re simbolet ushtarake që përdor Pali. Çfarë udhëzimesh janë dhënë për ne që t’i përdorim në betejat tona në Konfliktin e Madh?`

`3.	Tek Danieli 10:11, së dyti (shih Danieli 9:23) Danieli është quajtur hamudot, ose “i dashur”. Çfarë do të thotë kjo rreth lidhjes së ngushtë, madje emocionale, midis Qiellit dhe tokës? Mendoni sa radikalisht ndryshe është ky realitet nëse e krahasojmë me pikëpamjen e përhapur ateiste që ka shumica e botës moderne. Çfarë shprese na jep pikëpamja Biblike në këtë referencë për Danielin?`