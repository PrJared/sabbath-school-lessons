---
title:  Nga beteja tek fitorja
date:  07/03/2020
---

### Lexoni për studimin e kësaj jave
Efesianëve 6:12; Danieli 10; Ezdra 4:1–5; Jozueu 5:13–15; Zbulesa 1:12–18; Kolosianëve 2:15; Romakëve 8:37–39.

> <p>Vargu përmendësh</p>
> “ ‘O njeri që të duan shumë, mos ki frikë, paqja është me ty; mblidh forcat e tua, po, mblidh forcat e tua!’ ” (Danieli 10:19).

Kapitulli 10 i Danielit prezanton vegimin e fundit të tij, i cili vazhdon në kapitujt 11 dhe 12. Që në fillim ne jemi informuar që ky vegim ka të bëjë me një “konflikt të gjatë” (Danieli 10:1). Ndërsa Danieli 11 ndan disa detaje të këtij konflikti, Danieli 10 tregon dimensionet e tij shpirtërore dhe zbulon se mbrapa skenës së betejave fizike në tokë, ndodhin edhe betejat shpirtërore në përmasa kozmike. Duke studiuar këtë kapitull, do të shohim që kur lutemi, ne përfshihemi në këtë konflikt kozmik, dhe lutjet tona kanë pasoja të mëdha. Por ne nuk jemi vetëm në betejat tona; Jezusi po lufton kundër Satanit për ne. Ne do të mësojmë se beteja e fundit do të jetë jo kundër fuqive tokësore dhe njerëzore, por kundër fuqive të errësirës.

Siç përfundoi Pali, shumë shekuj pas Danielit: “Sepse beteja jonë nuk është kundër gjakut dhe mishit, por kundër principatave, kundër pushteteve, kundër sunduesve të botës së errësirës të kësaj epoke, kundër frymërave të mbrapshta në vendet qiellore” (Efesianëve 6:12). Përfundimisht, suksesi ynë në këtë konflikt është bazuar mbi Jezus Krishtin, i cili e mundi Satanin në kryq.

_*Studioni mësimin e kësaj jave për të përgatitur Sabatin e datës 14 mars. _