---
title:  Për më tepër studim
date:  24/01/2020
---

“Nga eksperienca e hebrenjve të rinj në fushën e Duras ne mund të marrim mësime të rëndësishme. Në ditët e sotme shumë shërbëtorë të Zotit, edhe pse të pafajshëm, do të përjetojnë abuzim dhe poshtërim nga duart e njerëzve të frymëzuar nga Satani dhe të mbushur me inat dhe fanatizëm fetar. Veçanërisht i madh do të jetë zemërimi kundër atyre, që shenjtërojnë Sabatin e urdhërimit të katërt; në fund madje do të shpallet një dekret global që ata që mbajnë të Shtunën e meritojnë vdekjen.

“Kjo kohë e ankthit të madh do të kërkojë nga njerëzit e Zotit një besim të palëkundur. Bijtë e Zotit duhet të tregojnë qartë se ata adhurojnë vetëm Atë dhe që asgjë, madje rreziku i jetës, nuk mund t’i detyrojë ata të marrin pjesë në adhurimin e rremë. Për një zemër besnike, urdhërat e njerëzve mëkatarë dhe të vdekshëm do të duken të parëndësishëm në krahasim me Fjalën e Zotit të përjetshëm. Ata do t’i binden të vërtetës edhe nëse pasoja e zgjedhjes së tyre do të jetë burgimi, mërgimi ose vdekja”—Ellen G. White, Prophets and Kings, fq. 512, 513.

**Pyetje për diskutim**

`1.	Lexoni 1 Pjetri 1:3–9. Përse Zoti shpëton disa veta nga vuajtja, ndërsa të tjerët – jo? Apo përgjigjen ndaj pyetjeve të tilla do ta marrim vetëm në përjetësi? Përse duhet të kemi besim tek mirësia e Zotit, pavarësisht nga zhgënjimet në rastet kur nuk ndodh një shpëtim i mrekullueshëm?`

`2. Në qoftë se historia do të përfundonte me vdekjen e hebrenjve të rinj në furrën përvëluese, çfarë mësimesh mund të kishim nxjerrë nga kjo histori?`

`3. Nga kuptimi ynë i ngjarjeve të ditëve të fundit, cila do të jetë çështja, shenja e dukshme që do të tregojë se kë adhurojmë? Çfarë na tregon kjo rreth rëndësisë së vërtetë të ditës së Shtunë, Sabatit të shenjtë të Zotit?`

`4. Lexoni Luka 16:10. Si fjalët e Krishtit këtu mund të na ndihmojnë për të kuptuar më mirë se çfarë do të thotë të rrosh me anë të besimit?`

`5. Lexoni sërish Danieli 3:15, ku mbreti thotë: “Cila ështe ajo perëndi që do të mund t’ju çlirojë nga duart e mia”? Si do të përgjigjeshit ju ndaj pyetjes së tij?`