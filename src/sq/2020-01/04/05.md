---
title:  Njeriu i katërt
date:  22/01/2020
---

`Lexoni Danieli 3:19–27. Çfarë ndodhi? Kush është personi tjetër në zjarr?   `

Pasi mbreti Nebukadnetsar i hodhi tre hebrenjtë besnikë në zjarr, ai u shtang duke parë edhe një tjetër person brenda furrës. Mbreti, për aq sa dimë, e identifikon atë si “Biri i Perëndisë” (Danieli 3:25).

Mbreti nuk e dinte, por e dimë ne se kush ishte personi i katërt në furrë. Ai u shfaq shumë kohë më përpara Abrahamit para shkatërrimit të Sodomës dhe Gomorrës, Ai u ndesh me Jakobin dhe iu shfaq Moisiut në një shkurre, që digjej, por nuk konsumohej. Ai është Jezus Krishti në formën e Tij para se Ai të vinte në mish. Ai erdhi për të treguar që Zoti qëndron pranë njerëzve të Tij në vështirësitë e tyre.

Ellen G. White thotë: “Por Zoti nuk harroi besnikët e Tij. Kur dëshmitarët e Tij ishin hedhur në furrë, Shpëtimtari u shfaq para tyre dhe ecte bashkë me ta në mes të zjarrit. Në praninë e Zotit, të nxehtit dhe të ftohtit, flakët e humbën fuqinë e tyre për të konsumuar”—Prophets and Kings, fq. 508, 509.

Siç thotë Zoti tek Isaia, “ ‘Kur do të kalosh përmes ujërave unë do të jem me ty, ose do të kalosh lumenjtë, nuk do të të mbytin; kur do të ecësh nëpër zjarr, nuk do të digjesh dhe flaka nuk do të të konsumojë’ ” (Isaia 43:2).

Edhe pse na pëlqejnë këto lloj historish, lindin pyetje për besimtarët e tjerë, të cilët nuk u shpëtuan me anë të mrekullisë nga persekutimi për shkak të besimit të tyre. Ata përjetuan eksperiencën e profetit Isaia dhe Zakaria, të cilët u dënuan me vdekje sipas urdhërit të mbretërve jobesimtarë. Në tërë historinë e shenjtë, deri në ditët e sotme, të krishterët besnikë kanë kaluar vuajtje të tmerrshme pa patur një shpëtim me anë të mrekullisë, por një vdekje të dhimbshme. Ka raste kur besnikët shpëtohen me anë të një ndërhyrje hyjnore, por siç e dimë, kjo nuk është një gjë e zakonshme.

`Nga ana tjetër, çfarë shpëtimi të mrekullueshëm do të përjetojnë të gjithë besnikët e Zotit, pavarësisht nga fati i tyre këtu mbi tokë? (Shih 1 Korintasve 15:12–26).`