---
title:  Nga furra tek pallati
date:  18/01/2020
---

### Lexoni për studimin e kësaj jave
Danieli 3, Zbulesa 13:11–18, Eksodi 20:3–6, Ligji i Përtërirë 6:4, 1 Korintasve 15:12–26, Hebrenjve 11.

> <p>Vargu përmendësh</p>
> “Ja, Perëndia ynë, të cilit i shërbejmë, është në gjendje të na çlirojë nga furra e ndezur, dhe do të na çlirojë nga dora jote, o mbret” (Danieli 3:17).

Pra, tre të rinj, të mbushur me Frymën e Shenjtë, shpallin para tërë kombit besimin e tyre që Ai, të cilin ata adhurojnë, është i vetmi Zot i gjallë dhe i vërtetë. Ky demonstrim i besimit të tyre ishte prezantimi më i qartë i parimeve të tyre. Për t’i lënë përshtypje idhujtarëve, duke dëshmuar rreth fuqisë dhe madhështisë së Zotit të gjallë, shërbëtorët e Tij duhet të tregojnë respektin e thellë që ata kanë për Atë. Ata duhet të tregojnë qartë që Zoti i tyre është i vetmi, të cilit i takon nderimi dhe adhurimi i tyre, dhe asnjë konsideratë, qoftë dhe për të shpëtuar jetën e tyre, nuk mund t’i detyrojë ata për të marrë pjesë në idhujtari. Këto mësime kanë një lidhje direkte dhe jetësore me eksperiencën tonë në këto ditë të fundit që jetojmë”—Ellen G. White, In Heavenly Places, fq. 149. Edhe pse kërcënimi me vdekje, për shkak të një çështjeje adhurimi mund të na duket si diçka që i përket vetëm një epoke të lashtë dhe supersticioze, Bibla na zbulon që në kohët e fundit bota, edhe pse do të jetë shumë e avancuar në shkencë, do të përjetojë diçka të ngjashme, në një shkallë globale. Kështu që, nga studimi i kësaj historie, ne mund të mësojmë më shumë rreth çështjes që, sipas Biblës, një ditë besimtarët besnikë të Zotit do t’i bëjnë ballë.

_*Studioni mësimin e kësaj jave për të përgatitur Sabatin e datës 25 janar._