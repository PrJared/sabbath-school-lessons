---
title:  Për më tepër studim
date:  10/01/2020
---

“Danieli dhe shokët e tij në Babiloni gjatë rinisë së tyre ishin më fatlumë sesa Jozefi në vitet e tij të para në Egjipt; megjithatë sprovat e tyre nuk ishin më pak të ashpëra. Nga thjeshtësia krahasuese e shtëpive të tyre në Jude, këta djem të linjës mbretërore u transportuan në qytetin më madhështor të asaj kohe, në oborrin e mbretit më të fuqishëm dhe u zgjodhën për t’u trajnuar si shërbëtorë të veçantë të mbretit. Tundimet e tyre në atë oborr luksoz dhe të korruptuar ishin shumë të forta. Fakti që ata, adhuruesit e Zotit Krijues, ishin robër në Babiloni, fakti që enët e shenjta nga tempulli i Perëndisë tani ishin zhvendosur në tempullin e perëndive babilonase, fakti që mbreti i Izraelit ishte i burgosur në duart e babilonasve, ishin hedhur në sytë e tyre nga fitimtarët mburravecë babilonas si një provë që feja dhe traditat e tyre ishin më superiore sesa ato të hebrenjve. Në rrethana të tilla, gjatë poshtërimeve të shkaktuara nga largimi i Izraelit prej ligjeve të shenjta, Zoti gjithsesi i tregoi Babilonisë prova të epërsisë së Tij, shenjtërisë së ligjeve të Tij dhe të rezultatit të sigurt të bindjes ndaj tyre. Dhe dëshmia e Zotit patjetër erdhi nëpërmjet atyre, që ende qëndronin besnikë në mënyrë të palëkundur”—Ellen G. White, Education, fq. 54.

**Pyetje për diskutim**

`1. Në grup diskutoni rreth sfidave të ndryshme kulturore dhe shoqërore që të krishterët i bëjnë ballë në shoqërinë tuaj. Cilat janë këto sfida dhe, si kisha në tërësi mund të mësojë t’i përgjigjet atyre në mënyrë biblike?`

`2. Mendoni sa e lehtë do të ishte për Danielin dhe shokët e tij të kompromentonin besimin e tyre. Fund së fundi, babilonasit ishin fitimtarë. Populli hebre u mposht nga ata. Sipas logjikës njerëzore, çfarë “provë” më nevojitet për ta bërë të qartë se perënditë e babilonasve ishin më të fuqishëm sesa Zoti i Izraelit? A nuk duhet ta pranonin ata këtë fakt? Si mendoni, çfarë të vërtetash të rëndësishme biblike i ndihmonin ata të mbanin gjallë besimin e tyre gjatë kësaj kohe? (Shih Jeremia 5:19, Jeremia 7:22–34). Çfarë na tregon kjo, rreth sesa e rëndësishme është të dimë Biblën dhe të kuptojmë “të vërtetën e kësaj kohe”?`

`3. Përse është besnikëria kaq e rëndësishme, jo vetëm për ne, por edhe për ata, të cilëve besnikëria jonë i dëshmon rreth karakterit të Zotit tonë?`