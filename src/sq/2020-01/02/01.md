---
title:  Nga Jerusalemi tek Babilonia
date:  04/01/2020
---

### Lexoni për studimin e kësaj jave
2 Mbretërve 21:10–16; Danieli 1; Galatasve 2:19,20; Mateu 16:24–26, 2 Korintasve 4:17; Jakobi 1:5.

> <p>Vargu përmendësh</p>
> “Katër të rinjve Perëndia iu dha njohuri dhe mend në gjithë letërsinë dhe diturinë; dhe Danieli fitoi njohuri për çdo lloj vegimi dhe ëndrre” (Danieli 1:17).

Bibla nuk i mbulon dobësitë e njerëzimit mëkatar. Që nga Zanafilla 3 e tutje, gjendja mëkatare e njerëzve, si edhe pasojat e saj, janë të përshkuara në mënyrë të qartë. Në të njëjtën kohë, ne gjithashtu shohim raste kur njerëzit tregojnë një besim të jashtëzakonshëm ndaj Zotit, madje edhe duke qenë nën presion për të kompromentuar besimin e tyre. Dhe, disa prej shembujve më prekës i shohim tek libri i Danielit.

Megjithatë, ndërsa po studiojmë Danielin, le të mbajmë mend që heroi i vërtetë i këtij libri është vetë Zoti. Ne jemi mësuar me historira, që theksojnë besnikërinë e Danielit dhe shokëve të tij, dhe, ndonjëherë harrojmë të lartësojmë besnikërinë e Zotit, i cili udhëzoi dhe mbajti të katërt të rinjtë gjatë konfrontimit të pushtetit dhe joshjes së Perandorisë Babilonase. Të jesh besnik ndaj Zotit është një sfidë mjaft e madhe kur jeton në atdhe, aq më tepër – kur je duke i bërë ballë presionit të një vendi, kulture dhe feje të huaj. Por, këta heronj përballuan sfidat e tyre për shkak se ata, porsi apostulli Pal, e dinin se kujt i kishin besuar (2 Timoteut 1:12), dhe vazhduan të besonin në Të.

_*Studioni mësimin e kësaj jave për të përgatitur Sabatin e datës 11 janar._