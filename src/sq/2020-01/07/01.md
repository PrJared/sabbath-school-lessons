---
title:  Nga luanët tek engjëjt
date:  08/02/2020
---

### Lexoni për studimin e kësaj jave
Danieli 6; 1 Samuelit 18:6–9; Mateu 6:6; Veprat 5:27–32; Marku 6:14–29; Hebrenjve 11:35–38.

> <p>Vargu përmendësh</p>
> “Atëherë prefektët dhe satrapët kërkuan të gjenin një pretekst kundër Danielit lidhur me administrimin e mbretërisë, por nuk mundën të gjejnë asnjë pretekst apo korruptim, sepse ai ishte besnik dhe nuk mundën të gjejnë tek ai asnjë gabim apo korruptim” (Danieli 6:4).

Pas pushtimit të Babilonisë, mbreti Dar vuri re urtësinë e Danielit dhe e ftoi të shërbente në qeverinë e re. Profeti i moshuar ishte aq i shkëlqyer në detyrat e tij publike, saqë mbreti vendosi ta caktojë Danielin administratorin e tërë qeverisë medo-persiane.

Megjithatë, kjo e bën Danielin t’i bëjë ballë me rezultat asaj, që quhet edhe mëkati i parë – mëkatit të xhelozisë. Pavarësisht, para se të mbarojë kjo histori, shohim që Danieli është besnik jo vetëm në detyrat e tij sekulare në qeverinë medo-persiane, por, çfarë është më e rëndësishme, edhe besnik ndaj Zotit. Dhe mund të jemi të sigurtë që, pikërisht besnikëria e tij ndaj Zotit ndikon tek ai duke e bërë besnik edhe në fusha të tjera.

Eksperienca e Danielit me persekutime shërben si një model i njerëzve të Zotit në kohën e fundit. Historia nuk tregon që ata do të jenë të mbrojtur nga sprovat dhe vuajtjet. Ajo çfarë na garanton Zoti është që, në konfliktin midis së mirës dhe së keqes, me siguri do të fitojë e mira dhe Zoti do të restaurojë emrin e njerëzve të Tij.

_*Studioni mësimin e kësaj jave për të përgatitur Sabatin e datës 15 shkurt._