---
title:  Shpirtra xhelozë
date:  09/02/2020
---

Madje në Qiell, në një mjedis të përsosur, Luciferi u bë xheloz me Krishtin. “Luciferi kishte zili dhe xhelozi për Jezus Krishtin. Megjithatë, kur tërë engjëjt u përkulën para Jezusit duke pranuar epërsinë, autoritetin dhe të drejtat e sundimit, edhe ai u përkul bashkë me ta; ndërkohë zemra e tij ishte plot zili dhe urrejtje”—Ellen G. White, The Story of Redemption, fq. 14. Zilia është një ndjenjë aq e rrezikshme saqë në Dhjetë Urdhërimet pranë urdhërimeve si “mos vrit” dhe “mos vidh” është edhe “mos lakmo” (shih Eksodi 20:17).

`Lexoni Danieli 6:1–5, bashkë me Zanafilla 37:11 dhe 1 Samueli 18:6–9. Çfarë roli luan zilia në këto histori? `

Aftësitë administrative të Danielit i bën përshtypje mbretit, por ndërkohë provokuan zili tek zyrtarët e tjerë. Kështu që ata u konspiruan për të hequr qafe Danielin, duke e akuzuar për korrupsion. “Atëherë prefektët dhe satrapët kërkuan të gjenin një pretekst kundër Danielit lidhur me administrimin e mbretërisë, por nuk mundën të gjejnë asnjë pretekst apo korruptim, sepse ai ishte besnik dhe nuk mundën të gjejnë tek ai asnjë gabim apo korruptim” (Danieli 6:4). Fjala aramaike e përkthyer si “besnik” gjithashtu mund të përkthehet si “i besueshëm”.

Danieli ishte i paqortueshëm; armiqtë e tij nuk gjetën asnjë akuzë për të ngritur kundër tij. Megjithatë, ata kuptuan edhe sa besnik ishte Danieli ndaj Zotit të Tij dhe sa i bindur ishte ai ndaj ligjit të Perëndisë. Kështu që ata vendosën të ngrinin kurth kundër Danielit, duke krijuar një situatë ku ai përballet me dilemën – t’i bindet ligjit të Zotit të tij apo ligjit të perandorit. Duke e njohur Danielin, ata ishin absolutisht të sigurtë që nën rrethanat e duhura, ai do të zgjidhte ligjin e Zotit mbi ligjin e mbretit. Ç’dëshmi e mrekullueshme rreth besnikërisë së Danielit!

`Çfarë lloj luftrash me zili keni përjetuar dhe si i keni bërë ballë? Përse është zilia një mëkat kaq dëmtues dhe vdekjeprurës?`