---
title:  Për më tepër studim
date:  20/03/2020
---

Interesante që të paktën tek referenca e Danielit 11:29–39, Martin Luteri e identifikoi “veprime të neveritshme, që shkaktojnë shkretim” (Danieli 11:31) sistemin e Papës me doktrinat dhe praktikat e tij. Kështu që lidhja reciproke e Danielit 11 me Danieli 7 dhe 8 përforcon pikëpamjen e Luterit dhe të shumë komentatorëve të tjerë protestantë, që institucioni i papës dhe mësimet e tij janë përmbushja e kësaj profecie. Mbi këtë çështje Ellen G. White thotë: “Asnjë kishë që ndodhej brenda sferës së juridiksionit romak, nuk e gëzoi lirinë e ndërgjegjes për një kohë të gjatë. Me të vendosur pushtetin e tij, papati nxitoi për të zgjatur duart e për t’i shkatërruar të gjithë ata, që nuk pranuan ta njihnin zgjedhën e tij. Kështu, njëra pas tjetrës, kishat iu dorëzuan sundimit të tij”—Konflikti i Madh, fq. 47.

**Pyetje për diskutim**

`1. Si mund të jemi sensitivë ndaj ndjenjave të të tjerëve, pa kompromentuar mësimet biblike në lidhje me rolin e Romës në ditët e fundit?`

`2. Danieli 11:33 thotë: “Ata që kanë dituri midis popullit do të udhëzojnë shumë të tjerë, por për një kohë të shkurtër do të bien nga shpata, nga zjarri, nga mërgimi dhe nga plaçkitja”. Çfarë thotë ky tekst rreth fatit të disa besimtarëve besnikë? Çfarë thotë ky tekst rreth veprimtarisë së besimtarëve besnikë para se të vdesin si martirë? Cili është mesazhi i këtij teksti për ne sot?`

`3. Danieli 11:36 thotë: “Pastaj mbreti do të veprojë si të dojë, do të lartohet, do të hyjnizohet përmbi çdo perëndi dhe do të thotë gjëra të habitshme kundër Perëndisë së perëndive; do të ketë sukses deri sa të mbushet kupa e indinjatës, sepse ajo që është dekretuar do të bëhet”. Kë dhe çfarë ju kujton ky tekst? (Shih Isaia 14:12–17; shih edhe 2 Thesalonikasve 2:1–4).`

`4. Danieli 11:27, 29, dhe 35 përdor frazën lammo‘ed, që do të thotë “koha e caktuar”. Çfarë na tregon kjo sërish rreth kontrollit të Zotit mbi ngjarjet historike?`