---
title:  Ngjarjet e fundit
date:  19/03/2020
---

`Lexoni Danieli 11:40–45. Çfarë po ndodh këtu?`

Frazat vijuese na ndihmojnë për të kuptuar këtë tekst:

Koha e mbarimit: Shprehja “koha e mbarimit” gjendet vetëm tek libri i Danielit (Danieli 8:17; Danieli 11:35, 40; Danieli 12:4, 9). Shqyrtimi i profecive të Danielit tregon që koha e mbarimit është periudha nga rënia e papatit në vitin 1798 deri më ringjalljes e të vdekurve (Danieli 12:2).

Mbreti i veriut: Ky titull fillimisht simbolizon dinastinë e Seleukut, por gjithashtu i referohet Romës pagane dhe pastaj Papës. Kështu ai nuk përshkruan një vend gjeografik, por armiqtë shpirtërorë të popullit të Perëndisë. Përveç kësaj, ne duhet të vërejmë që mbreti i veriut përfaqëson fallsifikimin e Zotit të vërtetë, i cili në Bibël është simbolikisht i lidhur me veriun (Isaia 14:13).

Mbreti i jugut: Fillimisht, ky titull simbolizon dinastinë e Ptolemeut në Egjipt, në jug të Izraelit. Por më vonë në këtë profeci ky titull merr një dimension teologjik, dhe sipas mendimit të disa studiuesve, simbolizon ateizmin. Siç komentoi Ellen G. White mbi referencën e Egjiptit tek Zbulesa 11:8: “Ky është ateizëm”—Konflikti i Madh, fq. 200.

Mali i shenjtë i lavdishëm: Në kohën e Dhiatës së Vjetër, kjo shprehje i referohej Zionit, zemrës dhe kryeqytetit të Izraelit, që gjeografikisht ndodhej në Tokën e Premtuar. Pas Kryqit, populli i Perëndisë nuk është përkufizuar më sipas parametrave etnikë ose gjeografikë. Prandaj, mali i shenjtë duhet të jetë simboli i besimtarëve të përhapur në mbarë botën.

Prandaj, ne mund t’i interpretojmë ngjarjet kështu:

1. Mbreti i jugut sulmon mbretin e veriut: Revolucioni Francez u përpoq të fshinte fenë nga faqja e dheut dhe të mundte Papën, por dështoi.
2. Mbreti i veriut sulmon dhe e mund mbretin e jugut: forcat fetare me Papën në krye, bashkë me aleatët e tyre me kalimin e kohës do të mundin forcat e ateizmit dhe do të krijojnë një koalicion me armikun e mposhtur.
3. Edomi, Moabi dhe pjesa më e madhe e bijve të Amonit do të shpëtohen: disa prej atyre, që nuk janë parë si besimtarë të vërtetë të Zotit, do të bashkohen me besnikët e Zotit në orën e fundit.
4. Mbreti i veriut përgatitet për të sulmuar malin e shenjtë, por i vjen fundi: fuqitë e errësirës shkatërrohen dhe themelohet Mbretëria e Perëndisë.

`Sa shumë kurajo mund të gjejmë duke e ditur që, përfundimisht Zoti dhe populli i Tij do të fitojnë Konfliktin e Madh?`