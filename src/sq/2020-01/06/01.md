---
title:  Nga arroganca tek shkatërrimi
date:  01/02/2020
---

### Lexoni për studimin e kësaj jave
Danieli 5, Zbulesa 17:4–6, Psalmi 96:5, Kolosianëve 1:15–17, Romakëve 1:16–32, Predikuesi 8:11, Zbulesa 14:8.

> <p>Vargu përmendësh</p>
> “Ai ndryshon kohërat dhe stinët, i ul mbretërit dhe i larton, u jep dituri të urtëve dhe dije atyre që kanë mend” (Danieli 2:21).

Tek Danieli 5, Fjala e Zotit na jep një shembull të fuqishëm sesi kryelartësia njerëzore merr fund në një mënyrë mbresëlënëse dhe dramatike. Edhe pse dikush mund të thotë që mbreti Nebukadnetsar deshi shumë kohë që të përvetësonte mësimin nga Zoti, por të paktën ai e mësoi atë. Ndërsa nipi i tij Belshatsari – jo. Ai përdhosi enët e shenjtëruara të tempullit, duke i përdorur ato në një festë të shfrenuar. Një vepër e tillë është e barazvlefshme jo vetëm me sfidimin e Zotit, por madje me një sulm ndaj Tij. Kështu që Belshatsari mbushi kupën e tij me padrejtësi, duke vepruar në mënyrë të ngjashme si briri i vogël tek profecia e Danielit 8, i cili sulmoi themelet e shenjtërores së Perëndisë. Zoti, duke hequr Belshatsarin nga froni, tregon se çfarë do të bëjë Ai në të ardhmen me armiqtë e popullit të Tij në ditët e fundit para ardhjes së Krishtit. Ngjarjet e treguara tek Danieli 5 zhvillohen në vitin 539 P.K., natën para se të binte Babilonia, e pushtuar nga ushtria medo-persiane. Këtu ndodh kalimi nga ari në argjend, i parashikuar tek Danieli 2. Edhe një herë bëhet e qartë se Zoti sundon dhe ka kontroll mbi ngjarjet politike të kësaj bote.

_*Studioni mësimin e kësaj jave për të përgatitur Sabatin e datës 8 shkurt._