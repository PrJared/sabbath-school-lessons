---
title:  Vjen mbretëresha
date:  04/02/2020
---

`Lexoni Danieli 5:9–12. Çfarë thotë mbretëresha rreth Danielit dhe, që mbreti duhet ta ketë ditur tashmë? Çfarë na tregon rreth mbretit fakti që ai duket injorant madje rreth ekzistencës së Danielit?`

Ndërsa njerëzit ne banket ndiheshin konfuzë për shkak të mesazhit misterioz mbi mur, vjen mbretëresha dhe ajo e udhëzon mbretin e hutuar në drejtimin e duhur. Ajo i kujton atij Danielin, i cili gjatë sundimit të mbretit Nebukadnetsar provoi aftësinë e tij për të interpretuar ëndrra dhe për të zgjidhur mistere. Në qoftë se Belshatsari ishte po aq i zgjuar si paraardhësi i tij, ai do të dinte se ku ta kërkonte interpretimin e mbishkrimit misterioz. Kjo ndërhyrje e mbretëreshës iu duk me vend mbretit, i cili ishte totalisht i hutuar. Fjalët e saj tingulluan si qortim për Belshatsarin, i cili neglizhoi të vetmin person në tërë mbretërinë që mund të interpretonte mbishkrimin misterioz. Ajo gjithashtu i jep mbretit një “CV” gojore të Danielit: profeti ka Frymën e Perëndisë së Shenjtë, dritë, mendje dhe dituri të shenjtë, një frymë të jashtëzakonshme, njohuri, zgjuarsi, zotësi për të interpretuar ëndrrat, për të shpjeguar enigmat dhe për të zgjidhur çështje të ngatërruara; ai ka qenë kreu i tërë magjistarëve, astrologëve, kaldeasve dhe fallxhorëve gjatë sundimit të Nebukadnetsarit (Danieli 5:11, 12).

Në këtë pikë mund të habitemi sërish, përse Belshatsari e injoroi Danielin. Teksi nuk na jep një përgjigje të drejtpërdrejtë, por mund të supozojmë që në atë kohë Danieli, pasi i kishte shërbyer mbretit në të paktën vitin e tretë të sundimit të tij (Danieli 8:1, 27), ka “dalë në pension”, për shkak të moshës së madhe. Ndoshta mbreti deshi të zëvëndësojë udhëheqësit e vjetër me një brez të ri. Mbreti gjithashtu mund të ketë vendosur ta injorojë Danielin edhe për shkak se nuk donte t’i përkushtohej Zotit të Danielit. Por, pavarësisht nga arsyeja ose kombinimi i arsyeve të ndryshme, është e habitshme sesi njeriu me një nam dhe përvojë kaq të jashtëzakonshme si Danieli mund të harrohej kaq shpejt.

`Lexoni Romakëve 1:16–32. Në çfarë mënyrash mund ta shohim parimin e shprehur në këto tekste, shfaqur jo vetëm në historinë e Danielit, por edhe në botën e sotme?`