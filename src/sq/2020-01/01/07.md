---
title:  Për më tepër studim
date:  03/01/2020
---

“Bibla u shkrua me qëllim që të ishte udhëzuese për të gjithë ata, që dëshirojnë të njohin vullnetin e Krijuesit të tyre. Perëndia iu dha njerëzve fjalën e sigurtë profetike; engjëjt dhe madje vetë Krishti erdhën tek Danieli dhe Gjoni për t’u shpallur atyre ngjarjet, që do të ndodhnin në të ardhmen e afërt dhe të largët. Çështjet e rëndësishme, që lidhen ngushtë me shpëtimin tonë nuk mbeten mistere. Ato nuk dolën nga errësira në dritë që të çorientonin dhe keqdrejtonin studiuesit e sinqertë të së vërtetës. Zoti përmes profetit Habakuk tha: ‘Shkruaje vegimin tënd dhe gdhende mbi rrasa, që të mund të lexohet shpejt’ (Habakuku 2:2). Fjala e Perëndisë qartësohet përpara syve të atyre që e studiojnë atë, duke u lutur. Drita e së vërtetës do të depërtojë në zemrën e çdo njeriu me të vërtetë të ndershëm. ‘Drita ka dalë për të drejtin’ (Psalmi 97:11). Dhe një kishë mund të përparojë në rrugën e shenjtërisë vetëm kur anëtarët e saj të kërkojnë të vërtetën me zell si të ishte një thesar i fshehur”—Ellen G. White, Konflikti i Madh, fq. 383, 384.

“Studioni historinë e Danielit dhe shokëve të tij. Edhe pse ata ishin duke jetuar në një shoqëri ku tundimet për të kënaqur veten i sulmuan nga të katër anët, ata nderuan Perëndinë në jetën e tyre të përditshme. Ata vendosën të shmangin çdo ligësi. Ata refuzuan të ecin në rrugën e armikut. Dhe ç’bekime të pasura morën si shpërblim për besnikërinë e tyre të palëkundur!”—Ellen G. White, Manuscript Releases [No. 224], vëll. 4, fq. 169, 170.

**Pyetje për diskutim**

`1. Duke studiuar librin e Danielit, do të arrini në një përfundim të fuqishëm. Zoti jo vetëm që është sovran mbi të gjitha kombet, por madje di mirë detajet më intime të jetës sonë në nivelin më të thellë. Për shembull, siç do shohim tek Danieli 2, Ai ishte i aftë për t’i dhënë një ëndërr profetike mbretit pagan. Për t’u futur në mendjen e dikujt që është në gjumë dhe të ngulitesh një ëndërr, kërkon një afrimitet që as nuk e imagjinojmë dot. Në të njëjtën kohë, siç do të shohim, natyra e ëndrrës zbulon që Zoti është përfundimisht në kontroll madje mbi perandoritë më të mëdha të botës sonë, dhe di sesi çdo gjë ka për të përfunduar. Ç’ngushëllim dhe shpresë mund të nxjerrim nga këto ilustrime të realitetit? Në të njëjtën kohë, si ndiheni duke ditur që Zoti është aq afër jush saqë di çdo mendim tuajin? Përse premtimi i kryqit bëhet kaq i rëndësishëm në këtë kontekst?`

`2. Në grup, diskutoni dallimin midis profecisë klasike dhe apokaliptike. Çfarë shembuj të tjerë për të dyja profecitë mund të gjeni në Bibël?`