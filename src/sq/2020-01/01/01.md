---
title:  Nga leximi tek kuptimi
date:  28/12/2019
---

### Lexoni për studimin e kësaj jave
Luka 24:25–27; 2 Pjetri 3:11–13; Jona 3:3–10; Numrat 14:34; Danieli 9:23; 10:11,12.

> <p>Vargu përmendësh</p>
> “Filipi iu turr afër dhe, duke dëgjuar se po lexonte profetin Isaia, i tha: ‘A e kupton atë që lexon’”? (Veprat 8:30).

Kisha jonë lindi sipas profecisë së lashtë, e shkruar në faqet e librit të Danielit. Duke nisur studimin e këtij tremujori, duhet të mbajmë parasysh disa gjëra që do na lehtësojnë dhe udhëzojnë studimin tonë.

Pikë së pari, ne duhet të mbajmë gjithmonë mend që Krishti është në qendër të librit të Danielit, si dhe në qendër të tërë Biblës.

Së dyti, struktura e librit të Danielit ka bukurinë letrare, e cila na ndihmon të kuptojmë fokusin kryesor të librit.

Së treti, duhet të kuptojmë dallimin midis profecive klasike dhe apokaliptike (fundit të botës). Kjo do na ndihmojë të dallojmë profecitë e Danielit nga ato të Isaias, Amosit dhe Jeremias.

Së katërti, ndërsa po studiojmë profecitë kohore të Danielit, duhet të kuptojmë që skicat profetike të Danielit përmbajnë periudha të gjata dhe maten sipas parimit “një vit për një ditë”.

Së pesti, duhet të theksojmë që libri i Danielit jo vetëm që na jep informacion profetik, por ka shumë lidhje me jetën tonë personale sot.

_*Studioni mësimin e kësaj jave për të përgatitur Sabatin e datës 4 janar._