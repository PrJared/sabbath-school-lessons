---
title:  Katër kafshë
date:  16/02/2020
---

`Lexoni Danieli 7. Çfarë pa Danieli dhe rreth kujt është ky vegim?  `

Cila kafshë treguar Danielit përputhet me një pjesë të figurës që pa në ëndërr mbreti Nebukadnetsar, por në këtë vegim na janë dhënë më shumë detaje rreth secilës mbretëri. Sa interesante që krijesat, që simboliojnë kombet pagane të gjitha janë kafshë të papastra! Gjithashtu, përveç bishës së katërt, Danieli i përshkruan këto kafshë duke i ngjasuar me krijesa të njohura. Pra, këto kafshë nuk janë simbole të paarsyeshme, sepse secila prej tyre ka karakteristika që përputhen me ndonjë aspekt të mbretërisë së simbolizuar.

Luani: Ky është përfaqësuesi më i përshtatshëm për Babiloninë, që kishte mure dhe punime të tjera të zbukuruara me luane me krahë shpendi. Luanit në fund të vegimit i shkulen krahët, dhe pastaj ai çohet në këmbët e prapme si njeri dhe i është dhënë një zemër njeriu. Ky proces simbolizon Perandorinë Babilonase nën mbretërit e saj.

Ariu: Ariu simbolizon Perandorinë Medo-Persiane. Fakti që ai ngrihet mbi një krah tregon superioritetin e persianëve mbi medët. Tri brinjët në gojën e tij simbolizojnë tre pushtime kryesore të Perandorisë Medo-Persiane: Lidia, Babilonia dhe Egjipti.

Leopardi: Kjo kafshë e shkathët simbolizon Perandorinë Greke të themeluar nga Aleksandri i Madh. Katër krahët e bëjnë këtë kafshë edhe më të shpejtë. Ky është një simbol i përshtatshëm i Aleksandrit, i cili në pak vite pushtoi tërë botën e njohur të asaj kohe.

Bisha e frikshme dhe e tmerrshme: Ndërsa kafshët e lartpërmendura ngjanin me kafshë reale, kjo bishë nuk i ngjan askujt. Kjo bishë shumëbrirëshe gjithashtu duket shumë herë më mizore dhe grabitqare sesa kafshët e tjera. Prandaj ky është vërtet një simbol i përshtatshëm për Romën pagane, e cila pushtoi, sundoi dhe shkeli botën nën këmbët e saj.

`Të gjitha këto epoka prej mijëra vitesh në historinë njerëzore kanë ndodhur pikërisht siç janë treguar në profecitë e Danielit. Sa inkurajim mund të marrim nga dijenia që mbi çdo trazirë, rrëmujë dhe madje kaos, Zoti sundon mbi çdo gjë dhe e ka në duart e Tij! Çfarë na mëson kjo rreth besueshmërisë së Biblës?`