---
title:  Për më tepër studim
date:  21/02/2020
---

Historia na tregon që pas rënies së Perandorisë Romake, të cilën e shkaktuan sulmet e barbarëve nga veriu, peshkopi i Romës përfitoi nga përmbysja e tre fiseve barbare, dhe në vitin 538 m.K. e emëroi veten si sunduesi i vetëm i Romës. Gjatë këtij procesi, ai përvetësoi disa funksione institucionale dhe politike të perandorit romak. Nga kjo lindi papati, i pajisur me fuqi politike dhe fetare deri në vitin 1798 kur Napoleoni e përmbysi. Kjo nuk i dha fund Romës, por vetëm asaj faze specifike të përndjekjes. Papa jo vetëm që e shpalli veten zëvendësuesi i Krishtit, por madje paraqiti disa doktrina dhe praktika, që kundërshtojnë Biblën. Purgatori, ndëshkimi i vetvetes, rrëfimi i mëkateve priftit dhe ndryshimi i urdhërimit të Zotit për të shenjtëruar Ditën e Shtunë në ditën e diel, janë vetëm disa prej ndryshimeve të shumta në “kohëra dhe ligji” që ka bërë Papa.

“Me forcat e veta, njeriu nuk mund të përballojë akuzat e armikut. Ai qëndron para Zotit duke rrëfyer fajet e tij në rrobat e njollosura nga mëkati. Por Jezusi, Avokati ynë, paraqet një kërkesë efikase për të gjithë, që i kanë dorëzuar zemrat e tyre Atij në pendim dhe besim. Ai mbron çështjet e tyre dhe me argumenta të forta të sakrificës së Tij e mund paditësin. Bindja e Tij e përsosur ndaj ligjit të Zotit i ka dhënë Krishtit tërë pushtetin në Qiell dhe në tokë, dhe Ai i kërkon Atit të Tij mëshirë dhe pajtim për njeriun fajtor. Ai shpall paditësin e popullit të Tij: ‘Të qortoftë ashpër Zoti, o Satana! Këta janë shpenguar me gjakun Tim, si urë zjarri të shkëputur nga zjarri’. Dhe atyre që mbeshteten tek Ai me besim, Ai i jep siguri: ‘Shiko, kam zhdukur prej teje paudhësinë tënde dhe do të të bëj të veshësh rroba të shkëlqyera’ Zakaria 3:4”—Ellen G. White, Prophets and Kings, fq. 586, 587.

**Pyetje për diskutim**

`1. Shikoni sërish të gjitha karakteristikat e bririt të vogël, i cili del nga bisha e katërt, pra Roma, dhe vazhdon të jetë pjesë e saj. Cila është fuqia e vetme e lindur nga Roma pagane shumë shekuj më përpara, që ka persekutuar njerëzit e Zotit dhe, që ende ekziston sot? Përse ky identifikim i qartë duhet të na mbrojë nga spekulime të kota rreth identitetit të bririt të vogël, duke përfshirë idenë që ndoshta briri i vogël i referohet mbretit pagan grek, i cili u zhduk nga historia më shumë se 150 vjet përpara ardhjes së parë të Jezusit? Si mund të na mbrojnë këto shenja të qarta të identifikimit nga besimi që ndoshta briri i vogël është një fuqi e ardhshme që jemi ende duke pritur?`