---
title:  Nga stuhia tek retë Qiellore
date:  15/02/2020
---

### Lexoni për studimin e kësaj jave
Danieli 7, 2; Thesalonikasve 2:1–12; Romakëve 8:1; Marku 13:26; Luka 9:26; Luka 12:8; 1 Timoteut 2:5.

> <p>Vargu përmendësh</p>
> “Pastaj mbretëria, sundimi dhe madhështia e mbretërive nën të gjithë qiejt do t’i jepen popullit të shenjtorëve të Më të Lartit; mbretëria e Tij është një mbretëri e përjetshme, dhe të gjitha zotërimet do t’i shërbejnë dhe do t’i binden atij” (Danieli 7:27).

Vegimi i kapitullit 7 të Danielit, që kemi për të studiuar këtë javë, ka paralele me kapitullin 2. Pikë së pari, vegimi ndodh natën dhe tregon një det me stuhi prej katër erërash. Edhe pse në errësirën dhe ujin filloi krijimi, por këtu krijimi duket disi i shfytyruar ose nën sulm. Së dyti, kafshët në vegim janë të papastërta dhe hibride, gjë që paraqet shkeljen e rregullave të krijimit. Së treti, kafshët e treguara ushtrojnë sundimin; pra duket që sundimi, që Zoti i dha Adamit në kopshtin e Edenit, është uzurpuar nga këto fuqi. Së katërti, me ardhjen e Birit të Njeriut, sundimi i Zotit është restauruar dhe sërish i përket atyre që i takon. Atë çfarë Adami e humbi në kopshtin e Edenit, Biri i Njeriut (Krishti) ia kthen në gjykimin qiellor.

Përshkrimi i lartpërmendur na jep një pamje panoramike ndaj simbolizmit biblik në sfond të këtij vegimi. Fatmirësisht, disa nga detajet thelbësore të vegimit janë shpjeguar nga engjëlli, kështu që ne mund ta kuptojmë mesazhin kryesor të kësaj profecie të mahnitshme.

_*Studioni mësimin e kësaj jave për të përgatitur Sabatin e datës 22 shkurt._