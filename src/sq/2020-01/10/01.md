---
title:  Nga rrëfimi tek ngushëllimi
date:  29/02/2020
---

### Lexoni për studimin e kësaj jave
Danieli 9; Jeremia 25:11, 12; 29:10; 2 Mbretërit 19:15–19; Mateu 5:16; Jakobi 5:16.

> <p>Vargu përmendësh</p>
> “ ‘O Zot, dëgjo; Zot, fal; Zot, kushtoji kujdes dhe vepro. Mos mëno, për hir të Vetvetes, o Perëndia im, sepse emri Yt thirret mbi qytetin Tënd dhe mbi popullin Tënd’ ” (Danieli 9:19).

Danieli 9 përmban një nga lutjet më të shquara të Biblës. Në çastet kritike të jetës së tij, Danieli praktikoi lutjen për t’i bërë ballë sfidave të ndryshme. Kur Danieli dhe shokët e tij ishin nën urdhërin e vrasjes për shkak të ëndrrës misterioze të mbretit Nebukadnetsar, ai iu afrua Zotit në lutje (Danieli 2). Dhe, kur u shpall dekreti mbretëror, duke ndaluar lutjet, askujt përveç mbretit, Danieli vazhdoi lutjet e tij të përditshme Zotit Krijues në drejtim të Jerusalemit (Danieli 6). Kështu, duke e konsideruar lutjen e shënuar tek Danieli 9, le të kujtojmë që vegimi i 2 300 ditëve të kapitullit 8 ka një ndikim të madh tek profeti. Edhe pse konturet e përgjithshme të profecisë u shpjeguan, Danieli nuk e kuptonte dot periudhën kohore të përmendur në dialogun midis dy qenieve qiellore: “Deri dymijë e treqind ditë; pastaj shenjtërorja do të pastrohet” (Danieli 8:14). Vetëm tani, te kapitulli 9, profetit i jepet më shumë dritë mbi këtë çështje, dhe kjo ndodh vetëm si përgjigjje ndaj një lutjeje të zjarrtë e të sinqertë.

_*Studioni mësimin e kësaj jave për të përgatitur Sabatin e datës 7 mars._