---
title:  Nga pluhuri tek yjet
date:  21/03/2020
---

### Lexoni për studimin e kësaj jave
Danieli 12; Romakëve 8:34; Luka 10:20; Romakëve 8:18; Hebrenjve 2:14, 15; Gjoni 14:29; Zbulesa 11:3.

> <p>Vargu përmendësh</p>
> “Ata që kanë dituri do të shkëlqejnë si shkëlqimi i kupës qiellore dhe ata që do të kenë çuar shumë në drejtësi, do të shkëlqejnë si yjet përjetë” (Danieli 12:3).

Libri i Danielit fillon me Nebukadnetsarin duke pushtuar Judenë dhe, duke marrë robër për në Babiloni. Në kontrast, ai përfundon me Mikaelin duke shpëtuar popullin e Zotit nga Babilonia e kohës së mbaresës. Pra, siç na tregon tërë libri i Danielit, në fundin përfundimtar, Zoti kthen çdo gjë për të mirën e popullit të Tij.

Gjithashtu, kemi parë tek libri, që Danieli dhe shokët e tij qëndrojnë besnikë ndaj Zotit dhe tregojnë një zgjuarsi të pashoqe gjatë sprovave dhe sfidave të ndryshme të mërgimit. Në mënyrë të ngjashme, edhe besimtarët e kohës së fundit do të qëndrojnë besnikë ndaj Zotit pavarësisht nga vështirësitë dhe përndjekjet që do të ndodhin gjatë kohës me ankthe “ashtu si nuk ka pasur kurrë qëkurse ekzistojnë kombet” (Danieli 12:1). Porsi Danieli dhe shokët e tij në Babiloni, ata do të shfaqin zgjuarsinë dhe njohuritë e tyre. Ata jo vetëm që do përjetojnë zgjuarsinë si një virtyt personal, por do të jenë të përkushtuar si pasojë e kësaj zgjuarsie, për të sjellë të tjerët në marrëdhënie të shëndetshme me Krishtin. Disa do të vdesin ose do të dënohen me vdekje dhe do të kthehen tek pluhuri, por në fund do të zgjohen sërish për të jetuar përjetësisht. Siç thotë Bibla: “Shumë nga ata që flenë në pluhurin e tokës do të zgjohen, disa në një jetë të përjetshme” (Danieli 12:2).

_*Studioni mësimin e kësaj jave për të përgatitur Sabatin e datës 28 mars._