---
title:  Koha e pritjes
date:  26/03/2020
---

`Lexoni Danieli 12:5-13. Si përfundon ky libër?`

Interesante që ngjarjet finale zhvillohen në brigjet e “lumit” Tigër, pra në vend të vegimit të fundit të Danielit (Danieli 10:4). Megjithatë, fjala e përdorur këtu në hebraisht nuk është një fjalë për çfarëdo lumi. Fjala ye’or, zakonisht në Bibël nënkupton lumin Nil. Kjo na kujton Eksodin, sesi Zoti nxori popullin Izraelit nga Egjipti, dhe na jep siguri dhe shpresë që po ashtu Ai do të shpëtojë edhe besimtarët e kohës së fundit.

Na janë dhënë tre boshte kohore profetike. E para —“për një kohë, për disa kohëra dhe për gjysmën e një kohe” — përgjigjet ndaj pyetjes: “‘ Kur do kryhen këto mrekulli’” (Danieli 12:6). “Mrekulli” i referohet gjërave të treguara në vegimin e Danielit 11, i cili jep detaje shtesë për vegimet e Danielit 7 dhe 8. Më specifikisht, kjo periudhë është përmendur tek Danieli 7:25 dhe më vonë tek Zbulesa 11:3, Zbulesa 12:6, 14, dhe Zbulesa 13:5. Ajo gjithashtu korrespondon me 1 260 vite të supremacisë së Papës, që zgjatën nga viti 538 deri më vitin 1798. Dhe Danieli 11:32–35 i referohet të njëjtës përndjekje pa përmendur kohëzgjatjen e saj.

Dy periudha të tjera, pra 1 290 dhe 1 335 ditë, përgjigjen ndaj pyetjes: “Cili do të jetë fundi i këtyre gjërave”, drejtuar nga vetë Danieli Njeriut të veshur me rroba liri. Dhe të dyja fillojnë me heqjen e “flijimit të përditshëm” dhe nisjen e “neverisë së shkretimit”. Nga mësimi në kapitullin 8 të Danielit, ne mësuam që “flijimi i përditshëm” simbolizon ndërmjetësimin e vazhdueshëm të Krishtit, i cili u zëvëndësua me një sistem të rremë adhurimi. Kështu që kjo periudhë profetike duhet të fillojë në vitin 508 m.K., Kur Klovis, mbreti i frankëve, u kthye në besim katolik. Kjo ngjarje e rëndësishme hapi rrugë për një bashkim midis kishës dhe shtetit, i cili sundoi gjatë tërë Mesjetës. Prandaj 1 290 ditë profetike përfunduan në vitin 1798, kur Papa u arrestua sipas urdhërit të perandorit francez, Napoleonit. Dhe 1 335 ditë, periudha e fundit profetike e përmendur tek Danieli, përfundoi në vitin 1843. Kjo ishte koha e levizjes së millerianëve dhe e studimit të ripërtëritur të profecive Biblike. Kjo ishte koha e pritjes dhe shpresës në ardhjen e shpejtë të Jezusit.

`Në librin e Danielit ne shohim dy gjëra: popullin e Perëndisë që persekutohet, por Zoti përfundimisht e shfajëson dhe e shpëton. Si na ndihmon ky realitet të qëndrojmë besnikë ndaj Zotit pavarësisht nga sprovat e ndryshme?`