---
title:  Nga përdhosja te pastrimi
date:  22/02/2020
---

### Lexoni për studimin e kësaj jave
Danieli 8; Danieli 2:38; Zanafilla 11:4; Levitiku 16; Hebrenjve 9:23–28.

> <p>Vargu përmendësh</p>
> “Ai më tha: ‘Deri dymijë e treqind ditë; pastaj shenjtërorja do të pastrohet’” (Danieli 8:14).

Vegimi i përshkruar tek Danieli 8 iu dha profetit në vitin 548/547 P.K., dhe përmban disa sqarime të rëndësishme rreth gjykimit të përmendur tek Danieli 7. Ndryshe nga vegimet e Danielit 2 dhe 7, vegimi i Danielit 8 kapërcen Babiloninë dhe fillon direkt nga Medo-Persia, për shkak se në atë kohë persianët ishin gati për të zënë vendin e Babilonisë, si fuqia e re botërore.

Vegimi i Danielit 8 ka paralele me Danielin 7. Gjuha dhe simbolet tek Danieli 8 janë ndryshe, sepse ajo përqëndrohet kryesisht te pastrimi i shenjtërores Qiellore në lidhje me Ditën e Shlyerjes në Qiell. Kontributi specifik i këtij kapitulli, pra, është përqëndrimi tek aspektet e shenjtërores në Qiell. Kështu që, ndërsa Danieli 7 na tregon tribunalin qiellor dhe Birin e njeriut duke marrë mbretërinë, Danieli 8 tregon pastrimin e shenjtërores Qiellore. Dhe siç na tregojnë paralelet midis këtyre kapitujve, pastrimi i shenjtërores në Qiell korrespondon me pamjen e gjykimit të Danielit 7.

_*Studioni mësimin e kësaj jave për të përgatitur Sabatin e datës 29 shkurt._