---
title:  Për më tepër studim
date:  28/02/2020
---

Më poshtë te tabela mund të shikoni përmbledhjen e vegimeve që kemi studiuar deri tani të shkruara tek Danieli 2, 7 dhe 8. Çfarë na tregon kjo rreth pastrimit të shenjtërores?

|Danieli 2|Danieli 7|Danieli 8|
|---|---|---|
|Babilonia|Babilonia|-----|
|Medo-Persia|Medo-Persia|Medo-Persia|
|Greqia|Greqia|Greqia|
|Roma pagane|Roma pagane|Roma pagane|
|Roma e Papës|Roma e Papës|Roma e Papës|
|-----|Gjykimi në Qiell|Pastrimi i Shenjtërores|
|Ardhja e Dytë [Guri që u shkëput jo nga dora e njeriut] |Ardhja e Dytë[Shenjtorët marrin mbretërinë]|Ardhja e Dytë [Shkatërrohet pa dorën e njeriut]

Siç mund të shohim këtu, ka paralele midis këtyre tre kapitujve. Jo vetëm që janë kombet vendosur paralelisht njëri-tjetrit, por edhe pamja e gjykimit tek Danieli 7, që ndodh pas 1 260 viteve (A.D.538–1798) të sundimit të Papës në Romë ka paralele të drejtpërdrejta me pastrimin e shenjtërores, që tek Danieli 8 ndodh gjithashtu pas Romës. Me pak fjalë, gjykimi qiellor tek Danieli 7— gjykimi që drejton për në fund të botës – është e njëjta ngjarje me pastrimin e shenjtërores tek Danieli 8. Është e qartë që këtu bëhet fjalë për të njëjtën ngjarje, vetëm të ilustruar në dy mënyra të ndryshme, sepse të dyja ndodhin pas periudhës prej 1 260 vjetëve të persekutimit të besimtarëve nga fuqia e bririt të vogël.

**Pyetje për diskutim**

`1. Si na ndihmon tabela për të kuptuar që pastrimi i shenjtërores është e njëjta gjë si gjykimi i përshkruar tek Danieli 7, dhe që ndodhja e saj është pas profecisë së bririt të vogël që zgjat 1 260 vjet, megjithatë, përpara themelimit të mbretërisë qiellore që ka për të ndodhur me ardhjen e Krishtit?`

`2. Profecia e Danielit 8 përshkruan histori shumë të dhunshme dhe plot ligësi. Të dyja kafshët, që simbolizojnë perandoritë e botës, luftojnë me njëra-tjetrën (Danieli 8:8–12). Fuqia e bririt të vogël, që lind më pas, është një fuqi e dhunshme dhe persekutuese (Danieli 8:23–25). Kështu, Shkrimi këtu në asnjë mënyrë nuk e zbut realitetin që besimtarët kanë për të vuajtur në këtë botë. Si mund të na ndihmojë kjo për të mësuar të kemi besim tek Zoti dhe mirësia e Tij, pavarësisht nga realiteti i ligësisë që shohim përreth?`