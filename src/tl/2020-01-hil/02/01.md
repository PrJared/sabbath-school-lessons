---
title: 'Gikan Sa Jerusalem Pakadto Sa Babilonia'
date: 04/01/2020
---

### Basaha para sa Pagtoon sini nga Semana
2 Hari 21:10-16;  Daniel 1;  Gal. 2:19, 20; Mateo 16:24-26;  2 Corinto 4:17;  Santiago 1:5.

> <p>Salauluhon nga Texto</p>
> “Nahanungud sini nga apat ka pamatan-on, ang Dios naghatag sa 	ila sing ihibalo kag pagkasampaton sa tanan nga tinon-an kag kaalam; kag si Daniel 	may paghangup sa tanan nga palanan-awon kag mga damgo” (Daniel 1:17).  

Ang Bibleya wala nagalikaw sa pagpakita sang mga kaluyahon sang makasasala nga tawo.  Gikan sa Genesis 3 pasaka, ang pagkamakasasala sang tawo kag ang iya sini malala nga resulta masami nga napahayag.  Subong man, makakita man kita sang mga hinimoan sadtong nagpakita sang tuman nga pagkamatutum sa Dios, bisan pa nakaatubang sang dalagku nga padya agud mangin bantug apang nagpabilin sila nga matinoohon.  Kag ang iban nga pinakamakatalandug nga ehemplo sang sina nga pagkamatutum makita sa tolon-an ni Daniel.

Apang, sa aton pagtoon sang Daniel, dumdumon naton nga ang matuud nga hero sang sini nga tolon-an amo ang Dios.  Naanad kita sa mga estorya nga nagapahayag bahin sa pagkamatutum ni Daniel kag sang iya mga abyan sa bagay nga posible nga malipat kita sa pagbayaw sang pagkamatutum sang Isa nga naggiya kag nagsakdag sadtong apat ka pamatan-on nga lalaki sang nagpangatubang sila sang gahum kag pagpangganyat sang ginharian sang Babilonia.  Ang pagkamatutum isa ka daku nga hangkat sa duta kag duug sang iban nga tawo, nagaisahanon sa pag-atubang sang mga paghingabut sang lain nga duug, kultura, kag relihiyon.  Apang ang bida sa sini nga estorya nakaatubang sang mga panghangkat tungud, kaangay ni Pablo sila “nakahibalo kun sin-o ang [ila] ginatoohan” (2 Tim. 1:12), kag sa Iya sila nagasalig.  

_Ton-e ang leksyon sini nga semana sa paghanda para sa Inugpahuway, Enero 11._