---
title: 'Dugang Nga Pagtoon'
date: 10/01/2020
---

“Si Daniel kag ang iya mga kaupdanan sa Babilonia nga yara sa ila pagkapamatan-on mas pabor ang sitwasyon sang sa kay Jose sa una nga mga tinuig sang iya kabuhi sa Egipto; apang nakaeksperiensia sila sang pagtilaw sa ila karakter nga indi man gid tama kalala.  Gikan sa simple nga pangabuhi sa ila puluy-an sa Juda ang ini nga mga pamatan-on sang dungganon nga pamilya gindala sa pinakamatahum nga siudad, sa palasyo gid mismo sang hari, kag napilian nga mahanas para sa pinasahe nga pag-alagad sa hari.  Daku kaayo ang pagsulay nga nagapalibot sa ila sa sinang kurap kag magarbo nga palasyo.  Ang kamatuuran nga sila nga mga sumilimba ni Jehovah nangin bihag sa Babilonia; ang mga kagamitan sa balay sang Dios ginbutang sa templo sang mga diosdios sang Babilonia; kag ang hari sang Israel nangin bilanggo sa kamut sang mga Babiloniahanon, ginasambit ini nga may bugal sang mga taga Babilonia bilang pamatuud nga ang ila relihiyon kag kultura mas labaw sang sa relihiyon kag kultura sang mga Hebreo.  Sa idalum sang sina nga sitwasyon, sa tuman nga kahuluy-an nga posible sa mga Israelinhon ang pagtalikod sa Iya kasogoan, naghatag sang Dios sa Babilonia sang ebidensia sang Iya pagkalabaw, sang pagkahalangdon sang Iya mga pagsolondan, kag sang sigurado nga resulta sang pagkamatinumanon.  Kag ini nga pagpamatuud Iya nahatag, kag mahatag lamang ini paage sa sadtong magapabilin sa pagkatampad.”—Ellen G. White, Education, p. 54.

**Mga Palamangkutanon nga Pagadiskusyunan**

`1.	Sa imo klase, estoryahe ang nahanungud sa nagkalainlain nga mga panghangkat sa kultura kag sosyodad nga inyo naatubang bilang mga kristohanon sa inyo duug.  Ano ina sila, kag paano ang iglesia sa kabilogan makatoon sa pag-atubang sini?`
    
`2.	Hunahunaa ang bahin sa kun daw ano lang tane kahapos para kay Daniel kag sa iban nga makompormiso ang ila pagtoo.  kun talupangdon, ang Babilonia amo ang nagdaug.  Ang pungsud sang Judio napierde.  Ano pa nga “pagpamatuud” ang kinahanglan nga ang “dios” sang Babilonia mas labaw sang sa Dios sang Israel agud nga si Daniel kag ang iya mga kaupdanan dapat magbaton sang sina nga kamatuuran?  Sa sini nga sitwasyon, ano ang importante nga kamatuuran sa bibleya nga posible ila ginhuptan nga nakabulig sa ila sa sini nga tion? (Tan-awa ang Jer. 5:19,  Jer. 7:22-34.)  Ano ang masugid sini sa aton nahanungud kun daw ano ka importante ang paghibalo sang aton Bibleya kag hangpon ang “presente nga kamatuuran”?`

`3.	Ngaa tama ka importante ang pagkamatutum, indi lamang para sa aton kaugalingon kundi para sa ginasaksihan sang aton pagkamatutum nga amo ang karakter sang Ginoo, nga aton ginaalagaran?`