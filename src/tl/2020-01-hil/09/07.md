---
title: 'Dugang Nga Pagtoon'
date: 28/02/2020
---

Ang yara sa idalum isa ka tsart nga nagasumaryo sa kun ano ang aton naton-an bahin sa pasunod sang mga ginharian nga nalaragway sa Daniel 2, 7, kag 8.  Ano ang masugid sini sa aton nahanungud sa pagtinlo sang sanctuario?

|Daniel 2|Daniel 7|Daniel 8|
|---|---|---|
|Babilonia|Babilonia |-----------|
|Media—Persia|Media—Persia|Media—Persia|
|Gecia|Grecia|Grecia|
|Pagano nga Roma|Pagano nga Roma|Pagano nga Romo|
|Papasiya nga Roma|Papasiya nga Roma|Papasiya nga Roma|
|-----------------|Paghukom sa langit|Pagtinlo sang Sanctuario|
|Ikaduha nga Pagkari|Ikaduha nga Pagkari|Ikaduha nga Pagkari|
|[Natiphag ang bato Nga wala sing kamut Nga nagtandug]|[Ang mga balaan nakangkon sang kamut]|[nalaglag nga wala sing ginharian]         

Sa aton makita diri, may yara sing nagkaanggid sa tunga sang sini nga mga kapitulo.  Indi lamang nga ang mga pungsud nga nalaragway magkapareho sa isa kag isa, ang senario sang paghukom sa Daniel 7—nga natabo pagkatabos sang 1,260 ka tuig (A.D. 538—1798 B.C.) sang papasiya nga pagdumalahan sa Roma, derikta nga nagkaanggid sa pagtinlo sang sanctuario, nga sa Daniel 8 natabo man pagkatapos sang Roma.  Buot silingon, ang ining langitnon nga paghukom sa Daniel 7—nga isa ka paghukom nga nagadul-ong sa katapusan sang kalibutan—pareho man sa pagtinlo sang templo sa Daniel 8.  Nahatagan kita diri sang duwa ka nagkalainlain nga paglaragway sang pareho nga butang, kag lunsay nga natabo pagkatapos sang 1,260 ka tuig nga panahon sang paghingabut nga nahimo sang gamay nga sungay.

**Mga Palamangkutanon nga Pagadiskusyunan**

`1.	Paano ang tsart sa ibabaw nagpakita sa aton nga ang pagtinlo sang sanctuario, nga  pareho man sa paghukom sa Daniel 7, dapat matabo pagkatapos sang 1,260 ka tuig nga tagna bahin sa gamay nga sungay, apang antes sa pagtukod sang katapusan nga ginharian sang Dios?`

`2.	Ang tagna sa Daniel 8 naglaragway sang kasaysayan bilang mapintas kag napun-an sang kalautan.  Ang duwa ka sapat nga nagasimbolo sang duwa ka ginharian sa kalibutan naga-inaway (Dan. 8:8-12).  Ang paggahum sang gamay nga sungay nga nagtuhaw pagkatapos sa ila isa ka mapintas kag manughingabut nga pagdumalahan (Dan. 8:23-25).  Gane, ang Kasulatan diri wala nagabalewala bahin sa kamatuuran sang pag-antus sa sini nga kalibutan.  Paano ini makabulig sa aton nga magtoon sa pagsalig sa Dios kag sa Iya pagkaayo sa pihak sang mga kalautan nga aton makita sa palibut?`