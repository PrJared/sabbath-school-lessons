---
title: 'Dugang Nga Pagtoon'
date: 21/02/2020
---

Ang madali nga pagtan-aw sa kasaysayan nagapahayag nga pagkatapos mapukan ang ginharian sang Roma, nga natabo paage sa pag-atake sang mga barbarian gikan sa norte, ang Obispo sang Roma naghingalit sa pagpukan sang tatlo ka tribo sang barbarian kag ginplastar ang iya kaugalingon bilang gamhanan sa Roma halin sang A.D. 538.  Sa sini nga proseso, nag-angkon sia sang pipala ka institusyonal kag politikal nga hilikuton sang hari sa Roma.  Gikan sa sini nagsugod ang ginatawag nga papacy, nag-angkon sang kalibutannon kag relihiyoso nga gahum tubtub nakuha ini paage kay Napoleon sang 1798.  Wala ini nagdolot sa katapusan sang Roma, kundi sa sina lamang nga panahon sang paghingabut.  Ang papa wla lamang nagaangkon bilang salili ni Cristo kundi nagtudlo man sia sang madamo nga mga doktrina kag mga pagsolondan nga baliskad sa Bibleya.  Ang Purgatoryo, penitensia, pribado nga pagkumpisar, kag ang pagbaylo sang kasogoan sa Inugpahuway pakadto sa Domingo upod ini sa madamo nga iban pa nga pagbaylo sang “mga tion kag kasogoan” nga natudlo sang pagdumalahan sang papa.    

“Sa iya kaugalingon nga kusug, ang tawo indi sarang makaatubang sa akusasyon sang kaaway.  Sa nadagtaan sang sala nga panapton, nagatuad sang iya sala, nagatindug sia sa atubangan sang Dios.  Apang si Jesus nga aton mananabang, nagapresentar sang epektibo nga pakilooy para sa tanan nga paage sa paghinulsul kag pagtoo nagpabilin sa pagsalig sang ila kaugalingon sa Iya.  Nagapatunga Sia para sa ila, kag paage sa Iya nahimo sa kalbaryo, napierde ang nagaakusar sa ila.  Ang Iya himpit nga pagtuman sa kasogoan sang Dios naghatag sa Iya sang bug-os nga gahum sa langit kag sa duta, kag naangkon Niya gikan sa Iya Amay ang kaluoy kag pagpasag-uli para sa makasasala nga katawhan.  Sa manunumbong sang Iya katawhan, nagpahayag Sia sini: ‘Ang Ginoo nagasabdong sa imo, O Satanas! Ginbakal sila sang Akun dugo, mga gatong nga ginkuha gikan sa kalayo?’  Kag sa sadtong nagasalig sa Iya nga may pagtoo, ginhatagan Niya sang kasiguruhan, ‘Yari karon, ginpataliwan ko sa imo ang kalautan nimo, kag panaptan ko ikaw sing bayo nga malahalon.’ Zacarias 3:4.”—Ellen G. White, Prophets and Kings, pp. 586, 587.

**Mga Palamangkutanon nga Pagadiskusyunan**

`1.	Tan-awa liwat ang tanan nga mga karakter sang gamay nga sungay nga nagtuhaw gikan, kag nagapabilin nga kabahin sang ikaapat nga sapat, ang Roma.  Ano gid lamang nga paggahum ang nagtuhaw gikan sa pagano nga Roma, madamo na nga tinuig ang nagligad, naghingabut sa katawhan sang Dios kag nagapabilin nga yara gyapon subong?  Ngaa nga ang maathag nga pagkilala sa sini makabulig sa aton nga maproteksyonan gikan sa paghaumhaum nahungud sa pagkilala sa iya, lakip na ang panghunahuna nga ang gamay nga sungay nagapatuhoy sa isa ka pagano nga hari sang Griego nga nawala sa kasaysayan sang mga sobra 150 ka tuig antes pa ang una nga pagkari ni Jesus?  Paano ining maathag nga mga tanda makapangapin man sa aton gikan sa pagpati nga ang gamay nga sungay isa ka gahum nga magatuhaw pa sa palaabuton?`