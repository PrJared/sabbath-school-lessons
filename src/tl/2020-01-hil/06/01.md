---
title: 'Gikan Sa Pagkamatinaastaason Padulong Sa Kalaglagan'
date: 01/02/2020
---

### Basaha Para sa Pagtoon Sini nga Semana
Daniel 5,  Bug. 17:4-6,  Sal. 96:5,  Col. 1:15-17, Roma 1:16-32,  Manugwali 8:11,  Bugna 14:8.

> <p>Salauluhon nga Texto</p>
> â€œSia nagabaylo sang mga tion kag sang mga panag-on;  sia 	nagapahalin sang mga hari kag nagapahamtang sang mga hari; sia nagahatag sing 	kaalam sa mga maalam kag ihibalo sa mga may paghangup; (Daniel 2:21).  

Sa Daniel 5, ang Polong sang Dios naghatag sa aton sang isa ka daku nga ehemplo bahin sa bugal sang tawo nga nagtapos sa isa ka makahalawhaw kag madrama nga paage.  Bisan pa makasiling ang isa ka tawo nga naglambot sa malawig nga tion para kay Nabocodonosor nga maton-an ang iya leksyon, ang maayo kay naton-an gid niya ini.  Ang iya ya apo nga si Belsasar wala nakatoon sini.  Bangud sa pagamit sang mga kagamitan sang templo sa isa ka piesta sang pagpatuyang sa palasyo, nagpasipala sa sini si Belsasar.  Ang kaangay sina nga binuhatan sang pagpasipala indi lamang nga nagahangkat sa Dios kundi isa ka atake mismo sa Dios.  Gane, ginpuno ni Belsasar ang tagayan sang iya kalautan, nga naghimo sang binuhatan nga pareho sa gamay nga sungay (tan-awa ang Daniel 8), nga nag-atake sa pundasyon sang sanctuario sang Dios.  Paage sa pagkuha sang pagdumalahan gikan kay Belsasar, ginlaragray sang Dios kun ano ang Iya pagahimoon batok sa mga kaaway sang Iya katawhan sa katapusan nga mga adlaw.  Ang mga hitabo nga nasaysay sa Daniel 5 natabo sang 539 B.C., sa kagab-ihon nga naperde ang Babilonia sang mga soldado sang Media-Persia.  Makita diri ang pagsaylo gikan sa bulawan pakadto sa pilak nga natagna sa Daniel 2.  Sa liwat nangin pagpamatuud ini nga ang Dios nagadumala sa nagakatabo sa kalibutan.

_Ton-e ang leskyon sini nga semana sa paghanda para sa Inugpahuway, Pebrero 8._