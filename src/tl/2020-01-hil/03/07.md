---
title: 'Dugang Nga Pagtoon'
date: 17/01/2020
---

May leksyon kita nga makuha sa pagtalupangod nga ang larawan sa Daniel 2 nahimo sa bulawan kag pilak nga mga metal nga naangut sa gahum sa ekonomiya.  Ang larawan may bahin man nga saway kag salsalon nga ginagamit para sa kasangkapan kag mga hinganiban, kag sang daga ukon lunang nga ginagamit sang una nga panahon para sa pagsulat kag negosyo.  Gane, ang larawan naghatag sang isa ka maathag nga paglaragway bahin sa katawhan kag sang iya sini hinimoan.  Nagakaego gid nga ang pinasahe nga mga bahin sa lawas sang larawan nagapaalinton bahin sa pagpasunod sang mga ginharian sa kalibutan kag sang katapusan nga di-paghiusa nga matabo sa ulihi nga mga adlaw sa kasaysayan sang tawo.  Ang, ang bato ginlaragway bilang isa ka bagay nga indi hinimoan sang “kamut sang tawo” (Dan. 2:45), isa ka daku nga pagpadumdum sang indi kinanadan nga katapusan nga magaabot sa sining temporaryo nga kalibutan kag sang tanan nga hinimoan sang tawo.

Bisa pa “nga wala sing nagabulig sa panan-aw sang tawo, ang kasaysayan mahimo nga daw magamo sa pagpaindis-indis sang pwersa… si Daniel nagpasiguro sa ato nga sa likod sini tanan yara ang Dios nagatindug, nagatolok sa sini kag nagapanghikot agud maangkon ang kun ano nga maayo nga Iya nakita.”—William H. Shea, Daniel: A Reader’s Guide (Nampa, ID: Pacific, 2005), p. 98.

**Mga Palamangkutanon nga Pagadiskusyunan:**

`1.	Daw ano ka maayo ang mahibaloan nga sa tunga sang tanan nga kagamo kag pag-antus sa sining kalibutan, nagakontrolar ang Dios kag magadala sang tanan nga butang sa isa ka mahimayaon nga katapusan.  Samtang wala ini, ano ang aton katungdanan sa paghimo sang tanan nga maayo nga aton masarangan agud makabulig sa pagpahaganhagan sang pag-antus nga yari sa sining nahulug sa pagpakasala nga kalibutan?`

`2.	Paano naton mapaathag nga si Daniel kag ang mga bihag nag-alagad nga mainunungon sa isa ka pagano nga lider nga nakahimo sang tuman nga kalaglagan sa kaugalingon nga mga kasimanwa ni Daniel?`

`3.	Kaangay sang aton nakita, ang iban nagpakigabato nga ang bato nga natiphag nga wala sing kamut nga nagtandug nagpatuhoy sa paglapnag sang maayong balita sa kalibutan.  Indi ina mangin ensakto tungud sa pipila ka mga rason, upod ang ginhambal sa Daniel 2:35 nga ang bato magadugmuk sang nauna nga mga pungsud kag “ang hangin nagpalid sa ila sa bagay nga wala na sila makita”.  Wala ina natabo pagkatapos sang pagkalansang kay Cristo sa kruz.  Dugang pa, ang pipila ka pagtinguha sa pag-angut sang bato nga ginharian sa iglesia napakyas sa pagtalupangod nga ang bato nga ginharian magabulos sang tanan nga mga sahe sang tawhanon nga pagdumalahan.  Isa ini ka ginharian nga nagahil-ob sa bug-os nga kalibutan.  Gane, ang ikaduha gid lamang nga pagkari ni Jesus ang sarang makatuman sang nalaragway bilang katapusan sang sining tagnaanon nga damgo.  Niyan, ngaa nga ang ikaduha nga pagkari ni Jesus lamang ang nagakaego nga interpretasyon sa kun ano ang mahimo sang bato sa katapusan nga mga adlaw?`