---
title: 'Gikan Sa Tinago Pakadto Sa Pagphayag'
date: 11/01/2020
---

### Basaha Para sa Pagtoon sini nga Semana
Dan. 2:1-16,  Bin. 17:28,  Dan. 2:17-49,  Sal. 138, Juan 15:5,  Deut. 32:4,  1 Pedro 2:4.

> <p>Salauluhon nga Texto</p>
> “Si Daniel nagsiling: ‘Pagpakamaayohon ang ngalan sang Dios sa 	gihapon kag sa gihapon, kay Iya ang kaalam kag kagamhanan’ ” (Daniel 2:20).

Mga yelo (iceberg) nga sarisari ang kadakuon ang yara sa mga tubig sa palibut sang Greenland.  Kun kis-a ang gagmay nga yelo nagapakadto sa isa ka padulungan samtang ang daku nga bahin sini nagapadulung sa lain naman nga deriksyon.  Ang nagakatabo amo nga ang hangin sa ibabaw nagahuyop sang magagmay nga yelo, samtang nga ang daku nga bahin sang yelo ginatulod sang balud sang dagat.  Kun aton talupangdon ang pagtindog kag pagkapukan sang mga pungsud sa kasaysayan, kun isipon pareho man ini sa hangin sa ibabaw sang yelo kag balud sang dagat.  Ang hangin nagarepresentar sang tanan nga butang nga nagabag-o kag indi mapaktan kaangay sa desisyon sang tawo.  Apang may isa pa ka pwersa nga padayun nga nagabuyok sa likod sini tanan, mas gamhanan pa kag kapareho ini sa balud sang dagat.  Amo ini ang sigurado nga pagpanghikot sang mainalamon kag gamhanan nga tinutuyo sang Dios.  Kaangay sang nasiling ni Ellen G. White, “Kaangay sang mga kabitoonan nga yara sa ila ginpat-ud nga nahamtangan, ang mga tinutuyo sang Dios wala nagauna kag wala nagakaulihi.”—The Desire of Ages, p. 32.  Bisan pa nga ang pagtindog kag pagkapukan sang mga pungsud, mga ideolohiya, kag mga hinulaghulag sa politiko daw nagakatabo nga paage gid lamang kabubut-on sang tawo, ang Daniel 2 nagpakita sa aton nga ang Dios sang langit amo ang nagapanghikot sa kasaysayan sang tawo padulong sa iya sini katapusan.  

_*Ton-e ang leksyon sa sini nga semana sa paghanda para sa Inugpahuway, Enero 18._