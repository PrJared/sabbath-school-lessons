---
title:  Gikan Sa Pagpabugal Pakadto Sa Pagkamapainubuson
date:   25/01/2020
---

### Basaha Para sa Pagtoon Sini nga Semana
Daniel 4:1-33,  Hul. 14:31,  2 Hari 20:2-5, Jonas 3:10,  Daniel 4:34-37,  Filipos 2:1-11.

> <p>Salauluhon nga Texto</p>
> “Daw ano kadalagku sang iya mga tandaan, daw ano 	kagamhanan sang iya kalatingalahan! Ang iya ginharian ginharian nga walay 	katapusan, kag ang iya pagbulut-an kutub sa kaliwatan tubtub sa kaliwatan.” 	(Daniel 4:3).

Ang bugal gintawag bilang matuud nga ginhalinan sang sala.  Una ini nga nakita kay Lucifer, isa ka manugtunda sa langit.  Ang Dios nagsiling sa tolon-an ni Ezequiel, “Ang imo tagiposoon binayaw bangud sang imo katahum; gindunut mo ang imo kaalam bangud sang imo kasiga. Ginpilak ko ikaw sa duta; ginbutang ko ikaw sa atubangan sang mga hari, agud nga matolok ka nila” (Ezequiel 28:17).

Ang bugal nagdul-ong sa kalaglagan ni Lucifer, gane ginagamit niya subong ang iya bugal agud mabuyok ang iban padulong sa kalaglagan.  Tanan kita mga tawo nga nahulog sa pagpakasala, nagadepende sa Dios para sa aton pagkabuhi.  Ang bisan ano nga dolot nga yara sa aton kag ang bisan ano nga butang nga nahimo sang sina nga dolot, naghalin gid lamang sa Dios.  Gane, paano kita makapangahas sa pagpabugal, pagpahambog ukon mangin matinaastaason kun sa pagkamatuud, ang pagkamapainubuson amo dapat ang magpangibabaw sa tanan naton nga ginahimo? 	

Naglambot sa malawig nga tion para kay Nabocodonosor nga mahangpan ang importansia sang pagkamapainubuson.  Bisan pa ang pagpakita sang ikaapat nga tawo sa nagadabdab nga horno sang kalayo (tan-awa ang nagligad nga semana) wala nakapabag-o sa dalanon sang iya kabuhi.  Pagkatapos lamang nga ginkuha sang Dios ang iya ginharian kag ginpadala sia nga magkabuhi upod sa mga kasapatan sang latagon nga ginkilala sang hari ang iya matuud nga kahimtangan.

_*Ton-e ang leksyon sa sini nga semana sa paghanda para sa Inugpahuway, Pebrero 1._