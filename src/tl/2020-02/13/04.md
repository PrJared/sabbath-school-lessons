---
title:  Si Jesus Kumpara Sa Kasulatan
date:  23/06/2020
---

`Basahin ang Juan 5:45-47. Anong malakas na mensahe dito ang ibinigay sa atin ni Jesus tungkol sa Kanyang kaugnayan sa Biblia?`

Ipinahayag ng ilang tao na kapag nagsalita si Jesus, inilalagay Niya ang Kanyang mga mga salita sa payak na kaibahan sa mga salita ng Kasulatan, gaya ng nakikita natin sa Lumang Tipan. Sinabi nilang mas mataas ang mga salita ni Jesus kaysa mga nakasulat sa Kasulatan.

Sa Bagong Tipan, mababasa nating sinabi ni Jesus:" 'Narinig mo na sinabi... ngunit sinasabi ko sa iyo. . .'" (Mateo 5:43, 44) ihambing sa Mateo 5:21, 22, 27, 28, 33, 34, 38, 39). Nang sabihin ni Jesus ang mga kilalang salitang ito sa Sermon sa Bundok, hindi Niya sinusubukang iwan o buwagin ang Lumang Tipan, gaya ng sinasabi ng ilang tagapagsalin. Sa halip, sinagot Niya ang iba't ibang interpretasyon ng Banal na Kasulatan at mga kasabihang ginamit ng ilang tagapagsalin noong Kanyang panahon upang bigyang-katuwiran ang pag-uugali sa ibang hindi pinahintulutan ng Diyos at hindi kailanman iniutos, tulad ng pagkapoot sa iyong kaaway (tingnan ang Mateo 5:43).

Hindi pinawalang-bisa ni Jesus ang Lumang Tipan sa anumang paraan o binawasan Niya ang kapangyarihan sa anumang antas. Ang kabaligtaran nito ang totoo. Sa katunayan, ang Lumang Tipan ang nagpatunay kung sino Siya. Sa halip, pinalawak Niya ang kahulugan ng mga pahayag ng Lumang Tipan sa pamamagitan ng pagtuturo sa atin ng orihinal na mga layunin ng Diyos.

Marahil, ang paggamit ng awtoridad ni Jesus upang pawalang-bisa ang Banal na Kasulatan o siraan ang ilang bahagi ng Biblia at ituring itong walang kabuluhan ang isa sa mapanlinlang, at pinakamapanganib na paninira sa Banal na Kasulatan, sapagkat ginawa ito sa mismong pangalan ni Jesus. Mayroon tayong halimbawa ni Jesus kung gaano kalaking kapangyarihan ang ibinigay Niya sa Kasulatan, na, noong Kanyang panahon, ay binubuo lamang ng Lumang Tipan. Ano pa ang katibayan na kailangan natin tungkol sa kung paano din natin dapat tingnan ang Lumang Tipan?

Sa halip na pahinain ang awtoridad ng Kasulatan, patuloy na itinaguyod ni Jesus ang Kasulatan bilang isang maaasahan at mapagkakatiwalaang gabay. Sa katunayan, malinaw Niyang sinabi ito sa Sermon sa Bundok: "Huwag ninyong isipin na naparito ako upang sirain ang kautusan o ang mga propeta; pumarito ako hindi upang sirain kundi upang tuparin ito" (Mateo 5:17). At patuloy Niyang sinasabing sinuman " 'ang sumuway sa isa sa pinakamaliit sa mga utos na ito, at magturo ng gayon sa mga tao ay tatawaging pinakamaliit sa kaharian ng langit' "(Mateo 5.19).

`Ano ang ilan sa mga pangunahing doktrina na, hanggang sa araw na ito, ay natutuklasan nating nakasalig sa Lumang Tipan? Halimbawa, isipin ang Paglikha (Genesis 1-2) at ang Pagkakasala (Genesis 3). Anong iba pang mga kritikal na katotohanan ng Cristiano ang nakikita natin sa Lumang Tipan na sa kalaunan ay pinalawak sa Bagong Tipan?`