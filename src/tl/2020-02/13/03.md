---
title:  Matuto Mula Kay Jesus
date:  22/06/2020
---

Walang mas mabuti at mas nakakapagpalakas na halimbawa upang sumunod maliban kay Jesu-Cristo. Pamilyar Siya sa Kasulatan, at handa Siyang sumunod sa nakasulat na Salita ng Diyos at mamalaging nakaayon dito.

`Basahin ang Lucas 4:4, 8, 10-12. Paano ginagamit ni Jesus ang Kasulatan upang salungatin ang mga tukso ni Satanas? Ano ang sinasabi nito sa atin kung paano dapat maging pangunahin ang Kasulatan sa ating pananampalataya, lalo na sa mga panahon ng tukso?`

Alam na alam ni Jesus ang Kasulatan. Lubos Siyang pamilyar sa Salita ng Diyos na kaya Niyang banggitin ito ng lubos. Marahil ang pagiging pamilyar sa nakasulat na Salita ng Diyos ay bunga ng taimtim na pag-aaral ng Kasulatan kasama ang Diyos.

Kung hindi Niya alam ang mga eksaktong salita ng Kasulatan at ang konteksto kung saan ito matatagpuan, maaaring madali Siyang nadaya ng diyablo. Kahit na sumipi ang diyablo sa Banal na Kasulatan at ginamit ito para sa kanyang pansarili at mapanlinlang na mga layunin. Kaya, hindi sapat ang pagsipi ng Kasulatan, tulad ng ginawa ng diyablo. Kailangan ding malaman ng isang tao kung ano pa ang sasabihin ng Kasulatan sa isang paksa at kung ano ang tamang kahulugan nito. Tutulong sa atin ang gayong kaalaman sa Salita ng Diyos, tulad kay Jesus, upang hindi tayo malinlang ng kalaban ng Diyos, kundi upang mapaglabanan ang mga atake ni Satanas. Palagi nating nababasa ang tungkol kay Jesus na binubuksan ang isip ng Kanyang mga tagasunod upang maunawaan ang Kasulatan sa pamamagitan ng pagtukoy sa kanila kung ano ang "nakasulat" (Lucas 24:45, 46; Mateo 11:10; Juan 6:45, atbp.). Ipinapalagay niya na maaaring magkaroon ang mga nagbabasa ng Kasulatan ng wastong pag-unawa sa kahulugan nito: "'ang nakasulat sa kautusan? Ano ang iyong pagbabasa tungkol dito?'" (Lucas 10:26). Para kay Jesus, ang nakasulat sa Kasulatan ang pamantayang dapat nating ipamuhay.

Sa Juan 7:38, tinukoy ni Jesus—na Siyang Salita ng Diyos ay naging laman—ang Kanyang mga tagasunod na balikan ang sinasabi ng Kasulatan. Sa pamamagitan lamang ng Biblia natin malalaman na si Jesus ang ipinangakong Mesiyas. Kasulatan ang nagpatotoo sa Kanya (Juan 5:39). Si Jesus mismo ay handang sumunod sa Kasulatan, ang Salita ng Diyos na isinulat. Kung nakahanda Siyang gawin iyon, ano ang sinasabi nito sa atin tungkol sa mga dapat nating gawin?

`Ano ang naging karanasan mo sa paggamit ng mga Kasulatan sa iyong pakikipaglaban sa tukso? Iyon ay, kapag tinutukso, nagsisimula ka ba sa pagbabasa ng Biblia o pagsipi sa Kasulatan? Ano ang naging bunga nito, at ano ang natutunan mo sa karanasang iyon?`