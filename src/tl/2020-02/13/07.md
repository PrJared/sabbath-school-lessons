---
title:  Karagdagang Kaisipan
date:  26/06/2020
---

Basahin ang isinulat ni Ellen G. White na, "The Privilege of Prayer, "pp. 93-104 sa Steps to Christ.

"Hindi kayang pagmasdan ng natural na mata ang kaamuan at kagandahan ni Cristo. Ang nasa loob na liwanag ng Banal na Espiritu, na nagpapakita sa kaluluwa ng tunay na kawalan nito ng pag-asa, at kalagayan kung wala ang awa at patawad ng Tagapasan-ng-Kasalanan—ang pagiging sapat ni Cristo—ang tanging magpapaunawa sa tao para malaman ang Kanyang walang-hanggang awa, ang Kanyang walang-hanggang pag-ibig, kabutihan, at kaluwalhatian."—Ellen G. White, THE UPWARD LOOK, p. 155.

"Ang mga bahagi ng Kasulatan, maging ang mga buong kabanata, ay maaaring sauluhin, at maaaring ulitin kapag lumapit si Satanas dala ang kanyang mga tukso. . . . Kapag dinala ni Satanas ang isipan para mag-isip ng mga makalupa at malalaswang bagay, pinakaepektibong siyang nalalabanan ng mga salitang, 'Nasusulat.;' "—THE ADVENT REVIEW AND SABBATH HERALD, April 8, 1884.

**Mga Tanong Para sa Talakayan**:

`Paanong kumikilos ang katotohanan ng malayang kalooban at malayang pagpili sa lahat ng ating mga desisyon patungkol sa pananampalataya at pagkamasunurin? Bagaman maraming lugar sa ating buhay ang wala sa ating kontrol, ngunit tungkol sa mga mahahalagang bagay, ang mga bagay na may kinalaman sa buhay na walang-hanggan, ay mayroon tayong malayang pagpili. Ano ang iyong ginagawa sa malayang kaloobang ibinigay sa iyo ng Diyos? Anong uri ng mga espirituwal na pagpill ang ginagawa mo?`

`Pag-isipan ang papel na maaari at kailangang gampanan ng Araw ng Sabbath tungkol sa pagbibigay ng payapang panahon kasama ng Diyos. Paano tayo iniingatan ng pangingilin ng Sabbath sa pagiging masyadong abala sa gawain at sa paggawa ng mga bagay na wala ka ng panahon na kailangan mong gugulin kasama ng Diyos? Paano mo matututuhan na gawing higit na espirituwal na pagpapala ang Sabbath na siyang tinging layunin para rito?`

`Ano ang iyong karanasan sa paggugol ng tanging oras kasama ng Diyos sa pananalangin at pag-aaral? Paano naaapektuhan ng espirituwal na pagsasanay na ito ang iyong pananampalataya? Paano dapat itong makaapekto sa iyong pananampalataya? Sa klase, kung komportable ka, pag-usapan ang sarili mong oras ng pagbabasa at pananalangin at kung ano ang iyong nakuha mula sa mga ito. Paano makikinabang ang iba sa iyong natutuhan?`

`Ano ang ilan sa mga paborito mong tekstong nasaulo? Anong mayroon dito na gustong-gusto mo? Paanong nagiging pagpapala sa iyo ang pagsasaulo ng mga ito?`