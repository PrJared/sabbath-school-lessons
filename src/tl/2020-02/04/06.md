---
title:  Ang Biblia
date:  23/04/2020
---

Ang Banal na Espiritu, na nahayag at nagbigay-inspirasyon sa nilalaman ng Biblia para sa mga tao, ay hindi kailanman magpapatnubay sa atin na humiwalay o malayo sa Salita ng Diyos. Para sa mga Seventh-day Adventist, may mas mataas na awtoridad ang Biblia kaysa tradisyon, karanasan, kaisipan, o kultura ng tao. Ang Biblia lang ang pamantayan kung saan kailangang subukin ang lahat ng bagay.

`Basahin ang Juan 5:46, 47; at Juan 7:38. Para kay Jesu-Cristo, ang pinakadakilang pinagmumulan ng pag-unawa sa mga tanong na espirituwal. Paano napatunayan ng Biblia na si Jesus ang tunay na Mesiyas?`

Sinasabi ng ilang mga tao na nakatanggap sila ng mga espesyal na "pahayag" at mga tagubilin mula sa Banal na Espiritu, ngunit ang mga ito ay malinaw na lumalabag sa mensahe ng Biblia. Para sa kanila ang Banal na Espiritu ay nagtamo ng isang mas mataas na awtoridad kaysa Salita ng Diyos. Sinuman ang magpapawalang-bisa sa nakasulat at kinasihang Salita ng Diyos at umiwas sa malinaw na mensahe nito, ay naglalakad sa mapanganib na landasin at hindi sumusunod sa pangunguna ng Espiritu ng Diyos. Ang Biblia ang ating tanging espirituwal na tagapag-ingat. Ito lamang ang maaasahang pamantayan para sa lahat ng mga bagay tungkol sa pananampalataya at pagsasanay.

"Sa pamamagitan ng mga Kasulatan, nagsasalita sa isipan ang Banal na Espiritu, at pinatitibay ang katotohanan sa puso. Kaya inilalantad Niya ang kamalian, at pinalalayas ito mula sa puso. Sa pamamagitan ng Espiritu ng katotohanan, na kumikilos sa pamamagitan ng salita ng Diyos, na hinihikayat ni Cristo ang Kanyang mga piniling bayan para sa Kanya."â€”Ellen G. White, THE DESIRE OF AGES, p. 671.

Ang Banal na Espiritu ay hindi dapat na maunawaan bilang kapalit ng Salita ng Diyos. Sa halip, kumikilos Siyang kaayon ng at sa pamamagitan ng Biblia upang ilapit tayo kay Cristo, kaya ang Biblia ang tanging pamantayan para sa tunay na espirituwalidad ng Biblia. Nagbibigay ang Biblia ng tamang doktrina (tingnan ang 1 Timoteo 4:6), at habang ang Salita ng Diyos ay mapagkakatiwalaan at nararapat sa lubos na pagtanggap. Hindi natin gawaing hatulan ang Kasulatan. Sa halip ang Salita ng Diyos ang may karapatan at awtoridad na hatulan tayo at ang ating pag-iisip. Tutal, ito mismo ang Nakasulat na Salita ng Diyos.

`Bakit isang mas ligtas na gabay ang Biblia sa mga espirituwal na katanungan kaysa mga pansariling pananaw? Ano ang mga kahihinatnan kapag hindi natin tinanggap ang Biblia bilang pamantayan na kung saan sinusubok natin ang lahat ng mga aral at kahit na ang ating espirituwal na karanasan? Kung ang pansariling pahayag ang pangwakas na salita sa espirituwal na mga katanungan, bakit wala itong kahahantungan kundi kaguluhan at pagkakamali?`