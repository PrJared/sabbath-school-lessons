---
title:  Karagdagang Kaisipan
date:  24/04/2020
---

Basahin ang mga sulat ni Ellen G. White na, "The Scriptures a Safeguard, "pp. 593-602, sa THE GREAT CONTROVERSY.

Ang tradisyon, karanasan, kultura, pag-iisip, at ang Biblia ay naroroon sa ating pagmuni-muni sa Salita ng Diyos. Ang pangwakas na tanong ay: Alin sa mga pinagkukunang ito ang pangwakas na tatanggapin at ang panghuling awtoridad sa ating teolohiya? Isang bagay na pagtibayin ang Biblia, ngunit ibang bagay din na pahintulutan ang Biblia, sa pamamagitan ng ministeryo ng Banal na Espiritu, upang makaapekto at bumago ng buhay.

"Sa Kanyang salita, ipinagkatiwala ng Diyos sa mga tao ang kaalamang kinakailangan para sa kaligtasan. Ang Banal na Kasulatan ay dapat tanggapin bilang isang makapangyarihan, at di-nagkakamaling paghahayag ng Kanyang kalooban. Ang mga ito ang pamantayan ng pagkatao, ang tagapaghayag ng mga doktrina, at ang subukan ng karanasan."â€”Ellen G. White, THE GREAT CONTROVERSY, p. 9.

**Mga Tanong Para sa Talakayan**:

`Bakit mas madaling itaguyod ang mga detalye ng ilang mga tradisyon ng tao kaysa isakabuhayan ang diwa ng kautusan ng Diyos: ibigin ang Panginoon nating Diyos nang buong puso at kaluluwa at isipan at ang aking kapitbahay gaya ng aking sarili (tingnan ang Mateo 22:37-40)?`

`Sa klase, talakayin ang iyong sagot sa huling tanong noong Linggo. Ano ang papel na gagampanan ng tradisyon sa ating iglesia? Saan mo makikita ang mga pagpapala at hamon sa mga tradisyon ng relihiyon?`

`Paano natin matitiyak na ang tradisyon, gaano man kahusay ito, ay hindi pinangungunahan ang Nakasulat na Salita ng Diyos bilang ating huling pamantayan at awtoridad?`

`Ipagpalagay na may nag-aangking nagkaroon siya ng panaginip kung saan sinabi sa kanya ng Panginoon, na ang Linggo ang tunay na araw ng pahinga at pagsamba para sa panahon ng Bagong Tipan. Paano ka tutugon sa taong iyon, at ano ang itinuturo sa atin ng ganitong kuwento tungkol sa kung paano dapat palaging sinusubok ng Salita ng Diyos ang karanasan?`

`Sa klase, pag-usapan ang kultura na kung saan natuklasang nakalubog ang iyong iglesia. Paano nakaaapekto ang kulturang iyon sa iyong pananampalataya? Anong mga halimbawa ang masusumpungan natin mula sa kasaysayan kung saan ang kultura ay lubhang nakaaapekto sa mga aksyon ng mga miyembro ng iglesia sa isang paraan na, habang ating inaalala ngayon, ay nakikita nating mali? Anong mga aral ang maaari nating makuha mula rito para sa ating sarili ngayon, upang hindi tayo gumawa ng mga katulad na pagkakamali?`