---
title:  Tradisyon
date:  19/04/2020
---

Hindi masama ang mismong tradisyon. Nagbibigay ito ng mga nauulit na gawain sa ating pang-araw-araw na buhay ng isang tiyak na ikinikilos at istraktura. Makatutulong ito sa atin upang manatiling konektado sa ating mga pinanggalingan. Kaya, di-nakapagtatakang may mahalagang bahagi rin ang tradisyon sa relihiyon. Ngunit mayroon ding ilang mga panganib na may kaugnayan sa tradisyon.

`Ano ang itinuturo sa atin ng Marcos 7:1-13 tungkol sa kung paano tumugon si Jesus sa ilang mga tradisyon ng tao sa Kanyang kapanahunan?`

Ang hinarap na tradisyon ni Jesus ay maingat na ipinasa sa komunidad ng mga Judio mula sa guro tungo sa mag-aaral. Noong panahon ni Jesus, nagkaroon ito ng bahagi na kaagapay ng Kasulatan. Gayunpaman, ang tradisyon ay may kakayahang lumago sa paglipas ng mga panahon, kaya nakaiipon ito ng mga maraming bagay at aspektong hindi orihinal na bahagi ng Salita at panukala ng Diyos. Ang mga tradisyong ito ng tao—bagaman tinatangkilik ng mga iginagalang na "matatanda" (tingnan ang Marcos 7:3, 5), sa ibang salita, ng mga lider ng relihiyon ng komunidad ng mga Judio—ay di-katumbas ng mga utos ng Diyos (tingnan ang Marcos 7:8, 9). Ang mga ito ay tradisyon ng tao, at sa huli ay humantong sila sa isang punto na "pinawawalang kabuluhan nila ang salita ng Diyos" (Marcos 7:13).

`Basahin ang 1 Corinto 11:2 at 2 Tesalonica 3:6. Paano natin malalaman ang pagkakaiba sa pagitan ng Salita ng Diyos at ng tradisyon ng tao? Bakit napakahalagang gumawa tayo ng ganitong pagkakaiba?`

Nagpapasimula sa atin ang buhay na Salita ng Diyos ng isang mapitagan at tapat na saloobin para rito. Bumubuo ang katapatang ito ng isang tiyak na tradisyon. Gayunpaman, ang ating katapatan ay kailangan laging matapat sa buhay na Diyos, na nagpahayag ng Kanyang kalooban sa Nakasulat na Salita ng Diyos. Samakatuwid, may isang natatanging tungkulin ang Biblia na mas mataas sa lahat ng tradisyon ng tao. Mas mataas at nangingibabaw ang Biblia sa lahat ng mga tradisyon, maging sa mga mabuting bagay dito. Ang mga tradisyong lumago dahil sa ating karanasan sa Diyos at sa Kanyang Salita ay patuloy na kailangang suriin sa pamantayan ng Banal na Kasulatan.

`Ano ang mga bagay na ginagawa natin bilang isang iglesia na maaaring ilagay sa ilalim ng pangalang “tradisyon”? Bakit laging mahalagang makilala ang mga ito mula sa pananaw ng aral ng Biblia? Dalhin ang iyong sagot sa klase sa Sabbath.`