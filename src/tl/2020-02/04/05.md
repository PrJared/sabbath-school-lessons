---
title:  Katuwiran
date:  22/04/2020
---

`Basahin ang 2 Corinto 10:5, 6; Kawikaan 1:7; at Kawikaan 9:10. Bakit napakahalaga ng pagsunod kay Cristo sa ating mga kaisipan? Bakit ang pagkatakot sa Panginoon ang simula ng karunungan?`

Binigyan tayo ng Diyos ng kakayahang mag-isip at mangatwiran. Ang bawat kilos ng tao at bawat teolohikal na argumento ay ipinapalagay ang ating kakayahang mag-isip at gumawa ng mga konklusyon. Hindi natin inirerekomenda ang di¬ makatuwirang pananampalataya. Gayunman, noong panahon ng ika-18 siglo na Age of Enlightenment, ang pangangatwiran ng tao ay naging isang bago at nangingibabaw na tungkulin, lalo na sa lipunan ng Kanluran, na humantong sa higit sa kakayahang mag-isip at makaabot sa mga tamang konklusyon.

Sa kabila ng isipan na ang lahat ng ating kaalaman ay nakabatay sa nararamdamang karanasan, ang isa pang pananaw ay tumutukoy sa isipan ng tao bilang pangunahing pinagkukunan ng kaalaman. Ang pananaw na ito, na tinatawag na rationalism [prinsipyong nakabatay sa pangangatwiran], ay ang isipang ang katotohanan ay hindi pandama kundi pang-isipan at kinuha mula sa pangangatwiran. Sa madaling salita, ang ilang katotohanan ay umiiral, at ang ating pag-iisip lamang ay diretsong makaunawa nito. Ito ang dahilan kung bakit ang pag-iisip ng tao ay subukan at pamantayan ng katotohanan. Ang pangangatwiran ang naging bagong awtoridad na kung saan kailangang yumuko ang lahat, kabilang ang awtoridad ng iglesia at, higit na kapansin¬pansin, kahit na ang awtoridad ng Biblia bilang Salita ng Diyos. Ang lahat ng bagay na di-maliwanag sa pag-iisip ng tao ay itinatapon at pinagdududahan ang pagiging lehitimo nito. Ang pananaw na ito ay nakaapekto sa malaking bahagi ng Kasulatan. Ang lahat ng himala at sobrenatural na mga gawain ng Diyos, tulad ng muling pagkabuhay ni Jesus, ang pagpanganak ng birhen, o ang anim na araw na Paglikha, para banggitin ang ilan, ay hindi na itinuring na totoo at mapagkakatiwalaan.

Ang totoo ay, dapat nating tandaan ang katotohanan kahit na ang kakayahan ng pangangatwiran ay naapektuhan ng kasalanan at kailangang ipasakop sa pamumuno ni Cristo. Ang mga tao ay natakpan ng kadiliman ang pang-unawa at nahiwalay sa Diyos (Efeso 4:18). Kailangan nating maliwanagan ng Salita ng Diyos. Higit pa rito, ang katotohanang nagpahiwatig na ang Diyos na ating Tagapaglikha, sa pagsasalita ayon sa Biblia, hindi nilikha ang pag-iisip nating mga tao bilang isang bagay na gumagalaw ng sarili o hiwalay sa Diyos. Sa halip, "ang pagkatakot sa Panginoon ay pasimula ng karunungan" (Kawikaan 9: 10, ihambing sa Kawikaan 1:7). Kung tatanggapin lang natin ang pahayag ng Diyos, na isinasaad sa Nakasulat na Salita ng Diyos, bilang pangunahin sa ating buhay, at handang sundin kung ano ang nakasulat sa Biblia, ay maaari tayong mangatwiran nang wasto.

`Maraming siglo na ang nakalipas, gumawa ang Pangulo ng Amerika na si Thomas Jefferson ng sarili niyang bersyon ng Bagong Tipan sa pamamagitan ng pag-aalis ng anumang bagay, na sa kanyang pananaw ay hindi ayon sa tamang isipan. Naalis ang halos lahat ng mga himala ni Jesus, kabilang ang Kanyang muling pagkabuhay. Ano ang dapat ituro nito sa atin tungkol sa mga limitasyon ng isipan ng tao para maunawaan ang katotohanan?`