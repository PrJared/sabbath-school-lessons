---
title:  Karanasan
date:  20/04/2020
---

`Basahin ang Roma 2:4 at Tito 3:4, 5. Paano natin nararanasan ang kabutihan, pagtitiis, pagpapatawad, kabaitan, at pag-ibig ng Diyos? Bakit mahalagang ang ating pananampalataya ay hindi lamang isang teorya o nasa isip na kaalaman, ngunit isang bagay na totoong nararanasan natin? Kasabay nito, sa anong mga paraan maaaring kasalungat ang ating mga karanasan sa Biblia at kahit na linlangin tayo sa ating pananampalataya?`

Ang karanasan ay bahagi ng ating buhay. Nakaaapekto ito sa ating mga damdamin at mga kaisipan sa isang makapangyarihang paraan. Idinisenyo tayo ng Diyos sa isang paraan na ang ating relasyon sa Kanyang nilikha, at maging sa Diyos mismo, ay lubos na konektado at hinubog ng ating karanasan.

Ang pagnanais ng Diyos na naranasan natin ang kagandahan ng pagkakaroon ng relasyon, ng sining at musika, at ng mga kababalaghan ng nga nilikha, gayundin ang kagalakan ng Kanyang kaligtasan at ang kapangyarihan ng mga pangako ng Kanyang Salita. Higit pa ang ating relihiyon at pananampalataya sa doktrina at mga makatuwirang desisyon. Ang ating karanasan ay mahalagang hinubog ng ating pananaw sa Diyos at kahit na ang ating pang-unawa sa Kanyang Salita. Ngunit kailangan din nating makita nang malinaw ang mga limitasyon at mga kakulangan ng ating mga karanasan hinggil sa pagkilala sa kalooban ng Diyos.

`Anong babala ang matatagpuan sa 2 Corinto 11:1-3? Ano ang dapat na sinasabi nito sa atin tungkol sa mga limitasyon ng pagtitiwala sa ating mga karanasan?`

Maaaring maging napakamapanlinlang ng mga karanasan. Sa biblikal na pagsasalita, kailangang magkaroon ang karanasan ng tamang saklaw nito. Kailangang may kaalaman at hinugis ito ng Kasulatan at ipinapaliwanag ng Kasulatan. Minsan nais nating maranasan ang isang bagay na hindi kaayon ng Salita ng Diyos at kalooban. Dito kailangan nating matutong magtiwala sa Salita ng Diyos kahit na mayroon tayong ibang mga karanasan at hangarin. Dapat tayong magbantay upang matiyak na kahit palaging naaayon ang ating karanasan sa Salita ng Diyos at hindi sumasalungat sa malinaw na turo ng Biblia.

`Ang isang pananampalataya kung saan ang pag-ibig sa Diyos at pag-Â¬ibig sa iba (tingnan ang Marcos 12:28-31) ang mga pangunahing utos, malinaw naman, ang isang pananampalataya kung saan mahalaga ang karanasan. Kasabay nito, bakit mahalaga na lagi nating subukin ang ating karanasan sa pamamagitan ng Salita ng Diyos?`