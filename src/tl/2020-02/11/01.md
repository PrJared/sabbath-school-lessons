---
title:  Ang Biblia At Ang Propesiya
date:  06/06/2020
---

### Basahin Para sa Pag-aaral sa Linggong Ito
Daniel 2:27-45; Juan 14:29; Bilang 14:34; Daniel 7:1-25; Daniel 8:14; 1 Corinto 10:1-13.

> <p>Talatang Sauluhin</p>
> " At sinabi niya sa akin, 'Hanggang sa dalawang libo at tatlong daang hapon at umaga; pagkatapos ay malilinis ang santuwaryo "  (Daniel 8:14).

Napakahalaga ng propesiya ng Biblia sa ating pagkakakilanlan at misyon. Nagbibigay ng panloob at panlabas na mekanismo ang propesiya upang kumpirmahin ang katumpakan ng Salita ng Diyos. Sinabi ni Jesus," 'At ngayon ay sinabi ko sa iyo bago ito mangyari, upang kung ito ay mangyari, kayo ay maniwala" (Juan 14:29, tingnan din ang Juan 13:19). Ang mahalagang tanong ay: Paano natin tamang mabibigyang ¬kahulugan ang propesiya upang malaman natin kung tunay na nangyari ang propesiya?

Noong panahon ng Repormasyon, ang mga repormador ay sumunod sa paraan na kumakatig sa kasaysayan. Ang pamamaraang ito ay ang parehong ginamit nina Daniel at Juan bilang susi para sa kanilang sariling interpretasyon. Ang paraan ng kumakatig sa kasaysayan ay tumitingin sa propesiya bilang isang progresibo at tuluy-tuloy na katuparan ng kasaysayan, na nagsimula sa nakaraan at nagtatapos sa walang-hanggang kaharian ng Diyos.

Sa linggong ito, pag-aaralan natin ang mga haligi ng paraan na kumakatig sa kasaysayan sa pagbibigay ng kahulugan. "Makikita natin sa kasaysayan ang katuparan ng propesiya, pag-aralan ang mga kilos ng Diyos sa mahusay na mga paggalaw ng reporma, at upang maunawaan ang pag-usad ng mga pangyayari sa pagtitipon ng mga bansa para sa pangwakas na labanan sa malaking tunggalian."—Ellen G. White, TESTIMONIES FOR THE CHURCH, vol. 8, p. 307.