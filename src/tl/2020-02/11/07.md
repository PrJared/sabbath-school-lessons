---
title:  Karagdagang Kaisipan
date:  12/06/2020
---

Basahin ang isinulat ni Clifford Goldstein, 1844 MADE SIMPLE (Boise, ID: Pacific Press, 1988) bilang isang lugar, sa marami, upang makahanap ng higit pang materyales sa 2,300-araw na propesiya. Tingnan din ang 1844madesimple.org.

Pag-aralan ang tsart na ito:

|Daniel 7|Daniel 8|
|---|---|
|Babilonia (leon)|---------------|
|Medo-Persia (oso)|Medo-Persia (torong kordero)|
|Grecia (leopardo)|Grecia (torong kambing)|
|Paganong Roma (ikaapat na halimaw)|Paganong Roma (gumalaw ng pahalang ang sungay)|
|Roma sa ilalim ng Papa (munting sungay)|Roma sa ilalim ng Papa (gumalaw ang sungay pataas)|
|Paghuhukom sa langit|Paglilinis ng Santuwaryo sa langit|

Ang mahalagang puntong makikita dito ay ang tanawin ng paghuhukom sa Daniel 7, na nangyari pagkatapos ng 1, 260 taon ng pag-uusig (Daniel 7:25), ay katulad ng paglilinis ng santuwaryo sa Daniel 8:14. At ang tanawin ng paghuhukom na ito sa langit ang siyang nangunguna, sa huli, sa pagtatatag ng walang-hanggang kaharian ng Diyos sa pagtatapos ng malungkot na kasaysayan ng nagkasalang sanlibutang ito. Samakatuwid, mayroon tayong malakas na ebidensya mula sa Biblia para sa itinuturing na dakilang pagpapahalaga ng Banal na Kasulatan sa Daniel 8:14 at sa pangyayaring ipinahiwatig nito.

**Mga Tanong Para sa Talakayan**:

`Balikan at repasuhin ang Daniel 2. Tingnan kung gaano kalinaw na ipinahayag dito ang historicist method: isang tuluy-tuloy na pagkakasunudÂ¬-sunod ng mga pandaigdig na imperyo, na nagsisimula sa unang panahon at nagtatapos sa pagtatatag ng walang-hanggang kaharian ng Diyos. Binigyan tayo ng Diyos ng susi sa pagbibigay-kahulugan sa mga propesiyang ito. Gayunman, ano ang sinasabi nito tungkol sa kalagayan ng Cristianong mundo na iilang Cristiano lamang ngayon ang gumagamit ng historicist method? Bakit nakakatulong ang katotohanang ito na magtatag ng napapanahong mensahe ng Adventista para sa mundo sa panahong ito?`

`Gaano mo nauunawaan ang 2,300 propesiya ng Daniel 8:14? Kung hindi mo naintindihan ito, bakit hindi ka maglaan ng panahon upang matutunan at ibahagi ito sa iyong klase? Maaari kang mabigla kung gaano katatag ang ating interpretasyon sa hulang ito.`

`Basahin ang Daniel 7:18, 21, 22, 25, 27. Pansinin ang pokus sa nangyayari sa mga banal. Ano ang ginagawa ng kapangyarihan ng maliit na sungay sa kanila? Sa kabilang banda, ano ang ginawa ng Panginoon sa kanila? Ano ang mabuting balita para sa mga banal na may kaugnayan sa paghuhukom? Sa huli, ano ang ibibigay sa kanila sa paghuhukom?`