---
title:  Pagkilala Sa Maliit Na Sungay
date:  09/06/2020
---

Sa loob ng maraming siglo, kinilala ng mga repormador na Protestante ang kapangyarihan ng maliit na sungay ng Daniel 7 at sa Daniel 8 bilang Romanong iglesia. Bakit?

`Basahin ang Daniel 7:1-25 at 8:1-13. Ano ang mga karaniwang katangian ng maliit na sungay sa dalawang kabanata? Paano natin ito makikilala?`

Mayroong pitong magkaparehong katangian ang maliit na sungay sa Daniel 7 at 8 (1) kapwa sila inilarawan bilang isang sungay; (2) kapwa sila mga kapangyarihang nang-uusig (Daniel 7:21, 25; 8.10, 24); (3) kapwa sila nagpahayag ng pagtataas ng sarili at kalapastanganan (Daniel 7:8, 20, 25; 8:10, 11, 25); (4) parehong bayan ng Diyos ang target nila (Daniel 7:25, 8:24); (5) parehong tinukoy ang mga aspekto ng kanilang ikinikilos sa panahon ng propesiya (Daniel 7:25; 8:13, 14); (6) ang pareho silang tumagal hanggang sa katapusan ng panahon (Daniel 7:25, 26; 8:17,19); at (7) kapwa sila hindi karaniwang nawasak (Daniel 7:11, 26; 8:25).

Kinilala ng kasaysayan ang unang kaharian bilang Babilonia (Daniel 2:38), ang pangalawa bilang Media-Persia (Daniel 8:20), at ang ikatlo bilang Grecia (Daniel 8:21). Malinaw sa kasaysayan na dumating ang Roma matapos ang mga imperyong ito sa mundo.

Sa Daniel 2, ang bakal na kumakatawan sa Roma ay nagpatuloy hanggang sa mga paa na pinaghalong bakal at putik; iyon ay, hanggang sa katapusan ng panahon. Nagmula ang maliit na sungay ng Daniel 7 sa ikaapat na hayop ngunit nanatiling bahagi ito ng ikaapat na hayop.

Anong kapangyarihan ang lumabas sa Roma at nagpatuloy ang impluwensya nitong pulitiko-relihiyoso na hindi bababa sa 1,260 taon (tingnan ang Daniel 7:25)? Isang kapangyarihan lamang ang naaangkop sa kasaysayan at propesiya—ang kapapahan. Ang kapapahan ay naging isang kapangyarihang lumabas mula sa sampung tribong barbaro sa Europa at pinawi ang tatlo sa kanila (Daniel 7:24). Ang kapapahan ay "naiiba mula sa nauna" (Daniel 7:24) na nagpapahiwatig ng pagiging kakaiba nito kumpara sa iba pang mga tribo. Nagsalita ang kapapahan "ng mga salitang laban sa Kataas¬taasan" (Daniel 7:25) at "itataas ang kanyang sarili na kasing taas ng Prinsipe ng hukbo" (Daniel 8:11) sa pamamagitan ng pag-angkin ng tungkulin ni Jesus at pinapalitan ito ng papa. Tinupad ng kapapahan ang hula na uusigin "ang mga banal ng Kataas-taasan" (Daniel 7:25) at ibinagsak ang "ilan sa mga bukbo" (Daniel 8:10) sa panahon ng Pagpuksa sa Repormasyon sa panahong ang mga Protestante ay pinagpapatay. Hinangad ng kapapahan na "baguhin ang mga panahon at ang kautusan" (Daniel 7:25) sa pamamgitan ng pag-alis ng ikalawang utos at pagpalit ng Sabbath tungo sa Linggo.

`Sa Daniel 2, 7, at 8, pagkatapos ng Grecia, isang kapangyarihan ang umiral at tumagal hanggang sa katapusan ng panahon. Walang ibang kapangyarihan ang umiral maliban sa Roma, na ngayon ay nasa pang-papang yugto nito? Kahit na maaaring makasakit ito sa isang grupo ng mga tao, bakit isang mahalagang aral ito ng mga Mensahe ng Tatlong Anghel, at samakatuwid, ay isang mahalagang bahagi ng kasalukuyang katotohanan?`