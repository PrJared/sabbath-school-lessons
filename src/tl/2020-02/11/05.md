---
title:  Ang Mausisang Paghuhukom
date:  10/06/2020
---

Ang propetikong balangkas na pinag-aralan sa linggong ito ay tumanggap ng napakaraming suporta mula sa mga Protestanteng manunulat ng kasaysayan mula pa noong Repormasyon. Ngunit sa kilusan lamang ni Miller noong unang bahagi ng taong 1800 na ang 2,300 araw at ang mausisang paghuhukom ay maingat na muling isinasaalang-alang at pinag-aralan. Tingnan ang sumusunod na tsart:

|Daniel 7|Daniel 8|
|---|---|
|Babilonia (leon)|-----------------|
|Medo-Persia (oso)|Medo-Persia (torong kordero)|
|Grecia (leopardo)|Grecia (torong kambing)|
|Paganong Roma (ikaapat na halimaw)|Paganong Roma (gumalaw ng pahalang ang sungay)|
|Roma sa ilalim ng Papa (maliit na sungay)|Roma sa ilalim ng Papa (gumalaw ang sungay patayo)|

`Basahin ang Daniel 7:9-14; 8:14, 26. Ano ang nangyayari sa langit gaya ng inilarawan sa mga tekstong ito?`

Matapos ang panahon ng pag-uusig noong Gitnang Panahon, na nagtapos noong 1798 sa pagdakip at pagpapakulong sa papa ni Heneral Berthier at (Apocalipsis 13:3), nagpahayag tungkol sa paghuhukom ang Daniel 7 at 8. Magaganap ang paghuhukom sa langit kung saan" 'ang hukuman ay nakahanda" (Daniel 7:10) at "'Ang isang gaya ng Anak ng tao na dumarating kasama ang mga ulap ng langit, at Siya ay lumapit sa Matanda sa mga Araw' "(Daniel 7:13). Ito ay isang tanawin ng paghuhukom na nangyari pagkatapos ng 1798 at bago ang Ikalawang Pagparito ni Jesus.

Ang tanawin ng paghuhukom na ito sa Daniel 7 ay direktang kahalintulad sa paglilinis ng santuwaryo sa Daniel 8:14. Sinasabi nila ang parehong bagay. Ayon sa Daniel 8:14, ang panahon ng "paglilinis ng santuwaryo," na salitang ginagamit sa Araw ng Pagsisisi, ay ang 2,300 gabi-umaga, o mga araw. Sa prinsipyo ng taon, ang mga araw na ito ay kumakatawan sa 2,300 taon.

Ang takdang pasimula ng 2,300 taon ay natagpuan sa Daniel 9:24, kung saan ang hulang 70-linggo (490 taon) ay chatak, o "pinutol," mula sa pangitain ng 2,300-araw (Daniel 9:24). Sa katunayan, tamang binigyang kahulugan ng maraming iskolar ang propesiya ng 2,300 araw (taon) sa Daniel 8:14 at ang propesiya ng 70-linggo (490 taon) ng Daniel 9:24-27 bilang dalawang bahagi ng isang propesiya. Ang susunod na talata sa propesiya ng 70-linggo, sa Daniel 9:25, ay nagbibigay sa simula ng yugto ng panahon, "mula sa paglabas ng utos na ibalik at itayo ang Jerusalem." Ang petsa para sa kaganapang ito ay "ang ikapitong taon ni Artaxerxes na hari" (Ezra 7:7), o 457 B.C. Sa pagbilang ng pasulong sa 2,300 taon, aabot tayo sa 1844, na hindi masyadong malayo sa 1798 at bago ang Ikalawang Pagparito ni Jesus. Ito ang panahon nang pumasok si Jesus sa Kabanal-banalang dako at sinimulan ang Kanyang gawain ng pamamagitan, ang paglilinis ng santuwaryo sa langit. Tingnan ang tsart sa pag-aaral sa araw ng Biyernes.