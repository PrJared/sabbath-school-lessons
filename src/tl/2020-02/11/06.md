---
title:  Ang Simbolismo Bilang Propesiya
date:  11/06/2020
---

Ang mga simbolo ng mga propesiyang apokaliptiko, tulad ng mga natagpuan sa Daniel at Apocalipsis, ay may nag-iisang katuparan. Halimbawa, ang katuparan ng torong-kambing ay ang Grecia, ang nag-iisang kaharian (Daniel 8:21). Kung tutuusin, nahayag ang teksto at ito ay pinangalanan para sa atin! May mas malinaw pa ba dito?

Gayunman, nakatutok ang tipolohiya sa aktuwal na mga tao, mga kaganapan, o mga institusyon ng Lumang Tipan na itinatag sa isang makasaysayang katotohanan ngunit itinuturo niyon sa mas malawak na katotohanan sa hinaharap. Ang paggamit ng tipolohiya bilang pamamaraan ng pagpapakahulugan ay bumabalik kay Jesus at sa mga manunulat ng Bagong Tipan, at ito man ay masusumpungan din sa mismong Lumang Tipan. Ang tanging gabay upang makilala ang isang uri at simbolo ay sa panahong kinilala ito ng isang kinasihang manunulat ng Kasulatan.

`Basahin ang 1 Corinto 10:1-13. Anong mga pangyayari sa kasaysayan ang tinutukoy ni Pablo habang pinapayuhan niya ang iglesia sa Corinto? Paano ito nauugnay sa atin ngayon?`

Tinutukoy ni Pablo ang makasaysayang katotohanan ng Exodo at bumuo ng tipolohiyang nakabatay sa karanasan ng mga sinaunang Hebreo sa ilang. Sa ganitong paraan, ipinapakita ni Pablo na ang Diyos, na nagbigay inspirasyon kay Moises upang itala ang mga pangyayaring ito, na ang layunin ay upang "ang mga bagay na ito ay maging mga halimbawa natin" (1 Corinto 10:6), sa gayon ay nagbabala sa espirituwal na Israel na magtiis laban sa tukso habang nabubuhay tayo sa huling mga araw.

**Basahin ang mga talata sa ibaba at isulat ang bawat katuparan ng uri (type) at ng katapat na uri (antitype), tulad ng inilarawan ni Jesus at ng mga manunulat ng Bagong Tipan.**

`Mateo 12:40`

`Juan 19:36`

`Juan 3:14, 15`

`Roma 5:14`

`Juan 1:29`

Sa bawat kaso, inilalapat ni Jesus at ng mga manunulat ng Bagong Tipan ang interpretasyon ng uri (type) at ng katapat na uri (antitype) na nagpapahintulot para makilala ang kahalagahan ng propesiya. Sa ganitong paraan, itinuturo nila ang isang mas malawak na katuparan ng reyalidad ng kasaysayan.

`Mag-isip tungkol sa paglilingkod sa santuwaryo sa lupa, na gumaganap bilang isang uri ng buong panukala ng kaligtasan. Ano ang itinuturo nito sa atin tungkol sa kahalagahan ng mensahe ng santuwaryo para sa atin ngayon?`