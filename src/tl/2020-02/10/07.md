---
title:  Karagdagang Kaisipan
date:  05/06/2020
---

Ellen G. White, "David and Goliath," pp. 643-648; sa PATRIARCHS AND PROPHETS; "Hezekiah," pp. 331-339; "Deliverance from Assyria, "pp. 349-366 sa PROPHETS AND KINGS; section 4.k., sa "Methods of Bible Study, "na maaaring matagpuan sa http://www. adventistbiblicafresearch. org/materials/bible-interpretation-hermeneutics/methods -bible-study.

"Ang Biblia ang pinakasinauna at ang pinakamalawak na kasaysayan na tinaglay ng mga tao. Ito ay sariwang nagmula sa bukal ng walang-hanggang katotohanan, at sa buong panahon, isang banal na kamay ang nag-ingat ng kadalisayan nito. Nililiwanagan nito ang malayong nakaraan, kung saan walang kakayahang tumagos ang pagsasaliksik ng tao. Sa salita ng Diyos lamang natin makikita ang kapangyarihan na naglagay ng mga pundasyon ng daigdig at nag-unat ng kalangitan. Dito lamang natin mababasa ang isang tunay na kuwento ng pinagmulan ng mga bansa. Dito lamang ibinigay ang isang kasaysayan ng ating lahi na hindi nabahiran ng pagmamalaki o pagkiling ng tao"—Ellen G. White, EDUCATION, p. 173.

"Siyang may kaalaman sa Diyos at sa Kanyang Salita ay may matatag na pananampalataya sa kabanalan ng Banal na Kasulatan. Hindi niya sinusubok ang Biblia sa pamamagitan ng mga ideya ng siyensya ng tao. Dinadala niya ang mga ideyang ito sa pagsubok ng hindi nagkakamaling pamantayan. Alam niyang ang salita ng Diyos ay katotohanan, at ang katotohanan ay hindi kailanman kokontra sa kanyang sarili; anuman sa aral ng tinaguriang siyensya na sumasalungat sa katotohanan ng pahayag ng Diyos ay isang simpleng panghuhula lamang ng tao.

"Sa tunay na pantas, nagbubukas ang siyentipikong pananaliksik ng malawak na larangan ng pag-iisip at impormasyon."—Ellen G. White, TESTIMONIES FOR THE CHURCH, vol. 8, p. 325.

**Mga Tanong Para sa Talakayan**:

`Pag-aralan ang tanong na itinanong pagtatapos ng pag-aaral noong araw ng Miyerkules. Oo, totoong, mabuti kapag nakatagpo tayo ng katibayang arkeolohikal na nagpapatunay sa kasaysayan ng Biblia. Ngunit ano ang mangyayari kapag ang natagpuang ebidensya ng arkeolohiya ay binibigyang kahulugan sa mga paraang kasalungat sa kuwento ng Biblia? Ano ang dapat nitong sabihin sa atin tungkol sa katotohanan na dapat tayong manalig sa Salita ng Diyos bilang Salita ng Diyos at magtiwala rito, anuman ang mga pag-angkin ng arkeolohiya o anupamang siyensya ng tao?`

`Mag-isip tungkol sa lahat ng mga propesiyang mula sa  Biblia na naganap sa nakaraan na, mula sa pananaw ngayon, ay makikita natin ang natupad na. Halimbawa, isipin ang karamihan sa mga kaharian ng Daniel 2 at 7. Paano tayo matututo mula sa mga propesiyang ito, na natupad sa kasaysayan, at magtiwala sa Panginoon tungkol sa mga propesiyang para sa hinaharap?`