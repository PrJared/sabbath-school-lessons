---
title:  Ang Biblia Bilang Kasaysayan
date:  30/05/2020
---

### Basahin Para sa Pag-aaral sa Linggong Ito
1 Samuel 17, Isaias 36:1Â¬3; Isaias 37:14-38; Daniel 1, 5; Mateo 26:57-67; Hebreo 11:1-40.

> <p>Talatang Sauluhin</p>
> " Ako ang Panginoon mong Diyos, na naglabas sa iyo sa lupain ng Ehipto "  (Exodo 20:2 [at Deuteronomio 5:6]).

Binuo ang Biblia ayon sa kasaysayan. Gumagalaw ang kasaysayan ng Biblia sa isang diretsong direksyon mula sa isang ganap na simula, nang nilikha ng Diyos ang lahat ng mga bagay, tungo sa isang tunay na layunin, kapag ibabalik Niya ang lupa sa Kanyang Ikalawang Pagparito.

Ang makasaysayang likas ng Kasulatan ay isang katangian na naghihiwalay sa mga banal na aklat ng ibang mga relihiyon. Ipinapalagay ng Biblia na mayroong isang Diyos na personal na kumikilos sa kasaysayan; hindi nito sinusubukang patunayan ang pagkakaroon [ng Diyos]. Sa simula, nagsalita ang Diyos, at nilikha ang buhay sa lupa (Genesis 1:1-31). Tinawag niya si Abram mula sa mga Caldeo. Iniligtas Niya ang Kanyang bayan mula sa pagkaalipin ng Ehipto. Isinulat niya ang Sampung Utos sa mga tapyas ng bato gamit ang Kanyang sariling daliri (Exodo 31:18). Nagpadala siya ng mga propeta. Nagsusugo Siya ng mga hatol. Tinatawag niya ang mga tao na mamuhay at magbahagi ng Kanyang banal na kautusan at ang panukala ng kaligtasan sa ibang mga bansa. Sa huli, isinugo Niya ang Kanyang Anak na si Jesu-Cristo sa muudo, sa gayon ay naghahati ng kasaysayan magpakailanman.

Sa linggong ito, titingnan natin ang ilan sa mga pangunahing isyu sa kasaysayan tulad ng inilalarawan sa Bibhia at sa ilan sa mga ebidensiya ng arkeolohiya na tumutulong na patunayan ang kasaysayan ayon sa ipinahayag sa Biblia.