---
title:  Ang Kalinawan Ng Kasulatan
date:  28/04/2020
---

Ang anumang apila sa Banal na Kasulatan ay hindi gaanong naiintindihan kung ang teksto ng Biblia ay hindi maliwanag sa kahulugan nito.

`Basahin ang Mateo 21:42; Mateo 12:3, 5; Mateo 19:4; Mateo 22:31; Marcos 12:10, 26; Lucas 6:3; Mateo 24:15; at Marcos 13:14. Ano ang ipinahiwatig ng paulit-ulit na tinukoy ni Jesus sa Kasulatan tungkol sa kalinawan ng mensahe nito?`

Ang biblikal na patotoo ay hindi malabo: sapat na malinaw ang Biblia sa itinuturo nito. Napakalinaw ng Biblia na anupa't kaya itong maunawaan ng mga bata at ng mga matatanda, lalo na sa pinakapangunahing mga turo nito. Ngunit mayroong mga walang katapusang mga pagkakataon para sa ating kaalaman at pag-unawa upang mas malalim na lumago. Hindi natin kailangan ang sinumang ekklesiyastikong mahistrado upang ibigay sa atin ang kahulugan ng Biblia. Sa halip, maaaring maunawaan ng lahat ng mga mananampalataya ang mga pangunahing aral nito. Ipinagpapalagay nito ang pagkasaserdote ng lahat ng mga mananampalataya sa halip na ipagbawal ang interpretasyon nito sa ilang pinili, tulad ng mga pari. Samakatuwid, pinapayuhan tayo ng Biblia na mag-aral ng Banal na Kasulatan para sa ating sarili dahil kaya nating mauriawaan ang mensahe ng Diyos para sa atin.

Tiyak na itinuturo na "ang pare-parehong halimbawa ng mga manunulat ng Biblia ay nagpapakita na ang Kasulatan ay dapat na maunawaan sa isang payak, at literal na kahulugan, maliban ang layunin ay isang malinaw at nakikitang pigura. Walang pag-alis ng 'ipa' ng literal na kahulugan upang makarating sa 'butil' ng isang simbolo, nakatago, at alegorikong kahulugan, na tanging ang pinanumpang miyembro ang maaaring magbukas."Â¬Handbook of Seventh-day Adventist Theology [Hagerstown, MD: Review and Herald Publishing Association, 2000, p. 65. Sa halip, ang linaw ng Biblia ay tumutukoy sa wika, pakiramdam, at mga salita ng Kasulatan dahil mayroong isang tiyak na katotohanan na inilaan ng mga manunulat ng Biblia kaysa sa pansarili, walang pigil, at maraming kahulugan ng teksto ng Biblia.

Wala sa mga ito ang nangangahulugan na hindi natin, minsan, nakatagpo ang mga teksto at mga ideyang hindi natin lubos na naiintindihan o maunawaan. Pagkatapos ng lahat, ito ang Salita ng Diyos, at tayo ay mga nagkasalang tao. Gayunpaman, sapat na malinaw ang Salita ng Diyos sa mga bagay na talagang kailangan nating malaman at maunawaan, lalo na at may kinalaman ito sa kaligtasan.

`Mag-isip ka ng panahong hindi mo naintindihan ang ilang mga teksto, ngunit sa huli ay naging malinaw ito. Ano ang natutunan mo sa karanasang iyon na maaaring makatulong sa iba na nakikipaglaban sa isang katulad na bagay?`