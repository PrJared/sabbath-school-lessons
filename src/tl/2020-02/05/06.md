---
title:  Ang Sola Scriptura At Si Ellen G White
date:  30/04/2020
---

`Basahin ang Isaias 8:20. Bakit mahalagang balikan ang nasa Biblia na "kautusan at patotoo" bilang mga pamantayan ng ating pagtuturo at doktrina? Ano ang ibig sabihin nito para sa paglilingkod ng mga propeta na hindi naging bahagi ng canon ng Biblia?`

Kapag pinag-uusapan natin ang sold Scriptura (ang Kasulatan larnang), hindi maiiwasang humarap ang mga Seventh-day Adventist sa tanong kung ano ang kaugnayan nito kay Ellen G. White, na kinasihan din ng Diyos at nagsilbing sugo ng Diyos sa Kanyang nalabing bayan. Ano ang kaugnayan ng kanyang mga sinulat sa Kasulatan?

Kahit na ang isang mabilis na pagbasa ng mga sinulat ni Ellen White ay malinaw na nagpapakita na para sa kanya, pangunahin at sentro ang Biblia sa lahat ng kanyang iniisip at teolohiya. Sa katunayan, paulit-ulit niyang pinagtibay na ang Biblia ay may pinakamataas na awtoridad at pinakamodelo at pamantayan para sa lahat ng doktrina, pananampalataya, at kabuhayan (tingnan ang THE GREAT CONTROVERSY, p. 595). Bukod pa rito, malinaw niyang sinusuportahan at itinaguyod ang dakilang prinsipyo ng Protestante na sola Scriptura (tingnan ang THE GREAT CONTROVERSY, p. 9).

Sa sariling pananaw ni Ellen G. White, ang kanyang mga sinulat, kung ihahambing sa Kasulatan, ay "mas maliit na liwanag na nagpapatnubay sa mga kalalakihan at kababaihan sa mas dakilang liwanag," ang Biblia (THE ADVENT REVIEW AND SABBATH HERALD, Enero 20, 1903). Ang kanyang mga sinulat ay hindi kailanman isang maikling daan o kapalit ng anumang seryosong pag-aaral sa Biblia. Sa katunayan, sinabi niyang: "Hindi ka pamilyar sa Kasulatan. Kung ginawa mo ang salita ng Diyos na iyong pag-¬aaral, na may pagnanais na maabot ang pamantayang Biblia at makamit ang kasakdalan ng Cristiano, hindi mo na kailangan ang mga Patotoo. Ito ay dahil pinababayaan mong alamin ang kinasihang Aklat ng Diyos na hinangad Nyang tulungan ka sa pamamagitan ng simple, at direktang patotoo."—Ellen G. White, TESTIMONIES FOR THE CHURCH, vol. 2, p. 605.

Kung gayon, dapat pahalagahan ang kanyang mga sinulat. Ibinahagi nila ang parehong uri ng inspirasyon na gaya sa mga manunulat ng Biblia, ngunit mayroon silang ibang gawain kaysa Biblia. Hindi isang karagdagan sa Banal na Kasulatan ang kanyang mga sinulat kundi sumasailalim sa Banal na Kasulatan. Hindi kailanman niya nilayon na palitan ng kanyang mga sinulat ang Kasulatan. Sa halip, itinaas niya ang Biblia bilang tanging pamantayan para sa pananampalataya at pagsasanay.

`Isipin kung anong napakalaking regalo ang ibinigay sa pamamagitan ng ministeryo ni Ellen G. White. Paano natin matututunan ang mas pasalamatan ang kamangha-manghang liwanag na nagmumula sa kanya habang itinataguyod din ang pagiging una ng Banal na Kasulatan?`