---
title:  Sa Pamamagitan Ng Kasulatan Lamang Sola Scriptura
date:  25/04/2020
---

### Basahin Para sa Pag-aaral sa Linggong Ito
1 Corinto 4:1-6; Tito 1:9; 2 Timoteo 1:13; Marcos 12:10, 26; Lucas 24:27, 44, 45; Isaias 8:20.

> <p>Talatang Sauluhin</p>
> " Sapagkat ang salita ng Diyos ay buhay, mabisa, at higit na matalas kaysa sa alinmang tabak na may dalawang talim, at tumatagos hanggang sa pinaghihiwalayan ng kaluluwa at espiritu, ng mga kasukasuan at ng utak ng buto, at may kakayahang kumilala ng mga pag-iisip at mga hangarin ng puso "  (Hebreo 4:12).

Ang pag-angkin ng Protestante na "Kasulatan lamang" (sola Scrptura) ay nagtaas ng Kasulatan bilang nag-iisang pamantayan at di-mapag¬aalinlanganang pinagmumulan para sa teolohiya. Kung ihahambing sa teolohiyang Romano Katoliko, na binigyang diin ang Banal naKasulatan at tradisyon, binibigyang diin ng pananampalatayang Protestante ang pangunahing salitang "nag-iisa"; iyon ay, ang Kasulatan ay nag-iisa bilang panghuling awtoridad kapag tungkol sa pananampalataya at doktrina ang pag-uusapan.

Ang Biblia ang nagbigay ng di-mapag-aalinlanganang lakas at awtoridad sa Repormasyon ng Protestante at ang paghihimagsik nito laban sa Roma at sa mga maling itinuturo nito sa loob ng maraming siglo. Hindi lamang laban sa isang matalinghagang interpretasyon ng Banal na Kasulatan, kung saan maraming mga kahulugan ang binabasa sa teksto ng Biblia, binigyang-diin ng mga Protestant Reformer ang kahalagahan ng isang interpretasyon ng Biblia ayon sa gramatika¬-kasaysayan na pagpapaliwanag, na siniseryoso ang balarila at literal na kahulugan ng teksto ng Biblia.

Sa linggong ito titingnan natin ang sola Scriptura nang mas detalyado. Matututuhan natin na ang sola Scriptura ay nagpapahiwatig ng ilang mga pangunahing alituntunin ng interpretasyon ng Biblia na lubhang kailangan para sa wastong pag-unawa sa Salita ng Diyos. Bilang mga Protestante, dapat nating panatilihin ang Biblia bilang ang pinakamataas na doktrinal na kapangyarihan.