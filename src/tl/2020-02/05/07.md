---
title:  Karagdagang Kaisipan
date:  01/05/2020
---

Sa kabanata ng Biblical Interpretation sa Handbook of Seventh-day Adventist Theology, basahin ang mga bahagi sa THE ANALOGY OF SCRIPTURE, "Scripture Is Its Own Interpreter, " The Consistency of Scripture, at The Clarity of Scripture, pp. 64-66. Basahin ang kapitulo 20, "Bible Teaching and Study," sa aklat na EDUCATION, pp. 185-192; "The Primacy of the Word" sa SELECTED MESSAGES, book 3, pp. 29-33.

"Dapat maturuan ang mag-aaral ng Biblia na pag-aralan ito ayon sa diwa ng isang mag-aaral. Dapat nating hanapin ang mga pahina nito, hindi para [humanap ng] katibayan upang suportahan ang ating mga opinyon, ngunit upang malaman kung ano ang sinasabi ng Diyos. Ang isang tunay na kaalaman sa Biblia ay maaaring makuha lamang sa pamamagitan ng tulong ng Espiritu na kung saan ibinigay ang salita. At upang makamit ang kaalamang ito kailangan nating mabuhay sa pamamagitan nito. Ang lahat ng iniutos ng salita ng Diyos ay dapat sundin. . . . Hinahamon ng pag-aaral ng Biblia ang ating pinakamasigasig na pagsisikap at matiyagang pag-iisip. Kung paanong naghuhukay ang minero para sa ginintuang kayamanan sa lupa, maging taimtim, at patuloy nating hanapin ang kayamanan ng salita ng Diyos."—Ellen G. White, EDUCATION, p. 189.

Kapag ginawa mo ang Biblia na iyong pagkain, iyong ulam, at iyong inumin, kapag ginawa mo ang mga prinsipyo nito na mga elemento ng iyong pagkatao, mas alam mo kung paano tatanggapin ang payo mula sa Diyos. Aking itinatanghal ang mahalagang salita sa harap ninyo ngayon. Huwag ulitin ang aking mga sinabi, na sinabi ito ni Sister White, at 'sinabi ito ni Sister White.' Alamin ninyo kung ano ang sinabi ng Panginoong Diyos ng Israel, at pagkatapos ay gawin ang Kanyang mga utos."—Ellen G. White, SELECTED MESSAGES, book 3, p. 33.

**Mga Tanong Para sa Talakayan**:

`Anong mga maling paniniwala ang pinaniniwalaan ng mga tao dahil tiningnan lamang nila ang ilang mga piling teksto kaysa buong sinasabi ng Biblia tungkol sa isang paksa?`

`Sa Mateo 11:11, sinabi ni Jesus kay Juan Bautista: "Katotohanang sinasabi ko sa inyo, sa mga ipinanganak ng mga babae ay wala pang lumitaw ni isa na higit na dakila kaysa kay Juan na Tagapagbautismo; gayunman ang pinakamaliit sa kaharian ng langit ay higit na dakila kaysa sa kanya." Binabanggit ni Jesus ang isang propeta dito na walang mga sinulat sa Biblia ngunit nagsabi pa ng gayong mga bagay tungkol sa kanya. Ano ang dapat na mensahe nito sa atin kung bakit ang isang tunay na propeta ay hindi kailangang magkaroon ng isang aklat sa Biblia ngunit maaari pa ring maging isang tunay na propeta? Anong mensahe ang maaari nating makuha bilang mga Seventh-day Adventist mula sa katotohanang ito?`

`Bilang mga Adventista, hindi tayo nag-iisa sa pag-angkin ng Biblia bilang ating pangunahing awtoridad. Ginagawa rin ito ng iba pang mga iglesia. Kung gayon, paano natin ipinaliliwanag ang mga magkakaibang doktrinang inaangkin din ng ibang mga Cristiano na matatagpuan din sa Biblia?`