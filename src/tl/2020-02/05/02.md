---
title:  Ang Banal Na Kasulatan Bilang Namumunong Pamantayan
date:  26/04/2020
---

Mula sa kanilang simula, itinuturing ng mga Seventh-day Adventist ang kanilang mga sarili bilang mga tao ng Aklat, ibig sabihin, mga Cristianong naniniwala sa Biblia. Upang tanggapin ang prinsipyo ng banal na kasulatan ng sola Scriptura (sa pamamagitan ng Kasulatan lamang), kinikilala natin ang natatanging awtoridad ng Biblia. Ang Kasulatan ay nag-iisang pamantayan para sa ating teolohiya at ang tunay na awtoridad para sa buhay at doktrina. Ang iba pang mga mapagkukunan, tulad ng karanasan sa relihiyon, pag-iisip ng tao, o tradisyon, ay nagpapasakop sa Biblia. Sa katunayan, ang prinsipyo ng Sola Scrptura ay inilaan upang pangalagaan ang awtoridad ng Kasulatan mula sa pagiging nakadepende sa iglesia at sa interpretasyon nito, at inalis nito ang posibilidad na ang pamantayan ng interpretasyon nito ay dapat manggaling sa labas ng Biblia.

`Basahin ang 1 Corinto 4:1-6, lalo na ang talata 6, kung saan sinasabi ni Pablo na hindi natin dapat "lampasan kung ano ang nasusulat." Bakit mahalaga ang puntong ito para sa ating pananampalataya?`

Ang hindi paglampas sa kung ano ang nakasulat ay hindi nag-alis ng mga pananaw mula sa ibang mga larangan ng pag-aaral, tulad ng biblical na arkeolohiya o kasaysayan. Ang iba pang mga larangan ay maaaring magbigay ng liwanag sa ilang mga aspekto sa Biblia at ang nasa likuran ng mga talata ng banal na kasulatan, at sa gayon ay makatutulong sa atin na mas mahusay na maunawaan ang teksto ng Biblia. Hindi rin nito inaalis ang tulong ng iba pang mga mapagkukunan sa gawain ng interpretasyon, tulad ng lexicons, dictionaries, concordances, at iba pang mga libro at mga commentaries. Gayunman, sa wastong pagpapaliwanag ng Biblia, ang teksto ng Kasulatan ay may prayoridad sa lahat ng iba pang mga aspekto, siyensya, at pangalawang tulong. Sa pangkabuuan, ang iba pang mga pananaw ay dapat na maingat na sinusuri mula sa pananaw ng Kasulatan.

Ang ating positibong pinatitibay kapag ating isinasagawa ang prinsipyo ng sola Scriptura ay kung ang isang alitan ay bumangon sa interpretasyon ng ating pananampalataya, kung ganun, ang Kasulatan lamang ang mayroong awtoridad na lumalampas at humahatol sa iba pang pinagkukunan o tradisyon ng simbahan. Hindi tayo dapat lumampas o lumaban sa nakasulat sa Biblia. Ang tunay na Cristianismo at nakakukumbinsing pangangaral ng ebanghelyo ay nakasalalay sa matatag na pagtatalaga sa awtoridad ng Kasulatan.

"Ang Kasulatan lamang ang tunay na panginoon at pinuno ng lahat ng mga sinulat at doktrina sa mundo."â€”Martin Luther, LUTHER 'S WORKS, vol. 32: Career of the Reformer II, ed. Jaroslav Jan Pelikan, Hilton C. Oswald, at Helmut T. Lehmann, vol. 32 [Philadelphia: Fortress Press, 1999, pp. 11, 12.

`Basahin ang Gawa 17:10-11. Paano ipinapaalam ng mga talatang ito na ang pinag-uusapan dito ay ang tungkol sa kahalagahan ng Kasulatan?`