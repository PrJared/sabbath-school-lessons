---
title:  Si Jesus At Ang Pinagmulan At Kasaysayan Ng Biblia
date:  15/04/2020
---

Itinuro ni Jesus na Salita ng Diyos ang Biblia dahil sa diwang kaayon sa sinasabi ng Diyos ang sinasabi nito. Matatagpuan sa Diyos ang pinagmulan nito, samakatuwid, ay naglalaman ito ng tunay na awtoridad para sa iba't ibang aspekto ng buhay. Kumilos ang Diyos sa pamamagitan ng kasaysayan upang ihayag ang Kanyang kalooban sa sangkatauhan sa pamamagitan ng Biblia.

Halimbawa, sa Mateo 19:4, 5, tinukoy dito ni Jesus ang isang siping isinulat ni Moises. Ngunit binanggit ni Jesus ang talatang ito at sinasabing, " 'Siya na lumikha sa kanila sa pasimula ... sinabi, "Dahil dito, iiwan ng lalaki ang kanyang ama at ina." '" Sa halip na sabihing, "Sinasabi ng Kasulatan," sinabi ni Jesus "Siya na lumikha sa kanila sa pasimula. . . ay sinabi," na iniuugnay sa salita ng Lumikha kung ano ang isinulat ng tagapagsalaysay ng Genesis. Sa katunayan, iniuugnay ang Diyos bilang may-akda ng pahayag na ito, kahit na isinulat pa ito ni Moises.

**Basahin ang mga sumusunod na talata. Paano naunawaan ni Jesus ang mga makasaysayang tao at pangyayaring nasa Biblia?**

`Mateo 12:3, 4`

`Marcos 10.6-8`

`Lucas 4:25-27`

`Lucas 11:51`

`Mateo 24:38`

Patuloy na itinuturing ni Jesus ang mga tao, lugar, at mga pangyayari sa Lumang Tipan na totoong nasa kasaysayan. Binanggit Niya ang Genesis 1 at 2, si Abel sa Genesis 4, si David habang kumakain ng handog na tinapay, at si Eliseo na kasama sa mga taong nasa kasaysayan. Paulit-ulit Siyang nagsasalita tungkol sa mga paghihirap ng mga propeta noong una (Mateo 5:12; Mateo 13:57; Mateo 23:34-36; Marcos 6:4). Sa isang mensahe ng babala, inilalarawan din ni Jesus ang mga araw ni Noe: " 'Sila'y kumakain at umiinom, at nag-aasawa at pinag-aasawa, hanggang sa araw na pumasok si Noe sa barko, at hindi nila nalalaman hanggang sa dumating ang baha at tinangay silang lahat, ay gayundin ang pagdating ng Anak ng Tao'" (Mateo 24:38, 39). Mayroong mga palatandaang tinukoy ni Jesus ang makapangyarihang paghatol ng Diyos bilang isang makasaysayang pangyayari.

`Sapagkat tinutukoy mismo ni Jesus na tunay ang makasaysayang mga taong ito, ano ang sinasabi nito tungkol sa kapangyarihan ng mga panlilinlang ni Satanas na marami sa mga tao ngayon, kahit na mga nagÂ¬aangking Cristiano, ay madalas na itinatanggi na sila (ang mga binanggit ni Jesus) ay nabuhay? Bakit hindi tayo dapat mahulog sa bitag na iyon?`