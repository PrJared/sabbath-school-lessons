---
title:  Karagdagang Kaisipan
date:  17/04/2020
---

Basahin ang mga sulat ni Ellen G. White na, 'As a Child, "pp. 68-74, at "The Temptation, "pp. 114-123 sa THE DESIRE OF AGES.

"Itinuturing ng mga tao ang kanilang mga sarili bilang mas matalino kaysa salita ng Diyos, mas matalino kaysa Diyos mismo; at sa halip na tumindig sa matatag na pundasyon, at subukin ang lahat ng bagay ayon sa salita ng Diyos, sinusubok nila ang salitang iyon sa pamamagitan ng kanilang mga sariling ideya tungkol sa siyensya at sa kalikasan, at kung tila hindi sumang-ayon ito sa kanilang mga makasiyensyang kaalaman, itinatapon ito bilang hindi dapat na paniwalaan."—Ellen G. White, SIGNS OF THE TIMES, March 27, 1884, p. 1.

"Yaong mga pinakamahusay na kumilala sa karunungan at layunin ng Diyos na ipinahayag sa Kanyang salita, ay nagiging mga lalaki at babaeng may lakas ng kaisipan; at maaari silang maging mahusay na manggagawa na kasama ng dakilang Tagapagturo, si Jesu-Cristo. Ibinigay ni Cristo sa Kanyang bayan ang mga salita ng katotohanan, at ang lahat ay tinawag upang gumawa ng bahagi para ipahayag ang mga ito sa mundo. Walang kabanalan maliban sa katotohanan, ang salita. Kaya gaano kahalaga na dapat itong maunawaan ng bawat isa!"—Ellen G. White, FUNDAMENTALS OF CHRISTIAN EDUCATION, p. 432.

**Mga Tanong Para sa Talakayan**:

`Kung itinuturing ni Jesus, ng mga manunulat ng Ebanghelyo, at ni Pablo ang mga Kasulatan ng Lumang Tipan bilang Salita ng Diyos, ano ang dapat sabihin sa atin nito kung bakit marami sa mga modernong pananaw ng Kasulatan ngayon ang mali at kung bakit hindi tayo dapat maniwala sa mga argumentong ito, kahit sino pa ang nagtuturo nito?`

`Para ipakita lamang sa mga tao ang isang ideya kung saan maraming mga makabagong iskolar sa Biblia ay nakaabot sa kanilang pag-aalinlangan, narito ang ilang mga bagay na itinakwil ng maraming modernong iskolar. Tinanggihan nila ang isang literal na anim na araw na Paglikha, at sa halip ay tinanggap ang mga bilyun-bilyong taon ng ebolusyon. Tinanggihan nila ang isang di-nagkasalang Adan sa isang di¬-nagkasalang mundo. Tinanggihan nila ang isang pambuong mundong baha. Tinanggihan ng ilan ang literal na pagkabuhay ni Abraham. Tinanggihan ng ilan ang kuwento tungkol sa Exodo. Tinanggihan ng ilan ang mga himala ni Jesus, pati na ang Kanyang muling pagkabuhay. Tinanggihan ng ilan ang ideya ng panghuhula, kung saan ipinahahayag ngmga propeta ang hinaharap, minsan ay mga siglo o kahit libong taon bago mangyari. Ano ang dapat sabihin sa atin ng mga konklusyong ito tungkol sa kung ano ang nangyayari kapag nagsimulang mag-alinlangan ang mga tao sa awtoridad at pagiging tunay ng Kasulatan? At, ano ang mga paraan upang matulungan ang mga gayong tao upang magkaroon ng malinaw na pag-unawa sa katotohanan?`

`Bilang tugon sa tanong sa huling bahagi ng pag-aaral sa araw ng Martes, paano natin maiintindihan kung paanong kinasihan ang buong Kasulatan, kahit na ang mga bahaging hindi talagang naaangkop sa atin ngayon?`