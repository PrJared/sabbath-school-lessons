---
title:  Si Jesus At Ang Buong Kasulatan
date:  14/04/2020
---

`Basahin ang Lucas 24:13-35, 44, 45. Paano ginamit ni Jesus ang Kasulatan upang ituro sa mga alagad ang mensahe ng ebanghelyo? `

Matapos ang kamatayan ni Cristo, nalito ang Kanyang mga tagasunod at nagÂ¬-alinlangan. Paano ito nangyari? Ano ang ibig sabihin nito? Sa kabanatang ito ng Lucas, nakita natin na nagpakita si Jesus sa kanila nang dalawang beses, una sa dalawang nasa daan patungo sa Emmaus, at pagkatapos ay sa iba pa. Sa dalawang magkahiwalay na okasyon, ipinaliwanag ni Jesus kung paano natupad ang lahat sa mga propesiya sa Lumang Tipan: "At magmula kay Moises at sa lahat ng mga propeta, ay ipinaliwanag niya sa kanila ang mga bagay tungkol sa kanya sa lahat ng mga kasulatan" (Lucas 24:27).

Pagkatapos ay sinabi Niyang muli sa Lucas 24:44,45," 'Ito ang mga salita ko ... na kailangang matupad ang lahat ng mga bagay na nakasulat tungkol sa akin sa kautusan ni Moises, sa mga propeta at sa mga awit" Pagkatapos ay "binuksan in Jesus ang kanilang mga pag-iisip upang maunawaan ang mga kasulatan."

Pansinin ang partikular na reperensya sa Lucas 24:27 sa "lahat ng mga kasulatan." Ito ay muling binigyang diin sa ikalawang bahagi bilang "'kautusan ni Moses at ng mga propeta at ng mga awit'" (Lucas 24:44). Malinaw nitong pinatibay na si Jesus, ang Salita na naging laman (Juan 1:1-3, 14), ay umaasa sa awtoridad ng Kasulatan upang ipaliwanag kung paanong inihula ang mga bagay na ito ng daan-daang taon na ang nakaraan. Sa pagtukoy sa kabuuan ng Kasulatan, tinuturuan ni Jesus ang mga alagad sa pamamagitan ng halimbawa. Habang lumalabas sila upang mapalaganap ang mensahe ng ebanghelyo, dapat din nilang ipaliwanag ang lahat ng Kasulatan upang magdala ng pang-unawa at kapangyarihan sa mga bagong hikayat sa buong mundo.

Pansinin din kung paano sa Mateo 28:18-20 ay sinabi ni Jesus sa Kanyang mga alagad noon (at sa atin ngayon) na" 'ang lahat ng awtoridad sa langit at sa lupa ay ibinigay sa akin.' " Ngunit nananatiling nakaugat ang awtoridad na iyon sa Kanyang Ama at sa buong Kadiyosan, sapagkat sinabi Niya sa kanila, " 'Kaya't sa paghayo ninyo, gawin ninyong mga alagad ang lahat ng mga bansa, bautismuhan ninyo sila sa pangalan ng Ama at ng Anak at ng Banal na Espiritu.' " Pagkatapos ay ang susing talata: " 'at turuan silang sundin ang lahat ng mga bagay na iniutos ko sa inyo.' "Ano ang itinuro at ipinag-utos ni Jesus? Nakabatay ang kanyang mga aral sa buong Kasulatan. Dumating Siya sa pamamagitan ng awtoridad ng Salita na ayon sa propesiya, at para sa katuparan ng mga propesiya sa Banal na Kasulatan na nagpasakop Siya sa Kanyang Ama.

`Kung tinatanggap ni Jesus ang buong Kasulatan, bakit kailangan din nating gawin ang gayon? Muli, paano natin matututuhang tanggapin ang awtoridad ng buong Kasulatan, kahit na napagtanto nating hindi lahat ng bagay ay angkop para sa atin ngayon? Dalhin ang iyong sagot sa klase sa Sabbath.`