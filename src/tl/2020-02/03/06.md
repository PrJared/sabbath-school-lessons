---
title:  Pag Unawa Sa Biblia Sa Pananampalataya
date:  16/04/2020
---

Ang mga manunulat ng Bagong Tipan ay tinanggap ang Biblia sa parehong paraan na ginawa ni Jesus. Tungkol sa mga bagay ng doktrina, etika, at katuparan ng propeta, ang Lumang Tipan para sa kanila ay makapangyarihang Salita ng Diyos. Wal√† tayong makikita, kahit saan man, sa mga sinabi o ginawa ng mga taong ito na tumututol sa awtoridad o sa pagiging tunay ng alinmang bahagi ng Biblia.

**Ano ang itinuturo sa atin ng mga talatang nasa ibaba tungkol sa kung paano naunawaan ng mga apostol ang awtoridad ng Salita ng Diyos?**

`Gawa4:24-26`

`Gawa 13:32-36`

`Roma 9:17`

`Galacia3:8`

Pansinin sa mga talatang ito kung gaano malapit na nauugnay ang Kasulatan sa mismong tinig ng Diyos. Sa Gawa 4, bago sila napuno ng Banal na Espiritu, pinupuri ng mga alagad ang Diyos para sa pagpapalaya kina Pedro at Juan, kanilang papuri, itinaas nila ang kanilang mga tinig, at kinilala ang Diyos bilang Lumikha at sa pagsasalita sa pamamagitan ni David na Kanyang lingkod. Iyon ay, ang mga salita ni David ay mga salita ng Diyos. Sa Gawa 13:32-36, muling sinipi ni Pablo si David, ngunit iniuugnay ang kanyang mga salita sa Diyos, sapagkat ang talatang 32 ay nagsasabing: "Ang ipinangako ng Dios sa mga ninuno."

Sa Roma 9:17, na inaasahan ng isa na ang Diyos ang tinutukoy, ginamit ni Pablo ang salitang "Kasulatan," na nagsasabing: "Sapagka't sinasabi Kasulatan kay Faraon," na ang dapat sabihin ay, "Sapagkat sinabi ng Diyos sa Faraon." Sa Galacia 3:8 ang paksang "Kasulatan" ay ginamit sa halip "Diyos," na nagpapakita lamang kung gaano kalapit ang Salita ng Diyos sa Diyos mismo.

Sa katunayan, ang mga manunulat ng Bagong Tipan ay pantay na umaasa sa Lumang Tipan bilang Salita ng Diyos. Mayroong daan-daang mga sinipi na nasa Bagong Tipan na nagmula sa Lumang Tipan. Ang isang iskolar ay nagtipon ng isang listahan ng 2,688 tiyak na reperensya, 400 mula sa Isaias, 370 mula sa Awit, 220 mula sa Exodo, at iba pa. Kung idaragdag pa sa listahan ang mga pahiwatig, mga tema, at mga simbolo, mas darami pa ang bilang. Ang mga aklat ay puno ng mga reperensya sa mga propesiya ng Lumang Tipan madalas na ipinakilala sa pariralang, "nasusulat" (Mateo 2:5; Marcos 1:2, 7: Lucas 2:23, 3:4; Roma 3:4; 8:36, 9:33; 1 Corinto 1:19; Galacia 4:27; 1 Pedro 1:16). Nagpapatunay ang lahat ng ito na ang Lumang Tipan ang pundasyon kung saan nakasalig ang mga turo ni Jesus at ng mga apostol.

`Ano ang itinuturo sa atin ng mga halimbawang ito kung paanong mapanganib ang anumang ideyang magpapahina sa ating pagtitiwala sa awtoridad ng Kasulatan?`