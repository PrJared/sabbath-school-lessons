---
title:  Karagdagang Kaisipan
date:  08/05/2020
---

Basahin ang mga sulat ni Ellen G. White na, "What to Do With Doubt, "pp. 105-113, sa STEPS TO CHRIST, at mula sa dokumentong: "Methods of Bible Study" Section 1: "Bible Study: Presuppositions, Principles, and Methods, "Section 2: "Presuppositions Arisingfrom the Claims of Scripture" at Section 3: "Principles for Approaching the Interpretation of Scripture. " (Ang Methods of Bible Teaching ay makikita sa: www.adventistbiblical research.org/ materials/bible-interpretation-hermeneutics/methods-bible-study).

Sa pag-aaral mo ng salita, ilagay sa pinto ng pagsisiyasat ang iyong mga naunang pinaninindigang opinyon at ang iyong mga namamana at nalinang na mga ideya. Hindi mo maabot ang katotohanan kung pinag-aaralan mo ang mga Banal na Kasulatan upang patunayan ang iyong mga sariling ideya. Iwanan ang mga ito sa pintuan, at may mapagkumbabang puso na lumapit at makinig sa sasabihin ng Panginoon sa iyo. Sa mga taong masyadong matalino sa kanilang sariling kapalaluan sa pag-aaral ng Biblia, sinasabi ni Cristo, Dapat maging maamo at mapagpakumbaba ang iyong puso kung nais mong maging matalino para sa kaligtasan.

"Huwag basahin ang salita sa liwanag ng mga dating opinyon; ngunit, sa isang isipang malaya sa mga haka-haka, hanapin ito nang maingat at may panalangin. Kung, habang binabasa mo, dumarating ang kombiksyon, at nakita mong hindi kaayon sa salita ang iyong mga itinatanging mga opinyon, huwag subukang gawing angkop ang salitang ito sa mga opinyong ito. Gawing angkop ang iyong mga opinyon sa salita. Huwag pahintulutang kontrolin ang iyong pang-unawa ng mga pinaniniwalaan o nagawa mo noon. Buksan ang mga mata ng iyong isipan upang masilayan ang kamangha-manghang mga bagay mula sa kautusan. Alamin kung ano ang nakasulat, at pagkatapos ay patatagin ang iyong puwesto sa walang-hanggang Bato."—Ellen G. White, MESSAGES TO YOUNG PEOPLE, p. 260.

**Mga Tanong Para sa Talakayan**:

`Paano nakaiimpluwensya ang ating pananaw sa mundo, ang ating edukasyon, at ang kultura sa ating interpretasyon sa Banal na Kasulatan? Bakit napakahalaga sa atin na maging gising sa panlabas na impluwensya na sa huli ay naisasama natin sa ating interpretasyon ng Biblia?`

`Sumasasang-ayon tayong lahat na tayo ay makasalanan at negatibong naapektuhan ng kasalanan. Sa anong mga paraan nakaaapekto ang kasalanan sa paraan ng pagbabasa natin sa Biblia? lyon ay, ano ang ginagawa ng kasalanan sa atin na maaaring magdulot sa atin ng maling pakahulugan sa Salita ng Diyos? Halimbawa, paanong ang kagustuhang gumawa ng isang bagay na ipinagbabawal sa Biblia ay maging dahilan para basahin natin ang Biblia sa isang baluktot na paraan? Sa anong iba pang mga paraan sinasala ng kasalanan ang paraan ng ating pagbibigay¬-kahulugan sa Biblia?`

`Paano mas makatutulong ang pag-unawa sa mga panahon at kultura ng Biblia para mas mabuting maintindihan ang ilang mga talata ng Kasulatan? Magbigay ng ilang mga halimbawa.`