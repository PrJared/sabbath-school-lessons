---
title:  Ang Biblia At Kultura
date:  05/05/2020
---

`Basahin ang Gawa 17:16-32. Sa Gawa 17, sinubukan ni Pablo na ihatid ang mensahe ng ebanghelyo sa isang bagong konteksto: ang pilosopiya ng kultura ng Griyego. Paano naiimpluwensyahan ng iba't ibang kultura ang mga paraan kung paano natin pinag-aaralan ang kahalagahan ng iba't ibang ideya?`

Ang napag-aralang kaalaman sa kultura ng Near Eastern ay nakakatulong sa pag-unawa ng ilang rnga talata sa Biblia. "Halimbawa, sa kultura ng Hebreo, kahit hindi ginawa ng isang tao ang kilos ngunit kanyang pinahintulutang mangyari, ito ay kanyang responsibilidad. Samakatuwid, ang mga kinasihang manunulat ng Banal na Kasulatan ay karaniwang kinikilala ang Diyos sa Kanyang aktibong paggawa na sa isipang Western ay sasabihin nating pinahihintulutan o hindi pinigilan na mangyari, halimbawa, ang pagpapatigas ng puso ni Faraon."â€” "Methods of Bible Study, "Section 4.

Nagbabangon din ang kultura ng ilang mahahalagang katanungan sa hermeneutical. Ang Biblia ba ay nakondisyon ayon sa kultura, at kung ganon ay angkop lamang sa kulturang sinasabi nito? O ang banal na mensahe bang ibinigay sa isang partikular na kultura ay lumalampas sa partikular na kulturang ito at nagsasalita sa lahat ng tao? Ano ang mangyayari kung magiging batayan at subukan ang sariling karanasan ng isang tao sa kulturang ito para sa ating interpretasyon sa Kasulatan?

Sa Gawa 17:26, binigyan ni apostol Pablo ng isang kawili-wiling pananaw sa reyalidad na kadalasang di-napapansin kapag nababasa ng mga tao ang tekstong ito. Sinasabi niyang ginawa tayo ng Diyos mula sa isang dugo. Kahit na masyadong magkakaiba ang ating kultura, kung gayon, sa Biblia ay may nagkakaisang tali ang lahat ng mga tao, sa kabila ng kanilang magkakaibang kultura, at iyan ay dahil ang Diyos ang Maylalang ng lahat ng sangkatauhan. Ang ating pagkamakasalanan at ang ating pangangailangan ng kaligtasan ay hindi limitado sa isang kultura. Kailangan nating lahat ang kaligtasan na inihandog sa atin sa pamamagitan ng kamatayan at muling pagkabuhay ni Jesu-Cristo.

Bagaman nagsalita ang Diyos sa mga espesipikong henerasyon, tiniyak Niyang mauunawaan na ng mga hinaharap na henerasyon na nagbabasa ng Salita ng Diyos na ang mga katotohanang iyon ay lalampas pa sa mga lokal at limitadong kalagayan kung saan isinulat ang mga teksto ng Biblia.

Bilang kahalintulad, isipin ang tungkol sa algebra, na unang naimbento sa ika-9 siglo A.D. sa Baghdad. Kung gayon, ang ibig sabihin ba nito na ang mga katotohanan at prinsipyo ng sangay ng matematikang ito ay limitado lamang sa oras at lugar na iyon? Siyempre, hindi.

Pareho ding prinsipyo ang mailalapat sa mga katotohanan ng Salita ng Diyos. Kahit matagal nang naisulat ang Biblia sa mga kulturang ibang-iba sa atin ngayon, ang mga katotohanang nilalaman nito ay angkop pa sa atin ngayon tulad nila na binigyan ng mensahe noon.