---
title:  Ang Ating Makasalanan At Bumagsak Na Likas
date:  06/05/2020
---

`Basahin ang Juan 9:39-41 at Juan 12:42, 43. Ano ang pumigil sa mga tao sa mga talatang ito upang tanggapin ang katotohanan ng mensahe ng Biblia? Anong mga babala at paalala ang maaari nating makuha mula sa mga insidenteng ito?`

Madali nating alalahaning may pagkainis ang mga pinuno ng relihiyon na nagtakwil kay Jesus sa kabila ng gayong makapangyarihang katibayan. Ngunit, kailangan nating maging maingat sa ating sarili na hindi tayo magtanim ng katulad na saloobin pagdating sa Kanyang Salita.

Walang alinlangan na radikal na binago, sinira, at pinaghiwalay ng kasalanan ang ating relasyon sa Diyos. Nakaaapekto ang kasalanan sa lahat na bahagi ng ating buhay. Nakaaapekto rin ito sa ating kakayahang isalin ang Banal na Kasulatan. Hindi lamang madaling gamitin ang mga proseso ng pag-iisip ng tao para sa makasalanang layunin, kundi napinsala ng kasalanan ang ating mga isipan at pag-iisip, samakatuwid, naging sarado ito sa katotohanan ng Diyos. Maaaring makita ang mga sumusunod na katangian ng katiwaliang ito sa ating pag-iisip: pagmamataas, panlilinlang sa sarili, pag-aalinlangan, distansya, at pagsuway.

Itinataas ng isang mapagmataas na tao ang kanyang sarili sa ibabaw ng Diyos at ng Kanyang Salita. Dahil hinahatid ng pagmamataas, ang tagapagsalin ay lubos na pahahalagahan ang isipan ng tao bilang huling tagapagtanggol ng katotohanan, maging ng mga katotohanang matatagpuan sa Biblia. Binabawasan ng saloobing ito ang banal na awtoridad ng Kasulatan.

Nakahilig ang ilang mga tao na makinig lamang sa mga ideyang kaakit¬-akit sa kanila, kahit na kasalungat ang mga ito sa ipinahayag na kalooban ng Diyos. Binabalaan tayo ng Diyos tungkol sa panganib ng panlilinlang sa sarili (Apocalipsis 3:17). Nagdudulot din ng pag-aalinlangan ang kasalanan, na kung saan nag-aalinlangan at nanawagan tayong huwag maniwala sa Salita ng Diyos. Kapag nagsimula ang isang tao sa pag-aalinlangan, ang interpretasyon ng teksto ng Biblia ay hindi kailanman magtutungo sa katiyakan. Sa halip, mabilis na itinataas ng taong nag-aalinlangan ang kanyang sarili sa isang posisyon na kung saan hinuhusgahan niya kung ano ang katanggap-tanggap at hindi sa Biblia, na ito ay isang lubhang mapanganib na lugar na paninindigan.

Sa halip, dapat nating lapitan ang Biblia na may pananampalataya at pagsuko, at hindi sa isang saloobin ng pagpuna at pagdududa. Ang kapalaluan, panlilinlang sa sarili, at pagdududa ay humahantong sa isang saloobin ng paglayo sa Diyos at sa Biblia na tiyak na hahantong sa pagsuway, na ang ibig sabihin, ay ayaw na pagsunod sa ipinahayag na kalooban ng Diyos.

`Nakita mo na ba ang iyong sarili na nakikipaglaban sa kombiksyon mula sa kung ano ang nabasa mo sa Biblia—ibig sabihin, malinaw na itinuro nitong gawin mo ang isang bagay, ngunit iba ang gusto mong gawin? Ano ang nangyari, at ano ang natutunan mo mula sa iyong karanasan?`