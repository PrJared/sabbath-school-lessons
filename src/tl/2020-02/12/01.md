---
title:  Pagharap Sa Mga Mahirap Na Talata
date:  13/06/2020
---

### Basahin Para sa Pag-aaral sa Linggong Ito
2 Timoteo 2:10-15; 1 Cronica 29:17; Santiago 4:6-10; Galacia 6:9; Gawa 17:11.

> <p>Talatang Sauluhin</p>
> " At inyong ituring ang pagtitiyaga ng ating Panginoon bilang kaligtasan. Gaya rin ng ating minamahal na kapatid na si Pablo, ayon sa karunungang ibinigay sa kanya, ay sinulat kayo; gayundin naman sa lahat ng kanyang mga sulat na sinasabi sa mga iyon ng mga bagay na ito. Doon ay may mga bagay na mahirap unawain, na binaluktot ng mga hindi nakakaalam at ng mga walang tiyaga, gaya rin naman ng kanilang ginagawa sa ibang mga kasulatan, sa ikapapahamak din nila"  (2 Pedro 3:15, 16).

Kapag tinatalakay ang mga sulat ni apostol Pablo, isinulat iyon ni Pedro sa mga ito, at sa ibang mga bahagi sa Banal na Kasulatan, ay mayroong "ilang mga bagay na mahirap maintindihan" (2 Pedro 3:16). Binaluktot o pinapangit ang mga salitang ito ng "mga hindi nakakaalam at ng mga walang tiyaga" (2 Pedro 3:16) para sa kanilang sariling pagkawasak. Hindi sinasabi ni Pedro na mahirap maunawaan ang lahat ng bagay, ngunit ang ilan lamang sa mga iyon.

At alam natin iyan, hindi ba? Sinong tapat na mambabasa ng Biblia ang hindi nakatagpo ng mga teksto na tila kakaiba at mahirap maunawaan? Tiyak, sa ilang punto o iba pa, nagkaroon tayong lahat ng ganitong karanasan.

Kaya nga sa linggong ito, hindi natin masyadong titingnan ang mismong mahihirap na talata, kundi kung ano ang maaaring mga dahilan ng mga hamong ito at paano, bilang mga tapat na naghahanap ng katotohanan mula sa salita ng Diyos, tayo makakagawa sa pamamagitan ng mga ito. Sa huli, maaaring hindi malutas ang ilan sa mahihirap na pahayag na ito sa panig na ito ng langit. Kasabay nito, hindi naman mahirap unawain ang karamihan ng mga teksto sa Biblia, at hindi na kailangang pahintulutan ang maliit na bilang ng mahihirap na ito para pahinain ang ating pagtitiwala sa kabuuang katiyakan at awtoridad ng Salita ng Diyos.