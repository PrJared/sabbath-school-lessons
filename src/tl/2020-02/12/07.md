---
title:  Karagdagang Kaisipan
date:  19/06/2020
---

Basahin ang isinulat ni Ellen G. White na, "What to Do With Doubt?" pp. 105-113 sa STEPS TO CHRIST. Basahin sa seksyon 8 sa dokumentong "Methods of Bible Study," na matatagpuan sa http://www.adventistbiblicalresearch.org/materials/bible-interpretation-hermeneutics/ methods-bible-study.

Maraming misteryo sa Biblia na para sa mga may hangganang tao ay mahirap maunawaan at masyadong malalim para lubos nating maipaliwanag. Kaya nga kailangan natin ng mapagpakumbabang pag-iisip, at maging handa na matutong may pananalangin mula sa Banal na Kasulatan. Nagbibigay-daan sa teksto ng Biblia ang katapatan sa Kasulatan—kahit na ang kahulugan nito ay laban sa ating kinasanayan—na sabihin kung ano ang totoong sinasabi nito. Ang katapatan sa Banal na Kasulatan ay magbibigay-galang sa talata sa halip na baguhin ito (Oo, binago ng ilan ang mismong mga talata) o iwasan ang tunay nitong kahulugan.

"Kapag binuksan ang salitang Diyos nang walang pagpipitagan at panalangin; kapag hindi nakatuon sa Diyos ang mga pag-iisip at damdamin, o nakaayon ng Kanyang kalooban, lumalabo ang pag-iisip dahil sa pagdududa; at napapatibay ang pag-aalinlangan sa mismong pag-aaral ng Biblia. Pinipigil ng kaaway ang mga pag-iisip, at sinasabing hindi tugma ang mga interpretasyon. Sa tuwing ang mga tao ay hindi kaayon ng Diyos sa salita at sa gawa, kung gayon, gaano man sila nag-aral, maaari silang magkamali sa kanilang pagkaunawa sa Banal na Kasulatan, at hindi ligtas na magtiwala sa kanilang mga paliwanag. Walang espirituwal na pananaw ang mga taong naghahanap ng kamalian sa Kasulatan. Sa pagkakaroon ng baluktot na pananaw, makikita nila ang maraming mga dahilan para sa pagdududa at kawalan ng pananampalataya sa mga bagay na talagang malinaw at simple."—Ellen G. White, STEPS TO CHRIST, pp. 110, 111.

**Mga Tanong Para sa Talakayan**:

`Bakit pangunahin ang mga saloobin sa Biblia na ating tinalakay sa linggong ito para sa tamang pag-unawa sa Kasulatan? Anong iba pang mga saloobin sa Biblia ang pinaniniwalaan mong mahalaga para makatutulong sa iyo na maunawaan ito?`

`Bakit hindi tayo dapat mabigla na makakita ng mga bagay sa Biblia na mahirap ipaliwanag at maunawaan? Matapos ang lahat, gaano karaming mga bagay sa mismong natural na mundo ang may pagkakataong mahirap maunawaan? Halimbawa ang tubig, hanggang sa araw na ito, ay puno ng mga misteryo.`

`Bilang mga Adventista, paano natin masasagot ang tanong ng Lucas 23:43, kung saan (ayon sa karamihang mga pagsasalin) ay sinabi ni Jesus sa magnanakaw na makakasama siya ni Jesus sa langit sa araw na iyon? Ano ang mga tapat na paraan para tumugon? Halimbawa, paanong makakatulong sa atin ang mga talatang tulad ng Juan 20:17, Eclesiastes 9:5, at 1 Corinto 15:16-20 sa pag-unawa sa isyung pinag-uusapan dito?`