---
title:  Tapat At Maingat Na Harapin Ang Mga Kahirapan
date:  15/06/2020
---

Naranasan mo na bang makabasa ng teksto o mga tekstong hindi mo naunawaan, na nahihirapan kang iugnay sa ibang mga teksto o sa reyalidad sa pangkalahatan? Napakahirap na isiping sa isa o ibang pagkakataon ay hindi mo nakaharap ang ganitong problema. Ang tanong ay, Paano ka tumugon? O, mas mahalaga, Paano ka dapat tumugon?

`Basahin ang 1 Cronica 29:17, Kawikaan 2:7, 1 Timoteo 4:16. Ano ang sinasabi ng mga tekstong ito na maaaring magamit sa tanong tungkol sa kung paano natin haharapin ang mahihirap na mga sipi?`

Kapag tapat lamang tayo ay maaari nating harapin nang sapat ang mga problema. Iniingatan tayo ng katapatan upang hindi tayo makaiwas sa anumang mga paghihirap o subukang takpan ang mga ito. Pipigilan din tayo ng katapatan sa pagbibigay ng mga mababaw na sagot na hindi papasa sa pagsusuri. Nalulugod ang Diyos sa katapatan at integridad. Samakatuwid, dapat nating tularan ang Kanyang karakter sa lahat ng ginagawa natin, maging sa ating pag-aaral ng Biblia.

Haharapin ng matatapat na tao ang mga kahirapan sa Biblia sa isang paraan na sila ay maingat na huwag magpahayag ng impormasyon na labas sa konteksto, baluktutin ang katotohanan sa pamamagitan ng mabibigat na pananalita, o iligaw ang iba sa pamamagitan ng pagmamanipula ng katibayan. Mas mahusay na maghintay para sa isang matibay na sagot kaysa subukang magbigay ng isang umiiwas o hindi kasiya-Â¬siyang solusyon. Ang isang positibong epekto ng pagiging tapat sa ating pag-aaral sa Biblia ay nagtatatag ito ng tiwala, at ang tiwala ay nasa puso ng lahat ng malusog na personal na relasyon. Kinukumbinsi ang mga tao ng higit pa kaysa mga hindi tiyak na sagot. Mas mabuting sabihing hindi mo alam kung paano sasagutin ang tanong o tamang ipaliwanag ang teksto, kaysa subukang sabihin kung ano ang nais mong ipakahulugan kung hindi naman ito marahil ang kahulugan.

Taimtim na nagnanais ang mga maingat na tao na malaman ang katotohanan ng Salita ng Diyos at, samakatuwid, patuloy na tiyakin na hindi sila nagmamadali sa mga pagdedesisyon na batay sa limitadong kaalaman o marupok na katibayan. Determinado ang maingat na mga tao na huwag iwasan ang anumang aspekto o detalyeng maaaring maging mahalaga. Hindi sila nagmamadali sa kanilang pag-iisip ngunit masinsin at masigasig sa kanilang pag-aaral ng Salita ng Diyos at ng lahat ng kaugnay na impormasyon.

`Ano ang ginagawa mo, o ano ang dapat mong gawin, sa mga tekstong hindi mo lubos na nauunawaan o tila hindi angkop sa iyong pag-unawa sa katotohanan?`