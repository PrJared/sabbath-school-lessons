---
title:  Sino Ang Sumulat Ng Biblia At Saan
date:  30/03/2020
---

Ang iba't ibang mga may-akda, ang kanilang mga lokasyon, at mga pinagmulan ay nagbibigay ng natatanging patotoo na kumikilos ang Diyos upang maipahayag ang kasaysayan at ang Kanyang mensahe sa 'mga taong may magkakaibang kultura tulad ng mga pinaglaanan nito.

`Ano ang sinasabi sa atin ng mga sumusunod na teksto tungkol sa mga manunulat ng Biblia at kanilang mga pinagmulan? (Exodo 2:10; Amos 7:14; Jeremias 1:1-6; Daniel 6:1-5; Mateo 9:9; Filipos 3:3-6; Apocalipsis 1:9).`

Isinulat ang Biblia ng mga tao mula sa maraming iba't ibang uri ng mga pinagmulan at sa iba't ibang kalagayan. Nagsusulat ang ilan sa mga palasyo, ang iba ay sa mga bilangguan, ang ilan ay sa pagkabihag, at iba pa ay sa panahon ng kanilang paglalakbay misyonero upang ibahagi ang ebanghelyo. May iba't ibang edukasyon at trabaho ang mga lalaking ito. Nakalaan ang ilan, tulad ni Moises, na maging mga hari o, tulad ni Daniel, upang maglingkod sa matataas na mga posisyon. Simpleng mga pastol ang iba. Napakabata ng ilan at medyo matanda na ang iba. Sa kabila ng mga pagkakaibang ito, lahat sila ay may isang pagkakatulad: tinawag sila ng Diyos at kinasihan ng Banal na Espiritu para sumulat ng mga mensahe para sa Kanyang bayan, kahit kailan o saan man sila nabuhay.

Gayundin, mga saksi ang ilan sa mga manunulat sa mga pangyayaring kanilang isinaysay. Gumawa naman ang iba ng maingat na personal na pagsisiyasat sa mga pangyayari o maingat na paggamit ng mga umiiral na dokumento (Josue 10:13; Lucas 1:1-3). Ngunit kinasihan ang lahat ng bahagi ng Biblia (2 Timoteo 3:16). Ito ang dahilan kung bakit sinasabi ni Pablo na "anumang mga bagay na isinulat ... ay isinulat upang tayo ay matuto, upang sa pamamagitan ng... pagpapasigla ng Kasulatan ay magkaroon tayo ng pag-asa" (Roma 15:4). Ang Diyos na lumikha ng wika ng tao ay nagbibigay ng kakayahan sa mga taong pinili upang ipahayag ang kinasihang kaisipan sa isang mapagkakatiwalaan at maaasahang paraan sa mga salita ng tao.

"Nalugod ang Diyos na ipahayag ang Kanyang katotohanan sa mundo sa pamamagitan ng mga tao, at Siya mismo, sa pamamagitan ng Kanyang Banal na Espiritu, ay ginawang marapat ang mga tao at pinagkalooban sila ng kakayahang gawin ang Kanyang gawain. Pinatnubayan niya ang isip sa pagpili ng sasabihin at kung ano ang isusulat. Ipinagkatiwala ang kayamanan sa mga sisidlang lupa, ngunit ito, gayunman, ay mula sa Langit."â€”Ellen G. White, SELECTED MESSAGES, book 1, p. 26.

`Napakaraming iba't ibang mga manunulat, sa napakaraming iba't ibang konteksto, ngunit parehong Diyos ang ipinahayag nilang lahat. Paano nakatulong ang kamangha-manghang katotohanang ito para matiyak natin ang pagkatotoo ng Salita ng Diyos?`