---
title:  Ang Buhay Na Salita Ng Diyos
date:  29/03/2020
---

Ang huling salitang binigkas ng isang tao ang madalas na pinakamahalagang salitang kanyang sinalita. Si Moises, ang manunulat ng unang limang batayang aklat ng Biblia, ay umawit ng isang awit sa mga tao bago siya mamatay (Deuteronomio 31:30-32:43).

`Basahin ang Deuteronomio 32:45-47. Paano inilalarawan ni Moises ang Salita ng Diyos at ang kapangyarihan nito sa buhay ng mga Hebreo sa nalalapit na pagpasok sa Lupang Pangako?`

Kasama sa mga huling salita ni Moises ang isang masidhing pagtatagubilin. Sa pamamagitan ng pagtatakda ng kanilang mga puso sa mga salitang sinalita ng Diyos sa kanila sa pamamagitan niya, nais bigyang-diin ni Moses sa mga tao na dapat manatili ang kanilang pokus sa Diyos at sa Kanyang kalooban para sa kanilang buhay. Sa pagtuturo sa mga salitang ito sa kanilang mga anak, maipapasa ng bawat henerasyon ang tipan ng Diyos para sa panukala ng kaligtasan. Pansining hindi sila dapat kumuha at mamili sa mga salita, kundi ganapin o sundin ang "lahat ng mga salita ng kautusang ito" (Deuteronomio 32:46).

Sa katapusan ng kasaysayan ng mundo, magkakaroon ang Diyos ng isang bayang mananatiling tapat sa buong Kasulatan, na nangangahulugang pagsunod sa mga utos ng Diyos at pagkakaroon ng pananampalataya kay Jesus (Apocalipsis 12:17). Mananatiling tapat ang mga taong ito sa turo ng Biblia, sapagkat hindi lamang nito tinitiyak ang isang masaganang buhay sa lupa kundi isang walang-hanggang kapalaran sa tahanang inihahanda ni Jesus para sa atin (Juan 14:1-3).

`Basahin ang Juan 1:1-5, 14; Juan 14:6. Ano ang itinuturo ng mga tekstong ito sa atin tungkol kay Jesus at sa buhay na walang-hanggan? Paano nauugnay ang Salitang naging laman sa paghahayag at inspirasyon ng Kasulatan?`

Si Jesus ang pokus at layunin ng lahat ng Kasulatan. Ang kanyang pagdating sa laman bilang Mesiyas ay isang katuparan ng mga pangako ng Lumang Tipan. Sapagkat Siya ay nabuhay, namatay, at nabubuhay muli, hindi lang mayroon tayong Kasulatan na nakumpirma kundi, mas higit pa, ang dakilang pangako ng buhay na walang-hanggan sa isang lubos na bagong pag-iral.

`Basahin muli ang Deuteronomio 32:47. Paano mo naranasan sa sarii mo ang katotohanan sa kung paanong ang pagsunod sa Salita ng Diyos ay "walang kabuluhan para sa iyo"? Bakit hindi kailanman walang kabuluhan ang pananampalataya sa Diyos at ang pagsunod sa Kanyang Salita?`