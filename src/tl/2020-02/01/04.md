---
title:  Ang Biblia Bilang Propesiya
date:  31/03/2020
---

Natatangi ang Biblia sa ibang kilalang isinulat na gawaing pangrelihiyon sapagkat hanggang 30 porsyento ng nilalaman nito ay binubuo ng mgapropesiya at propetikong panitikan. Ang pagsasama ng propesiya at ang napapanahong katuparan nito ay mahalaga sa pang-Bibliang pananaw sa mundo, sapagkat alam din ng Diyos na kumikilos sa kasaysayan ang hinaharap at inihayag Niya ito sa Kanyang mga propeta (Amos 3:7). Ang Biblia ay hindi lamang isang buhay na Salita, o ang makasaysayang Salita—ito ay ang propetikong Salita.

**Paano inihayag ng mga sumusunod na teksto ang mga detalye ng darating na Mesiyas?**

`Genesis 49:8-12`

`Awit 22:12-18`

`Isaias 53:3-7`

`Daniel 9:2-27`

`Micas 5:2`

`Malakias 3:1`

`Zacarias 9:9`

Mayroong hindi bababa sa 65 direktang, hula tungkol sa Mesiyas sa Lumang Tipan, marami pang iba kung isasama rin natin ang tipolohiya (ang tipolohiya ay ang pag-aaral kung paano ang mga ritwal ng Lumang Tipan, tulad ng mga sakripisyo, ay mga propesiya tungkol kay Jesus). May kaugnayan ang mga propesiyang ito sa mga partikular na detalye na "ang setro ay hindi mahihiwalay kay Juda" (Genesis 49:10); na Siya ay ipapanganak sa Bethlehem sa Juda (Micas 5:2); na Siya ay "hinamak at itinakwil ng mga tao"; hinampas, pinagbintangan, ngunit hindi ipinagtanggol ang Kanyang Sarili (Isaias 53:3-7); na mabubutasan ang Kanyang mga kamay at paa; at paghahati-hatian nila ang Kanyang mga damit (Awit 22:12-18).

Ang katotohanan na natupad ang mga propesiyang ito ng Lumang Tipan na may ganitong katumpakan sa buhay, kamatayan, at muling pagkabuhay ni Jesus ay nagpapatotoo sa kanilang banal na inspirasyon at paghahayag. Ipinakikita rin nito na si Jesus ay talagang Siya ayon sa pag-angkin Niya at ng iba pa. Sinundan ni Jesus ang mga propeta noong una nang inihula Niya ang Kanyang kamatayan at muling pagkabuhay (Lucas 9:21, 22; Mateo 17:22, 23), ang pagbagsak ng Jerusalem (Mateo 24:1, 2), at ang Kanyang Ikalawang Pagparito (Juan 14:1¬3). Kaya, ang Kanyang pagkakatawang-tao, kamatayan, at pagkabuhay-muli na inihula ng Biblia, at ang katuparan ng mga ito ay tumitiyak sa pagkamaaasahan nito.

`Ano ang lahat ng dahilan na maiisip mo para sa iyong paniniwala kay Jesus at sa Kanyang kamatayan para sa atin? Ibahagi ang mga ito sa klase sa Sabbath at, sa klase, ilahad ang tanong: Bakit napakakaakit-akit ang katibayan?`