---
title:  Karagdagang Kaisipan
date:  03/04/2020
---

Basahin ang mga sulat ni Ellen G. White na, "The Scriptures a Safeguard, " pp. 593-602 sa THE GREAT CONTROVERSY, "Let Not Your Heart Be Troubled, "pp. 662-680 sa THE DESIRE OF AGES.

"Sa Kanyang salita, ipinagkatiwala ng Diyos sa mga tao ang kaalamang kailangan para sa kaligtasan. Ang Banal na Kasulatan ay dapat tanggapin bilang isang makapangyarihan, at di-nagkakamaling pahayag ng Kanyang kalooban. Ang mga ito ang pamantayan ng pagkatao, ang tagapaghayag ng mga doktrina, at ang subukan ng karanasan."—Ellen G. White, THE GREAT CONTROVERSY, p. 9.

Maraming namatay dahil sa pagtataguyod at pananatiling tapat sa Salita ng Diyos. Isa sa mga taong ito ay si Dr. Rowland Taylor, isang ministro ng Parokya ng Inglatera, na lumaban sa pamimilit ng pagsasagawa ng Katolikong misa sa loob ng pamumuno ni Bloody Mary sa kanyang parokya sa Hadley, England. Matapos mapalayas mula sa simbahan at pagtawanan dahil sa kanyang pagsunod sa Banal na Kasulatan, umapela siya mismo sa obispo ng Winchester, ang Lord Chancellor ng Inglatera, ngunit ipinakulong siya nito sa bilangguan at sa huli ay itinali siya sa isang haligi para sunugin. Bago siya namatay noong 1555, sinabi niya ang mga salitang ito:

"'Mga mabuting tao! Wala akong itinuro sa inyo kundi ang banal na Salita ng Diyos, at ang mga liksyon na aking kinuha mula sa pinagpalang aklat ng Diyos, ang banal na Biblia. Nandito ako sa araw na ito upang tatakan ito ng aking dugo.' "—John Foxe, THE NEW FOXE 'S BOOK OF MARTYRS, muling isinulat at iniangkop sa panahon ni Harold J. Chadwick (North Brunswick, NJ: Bridge-Logos Publishers, 1997), p. 193. Narinig na paulit-ulit na binigkas ni Dr. Taylor ang Awit 51 bago sinindihan ang ápoy at isinuko niya ang kanyang buhay.

**Mga Tanong Para sa Talakayan**:

`Sa anong paraan napatunayan ng propesiya ang banal na pinagmulan ng Biblia? Paano patitibayin ang ating pananampalataya ng mga natupad na propesiya?`

`Sa pagtukoy sa tanong sa dulo ng liksyon sa araw ng Martes, bakit napakalakas ang katibayan para kayJesus bilang Mesiyas?`

`Nagpakita si Jesus at ang mga apostol ng matibay pananam¬palataya sa mapagkakatiwalaan at banal na awtoridad ng Banal na Kasulatan. Halimbawa, ilang ulit na tinukoy mismo ni Jesus ang Kasulatan at dapat na (madalas na tumutukoy sa Kanyang sarili) ang Kasulatan ay kailangang "matupad"? (Halimbawa, tingnan ang Mateo 26:54, 56; Marcos 14:49; Lucas 4:21; Juan 13:18; Juan 17:12). Kaya, kung si Jesus mismo ay seryoso sa Banal na Kasulatan (sa Kanyang kalagayan ay ang Lumang Tipan), lalo na sa mga tuntunin ng propesiyang natutupad, ano kung ganon ang dapat din nating maging saloobin sa Biblia?`