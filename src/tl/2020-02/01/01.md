---
title:  Ang Kaibahan Ng Biblia
date:  28/03/2020
---

### Basahin Para sa Pag-aaral sa Linggong Ito
Deuteronomio 47; Genesis 49:8-12; Isaias 53:3-7; 1 Corinto 15:3-5, 51-55; Roma 12.

> <p>Talatang Sauluhin</p>
> "Ilawan sa aking mga paa ang salita mo, at liwanag sa landas ko"  (Awit 119:105).

Natatangi ang Biblia dahil ito ay may 66 aklat, at isinulat sa loob ng 1, 500 taon sa tatlong kontinente (Asia, Afrika, at Europa) sa pamamagitan ng mahigit 40 manunulat. Wala nang iba pang sagrado o relihiyosong aklat katulad nito. At hindi nakapagtataka. Sabagay, ito ang Salita ng Diyos.

Mayroong mahigit 24,600, umiiral, na mga manuskrito ng Bagong Tipan noong unang apat na siglo matapos mabuhay si Cristo. Sa mga orihinal na manuskrito ni Plato, may natirang pito, kay Herodotus ay walo, at ang Iliad ni Homer ay higit kaunti sa 263 na natitirang mga kopya. Samakatuwid, mayroon tayong matibay na nagpapatunay na ebidensya ng integridad ng teksto ng Bagong Tipan.

Ang Biblia ang unang aklat na kilalang isinalin, ang unang aklat sa Kanluran na inilathala sa palimbagan, at ang unang aklat na malawakang ipapamahagi sa maraming wika na maaaring mabasa ngayon ng 95 porsyento ng populasyon sa lupa.

Natatangi rin ang Biblia sa nilalaman at mensahe nito, na tumututok sa pantubos na mga gawain ng Diyos sa kasaysayan. Na ang kasaysayan ay kaugnay ng propesiya, dahil inihuhula nito ang hinaharap ng mga panukala ng Diyos at ng Kanyang walang-hanggang kaharian. Ito ang buhay na Salita ng Diyos, dahil ang parehong Espiritu ng Diyos na kumilos upang kasihan ang Kasulatan (2 Timoteo 3:16, 17) ay ipinangako rin sa mga mananampalataya ngayon upang gabayan tayo sa lahat ng katotohanan sa ating pag-aaral ng Salita (Juan 14:16, 17; Juan 15:26; Juan 16.13).