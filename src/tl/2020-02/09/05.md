---
title:  Ang Paglalang At Panahon
date:  27/05/2020
---

`Basahin ang Genesis 5 at 11. Paano sinubaybayan ng Biblia ang kasaysayan ng sangkatauhan mula kay Adan hanggang kay Noe, at mula kay Noe hanggang kay Abraham? `

May isang elementong naging dahilan upang ang mga talaangkanang ito ay kakaiba sa Biblia: naglalaman ang mga ito ng elemento ng oras, na nagiging sanhi upang tamang tawagin sila ng ilang mga iskolar bilang "chronogenealogies." Naglalaman ito ng isang magkakaugnay na mekanismo ng magkakasunod na impormasyon na sinamahan ng mga haba ng panahon, upang "kung ang Isang tao ay nabuhay ng x na taon, siya ang naging ama ng Ikalawang Tao. At ang Unang tao pagkatapos na maipanganak si Ikalawang Tao ay nabuhay ng y na taon, at naging ama ng ibang mga anak na lalaki at babae." Nagdadagdag ang Genesis 5 ng pariralang pormula, "At ang lahat na naging araw ni Unang tao ay z na taon." Ang magkasalabid na sistemang ito ay maaaring magsara sa pagtatanggal ng ilang mga henerasyon o pagdagdag sa mga ito. Ang Genesis 5 at 11 ay naglalaman ng isang tuloy-tuloy na linya ng pagkakasunud-sunod, ito ay pinatunayan sa 1 Cronica 1:18-27, na kung saan ay walang idinagdag o nawawalang henerasyon. Sa ganitong paraan binibigyang-kahulugan ng Biblia ang sarili nito.

Sa loob ng halos 2,000 taon, binigyang-kahulugan ng nagpapaliwanag na mga Judio at Cristiano ang mga tekstong ito na kumakatawan sa kasaysayan at tumpak na paraan upang matukoy ang petsa ng Baha at ang edad ng lupa, hangga't maaari mula sa pitong araw ng Paglalang gaya ng inilalarawan sa Genesis 1-2.

Sa mga nakalipas na dekada, nagkaroon ng mga pagtatangka na muling pakahulugan ang Genesis 5 at 11 upang tumanggap ng mas mahabang edad, tulad ng ilang mga arkeolohikal at makasaysayang datos ay binigyang-kahulugan (sa pamamagitan ng mga pabagsak na tao) upang magmungkahi. Itinataas nito ang mga seryosong katanungan tungkol sa pagiging maaasahan ng ulat ng Biblia.

Ngunit kung ating uunawain ang konsepto ng Diyos tungkol sa panahon at ang pagkilos nito sa kasaysayan, dapat nating kilalanin na ang dalawang kabanatang ito ay "parehong makasaysayan at teolohikal, na nag-uugnay kay Adan kasama ang sangkatauhan at ang Diyos sa tao ayon sa larangan na naaabot ng espasyo at oras. Ang Genesis 5 at 11:10-26 ay nagbibigay ng balangkas ng oras at lahi ng mga tao na nag-uugnay sa bayan ng Diyos sa taong nilalang ng Diyos bilang pinakamaliit na pinakalundo ng anim na araw na kaganapan ng paglikha ng mundong ito."â€”Gerhard F. Hasel, "The Meaning of the Chronogenealogies of Genesis 5 and 11, " ORIGINS 7/2 [1980], p. 69.

`Bagaman ang mga tekstong ito sa Lumang Tipan ay para sa mabuti at mahalagang dahilan, ano ang sinabi ni Pablo sa 1 Timoteo 1:4 at Tito 3:9 na kailangan nating pansinin kapag pinag-uusapan ang gayong mga teksto?`