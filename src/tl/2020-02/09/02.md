---
title:  Isang Patag Na Daigdig
date:  24/05/2020
---

Karaniwang pinaniniwalaan na maraming tao sa sinaunang mundo nag-aakalang patag ang mundo. Gayunpaman, karamihan sa mga tao, dahil sa iba't ibang magagandang dahilan ay naunawaan na ang lupa ay bilog. Kahit na hanggang ngayon, bagaman, may ilang nagsasabing itinuro mismo ng Biblia na patag ang lupa.

`Basahin  ang Apocalipsis 7:1 at 20:7, 8. Ano ang konteksto ng mga talatang ito? Higit sa lahat, nagtuturo ba ang mga ito ng patag na mundo?`

Si Juan, ang may-akda ng mga tekstong ito, ay sumusulat ng propesiya para sa huling panahon na naglalarawan sa apat na mga anghel ng langit na "nakatayo sa apat na sulok ng mundo, na pinipigil ang apat na hangin" (Apocalipsis 7:1). Inulit niya ang salitang "apat" nang tatlong ulit upang ipakita ang mga anghel sa apat na panig ng kompas.

Sa madaling salita, gumagamit lamang siya ng matalinghagang wika, tulad ng ginagawa natin ngayon kapag sinasabi natin, halimbawa, "lumulubog ang araw" o ang hangin ay "bumangon mula sa silangan." Ang ipilit ang isang literal na pagpapakahulugan ng mga propetikong tekstong ito habang nagpapahiwatig konteksto ng isang matalinghagang ideya ng hilaga, timog, silangan, at kanluran, ay pagtanggap ng mga talatang ito na hiwalay sa konteksto at gawin silang nagtuturo ng isang bagay na hindi nila itinuturo. Kung sabagay, nang sabihin ni Jesus, "Sapagka't nagmumula sa puso ang masasamang pag-iisip, pagpatay, pangangalunya, pakikiapid, pagnanakaw, pagsaksi sa kasinungalingan, at paglapastangan" (Mateo 15:19), hindi Siya nagsasalita tungkol sa katawan ng tao, o sa literal na puso ng tao. Gumagamit siya ng isang talinghaga upang makagawa ng isang moral na punto.

`Basahin ang Job 26:7-10; at Isaias 40:21, 22. Ano ang itinuturo ng mga ito sa atin tungkol sa likas na katangian ng mundo?`

Sa Job 26:7 inilarawan ang lupa bilang nakabitin sa kalawakan: " 'Iniuunat niya ang hilaga sa ibabaw ng walang laman at ibinibitin ang lupa sa kawalan.' "Ang lupa ay isang" 'bilog' " o globo (Job 26:10). Sinasabi ng Isaias 40:22, "Siya ay nakaupo sa balantok ng lupa, at ang mga naninirahan ay parang mga balang, siyang naglaladlad ng langit na parang tabing."

`Ilagay ang iyong sarili sa posisyon ng isang taong namumuhay libu-libong taon na ang nakakaraan. Ano ang katibayan mo na nagalaw ang mundo? O makakakita ka ba ng ebidensya na nanatili itong higit na kapani-paniwala pa rin? O anong ebidensya ang matutuklasan mo na ito ay pantay, o bilog?`