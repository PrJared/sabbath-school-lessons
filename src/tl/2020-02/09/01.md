---
title:  Paglalang Ang Genesis Bilang Pundasyon Bahagi 2
date:  23/05/2020
---

### Basahin Para sa Pag-aaral sa Linggong Ito
Job 26:7-10; Genesis 1-2; Genesis 5; Genesis 11; 1 Cronica 1:18-27; Mateo 19:4, 5; Juan 1:1-3.

> <p>Talatang Sauluhin</p>
> " Nagpapahayag ng kaluwalhatian ng Diyos ang kalangitan; at ang mga gawa ng kanyang kamay ay inihahayag ng kalawakan "  (Awit 19:1).

Maraming mga mahusay mag-isip ang nakakuha ng inspirasyon mula sa Kasulatan para siyasatin ang nilikhang mundo ng Diyos; bunga nito, naisilang ang modernong siyensya. Naniniwala sina Johannes Kepler, Isaac Newton, John Ray, Robert Boyle, at iba pang mga unang dakilang siyentipiko na ang kanilang gawain ay higit pang nagpapakita tungkol sa ginawang paglalang ng Diyos.

Gayunman, pagkatapos ng French Revolution, noong ikalabing-siyam na siglo nagsimulang nagbago ang siyensya mula sa isang maka-Diyos na pananaw sa mundo tungo sa isang pananaw batay sa naturalismo at materyalismo, madalas na walang lugar para dito ang hindi karaniwan. Ang mga pilosopikong mga ideyang ito ay pinatanyag ON THE ORIGIN OF SPECIES (1859) ni Charles Darwin. Mula noon, higit na humiwalay ang siyensya mula sa biblikal na pundasyon nito, na nagresulta sa isang radikal na muling pagbibigay-kahulugan sa kuwento ng Genesis.

Itinuturo ba ng Biblia ang isang sinauna at hindi ayon sa siyentipikong pananaw sa pag-aaral ng kalawakan? Ang kuwento ba sa Biblia ay hiniram lamang sa mga nakapalibot na paganong mga bansa? Ang Biblia ba ay naayos ng kultura ng kanilang lugar at panahon noon, o ang likas nitong kinasihan ay nagpapataas sa atin sa isang pananaw ng pinagmulan na kumpleto ayon sa makalangit nitong balangkas?