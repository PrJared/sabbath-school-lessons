---
title:  Karagdagang Kaisipan
date:  29/05/2020
---

Basahin ang Gerald A. Klingbeil, editor, THE GENESIS CREATION ACCOUNT AND ITS REVERBERATIONS IN THE OLD TESTAMENT (Berrien Springs, MI: Andrews University Press, 2015).

"Ang Biblia ay ang pinakakumpleto at ang higit na nakapagtuturong kasaysayan na taglay ng mga tao. Sariwa itong nagmula sa bukal ng walang ¬hanggang katotohanan, at pinanatili ng isang banal na kamay ang kadalisayan nito sa lahat ng panahon. . . . Mula lamang dito maaaring makita natin ang isang kasaysayan ng ating lahi, na walang dungis dahil sa maling isipan ng tao o pagmamataas ng tao."—Ellen G. White, TESTIMONIES FOR THE CHURCH vol. 5, p. 25.

"Ipinakita sa akin na kung wala ang kasaysayan ng Biblia, walang mapapatutunayan ang heolohiya. Nagpapatunay ang mga labing natagpuan sa lupa na ang isang kalagayan ng mga bagay na magkakaiba sa maraming aspekto mula sa kasalukuyan. Ngunit ang panahon ng kanilang pag-iral, at kung gaano katagal ang panahon ng mga bagay na ito sa lupa, ay dapat lamang maunawaan ayon sa kasaysayan ng Biblia. Parang walang anumang maghaka¬haka na lampas sa kasaysayan ng Biblia, kung hindi sumasalungat ang ating mga inaakala sa mga katotohanan na natagpuan sa banal na Kasulatan. Ngunit kapag iniwan ng mga tao ang salita ng Diyos tungkol sa kasaysayan ng paglikha, at hangaring ipaangkin sa mga natural na prinsipyo ng kalikasan ang paglalang ng Diyos, maglalakbay sila sa karagatan ng kawalan ng katiyakan. Kung paanong ang ginawa ng Diyos na paglalang sa anim na literal na araw ay hindi niya ipinahayag sa mga tao. Ang kanyang malikhaing gawa ay kasing hindi nauunawaan gaya ng kanyang pag-iral."—Ellen G. White, SPIRITUAL GIFTS, book 3, p. 93.

**Mga Tanong Para sa Talakayan**:

`Kapag ang mga siyentipikong paliwanag tungkol sa kasalukuyang katotohanan—kung ano ang maaaring hawakan, narinig, nakikita, nasubok at muling sinubok—ay puno ng debate at kontrobersya, bakit maraming tao ang walang alinlangang tumatanggap ng bawat pahayag ng siyensya tungkol sa mga pangyayaring inaakalang naganap milyun¬-milyon o kahit bilyon-bilyong taon na ang nakaraan?`

`Kumikilos ang makabagong siyensya ayon sa palagay (isang makatuwirang dahilan ayon sa kalagayan nito) na hindi mo maaaring gamitin ang mga sobrenatural na paraan upang ipaliwanag ang mga natural na pangyayari. Iyon ay, hindi mo maaaring subukang ipaliwanag, halimbawa, ang isang kagutom na maaaring mangkukulam. Gayunpaman, ano ang mga limitasyon ng bagay na ito pagdating sa kasaysayan ng paglikha na isinulat sa Genesis? Sa madaling salita, ang kuwento sa Genesis ay isang purong sobrenatural na pangyayari. Gayunman, kung awtomatiko mong aalisin ang higit sa karaniwang paraan ng paglikha, kung ganon bakit ang iba pang modelo na iyong inakala, dahil sa pangangailangan, ay maaaring mali?`