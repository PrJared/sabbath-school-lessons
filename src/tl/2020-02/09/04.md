---
title:  Ang Genesis Laban Sa Paganismo
date:  26/05/2020
---

Malayo sa pagiging nakasalalay sa mga alamat ng sinaunang pagano tungkol sa paglikha, tila naisulat ang Genesis sa isang paraan na pinasisinungalingan ang mga alamat at mga nagpapalayo sa kanila sa Diyos bilang Manlalalang.

`Basahin ang Genesis 1:14-19. Paano inilalarawan ang mga bagay na lumilitaw sa ikaapat na araw, at ano ang kanilang mga tungkulin?`

Ang mga salitang "araw" at "buwan" ay tiyak na iniiwasan dahil ang mga pangalan nila sa Hebreo ay mga pangalan ng (o malapit na nauugnay sa ma pangalan) ng mga diyos ng araw at buwan ng sinaunang Near East at Ehipto. Ang paggamit ng mga terminong "mas higit na liwanag" at "mas maliit na liwanag" ay nagpakita na nilalang sila para sa mga partikular na tungkulin," 'para sa mga tanda at panahon, at para sa mga araw at taon'" at" 'magbigay ng liwanag sa lupa'" (Genesis 1:14,15). Ibig sabihin, nagpapakita ang teksto ng napakalinaw na ang araw at buwan ay hindi mga diyos kundi mga bagay na nilikhang may mga natural na gawain, tulad ng nauunawaan natin ngayon.

`Basahin ang Genesis 2:7, 18-24. Paano mapagmahal na kasama ang Diyos sa paglikha kina Adan at Eva?`

Ang mga sinaunang mga alamat sa Near East ay nagkakaisang naglalarawan na hindi sinasadya ang paglikha sa tao, na nagreresulta mula sa isang pagtatangka upang mapawi ang mabigat na paggawa ng mga diyos. Sinalungat ang kathang-isip na ito sa turo ng Biblia na mamahala ang tao sa mundo bilang katiwala ng Diyos. Wala sa paglalang ng mga tao na sila ay hindi sinasadyang lalangin. Kung mayroon man, tumutukoy ang teksto sa mga ito bilang pinakalundo ng kuwento ng paglikha, na nagpapakita ng higit na malinaw kung gaano ang pagkakaiba ng kuwento ng mga pagano at ng Biblia.

Kaya nagpapakita ang Genesis ng isang pagtutuwid laban sa mga alamat ng sinaunang mundo. Ginamit ni Moises ang ilang mga termino at mga ideyang hindi tugma sa mga paganong konsepto. At ginawa niya ito sa pamamagitan lamang ng pagpapahayag ng pagkaunawa ng Biblia sa katotohanan, at sa papel at layunin ng Diyos sa Paglalang.

`Libu-libong taon na ang nakalilipas, laban ang kuwento ng paglalang ng Biblia sa kinikilalang kultura. Sa ngayon, naiiba ang kuwento ng paglalang ng Biblia sa kinikilalang kultura. Bakit hindi tayo dapat magulat?`