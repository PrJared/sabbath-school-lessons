---
title:  Karagdagang Kaisipan
date:  15/05/2020
---

Basahin ang mga sulat ni Ellen G. White na, "John Wycliffe,  "pp. 79-96; "Luther Before the Diet, "pp. 145-170 sa THE GREAT CONTROVERSY; Basahin din ang bahaging 4.a.-j. mula sa dokumentong "Methods of Bible Study," na matatagpuan sa sumusunod na link: www.adventistbiblicalresearch.org/materials/bible-interpretation-hermeneutics/ methods-bible-study.

"Sa Kanyang salita, ibinigay ng Diyos sa mga tao ang kaalamang kinakailangan para sa kaligtasan. Ang Banal na Kasulatan ay dapat tanggapin bilang isang maykapangyarihan, di-nagkakamaling pahayag ng Kanyang kalooban. Ang mga ito ang pamantayan ng karakter, tagapaghayag ng mga doktrina, at subukan ng karanasan. . . . Gayunman ang katotohanang ipinahayag ng Diyos ang Kanyang kalooban sa mga tao sa pamamagitan ng Kanyang salita, ay hindi pinawalang-halaga ang pangangailangan ng patuloy na presensya at paggabay ng Banal na Espiritu. Sa halip, ipinangàko ang Espiritu ng ating Tagapagligtas, upang buksan ang salita sa Kanyang mga lingkod, upang maipaliwanag at maisagawa ang mga turo nito. At dahil ang Espiritu ng Diyos ang nagbigay inspirasyon sa Biblia, imposibleng salungat sa salita ang pagtuturo ng Espiritu."—ElIen G. White, THE GREAT CONTROVERSY, p.9.

**Mga Tanong Para sa Talakayan**:

`Gaano man karami ng mga salin ng Biblia na umiiral sa iyong wika, ano ang magagawa mo para masulit ang mayroon ka? Paano mo matututuhang mahalin ang Biblia bilang Salita ng Diyos at hangarin, sa pamamagitan ng pananampalataya, na sundin ang mga itinuturo nito?`

`Pag-isipan ang pagkakaiba ng itinuturo ng Salita ng Diyos tungkol sa mga pinagmulan ng tao (na nilalang tayo ng Diyos sa ikaanim na araw ng Paglalang), at ng mismong sangkatauhan, sa ilalim ng pangalan ng "siyensya," na nagtuturong nagbago tayo [sa loob ng] sa bilyun-bilyong taon. Ano ang sinasabi nitong malaking pagkakaiba ng dalawa tungkol sa kahalagahan ng pananatili sa itinuturo ng Biblia, at gaano kalayo ang mararating ng sangkatauhan kapag bumaling sila palayo sa Salita ng Diyos at sa malinaw nitong itinuturo?`

`Anong mga kasangkapan sa Biblia, kung mayroon man, ang magagamit mo para matulungan kang mas maunawaan ang Biblia? At kahit na wala kang anumang mga dagdag na kasangkapan, paano ka matututong isakabuhayan ang ilan sa mga liksyong natutuhan sa linggong ito tungkol sa kung paano bigyang kahulugan -ang Biblia?`

`Sinabihan ang mga anak ng Israel na ituro sa kanilang sariling mga anak ang mga dakilang katotohanang ipinagkatiwala sa kanila at muling sabihin ang mga kuwento tungkol sa pamumuno ng Diyos sa kanilang buhay (Deuteronomio 4:9). Kung hindi sasabihin ang malinaw na pakinabang sa paghahayag ng pananampalataya, ano ang katangian ng pagtuturo at pagsasabi ng mga kuwento tungkol sa pamumuno ng Diyos sa ating buhay ang madalas na nagpapalago ng ating sariling pananampalataya? Iyon ay, bakit nagiging kapaki-pakinabang rin sa ating sarili ang pagbabahagi sa iba ng katotohanan ng Biblia?`