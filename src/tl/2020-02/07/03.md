---
title:  Mga Salin At Mga Kahulugan Nito
date:  11/05/2020
---

Sa bawat wika ay may mga salitang napakayaman at napakalalim sa kahulugan na anupa't mahirap silang maisalin nang sapat sa isang salita tungo sa ibang wika. Nangangailangan ang ganitong mga salita ng isang malawak na pag-aaral ng kanilang gamit sa Biblia upang maunawaan ang lalim ng kahulugan.

Basahin ang 1 Hari 3:6, Awit 57:3, Awit 66:20, Awit 143:8, at Mikas 7:20. Paanong

`umabot ang awa at kabaitan ng Diyos sa Kanyang nilalang na mga tao?`

Ang salitang Hebreo na chesed (awa) ay isa sa mga pinakamayaman at pinakamalalim na salita sa Lumang Tipan. Inilalarawan nito ang pagmamahal, pag-ibig, awa, at pakikipagtipan ng Diyos sa Kanyang bayan. Sa ilang mga talatang ito, nakita na natin Siyang nagpakita ng "dakila at tapat na awa (chesed) sa iyong lingkod na si David. . . ; Ipinagpatuloy Mo ang dakila at tapat na pag-ibig (chesed) sa kanya' "(1 Hari 3:6). "Susuguin ng Diyos ang Kanyang pag-ibig (chesed) na tapat at ang Kanyang katapatan" (Awit 57:3). Tungkol sa Israel, "Igawad Mo ang katotohanan kay Jacob at tapat na pag-ibig (chesed) kay Abraham" (Mikas 7:20). Maraming aklat ang naisulat tungkol sa salitang chesed, na sinusubukang makuha ang lalim ng awa at pag-¬ibig ng Diyos sa atin.

Basahin ang Bilang 6:24-26, Job 3:26, Awit 29:11, Isaias 9:6, at Isaias 32:17. Sa

`mga talatang ito, ano ang sinasabing "kapayapaan" o shalom sa kanila?`

Ang salitang Hebreo na shalom ay madalas na isinalin bilang "kapayapaan. " Ngunit mas malalim at mas malawak kaysa rito ang kahulugan ng sa1itang ito. Maaaring isalin ito bilang "kabuuan, kalubus-lubusan, at kabutihan. Pinananatili tayo ng pagpapala at kagandahang-loob ng Diyos sa isang kalagayan ng shalom, na isang regalo mula sa Diyos (Bilang 6:24-26). Sa kabaligtaran, ang karanasan ni Job sa kabagabagan ay nagbubunga ng isang sitwasyon kung saan siya ay " 'hindi tiwasay' " ni siya ay " 'payapa,' sapagkat kulang siya ng shalom. Sa ganitong napakahirap na mundo, isa itong malalim na pagpapala na tanggapin ang araw ng Sabbath sa pamamagitan ng mga salitang Shabbat shalom, sapagkat ang ating pakikipag-isa sa Diyos ay nagbibigay ng tunay na kapayapaan at kabuuan na ninanais ng ating buhay.

`Sa anumang wika tayo nagsasalita at nagbabasa—kahit hindi nalalaman ang orihinal na kahulugan ng mga salitang ito---paano natin mararanasan ang reyalidad ng kahulugan ng mga salitang ito ayon sa maabot ng ating pang-unawa?`