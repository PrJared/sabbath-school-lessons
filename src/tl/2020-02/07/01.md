---
title:  Mga Wika Teksto At Konteksto
date:  09/05/2020
---

### Basahin Para sa Pag-aaral sa Linggong Ito
Deuteronomio 32:46, 47; 1 Hari 3:6; Bilang 6:24-26; Genesis 1:26, 27; Genesis 2:15-23; 15:1-5.

> <p>Talatang Sauluhin</p>
> " ‘Kunin mo itong aklat ng kautusan, at ilagay ninyo sa tabi ng kaban ng tipan ng Panginoon ninyong Diyos, upang doo'y maging saksi laban sa iyo’ "  (Deuteronomio 31:26).

Mahigit sa 6,000 wika ang sinasalita sa bilyong mga tao dito sa mundo. Naisalin ang kumpletong Biblia sa mahigit 600 wika, na ang Bagong Tipan o ilang mga bahagi nito ay naisalin din sa mahigit 2,500 na iba pang mga wika. Siguradong napakaraming mga wika nito. Ngunit kasabay nito, mas mababa pa ito sa kalahati ng mga kilalang wika ng mundo.

Tinatayang 1.5 bilyong tao ang walang anumang bahagi ng Kasulatan na naisalin sa kanilang sariling wika. Bagaman marami pang gawain ang dapat gawin, sinigurado ng mga pagsisikap ng mga kapisanan ng Biblia na 6 na bilyong tao ang maaaring makabasa ng Kasulatan.

O anong lubhang pagpapala ang maging kasama sa mga taong may Biblia na nasa kanilang sariling wika! Madalas natin itong binabalewala, nalilimutang hindi lamang marami ang walang Biblia kundi pati na rin sa loob ng maraming siglo sa Europa, sinadyang itinago ang Biblia sa masa. Salamat sa palimbagan at sa Repormasyon, hindi na ganoon ang kalagayan. Yaong sa atin na talagang may Biblia ay patuloy na tinitingnan kung paano, natin makakaya, na puno ng Espiritu, na matutunang pag-aralan ang Salita at kilalanin ang ipinahayag ng Panginoon sa mga pahina nito.