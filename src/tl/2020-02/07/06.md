---
title:  Mga Aklat At Mensahe Ng Mga Ito
date:  14/05/2020
---

Ang pinakamalaking mga yunit ng Kasulatan ay ang mga aklat ng Biblia. Ang mga biblikal na aklat ay isinulat para sa iba't ibang layunin at iba't ibang tagpo. Ang ilan ay nagsilbing mga mensahe ng propeta; ang iba ay mga pinagsama-sama, katulad ng Awit. May mga makasaysayang aklat tulad ng 1 at 2 Hari, at may mga liham para sa iba't ibang iglesia, tulad ng mga naisulat ni Pablo at ng iba pa.

Sa ating paghahangad na maintindihan ang kahulugan at mensahe ng aklat, mahalagang magsimula sa may-akda at pinangyarihan. Marami sa mga aklat sa Biblia ay may itinalagang mga may-akda. Ang unang limang aklat ng Lumang Tipan ay kinikilala bilang mga sulat ni Moises. (Josue 8:31, 32; 1 Hari 2: 3; 2 Hari 14: 6; 21:8; Ezra 6:18; Nehemias 13:1; Daniel 9:11-13; Malakias 4:4). Kinumpirma ito ni Jesus (Marcos 12:26; Juan 5:46, 47; Juan 7:19) at ng mga Apostol (Gawa 3:22; Roma 10:5). Sa iba pang mga kaso, hindi kilala ang ilang mga biblikal na may-akda. (Halimbawa, ang mga may-¬akda ng mga aklat na Esther at Ruth, gayundin mga may-akda ng maraming makasaysayang aklat tulad ng Samuel at Cronica ay hindi nakilala.)

`Basahin ang Genesis 15:1-5 at Genesis 22:17, 18. Ano ang kahalagahan nito sa atin na si Moises ang nagsulat ng aklat ng Genesis?`

Isinulat ni Moises ang Exodo hanggang sa Deuteronomio pagkatapos siyempre ng Exodo. Ngunit dahil pangunahin ang Genesis bilang isang kasaysayan ng mga ginawa ng Diyos mula sa Paglalang hanggang sa panahon ng mga patriyarka, matuwid lamang na una itong naisulat kaysa Exodo.

"Habang lumilipas ang mga taon, siya [si Moises] ay naglakbay kasama ng kanyang mga kawan sa malungkot na mga lugar, at pinag-iisipan ang mga inaping kondisyon ng kanyang bayan, inalala niya ang mga pakikitungo ng Diyos sa kanyang mga ninuno at ang mga pangakong pamana ng piniling bansa, at ang kanyang mga panalangin para sa Israel pumaitaas sa araw at sa gabi. Ibinigay ng mga makalangit na anghel ang kanilang liwanag sa paligid niya.  Dito, sa ilalim ng inspirasyon ng Banal na Espiritu, isinulat niya ang aklat ng Genesis ."—Ellen G. White, PATRIARCHS AND PROPHETS, p. 251.

Sa pamamagitan ng aklat ng Genesis, sinabihan tayo hindi lamang tungkol sa ating mga pinagmulan kundi tungkol din sa plano ng kaligtasan, o ang mga paraan kung paano tutubusin ng Diyos ang nagkasalang sangkatauhan. Mas naging maliwanag ang planong ito sa tipang ginawa ng Diyos kay Abraham, na nagsasangkot ng Kanyang pangako na itatag sa pamamagitan niya ang isang dakilang bansa na bubuuin ng" 'ang iyong binhi, na gaya ng mga bituin sa langit at mga buhangin sa baybayin ng dagat" (Genesis 22:17).

`Ano pang ibang mga dakilang katotohanan ang itinuro sa atin sa pamamagitan ng aklat ng Genesis, mga katotohanang maaaring hindi sana natin nalaman? Ano ang itinuturo nito sa atin tungkol sa kung gaano kahalaga ang Salita ng Diyos sa ating pananampalataya?`