---
title:  Ang Pinagmulan At Likas Na Katangian Ng Biblia
date:  04/04/2020
---

### Basahin Para sa Pag-aaral sa Linggong Ito
2 Pedro 1:19-21; 2 Timoteo 3:16,17; Deuteronomio 18:18; Exodo 17:74; Juan 1:14; Hebreo 11:3, 6.

> <p>Talatang Sauluhin</p>
> "Ngunit kami ay dapat na laging magpasalamat sa Diyos dahil sa inyo, mga kapatid na minamahal ng Panginoon, sapagkat hinirang kayo ng Diyos bilang unang bunga sa kaligtasan sa pamamagitan ng pagpapabanal ng Espiritu at pananampalataya sa katotohanan"  (1 Tesalonica 2:13).

Ang paraan ng pagkakita at pagkaunawa natin sa pinagmulan at katangian ng Banal na Kasulatan ay lubhang nakaaapekto sa papel na ginagampanan ng Biblia sa buhay natin at sa iglesia sa kabuuan. Ang pagpapaliwanag natin sa Biblia ay makabuluhang hinugis at naimpluwensyahan ng ating pag-unawa sa proseso ng paghahayag at inspirasyon. Kung nais nating maunawaan nang tama ang Banal na Kasulatan, kailangan muna nating pahintulutan ang Biblia na tukuyin ang mga pangunahing mga parameter kung paano ito dapat ituring. Hindi natin mapag-aaralan ang matematika gamit ang mga empirikal na pamamaraang ginamit sa biology o sociology. Hindi natin mapag-aaralan ang physics gamit ang parehong mga kasangkapang ginamit para mapag-aralan ang history. Sa katulad na paraan, hindi malalaman at maunawaan nang wasto ang mga espirituwal na katotohanan ng Biblia sa pamamagitan ng mga pamamaraan ng ateista na lumalapit sa Biblia na para bang hindi umiiral ang Diyos. Sa halip, kailangang seryosohin ang dibino-¬makataong dimensyon ng Salita ng Diyos sa ating pagpapakahulugan sa Banal na Kasulatan. Kaya ang kailangan para sa wastong interpretasyon ng Banal na Kasulatan ay lumapit tayo sa Biblia na may pananampalataya sa halip na may pag-¬aalinlangan o agam-agam sa mga pamamaraan.

Titingnan natin sa linggong ito ang ilang mga pangunahing aspekto ng pinagmulan at likas na katangian ng Biblia na dapat na makaapekto sa ating pagpapaliwanag at pag-unawa dito.