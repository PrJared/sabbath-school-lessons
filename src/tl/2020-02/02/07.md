---
title:  Karagdagang Kaisipan
date:  10/04/2020
---

Basahin ang mga sumusunod na pahina mula sa dokumento "Methods of Bible Study": "2. Presuppositions Arising From the Claims of Scripture," bahagi a "Origin," at bahagi b "Authority." (Ang "Methods of Bible Study" ay matatagpuan sa www.adventistbiblicalresearch. org /materials/bible-interpretation-hermeneutics/methods-bible-study).

Kung paanong mahalaga ang Biblia sa ating pananampalataya, ito ay walang tunay na espirituwal na halaga sa atin kung hindi dahil sa impluwensya ng Banal na Espiritu sa ating mga puso at isipan habang binabasa at pinag-aaralan natin ito.

"Sa Kanyang salita, ipinagkatiwala ng Diyos sa mga tao ang kaalamang kinakailangan para sa kaligtasan. Ang Banal na Kasulatan ay dapat tanggapin bilang isang makapangyarihan, at di-nagkakamaling pahayag ng Kanyang kalooban. Ang mga ito ang pamantayan ng pagkatao, ang tagapaghayag ng mga doktrina, at ang subukan ng karanasan. . . . Ngunit ang katotohanang ipinahayag ng Diyos ang Kanyang kalooban sa mga tao sa pamamagitan ng Kanyang salita, ay hindi winalang-halaga ang patuloy na presensya at paggabay ng Banal na Espiritu. Sa kabilang banda, ang Espiritu ay ipinangako ng ating Tagapagligtas, upang buksan ang salita sa Kanyang mga lingkod, upang maliwanagan at maisagawa ang mga turo nito. At dahil ang Espiritu ng Diyos ang nagbigay inspirasyon sa Biblia, imposibleng salungat ang turo ng Espiritu sa salitang iyon"—Ellen G. White, THE GREAT CONTROVERSY, p. 9.

**Mga Tanong Para sa Talakayan**:

`Bakit inihayag ng Diyos ang Kanyang Sarili at ang Kanyang kalooban sa atin? Bakit kailangan natin ang pahayag?`

`Paano inihahayag ng Diyos ang Kanyang Sarili? Gumagamit ang Diyos ng iba't ibang paraan upang ipakita ang isang bagay tungkol sa Kanyang Sarili. Ginagawa Niya ito sa mas laganap na paraan sa pamamagitan ng kalikasan, ngunit mas partikular sa pamamagitan ng mga panaginip (Daniel 7:1); mga pangitain (Genesis 15:1); mga tanda (1 Hari 18:24, 38); at sa pamamagitan ng Kanyang anak na si Jesu-Cristo (Hebreo 1:1, 2). Ipinahayag ba ng Diyos sa iyo mismo ang Kanyang sarili? Ibahagi ang iyong karanasan.`

`Itinakwil ng ilang mga iskolar ng Biblia ang marami sa mga turo ng Biblia, na nakikita nilang mga kathang-isip lamang ang mga ito. Ang mga aral na tulad ng kuwento ng Paglikha, isang literal na Adan at Eva, Exodo, at ang mga kuwento ni Daniel ay ilan lamang sa mga halimbawa (mula sa Lumang Tipan) ng mga turong pinapalabas nilang kathang-¬isip na kuwentong ginawa upang magturo ng mga espirituwal na katotohanan. Ito ang nangyayari kapag ang mga tao ay humahatol sa Salita ng Diyos. Ano ang masasabi nito sa atin tungkol sa kung gaano kapanganib ng gayong saloobin?`

`Ipinahayag ng Diyos ang Kanyang kalooban sa isang makapangyarihang paraan sa Biblia. Gayunman, hinahangad ng Diyos ang iyong tulong sa pagpapalaganap ng Kanyang kalooban at ng mabuting balita ng Kanyang kaligtasan kay Jesu-Cristo lamang. Kapag tinitingnan ka ng mga tao, anong uri ng Diyos ang nakikita nila sa iyo at sa iyong pag-uugali?`