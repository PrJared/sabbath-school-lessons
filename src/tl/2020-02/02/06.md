---
title:  Pag Unawa Sa Biblia Sa Pananampalataya
date:  09/04/2020
---

`Basahin ang Hebreo 11:3, 6. Bakit napakahalaga ng pananampalataya sa pag-unawa sa Diyos at sa Kanyang Salita? Bakit imposibleng masiyahan ang Diyos kung walang pananampalataya?`

Ang lahat ng tunay na pagkatuto ay nagaganap sa konteksto ng pananampalataya. Ito ay ang lubos na pananampalataya ng bata sa kanyang mga magulang na nagbibigay-kakayahan sa batang matuto ng mga bagong bagay. Ito ay isang may pagtitiwalang relasyon na gumagabay sa bata upang matutuhan ang mga mahalaga at pangunahing aspekto ng buhay at pag-ibig. Kung gayon, ang kaalaman at pag-unawa ay tumutubo sa isang mapagmahal at mapagkakatiwalaang relasyon.

Sa parehong dahilan, ang isang mahusay na musikerong tumutugtog ng mabuti sa isang musika na kung saan hindi lamang siya lubos na teknikal na nasanay para makatulong na tugtugin ang isang instrumento, kundi kapag nagpapakita siya ng pag-ibig sa musika, sa kompositor, at sa instrumento. Sa katulad na paraan, hindi natin mauunawaan ang Biblia nang tama kapag binabasa ito na may isipan ng kawalan ng pagtitiwala at may sistemang pagÂ¬aalinlangan, kundi sa diwa ng pagmamahal at pananampalataya. Isinulat ni Apostol Pablo, "At kung walang pananampalataya ay hindi maaaring kalugdan ng Diyos" (Hebreo 11:6). Samakatuwid, lubhang kailangang lumapit sa Biblia nang may pananampalataya, na kinikilala ang sobrenatural na pinagmulan nito, kaysa kilalanin ang Biblia bilang isang aklat lamang ng tao.

Ang mga Seventh-day Adventist ay malinaw na nagpahayag ng pananaw na ito sa sobrenatural na pinagmulan ng Banal na Kasulatan sa fundamental belief ng Iglesia ng Seventh-day Adventist, na nagsasaad na: "Ang Banal na Kasulatan, Luma at Bagong Tipan ay ang nakasulat na Salita ng Diyos, na ibinigay sa pamamagitan ng banal na inspirasyon. Ang mga kinasihang may-akda ay nagsalita at nagsulat samantalang kinilos sila ng Banal na Espiritu. Sa Salitang ito, ipinagkatiwala ng Diyos sa sangkatauhan ang kaalamang kinakailangan para sa kaligtasan. Ang Banal na Kasulatan ay ang kataas-taasan, makapangyarihan, at di-magkakamaling paghahayag ng Kanyang kalooban. Ang mga ito ang pamantayan ng pagkatao, ang subukan ng karanasan, ang tiyak na tagapaghayag ng mga doktrina, at ang mapagkakatiwalaang talaan ng mga ginawa ng Diyos sa kasaysayan. (Awit 119:105; Kawikaan 30:5, 6; Isaias 8:20; Juan 17:17; 1 Tesalonica 2:13; 2 Timoteo 3:16, 17, Hebreo 4:12; 1:20, 21)"

`Ano ang mga nagiging kulang sa tao sa kanilang pag-unawa sa Biblia kapag hindi sila nagbabasa ng Kasulatan na may saloobin ng pananampalataya? Bakit hindi bulag ang ganitong pananampalataya? Iyon ay, ano ang mga magandang dahilan na mayroon tayo para sa pananampalatayang ito at bakit kailangan pa rin ang pananampalataya kapag nakikitungo sa mga katotohanan ng Biblia?`