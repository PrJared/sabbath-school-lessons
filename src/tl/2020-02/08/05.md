---
title:  Paglalang At Pag Aasawa
date:  20/05/2020
---

Nakasaksi ang huling dekada ng napakalaking pagbabago sa pagbibigay kahulugan ng mga lipunan at pamahalaan sa pag-aasawa. Maraming mga bansa sa mundo ang sumang-ayon sa pag-aasawa ng mga magkaparehong kasarian, na itinaob ang mga naunang batas na nagpoprotekta sa istraktura ng pamilya na binubuo sa sentro nito ng isang lalaki at isang babae. Isa itong walang ulirang pagbabago sa maraming aspekto, at nagbabangon ito ng mga bagong tanong tungkol sa institusyon ng pag-aasawa, ang relasyon ng iglesia at ng estado, at gayundin ang kabanalan ng pag-aasawa at ng pamilya gaya ng tinukoy sa Kasulatan.

`Basahin ang Genesis 1:26-28; at Genesis 2:18, 21-24. Ano ang itinuturo sa atin ng mga tekstong ito tungkol sa ulirang pag-aasawa para sa Diyos?`

Sa ikaanim na araw, dumating ang Diyos sa rurok ng Paglalang, ang Paglikha ng sangkatauhan. Kamangha-mangha na sa kauna-unahang pagkakataon pangmaramihan (plural) ang ginamit para sa Diyos sa Genesis 1:26:" 'Gawin natin ang tao ayon sa ating larawan.' "Ang lahat ng tatlong persona ng Kadiyosan na may pagmamahal na relasyon sa bawat isa ay lumikha ngayon ng isang makalangit na relasyon ng pag-aasawa ng tao dito sa lupa.

"Ayon sa larawan ng Diyos siya nilikba; Sila'y nilalang na lalaki at babae" (Genesis 1:27). Ipinapahayag ni Adan," 'Ito'y buto ng aking mga buto, at laman ng aking laman' "(Genesis 2:23) at pinangalanan siya ni Adan na "Babae." Kinakailangan sa pag-aasawa na "iniiwan ng isang lalaki ang kanyang ama at ang kanyang ina at pumipisan sa kanyang asawa, at sila'y nagiging isang laman" (Genesis 2:24).

Maliwanag sa kasulatan na ang relasyong ito ay magaganap sa pagitan ng isang lalaki at isang babae, na nanggaling sa kanilang ama at ina, na isang lalaki at babae rin. Higit pang nilinaw ang konseptong ito sa pagtuturong ibinigay sa unang mga magulang ng mundo: "Sila'y binasbasan ng Diyos, at sa kanila'y sinabi, 'Kayo' y magkaroon ng mga anak at magpakarami; punuin ninyo ang lupa at supilin ninyo' "(Genesis 1:28). Sa ikalimang utos, dapat igalang ng mga anak (supling) ang kanilang ama at kanilang ina (Exodo 20:12). Ang pakikipag-ugnayang ito ay hindi maaaring matupad sa loob lamang ng isang pagsasama ng magkaibang kasarian.

`Basahin ang mga salita ni Jesus sa Mateo 19:3-6. Ano ang itinuturo ng mga ito sa atin tungkol sa likas at kabanalan ng pag-aasawa? Ayon sa liwanag ng mga salita ni Jesus, at habang hindi nalilimutan ang pag-ibig ng Diyos para sa lahat ng tao at tayong lahat ay makasalanan, paano tayo dapat maging matatag at tapat na manindigan sa prinsipyo ng pag-aasawa ayon sa Biblia?`