---
title:  Ang Mga Araw Ng Paglalang
date:  18/05/2020
---

Sa mga nakalipas na taon nagkaroon ng kalakaran na tingnan ang linggo ng Paglalang bilang hindi literal, bilang isang talinghaga, isang parabula, o isang kathang-isip lamang. Bumangon ito kasunod ng teorya ng ebolusyon, na nagpapalagay sa mahabang panahon para bigyang pagkakataon ang paglago ng buhay sa planetang Mundo.

Ano ang itinuturo ng Biblia sa paksang ito? Bakit kailangang maintindihan ang mga "araw" ng Paglalang sa Genesis 1 bilang literal, at hindi matalinghaga, na mga araw?

`Basahin ang Genesis 1:3-5 at Exodo 20:8-11. Paano ginagamit ang terminong "araw" sa mga kontekstong ito? `

Ang salitang Hebreo na yôm, o "araw," ay patuloy na ginagamit sa buong salaysay ng Paglalang para sa isang literal na araw. Wala sa pangyayari sa Paglalang sa Genesis ang nagpapahiwatig ng anumang bagay malibang isang literal na araw ang ibig pakahulugan, tulad ng pagkaunawa natin ang isang araw ngayon. Sa katunayan, ang ilang mga iskolar na hindi naniniwalang literal ang mga araw ay, gayunpaman, aamining ang intensyon ng may-akda ay upang ilarawan ang mga literal na araw.

Kagiliw-giliw na tinukoy mismo ng Diyos ang pangalang ito para sa unang yugto ng panahon (Genesis 1:5). Ang Yôm, o araw, ay tinukoy sa pariralang "at nagkaroon ng gabi at nagkaroon ng umaga" (Genesis 1:5, 8, atbp). Ginamit ang termino sa isahan, hindi pangmaramihan, na ang ibig sabihin ay isang araw.

Kaya dapat unawain ang pitong araw ng Paglalang bilang isang kumpletong yunit ng panahon, na ipinakilala sa pamamagitan ng unang bilang na 'echad ("isa") na sinusundan ng mga kasunod na numero (pangalawa, pangatlo, pang-apat, atbp.). Nagpapahiwatig ang disenyong ito ng isang pagkakasunud¬-sunod ng mga araw, na nagtatapos sa ikapitong araw. Walang indikasyon sa paggamit ng mga termino o sa salaysay na anyo nito mismo na mayroon dapat anumang mga puwang sa pagitan ng mga araw na ito. Ang pitong araw ng Paglalang ay totoong pitong araw gaya ng pagkilala natin sa mga araw ngayon.

Gayundin, ang literal na katangian ng araw ay ipinagwalang-bahala nang isinulat ng Diyos sa pamamagitan ng Kanyang sariling daliri ang pang-apat na utos, nagpapahiwatig na ang basehan para sa ikapitong araw na Sabbath ay nakasalalay sa pagkakasunud-sunod ng isang literal na pitong-araw na linggo ng Paglalang.

`Hindi lang tanging ang kuwento ng Paglalang sa Genesis ang kuwento ng paglalang sa Biblia. Mayroong paglalang muli, sa Ikalawang Pgparito, kapag babaguhin na ng Diyos ang may kamatayan tungo sa walang-kamatayan "sa isang sandali, sa isang kisap-mata, sa huling trumpeta" (1 Corinto 15:52). Kung gayon, kaagad itong magagawa ng Diyos sa muling paglalang, bakit Siya gagamit ng bilyun-bilyong mga taon para sa unang paglikha, tulad ng itinuturo ng theistic na ebolusyon?`