---
title:  Paglalang Ang Genesis Bilang Pundasyon Bahagi 1
date:  16/05/2020
---

### Basahin Para sa Pag-aaral sa Linggong Ito
Juan 1:1-3; Genesis 1:3 5; Exodo 20: 8-11; Apocalipsis 14:7; Mateo 19:3-6; Roma 5:12.

> <p>Talatang Sauluhin</p>
> " Sa pasimula ay ang Salita, at ang Salita ay kasama ng Diyos, at ang Salita ay Diyos. Sa simula ay kasama na siya ng Diyos. Lahat ng mga bagay ay ginawa sa pamamagitan Niya, at kung wala Siya ay hindi nagawa ang anumang bagay na ginawa. Nasa Kanya ang buhay, at ang buhay ay siyang liwanag ng mga tao "  (Juan 1:1-4).

Saligan ang mga unang mga kapitulo ng Genesis para sa ang natitirang bahagi ng Kasulatan. Ang mga pangunahing aral o doktrina ng Biblia ay nagmula sa mga kabanatang ito. Dito natin nakikita ang likas ng Kadiyosan na gumagawang magkakasama bilang Ama, Anak (Juan 1:1-3, Hebreo 1:1, 2), at ang Espiritu (Genesis 1:2) upang likhain ang mundo at lahat ng narito, at nagtatapos sa sangkatauhan (Genesis 1:26-28). Ipinapakilala din ng Genesis sa atin ang araw ng Sabbath (Genesis 2:1-3), ang pinagmulan ng kasamaan (Genesis 3), ang Mesiyas at ang plano ng pagtubos (Genesis 3:15), ang pandaigdigan, pangkalahatang baha (Genesis 6-9), ang tipan (Genesis 1:28; 2:2, 3, 15-17; 9:9-17; Genesis 15), ang paghihiwalay ng mga wika at mga tao (Genesis 10, 11), at ang mga talaangkanang nagbibigay ng balangkas para sa biblikal na kronolohiya mula sa Paglikha hanggang kay Abraham (Genesis 5 at 11). Sa wakas, ang kapangyarihan ng ipinapahayag na Salita ng Diyos (Genesis 1:3; 2 Timoteo 3:16, Juan 17:17), ang likas ng sangkatauhan (Genesis 1: 26-28), karakter ng Diyos (Mateo 10:29Â¬-30), kasal sa pagitan ng isang lalaki at isang babae (Genesis 1:27, 28; Genesis 2:18, 21-25), pangangasiwa ng lupa at mga kayamanan nito (Genesis 1:26; 2:15, 19), at ang ipinangakong pag-asa ng isang bagong nilalang (Isaias 65:17, 66:22; Apocalipsis 21:1) ay lahat nakabatay sa mga unang kapitulong ito, ito ang magiging pag-aaral natin sa linggong ito at sa kasunod.