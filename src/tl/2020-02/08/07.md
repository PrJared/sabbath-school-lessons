---
title:  Karagdagang Kaisipan
date:  22/05/2020
---

Basahin ang mga sulat ni Ellen G. White na, "The Creation, "pp. 44-51; "The Literal Week, "pp. 111-116, sa PATRIARCHS AND PROPHETS.

"Ang pinagsama-samang ebidensya, base sa paghahambing, pampanitikan, linggwistika, at iba pang mga pagsasaalang-alang, ay nagtatagpo sa bawat antas, na humahantong sa isahang konklusyon na ang katawagang, yom,' 'araw,' sa Genesis l ay matatag na nangangahulugang isang literal na 24-oras na araw.

"Ang may-akda ng Genesis 1 ay hindi maaaring gumawa ng mas buo at sumasakop na mga paraan upang ipahayag ang ideya ng isang literal na 'araw' kaysa mga napili."—Gerhard F. Hasel, "The 'Days' of Creation in Genesis 1: Literal 'Days 'or Figurative "Periods/Epochs' of Time?" ORIGINS 21/1 [1994], pp. 30, 31.

"Ang mga pinakadakilang isipan, kung hindi ginagabayan ng salita ng Diyos, ay nalilito sa kanilang mga pagtatangka na siyasatin ang relasyon ng agham at paghahayag. Ang Lumikha at ang Kanyang mga gawa ay lampas sa kanilang pang-unawa; at dahil hindi maipaliwanag ang mga ito sa pamamagitan ng mga likas na batas, ang kasaysayan ng Biblia ay ipinapahayag na hindi kapani¬-paniwala."—Ellen G. White, TESTIMONIES FOR THE CHURCH, vol. 8, p. 258.

**Mga Tanong Para sa Talakayan**:

`Tingnan ang sipi ni Ellen G. White sa itaas. Kahit na ngayon, gaano kadalas nakikita natin ang eksaktong isinulat niya, kahit na sa mga nag¬-aangking Cristiano na, sa harap ng mga pag-angkin ng siyensya, kusang tatanggapin ang inaangkin ng siyensya sa halip na ang sinabi ng Biblia, na kung saan, tulad ng isinulat niya, ay nagpapahiwatig na ang kasaysayan sa Biblia ay "hindi kapani-paniwala"?`

`Bakit imposibleng tanggapin ang Biblia habang tinatanggap ang theistic na ebolusyon? Kung may kakilala kang isang taong naniniwala sa theistic na ebolusyon na nag-aangking Cristiano siya, bakit hindi mo siya tanungin na ipaliwanag ang Krus ayon sa liwanag ng isinulat ni Pablo (tingnan sa Roma 5) tungkol sa direktang ugnayan sa pagitan ng pagkakasala at pagkamatay ni Adan at ng krus ni Jesus? Anong paliwanag ang ibinibigay niya?`

`Kung pahayag ng Diyos ang Biblia, hindi ba bukas ang pananampalataya at mata ng mananampalataya sa mas higit na katotohanang ipinahayag sa Kasulatan? Paano matatawag na "sarado ang pag-iisip" ng mga Cristiano kung binubuksan nila ang kanilang mga isipan sa mga katotohanan sa Kasulatan na ipinahayag ng walang-hanggang Diyos? Sa katunayan, ang malaateista, materyalistikong pananaw, sa mundo ay mas makitid kaysa sa mga Cristiano.`

`Bilang mga mananampalatayang nananatiling tapat sa Salita ng Diyos, paano tayo makakapaglingkod sa mga taong nakikipagpunyagi sa mga pagdududa tungkol sa sekswal na pagkakakilanlan? Bakit hindi tayo ang dapat na naghahagis ng bato, o kahit na mga taong, kagaya ng babaeng nangalunya, na may kasalanan?`