---
title:  Karagdagang Kaisipan
date:  03/07/2020
---

Basahin ang Ellen G. White, "Godâ€™s Purpose for His Church, "pp. 9-16, sa THE ACTS OF THE APOSTLES, at pp. 822-828 sa THE DESIRE OF AGES.

Hinarap ng iglesia sa Bagong Tipan ang panganib na mabigong maunawaan ang layunin ng pag-iral nito. Inilarawan ni Ellen G. White ang panganib na ito: "Ang pag-uusig na dumating sa iglesia sa Jerusalem ay nagbunga sa pagbibigay nang malaking puwersa sa gawain ng ebanghelyo. Sinamahan ng tagumpay ang ministeryo ng salita sa lugar na iyon, at mayroong panganib na manatili roon ang mga alagad nang sobrang tagal, wala sa isip ang komisyon ng Tagapagligtas na humayo sa lahat ng sanlibutan. Kinakalimutan na ang lakas para labanan ang masama ay natatamo sa pamamagitan ng agresibong paglilingkod, nagsimula silang isipin na wala silang gawaing lubhang mahalaga gaya ng ipagsanggalang ang iglesia sa Jerusalem mula sa mga atake ng kaaway. Sa halip na turuan ang mga bagong hikayat na dalhin ang ebanghelyo sa mga hindi pa nakaririnig nito, sila'y nasa panganib na tumahak sa isang daang aakay sa lahat na maging kontento sa kung anumang nagampanan." THE ACTS OF THE APOSTLES, p. 105.

**Mga Tanong Para sa Talakayan**:

`Maingat na tingnan ang sipi ni Ellen G. White sa itaas, lalo na ang huling linya. Bakit dapat tayong maging maingat kahit ngayon sa katulad na potensyal na panganib? Sa hinaharap nating mga hamong misyonero, bakit ang gayong saloobin ay magiging napakaterible, kahit pa buong kalunus-lunos, na mali?`

`Sa tingin mo, bakit nagtatapos ang bawat Ebanghelyo sa kaparehong utos? Basahin ang Mateo 28:18-20, Marcos 16:15, 16, Lucas 24:46-49, at Juan 20:21. Ano ang naging kahulugan nito sa mga mananampalataya sa unang-siglo, at ano ang dapat na kahulugan nito sa atin ngayon?`

`Maaari bang ang pagsaksi at paglilingkod ay laging maging isang pampalit sa tunay na espirituwandad? Kung gayon, paanong gayon, at paano tayo magiging maingat sa gayong bitag?`

`Sa klase, pag-usapan ang tungkol sa sagot sa tanong na nasa dulo ng pag-aaral noong Martes, tungkol sa kung paanong nakaaapekto ang pagsaksi at paglilingkod sa sarili mong paglago sa espiritu. Ano ang ilang mga bagay na natutuhan mo na makatutulong sa iba? Anong mga kamalian ang nagawa mo na matutulungan mong maiwasan ng iba?`

`Talakayin ang kamangha-manghang katotohanan na iniibig ng Diyos ang bawat isa sa atin? Paano mo nauunawaan ang kahulugan nito? Paano dapat ito, na marahil ang pinakamahalagang katotohanan sa buong sansinukob, makaaapekto sa kung paano ka namumuhay?`