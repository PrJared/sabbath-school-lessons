---
title:  Bakit Sasaksi?
date:  27/06/2020
---

### Basahin Para sa Pag-aaral sa Linggong Ito
Santiago 5:19, 20; Lucas 15:6; Sefanias 3:17; Juan 7:3 7, 38; 1 Timoteo 2:3, 4; 2 Corinto 5:14, 15.

> <p>Talatang Sauluhin</p>
> " Ito'y mabuti at kaaya-aya sa paningin ng Diyos na ating Tagapagligtas; na nagnanais na ang lahat ng tao ay maligtas at makarating sa pagkakilala ng katotohanan "  (Mateo 4:19).

Ang dakilang pananabik ng Diyos ay para sa lahat ng tao saanman na tumugon sa Kanyang pag-ibig, tanggapin ang Kanyang biyaya, mabago ng Kanyang Espiritu, at maligtas sa Kanyang kaharian. Wala Siyang higit pang ninanais kaysa ating kaligtasan. Walang hangganan ang Kanyang pag-ibig. Walang sukat ang Kanyang awa. Walang-katapusan ang Kanyang pakikiramay. Walang pagkaubos ang Kanyang pagpapatawad. Walang limitasyon ang Kanyang kapangyarihan. Kaiba sa mga paganong diyos-diyosan, na humihingi ng mga pag-aalay, ang ating Diyos ay gumawa ng pinakamataas na pag-aalay. Gaano man kalaki ang pagnanais nating maligtas, mas higit pa rin ang pagÂ¬aasam ng Diyos na iligtas tayo. Sapagkat "ito'y mabuti at kaaya-aya sa paningin ng Diyos na ating Tagapagligtas; na nagnanais na ang lahat ng tao ay maligtas at makarating sa pagkakilala ng katotohanan" (1 Timoteo 2:3, 4). Ang inaasam ng Kanyang puso ay para sa kaligtasan mo at kaligtasan ko.

Ang pagsaksi ay tungkol lahat kay Jesus. Ito'y tungkol sa ginawa Niya para iligtas tayo, tungkol sa kung paano Niya binago ang ating buhay, at tungkol sa kamangha-manghang mga katotohanan ng Kanyang salita, na nagsasabi sa atin tungkol sa kung sino Siya at sa kagandahan ng Kanyang karakter. Bakit kailangang sumaksi? Kapag naunawaan natin kung sino Siya at naranasan ang mga kababalaghan ng Kanyang biyaya at ang kapangyarihan ng Kanyang pag-ibig, hindi natin makakayanang manahimik. Bakit kailangang sumaksi? Habang nakikibahagi kasama Niya, pumapasok tayo sa Kanyang kagalakan na makita ang taong natubos ng Kanyang biyaya at nabago ng Kanyang pag-ibig.