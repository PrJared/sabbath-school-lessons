---
title:  Pagiging Tapat sa Utos ni Cristo
date:  01/07/2020
---

Ang katapatan kay Cristo ay humihingi ng isang pagtatalaga na gawin ang Kanyang kalooban. Nangangailangan ito ng pagsunod sa Kanyang mga utos. Nagreresulta ito sa isang pusong pumipintig kasama ng Kanyang puso sa pagliligtas sa nawaglit. Inilalagay nito ang prayoridad sa mga bagay na Kanyang inuuna.

`Basahin ang 1 Timoteo 2:3, 4 at 2 Pedro 3:9. Ano ang sinasabi ng mga talatang ito tungkol sa puso ng Diyos? Ano ang Kanyang prayoridad?`

Ang Diyos ay marubdob tungkol sa pagliligtas sa tao. Wala nang mas mahalaga pa sa Kanya. Masidhi Niyang ninanasa na "lahat" ay maligtas at "makarating sa pagkakilala ng katotohanan" (1 Timoteo 2:4). "Hindi niya ibig na sinuman ay mapahamak, kundi ang lahat ay dumating sa pagsisisi" (2 Pedro 3:9). Sa pagkomento sa siping ito, ipinahihiwatig ng THE SDA BIBLE COMMENTARY na ang salitang Griyego na ginamit para sa "ibig" ay boulomai, na ipinahahayag "ang hilig ng isipan, gaya sa 'gustuhin' o 'nasain.' "Pagkatapos ang komentaryo ay ginagawa itong may kabatirang pagpansin sa munting salitang kundi. Ang Griyegong salita para sa "kundi" ay alla. Ginamit ito rito "para idiin ang paghahambing sa pagitan ng maling pakahulugan ng likas ng Diyos, sa makatuwid baga, na Siya'y maaaring payag na mapahamak ang iba, at ang katotohanan na ninanais Niyang lahat ay maligtasâ€”THE SDA BIBLE COMMENTARY, vol. 7, p. 615. Ang utos ni Cristo para sa bawat isa sa atin na makibahagi sa Kanyang misyon bilang mga saksi ng Kanyang pag-big, biyaya, at katotohanan ay isang bunga ng Kanyang pagnanasa para maligtas ang lahat ng sangkatauhan.

`Basahin ang Gawa 13:47 at ihambing. ito sa Isaias 49:6. Kanino unang tinukoy ang siping ito? Paano ito ginamit ni Pablo? `

May mga pagkakataon na ang isang propesiya sa Lumang Tipan ay may higit pang isang aplikasyon. Dito, si apostol Pablo ay gumagamit ng isang propesiyang unang tumukoy sa Israel at propesiyang nauukol Mesiyas (tingnan ang Isaias 41:8; Isaias 49:6; at Lucas 2:32) at ginagamit ito sa iglesia sa Bagong Tipan. Ang pagpabaya at pagbawas ng iglesia sa utos ni Cristo ay pagkabigo nito sa layunin ng kanyang pag-iral at pagpalya sa kanyang pampropetikong pagkakatawag sa sanlibutan.

`Ano ang mga panganib sa iglesia, kahit sa isang lokal na iglesia, kung ito'y naging lubhang nakapokus sa panloob na nakalimutan ang layunin nito sa pasimula?`