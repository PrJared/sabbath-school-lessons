---
title:  Lumalago sa Pamamagitan ng Pagbibigay
date:  30/06/2020
---

Minamarkahan ng Dead Sea ang pinakamababang taas ng lupa. Sa 1,388 talampakan sa ibaba ng taas ng dagat, humahanay ito bilang pinakamababang dagat ng mundo. Ang ilog Jordan ay dumadaloy palabas sa Dagat ng Galilea at kumukurbada ang daan nito pabagtas sa Lambak ng Jordan hanggang sa ito'y humantong sa dulo sa Dead Sea.

Ang mainit at tuyong klima, na may matinding sikat ng araw at disyertong kalagayan, ay nagiging sanhi ng matuling pagsingaw ng tubig. Dahil ang lamang asin at mineral ng Dead Sea ay 33.7 porsyento, kakaunti ang nabubuhay sa katubigan nito. Walang isda, walang mga halaman; tanging ilang rnga mikrobyo at bakterya lamang ang nasa ilalim.

Sa ating buhay Cristiano, kung ang biyaya ng Diyos na dumadaloy sa ating buhay ay hindi dumadaloy sa iba, tayo'y magiging tubig na di-umaagos at ang lahat sa atin ay walang buhay lamang gaya ng Dead Sea. Bilang mga Cristiano, hindi tayo dapat mamuhay nang ganito.

`Basahin ang Juan 7:37, 38 at Lucas 6:38. Kataliwas sa karanasan ng Dead Sea, kapag tinatanggap ng mga mananampalataya ang nagpapasiglang batis ng buhay na tubig mula kay Cristo, ano ang natural na resulta? `

"Maaabot ng Diyos ang Kanyang pakay na iligtas ang mga nagkasala na wala ang ating tulong; subalit upang makabuo tayo ng isang karakter na gaya ng kay Cristo, dapat tayong makibahagi sa Kanyang gawain. Upang makapasok sa Kanyang kagalakan,—ang kagalakan na makita ang mga kaluluwang tinubos ng Kanyang sakripisyo,—dapat tayong makibahagi sa Kanyang gawain para sa kanilang katubusan."—EIlen G. White, THE DESIRE OF AGES, p. 142.

"Ang mga magiging mananaig ay kailangang ilayo sa kanilang mga sarili; at ang tanging makagagawa ng malaking gawaing ito, ay ang maging marubdob na interesado sa kaligtasan ng iba."—Ellen G. White, FUNDAMENTALS OF CHRISTIAN EDUCATION, p. 207.

Lumalago tayo samantalang ibinabahagi natin sa iba ang ginawa ni Cristo sa ating buhay. Sa pagsasaalang-alang ng lahat ng naibigay sa atin kay Cristo, ano't tanging ang pinakahamak na pagkamakasarili lamang ang makapipigil sa atin sa pagbabahagi sa iba ng mga naibigay sa atin? Samantala, kung nabibigo tayong ibahagi ang ating pananampalataya, ang ating espirituwal na buhay ay magiging kasing pirmi ng Dead Sea.

`Ano ang naging sarili mong karanasan sa pagsaksi sa iba, pananalanging kasama nila, at paglilingkod sa mga pangangailangan ng iba? Paanong nakaapekto ang mga karanasang ito sa sarili mong pananampalataya at paglakad kasama ang Panginoon?`