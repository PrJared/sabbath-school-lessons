---
title:  Naglilingkod Gaya ni Jesus
date:  15/08/2020
---

### Basahin Para sa Pag-aaral sa Linggong Ito
Mateo 5:13, 14; Filipos 2:15; Marcos 12:34; Efeso 4:15; Mateo 4:23-25; Mateo 25:31-46.

> <p>Talatang Sauluhin</p>
> " Nang makita Niya ang napakaraming tao, nahabag siya sa kanila, sapagkat sila ay nangangamba at nanlulupaypay na gaya ng mga tupa na walang pastol "  (Mateo 9:36).

Tunay na nagmalasakit si Jesus sa mga tao. Mas higit Siyang interesado sa kanilang mga pagkabahala at pangangailangan kaysa sa sarili Niya. Ang Kanyang buhay ay lubos na nakasentro sa ibang tao. Ang sa Kanya ay isang ministeryo ng maibiging kaawaan. Sinapatan Niya ang pisikal, mental, at emosyonal na pangangailangan ng mga taong nakapalibot sa Kanya, at sa gayon, ang kanilang puso ay bukas sa mga espirituwal na katotohanang Kanyang itinuro. Samantalang pinagaling Niya ang mga ketongin, binuksan ang mga bulag na mata, binuksan ang mga hinging tainga, pinalaya ang mga inalihan ng demonyo, pinakain ang nagugutom, at nagmalasakit sa nangangailangan, ay nahipo ang mga puso at nabago ang mga buhay.

Iyon ay dahil samantalang nakikita ng mga tao ang kanyang tunay na malasakit, sila'y naging bukas sa mga espirituwal na katotohanang Kanyang itinuro. "Ang paraan lamang ni Cristo ang magbibigay ng tunay na tagumpay sa pag-abot sa tao. Nakihalo ang Tagapagligtas sa mga tao na gaya ng isang ninanais ang mabuti para sa kanila. Ipinakita Niya ang Kanyang simpatya para sa kanila, naglingkod sa kanilang mga pangangailangan, at nakuha ang kanilang kompiyansa. Pagkatapos ay inanyayahan silang, 'Sumunod sa akin.' "â€”Ellen G. White, THE MINISTRY OF HEALING, p. 143. Nalalaman ni Jesus na kailangan ng sanlibutan ay isang demonstrasyon ng ebanghelyo gaya ng pangangailangan nito ng proklamasyon ng ebanghelyo. Ang buhay na pagsaksi ng isang buhay na gaya kay Cristo na natatalaga sa paglilingkod sa iba ay isang makapangyarihang patotoo sa mga salitang sinasabi natin at nagbibigay ng kredibilidad sa ating pagsaksi.