---
title:  Karagdagang Kaisipan
date:  21/08/2020
---

"Marami ang walang pananampalataya sa Diyos at nawalan ng tiwala sa tao. Ngunit pinapahalagahan nila ang mga gawa ng simpatya at pagkamatulungin. Sa kanilang pagkakita sa isang walang panghihikayat ng makalupang papuri o kabayaran na dumarating sa kanilang tahanan, naglilingkod sa may karamdaman, nagpapakain sa nagugutom, dinadamtan ang mga hubad, inaaliw ang nalulungkot, at may unawang itinuturo ang lahat sa Kanya na ang pag-ibig at awa at ang taong manggagawa ay mensahero lamang—samantalang nakikita nila ito, nahihipo ang kanilang mga puso. Lumilitaw ang pasasalamat. Nagniningas ang pananampalataya. Nakikita nilang nagmamalasakit ang Diyos sa kanila, at naihanda sila para makinig samantalang binubuksan ang Kanyang Salita."— Ellen G. White, THE MINISTRY OF HEALING, p. 145.

Ang di-makasariling ministeryo ni Jesus ay nagbubukas ng mga puso, dumadaig sa masamang palagay, at lumilikha ng isang pagtanggap sa ebanghelyo. Ang iglesia ang katawan ni Cristo na sumasapat sa mga pangangailangan na may pag-ibig saan man. Isinusugo tayo ni Cristo sa ating mga komunidad para gumawa ng pagkakaiba sa Kanyang pangalan. Bagaman may katiyakan, kailangan nating maging maingat na hindi mahawaan ng sanlibutan (at iyon ay talagang tunay at mapanganib na banta sa ating iglesia), kailangan nating matutuhan na abutin ang mga tao kung saan man sila naroroon at para magamit ng Diyos, na nagnanais na kunin sila mula sa kanilang kinaroroonan at dalhin sila kung saan sila nararapat.

**Mga Tanong Para sa Talakayan**:

`Bakit napakamakapangyarihan ng maawaing ministeryo ni Cristo sa pagdadaig sa masamang palagay at pagbubukas sa mga tao para makinig ng mga espirituwal na katotohanan? Subukang isaisip kung paano higit pang epektibo ang ating pagsaksi bilang isang bayan kung ating sasalaminin ang katulad na di-makasariling malasakit para sa iba gaya ng ginawa ni Jesus.`

`Isipin ang tungkol sa isang panahon nang sinabi mo ang isang bagay na maaaring totoo, tama, kahit pa kailangan—pero sinabi mo itong may kamalian, ibig sabihin, may kasamang masamang tono o saloobin. Ano ang natutuhan mo mula sa karanasang iyon na makatutulong sa iyo na hindi na ulitin ito, gaya nang paghihintay hanggang ikaw ay kumalma bago magsalita, o ang katulad nito?`

`Talakayin pa ang ideya na ang lahat ng tao na napagaling o kahit pa ang binuhay mula sa patay ay mamamatay din sa bandang huli. Ano ang dapat na sinasabi nito sa atin tungkol sa kung paano natin gagawin ang ating pagtulong at paglilingkod sa mga nasa palibot natin?`

`Anong mga uri ng mga paglilingkod ang maisusulong ng inyong iglesia sa inyong komunidad na hindi ninyo ginagawa sa kasalukuyan?`

`Paano tayo makalilikha ng mga espirituwal na opportunidad para sa mga naghahanap sa pamamagitan ng ating mga ministeryo sa napansing pangangailangan?`