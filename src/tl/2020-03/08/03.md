---
title:  Ang Pagtrato ni Jesus sa mga Tao
date:  17/08/2020
---

Ang mithiin ni Jesus ay palitawin ang pinakamabuti sa mga tao. Kahit na kapag ang sitwasyon ay di-karaniwang mapanghamon, tumutugon Siyang may biyaya. Itinatala ng ebanghelyo ni Lucas na ang maraming tao ay "namangha sa mga mapagpalang salita na lumabas sa kanyang bibig" (Lucas 4:22), at idinaragdag ng ebanghelyo ni Juan na "ang biyaya at ang katotohanan ay dumating sa pamamagitan ni Jesu-Cristo" (Juan 1:17). Ang paglapit Niya sa mga tao ay nakabibighani. Ang Kanyang mabibiyayang salita ay humipo sa isang tumugong kuwerdas sa kanilang mga puso.

`Basahin ang Mateo 8:5-40 at Marcos 12:34. Anong mga salitang puno ng pag-asa ang binigkas ni Jesus sa dalawang kahina-hinalang taoâ€”isang Romanong senturyon at isang Judiong eskriba?`

Ang pahayag ni Jesus sa isang Romanong komander ng militar ay makabago. Isipin kung ano ang nadama nitong propesyunal na opisyal ng hukbo nang nagpatunay si Jesus na hindi Siya nakasumpong ng ganitong antas ng pananampalataya kahit sa Israel. Isipin din ang tungkol sa nasa isip ng Judiong eskriba nang sabihin ni Jesus, "Hindi ka malayo sa kaharian ng Diyos." Si Jesus ay may kakayahang palitawin ang pinakamabuti sa tao. Kakaunting bagay ang mayroon na nakararating nang malayo gaya ng isang papuri para buksan ang mga puso para sa ebanghelyo. Hanapin ang mabuti sa mga taong nakapalibot sa iyo at ipaalam sa kanila na pinapahalagahan mo sila.

`Paghambingin ang Isaias 42:3; Colosas 4:5, 6; at Efeso 4:15. Anong mahahalagang prinsipyo ang itinuturo ng mga talatang ito sa atin tungkol sa pagbabahagi ng ating pananampalataya sa iba at tungkol sa ating relasyon sa kanila?`

Kapag ang ating mga salita ay nagpapalakas-loob at puspos ng biyaya, mayroong positibong impluwensya ang mga ito sa buhay ng iba. Ang mga propetikong salita ni Isaias ay naghahayag na ang "gapok na tambo ay hindi babaliin" o "ang mitsa na bahagyang nagniningas ay hindi papatayin" ni Jesus. Sa ibang salita, si Jesus ay lubhang maawain na Siya ay maingat na huwag sugatan nang hindi kinakailangan ang isang bago lamang dumarating sa pananampalataya o apulain ang pinakamunting baga ng pananampalataya sa kanilang puso.

`Bakit ang paano natin sinasabi ang isang bagay ay kasinghalaga ng, o kahit pa mas mahalaga kaysa, ano ang sinasabi natin? Paano ka tutugon sa pahayag na ito: "Ang katotohanan ay katotohanan, at ang kailangan ng tao ay tanggapin o hindi"? Anong mali sa tunay na pahayag na ito?`