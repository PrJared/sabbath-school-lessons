---
title:  'Ang Ministeryo ng Pagpapagaling ni Jesus: Ikalawang Bahagi'
date:  19/08/2020
---

`Basahin ang Mateo 4:23-25 at Mateo 9:35. Anong tatlong bahaging paraan ang binuo ng basehan para sa ministeryo ni Cristo? Paano Niya sinapatan ang mga pangangailangan ng tao, at ano ang naging epekto nito sa kanilang buhay?`

Pinagsama ni Jesus ang tatluhang ministeryo ng pagtuturo, pangangaral, at pagpapagaling. Ibinahagi Niya ang mga walang hanggang prinsipyo upang lahat tayo'y makapamuhay ng mga buhay na may kahulugan at layunin. Sinabi Niya," 'Ako'y pumarito upang sila'y magkaroon ng buhay, at magkaroon nito nang may kasaganaan" (Juan 10:10). Nagpahayag ang Kanyang ministeryo ng isang labis na kasaganaan ng biyaya. At pumarito si Jesus para tulungan tayong mamuhay ng isang buhay ng "labis na kasaganaan" ngayon at magpakailanman.

`Basahin ang Marcos 1:32-39. Ginugol ni Jesus ang buong araw sa pagpapagaling ng may karamdaman at pagpapalayas ng mga demonyo. Pagkatapos ng gumugol ng panahon sa pananalangin ng sumunod na umaga, nang napakaraming tao pa ang naghahanap nang higit pang pagpapagaling, umalis Siya para sa ibang lunsod. Bakit hindi Niya sila pinagaling? Pansinin ang Kanyang dahilan sa talatang 38 at 39.`

Ang kuwentong ito'y may-liwanag na pagkaunawa. Pagkatapos pagalingin ang maraming tao nang nakaraang araw, kinabukasan ay iniwanan ni Jesus ang karamihan ng tao, na naghahanap sa Kanya at nangangailangan pa ng pagpapagaling. Ang paliwanag Niya ay ang layunin kung bakit Siya naparito sa sanlibutan ay para ipangaral ang ebanghelyo. Si Jesus ay hindi lamang isang kahanga-hangang manggagawa ng hiwaga. Siya ang banal na Anak ng Diyos na naparito sa isang nagtutubos na misyon. Hindi siya nasisiyahan sa pagpapagaling lamang ng mga pisikal na karamdaman. Nananabik Siya para sa mga tao na tanggapin ang regalo ng walang hanggang buhay na mayroon Siya para ialok. Buong linaw Niyang sinabi ang layunin ng Kanyang pagparito sa lupa sa mga salitang ito: " 'Sapagkat ang Anak ng Tao ay dumating upang hanapin at iligtas ang nawala'" (Lucas 19:10). Bawat kilos ng pagpapagaling ay isang oportunidad na ihayag ang karakter ng Diyos, ibsan ang pagdurusa, at magbigay ng oportunidad para sa walang hanggang buhay.

`Posible kayang isakabuhayan ang masaganang buhay na iniaalok ni Jesus kung ikaw ay nagdaranas ng karalitaan o may karamdaman? Nag-alok ba si Jesus ng isang bagay na mas malalim pa kaysa pisikal na pagpapagaling? Sa anong mga praktikal na mga paraan natin maaakay ang tao sa espirituwal na katotohanan tuwing pinaglilingkuran natin ang kanilang pisikal at emosyonal na mga pangangailangan?`