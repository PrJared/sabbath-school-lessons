---
title:  Karagdagang Kaisipan
date:  07/08/2020
---

Basahin ang Ellen G. White, "Talents " pp. 325 365, sa CHRIST'S OBJECT LESSONS.

Ang tamang pagkaunawa ng biblikal na turo ng mga espirituwal na kaloob ang magdadala ng pagkakaisa sa iglesia. Ang pagkilala na bawat isa sa atin ay mahalaga at ang isang kinakailangang kaanib ng katawan ni Cristo ay isang nakapagbubuong isipan. Bawat kaanib ng iglesia ay kailangan para sa katuparan ng misyon ni Cristo. Bawat kaanib ay pinagkalooban para maglingkod.

"Sa bawat isa ay ibinigay ang isang gawaing gagawin para sa Panginoon. Sa bawat isa sa Kanyang mga lingkod ay itinalaga ang natatanging mga kaloob o talento. 'Ang isa ay binigyan niya ng limang talento, ang isa ay dalawa, at ang isa ay isa; sa bawat isa'y ayon sa kanyang kakayahan.' Bawat lingkod ay may mga pagtitiwala kung saan siya responsable; at ang iba't ibang pagtitiwala ay kasukat sa ating iba't ibang mga kakayahan. Sa pamamahagi ng Kanyang mga kaloob, hindi Siya namigay na may pagpanig. Ipinamahagi Niya ang mga talento ayon sa kilalang mga kapangyarihan ng Kanyang mga lingkod, at inaasahan Niya ang kaukulang mga pakinabang."â€”Ellen G. White, TESTIMONIES FOR THE CHURCH, vol. 2, p. 282.

Tandaan din na ang mga kaloob ng Espiritu ay ibinigay para sa ikaluluwaihati ng Diyos at hindi sa sarili natin. Binigyan ng Diyos sila para maluwalhati ang Kanyang pangalan at maisulong ang Kanyang kapakanan.

**Mga Tanong Para sa Talakayan**:

`Talakayin pa ang isipan na bawat isa sa atin ay tumanggap ng mga kaloob mula sa Diyos. Anong mga praktikal na mga implikasyon ang mayroon nito sa iyong lokal na iglesia? Anong pagkakaiba ang gagawin ng isipang ito sa pagkakasangkot ng bawat kaanib sa paglilingkod?`

`Ibahagi sa mga kaanib ng iyong klase sa Paaralang Pansabado kung paano ang mga kaloob ng ibang kaanib ay pinagpala ka. Ibahagi sa klase kung paano mo natuklasan ang sarili mong mga espirituwal na kaloob. Ano sa palagay mo ang mga kaloob mo, at paano mo ginagamit ang mga ito para pagpalain ang iba?`

`Tinatawag ang ating pansin ng liksyong ito na ang ating mga kaloob ay lalago samantalang ginagainit natin ang mga ito. Lingunin ang sarili mong buhay. Makakaisip ka ba ng mga kaloob na ibinigay sa iyo ng Diyos na lumawak samantalang ginagamit mo ang mga ito  para sa kaluwalhatian ng Kanyang pangalan? Kasabay nito, itanong muli sa sarili ang katanungang unang binanggit sa katapusan ng pag-aaral ng Huwebes, tungkol sa kung paano ka katapat sa naibigay sa iyo ng Diyos.`