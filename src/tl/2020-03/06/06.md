---
title:  Pinalalago ang Ating mga Kaloob
date:  06/08/2020
---

`Basahin ang talinghaga ng mga talento sa Mateo 25:14-30. Ano ang pinaka makabuluhang isipan na prominente sa iyo sa kuwentong ito? Bakit pinuri ng Diyos ang unang dalawang mga lingkod at ang huling lingkod ay hinatulan? Ano ang sinasabi ng talinghagang ito sa atin tungkol sa paggamit ng ating mga talento? Partikular na pansinin ang Mateo 25:29.`

Nagbigay ang panginoon sa bawat lingkod ng mga talento ayon sa "kanyang kakayahan" (Mateo 25:15). Bawat indibidwal ay tumanggap ng naiibang halaga. Ang isa ay tumanggap ng limang talento, ang iba ay dalawa, ang isa pa ay isa. Bawat lingkod ay may pagpili kung paano ipuhunan o gamitin ang mga talentong ibinigay sa kanila. Ang isang napakahalagang punto rito ay ang ibinigay sa kanila ay hindi kanila. Pagmamay-ari ito ng isang nagbigay sa kanila ng pamamahala sa mga ito.

Ang inaalala ng panginoon ay hindi kung sino ang may nakahihigit o may mas mababang talento. Hindi ito tungkol sa kung gaano karami ang talentong naibigay. Ito ay nauukol sa kung ano ang ginawa ng bawat isa sa naibigay sa kanya.

Inilalagay ito ni Pablo ang ganitong paraan sa 2 Corinto 8:12, "Sapagkat kung mayroong pagnanais, tinatanggap ang kaloob ayon sa tinataglay, at hindi ayon sa hindi tinataglay." Para sa Diyos, ang mahalaga ay hindi kung ano ang mayroon ka, kundi sa halip, ay kung ano ang ginawa mo sa nasa iyo.

Pinuri ng Diyos ang unang dalawang lingkod dahil sila'y tapat sa paggamit ng kanilang mga talento. Dumami ang kanilang mga talento sa pagkakagamit. Ang "masamang" Iingkod ay hindi ginamit ang mga talentong ibinigay sa kanya ng panginoon, at ito'y hindi dumami. isa itong walang hanggang katotohanan na "Ang batas ng paglilingkod ay magiging ang nagdurugtong na kawing na nagtatali sa atin sa Diyos at sa ating kapwa tao."â€”Ellen G. White, CHRIST'S OBJECT LESSONS, p. 326. Ang hindi tapat na lingkod ay sinayang ang kanyang oportunidad upang maglingkod at sa huli ay nawalan ng abilidad para maglingkod.

Kapag ginamit natin ang mga kaloob na ibinigay sa atin ng Diyos para sa kaluwaihatian ng Kanyang pangalan, ang mga ito'y dararni, lalawak, at lalago. Paano mo matutukiasan ang mga kaloob na ibinigay sa iyo ng Diyos? May pagpapakurnbabang hingin sa Diyos na ihayag sa iyo aug mga lugar kung saan ka Niya ninanais na maglingkod para sa ministeryo. Samantalang kinikilos ka Niya, maging kasangkot. Ang mga kaloob mo ay lalago saniantalang ginagamit mo ang mga ito, at makasusumpong ka ng katuparan sa Kanyang paglilingkod.

`Isipin ang tungkol sa talinghangang ito at gamitin ito sa iyong buhay. Ano, kung anuman, ang sinasabi nito sa iyo tungkol sa kung ano ang ginagawa mo sa naibigay sa iyo ng Diyos? (Tandaan, anumang nasa iyo ay isang regalo rin mula sa Diyos.)`