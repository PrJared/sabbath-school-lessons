---
title:  Mga Walang Limitasyong Posibilidad
date:  01/08/2020
---

### Basahin Para sa Pag-aaral sa Linggong Ito
1 Corinto 12:12; Mateo 3:16-18; 1 Corinto 12:7; 1 Corinto 1:4-9; Mateo 25:14-30.

> <p>Talatang Sauluhin</p>
> " Ang lahat ng ito ay pinakilos ng iisa at gayunding Espiritu, na namamahagi sa bawat isa ayon sa pasiya ng Espiritu "  (1 Corinto 12:11).

Tinatawagan tayo ng Diyos upang sumaksi para sa Kanya (Gawa 1:8, Isaias 43:10). Ang pagsaksi ay hindi isang natatanging espirituwal na kaloob na piling kakaunti lamang ang mayroon. Ang pagsaksi ay ang banal na pagkakatawag ng bawat Cristiano.

Gumagamit ang Biblia ng iba't ibang pagpapahayag para ilarawan ang ating pagkakatawag sa harapan ng Diyos. Dapat tayong maging "ilaw ng sanlibutan," "sugo ni Cristo," at isang "maharlikang pagkapari" (Mateo 5:14; 2 Corinto 5:20; 1 Pedro 2:9). Ito ring Diyos na tumatawag sa atin para sumaksi at para sa paglilingkod ay nagbibigay sa atin ng kagamitan para sa tungkulin. Ibinabahagi Niya ang mga espirituwal na kaloob sa bawat mananampalataya. Hindi tinatawagan ng Diyos ang nararapat. Pinapaging-dapat Niya ang Kanyang tinawagan. Gaya ng malaya Niyang ibinibigay ang kaligtasan sa lahat ng naniniwala, malaya Niyang ibinibigay ang Kanyang mga kaloob sa kanila rin naman. Samantalang itinatalaga natin ang ating buhay sa Kanyang paglilingkod, ang ating mga posibilidad sa paglilingkod sa Kanya ay walang katapusan. "Walang hangganan sa kapakinabangan ng isa na, isinasantabi ang sarili, nagbibigay daan para sa paggawa ng Banal na Espiritu sa kanyang puso, at namumuhay ng isang buhay na lubos na natatalaga sa Diyos."â€”Ellen G. White, THE MINISTRY OF HEALING, P. 159.

Sa liksyon sa linggong ito, pag-aaralan natin ang ating walang hanggang mga posibilidad para sa paglilingkod sa pamamagitan ng kaloob ng Banal na Espiritu.