---
title:  'Ang Diyos: Ang Tagapagbigay ng Lahat ng Mabubuting Kaloob'
date:  03/08/2020
---

Ayon sa 1 Corinto 12:11, 18; Efeso 4:7, 8; at Santiago 1:17, ang Diyos ang nagpasimula ng lahat ng mga kaloob, at "bawat ganap na kaloob" ay nagmumula sa Kanya. Kaya, makatitiyak tayong ibabahagi Niya sa atin ang talagang mga kaloob ng Banal na Espiritu na pinakamabuting nababagay sa ating mga personalidad, at pinakamabuti Niyang gagamitin ang ating mga kakayahan upang paglingkuran ang Kanyang kapakanan at luwalhatiin ang Kanyang pangalan.

`Basahin ang Marcos 13:34 at 1 Corinto 12:11. Kanino ibinibigay ng Diyos ang mga espirituwal na kaloob?`

Malinaw ang Biblia. May natatanging trabaho ang Diyos para sa bawat isa sa atin sa pagbabahagi ng ebanghelyo sa iba. Sa talinghaga ni Jesus ng may-ari ng bahay na iniwan ang kanyang bahay sa kanyang mga lingkod at hinilingan silang ingatan ito, ang panginoon ng bahay ay binigyan ang kanyang mga lingkod ng kanilang naatasang gawain (Marcos 13:34). Mayroong isang trabaho para sa bawat indibidwal, at nagbibigay ang Diyos ng mga espirituwal na kaloob sa lahat para magampanan ang banal na tungkulin o ministeryo na sila ay tinawagan para gawin. Kapag isinuko natin ang ating buhay kay Cristo, at sa pamamagitan ng bautismo ay naging mga kaanib ng Kanyang katawan, ang iglesia, nagbabahagi ang banal na Espiritu ng mga kaloob upang mapaglingkuran natin ang katawan at makapagsaksi sa sanlibutan.

Noong 1903, sumulat si Ellen G. White ng isang liham sa isang lalaki at hinikayat siyang gamitin ang mga kaloob ng Diyos sa kanya sa paglilingkod. "Lahat tayo'y mga kaanib ng pamilya ng Diyos, lahat sa isang mas malaki o mas maliit na antas ay pinagkatiwalaan ng ibinigay ng Diyos na mga talento para sa paggamit na kung saan tayo ay pinananagot. Kahit na malaki o maliit ang ating talento, dapat natin itong gamitin sa paglilingkod sa Diyos, at dapat nating kikilalanin natin ang karapatan ng bawat isa na gamitin ang mga kaloob na ipinagkatiwala sa kanila.

"Hindi kailanman natin dapat hamakin ang pinakamaliit na pisikal, intelektuwal, o espirituwal na puhunan."â€”Letter 260, December 2, 1903.

`Basahin ang Gawa 10:36-38, Mateo 3:16-18, at Gawa 2:38-42. Ano ang itinuturo sa atin ng mga talatang ito tungkol sa pangako ng Banal na Espiritu sa panahon ng bautismo?`

Gaya ng si Jesus ay pinahiran ng Banal na Espiritu sa Kanyang bautismo upang ihanda at lubos na bigyang-kakayahan Siya para sa Kanyang ministeryo sa sanlibutan, bawat isa sa atin ay pinangakuan ng Banal na Espiritu sa ating bautismo. Nananabik ang Diyos para sa atin na magkaroon ng positibong katiyakan na Kanyang tinupad ang Kanyang Salita at ibinahagi ang mga espirituwal na kaloob sa atin para pagpalain ang iglesia at ang sanlibutan.