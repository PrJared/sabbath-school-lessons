---
title:  'Magkakaibang mga Kaloob: Nagkakaisa sa Paglilingkod'
date:  02/08/2020
---

Naisaalang-alang mo na ba kung paanong magkakaiba sa isa't isa ang mga alagad? Ang kanilang mga pinanggalingan, personalidad, pag-uugali, at mga kaloob ay malaki ang pagkakaiba. Subalit hindi ito naging isang sagabal para sa iglesia. Ito'y isang kalakasan. Si Mateo, isang maniningil ng buwis, ay tiyak, eksakto, at tamang-tama. Kataliwas, si Pedro ay madalas mabilis magsalita, at masigasig, at mapusok, ngunit mayroon din siyang natural na katangian ng pagiging lider. Si Juan ay maawain subalit masalita din naman. Si Andres ay isang mapagkapwa, labis na nababatid ang kanyang palibot, at sensitibo sa iba. Si Tomas ay may natural na pagkahilig sa pagtatanong, at madalas siyang nagdududa. Bawat isa sa mga alagad na ito, bagaman mayroong iba't ibang mga personalidad at kaloob, ay makapangyarihang ginamit ng Diyos sa pagsaksi para sa Kanya.

`Basahin ang 1 Corinto 12:12, 13, 18-22. Anong matutuklasan natin sa mga siping ito tungkol sa pangangailangan para sa mga tao ng iba't ibang kaloob sa katawan ni Cristo, ang iglesia?`

Natutuwa ang Diyos sa pagkuha ng mga tao nang iba't ibang pinaggalingan na may magkakaibang mga talento at mga abilidad at ibinibigay sa kanila ang mga kaloob para sa paglilingkod. Ang katawan ni Cristo ay hindi isang magkakauring grupo ng tao na magkakatulad lahat. Hindi ito isang samahan sa bayan na may mga taong magkakatulad ang pinanggalingan na lahat ay magkakatulad ang iniisip. Ito'y isang dinamikong kilusan ng mga tao na may iba't, ibang mga kaloob, nagkakaisa sa kanilang pag-ibig para kay Cristo at para sa Kasulatan, at mga natatalaga upang ibahagi ang Kanyang pag-ibig at katotohanan sa sanlibutan (Roma 12:4; 1 Corinto 12:12). Ang mga kaanib ng katawan ni Cristo ay may iba't ibang kaloob, subalit bawat isa ay mahalaga; bawat isa ay kritikal sa malusog, na paggana ng katawan ni Cristo. Kagaya ng mga mata, tainga, at ilong na may iba't ibang mga tungkulin subalit kinakailangan sa katawan, lahat ng mga kaloob ay kinakailangan din naman (1 Corinto 12:21, 22).

Kung maingat mong isasaalang-alang ang katawan ng tao, kahit ang pinakamaliliit na bahagi ay may napakahalagang papel. Isaalang-alang ang ating pilik-mata. Paano kung wala tayo ng isang bagay na mukhang diÂ¬mahalaga kagayang pilik-mata? Mapalalabo ng maliliit na alikabok ang ating paningin, at ang kahihinatnan ay maaaring magdulot ng di-maibabalik na pinsala. Ang kaanib ng iglesia na parang pinakahindi gaanong mahalaga ay isang kailangang bahagi ng katawan ni Cristo at napagkalooban ng Banal na Espiritu. Kapag inilaan natin ang mga kaloob na ito nang lubos sa Diyos, bawat isa sa atin ay maaaring makagawa ng walang hanggang pagkakaiba.

`Gaano ka man katalentado, ano ang mga bagay na hindi ka napakagaling na ang iba sa iglesia ay magaling? Paano ito makakatulong sa iyo na manatili sa iyong nararapat na lugar?`