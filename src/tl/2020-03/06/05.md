---
title:  Pagtuklas ng Iyong mga Kaloob
date:  05/08/2020
---

`Ihambing ang 1 Corinto 1:4-9 sa 2 Corinto 1:20-22. Ano ang sinasabi ng mga siping ito sa atin tungkol sa mga pangako ng Diyos at lalo na sa mga espirituwal na kaloob bago ang ikalawang pagdating ni Cristo?`

Ipinapangako ni Cristo na magpapakita ang Kanyang iglesia ng lahat ng raga kaloob ng Banal na Espiritu bago lamang ang pagbabalik ng ating Panginoon. Tiyak ang Kanyang mga pangako. Binigyan Niya tayo ng saksi ng Banal na Espiritu sa ating mga puso upang gabayan ang bawat isa sa atin sa isang pagkaunawa ng mga kaboob na Kanyang ibinigay sa atin. Ang Diyos ang Siyang nagbibigay ng mga kaboob at ang Diyos sa pamamagitan ng Kanyang Espiritu na naghahayag ng mga ito sa atin.

`Basahin ang Lucas 11:13, Santiago 1:5, at Mateo 7:7. Kung nais nating matuklasan ang mga kaboob na ibinigay ng Diyos sa bawat isa sa atin, ano ang inaanyayahan Niyang gawin natin?`

Tinatanggap natin ang mga kaloob ng Espiritu samantalang ating itinatalaga ang sarili sa Diyos at hinihingi sa Kanya na ihayag sa atin ang mga kaboob na ibinigay Niya sa atin. Kapag ang ating puso ay nasaid ng sariling pagluwalhati at ang ating inuuna ay paglingkuran si Jesus, ang Kanyang Espiritu ay ikikintal sa atin ang mga espiritual na kaloob na mayroon Siya para sa atin. "Hindi hangga't sa pamamagitan ng pananampalataya at panalangin ang mga alagad ay isinukong lubos ang kanilang sarili para sa Kanyang paggawa ay saka lamang tinanggap ang pagkakabuhos ng Espiritu ng Diyos. Pagkatapos sa isang tanging kaisipan ang mga pag-aari ng langit ay ipinagkatiwala sa mga tagasunod ni Cristo.... Ang mga kaloob ay atin na kay Cristo, subalit ang aktuwal na paghawak ay nakadepende sa ating pagtanggap ng Espiritu ng Diyos."â€”Ellen G. White, CHRIST'S OBJECT LESSONS, p. 327.

Ang mga espirituwal na kaloob (tingnan ang 1 Corinto 12:4-6) ay mga katangian na ibinabahagi ng Diyos upang mapaglingkuran Siya nang buong epektibo. Ang mga ministeryo ay ang pangkalahatang lugar kung saan natin maipapahayag ang ating mga kaloob, at mga gawain ay ang mga tiyak na pangyayari na pinahihintulutan tayong gamitin ang ating mga kaloob. Ang mga espirituwal na kaloob ay hindi dumarating na ganap na buo. Samantalang kinikilos ka ng Banal na Espiritu sa mga lugar ng paglilingkod, idalangin na aakayin ka Niya sa isang tiyak na ministeryo para magamit ang iyong kaloob sa isang gawain ng pag-abot.

`Ano ang mga tiyak mong mga kaloob, mas mahalaga, paano mo mapabubuti ang mga kaloob na iyon para sa paglilingkod sa Panginoon?`