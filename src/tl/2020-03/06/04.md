---
title:  Ang Layunin ng mga Espiritwal na Kaloob
date:  04/08/2020
---

`Basahin ang 1 Corinto 12:7 at Efeso 4:11-16. Bakit ipinagkakaloob ng Diyos ang mga epirituwal na kaloob sa bawat mananampalataya? Ano ang mga layunin ng mga kaloob na iyon?`

Nagsisilbi ang mga espirituwal na kaloob sa ilang layunin. Ibinibigay ng Diyos ang mga ito para alagaan at palakasin ang Kanyang iglesia para maisagawa ang kanyang ministeryo. Ang mga ito'y idinesenyo para palaguin ang isang pinag-isang iglesia na handang isagawa aug Kanyang misyon sa sanlibutan. Ang mga manunulat ng Biblia ay binibigyan tayo ng mga halimbawa ng mga espirituwal na kaloob na ipinagkakaloob ng Diyos sa Kanyang iglesia, gaya ng pagministeryo, paglilingkod, pagpuproklama, pagtuturo, pagpapalakas-loob, at pagbibigay. Nagsasalita nfl ito tungkol sa mga kaloob ng ospitalidad, awa, pagiging matulungin, at págiging masiyahin, para banggitin ang ilan Para sa isang mas kumpletong tala, basahin ang Roma 12 at 1 Corinto 12.

Maaaring nagtataka ka tungkol sa relasyon sa pagitan ng mga espirituwal na kaloob at mga natural na talento. Ang mga espiritual na kaloob ay mga katangianng mula sa langit na ibinigay ng Banal na Espiritu sa bawat mananampalataya para ihanda sila sa kanilang natatanging' ministeryo sa iglesia at paglilingkod sa sanlibutan. Maisasama rin sa mga ito ang mga natural na talento na pinabanal ng Banal na Espiritu at ginamit sa paglilingkod para kay Cristo. Lahat ng natural na talento ay bigay ng Diyos, subalit hindi lahat ay ginamit sa paglilingkod kay Cristo.

"Ang natatanging mga kaloob ng Espiritu ay hindi lamang ang mga talentong kinatawanan sa talinghaga. Isinasama nito aug lahat ng mgakaloob at mga kaloob na talino, kakayahan, kahiman orihinal o natamo, natural o espirituwal. Lahat ay gagamitin sa paglilingkod ni Cristo. Sa pagiging alagad Niya, isinusuko natin ang sarili sa Kanya kasama ang lahat na kung ano tayo at mayroon sa atin. Itong mga kaloob ay ibinabalik Niya sa atin na dinalisay at dinakila, na gagamitin para sa Kanyang kaluwalhatian sa pagpapala sa ating kapwa tao."—Ellen G. White, CHRIST'S OBJECT LESSONS, p. 328.

At saka, nagtatag ang Diyos ng mga natatanging kaloob gaya ng kaloob ng propesiya at mga tiyak na mga katungkulan sa iglesia, kabilang ang mga pastor at matatanda, na mga guro sa loob ng katawan ni Cristo para mangalaga at bigyang-kagamitan ang bawat kaanib para sa paglilingkod (tingnan ang Efeso 4:11, 12). Ang tungkulin ng lahat ng mga lider ng iglesia ay para tulungan ang bawat kaanib sa pagtuklas ng kanilang mga espirituwal na kaboob at turuan silang gamitin ang mga kaloob na ito para palakasin ang katawan ni Cristo.

`Ano ang mga natural na talentong mayroon ka, gaano man may silbi at kapakipakinabang sa isang sekyular na kapaligiran, na maaaring maging isang pagpapala sa iglesia?`