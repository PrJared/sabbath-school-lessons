---
title:  Pakikitungo sa mga Taong Mahirap Makaunawa
date:  15/07/2020
---

Si Jesus ay dalubhasa sa pakikitungo sa mga taong mahirap makaunawa. Sa pamamagitan ng Kanyang mga salita at kilos, ipinakita Niya ang pagtanggap. Buong maramdaming nakinig Siya sa kanilang mga pagkabalisa, nagbangon ng mga tanong, at unti-unting inihayag ang mga banal na katotohanan. Kinilala Niya ang panloob na pananabik sa pinakanapatigas na mga puso at nakita ang kakayahan sa pinakamasasamang makasalanan. Para kay Jesus, wala ni isa ang hindi kayang abutin ng ebanghelyo. Buong katiyakang naniwala si Jesus na "Walang nalaglag nang napakababa, walang talagang napakasama, kundi sila'y makasusumpong ng kaligtasan kay Cristo."â€”Ellen G. White, THE DESIRE OF AGES, p. 258. Tumingin si Jesus sa mga tao sa pamamagitan ng isang naiibang pares ng lente kaysa iba sa atin. Nakita Niya sa bawat tao ang isang repleksyon ng kaluwalhatian ng orihinal na Sangnilikha. Itinaas Niya ang kanilang pag-iisip upang kanilang maunawaan ang posibilidad na puwedeng maging sila, at marami ang tumindig para salubingin ang Kanyang inaasahan sa kanilang buhay.

`Basahin ang Mateo 4:18, 19; Marcos 12:28-34; at Lucas 23:39-43. Ano ang masusumpungan mong katulad sa mga apela ni Cristo kay Pedro at Juan, isang di-pinangalangang eskriba, at ang magnanakaw sa krus? Pag-aralan ang paraan ni Cristo sa bawat isang ito nang buong ingat. Ano ang kitang-kita para sa iyo?`

Saanman nagpunta si Jesus ay nakita Niya ang mga espirituwal na posibilidad; nakita Niya ang mga mga posibleng kandidato para sa kaharian ng Diyos sa pinakawalang katiyakang mga sitwasyon. Tinatawag natin ang abilidad na ito na "mga mata ng paglago ng iglesia." Ang mga mata ng paglago ng iglesia ay isang pinagyamang pagkamaramdamin para makita ang tao gaya ng pagkakita ni Jesus sa kanila, maaaring mahikayat para sa kaharian ng Diyos. Nakapaloob din dito ang "mga tainga ng paglago ng iglesia," na may kinalaman sa pakikinig sa mga di-naibigkas na pangangailangan ng nasa palibot natin. May kinalaman ito sa pakikinig sa kanilang mga pusong nananabik para sa wala sa kanila, kahit hindi nila lantarang sinasabi ito.

Hilingin sa Panginoon na gawin kang sensitibo sa ministeryo ng Banal na Espiritu sa buhay ng iba. Manalangin na ibigay sa iyo ng Diyos ang ikalawang paghipo at buksan ang iyong mga mata sa mga espirituwal na mga oportunidad na Kanyang dinadala sa iyong harapan bawat araw para ibahagi ang iyong pananampalataya sa iba. Humingi sa Diyos para sa isang nakakikitang mata, isang nakikinig na nakadaramang puso, at isang kahandaan na ibahagi ang Cristong kilala at iniibig mo sa iba, at makadadaan ka na sa isang kawili-wiling paglalakbay ng buong buhay. Ang buhay ay magkakaroon ng isang buong bagong kahulugan. Magkakaroon ka nang pagkadama ng katuparan at kagalakang hindi mo pa naranasan noong una. Tanging ang mga gumagawa lamang para sa mga kaluluwa ang makaaalam ng kalugurang maaari nitong ihatid.