---
title:  Nadarama ang mga Oportunidad na Kalooban ng Diyos
date:  16/07/2020
---

Ang Gawa ay puno ng mga kuwento kung paano sinamantala ng mga alagad ang mga oportunidad mula sa Diyos para sa pagpapasulong ng kaharian ng Diyos. Mula sa isang dulo ng aklat hanggang sa isa pa, mababasa natin ang mga kasiya-siyang ulat ng unang iglesia at paano ito lumago, kahit sa kabila ng mga hamong hinarap nito kapwa sa bob at labas.

Sa 2 Corinto 2:12, 13, halimbawa, sinasabi ni apostol Pablo ang karanasan niya sa Troas: "Nang ako'y dumating sa Troas upang ipangaral ang ebanghelyo ni Cristo, may pintong nabuksan para sa akin sa Panginoon, subalit ang aking isipan ay hindi mapalagay, sapagkat hindi ko natagpuan doon si Tito na aking kapatid. Kaya't ako'y nagpaabam sa kanila at nagtungo sa Macedonia." Buong kababalaghang binuksan ng Diyos ang isang pinto para kay Pablo na ipangaral ang ebanghelyo sa kontinente ng Europa, at alam niyang ang mga pintong binuksan ng Diyos ngayon ay maaaring magsara bukas. Kinukuha ang oportünidad at nakikita ang mga posibilidad, kaagad siyang naglayag para sa Macedonia.

Ang Diyos ng Bagong Tipan ay ang Diyos ng bukas na pinto—ang Diyos na nagbibigay ng mga inilalaang oportunidad para sa atin upang ibahagi ang ating pananampalataya. Sa buong aklat ng Gawa, gumagawa ang Diyos. May mga bukas na pinto sa mga lunsod, sa probinsya, sa mga bansa, at higit sa lahat, sa indibidwal na mga puso.

`Basahin ang Gawa 8:26-38. Ano ang itinuturo ng mga talatang ito tungkol sa pagiging bukas ni Felipe sa pangunguna ng Diyos at kanyang pagiging matugunin sa banal na mga oportunidad?`

"'Ginabayan ng isang anghel si Felipe sa isang naghahanap ng liwanag at handang tumanggap ng ebanghelyo, at ngayon ang mga anghel ay gagabayan ang mga hakbang na pahihintulutan ang Banal na Espiritu para pabanalin ang kanilang mga dila at pinuhin at dakilain ang kanilang mga puso. Sa sarili lamang ng anghel na ipinadala kay Felipe ay kaya na niyang tapusin ang gawain para sa taga-Ethiopia, ngunit hindi ito ang paraan ng paggawa ng Diyos. Panukala Niyang dapat gumawa ang tao para sa kanilang kapwa." Ellen G. White, THE ACTS OF THE APOSTLES, p. 109.

Kung mayroon tayong mga tainga para makarinig at mga mata para makakita, tayo rin ay gagabayan ng di-nakikitang mga anghel upang abutin ang mga naghahanap ng katotohanan sa mga katotohanan ng kaharian.

`Pansinin kung paano kasentro ang mga Kasulatan sa kuwentong ito. Pansinin din kung paano sa puntong ito ay napakaimportante para sa isa na nalalaman ang mga Kasulatan na ipaliwanag ang mga ito. Anong mga liksyon ang narito para sa atin?`