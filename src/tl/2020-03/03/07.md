---
title:  Karagdagang Kaisipan
date:  17/07/2020
---

Basahin ang Ellen G. White, "The Gospel in Samaria, "pp. 103-111, sa THE ACTS OF THE APOSTLES.

Sa palibot natin ay may mga taong naghahanap para sa mga bagay ng walang hanggan. Gaya ng tamang-tamang pagkakasabi ni Jesus," 'Tunay na napakarami ng aanihin, ngunit kakaunti ang manggagawa" (Mateo 9:37). Ang problema ay hindi sa pag-aani. May mga matang may kabanalang napahiran, nakita ni Jesus ang isang masaganang ani kung saan ang nakita lamang ng mga alagad ay oposisyon. Ano ang solusyon ni Jesus sa problema?" 'Idalangin ninyo sa Panginoon ng anihin, na magpadala ng mga manggagawa sa kanyang aanihin" (Mateo 9:38). Ang solusyon ay manalangin na isugo ka ng Diyos sa Kanyang pag-aani.

Bakit hindi ipanalangin ang panalanging ito? "Panginoon, nakahanda akong magamit para sa ikasusulong ng iyong kaharian. Buksan ang aking mga mata para makita ko ang mga oportunidad na mula sa Diyos na binubuksan mo sa harapan ko araw-araw. Turuan mo akong maging. sensitibo sa mga taong nakapalibot sa akin. Tulungan mo akong magsalita ng mga salita ng pagÂ¬asa at pagpapalakas-loob at ibahagi ang iyong pag-ibig at katotohanan sa mga nakakasalamuha ko bawat araw." Kung idadalangin mo ang ganitong panalangin, gagawa ang Diyos ng mga di-karaniwang bagay sa iyong buhay.

**Mga Tanong Para sa Talakayan**:

`Kung ikaw ay nakagawa para dalhin ang mga kaluluwa kay Jesus, isang bagay ang alam mo: hindi laging madali ito, di ba? Oo siyempre, ang Diyos lamang ang makapagbabagong-loob ng mga puso, subalit sa Kanyang katalinuhan pinili Niyang gamitin tayo para maging bahagi ng prosesong iyon. Ang gumawa para sa kahit isang kaluluwa ay gugugol ng panahon, pagsisikap, pasensya, at isang pag-ibig na mula sa itaas. Anong mga pagpili ang magagawa mo na tutulong sa iyo na magkaroon ng kamatayan sa sarili na kailangan mo para maging isang epektibong saksi para kay Cristo?`

`Sino ang ilan sa mga taong nakasalamuha mo ang hindi nakikilala ang Panginoon? Anong nagawa mo, o ginagawa, o dapat gawin, para sumaksi sa kanila?`

`Isipin ang tungkol kay Saul ng Tarso. Narito ang isang lumilitaw na parang walang katiyakang maging isang kombertido gaya ng maiisip! At gayunman, alam natin ang nangyari sa kanya. Anong dapat na sinasabi sa atin nito tungkol sa panganib ng napakatuling panghuhusga sa iba sa pamamagitan ng panlabas na nakikita?`

`Sa pagsasaisip ng kuwento ni Saulo, anong gagawin natin sa isang talata gaya ng Mateo 7:6: " 'Huwag ninyong ibigay sa mga aso ang mga banal na bagay; at huwag kayong magtapon ng inyong mga perlas sa harap ng mga baboy; baka yurakan nila ang mga ito ng kanilang mga paa, at pagbalingan kayo at lapain"?`