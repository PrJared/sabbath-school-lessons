---
title:  Magsimula Kung Saan Ka Naroroon
date:  14/07/2020
---

May nagwika nang tama, "Sa buhay ang lugar lamang para magpasimula ay kung saan ka naroroon, dahil walang ibang lugar para mag-umpisa." Idiniin ni Jesus ang prinsipyong ito sa Gawa 1:8, kung saan Siya nagdeklara, " 'Ngunit tatanggap kayo ng kapangyarihan pagbaba sa inyo ng Espiritu Santo; at kayo'y magiging mga saksi ko sa Jerusalem, sa buong Judea at Samaria, at hanggang sa kadulu-duluhang bahagi ng lupa.'"

Ang mensahe ni Jesus sa Kanyang mga alagad ay napakasimple para di¬-maunawaan: magsimula kung saan ka naroroon. Sumaksi kung saan ka inilagay ng Diyos. Sa halip na managinip para sa mas mabuting mga oportunidad, magpasimula sa mga nasa palibot mo. Tingnan na may mga banal na mata ang mga posibilidad na pinakamalapit sa iyo!

Hindi mo kailangang maging pinakaedukadong tao sa mundo, pinakamagaling magsalita, at pinakapinagkalooban. Gaanuman maging maaaring nakatutulong ang ilan sa mga kaloob kung tama ang pagkakagamit, sa wakas ang kailangan mo lamang ay ang sarili mong pag-ibig sa Diyos at ang pag-ibig mo para sa mga kaluluwa. Kung nahahanda kang sumaksi, bubuksan ng Diyos ang daan para sa iyo upang magawa mo ito.

`Basahin ang Juan 1:40, 41, Juan 6:5-11, at Juan 12:20-26. Ano ang sinasab ng mga siping ito tungkol sa kapwa sa espirituwal na paningin ni Andres at kanyang paraan sa pagsaksi?`

Napakarami ng sinasabi ng karanasan ni Andres sa atin. Nagsimula siya sa kanyang sariling pamilya. Una niyang ibinahagi si Cristo sa kanyang kapatid na si Pedro. Napaunlad niya sa isang magiliw na relasyon sa isang munting bata na nagbigay kay Jesus ng gamit para sa isang himala, at alam ni Andres ang dapat gawin sa mga Griyego. Sa halip na makipagtalo sa teolohiya, nadama niya ang kanilang pangangailangan at ipinakilala sila kay Jesus.

Ang sining ng epektibong paghikayat ng kaluluwa ay ang sining ng pagbubuo nang positibo at nagmamalasakit na relasyon. Isipin ang taong pinakamalapit sa iyo na maaaring hindi nakikilala si Jesus. Nadarama ba nila sa buhay mo ang isa na maawain at nagmamalasakit? Nakikita ba nila sa iyo ang isang kapayapaan at layunin na kanilang pinananabikan? Ang buhay mo ba, ay isang anunsyo para sa ebanghelyo? Lumilikha tayo ng mga kaibigan para sa Diyos sa pamamagitan ng pagbabahagi kay Jesus. Magiging mga Cristianong kaibigan sila, at sa bandang huli, samantalang ibinabahagi natin ang panghuling panahong mensahe ng biblikal na katotohanan ng Diyos, maaari rin silang maging mga Cristianong Seventh-day Adventist.

`Bakit maaaring maging napakahirap kung minsan na akayin ang mga kaanib ng ating pamilya at mga kamag-anak kay Cristo? Naging matagumpay ka na ba sa pagbabahagi kay Cristo sa alinman sa mga kaañib ng Iyong pamilya o malalapit na kaibigan? Ibahagi ang anumang prinsipyo na maaaring masumpungan ng klase na makatutulong.`