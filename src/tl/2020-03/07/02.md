---
title:  Mga Simbolo ng Salita ng Diyos
date:  09/08/2020
---

`Basahin ang Awit 119:105, Jeremias 23:29, Lucas 8:11, at Mateo 4:4. Anong limang simbolo ang ginamit para ilarawan ang Salita ng Diyos sa mga siping ito? Bakit sa palagay napili ang limang simbolong ito para katawanin ang Salita ng Diyos?`

Ang iba't ibang simbolong ginamit sa mga siping ito ay naglalarawan sa ilan sa mga pangunahing tungkulin ng Salita ng Diyos. Kapag ibinabahagi natin ang mga Kasulatan sa iba, ito'y gaya ng isang ilaw na nagpapaliwanag sa buhay. Si Jesus, "ang ilaw ng sanlibutan," ay sumusulong sa kadiliman ng kanilang maling pagkaunawa tungkol sa kung sino ang Diyos at ang likas ng Kanyang karakter. Ang mga isipang napadilim ng isang maling pagkaunawa sa Diyos ay nililiwanagan ng Banal na Espiritu sa pamamagitan ng Salita ng Diyos.

Ayon kay Jeremias, ang Salita ng Diyos ay gaya ng isang apoy at isang martilyo. Tinutupok nito ang dumi ng kasalanan sa ating buhay at binabasag ang ating matitigas na puso. Kapag tinulungan natin ang mga tao na makita sa Kasulatan ang kaluwalhatian ni Jesus, ang matitigas nilang puso ay basag, at ang apoy ng Kanyang pag-ibig ay tinutupok ang dumi ng pagiging makasarili, kasakiman, kahayukan, at pagkamakasarili.

Ang Salita ng Diyos ay itinulad din sa buto. Ang susing katangian ng buto ay ang katangian nitong nagbibigay-buhay. Nangangailangan ng panahon ang buto para tumubo. Hindi lahat ng buto ay sumisibol nang sabay-sabay. Hindi lahat ng buto ay lumalaki nang magkatulad na bilis. Subalit sa tamang mga kalagayan, ang buhay sa buto ay lalabas mula sa lupa tungo sa isang bagong¬ buhay. Kapag itinanim natin ang Salita ng Diyos sa mga puso at isipan ng iba, hindi kaagad tayo makakikita ng mga resulta, subalit tahimik na lumalaki ang buto, at sa sariling panahon ng Diyos, kung sila'y tutugon sa pag-uudyok ng Banal na Espiritu, magbubunga ito ng isang ani para sa kaharian ng Diyos.

Itinulad ni Jesus ang Kanyang salita sa nakalulusog na tinapay. Gaya ng nalalaman ng marami sa atin , mayroon lamang kaunting bagay na kasiya-¬siya na kasimbuti ng tinapay. Ang Salita ng Diyos ay nagbibigay-kasiyahan sa pagkagutom ng kaluluwa at nagpapalusog ng ating panloob na espirituwal na mga inaasam. Samantatang ibinabahagi mo ang mga pangako ng Salita sa iba at tinutulungan silang matuklasan na si Jesus ang Salita, mababago ang kanilang buhay ng Kanyang kabutihan, mahahalina ng Kanyang pag-ibig, mamamangha sa Kanyang biyaya, at masisiyahan sa Kanyang presensya.

`Muli, isipin ang tungkol sa mga katotohanang tanging alam natin mula sa Bibila. Ano ang dapat sinasabi nito sa atin tungkol sa kung gaano dapat natin pahalagahan ang mga itinuturo nito sa atin?`