---
title:  Ang Saligan ng Pagtanggap
date:  26/08/2020
---

`Basahin ang Roma 15:7 at Efeso 4:32. Paano mo ilalarawan ang saligan ng lahat ng pagtanggap? Ano ang diwa ng isang katangian ng isang mapagtanggap na saloobin?`

Sa dalawang siping ito inihaharap ni apostol Pablo ang mga prinsipyong pinagbabatayan ng ating pagtanggap sa isa't isa. Dahil pinatawad at tinanggap ni Cristo ang bawat isa sa atin, posible bang tumanggi tayong magpatawad at tumanggap sa isa't isa? Sa katotohanan, ito'y tumpak dahil tinanggap tayo ni Jesus kaya maaari nating tanggapin ang isa't isa, kahit na sa kabila ng mga kahinaan ng iba.

Isiping mabuti ang kahulugan nito. Isipin ang tungkol sa ilan sa mga bagay na nagawa mo at maaaring patuloy na pinagpupunyagianâ€”mga bagay na, marahil, ikaw lamang ang nakaaalam, mga bagay na matatakot ka kung malalaman din ng iba.

At gayunman, ano? Sa pamamagitan ng pananampalataya, ikaw ay tinanggap kay Cristo, na nalalaman ang lahat tungkol sa mga bagay na ang iba ay maaaring hindi nalalaman ang tungkol sa anuman. Oo, alam Niya ang lahat na iyon, at gayunman, tinatanggap ka Niya sa anumang paraan, hindi dahil sa sarili mong kabutihan, kundi dahil sa Kanyang kabutihan.

Ano, kung gayon, ang dapat na maging saloobin mo tungo sa iba?

Narito ang isang mahirap na maintindihang konsepto para sa iba. Ang tunay na pagtanggap ay nangangahulugan na tinatanggap natin ang tao kung anuman sila, kasama ang lahat nilang makakasalanang kaugalian, dahil sila'y mga taong nilikha sa larawan ng Diyos. Dahil namatay si Cristo para sa atin "noong tayo'y mga makasalanan pa" at "pinakipagkasundo tayo sa Diyos" nang tayo'y Kanyang mga kaaway, mapapatawad at matatanggap natin ang iba. Ang pag-ibig Niya sa atin ang magiging pinakapundasyon ng ating pagtanggap at pagpapatawad sa iba (Roma 5:6-10).

Subalit kapag minsang naitatag ang isang tumatanggap at nagmamalasakit na relasyon, madalas kinakailangang iharap na may pagmamahal ang isang indibidwal sa katotohanan ng Kasulatan. Ang pagkabigong gumawa nito ay pagkalimot na magmahal. Bilang mga kaibigan sapat tayong nagmamalasakit para ibahagi ang nagpapabagong-buhay at walang hanggang katotohanan sa ating mga kaibigan.

Ang saloobin ni Jesus ay hindi, "Gawin mo lang kahit anong magustuhan mo. Ayos lang yan. Tanggap pa rin kita." Ang Kanyang saloobin, sa halip, ay "Anuman ang ginawa mo, nakahanda Akong patawarin ka at bigyan ka ng kapangyarihang magbago." Ang biblikal na katotohanan kapag may pagpapakumbabang iniharap sa espiritu ni Cristo na may isang mapagmahal na saloobin ay naghihikayat ng mga puso at bumabago ng buhay.

`Paano posibleng tanggapin ang isang tao habang hindi tinatanggap ang makasalanan nitong pag-uugali? Paano tayo magiging mapagtanggap habang kasabay nito ay hindi kinukunsinti o inaatim ang kasalanan?`