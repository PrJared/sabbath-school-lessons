---
title:  Pagpapakilala ng Katotohanan na May Pag-ibig
date:  25/08/2020
---

Ang pakikipagkaibigan lamang ay hindi makakahikayat ng tao kay Cristo. Maaaring magkaroon tayo ng maraming kaibigan, mga taong nasisiyahan tayo kapag kasama at mga nasisiyahan din kapag kasama tayo, ngunit kung hinding-¬hindi natin sasabihin sa kanila ang kahulugan ni Jesus sa atin at paanong binago Niya ang ating buhay, ang ating pagkakaibigan ay maaaring gumawa ng maliit na walang hanggang pagkakaiba. Tiyak, maaaring masaya tayong kasama, subalit tinatawagan tayo ng Diyos na maging higit sa pagiging masayang kasama lamang. Ang pagkakaibigan lamang ay hindi magdadala sa tao kay Cristo, ngunit ang di¬mapagkaibigang saloobin ay maaaring magpalayo sa tao mula kay Cristo.

Pinaaalalahanan tayo ni apostol Pablo na magsalita ng "katotohanan na may pag-ibig" (Efeso 4:15). Ang mga tali ng pagkakaibigan ay nabubuo kapag sumasang-ayon tayo sa tao hangga't maaari, magpakita ng pagtanggap, at papurihan sila kung saan nababagay. Gaano ngang kahalaga na gawin nating ugali na maghanap ng mabuti sa tao na kataliwas sa masama.

`Basahin ang 2 Tesalonica 1:1-4. Ilista ang ilan sa mga tiyak na bagay na pinapurihan ni Pablo sa mga taga-Tesalonica.`

May mga parang nagagalak sa paghahanap ng mga bagay na mali sa iba. Parang ikinatutuwa nila kung may makikita silang bagay na hindi nagawang tama ng isang tao, kahit walang ibang dahilan kundi ito'y nagbibigay sa kanila ng mas mabuting pakiramdan sa kanilang mga sarili.

Kabaligtaran si apostol Pablo. Hinanap niya ang positibo sa mga iglesiang pinaglingkuran niya. Tunay ngang pinuna niya ang mali at hindi pinalampas ang kasalanan, ngunit ang pokus niya ay paunlarin ang mga iglesia na kanyang itinatag. Isang paraan ng paggawa niya dito ay sa pamamagitan ng pagdidiin ng mga nagawa nilang tama.

Ang pahayag ni Ellen G. White sa kahalagahan ng positibong pakikipag-¬ugnayan ay kapansin-pansin. "Kung magpapakababa tayo sa harapan ng Diyos, at maging mabait at magalang at madamayin at maawain, magkakaroon ng sandaang pagbabagong-loob sa katotohanan kung saan ngayon ay mayroon lamang isa."—TESTIMONIEs FOR THE CHURCH, vol. 9, p. 189.

`Isang sandaling magmuni-muni sa pahayag sa itaas. Ano ang kahulugan nito sa iyong igiesia kung ang kabaitan, paggalang, madamayin, at awa ay umapaw mula sa puso ng mga kaanib? Ano ang magiging hitsura ng isang iglesiang ganito? Tingnan ang iyong puso at tanungin ang iyong sarili tungkol sa isang paraan kung saan maaari kang bumuti sa bahaging ito.`