---
title:  Pagpapaunlad ng Isang Nagtatagumpay na Saloobin
date:  22/08/2020
---

### Basahin Para sa Pag-aaral sa Linggong Ito
Juan 4:27-30, 39-42; Mateo 15:21-28; 2 Tesalonica 1:1-4; Roma 15:7; Efeso 4:32, 1 Pedro 3:15.

> <p>Talatang Sauluhin</p>
> " Kundi sa inyong mga puso ay pakabanalin ninyo si Cristo bilang Panginoon. Lagi kayong maging handa na ipagtanggol sa bawat taong humihingi sa inyo ng katuwiran ang tungkol sa pag-asang nasa inyo "  (1 Pedro 3:15).

Kapag mas lalo nating pinag-aaralan ang buhay ni Jesus, mas lalo pa tayong mamamangha sa Kanyang abilidad na tanggapin at pagtibayin ang mga tao. Bagaman nagbigay Siya ng nakasasakit na mga sumbat sa mga lider ng relihiyon ng Kanyang panahon, may kagalakan Niyang tinanggap ang mga nakikipagpunyagi sa kasalanan, sinasalot ng sala, at walang kapagaÂ¬pag-asang nahatulan. Para sa kanila ang Kanyang biyaya. Ang Kanyang awa ay ipinagkaloob kahit sa pinakamasasamang makasalanan. Ang lalim ng Kanyang kapatawaran ay mas malalim nang sukdulan kaysa lalim ng kanilang mga kasalanan. Ang Kanyang pag-ibig ay walang limitasyon.

Hinding-hindi nagpakita si Jesus ng katiting na pagmamataas o pangingibabaw. Nakita Niya sa bawat tao ang isang nilikha ayon sa larawan ng Diyos, gayunman ay nalaglag dahil sa kasalanan, at ipinunta Niya para iligtas. Walang sinumang nalaglag nang napakababa na hindi kayang abutin ng Kanyang biyaya. Nagpakita Siya ng paggalang sa lahat ng nakasalamuha Niya at tinarato silang may dignidad na nararapat sa kanila. Naimpluwensyahan Niya ang mga tao sa kaharian dahil naniwala Siya sa kanila. Nabago ang kanilang buhay sa Kanyang presensya dahil malalim Niya silang pinagmalasakitan. Bumangon sila upang matupad ang pinaniniwalaan Niyang puwedeng maging sila.

Sa liksyon sa linggong ito sasaliksikin pa natin nang mas malalim ang saloobin ni Jesus tungo sa mga tao at tutuklasin kung paano magagamit ang mga prinsipyong ito sa ating sariling mga buhay.