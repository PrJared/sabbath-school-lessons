---
title:  Kahandaang Tumanggap sa Ebanghelyo
date:  23/08/2020
---

`Basahin ang Juan 4:27-30, 39-42. Paano ipinakikita ng pakikipag-ugnayan ni Jesus sa babaeng Samaritana ang katotohanan na lahat ng uri ng mga tao ay bukas sa ebanghelyo, kahit na sa mga di-inaasahang lugar? `

Ang huling lugar na inaasahan ng mga alagad na makasusumpong ng mga pusong handang tumanggap ng ebanghelyo ay sa Samaria. Ang mga Samaritano ay laging may alitan sa mga Judio tungkol sa doktrina at pagsamba. Itong poot ay mga dekada na ang tagal. Gusto ng mga Samaritano na makibahagi sa pagtatayo ng templo sa Jerusalem ngunit natanggihan ng oportunidad na iyon dahil sa pakikipag-asawahan sa mga kulturang Hentil sa palibot nila at kanilang di-tradisyunal na mga pananaw. Bilang bunga, itinayo ng mga Samaritano ang sarili nilang templo sa Bundok ng Gerizim. Madaling lampasan ng mga alagad ang Samaria bilang isang di-matabang lupa para sa proklamasyon ng ebanghelyo.

Nakita ni Jesus ang hindi nakita ng mga alagad: mga pusong handang tumanggap. Ang salaysay ni Juan sa kuwento ng babae sa balon ay nagsisimula sa mga salitang ito: "Umalis Siya sa Judea at muling bumalik sa Galilea. Subalit kailangang dumaan Siya sa Samaria" (Juan 4:3, 4). "Kailangang" dumaan ni Jesus sa Samaria dahil kinumbinse Siya ng Banal na Espiritu na magkakaroon ng mga nahahandang puso rito sa walang katiyakang lugar. Kapag ang ating mga mata ay may kabanalang pinahiran ng Banal na Espiritu, nakikita natin ang mga posibilidad kung saan mga problema lamang ang nakikita ng iba. Nakikita natin ang isang mayamang ani ng mga kaluluwa para sa kaharian ng Diyos kung saan tigang na bukirin lamang ang nakikita ng iba.

`Basahin ang Gawa 8:4, 5, 14. Ano ang pangunahing bunga ng ministeryo ni Jesus sa Samaria?  `

Lalagpasan sana ng mga alagad ang Samaria na hindi kailanman magbibigay ng oportunidad para sa mga taga-Samaria na marinig ang katotohanan ng Salita ng Diyos. Nakita ni Jesus ang hindi nila nakita. Nakilala Niyang lumikha ang Banal na Espiritu ng isang kahandaang tumanggap sa isang puso ng babae. Ang kanyang dramatikong pagbabagong-loob ay inapektuhan ang napakaraming tao sa lunsod na iyon. Hindi natin palaging agad na nakikita ang mga resulta mula sa ating mga gawain ng pagsaksi, subalit samantalang naghahasik tayo ng mga binhi sa mga pusong handang tumanggap, sila sa isang araw ay magdadala ng isang ani para sa kaluwalhatian ng Diyos.

`Hinding-hindi natin tiyak na malalaman ang epekto ng ating mga salita at kilos sa iba, alinman para sa mabuti o masama. Kaya, bakit kailangan nating palaging maging maingat tungkol sa sinasabi at ginagawa natin sa harapan ng iba?`