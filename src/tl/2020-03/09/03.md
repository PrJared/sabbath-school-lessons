---
title:  Isang Pagtatama ng Saloobin
date:  24/08/2020
---

Madalas na tinitiyak ng ating mga saloobin ang ating abilidad para impluwensyahan ang iba. Ang isang nakasasakit, kritikal, at di-mapagkaibigang saloobin ay itataboy ang tao palayo mula sa iyo, at kahit ikaw ay nakapagsaksi, ang iyong mga salita, gaano man katotoo, ay malamang na hindi matatanggap.

Kataliwas nito, ang isang positibong saloobin at paniniwala sa iba ay naglalapit sa kanila sa atin. Ito ay lumilikha ng isang tali ng pagkakaibigan. Napakagandang inilahad ni Jesus ang prinsipyong ito nang sinabi Niyang, "'Hindi ko na kayo tatawaging mga alipin, sapagkat hindi nalalaman ng alipin kung ano ang ginagawa ng kanyang panginoon. Ngunit tinatawag ko kayong mga kaibigan sapagkat ang lahat ng mga bagay na narinig ko sa aking Ama ay ipinaalam ko sa inyo'" (Juan 15:15). Tinatanggap ng magkakaibigan ang isa't isa sa kabila ng kanilang mga kahinaan at pagkakamali at may layang ibinabahagi ang kanilang mga kagalakan at kalungkutan.

`Basahin ang Mateo 15:21-28 at Marcos 14:6-9. Inilalarawan ng mga talatang ito ang dalawang babaeng may malawak na nagkakaibang sitwasyon. Lumilitaw na si Jesus ay nagiging malupit sa isa at mabait sa iba. Anong mga indikasyon ang mayroon ka sa mga siping ito na si Jesus ay umaabot kasama ang Kanyang nagliligtas na biyaya sa bawat isa at bumubuo ng tiwala?`

Ang babae sa Mateo 15 ay isang Canaanita. Sinadyang tanggihan ni Jesus ang kanyang kahilingan sa umpisa upang, samantalang siya'y nagpupumilit, lalago ang kanyang pananampalataya. Sa bandang huli ay ipinagkaloob Niya ang kanyang nais at pagkatapos ay gumawa ng kamangha-manghang pahayag na walang lider sa Judea sa panahong iyon makagagawa sa isang dukhang Canaanitang babae. Sinasabi Niya sa publiko, " 'O babae, napakalaki ng iyong pananampalataya!'" (Mateo 15:28). Ibinibigay Niya sa kanya ang isa sa pinakadakilang papuring maibibigay ng sinumang lider ng relihiyon. Maiisip mo ba kung paanong natuwa ang kanyang puso at nabago ang kanyang buhay?

Ang babaeng nagpahid sa mga paa ni Jesus ng mamahaling pabango ay isang Judioâ€”isang babaeng may masamang reputasyon, isang babaeng nabigo nang labis at nagkasalang madalas, subalit isang pinatawad, binago at ginawang bago muli. Nang binatikos siya ng iba, pinuri siya ni Jesus at sinang-ayunan ang kanyang mga kilos. Ipinahayag Niya, " 'Saanman ipangaral ang ebanghelyo sa buong sanlibutan, ang ginawa ng babaing ito ay sasabihin sa pag-alaala sa kanya" (Marcos 14:9).

`Dahil sa dalawang kuwentong ito sa itaas na nabasa natin, ano ang mga kinakailangan sa isang positibong nakahihikayat na saloobin? Anong uri ng pagtatama ng saloobin ang kailangan mo, hindi lamang para sa pagsaksi, kundi para sa buhay sa pangkalahatan?`