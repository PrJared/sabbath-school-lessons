---
title:  Karagdagang Kaisipan
date:  24/07/2020
---

Basahin ang Ellen G. White, "The Privilege of Prayer, "pp. 93-104, sa STEPS TO CHRIST; "Work for Church Members, "pp. 19-24, sa TESTIMONIES FOR THE CHURCH, vol. 7.

Kapag tayo'y nanalangin para sa iba, kinikilala ng Diyos ang ating pagtatalaga sa Kanya at ang ating pagdedepende sa Kanyang kapangyarihan sa pamamagitan ng paggamit ng lahat ng mapagkukunan ng langit para baguhinang mga buhay ng tao. Samantalang pumapailanglang ang ating mga panalangin sa Kanyang trono, sumisibad sa pagkilos ang mga anghel sa Kanyang utos. "Ang mga naglilingkod na anghel ay naghihintay sa palibot ng trono para agad-agad na sundin ang utos ni Jesu-Cristo na sagutin ang bawat panalanging inihahandog na may maalab at buhay na pananampalataya."—Ellen G. White, SELECTED MESSAGES, book 2, p. 377. Mayroon tayong katiyakan na wala ni isang panalangin ang nawawala, wala ni isa ang nalilimutan ng Diyos. Ang mga ito'y nakaimbak sa langit para masagot sa panahon at lugar na nalalaman Niyang pinakamabuti. "Ang panalangin ng pananampalataya ay hinding-hindi nawawala; ngunit ang pagsasabi na ito'y laging sinasagot sa mismong paraan at para sa partikular na bagay na ating inaasahan, ay kapangahasan."—Ellen G. White, TESTIMONIES FOR THE CHURCH, vol. 1, p. 231. Ano ngang pampalakas¬-loob ang ibinibigay sa atin nito samantalang namamagitan tayo para sa ating mga asawa na hindi nakakakilala kay Cristo o ang ating mga anak na lalaki at babae, kamag-anak, kaibigan, at kasamang manggagawa. Wala ni isang tapat na panalangin ang nawawala kailanman. Maaaring hindi natin laging nakikita ang agarang mga sagot sa mga ipinapanalangin natin, subalit ang Diyos ay kumikilos sa kanilang mga puso sa mga paraang malalaman lang natin sa walang hanggan.

**Mga Tanong Para sa Talakayan**:

`Basahin ang Filipos 1:19; Colosas 4:2, 3; at 2 Tesalonica 3:1, 2. Sa panahon ng kanyang pagkakakulong, anong katiyakan ang mayroon si Pablo dahil sa mga panalangin ng mga taga-Filipos? Anong hiniling niya sa mga taga-Colosas at taga-Filipos na idalangin para sa kanyang kapakanan? Ano ang relasyon ng mga namamagitang panalanging ito sa paghikayat ng kaluluwa?`

`Talakayin ang reyalidad ng malaking tunggalian na pinoporma nito ang malaking salaysay sa likod ng daigdig na tinitirahan natin. Paano makatutulong ang kaalaman tungkol tunggalian upang iyong matanto ang kahalagahan ng panalangin? Oo, nanalo si Jesus sa digmaan, at alam nating magtatagumpay ang Kanyang panig sa wakas. Subalit pansamantala, bakit napakahalaga na tayo 'y nananalangin at nagsisikap na gawin ang lahat ng magagawa natin para manatiling tapat sa Kanya at para gumawa sa kaligtasan ng iba?`

`Ano ang ilan sa mga hadlang sa isang mas epektiboug buhay ng namamagitang panalangin? Anong uri ng mga dahilan ang ginagamit mo (kung mayroon ka) para umiwas sa higit pang pananalangin para sa ibang nangangailangan nito?`