---
title:  'Kapangyarihan ng Panalangin: Pamama gitan Para sa Iba'
date:  18/07/2020
---

### Basahin Para sa Pag-aaral sa Linggong Ito
Apocalipsis 12:7-9; Efeso 6:12; Hebreo 7:25; Efeso 1:15-21; Daniel 10:10-14;1 Juan  5:14-16.

> <p>Talatang Sauluhin</p>
> " Kaya't  ipahayag ninyo sa isa't isa ang inyong mga kasalanan, at ipanalangin ninyo ang isa't isa, upang kayo'y gumaling.  Ang panalangin ng taong matuwid ay makapangyarihan at mabisa "  (Santiago 5:16).

Nadama ng mga kaanib ng iglesia sa Bagong Tipan ang kanilang pangangailangan sa panalangin. "Pagkatapos nilang manalangin, nayanig ang dakong pinagtitipunan nila at silang lahat ay napuno ng Espiritu Santo, at kanilang ipinahayag na may katapangan ang salita ng Diyos" (Gawa 4:31). Pansinin, nanalangin ang mga alagad. Napuspos sila ng Banal na Espiritu, at nagsalita sila ng Salita ng Diyos na may tapang at lakas ng loob.

May tuwirang relasyon sa pagitan ng kanilang panalangin, ang pamumuspos ng Banal na Espiritu, at makapangyarihang pagpapahayag ng Salita ng Diyos. "Ang mga alagad... ay hindi humingi para sa isang pagpapala sa kanilang sarili lamang. Nabigatan sila ng pasanin ng kaligtasan ng mga kaluluwa. Natanto nilang ang ebanghelyo ay dapat dalhin sa mundo, at inangkin nila ang kapangyarihang ipinangako ni Cristo."â€”Ellen G. White, THE ACTS OF THE APOSTLES, p. 37.

Kapag hinanap natin ang Diyos at namagitan para sa iba, gumagawa ang Diyos sa ating puso para hatakin tayong mas maging malapit sa Kanya at binibigyan tayo ng banal na katalinuhan para abutin sila para sa Kanyang kaharian (Santiago 1:5). Gumagawa rin Siyang makapangyarihan sa kanilang buhay sa mga paraang hindi natin nakikita o kahit lubos na nauunawaan upang ilapit sila sa Kanyang sarili (1 Juan 5:14-17).