---
title:  Ang Pokus ng Panalangin
date:  23/07/2020
---

Sa buong Biblia, mayroong isang pagdiriin sa pagiging malinaw at tiyak sa panalangin. Ang panalangin ay hindi mga walang katiyakang pananabik ng kaluluwa. Inihaharap nito sa Diyos ang mga tiyak na kahilingan. Nanalangin si Jesus nang tiyakan para sa Kanyang mga alagad. Ang apostol Pablo ay nanalangin nang talagang tiyak para sa mga Cristiano sa Efeso, Filipos, at Colosas. Nanalangin siya para sa kanyang kabataang kasamahan gaya nina Timoteo, Tito, at Juan Marcos.

`Basahin aug 1 Samuel 12:22-24 at Job 16:21. Ano ang magkatulad sa dalawang siping ito? Ano ang sinasabi nila tungkol sa namamagitang panalangin?`

Parehong sina Samuel at Job ay idiniriin ang pangangailangan para sa isang masigasig, buong puso, tiyak na pamamagitan. Isinisigaw niya, " 'huwag nawang mangyari sa akin na ako'y magkasala laban sa Panginoon sa paghinto ng pananalangin para sa inyo'" (1 Samuel 12:23). Halos maririnig natin na inulit ang panalangin ni Samuel sa mga salita ni Job, " 'Mayroon sanang taong makiusap sa Diyos; gaya ng tao sa kanyang kapwa'" (Job 16:21). Ang gawain natin ay ang makiusap sa Diyos para sa mga lalaki at babaeng hindi nakakakilala kay Cristo.

`Basahin ang 1 Juan 5:14-16. Anong nangyayari kapag namamagitan tayo para sa iba?`

Kapag nanalangin tayo para sa iba, nagiging mga daluyan tayo ng pagpapala ng Diyos sa kanila. Ibinubuhos Niya ang ilog ng tubig ng buhay mula sa trono sa langit sa kanila sa pamamagitan natin. Nanginginig ang buong hukbo ni Satanas sa tunog ng masigasig na pamamagitan. Inilalarawan ni Ellen G. White ang kapangyarihan ng panalangin sa mga makabuluhang salitang ito: "Hindi matiis ni Satanas na inaapelahan ang kanyang makapangyarihang karibal, dahil natatakot at nanginginig siya sa harap ng Kanyang lakas at kadakilaan. Sa tunog ng maalab na panalangin, nanginginig ang buong hukbo ni Satanas."â€”TESTIMONIES FOR THE CHURCH, vol. 1, p. 346. Iniuugnay tayo ng panalangin sa Pinanggagalingan ng banal na kapangyarihan sa labanan para sa mga kaluluwa ng nawaglit na mga lalaki at babae.

`Basahin ang Mateo 18:18, 19. Ano ang relasyon ng mga siping ito sa namamagitang panalangin, at paano ang siping ito ay isang paghihikayat na manalangin kasama ang iba para sa kaligtasan ng mga hindi nakakakilala sa  Panginoon?`