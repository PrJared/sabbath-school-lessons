---
title:  Mga Di-nakikitang Gumagawang Kapangyarihan
date:  22/07/2020
---

Ang namamagitang panalangin ay isang makapangyarihang armas dito sa labanang ito sa pagitan ng mabuti at masama na tinatawag nating "ang malaking tunggalian." Ang isa sa pinakamalinaw na kapahayagan ng labanang ito ay nasa Daniel 10.

Maaala-ala mong hinulaan ni propeta Jeremias na ang mga Judio ay maaalipin sa mga taga-Babilonia sa loob ng 70 taon. Sa katapusan ng buhay ni Daniel, propetikong yugtong ito ng Judiong pagkabilanggo ay dumarating sa isang katapusan. Nag-alala si Daniel. Maliit ang ebidensyang nakita niya sa katuparan ng mga salita ni Jeremias. Nananatili pa rin sa pagkakahihag ang kanyang bayan.

Ang Babilonia ay nadaig ng mga taga-Medes at Persia, subalit nanatili pa rin ang mga Judio sa pagkakabihag. Nag-ayuno at nanalangin si Daniel sa loob ng tatlong linggo. Buong sigasig siyang namagitan para sa kanyang bayan. Sa katapusan ng tatlong linggo, isang maluwalhating anghel ang nagpakita sa kanya.

`Basahin Daniel 10:10-14. Kailan pinakinggan ang mga panalangin ni  Daniel, at ano ang pansamantalang humadlang sa kanila?`

Ito'y isang kasiya-siyang sipi. Upang lubos itong maunawaan, ating kilalanin ang ilan sa mga tauhan. Sino ang prinsipe ng kaharian ng Persia? Tiyak na hindi si Ciro. Siya ang hari ng Imperio ng Persia. Malamang na ang kasabihang "ang prinsipe ng kaharian ng Persia" ay kumatawan kay Satanas. Tinawag siya ni Jesus na "ang prinsipe ng sanlibutang ito" o "ang pinuno ng sanlibutang ito" (Juan 12.31; Juan 14:30). Binansagan siya ni Pablo na "ang pinuno ng kapangyanihan ng himpapawid" (Efeso 2:2). Kung ang prinsipe ng Persia ay kumakatawan kay Satanas, sino si Miguel? Ang terminong Miguel ay ginamit ng pitong beses sa Biblia (Apocalipsis 12:7; Judas 9, Daniel 10:13, 21; at Daniel 12:1). Ang isang maingat na pag-aaral sa mga siping ito ay nagpapahayag na si Miguel (na nangangahulugang "Siya na katulad ng Diyos") ay isa pang termino para ilarawan si Jesus bilang Komander ng lahat ng mga anghel na nasa tuwirang pakikibaka kay Satanas. Si Cristo ay walang hanggan, umiiral na bago ang iba, makapangyarihan sa lahat na banal na Anak ng Diyos. Isa sa kanyang mga tungkulin bilang Komander ng lahat ng mga anghel ay talunin at sa bandang huli ay wasakin si Satanas.

Hinahawi ng Daniel 10 ang kurtina at inihahayag itong labanan sa pagitan ng mabuti at masama. Habang nananalangin si Daniel, si Miguel, ang makapangyarihang si Jesus, ay bumababa mula sa langit upang itaboy ang puwersa ng impiyerno. Bagaman maaaring hindi natin ito nakikita, gumagawa si Jesus para sagutin din naman ang ating mga namamagitang panalangin. Siya'y isang makapangyarihang Tagapagligtas. Wala ni isa sa ating mga panalangin ang di-mapapansin.

`Paano mo nakikita ang reyalidad ng malaking tunggalian na nagaganap sa sarili mong buhay? Ano ang dapat na sinasabi sa iyo ng reyalidad nitong labanan tungkol sa uri ng mga pagpiling kailangan mong gawin?`