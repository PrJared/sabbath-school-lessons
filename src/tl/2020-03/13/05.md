---
title:  Ang mga Hinihingi ng Pag-ibig
date:  23/09/2020
---

Palaging naihahayag ang pag-ibig sa pamamagitan ng kilos. Inuudyokan tayo ng ating pag-ibig kay Cristo na gumawa ng isang bagay para sa nawaglit na sangkatauhan. Buong linaw na sinabi ito ni Pablo nang sabihin niya sa iglesia sa Corinto, "Ang pag-ibig ni Cristo ang humihimok sa amin" (2 Corinto 5:14). Ang Cristianismo ay hindi pangunahing pagsusuko ng masasamang bagay para maaaring mailigtas tayo. Hindi "isinuko" ni Jesus ang masasamang bagay sa langit para maaaring maligtas ang iba. Hindi tayo inaanyayahan si Jesus para lamang ibigay ang ating panahon, talento, at yaman sa Kanyang layunin; inaanyayahan Niya tayo na ibigay ang ating buhay.

Sa isang umagang pagpupulong sa mga alagad sa dalampasigan ng Galilea, may talinong binalangkas ni Jesus ang mga kahilingan ng banal na pag-ibig.

`Basahin ang Juan 21:15-19. Anong tanong ang tinanong ni Jesus kay Pedro nang tatlong beses, at ano ang tugon ni Pedro? Bakit itinanong ni Jesus kay Pedro ang partikutar na tanong na ito nang tatlong beses?`

Itinanggi ni Pedro ang kanyang Panginoon nang tatlong beses, at nakalikha si Jesus ng isang tugon ng pag-ibig mula sa mga labi ni Pedro nang tatlong beses. Sa harapan ng mga alagad, pinalalagong muli ni Jesus ang kumpiyansa ni Pedro na siya ay napatawad sa pamamagitan ng banal na biyaya at mayroon pa ring ipagagawa si Jesus sa kanya sa Kanyang layunin.

`Muling basahin ang Juan 21:15-19, ngayon ay lalo nang pansinin ang tugon sa pagpapatibay ni Pedro ng kanyang pag-ibig para kay Cristo. Ano ang sinabi sa kanya ni Jesus na gawin bilang tugon?`

Ang banal na pag-ibig ay aktibo, hindi walang kilos. Ang tunay na pagÂ¬ibig ay higit sa isang mainit na damdamin, higit sa isang magandang ideya. Kasama rito ang pagtatalaga. Hinihimok tayong kumilos ng pag-ibig. Inaakay tayo nitong umabot sa isang waglit na sanlibutan ng mga anak ng Diyos na mahigpit na nangangailangan. Nang sinabi ni Jesus kay Pedro," 'Pakainin mo ang Aking mga kordero," ito'y parehong isang utos at isang umaaliw na muling pagtiyak. Nanawagan ang Panginoon para sa isang tugon na umibig, at pinalakas din Niya ang loob ni Pedro na mayroon pa siyang gagawin para sa Kanya, kahit sa kabila nang talagang nakahihiyang kilos ni Pedro nang nadakip si Jesus, at hindi lamang tinanggihang kilala niya si Jesus kundi tinanggihan niya ito na may pagsusumpa rin nanmn, eksaktong gaya nang sinabi ni Cristo sa kanya na gagawin niya.

Ano ang punto? Maaaring masyado mong nabigo ang iyong Panginoon. Maaaring naitanggi mo Siya sa pamamagitan ng iyong mga kilos na higit sa minsan. Ang mabuting balita ay mayroon pang biyaya, hindi pa tapos ang Diyos sa iyo. Mayroon pang lugar sa Kanyang gawain para sa iyo kung maluwag ito sa iyong kalooban.

`Gaya ni Pedro, "itinanggi" mo na ba kahit minsan ang Panginoon? Kung gayon, ano ang sinasabi ng kuwento sa iyo, hindi lamang ang pagtanggi ni Pedro, kundi ang mga salita rito ni Cristo kay Pedro?`