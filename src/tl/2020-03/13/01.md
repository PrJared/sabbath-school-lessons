---
title:  Isang Hakbang sa Pananampalataya
date:  19/09/2020
---

### Basahin Para sa Pag-aaral sa Linggong Ito
Filipos 2:5-11; Mateo 4:18-20; Gawa 9:3-6,10-20; Juan 21:15-19; 1 Juan 3:16-18.

> <p>Talatang Sauluhin</p>
> " Magkaroon kayo sa inyo ng ganitong pag-iisip na na kay Cristo Jesus din naman, na Siya, bagama't nasa anyo ng Diyos, ay hindi Niya itinuring na isang bagay na dapat panghawakan ang pagiging kapantay ng Diyos, kundi hinubaran Niya ang Kanyang sarili at kinuha ang anyong alipin na naging katulad ng tao "  (Filipos 2:5-7).

Si Jesus ay dumating sa mundong ito ng kahirapan at kamatayan upaang ihayag ang karakter ng Ama na maibigin, upang ibalik ang pagmamahal ng mgatao, at upang tubusin ang sangkatauhan. "Hindi kailanman mauunawaan ang halaga ng ating katubusan hanggang ang mga natubos ay tumayo kasama ng Manunubos sa harapan ng trono ng Diyos. Habang sumasambulat ang kaluwalhatian ng walang hanggang tahanan sa ating naaakit na mga pandama, maaalala nating iniwan ni Jesus ang lahat ng ito para sa atin, na hindi lamang Siya naging desterado mula sa mga makalangit na bulwagan, ngunit para sa atin ay kinuha ang panganib ng pagkabigo at walang hanggang pagkawala. Pagkatapos ay ating ihahagis ang ating mga korona sa Kanyang paanan, at itataas ang awiting, 'Ang Kordero na pinaslang ay karapat-dapat tumanggap ng kapangyarihan, kayamanan, karunungan, kalakasan, karangalan, kaluwalhatian, at kapurihan.' Apocalipsis 5: 12."â€”Ellen G. White, THE DESIRE OF AGES, p. 131.

Di-masusukat ang sakripisyong ginawa ni Jesus para sa ating kaligtasan. Kapag tayo'y tumugon sa Kanyang pangunguna, tumanggap sa Kanyang utos, at nakipagkaisa sa Kanya sa pag-abot sa nawaglit na bayan para sa Kanyang kaharian, tumatawag ito para magsakripisyo. Bagaman ang ating mga sakripisyo ay hinding-hindi sa anumang paraan maitutulad sa Kanya, ang ministeryo ng paghihikayat ng kaluluwa ay isang lundag din naman sa pananampalataya. Inaakay tayo nito papalabas ng ating komportableng kalagayan tungo sa isang kalagayan na di-pamilyar sa atin. May mga panahong tinatawagan tayo ng Panginoon na gumawa ng mga sakripisyo, subalit ang mga kaligayahang inaalok Niya ay may malaking kahigitan.