---
title:  Ang Pagtatalaga ng Pag-ibig
date:  24/09/2020
---

Sa katapusan ng pag-uusap sa pagitan nina Pedro at Jesus, nakikita natin ang dalawang lalaking naglalakad sa aplaya. Samantalang ang mga alon ay humahampas sa tabing-dagat, sinasabi ni Jesus kay Pedro ang kakailanganin ng pagiging alagad. Gusto Niyang malaman ni Pedro nang malinaw ang haharapin niya kung tatanggapin niya ng paanyaya ni Jesus na "pakainin ang Aking mga tupa."

`Basahin ang Juan 21:18, 19. Anong sinabi ni Jesus kay Pedro tungkol sa kakailanganin ng pagiging alagad? Bakit sa palagay mo ay inihayag ni Jesus ang isang bagay na nakagugulat kay Pedro sa puntong ito ng kanyang buhay?`

Sa mga salitang ito, hinulaan ni Cristo ang pagkamartir na mararanasan ni Pedro sa isang araw. Ang kanyang mga kamay ay maiuunat sa krus. Sa kapahayagang ito, inalok ni Cristo kay Pedro ang isang pagpili. Inialok Niya sa kanya ang pinakadakilang kagalakan ng buhay: pagkakita ng mga kaluluwang nahikayat para sa kaharian ng Diyos. Sa araw ng Pentecostes ay makikita niya ang libu-¬libong lalapit kay Cristo. Gaganap siya ng mga himala sa pangalan ni Jesus at luluwalhatiin Siya sa harap ng marami pang libu-libo. Magkakaroon siya ng walang hanggang kagalakan ng pagsasama-sama kay Cristo sa Kanyang misyon.

Subalit ang pribilihiyong ito ay darating na may kasamang kabayaran. Ito'y hihingi ng isang sakripisyo, ang sukdulang sakripisyo. Hihingan si Pedro na gawin ang pagtatalaga na may mga matang bukas na bukas. Sapagkat alam na ngayon ni Pedro na walang sakripisyo ang sobrang laki para sumanib kay Jesus sa Kanyang misyon sa sanlibutan.

`Basahin ang 1 Juan 3:16-18. Para kay Juan, ang pag-ibig ay higit pa sa isang malabong konsepto. Paano inilalarawan ni Juan ang sukdulang sakripisyo ng pag-ibig?`

Sa walang hanggan, wala tayong nagawa na mukhang gaya ng isang sakripisyo. Ang ating puhunan ng panahon at pagsisikap, ang puhunan ng ating buhay, ay tila ba labis-labis na nagantimpalaan. Ano ngang kagalakan ang ibaling ang pag-ibig sa pagkilos, ibaling ang mga pagtatangka sa pagtatalaga. Kapag tumugon tayo sa banal na pag-ibig sa pamamagitan nang walang pinipigilan samantalang tayo'y umaabot sa paglilingkod para sumaksi sa iba bilang mga embahador kay Cristo, ating tinutupad ang layunin ng ating buhay at mararanasan ang pinakadakilang kagalakan ng buhay. Gaya ng tamang-¬tamang pagkakasabi ni Jesus," 'Kung nalalaman ninyo ang mga bagay na ito, mapapalad kayo kung inyong gagawin" (Juan 13:17). Ang pinakamalaking kagalakan at nagtatagal na kaligayahan ng buhay ay dumarating kapag tinutupad natin ang kahulugan ng ating pag-iral sa pagluwalhati sa Diyos sa pamamagitan ng paraan ng ating pamumuhay at pagbabahagi ng Kanyang pag-ibig at katotohanan sa sanlibutan.

Mahirap maunawaan ang ideya ng walang hanggan, kapag ang nalalaman lamang natin ay isang napakaliit na bahagi ng panahon. Subalit hangga't nakakaya mo, sikaping isipin ang walang hanggang buhay, isang walang katapusang mabuting buhay—mas mabuti kaysa anumang magkakaroon tayo rito—at, sa gayon, bakit wala rito, sa maiksing pagpuslit ng panahon na ito, ang magiging karapat-dapat na dahilan para mawala ang pangakong walang hanggang buhay na mayroon tayo kay Jesus.