---
title:  Ang Panawagan ng Pagtatalaga
date:  21/09/2020
---

Isiping ikaw si Pedro at Juan. Sumisikat pa lamang ang araw sa isang magandang umaga ng Galilea, na itinataboy ang lamig ng hangin sa gabi. Ang mga isip mo'y nasa isang bagay: manghuli ng isda, maraming isda. Naging mabuti ang pangingisda kamakailan at inaasahan mo ang isa pang araw ng grandeng pangingisda. Pagkatapos sa unang liwanag ng umaga ay nakikita mong papalapit Siya, si Jesus ng Nasaret. Hindi mo alam na sa ilang sandali ang buong buhay mo ay magbabago. Hinding-hindi ka na magiging gaya nang dati.

`Basahin ang Mateo 4:18-20. Bakit sa palagay mo sina Pedro at Juan ay nahahandang gawin ang ganoong kritikal na pagtatalaga na sumunod kay Cristo? Ano sa talata ang nagpapahiwatig na tinatawagan sila ni Jesus sa isang mas mataas na layunin kaysa pangingisda?`

Mula sa ebanghelyo ni Juan matututuhan natin na ang mga lalaking ito ay mayroon nang dating alam tungkol kay Jesus sa higit sa isang taon, gayunman ay hindi nakagawa ng isang lubos na pagtatalaga sa Kanya. Gayunpaman, maaaring may naging makalangit na kilos tungkol kay Cristo, tungkol sa Kanyang hitsura, mga salita, at kilos na nagpahiwatig dito sa mga mangingisda ng Galilea na inaanyayahan Niya sila sa isang banal na pagkakatawag. Ang dahilan na iniwan nila ang kanilang mga bangka, trabaho, at pamilyar na kapaligiran para sumunod sa Kanya ay nadama nila ang pagtawag sa isang mas mataas na layunin. Itong mga karaniwang mangingisda ay kinilala na sila'y tinawagan para sa isang di-karaniwang layunin. Maaaring hindi ka tinatawagan ng Diyos na iwanan ang iyong trabaho ngayon, ngunit tinatawagan ka Niya sa isang di-karaniwang layuninâ€”at iyon ay, para ibahagi ang Kanyang pag-ibig at sumaksi sa Kanyang katotohanan para sa kaluwalhatian ng Kanyang pangalan.

`Isaalang-alang ang pagkatawag kay Mateo, ang maniningil ng buwis, sa Mateo 9:9. Anong nakikita mo sa siping ito na lubhang kapansin-pansin?`

Ang mga maninmgil ng buwis sa Romanong daigdig ay kadalasang mga mangingikil na ginagamit ang kanilang opisyal na kapangyarihan para gipitin ang mga karaniwang tao. Sila ay ilan sa pinakakinamumuhiang karakter sa buong Israel. Ang paanyaya ni Cristo, " 'Sumunod ka sa Akin,' " ay ipinapalagay na narinig na ni Mateo ang tungkol kay Jesus at sa kanyang puso ay may pananabik sa sumunod sa Kanya. Nang dumating ang paanyaya, handa na siya. Namangha siya na tatanggapin siya ni Cristo at aanyayahan siya na maging isa sa Kanyang mga alagad.

Sa kaibuturan ng lahat ng ating mga puso ay isang pananabik sa isang higit pa sa buhay. Tayo, rin, ay gustong mabuhay sa isang karapat-dapat, sa isang mas grande, mas marangal na layunin. Kaya, tinatawagan tayo ni Cristo, gaya ni Mateo, na sumunod sa Kanya.

`Isipin ang tungkol sa mga taong mayroong isusuko para sumunod kay Jesus Bakit, sa katapusan, laging magiging karapat-dapat ito?`