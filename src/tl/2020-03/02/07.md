---
title:  Karagdagang Kaisipan
date:  10/07/2020
---

Basahin ang Ellen G. White, " 'Almost Thou Persuadest Me,' "pp. 433-438, sa THE ACTS OF THE APOSTLES.

Ang diwa ng buhay Cristiano ay isang pakikipag-ugnayan kay Jesus na napakasagana at puspos na sabik tayong ibahagi ito. Mahalaga mang gaya ng tamang doktnina, hindi ito maipapalit sa isang buhay na nabago ng biyaya at nabago ng pag-ibig. Ginawang malinaw ni Ellen G. White ito nang sinabi niyang: "Alam ng Tagapagligtas na walang argumento, gaanuman kalohikal, ang makapagpapatunaw sa matitigas na puso o makapapasok sa balat ng kamunduhan at pagkamakasarili. Alam Niyang kailangang matanggap ng Kanyang mga alagad ang makalangit na pagkakaloob; na ang ebanghelyo ay magiging epektibo lamang hangga't ito'y ipinahayag ng mga pusong napainit at labing napagaling magsalita sa pamamagitan ng isang buhay na kaalaman tungkol sa Kanya na Siyang daan, katotohanan, at buhay."—THE ACTS OF THE APOSTLES, p. 31. Sa aklat na THE DESIRE OF AGES, idinagdag niya

itong makapangyarihang isipan: "Ang kahanga-hangang pag-ibig ni Cristo ay tutunaw at lulupig sa mga puso, kapag ang pag-uulit-ulit lamang ng mga doktrina ay walang magagawa."—Pahina 826.

May mga taong may ideya na ang pagbibigay ng kanilang personal na patotoo ay tungkol sa pagsisikap na hikayatin ang iba sa katotohanang natuklasan nila sa Salita ng Diyos. Bagaman mahalaga ito sa tamang panahon para ibahagi ang mga katotohanan ng salita ng Diyos, ang ating personal na patotoo ay higit na may kinalaman sa kalayaan mula sa sala, sa kapayapaan, sa awa, sa kapatawaran, sa lakas, sa pag-asa, at sa kagalakang nasumpungan natin sa kaloob ng walang hanggang buhay na buong layang iniaalok si Jesus.

**Mga Tanong Para sa Talakayan**:

`Bakit sa palagay mo napakamakapangyarihan ng ating personal na patotoo sa pag-impluwensya sa iba? Paanong nakaapekto sa iyo at sa sarili mong karanasan ang patotoo ng iba?`

`Sa klase, pag-usapan ang tungkol sa iyong sagot sa huling tanong noong Miyerkules. Bakit ang isang pangaraw-araw na karanasan sa Panginoon ay napakahalaga, hindi lamang sa ating pagsaksi, kundi sa sarili rin nating personal na pananampalataya?`

`Siyempre, ang isang makapangyarihang patotoo ay maaaring maging isang epektibong saksi. Kasabay nito, bakit ang isang banal na buhay ay gayong kahalagang bahagi ng ating pagsaksi?`

`Ibahagi ang personal mong patotoo sa klase. Tandaang ibinabahagi mo ang nagawa ni Cristo sa iyo at kung gaano Siya kahalaga sa iyo ngayon. Anong pagkakaiba ang ginagawa ni Jesus sa iyong buhay?`