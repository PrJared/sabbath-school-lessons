---
title:  Ang Nakapagbabagong-buhay na Kapangyarihan ng Banal na Espiritu
date:  30/07/2020
---

Ang isang maingat na pag-aaral ng aklat ng Mga Gawa ay nagpapahayag sa Diyos sa pamamagitan ng Kanyang Espiritu na gumagawa ng mga himala sa buhay ng tao. Ang Mga Gawa ay isang pag-aanalisa sa pagtatagumpay ng ebanghelyo sa mga kultural ng pagkiling, binabago ang habang-buhay at malalalim na naiugat na kagawian, at tinuturuan ang lahat ng sangkatauhan ng biyaya at katotohanan ni Cristo. Kinakatagpo ng Banal na Espiritu ang mga tao kung saan sila naroroon, ngunit hindi Niya iniiwanan sila roon. Sa Kanyang presensya, sila'y nabago. Nabago ang kanilang mga buhay.

`Basahin ang Gawa 16:11-15, 23-34; Gawa 17:33, 34; at Gawa 18:8. Ang mga ito'y ilan lamang sa kuwento ng pagbabalik-loob sa Biblia. Ano ang itinuturo sa atin ng iba't ibang salaysay tungkol sa kapangyarihan ng Diyos para bumago ng mga buhay ng lahat ng uri ng tao mula sa iba't ibang pinanggalingan?`

Ano ngang isang kamangha-manghang iba't ibang mga tao. Si Lydia ay isang mayamang Judiong babaeng negosyante, at ang tagapamahala ng bilangguan sa Filipos ay isang medyo nakaluluwag sa buhay na Romanong lingkod pambayan. Maaabot ng Banal na Espiritu ang lahat ng lawak na sakop ng lipunan. Ang Kanyang kapangyarihan para bumago ay umaabot sa parehong mga lalaki at babae, mayaman at mahirap, nakapag-aral at di-nakapag-aral.

Ang huling dalawang tauhan sa ating listahan ay parehong kapansin-pansin. Tumutukoy ang Gawa 17:34 sa pagbabagong-loob ni Dionisio na tagaÂ¬-Areopago. Ang mga Areopagita ng Atenas ay bahagi ng mga manananggol ng mga hukom na lumilitis ng mga kaso sa korte. Sila'y mga prominente at iginagalang na mga kaanib ng Griyegong lipunan.

Sa pamamagitan ng kapangyarihan ng Banal na Espiritu, ang ministeryo ni apostol Pablo ay umabot kahit sa mas mataas na hanay ng lipunan. Si Crispo (Gawa 18:8) ay isang pinuno ng Judiong sinagoga. Siya'y isang relihiyosong lider na babad sa kaisipan ng Lumang Tipan ng mga Judio, at nakapasok ang Banal na Espiritu at binago ang kanyang buhay. Ang mga kasong ito ng kasaysayan ay naghahayag na sa ating pagsaksi para kay Cristo at pagbahagi ng Kanyang Salita sa iba, gagawa ng kapansin-pansing mga bagay ang Banal na Espiritu sa mga buhay ng lahat ng uri ng tao mula sa lahat ng uri ng pinanggalingan, kultura, edukasyon, at paniniwala. Tayo'y hindi maaari at hindi dapat gumawa ng mga pagpapalagay tungkol sa kung sino ang maaari o di-maaaring maabot. Ang tungkulin natin ay sumaksi sa kaninuman at sa lahat na dinala sa ating buhay. Gagawin ng Panginoon ang ibang dapat gawain.

`Ang kamatayan ni Cristo ay panglahat; ibig sabihin, ito'y para sa lahat ng tao, kailanman. Anong dapat ituro nitong kritikal na katotohanan tungkol sa kung paano tayo hinding-hindi dapat na ipagpalagay na sinuman ay nasa labas ng pag-asa ng kaligtasan?`