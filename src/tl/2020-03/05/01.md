---
title:  Pagsaksi na Nabigyang-kapangyarihan ng  Espiritu
date:  25/07/2020
---

### Basahin Para sa Pag-aaral sa Linggong Ito
Juan 15:26, 27; Gawa 2:41, 42; Gawa 8:4; Hebreo 4:12; Gawa 17:33, 34; Gawa 18:8.

> <p>Talatang Sauluhin</p>
> "Pagkatapos nilang manalangin, nayanig ang dakong pinagtitipunan nila at silang lahat ay napuno ng Espiritu Santo, at kanilang ipinahayag na may katapangan ang salita ng Diyos "  (Gawa 4:31).

Nang atasan ni Jesus ang mga unang mananampalataya na " 'Humayo kayo sa buong sanlibutan, at inyong ipangaral ang ebanghelyo,' maaaring ito'y parang isang imposibleng misyon (Marcos 16:15). Paano nila maisasakatuparan ang gayong napakalaking hamon? Napakakaunti lamang nila. Limitado ang kanilang mga pinagkukunan. Karamihan sa kanila ay grupo ng di-nakapag-aral na mga ordinaryong mananampalataya. Subalit sila'y mayroong isang di-pangkaraniwang Diyos na magbibigay kapangyarihan sa kanila para sa kanilang di-pangkaraniwang misyon.

Ngunit ipinahayag ni Jesus," 'Ngunit tatanggap kayo ng kapangyarihan pagbaba sa inyo ng Espiritu Santo; at kayo'y magiging mga saksi Ko sa Jerusalem, sa buong Judea at Samaria, at hanggang sa kadulu-duluhang bahagi ng lupa' " (Gawa 1:8). Ang pagbibigay-kapangyarihan ng Banal na Espiritu ay tutulong sa kanila upang ibahagi ang mensahe ng krus na may nakapagbabagong buhay at nakapagbabago ng mundong kapangyarihan. Ginawang epektibo ng Banal na Espiritu ang kanilang pagsaksi. Sa ilang maiiksing dekada, naapektuhan ng ebanghelyo ang buong mundo. Ipinapahayag ng Mga Gawa na "binabaligtad ang mundo" (Gawa 17:6) nitong mga unang mananampalataya. Idinaragdag ng apostol Pablo na ang ebanghelyo ay "ipinangaral sa lahat ng mga nilalang sa silong ng langit" (Colosas 1:23). Sa liksyon sa linggong ito, espesyal tayong magpopokus sa papel ng Banal na Espiritu sa pagbibigay-kapangyarihan sa ating pagsaksi para kay Cristo.