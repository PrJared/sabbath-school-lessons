---
title:  Karagdagang Kaisipan
date:  31/07/2020
---

Basahin ang Ellen G. White, "The Gift of the Spirit, "pp. 47-56, sa THE ACTS OF THE APOSTLES; " 'Let Not Your Heart Be Troubled,'" pp. 667-672, sa THE DESIRE OF AGES.

Ang Banal na Espiritu ay nakikipagtulungan sa Ama at Anak sa proseso ng katubusan. Sa lahat ng ating mga gawain ng pagsaksi, tayo ay sumasama sa Kanya sa Kanyang gawain ng pagliligtas ng tao. Sinusumbatan Niya ang mga puso. Sa pamamagitan ng Kanyang Salita, nililiwanagan Niya ang mga isip at inihahayag ang katotohanan. Nilalagot Niya ang mga gapos ng masamang palagay na umaalipin sa atin, pinagtatagumpayan ang kultural nating pagkiling na kinukublihan ang ating paningin sa katotohanan, at inililigtas tayo mula sa mga kadena ng masasamang ugali na pinuposasan tayo.

Samantalang sumasaksi tayo para kay Jesus, napakamahalagang tandaan na tayo ay nakikipagtulungan sa Banal na Espiritu. Naroroon na Siya bago tayo, inihahanda ang mga puso para tumanggap ng mensahe ng ebanghelyo. Siya'y naroroon kasama natin, kumikilos sa mga isipan samantalang gumagawa tayo ng mga gawa ng kabutihan, nagbabahagi ng ating mga patotoo, nangunguna sa Pag-aaral ng Biblia, namimigay ng isang piraso ng literaturang puno ng katotohanan, o nakikibahagi sa ebanghelistikong pag-abot. Magpapatuloy Siyang gumagawa sa puso ng indibidwal bago pa man tayo umalis, ginagawa ang anumang kinakailangan para akayin ang taong iyon sa isang kaalaman sa kaligtasan.

**Mga Tanong Para sa Talakayan**:

`Ibahagi sa mga kaanib ng iyong grupo ng Paaralang Pansabado ang isang okasyon na nadama mo ang Banal na Espiritu na makapangyarihang gumagawa sa pamamagitan ng iyong pagsaksi.`

`Nakaramdam ka na ba nang pagiging nababahala o natatakot tungkol sa pagbabahagi ng iyong pananampalataya? Paanong ang isang kaalaman ng ministeryo ng Banal na Espiritu ay binabawasan ang takot na iyon at binibigyan ka ng katiyakan samantalang sumasaksi ka?`

`Sa liksyon sa linggong ito, pinag-usapan natin ang tungkol sa "gawain" ng Banal na Espiritu sa ating pagsaksi. Talakayin ang mga iba't ibang paraan na ang Banal na Espiritu ay gumagawang kasama natin sa ating mga pagsisikap sa pagsaksi. Paano tayo binibigyang-gamit ng Banal na Espiritu para sumaksi at gumawa sa mga buhay ng iba habang tayo'y sumasaksi?`

`Ang liksyon ay nagsalita tungkol sa pagiging sentro ng Biblia sa pagsaksi. Bakit ang Biblia ay gayong isang kritikal na bahagi ng ating pananampalataya at pagsaksi? Paano natin maiiwasan ang mga bitag ng mga, kahit na nagsasabing naniniwala sa Biblia, ay may katusuhang binabawasan ang awtoridad at saksi nito?`