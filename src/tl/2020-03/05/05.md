---
title:  Ang Banal na Espiritu, ang Salita, at ang Pagsaksi
date:  29/07/2020
---

Ang Salita ng Diyos ay nasa pinakapuso ng saksi ng iglesia sa Bagong Tipan. Ang sermon ni Pedro sa araw ng Pestecostes ay karamihang kinuha mula sa Lumang Tipan para patunayan na si Cristo ang Mesiyas. Ang patotoo ng mamamatay nang si Esteban ay nirepaso ang kasaysayan ng Israel sa Lumang Tipan. Tinukoy ni Pedro ang "salita na kanyang ipinadala sa mga anak ni Israel" (Gawa 10:36) at ibinahagi ang kuwento ng Pagkabuhay na muli kay Cornelio. Muli at muling tinukoy ni apostol Pablo ang dakilang hula sa Lumang Tipan tungkol sa pagdating ng Mesiyas, at maingat na ipinaliwanag ni Felipe sa isang naghahanap na taga-Etiopia ang tungkol sa kabuluhan ng Mesiyanikong hula sa Isaiah 53. Sa bawat pagkakataon, ipinahayag ng mga alagad ang Salita ng Diyos, hindi ang sa kanila. Ang kinasihan-ng-Espiritung Salita ang basehan ng kanilang awtoridad.

`Basahin ang Gawa 4:4, 31; Gawa 8:4; Gawa 13:48,49; Gawa 17:2; Gawa 18:24, 25. Ano ang itinuturo ng mga siping ito sa atin tungkol sa relasyon sa pagitan ng Banal na Espiritu, ng Salita ng Diyos, at ng saksi ng iglesia sa Bagong Tipan?`

Ang Banal na Espiritu na kumasi sa Salita ng Diyos, ay Siya ring gumagawa sa pamamagitan ng Salita upang bumago ng mga buhay. Mayroong nagbibigay-¬buhay na kapangyarihan sa Salita ng Diyos dahil, sa pamamagitan ng Banal na Espiritu, ito'y buhay na salita ni Cristo.

`Basahin ang 2 Pedro 1:21 at Hebreo 4:12. Bakit napakamakapangyarihan ng Salita ng Diyos sa pagbabago ng buhay?`

"Ang malikhaing enerhiya na tumawag sa mga sanlibutan sa pag-iral ay nasa salita ng Diyos. Ang salitang ito'y nagkakaloob ng kapangyarihan; ito'y lumilikha ng buhay. Bawat utos ay isang pangako; sinasang-ayunan ng kalooban, tinatanggap sa kaluluwa, dala-dala nito ang buhay Niyang Walang Hanggan. Binabago nito ang likas, at nililikhang-muli ang kaluluwa sa larawan ng Diyos."—Ellen G. White, EDUCATION, p. 126.

Ang dahilan kung bakit mayroong gayong kapangyarihan ang Biblia para baguhin ang mga buhay ay sapagkat Siya ring Banal na Espiritu na kumasi sa Biblia sa unang dako ay kakasi at magbabago sa atin samantalang binabasa natin ito. Habang ibinabahagi natin ang Salita ng Diyos sa iba, gumagawa ang Banal na Espiritu para baguhin ang ating buhay sa pamamagitan ng Salitang Kanyang kinasihan. Ipinangako ng Diyos na pagpapalain ang Kanyang Salita, hindi ang ating mga salita. Ang kapangyarihan ay nasa Salita ng Diyos, at hindi sa haka-haka ng tao.