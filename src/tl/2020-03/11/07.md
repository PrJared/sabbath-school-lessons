---
title:  Karagdagang Kaisipan
date:  11/09/2020
---

Basahin ang Marcos 5:25-34.

"Ang humahangang karamihan ng tao na sumisiksik sa palibot ni Cristo ay natantong walang pagkakamit ng mahalagang kapangyarihan. Subalit nang iniabot ng nagdurusang babae ang kanyang kamay para Siya'y hipuin, naniniwalang siya'y gagaling, naramdaman niya ang nagpapagaling na birtud. Gayundin sa mga bagay na espirituwal. Ang magsalita ng relihiyon sa isang karaniwang paraan, ang manalangin na walang pagkagutom ng kaluluwa at buhay na pananampalataya, ay walang makukuha. Ang isang pakunwaring pananampalataya kay Cristo, na tinatanggap Siya bilang ang Tagapagligtas ng sanlibutan lamang, ay hindi magdadala ng kagalingan sa kaluluwa. Ang pananampalataya na hanggang sa kaligtasan ay hindi lamang may-talinong pagsang-ayon sa katotohanan. . . . Hindi sapat ang maniwala tungkol kay Cristo; dapat tayong maniwala sa Kanya. Ang pananampalatayang mapakikinabangan natin ay iyon lamang na niyayakap Siya bilang isang personal na Tagapagligtas; na inaangkin ang Kanyang mga merito para sa ating sarili.

"Ang ating deklarasyon ng Kanyang katapatan ay ang piniling ahensya ng langit para sa pagpapahayag kay Cristo sa sanlibutan. Dapat nating kilalanin ang Kanyang biyaya gaya nang naipaaiam sa pamamagitan ng mga banal na lalaki ng matandang panahon; subalit ang magiging pinakaepektibo ay ang patotoo ng sarili nating karanasan. Tayo'y mga saksi para sa Diyos samantalang inihahayag natin sa sarili natin ang gumagawang kapangyarihan na maka-Diyos. Bawat tao ay may isang buhay na di-katulad sa lahat ng iba, at isang karanasang nagkakaiba sa kanila. Gusto ng Diyos na umakyat ang ating papuri sa Kanya, na namarkahan ng sarili nating katangian. Itong mahahalagang pagpàpahalaga sâ papuri ng kaluwaihatian ng Kanyang biyaya, kapag pinatunayan ng isang buhay na gaya kay Cristo, ay may di-mapipigilang kapangyarihang gumagawa para sa kaligtasan ng mga kaluluwa."—Ellen G. White, THE DESIRE OF AGEs, p. 347.

**Mga Tanong Para sa Talakayan**:

`Ano ang mga elemento ng isang nakapanghihimok na patotoo? Basahin ang patotoo ni Pablo sa harapan ni Agripa sa Gawa 26:1-23. Ano ang pundasyon ng kanyang patotoo?`

`Bakit sa palagay mo napakamakapangyarihan ng personal na patotoo sa nagawa ni Cristo para sa atin? Paano mo sasagutin, gayunman, ang tanong na: Sige, iyan ang nangyari sa iyo, pero paano kung wala ako nang ganyang uri ng karanasan? Bakit dapat makapagtuturo sa akin ang iyong karanasan ng anumang bagay tungkol sa kung bakit kailangan kong sumunod kay Jesus?`

`Ano ang ilan sa mga bagay na gusto mong iwasan sa tuwing nagbibigay ng patotoo sa isang di-mananampalataya?`

`Talakayin ang tanong tungkol sa katiyakan ng kaligtasan, Bakit ito isang mahalagang bahagi ng Cristianong karanasan? Paano tayo makatitiyak sa ating kaligtasan samantalang, kasabay nito, ay hindi nagiging mapangahas?`