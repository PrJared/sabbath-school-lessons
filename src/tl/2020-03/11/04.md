---
title:  Pagsasabi ng Kuwento ni Jesus
date:  08/09/2020
---

Sinu-sino ang mga unang misyonero na laging isinusugo ni Jesus? Hindi sila kabilang sa mga alagad. Hindi sila kabilang sa Kanyang mga matagal na mga tagasunod. Ang mga unang misyonerong isinugo ni Jesus ay dating mga lalaking baliw, mga taong sinapihan ng demonyo na ilang oras noong una ay nagpasindak sa lalawigan at naglagay ng takot sa mga puso ng kalapit na nayon.

May sobrenatural na malademonyong kapangyarihan, nabali ng isa sa mga nademonyong ito ang kadenang gumapos sa kanya, nagtitili sa nakatatakot na tono, at sinugat-sugatan ang sarili niyang katawan ng matatalas na bato. Ang paghihirap sa kanilang boses ay sumasalamin lamang sa isang mas malalim na paghihirap sa kanilang kaluluwa (Mateo 8.28, 29, Marcos 5:1-5).

Subalit pagkatapos ay nakatagpo nila si Jesus, at nabago ang kanilang buhay. Hinding-hindi na sila magiging gaya nang dati. Itinaboy ni Jesus ang mga nagpapahirap na demonyo mula sa kanilang katawan tungo sa isang kawan ng baboy at sa ibabaw ng matarik na dalisdis patungong dagat (Mateo 8:32-34; Marcos 5:13, 14).

`Basahin ang Mateo 8:28-34. Anong nangyari sa mga lalaking ito, at ano ang natagpuan ng mga taong-bayan nang lumabas sila para tingnan ang nangyari?`

Ang mga naalihan ng demonyo ay mga bagong lalaki na binago sa pamamagitan ng kapangyarihan ni Cristo. Natagpuan silang mga taong-bayan na nakaupo sa paanan ni Jesus, nakikinig sa bawat salita mula sa bibig ng Panginoon. Dapat nating pansinin na sinasabi ng ebanghelyo ni Mateo na may dalawang naalihan ng demonyo ang pinalaya, samantalang ang ebanghelyo ni Marcos ay nagpopokus sa kuwento ng isa lang sa dalawa. Ngunit ang punto ay, ibinalik sila ni Jesus sa pisikal, mental, emosyonal, at espirituwal.

`Basahin ang Marcos 5:18-20. Kitang-kita na ang nabagong naalihan ng demonyo, ang bagong kombertido, ay nagnais na sumama kay Jesus, subalit ano ang isinugo sa kanya ni Jesus para gawin?`

"Sa kaunting sandali lamang nagkaroon ng pribilehiyo ang mga lalaking na makapakinig ng mga turo ni Cristo. Wala kahit isang sermon mula sa Kanyang mga labi ang kanilang narinig. Hindi sila makapagtuturo sa mga tao kagaya nang nagagawa ng mga alagad na araw-araw kasama ni Jesus. Ngunit dala nila sa kanilang sariling pagkatao ang ebidensya na si Jesus ang Mesiyas. Maaari nilang sabihin ang nalalaman nila; ang mismong nakita nila, at narinig, at nadama na kapangyarihan ni Cristo. Ito ang magagawa ng lahat na ang puso ay nahipo sa pamamagitan ng biyaya ng Diyos."â€”Ellen G. White, THE DESIRE OF AGES, p. 340. Inihanda ng kanilang mga patotoo ang Decapolis, sampung lunsod sa dalampasigan ng Dagat ng Galilea, para tumanggap ng mga katuruan ni Jesus. Ito ang kapangyarihan ng personal na patotoo.