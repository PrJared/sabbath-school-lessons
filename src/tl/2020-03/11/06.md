---
title:  Isang Bagay na Karapat-dapat Patotohanan
date:  10/09/2020
---

"Kaya hindi na ako ang nabubuhay ngayon kundi si Cristo na ang nabubuhay sa akin. At ang buhay ko ngayon sa katawan ay ikinabubuhay ko sa pamamagitan ng pananampalataya sa Anak ng Diyos na nagmahal sa akin at naghandog ng kanyang sarili para sa akin" (Galacia 2:20).

Tiyak na may mga sakripisyo kapag tinanggap natin si Cristo. May mga bagay na hinihiling Niyang isuko natin. Nilinaw ni Jesus ang pagtatalagang kinakailangan para sumunod sa Kanya: " 'Kung ang sinuman ay nagnanais sumunod sa Akin, tanggihan niya ang kanyang sarili at magpasan ng kanyang krus araw-araw at sumunod sa Akin'" (Lucas 9:23). Ang kamatayan sa krus ay isang masakit na kamatayan. Kapag isinuko natin ang ating buhay sa mga hinihingi ni Cristo at itong "dating pagkatao" ng kasalanan ay ipinako (tingnan ang Roma 6:6), ito'y masakit. Ang isuko ang pinakamamahal na hangarin at habang-buhay na mga kaugalian ay masakit kung minsan, subalit ang mga gantimpala ay malayong humihigit kaysa sakit.

Ang mga makapangyarihang patotoo na may nakapagbabagong buhay na epekto sa iba ay nakapokus sa nagawa ni Cristo para sa atm, hindi ang isinuko natin para sa Kanya. Nakasentro ang mga ito sa Kanyang sakripisyo, hindi sa ating tinatawag nating "mga sakripisyo." Sapagkat hindi kailanman humihingi si Cristo sa atin na isuko ang anumang bagay na kung pananatilihin ay pinakamabuti para sa atin.

Gayunman, ang kasaysayan ng Cristianismo ay puno ng mga kuwento ng mga kinailangang gumawa ng napakalaking mga sakripisyo para sa kapakanan ni Cristo—hindi dahil ang mga taong ito'y nagtatamo ng kaligtasan, o ang kanilang mga gawa, gaano man di-makasarili at sakripisyal, ay nagbigay sa kanila ng merito sa harapan ng Diyos. Sa halip, sa karamihang mga kaso, sa pagtanto sa mga nagawa ni Cristo para sa kanila, nakahanda ang mga lalaki at babaeng ito na ilagay ang lahat sa altar ng sakripisyo, ayon sa pagkakatawag ng Diyos sa kanilang buhay.

`Basahin ang Juan 1:12, Juan 10:10, Juan 14:27,at l Corinto 1:30. Ang ating patotoo ay palaging nakabase sa nagawa ni Cristo sa atin. Ilista ang ilan sa mga kaloob ng Kanyang biyaya na nabanggit sa mga talata sa itaas.`

Sa liwanag ng mga talata sa itaas, isipin ang tungkol sa nagawa ni Cristo para sa iyo. Maaaring naging isa kang natatalagang Cristiano sa iyong buong buhay, o posibleng nakaranas ka ng isang mas dramatikong pagbabagong¬bob. Pagbulay-bulayan kung gaano naging mabuti si Jesus sa iyo at aug Iayunin, kapayapaan, at kaligayahang naibigay Niya sa iyo. Isipin ang mga panahon na binigyan ka Niya ng lakas para malampasan ang mahihirap na karanasan sa buhay mo.

`Anong uri ng mga sakripisyo ang tinawagan kang gawin para sa kapakanan ni Cristo? Anong natutuhan mo mula sa iyong mga karanasan na maaaring maging pagpapala sa iba?`