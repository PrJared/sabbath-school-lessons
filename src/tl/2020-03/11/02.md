---
title:  'Si Jesus: Ang Basehan ng Ating Patotoo'
date:  06/09/2020
---

Bilang mga Cristiano, lahat tayo'y may personal na maikukuwento, isang kuwento tungkol sa kung paano binago ni Cristo ang ating buhay at ano ang ginawa Niya para sa atin.

**Basahin ang Efeso 2:1-10. Ano ang katulad natin bago natin nakilala si Cristo? Ano ang nasa atin mula nang tinanggap natin si Cristo?**

`A. Bago natin nakilala si Cristo (Efeso 2:1-3).`

`B. Pagkatapos natin makilala si Cristo (Efeso 2:4-10).`

Ano ngang kamangha-manghang pagbabago! Bago natin nakilala si Cristo, tayo ay "mga patay sa inyong mga pagsalangsang at mga kasalanan," "nilakaran, ayon sa lakad ng sanlibutang ito," "sa mga pagnanasa ng laman," at "katutubong mgaanakng kapootan." Sa simpleng pagkakasabi nito, bago natin nakilala si Cristo, nagpagalaÂ¬gala tayo nang walang layunin sa buong buhay sa isang waglit na katayuan.

Maaaring naranasan natin ang tila ba kaligayahan, pero mayroong pagkabalisa ng kaluluwa at walang katuparang layunin sa ating buhay. Ang paglapit kay Cristo at pagdanas ng Kanyang pag-ibig ay gumagawa ng lahat ng pagkakaiba. Kay Cristo tayo'y tunay na "buhay." Sa pamamagitan ng "di-masukat na kayamanan ng Kanyang biyaya" at ng Kanyang "kagandahang-loob" sa atin, tumaggap tayo ng kaloob ng kaligtasan. Binangon Niya tayo at "pinaupong kasama Niya sa sangkalangitan, kay Cristo Jesus, upang Kanyang maipakita sa mga panahong darating ang di-masukat na kayamanan ng kanyang biyaya sa kagandahang-loob sa atin sa pamamagitan ni Cristo Jesus." Kay Cristo, ang buhay ay nagkaroon ng bagong kahulugan at ng bagong layunin. Gaya ng idineklara ni Juan, "Nasa sa Kanya ang buhay at ang buhay ay siyang ilaw ng mga tao" (Juan 1:4).

`Basahin ang Efeso 2:10. Anong sinasabi sa atin ng talatang ito tungkol sa kung gaano kasentro ang mabubuting gawa sa Cristianong pananampalataya? Paano natin mauunawaan itong ideya sa konteksto ng kaligtasan sa pamamagitan ng pananampalataya na "hiwalay sa mga gawa ng kautusan" (Roma 3:28)?`

`Paano nabago ang iyong buhay dahil kay Cristo, isang pagbabagong maaaring makatulong sa sinumang makatagpo ng isang kaalaman tungkol kay Jesus?`