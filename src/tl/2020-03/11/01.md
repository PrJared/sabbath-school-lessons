---
title:  Pagbabahagi ng Kuwento ni Jesus
date:  05/09/2020
---

### Basahin Para sa Pag-aaral sa Linggong Ito
Efeso 2:1-10; 1 Juan 4:7-11; Marcos 5:1-20; Hebreo 10:19-22, Galacia 2:20; 1 Corinto 1:30.

> <p>Talatang Sauluhin</p>
> " Ang mga bagay na ito ay isinulat ko sa inyo upang inyong malaman na kayo'y mayroong buhay na walang hanggan sa inyong nananampalataya sa pangalan ng Anak ng Diyos "  (1 Juan 5:13).

Gaya ng pagkakasabi sa isang naunang liksyon, walang makapangangatwirang mas mabisa sa kapangyarihan ng ebanghelyo kaysa isang nabagong buhay. Maaaring makipagtalo ang mga tao sa iyong teolohiya. Maaaring makipagtalo sila tungkol sa mga doktrina. Maaari nilang pagdudahan ang iyong pagkaunawa sa mga Kasulatan, ngunit bibihira nilang pagdudahan ang personal mong patotoo sa kung ano si Jesus sa iyo at ano ang nagawa Niya sa buhay mo.

Ang pagsaksi ay pagbabahagi ng nalalaman natin tungkol kay Jesus. Ito'y pagpapaalam sa iba kung gaano Siya kahalaga sa atin at ano ang ginawa Niya para sa atin. Kung ang ating pagsaksi ay binubuo lamang ng pagsisikap na patunayan ng mga pinaniniwalaan nating tama at ang pinaniniwalaan ng iba ay mali, sasalubong tayo sa malakas na oposisyon. Kung ang ating pagsaksi tungkol kay Jesus ay nagmumula sa isang pusong nabago ng Kanyang biyaya, nabighani ng Kanyang pag-ibig, at namangha sa Kanyang katotohanan, mamamangha ang iba kung paano magkakaroon ng epekto ang katotohanan sa ating mga buhay. Katotohanang inihayag sa konteksto ng isang nabagong buhay ang gagawa ng lahat ng pagkakaiba.

Kung si Cristo ang sentro ng lahat ng doktrina, at sumasalamin ang bawat katuruan ng Biblia sa Kanyang karakter, ang mga binabahaginan natin ng mga kasulatan ay mas malamang na tatanggap sa Kanyang salita.