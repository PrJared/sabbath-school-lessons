---
title:  'Maliliit na Grupo: Unang Ideya ng Diyos'
date:  30/08/2020
---

`Basahin ang Genesis 1:1, 2, 26; Hebreo 1:1, 2; at Efeso 3:8, 9. Paano inihahayag ng mga talatang ito ang pagkakaisa ng Kadiyosan?`

Ang Ama, Anak, at ang Banal na Espiritu ay magkakasamang nakibahagi sa Paglalang. Bawat isa sa kanila ay nagkaroon ng iba't ibang tungkulin ngunit gumawang magkakasama sa isang di-nakikitang pagkakaisa. Ang Ama ang Dalubhasang Tagadesenyo, ang dakilang arkitekto. Isinagawa Niya ang Kanyang mga plano sa pamamagitan ni Jesus, bilang ang aktibong ahente sa Paglalang na kasabay sa kapangyarihan ng Banal na Espiritu. Ang gayong makapangyarihang sobrenatural na gawa ay malayong lagpas sa ating pagkaunawa. Ang mauunawan natin, at buong linaw, din, ay hindi lamang ang reyalidad ng nilikhang sanlibutan at ng kosmos kundi Diyos mismo ang gumawa ng lahat ng ito (tingnan ang Roma 1:18-20).

Ang maliliit na grupo ay unang ideya ng Diyos. Bagaman dapat tayong maging maingat kapag gumagamit ng pagkakatulad tungkol sa marami sa mahihiwagang aspekto ng Diyos, gamitin natin na may kaluwagan ang isa at sabihin na binuo ng Ama, Anak, at Banal na Espiritu ang unang "maliit na grupo" sa kasaysayan ng kaligtasan. Nakibahagi Silang magkakasama sa paglalang ng lahi ng tao at pagkatapos sa katubusan nito matapos ang Pagkakasala.

`Ihambing ang Juan 10:17, 18 sa Roma 8:11; at 1 Corinto 15:15. Paanong ipinapakita ng muling pagkabuhay ni Cristo ang pagkakaisa ng Ama, Anak, at Banal na Espiritu sa panukala ng kaligtasan?`

Ang Ama, Anak, at Banal na Espirtu ay sama-sama sa isang "maliit na grupo" na may malinaw na layuning tinutubos ang lahi ng tao. "Ang panukala ng kaligtsan ay may lugar sa mga pagpapayo ng Diyos mula sa kawalang hanggan.'â€”Ellen G. White, FUNDAMENTALS OF CHRISTIAN EDUCATION, p. 186. Walang mas mahalaga pa sa Diyos kaysa pagliligtas ng maraming tao hangga't maaari (1 Timoteo 2:4; 2 Pedro 3:9). Ang maliliit na grupo ay maaaring mayroong maraming layunin na ating pag-aaralan sa liksyon sa linggong ito, subalit ang kanilang nangingibabaw na layunin ay magtuon sa paghikayat ng nawawalang tao kay Jesus. Ibig sabihin, sa paggawa sa maliliit na grupo, hindi lamang sarili natin ang ating matutulungan kundi ang iba rin. Samakatuwid, ang pangunahing mithiin ng ating maliliit na grupo ay dapat maging paghihikayat ng kaluluwa.

`Talakayin ang hiwaga ng pagkakaisa ng ating Diyos. Mahirap itong unawain, hindi ba? Ngunit, maaari pa rin nating paniwalaan, at pagtiwa1aan, ang hindi natin lubos na nauunawaan, tama? Bakit ito'y isang mahalagang prinsipyo para sundin ng mga Cristiano pagdating sa pananampalataya?`