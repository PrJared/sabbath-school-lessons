---
title:  Maliliit na Grupo sa Kasulatan
date:  31/08/2020
---

Nagbibigay ang Biblia ng napakaraming halimbawa ng maliliit na grupong nananalangin, nagsasama-sama, nagpapalakasan sa isa't isa at gumagawang magkakasama para kay Cristo. Ang mga grupong ito ay naglalaan ng oportunidad sa bayan ng Diyos para ibahagi ang mga responsibilidad at lubos na gamitin ang kanilang iba't ibang kaloob. Ibig sabihin, maaaring makapagbigay ang maliliit na grupo ng oportunidad sa Panginoon na mas lubusang gamitin ang bawat isa sa atin.

`Basahin ang Exodo 18:21-25. Anong kaloob ng Diyos na payo na ibinigay ng biyanang lalaki ni Moises na si Jethro na gumawa ng makabuluhang pagkakaiba para kay Moises? Bakit napakahalaga ng planong ito?`

Bawat indibidwal sa kampo ng Israel ay naging bahagi ng isang grupo ng sampu, pinangunahan ng isang maka-Diyos na opisyal. Itong maliliit na grupo na ito ay isang lugar para sa paglutas ng problerna, subalit mayroon pang mas higit dito. Ang mga ito'y mga lugar ng pagsasama-sama kung saan maiiwasan ang mga problema at mapangangalagaan aug espirituwal na buhay. Ang mga ito'y lugar ng pangarap kung saan maibabahagi ang mga panukala ng Diyos para sa Israel. Sa mga grupong gaya nito, makabubuo ang mga tao nang mahihigpit at maalalahaning relasyon na makatutulong sa lahat ng kasangkot na gumawa sa anumang isyu na kanilang kinakaharap. Walang dudaâ€”noon at ngayon, nakikipagpunyagi ang mga tao sa mga bagay na makatutulong ang iba. Nagbibigay aug maliliit na grupo ng mga oportunidad para sa mainit, maalalahaning pagsasama-sama, paglagong espirituwal, at paglutas ng problema.

Kamangha-mangha na ang mga espesyalista sa maliit na grupo ay nagsasabi sa atin na ang tamang-tamang laki para sa pagtutulungan sa grupo ay nasa pagitan ng anim at labindalawang tao. Ito ang eksaktong laki na parehong ginamit nina Moises at Jesus sa pagbuo ng kanilang mga grupo.

`Basahin ang Lucas 6:12, 13; Mateo 10:1; at Marcos 3:13-15. Ano ang may dalawang bahaging layunin ni Jesus sa pagtawag sa mga alagad at pagpili sa kanila para maging bahagi ng ministeryo ng Kanyang maliit na grupo?`

Ang layunin ni Jesus sa pagtawag sa mga alagad ay para ihanda sila parehong sa espirituwal at pisikal para sa kanilang misyon sa sanlibutan. Sa pagsasama-sama sa Kanya, sila'y lalago sa biyaya. Sa konteksto ng kanilang mga pagpupulong sa maliit na grupo, matututo sila kung paano maglingkod nang mas epektibo. Araw-araw, samantalang minamasdan nila si Jesus na naglilingkod sa mga pangangailangan ng mga taong nasa palibot Niya, matututo sila sa pamamagitan ng pagmamasid kung paano gamitin ang kanilang mga kaloob. Ang layunin ng maliliit na grupo ni Jesus ay parehong espirituwal na pangangalaga at pakikibahagi sa labas.

`Isipin ang isang panahon nang ikaw ay kabahagi sa isang maliit na grupo ng mga tao, sa anumang kalagayan, na nagmalasakitan sa isa't isa at gumagawa para sa isang mithiin. Ano ang natutuhan ma mula doon na makatutulong sa iyo upang maunawaan ang kahalagahan ng maliliit na grupo sa konteksto ng ating pananampalataya?`