---
title:  Karagdagang Kaisipan
date:  04/09/2020
---

Ilang taon na nakalipas, nagpasya ang isang munting iglesia sa Europa na nasa labas ng isa sa malalaking lungsod ng kontinente na kailangan nilang gumawa ng isang bagay na makabuluhan para sa Panginoon. Walang sigla ang iglesia. Ilang taon nang walang nabautismuhan. Kung nagpatuloy ang kasalukuyang kalakaran, maliit ang kinabukasan ng iglesia. Ang pastor at ang kanyang church board ay masigasig na nanalangin at maingat na nagsaalang-alang ng maaari nilang gawin.

Sa pag-aaral nila sa Bagong Tipan, nagpasya silang bumuo ng isang ministeryo ng maliit na grupo. Siyam na karaniwang kaanib ang nakakuha ng pangarap. Itinalaga nila ang kanilang sarili na manalanging magkakasama at pag-aralan kung paano buong epektibong magtatag ng kanilang maliit na grupo. Hindi nagtagal ay nagpasya silang gawin ang bawat tahanan nila na maging isang sentro ng ebanghelismo. Natutuhan ng mga grupo na gamitin ang kanilang mga kaloob sa iba't ibang paraan. Naglunsad sila ng mga ministeryo ng panalangin at ospitalidad. Pinaunlad nila ang mga pagkakaibigan sa komunidad. Nag-abot sila sa mga gawa ng kabutihan sa kanilang pamilya, kaibigan, at sa dating mga Adventista. Nagpasimula ang mga lider ng maliit na grupo ng mga pag-aaral ng Biblia sa siyam na tahanan na may 40 bisitang dumalo. Namangha sila sa ginagawa ng Banal na Espiritu. Kalaunan, 17 sa 40 bisita ang nabautismuhan. Ang patotoo ng maliit at walang-siglang iglesiang iyon ay gumagawa ng napakalaking pagkakaiba ang maliliit na grupo. Ang mga ito 'y isa sa mga paraan ng Diyos para isangkot ang maraming mga kaanib sa misyon ng iglesia.

**Mga Tanong Para sa Talakayan**:

`Sa klase, talakayin pa ang mahahalagang elemento sa bawat maliit na grupo gaya ng pagkakabalangkas sa liksyon noong Huwebes. Anong uri ng mga gawain ang maaaring kasangkutan ng isang maliit na grupo? Sa anong mga paraan maaaring makatulong ang isang maliit na grupo sa mga may natatanging kaloob na talagang magamit ang mga kaloob na iyon higit kailanman?`

`Bakit napakahalagang panatilihin ng maliliit na grupo ang isang papalabas at misyong pokus? Ibig sabihin, gaano man kalaki ang maitutulong at maisusuporta ng isang grupo sa mga kaanib nito, bakit dapat nitong lagging panatilihing pangunahin sa layunin ang pagpapakalat ng ebanghelyo? Bakit, din, dapat na laging nakaugnay ang maliit na grupo sa katawan ng lokal na iglesia? Bakit napakahalaga noon?`

`Naging kabahagi ka na ba o nakarinig na ng maliliit na grupo na hindi epektibong gumana at kalaunan ay nawala? Talakayin ang mga dahilan kung bakit maaaring mangyari ito.`

`Pag-isipan ang tungkol sa kuwento sa itaas, tungkol sa nangyari sa Europa sa ministeryo ng maliit na grupo. Bakit sa palagay mo mabuti itong gumana? Ano ang kanilang ginawa na, sa maraming paraan, napakasimple at gayunman ay napakaepektibo? Bakit, din, maaaring gumagawang mula sa "mas ligtas" na kapaligiran ng mga tahanan, kataliwas sa isang gusali ng iglesia, ay magiging isang epektibong paraan ng pagpapasimula ng isang pag-abot sa kapitbahayan o komunidad?`