---
title:  Maliliit na Grupo sa Bagong Tipan
date:  02/09/2020
---

Sumambulat ang paglago ng iglesia sa Bagong Tipan. Sa ilang maiiksing taon lumago ito mula sa isang maliit na grupo ng mananampalataya hanggang sa libu-libong mga sumasamba. Mayroong maraming dahilan na nag-ambag dito sa pagdagsa ng mga mananampalataya at sa mabilis na paglagong pangyayari. Inihasik ng ministeryo ni Jesus ang binhi ng ebanghelyo at inihanda ang maraming tao para tumaggap ng pangangaral ng mga alagad. Pagkatapos ng pag-akyat sa langit ni Cristo, bumaba ang Banal na Espiritu na may kapangyarihan noong araw ng Pentecostes sa mga nananalangin at naniniwalang mga alagad. Isa sa mga nag-aambag na dahilan para sa mabilis na paglago ng iglesia sa Bagong Tipan ay ang kanilang pang-organisasyong istraktura ng maliit na grupo. Gumawa ng pagkakaiba ang maliliit na grupo.

`Basahin ang Gawa 18:1-5 at Gawa 20:1-4. Bakit kaya inilista ni Lucas ang ilan sa mga pangalan ng mga malapitang nakasama ni Pablo sa paggawa?`

Kawili-wiling mapansin na binabanggit ni Lucas ang ilan sa mga pangalan ng mga nakatrabaho ni Pablo. Para sa kanya ay mahalaga ang bawat isa. Kilala niya sila sa pangalan. Pare-pareho nilang sinuportahan ang isa't isa sa kanilang pag-abot na ministeryo. Bagaman kakaunti aug bilang ng mga pangalang kanyang binanggit, nakatutulong iyon para patunayan ang punto tungkol sa kahalagahan ng paggawang malapit sa bawat isa, kahit sa kakaunting bilang.

Bawat isa sa mga taong ito'y may mga kaloob na kakaiba mula sa nasa iba. Nanggaling sila mula sa iba't ibang mga karanasan at kuitura. Ang kanilang paraan sa pagtingin sa mga bagay ay hindi laging pareho, subalit bawat isa ay may mahalagang ambag na gagawin sa layunin ni Cristo. Ang kanilang mga pagkakaiba-iba sa mga kaloob, pinanggalingan, at karanasan, ay nag-ambag sa paglago ng iglesia. Bawat isa sa kanila ay nag-ambag sa misyon ni Cristo mula sa kasaganaan ng kanilang sariling kinagisnan at personal na karanasan kay Jesus.

`Ihambing ang Gawa 16:11-15, 40; at Gawa 12:11, 12. Anong paanyaya ang kaagad ibinigay ni Lydia kay Pablo matapos ang kanyang pagbabagong-loob? Saan nagpunta sina Pablo at Pedro matapos palayain mula sa bilangguan?`

Ang mga mananampalataya sa Bagong Tipan ay regular na nagpupulong sa mga tahanan. Ang mga Cristianong tahanan ay naging mga sentro ng impluwensya at puso ng ministeryo ng maliit na grupo.

`Naisip mo na ba ang tungkol sa pagsisimula ng isang ministeryo ng mallit na grupo, sa iyong tahanan o pagsama sa isang kaibigan upang magpasimula ng isang ministeryo ng maliit na grupo sa tahanan ng taong iyon? Kung ikaw ay kaanib na ng isang ministeryo ng maliit na grupo, isipin ang tungkol sa maibabahagi mo sa iyong klase sa Paaralang Pansabado sa linggong ito tungkol sa mga pakinabang nito.`