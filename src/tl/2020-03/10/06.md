---
title:  Mga Pagkilos ng Maliit na Grupo
date:  03/09/2020
---

Ang maliliit na grupo ay isang kasangkapang ginagamit ng Diyos para palaguin ang Kanyang iglesia. Ito'y "mga kanlungan"para maipahayag ng mga tao ang kanilang mga problema at pag-usapan ang nagkakaisang kapakanan. Nagbibigay ang mga ito ng mga oportunidad para sa espirituwal na paglago sa konteksto ng nagmamalasakit na mga relasyon. Maraming mga di-Cristiano ang sa umpisa ay mas kumportable sa pakikibahagi sa isang maliit na grupo na nagpupulong sa isang tahanan kaysa pagdalo sa isang tradisyunal na pagsamba sa iglesia sa unang pagkakataon.

`Basahin ang Gawa 4:31, Gawa 12:12, at Gawa 20:17-19, 27-32. Ilista ang lahat nang iba't ibang mga elemento rito sa mga grupo sa Bagong Tipan. Anong mga gawain ang kinasangkutan ng mga grupong ito? `

Ang mga unang Cristiano ay sama-samang nagpulong para mamagitan para sa iba, manalangin tungkol sa nagkakaisang kapakanan, makibahagi sa mainit na pagsasama-sama, pag-aralan ang Salita ng Diyos, mabigyang kakayanan para sa paglilingkod, tumulong na maingatan ang isa't isa laban sa huwad na mga guro, at magkakasamang makibahagi sa mga gawain ng pag-abot.

Ang maliliit na grupo ay gumagawa ng isang pagkakaiba. Ang mga taong pinagsasanib ang kanilang mga kaloob sa paglilingkod, mga taong nagpopokus sa kapangyarihan ng Banal na Espiritu para sa pag-abot, ay isang makapangyarihang sandata sa mga kamay ng Panginoon.

`Basahin ang Mateo 9:37, 38. Anong sinasabi ni Jesus tungkol sa pag-aani, at ano ang Kanyang solusyon sa problema?`

Malalabong posibilidad lang ang nakita ng mga alagad para sa pagsulong ng ebanghelyo, ngunit malalaking posibilidad ang nakita ni Jesus. Ibinahagi Niya sa kanila ang mabuting balita na" 'Tunay na napakarami ng aanihin,' "pagkatapos ay tinawag ang pansin sa problema: " 'ngunit kakaunti ang manggagawa'" (Mateo 9:37). Ang solusyon ni Cristo ay manalangin para" 'sa Panginoon ng anihin, na magpadala ng mga manggagawa sa Kanyang aanihin'" (Mateo 9:38). Ang maliliit na grupo ay isang kasagutan sa panalangin ni Cristo at matuling dumarami ang bilang ng mga maggagawa para sa pag-aani ni Cristo.

Ang pokus ng lahat ng epektibong maliliit na grupo ay pagsaksi at paglilingkod. Ang ministeryo ng maliit na grupo ay hindi magtatagal at mamamatay kung ang pokus nito ay panloob at hindi panlabas. Kung ang maliit na grupo ay nagiging makasarili at isang talakayang grupo lamang, ito'y mabibigo sa layunin nito at mawawalan ng mahalagang dahilan para sa pag-iral nito. Ang maliliit na grupo ay umiiral para akayin ang tao kay Jesus, palaguin ang kanilang pananampalataya kay Jesus, at bigyan sila ng kakayahan upang sumaksi para kay Jesus.

`Posible kayang tinatawagan ka ng Diyos na magpasimula ng isang maliit na grupo sa iyong tahanan? Bakit hindi ka magpasimulang manalangin tungkol sa maaaring ipinadarama ng Diyos na gawin mo? Maaaring nasa bingit ka na ng pinakagumagantimpalang espirituwal na panahon ng buhay mo.`