---
title:  Isang Kasabik-sabik na Paraan Para Makasangkot
date:  29/08/2020
---

### Basahin Para sa Pag-aaral sa Linggong Ito
Genesis 1:1, 2, 26; Exodo 18:21-25; 1 Corinto 12:12-25; Gawa 16:11-15, 40; Gawa 4:31; Gawa 12:12.

> <p>Talatang Sauluhin</p>
> " Kaya't sinabi Niya sa Kanyang mga alagad, 'Tunay na napakarami ng aanihin, ngunit kakaunti ang manggagawa; idalangin ninyo sa Panginoon ng anihin, na magpadala ng mga manggagawa sa kanyang aanihin "  (Mateo 9:37, 38).

May isang nagsabi, "May lakas sa mga bilang." Sa isang kaisipan, iyon ay totoo. Napansin mo bang mas higit kang nagaganyakang mag¬ehersisyo kapag ginagawa mo ito kasama ang isang grupo ng tao kaysa mag-ehersisyo nang mag-isa araw-araw? Maraming tao ang sumasali sa mga health club, gym, at lugar ng pag-eehersisyo dahil naniniwala silang higit silang mag-eehersisyo at mas mabuting masisiyahan kapag sila'y nag-eehersisyo kasama ang ibang tao. Sa katulad na paraan, nilikha tayo ng Diyos para sa pagsasama¬-sama. Tayo'y mga nilalang na nakikisalamuha, at gaya ng sa ehersisyo ito'y totoo sa maraming bagay ng buhay: mas nakagagawa tayo nang mas mabuti kung mayroon tayong sistema ng suportang sosyal. Ito'y lalo nang totoo sa mga bagay na espirituwal.

Sa buong Biblia, ang maliliit na grupo ay binibigyang-diin bilang isa sa mga paraan ng Diyos ng pagpapalakas ng ating pananampalataya, pagdaragdag ng ating kaalaman ng Kanyang salita, pagpapalalim ng ating buhay pananalanginin, at binibigyang-kakayahan tayo sa pagsaksi. Ang Ama, Anak, at Banal na Espiritu ay nakikibahagi sa isang maliit na grupong ministeryo. Si Moises ay isang lider ng isang maliit na grupo. Itinatag ni Jesus ang Kanyang maliit na grupo ng mga alagad, naglakbay si apostol Pablo sa mundo ng mga Romano kasama ang kanyang maliit na grupo ng ebanghelistikong mga kasama.

Sa pag-aaral sa linggong ito, magpopokus tayo sa biblikal na basehan para sa maliliit na grupo, at matutuklasan mo ang isang kasabik-sabik na paraan para makibahagi.