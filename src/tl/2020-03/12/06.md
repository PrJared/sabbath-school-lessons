---
title:  Ang Huling Apela ng Diyos
date:  17/09/2020
---

`Basahin ang Apocalipsis 14:8, Apocalipsis 17:3-6, at Apocalipsis 18:1-4. Anong matututuhan natin tungkol sa espirituwal na Babilonia mula sa mga talatang ito?`

Sa aklat ng Apocalipsis, ang terminong "Babilonia" ay kumakatawan sa isang maling sistema ng relihiyon na nakabase sa mga gawain ng tao, likha-ng¬-taong mga tradisyon, at mga maling doktrina. Dinadakila nito ang tao at ang kanilang sariling-katuwiran na mataas kaysa kay Jesus at sa Kanyang walang kasalanang buhay. Inilalagay nito ang mga utos ng mga taong relihiyosong guro na mataas kaysa mga utos ng Diyos. Ang Babilonia ay sentro ng idolatriya, pagsamba sa araw, at ang maling turo ng imortalidad ng kaluluwa. Itong maling sistema ng relihiyon ay may palihim na isinama ang marami sa mga relihiyosong praktis ng matandang Babilonia sa pagsamba nito. Ang huling panahong mensahe ng Diyos sa ating namamatay na planeta ay ang mensahe ni Jesus at Kanyang katuwiran. Inuulit nito ang apela ng langit, 'Bumagsak, bumagsak ang dakilang Babilonia.... Magsilabas kayo sa kanya, bayan ko" (Apocalipsis 18:2, 4). May kabanalang binangon ng Diyos ang Seventh-day Adventist Church para dakilain ang mensahe ni Cristo sa lahat nitong kapunuan. Ang dakilain si Jesus ay itaas ang lahat ng itinuro Niya. Ito'y ang iproklama Siya na "ang daan, at ang katotohanan, at ang buhay" (Juan 14:6). lto'y para isiwalat ang mga mali ng Babilonia kataliwas sa mga katotohanan ni Jesus.

`Basahin ang Apocalipsis 14:7, 9-11. Anong nagkakaibang mga bagay ng pagsamba ang itinatampok sa mga talatang ito?`

Inilalarawan ng Apocalipsis 14 ang dalawang magkaibang kilos ng pagsamba ¬ang pagsamba sa Manlalalang, at ang pagsama sa halimaw. Ang dalawang kilos na ito ng pagsamba ay nakasentro sa palibot ng araw ng pagsamba ng Diyos, ang tunay na Sabbath at isang pampalit o huwad na Sabbath. Ang Sabbath ay kumakatawan sa pahinga, katiyakan, at proteksyon na mayroon tayo kay Cristo na ating Manlalalang, Manunubos, at dumarating na Hari. Ang huwad na araw ay kinakatawanan ang isang pantao at maling pamalit na nakabase sa pantaong pangangatwiran at gawa-ng-taong mga kautusan.

`Basahin ang Apocalipsis 14:12. Ano ang sinasabi ng talatang ito, lalo na sa konteksto ng naunang dumating? Paano parehong isiniwalat sa lalatang ito ang kautusan at biyaya, at ano dapat ang ituro nito sa atin tungkol sa kung paanong ang kautusan at biyaya ay dalawang di-mapaghihiwalay na mga aspekto ng ebanghelyo?`