---
title:  Ang Pangwakas na Panahong Mensahe ng Apocalipsis
date:  15/09/2020
---

Ang episentro ng Apocalipsis ay kapitulo 14. Ang kapitulong ito ay sukdulan ang kahalagahan sa bayan ng Diyos na nabubuhay sa mga huling araw ng kasaysayan ng tao. Inilalatag nito ang huling panahong mensahe ng Diyos sa sangkatauhan. Itong wakas-ng-panahong mensahe ay kritikal sa bayan ng Diyos at sa lahat ng sangkatauhan.

`Basahin ang Apocalipsis 14:14-20. Anong simbolismo ang ginagamit dito para ilarawan ang pagbabalik ng ating Panginoon?`

Ang simbolismo ng pag-aani ay ginamit sa buong Biblia para ilarawan ang pagbabalik ni Cristo (Mateo 13:37-43; Marcos 4:29). Sa Apocalipsis 14, ang pag-aani ng hinog na butil ay kumakatawan sa katubusan ng matutuwid at ang pag-aani ng sobrang hinog na ubas ay isinasalarawan ang pagkapuksa sa masasama. Naglalaman ang Apocalipsis 14:6-12 ng isang madaliang huling¬-panahong mensahe upang ihanda ang mga lalaki at babae para sa pangwakas na pag-aani sa lupa.

`Basahin ang Apocalipsis 14:6, 7. Ano ang diwa ng mensaheng masusumpungan sa dalawang talatang ito? Paano makatutulong ang mga ito sa atin na maunawaan kung sino tayo bilaug mga Seventh-day Adventist?`

Ang mensahe ng unang anghel sa Apocalipsis 14 ay umaapela sa isang ika¬-21 siglong henerasyon na nananabik sa layunin ng kanilang buhay. Inihahayag ang ebanghelyo ng biyaya ng Diyos na nagbibigay ng kapatawaran para sa lahat. Nililinis tayo nito mula sa sala ng kasalanan at nagbibigay sa atin ng kapangyarihan na maging nagtatagumpay. Ang mensaheng ito ay nagbibigay ng basehan para sa lahat ng paggalang sa sarili sa katotohanan na tayo'y nilikha at tinubos ni Cristo. Ito'y tumatawag pansin na sa isang araw na lahat ng kawalang-katarungan ay magwawakas sa pangwakas na paghahatol ng Diyos. Ito'y di-kapani-paniwalang mabuting balita dahil inihahayag nito na ang kawalan ng katuwiran ay hindi magtatagal magpakailanman.

`"Sa isang natatanging diwa ang mga Seventh-day Adventist ay itinakda sa sanlibutan bilang bantay at tagapagdala ng liwanag. Ipinagkatiwala sa kanila ang huling babala para sa isang nalilipol na sanlibutan. Sa kanila ay nagniningning at kahanga-hangang liwanag mula sa Salita ng Diyos. Nabigyan sila ng isang gawain na may pinakasolemneng kahulugan—ang proklamasyon ng una, ikalawa, at ikatlong mensahe ng mga anghel. Walang ibang gawain ang may napakadakilang kahalagahan. Wala silang dapat pahintulutang anumang bagay na kukuha ng kanilang pansin "—Ellen G. Whlte, EVANGELISM, pp. 119, 120. Bilang isang iglesia, ngunit higit pang mahalaga, bilang mga indibidwal, paano natin maisasapuso ang mga salitang ito?`