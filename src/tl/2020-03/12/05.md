---
title:  Mas Lubusang Pagkaunawa sa Mensahe ng Diyos
date:  16/09/2020
---

Ang inihaharap ng panghuling-panahong mensahe ng Apocalipsis si Jesus sa kapunuan ng Kanyang nagliligtas na biyaya para sa lahat ng sangkatauhan (Apocalipsis 14:6). Ito'y isang masigasig na apela na "matakot" o magbigay paggalang sa Diyos sa lahat nang ginagawa natin—igalang ang Kanyang mga utos at sundin ang Kanyang mga kautusan sa liwanag ng paghuhukom ng Diyos (Apocalipsis 14:7). Ang "matakot sa Diyos" ay may kinalaman sa kung paano tayo mag-isip. Ito'y isang apela na mamuhay para pasayahin ang Diyos at unahin Siya sa lahat nating iniisip. Ito'y isang saloobin na aakay sa atin na mamuhay ng banal na buhay (Kawikaan 3:7; Gawa 9:31; 1 Pedro 2:17). Inaanyaahan din tayo ng mensaheng ito na "magbigay-luwalhati" sa Diyos. Ang pagluwalhati sa Diyos ay nakaugnay sa ginagawa natin sa bawat aspekto ng ating buhay.

`Basahin ang Eclesiastes 12:13,14 at 1 Corinto 6:19,20. Paano makatutulong ang mga talatang ito sa atin na maunawaan ang ibig sabihin ng parehong matakot sa Diyos at magbigay-luwalhati sa Kanya?`

Sa isang kapanahunan ng kawalan ng moral na kapanagutan, nang milyun¬-milyong tao ang nadaramang sila'y mananagot lamang sa kanilang sarili, itong oras-ng-paghuhukom na mensahe ay nagpapaalaala sa atin na tayo'y nananagot sa ating mga kilos. Mayroong relasyon sa pagitan ng isang saloobin ng paggalang sa Diyos, pagsunod sa Diyos, at paghuhukom. Ang pagsunod ay bunga ng isang nagliligtas na relasyon kay Jesus. Tanging ang Kanya lamang katuwiran ang sapat na mabuti para pumasa sa pag-huhukom, at, sa Kanyang katuwiran, tayo'y ligtas. Sa pamamagitan ng Kanyang katuwiran ay nabubuhay tayo pam Iuwalhatiin ang Kanyang pangalan sa lahat ng ating gagawin.

`Basahin ang Apocalipsis 14:7, Apocalipsis 4:11, Genesis 2:1-3, at Exodo 20:8-11. Ano ang basehan ng lahat ng tunay na pagsamba sa Diyos, at paano ipinapakita ng Sabbath ang pagkaunawang ito?`

Inatake ni Satanas ang Sabbath dahil alam niyang ito ang pinakapuso ng pagsamba. Dinadakila nito si Cristo bilang Manlalalang at umaapela sa lahat ng lalaki at babae sa lahat ng dako na "sambahin ninyo ang gumawa ng langit, ng lupa" (Apocalipsis 14:7). Nagsasalita itong may katuturan sa isang kapanahunan ng ebolusyon. Tinatawagan tayo nito pabalik sa pagsamba kay Jesus na lumikha sa atin at Siyang nagbibigay sa atin ng isang pagkadama ng ating tunay na halaga sa Kanya.

`Isipin ang tungkol sa kung gaano kahalaga ang Sabbath bilang isang paalala ng Diyos na ating Manlalalang at, kaya, Siya lamang ang karapat-dapat sa ating pagsamba. Matapos ang lahat, ano pang ibang katuruan ang lubhang mahalaga na iniuutos ng Diyos ang isang ikapito ng ating buhay bawat linggo upang makatulong na alalahanin natin Siya bilang ating Manlalalang?`