---
title:  Ang Pangkasalukuyang Mensahe ng Katotohanan ni Pedro
date:  13/09/2020
---

Sa buong kasaysayan ng kaligtasan, regular na nagpadala ang Diyos ng isang natatanging mensahe sa pamamagitan ng propetikong Salita para ihanda ang mga tao sa mga darating. Hindi kailanman nabibigla ang Diyos (Isaias 46:9, 10). Inihahanda Niya ang Kanyang bayan sa hinaharap sa pamamagitan ng pagsugo sa mga propeta upang ihayag ang Kanyang mensahe bago ang paglapat ng paghuhukom (Amos 3:7). Sa mga araw bago ang Baha, nagpadala ang Diyos ng isang mensahe sa daigdig sa pamamagitan ni Noe na darating ang Baha. Sa Ehipto, binangon ng Diyos si Jose upang ihanda sa taggutom sa panahon ng pitong taong sagana. Binalaan ng mga Judiong propeta ang mga lider ng Israel sa darating na pagwasak ng Jerusalem sa pamamagitan ng mga hukbo na Babilonia. Inihanda ng mensahe ng pagsisisi ni Juan Bautista ang isang bansa para sa unang pagdating ni Jesus.

`Basahin 2 Pedro 1:12. Anong pagpapahayag ang ginagamit ni Pedro para ilarawan ang mensahe ng Diyos sa kanyang henerasyon?`

`Basahin ang 2 Pedro 1:16-21. Ano itong mensahe ng "pangkasalukuyang katotohanan" na iprinoklama ni Pedro at ng mga alagad? `

Ang mensahe na may walang hanggang kahalagahan para sa unang siglo ay dumating si Cristo. Naihayag ang pag-ibig ng Ama sa pamamagitan ng sakripisyo ni Cristo sa krus. Bagaman ang "kabayaran ng kasalanan ay kamatayan," sa pamamagitan ni Cristo ang walang hanggang buhay ay nasiguro para sa lahat. Nasa atin ang pagpili kung sa pamamagitan ng pananampalataya ay tatanggapin natin ito (Roma 3:23; Roma 6:23; Efeso 2:8). Ang mensaheng ito ng kaligtasan ay hinding-hindi lilipas. Ito'y pangkasalukuyang mensahe para sa lahat ng henerasyon.

Ang huling aklat ng Biblia, ang Apocalipsis, ay nagpapakilala kay Jesus at sa Kanyang walang hanggang kaligtasan sa isang panghuling panahong konteksto para ihanda ang isang bayan para sa Kanyang malapit nang pagdating. Isinisiwalat nito ang kasinungalingan ng tradisyon ng tao at makasariling pagkarelihiyoso. Mula sa pasimula hanggang sa wakas, inihahayag ng Apocalipsis si Jesus at ang Kanyang gawain sa kapakanan ng sangkatauhan.

Si Jesus ang tunay na saksi sa karakter ng KanyangAma. Siya ang "pinuno ng mga hari sa lupa." Siya ang Isang "umiibig sa atin, at sa nagpalaya sa atin mula sa ating mga kasalanan sa pamamagitan ng Kanyang dugo; at ginawa tayong kaharian, mga pari sa Kanyang Diyos at Ama" (tingnan ang Apocahpsis 1:1-6). Ang Apocalipsis ay lahat tungkol kay Jesus at Sa Kanyang pangwakas na panahong mensahe upang ihanda ang Kanyang bayan para sa malapit Niyang pagbabalik.

`Kapag iniisip mo ang aklat ng Apocalipsis, ano ang dumarating sa isip mo? Ang mga isip mo ba ay tungkol sa mga halimaw at propetikong simbolo kaysa tungkol kay Jesus? Bakit sa palagay mo ibinigay sa atin ni Jesus ang mga propesiya sa Apocalipsis? Paano ang mga ito inihahayag ang Kanyang maibiging panukala sa sangkatauhan?`