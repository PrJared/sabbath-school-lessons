---
title:  Karagdagang Kaisipan
date:  18/09/2020
---

"Tinawagan ng Diyos ang Kanyang iglesia sa panahong ito, gaya nang pagtawag Niya sa sinaunang Israel, upang tumindig bilang isang liwanag sa lupa. Sa pamamagitan ng makapangyarihang panghati ng katotohanan—ang mga mensahe ng una, ikalawa, at ikatlong anghel-- ¬inihiwalay Niya sila mula sa mga iglesia at mula sa sanlibutan upang dalhin sila sa isang banal na pagkamalapit sa Kanyang sarili. Ginawa Niya silang mga lagakan ng Kanyang kautusan at ipinagkatiwala sa kanila ang mga dakilang katotohanan ng propesiya para sa panahong ito. Gaya ng mga banal na pahayag na ipinagkatiwala sa matandang Israel, ang mga ito'y isang banal na pagtitiwala na ipaaabot sa sanlibutan.

"Ang tatlong anghel ng Apocalipsis 14 ay kumakatawan sa mga taong tumanggap ng liwanag ng mga mensahe ng Diyos at humahayo bilang Kanyang mga ahente para ipagbigay-alam ang babala sa buong kahabaan at kalaparan ng lupa. Idineklara ni Cristo sa Kanyang mga tagasunod: 'Kayo ang ilaw ng sanlibutan.' Mateo 5:14. Sa bawat kaluluwang tumatanggap kay Jesus ang krus ng Kalbaryo ay nagsasalita: 'Masdan ang halaga ng kaluluwa. "Humayo kayo sa buong sanlibutan, at inyong ipangaral ang ebanghelyo sa lahat ng nilikha." Marcos 16:15. Walang pinapahintulutang hahadlang sa gawaing ito. Ito ang napakahalagang gawain para sa ating panahon; ito'y magiging masaklaw gaya ng kawalang hanggan. Ang pag-ibig na ipinakita ni Jesus para sa mga kaluluwa ng tao sa sakripisyong ginawa Niya para sa kanilang katubusan, ay pakikilusin ang lahat ng Kanyang mga tagasunod.

"Tinatanggap ni Cristo, O, lubhang masaya! bawat ahensya ng taong sumuko sa Kanya. Dinadala Niya ang tao sa pagkakaisa sa Diyos, upang maipabatid Niya sa sanlibutan ang mga hiwaga ng nabigyang-anyong pag-ibig. Sabihin ito, idalangin ito, awitin ito, punuin ang mundo ng mensahe ng Kanyang katotohanan, at manatili sa pagtuloy nang lampas sa mga rehiyon."—Ellen G. White, COUNSELS FOR THE CHURCH, pp. 58, 59.

**Mga Tanong Para sa Talakayan**:

`Paanong ang  mga mensahe ng tatlong anghel ng Apocalipsis 14 ay kinikilala ang likas na katangian ng Seventh-day Adventist Church?`

`Isipin ang tungkol sa Sabbath at sa kahalagahan ug kinakatawanan nito. Gaya nang nakita natin sa linggong ito, ang mensaheng nilalaman nito ay lubhang mahalaga na iniutos ng Diyos na ating ibukod ang isang ikapito ng ating buhay upang alalahanin Siya bilang ating Manlalalang at Manunubos. At saka, hindi gaya ng isang banal na bundok o isang banal na lunsod, hindi tayo kailangang pumaroon para sumamba. Bawat linggo, sa mga isang libong milya bawat oras (kahiman, malapit sa ekwador), ang Sabbath ay dumarating sa atin. Paanong ang katotohanang ito'y tumutulong din sa atin na maunawaan ang kahalagahan ng araw at kung ano ang tinutukoy nito?`

`Paano natin maipapaliwanag ang ideya ng pagbagsak ng Babiloina, o ang konsepto ng marka ng halimaw, sa pinakakaakit-akit na paraan? Ibig sabihin, paano natin ipahahayag ang mga katotohanang ito sa pinakahindi masyadong nakasasakit na paraang maaari, bagaman dapat nating maunawaan na sa kabila nang pinakamabuti nating pagsisikap ay may mga taong masasaktan?`