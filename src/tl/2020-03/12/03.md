---
title:  Ang Pangwakas na Panahong Pokus ng Apocalipsis
date:  14/09/2020
---

Ang mga ebanghelyo unang-una sa lahat ay nakasentro sa unang pagparito ni Cristo. Sinasabi ng mga ito ang kuwento ng Kanyang pagkapanganak, Kanyang kamatayan, at muling pagkabuhay. Bagaman nagsasalita ang mga ito tungkol sa Kanyang ikalawang pagparito, hindi ito ang primaryang pagdiriin. Ang pangunahing pokus ng aklat ng Apocalipsis, gayunman, ay ang lundo ng daan¬-daang taong haba ng tunggalian ng mga kapanahunan. Bawat isa sa pangunahing propesiya nito ay nagwawakas sa maluwalhating pagbabalik ng ating Panginoon.

`Basahin ang Apocalipsis 1:7, Apocalipsis 11:15, Apocalipsis 14:14-20, at Apocalipsis 19:11-18. Ano ang katulad na kongklusyon ang nakikita mo sa bawat isa sa mga siping ito?`

Mula sa una hanggang sa huling kapitulo ng aklat ng Apocalipsis, ang lundo ng bawat propesiya ay ang pagdating ni Jesus. Ang "Kordero na pinaslang" (Apocalipsis 5:12) ay darating muli bilang Hari ng mga hari at Panginoon ng mga panginoon (Apocalipsis 19:16). Tatalunin Niya ang lahat ng mga kaaway na gumigipit at umuusig sa Kanyang bayan (Apocalipsis 17:14). Ililigtas Niya sila mula sa bangungot na ito ng kasalanan at dadalhin sila pauwi sa kaluwalhatian. Ang malaking tunggalian sa pagitan ng mabuti at masama ay magwawakas. Gagawing bago ang lupa, at ang mga tinubos ay mamumuhay kasama ng kanilang Panginoon magpakailanman. (Apocalipsis 21:1-4).

Sa Apocalipsis 22:7 (tingnan din ang talatang 12, 17 at 20). Sinasabi ni Jesus: " 'Ako'y malapit nang dumating! Mapalad ang tumutupad ng mga salita ng propesiya ng aklat na ito," Ang pangwakas na apela ni Jesus sa lahat ng sangkatauhan ay ang tumugon sa Kanyang pag-ibig, tanggapin ang Kanyang biyaya, at sundin ang Kanyang katotohanan na maging handa para sa malapit na Niyang pagdating. Nagwawakas ang Apocalipsis sa paanyaya ni Jesus, "Ang Espiritu at ang babaing ikakasal ay nagsasabi, 'Halika. 'At ang nakikinig ay magsabi, 'Halika" (Apocalipsis 22:17).

Inaanyayahan ng Panginoon ang lahat nung humanap ng walang hanggang buhay na lumapit sa Kanya. Pagkatapos ay maanyayahan Niya tayo na tumanggap ng mensahe ng kaligtasan at buong pananabik na hinihintay ang Kanyang pagbabauik nasamahan Siya sapag-aanyaya sa iba na tanggapin ang mensahe ng Kanyang pag¬ibig. Isinusugo Niya tayo sa Kanyang misyon na ibahagi ang Kanyang mensahe upang ihanda ang isang daigdig para sa Kanyang malapit na pagbabalik. Wala nang higit na kapaki-pakinabang kaysa pakikibahagi kay Jesus sa Kanyang misyon sa sanlibutan. Walang higit pang kasiya-siya kaysa nakikipagtulungan kay Cristo sa Kanyang panghuling panahong panukala ng kaligtasan.

`Si Cristo, ay mabilis na darating? Isinulat ni Juan ang mga salitang iyon mga 2,000 taon ang nakararaan. Gayunman, dahil sa pagkaunawa natin sa katayuan ng mga patay, bakit ang ikalawang pagparito ni Cristo, para sa bawat isa sa atin sa ating personal na karanasan, ay hindi-hindi hihigit sa isang sandali matapos tayong mamatay? Paano makatutulong ang katotohanang ito sa atin na maunawaan kung gaano kadali talaga, ang pagdating ni Cristo?`