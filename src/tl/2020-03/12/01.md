---
title:  Isang Mensaheng Karapat-dapat Ibahagi
date:  12/09/2020
---

### Basahin Para sa Pag-aaral sa Linggong Ito
2 Pedro 1:12, 16-21; Apocalipsis 19:11-18; Apocalipsis 14:14-20; Eclesiastes 12:13,14; Apocalipsis 14:6-12.

> <p>Talatang Sauluhin</p>
> " At nakita ko ang isa pang anghel na lumilipad sa gitna ng himpapawid, na may, walang hanggang ebanghelyo na ipahahayag sa mga naninirahan sa lupa, sa bawat bansa, lipi, wika at bayan. Sinabi niya sa malakas na tinig, 'Matakot kayo sa Diyos at magbigay-luwalhati sa Kanya, sapagkat dumating na ang oras ng Kanyang paghuhukom, at sambahin ninyo ang gumawa ng langit, ng lupa, ng dagat at ng mga bukal ng tubig "  (Apocalipsis 14:6,7).

Ang nagtutubos na kamatayan ni Cristo ay pangkalahatan; ibig sabihin, ito'y para sa lahat ng tao, kailan man o saan man. Kaya, ang ebanghelyo ay nagsasalita sa mga tao ng bawat grupo ng mga wika, kultura, at pinanggalingan. Pinag-uugnay nito ang etnikong paghihiwalay. Ito'y di-kapaniÂ¬-paniwalang mabuting balita na si Jesus, sa Kanyang buhay, kamatayan, at muling pagkabuhay, ay nagtagumpay sa mga pinunuo at kapangyarihan ng impiyerno. Ang ebanghelyo ay tungkol lahat kay Cristo. Siya'y namatay para sa atin at ngayo'y nabubuhay para sa atin. Minsan Siyang naparito upang iligtas tayo mula sa parusa at kapangyarihan ng kasalanan at muling darating upang iligtas tayo mula sa presensya ng kasalanan. Namatay Siya sa kamatayang marapat sa atin upang tayo'y makapamuhay ng buhay na marapat sa Kanya. Kay Cristo tayo'y inaring-ganap, pinabanal, at sa isang araw ay luluwalhatiin.

Ang Biblia ay nagpopokus sa dalawang pagparito ni Jesus. Naparito Siya minsan upang tubusin tayo at babalik para iuwi ang Kanyang binili sa gayong sukdulang halaga. Ang huling aklat ng Biblia, ang Apocalipsis, ay sadyang isinulat para ihanda ang sanlibutan sa pagbabalik ni Jesus. Ito'y isang kagyat na mensahe para sa henerasyong ito. Sa liksyon ngayong linggo, pag-aaralan natin ang kahalagahan ng Apocalipsis para sa isang ika-21 dantaong kapanahong lipunan. Magkakasama nating tutuklasing muli ang apela ni Jesus sa Kanyang panghuling araw na iglesia para ibahagi ang mensaheng ito sa huling panahon.