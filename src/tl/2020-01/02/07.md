---
title:  Karagdagang Kaisipan
date:   10/01/2020
---

"Si Daniel at ang kanyang mga kasama sa Babilonia, sa kanilang kabataan, ay parang higit na pinaboran ng kapalaran kaysa kay Jose sa mga maaagang taon ng buhay niya sa Ehipto; subalit sila ay pinailalim sa mga pagsubok ng karakter na halos hindi gaanong matindi. Mula sa katamtamang kasimplihan ng kanilang tahanan sa Judea ang mga kabataang ito ng makaharing angkan ay ipinatapon sa pinakamaringal ng mga lunsod, sa bulwagan ng pinakadakilang hari nito, at pinili para sanayin para sa tanging paglilingkod sa hari. Malakas ang mga tuksong pumalibot sa kanila roon sa tiwali at maluhong bulwagan. Ang katotohanang sila, ang mga sumasamba kay Jehovah, ay mga bihag sa Babilonia; na ang mga kasangkapan ng tahanan ng Diyos ay nailagay sa templo ng mga diyos ng Babilonia; na ang hari ng Israel ay mismong isang bilanggo sa mga kamay ng mga taga-Babilonia, ay may pagyayabang na binanggit ng mga nagtagumpay bilang katibayan na ang kanilang relihiyon at kaugalian ay nakahihigit sa relihiyon at kaugalian ng mga Hebreo. Sa ilalim nang ganitong mga sitwasyon, sa pamamagitan ng mismong kahihiyan na hiningi ng paglisan ng Israel mula sa Kanyang mga utos, ibinigay ng Diyos sa Babilonia ang katibayan ng Kanyang pangingibabaw, ng kabanalan ng Kanyang mga kahilingan, at ang tiyak na resulta ng pagsunod. At ang patotoong ito ay Kanyang ibinigay, dahil sa ito ay maibibigay lamang, sa pamamagitan ng mga nananatiling humahawak nang matibay sa kanilang katapatan."â€”Ellen G. White, EDUCATION, p. 54. 

**Mga Tanong Para sa Talakayan**

`Sa klase, magsalita tungkol sa iba't ibang kultural at sosyal na hamon na hinaharap mo bilang mga Cristiano sa iyong lipunan. Ano ang mga ito, at paano maaaring ang iglesia sa kabuuan ay matututuhang tumugon sa mga ito?`

`Isipin ang tungkol sa kung gaano kadali para kay Daniel at sa iba na ikompromiso ang kanilang pananampalataya. Matapos ang lahat, ang mga taga-Babilonia ang mga sumakop. Ang bansang Judio ay natalo. Ano pang "patunay" ang kailangan na ang diyos ng Babionia ay mas dakila kaysa Diyos ng Israel, at sa gayon si Daniel at ang kanyang mga kasama ay kailangang tanggapin ang katotohanang iyon? Sa kasong ito, anong mahalagang mga biblikal na katotohanan ang maaaring pinanghawakan nila na nakatulong magbigay-lakas sa kanila sa panahong ito? (Tingnan ang Jeremias 5:19, Jeremias 7:22--34). Ano ang dapat na sinasabi nito sa atin tungkol sa kung gaano kahalagang malaman ang ating mga Biblia at maintindihan ang "katotohanan sa kasalukuyan"?`

`Bakit napakahalaga ng katapatan, hindi lamang para sa ating sarili kundi para sa mga sinasaksihan ng ating katapatan sa karakter ng Panginoon, na sinisikap nating paglingkuran?`