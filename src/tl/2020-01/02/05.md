---
title:  Walang Kapintasan at Matalino
date:   08/01/2020
---

Sina Daniel at ang kanyang mga kasama ay pinili para sa paglilingkod sa hari dahil sila ay bagay sa hugis na tinukoy ni Nebukadnezar. Ayon sa hari, ang mga opisyal ng palasyo ay kailangang "walang kapintasan" at "makikisig" (Daniel 1:4). Kawili-wiling ang mga handog at taong naglilingkod sa santuwaryo ay dapat na walang "kapintasan" (Levitico 22:17-25, 21:16-24). Parang ang hari ng Babilonia ay itinutulad ang sarili sa Diyos ng Israel sa abot ng hinihingi niya ang katulad na katangian para sa mga naglilingkod sa kanyang palasyo. Sa kabilang dako, ang ganoong mga katangian ay maaaring di-sinasadyang nagmumungkahi na si Daniel at ang kanyang mga kababayan ay mga buhay na handog para sa Diyos habang hinaharap nila ang mga hamon ng imperyo ng Babilonia. 

`Basahin ang Galacia 2:19, 20; Mateo 16:24-26; at 2 Corinto 4:17. Ano ang sinasabi ng mga talatang ito sa atin tungkol sa kung paano tayo maaaring manatiling tapat sa gitna ng anumang mga tuksong hinaharap natin?`

Iginagalang ng Diyos ang katapatan ng apat na Hebreong bihag, at sa wakas ng kanilang 10 araw na panahon ng pagsubok ay mukha silang mas malusog at mas mabuting napakain kaysa ibang estudyante na kumain mula sa lamesa ng hari. Kaya, pinagkalooban ng Diyos ang kanyang apat na lingkod ng "kaalaman at katalinuhan sa lahat ng turo at karunungan," at kay Daniel lamang binigay ng Diyos ang "pagkaunawa sa lahat ng pangitain at mga panaginip" (Daniel 1:17). Ang kaloob na ito ay gaganap ng isang mahalagang papel sa propetikong ministeryo ni Daniel.

Gaya ng paggalang ng Diyos sa pananampalataya ng kanyang mga lingkod sa bulwagan ng Babilonia, binibigyan Niya tayo ng karunungan samantalang hinaharap natin ang mga hamon ng sanlibutan. Mula sa karanasan ni Daniel at ng kanyang mga kasama, matututuhan natin na tunay na posibleng manatiling walang dungis sa magpapasamang mga elemento ng ating lipunan. Matutuhan din natin na hindi natin kailangang ihiwalay ang ating sarili mula sa lipunan at sa kultural na buhay nito upang paglingkuran ang Diyos. Si Daniel at ang kanyang mga kasama ay hindi lamang namuhay sa gitna ng isang kulturang itinayo sa mga kasinungalingan at kamalian at alamat, kundi naturuan sa mga kasinungalingan at kamalian at alamat na iyon. At gayunman, nanatili silang tapat.

`Saan man tayo nakatira, hinaharap natin ang hamon ng pananatiling tapat sa pinaniniwalaan natin sa gitna ng kultural at sosyal na impluwensya na salungat sa paniniwalang iyon. Kilalanin ang mga negatibong impluwensya ng iyong kultura, at tanungin ang sarili: Gaano kabuti kong nalabanan ang mga ito?`