---
title:  Matatag na Paninindigan
date:   07/01/2020
---

`Basahin ang Daniel 1:7-20. Makikita natin dito ang dalawang dahilan na kumikilos: malayang kalooban ni Daniel at ang pagkakapamagitan ng Diyos? Anong mahalagang prinsipyo ay umiiral din dito?`

Lumilitaw na ang apat na Hebreong bihag ay hindi tumututol sa kanilang mga pangalang Babilonia. Malamang na wala silang magagawa tungkol dito, bukod sa paggamit ng kanilang Hebreong pangalan kapag sila-sila lamang. Subalit tungkol sa pagkain at alak mula sa lamesa ng hari, tiyak na nasa kapangyarihan nila ang kainin ito o hindi. Sa gayon, ang malayang pagpili ng apat na lalaki ay napakahalaga rito. 

Gayunman, kung ang isang opisyal ay mapapalitan ang kanilang pangalan, mapapalitan din niya ang menu. Malamang na may dalawang dahilan kung bakit ang apat ay ayaw kumain mula sa lamesa ng hari. 

Una, ang mga pagkain mula sa lamesa ng hari ay maaaring may maruruming karne (Levitico 11). Ikalawa, ang pagkain ay inihahandog muna bilang isang pagkain sa larawan ng diyos at pagkatapos ay ipinadadala sa hari para sa kanyang pagkain. Sa gayon, nang nilinaw ni Daniel, na hindi dumudulog sa pagkukunwari o pandaraya, na ang kanyang kahilingan ay may relihiyosong pang-uudyok (sa ibang salita, dudungisan siya at ang kanyang mga kaibigan ng pagkain sa palasyo (Daniel 1:8), siya ay nagiging napakatapang. 

Samantalang tinitingnan natin ang usapan sa pagitan ni Daniel at ang opisyal ng Babilonia, ilang mahahalagang punto ang lumitaw. Una, parang mabuting nauunawaan ni Daniel ang mahirap na katayuan ng opisyal, kaya nagmungkahi siya ng isang pagsubok. Sampung araw na kakainin ang mapagpipiliang pagkain ay sasapat para ipakita ang benepisyo ng pagkain at sa gayon ay papayapain ang mga takot ng opisyal. Ikalawa, ang katiyakan ni Daniel na ang kalalabasan ay magiging napakapositibo sa loob nang maiksing panahon ay nagmumula sa lubos na pagtitiwala sa Diyos. Ikatlo, ang pagpili ng isang pagkain ng gulay at tubig ay tumuturo pabalik sa pagkaing ibinigay ng Diyos sa sangkatauhan sa Paglalang (tingnan ang Genesis 1:29), isang katotohanan na marahil inimpluwensyahan din naman ang pagpili ni Daniel. Matapos ang lahat, ano ang maaaring mas mabuting pagkain kaysa yung orihinal na ibinigay ng Diyos sa atin?

`Ano ang napakahalaga tungkol sa malayang pagpili ni Daniel na nagbukas sa daan para kumilos ang Diyos gaya ng Kanyang ginawa (tingnan ang Daniel 1:9)? Anong mga liksyon ang makukuha natin mula dito tungkol sa kahalagahan ng ating mga pagpili? Paano dapat makaapekto ang ating pagtitiwala sa Diyos sa ating mga pagpili?`