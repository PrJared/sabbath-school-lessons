---
title:  Mula sa Jerusalem Tungo sa Babilonia
date:   04/01/2020
---

### Basahin Para sa Pag-aaral sa Linggong Ito
2 Hari 21:10-16; Daniel 1, Galacia 2:19, 20; Mateo 16:24-26; 2 Corinto 4:17; Santiago 1:5.

> <p>Talatang Sauluhin</p>
> " Tungkol sa apat na mga binatang ito, pinagkalooban sila ng Diyos ng kaalaman at katalinuhan sa lahat ng turo at karunungan. Si Daniel ay mayroong pagkaunawa sa lahat ng pangitain at mga panaginip "  (Daniel 1:17).

Ang Biblia ay hindi umiiwas mula sa pagpapakita ng mga kahinaan ng nagkasalang sangkatauhan. Mula Genesis 3 patuloy, ang pagiging makasalanan ng tao at ang malulungkot na bunga nito ay lantarang ipinapakita. Kasabay din nito, makikita pa natin ang mga kaso noong nagpakita nang malaking katapatan sa Diyos, kahit nang mapaharap sa makakapangyarihang insentibo na maging kahit ano huwag lang tapat. At ilan sa pinakamatitinding halimbawa ng ganoong katapatan ay makikita sa aklat ni Daniel.

Gayunman, samantalang pinag-aaralan natin ang Daniel, panatilihin natin sa isip na ang tunay na bayani ng aklat ay ang Diyos. Masyado tayong nasanay sa mga kuwentong nagdiriin sa katapatan ni Daniel at ng kanyang mga kaibigan na maaring makalimutan nating dakilain ang katapatan ng Isang gumabay at nagbigay-lakas sa apat na kabataan samantalang hinarap nila ang kapangyarihan at akit ng Imperyo ng Babilonia. Ang maging tapat ay sapat na hamon sa sariling lupa at lugar, huwag nang banggitin kapag hinaharap ang pamumuwersa ng isang banyagang lupa, kultura, at relihiyon. Ngunit ang mga pangunahing tauhan ay hinarap ang mga hamon dahil, gaya ng apostol Pablo, kanilang "kilala . . .ang [kanilang] sinampalatayanan" (2 Timoteo 1:12), at nagtitiwala sila sa Kanya.