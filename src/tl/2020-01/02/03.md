---
title:  Pananampalataya sa Ilalim ng Pamimilit
date:   06/01/2020
---

`Basahin ang Daniel 1. Anong mga pamimilit ang inilagay sa mga kabataang ito para sumang-ayon?`

Pagdating sa Babilonia, ang apat na kabataang ito ay kailangang harapin ang isang napakaseryosong hamon sa kanilang pananampalataya at mga pananalig: pinili sila para sumailalim sa tanging pagsasanay upang paglingkuran ang hari. Ang mga unang hari ay madalas na mangalap ng ilan sa kanilang pinakamabuting bihag para maglingkod sa palasyo ng hari, at, sa gayon, magpalit ng katapatan sa hari at mga diyos ng imperyo na bumihag sa kanila. Sa katunayan, ang buong proseso ay nilayon para gawin ang ibang uri ng pagbabagong-loob at pagtuturo ng doktrinang magbubunga sa isang pagpalit ng pananaw ng daigdig. Bilang bahagi ng prosesong iyon, pinalitan ng mga Hebreong bihag ang kanilang mga pangalan. Ang isang bagong pangalan ay sumesenyas ng isang pagbabago ng pagmamay-ari at isang pagbabago ng kapalaran. Kaya, sa pagbibigay ng ibang pangalan sa mga bihag, ang mga taga-Babilonia ay balak na ipilit ang awtoridad sa kanila at puwersahin silang lagumin ang pamantayan at kultura ng Babilonia. Ang orihinal nilang pangalan, na nakaturo sa Diyos ng Israel, ay pinalitan ng mga pangalang pinaparangalan ang mga banyagang diyos. Bilang karagdagan, pinasyahan ng hari na ang mga kabataang lalaki ay dapat kumain sa kanyang lamesa. Ang kumain mula sa pagkain ng hari ay may malalim na implikasyon sa unang panahon. Nangangahulugan itong walang hating katapatan sa hari at nagpakita ng pagdedepende sa kanya. At sapagkat ang pagkain ay karaniwang inihandog sa diyos o mga diyos ng imperyo, ang kumain ay mayroon ding malalim na relihiyosong kahulugan. Kitang-kitang nangahulugan ito nang pagtanggap at partisipasyon sa sistema ng pagsamba ng hari. 

Kaya, sina Daniel at ang kanyang mga kasama ay nasumpungan ang sarili sa mapanghamong sitwasyon. Para sa kanila, para manatiling tapat sa Diyos at maligtasan ang napakalaking kapangyarihan ng sistema ng imperyo ay nangangailangan ng hindi mas bababa sa isang himala. Para palubhain pa ang mga bagay, ang lunsod ng Babilonia mismo ay tumayo bilang isang napakalaking pagpapahayag ng nagawa ng tao. Ang arkitekturang ganda ng mga templo sa Babilonia, ang nakabiting halamanan, at ang Ilog Eufrates na paliku-likong bumabagtas sa lunsod ay naghahatid ng larawan ng hindi mapantayang lakas at kaluwalhatian. Kaya, sina Daniel at kanyang mga kaibigan ay inalok ng isang oportunidad para sa pagtaas sa tungkulin at ang pagkakataong tamasahin ang mga benipesyo at kasaganaan ng sistemang ito. Maaari silang tumigil na maging Hebreong bihag at maging mga opisyal ng hari. Ikukompromiso ba nila ang kanilang mga prinsipyo para lakaran ang madaling daan sa kabantugan?

`Sa anong mga paraan isinakatwiran ng mga binatilyong ito ang isang desisyong ikompromiso ang kanilang mga pananalig? Sa anong mga paraan ka ngayon maaaring humarap sa katulad, kapag tuso, na mga hamon?`