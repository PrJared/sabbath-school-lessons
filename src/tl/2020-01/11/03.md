---
title:  Isang Pangitain ng Prinsipe
date:   09/03/2020
---

`Basahin ang Daniel 10:4-9. Anong nangyayari kay Daniel dito?`

Samantalang inilalarawan ni Daniel ang kanyang karanasan, halos hindi natin maisip ang lumilipos na kadakilaan ng nakikita niya. Yung itsura ng tao (Daniel 10:5, 6) ay bumabalik sa "Anak ng tao" na inilalarawan sa pangitain ng makalangit na paghuhukom (Daniel 7:13). Ang kanyang damit na lino ay nagpapaalaala sa mala-paring kasuutan (Levitico 16:4), isang aspektong itinutulad ang personaheng ito sa "Prinsipe ng hukbo" na inilarawang nakaugnay sa makalangit sa (Daniel 8). Ang ginto ay iniuugnay din sa mala-paring maringal na kasuotan bilang isang tanda ng maharlikang dangal. Huli, ang paghahambing ng pigurang ito sa kidlat, apoy, tanso, at isang makapangyarihang boses ay inilalarawan siya bilang isang sobrenatural na katauhan. Ito ay isa na napagkalooban ng mala-pari, makahari, at pangmilitar na mga katangian. Ang pigurang ito ay napapamalas din nang kawili-wiling pagkakatulad sa makalangit na katauhan na nagpakita hindi pa nagtatagal bago ang digmaan laban sa Jerico (Josue 5:13, 14). Sa pangitain, nakikita ni Josue ang "Pinuno ng hukbo ng PANGINOON." Kawili-wiling ang Hebreong salitang isinalin na "pinuno" (sar) dito ay parehong salita na isinalin na "prinsipe" sa pagtukoy kay Miguel sa Daniel 10:21. Ngunit ang may malapit na paghahanay ay nangyayari sa pagitan ni Daniel at Juan.

`Anong mga pagkakatulad ang masusumpungan natin sa pagitan ng pangitain ni Daniel tungkol sa Anak ng Tao sa Daniel 10 at ng mga nasa Josue 5:13-15 at Apocalipsis 1:12-18?`

Ayon kay Daniel, ang mga kasama niya ay tumakbo sa sobrang takot, at si Daniel mismo ay bumagsak na mahina at marupok sa lupa. Ang pagpapakita ng presensya ng Diyos ay talagang lumipos sa kanya. Gayunman, ano man ang kagyat niyang takot, nagpapakita ang pangitain ni Daniel na may kontrol ang Diyos sa kasaysayan. Tunay nga, habang nabubuksan ang pangitain, makikita natin na binibigyan ng Diyos si Daniel ng isang balangkas ng kasaysayan mula sa mga panahon ng propeta hanggang sa pagkakatatag ng kaharian ng Diyos (Daniel 11 and 12).

`Kaya kung, gaya nang paulit-ulit nating nakita sa Daniel, maiingatan ng Panginoon ang kasaysayan ng tao sa ilalim ng kontrol, ano ang magagawa Niya para sa ating mga indibidwal na buhay?`