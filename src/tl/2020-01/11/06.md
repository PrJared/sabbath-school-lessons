---
title:  Isang Matagumpay na Prinsipe
date:   12/03/2020
---

Ang pinakaprominenteng karakter sa aklat ni Daniel ay ang katauhang sa umpisa ay tinawag na "Anak ng Tao" (Daniel 7:13) o "Prinsipe ng hukbo" (Daniel 8:11). Sa bandang huli malalaman natin na ang kanyang pangalan ay Miguel (Daniel 10:12), na nangangahulugang "Siya na gaya ng Diyos? Dumarating Siya para tulungan si Gabriel sa labanan sa hari ng Persia (Daniel 10:13). Tumutukoy ang mga anghel dito sa makalangit na katauhan na "Miguel na inyong prinsipe" (Daniel 10:21), ibig sabihin ay ang prinsipe ng bayan ng Diyos. Susunod na magpapakita si Miguel sa aklat ng Daniel bilang Isang tatayo para sa bayan ng Diyos (Daniel 12:1). Mula sa Judas 9, malalaman natin na si Miguel, tinawag din na isang arkanghel, ay nakikipagtunggali laban kay Satanas at binuhay si Moises. Inihahayag ng Apocalipsis 12:7 na si Miguel ay tumitindig bilang pinuno ng hukbo sa langit, na tumatalo kay Satanas at kanyang mga anghel. Kaya si Miguel ay walang iba kundi si Jesu-Cristo. Gaya ng Imperyo ng Persia na may isang pinakamataas na komandante, ang isang puwersang espirituwal na tumitindig sa likod ng kanyang taong lider, gayundin ang bayan ng Diyos ay mayroon kay Miguel na kanilang Punong Komandante, na pumapasok para lumaban at pagtagumpayan ang kosmikong gera sa kapakanan nila.

`Basahin ang Colosas 2:15. Paanong nagampanan ni Jesus ang tagumpay sa kosmikong labanan?`

Samantalang hinaharap natin ang mga puwersa ng kasamaan, maaari tayong magkaroon ng pananampalataya kay Jesus na ating kampeon. Tinatalo Niya si Satanas sa pasimula ng Kanyang ministeryo sa publiko. Sa panahon ng Kanyang buhay sa lupa, tinatalo Niya si Satanas sa ilang nang sinalakay ng mga tukso, nilabanan Niya ang mga demonikong pulutong, at pinalaya ang tao mula sa kapangyarihan ng kadiliman. Tinatalo ni Jesus ang kasamaan kahit kapag nakabalatkayo ito sa likod ng pagtatangka ni Pedro na hikayatin Siya mula sa pagkilos tungo sa Kalbaryo. Sa Kanyang pangwakas na mga salita sa mga alagad, nagsasalita si Jesus tungkol sa Kanyang nalalapit na kamatayan bilang isang labanan, na lulundo sa isang walang-dudang tagumpay laban kay Satanas:" 'Ngayon ang paghatol sa sanlibutang ito. Ngayon ang pinuno ng sanlibutang ito ay palalayasin. At ako, kapag ako'y itinaas na mula sa lupa, ang lahat ng mga tao ay papalapitin ko sa aking sarili'" (John 12:31, 32).

Kung minsan ay tumitingin tayo sa palibot, at ang mga bagay ay makikitang talagang masama. Sumusulpot kahit saan ang karahasan, imoralidad, katiwalian, at mga sakit. Isang kaaway, hindi gawa ng laman at dugo, ang buong bangis na umaatake sa atin mula sa lahat ng panig. Ngunit gaano man kahirap ang mga digmaang kailangan nating labanan, nakikipaglaban si Jesus para sa atin at Siya ay tumitindig bilang ating Prinsepe at Punong Pari sa santuwaryo sa langit.

`Basahin ang Roma 8:37-39. Paano natin maaaring magawang isang tunay na karanasan ang pagiging manlulupig sa ating sariling mga buhay  Cristiano?`