---
title:  Karagdagang Kaisipan
date:   13/03/2020
---

"Sa loob ng tatlong linggo, si Gabriel ay nakipagbuno sa mga kapangyarihan ng kadiliman, nagsisikap na hadlangan ang mga impluwensyang gumagawa sa isip ni Cyrus.... Lahat nang magagawa ng langit sa kapakanan ng bayan ng Diyos ay nagawa na. Natamo na sa wakas ang tagumpay; nahadlangan na ang mga puwersa ng kaaway sa lahat ng araw ni Ciro, at sa lahat ng araw ng kanyang anak na si Cambyses."—Ellen G. White, PROPHETS AND KINGS, p. 572. 

"Anong laking karangalan ang ipinakita kay Daniel ng Kamahalan ng langit! Inaaliw Niya ang Kanyang nanginginig na lingkod at tiniyak na narinig sa langit ang kanyang panalangin. Bilang sagot sa taimtim na kahilingan, ipinadala ang anghel na si Gabriel para impluwensyahan ang puso ng hari ng Persia. Nilabanan ng hari ang impresyon ng Espiritu ng Diyos sa panahon ng tatlong sanlinggo samantalang nag-aayuno at nananalangin si Daniel, subalit ang Prinsipe ng langit, ang Arkanghel, si Miguel, ay isinugo para ibaling ang puso ng haring matigas ang ulo para gumawa nang tiyak na pagkilos para sagutin ang panalangin ni Daniel."—Ellen G. White, THE SANCTIFIED LIFE, p. 51.

**Mga Tanong Para sa Talakayan**

`Bagaman hindi tayo ang unang tao sa kasaysayan ng Cristiano na nakakita ng katotohanang ito, bilang mga Seventh-day Adventist tayo ay malakas na nagtaguyod ng paksang "malaking tunggalian," o ang ideya na ang buong sansinukob ay bahagi ng isang epikong laban sa pagitan ni Cristo at Satanas. At naniniwala tayong bawat tao ay, katunayan, kasangkot sa tunggaliang ito. Ang iba, kahit mga sekyular na tao, ay nagsalita tungkol sa reyalidad ng ilang uri ng labanan kung saan tayong lahat ay nakalubog. Ano ang naging sarili mong karanasan sa malaking tunggalian? Paano mo nakitang nahayag ito sa sarili mong buhay? Ano ang natutuhan mo na makatutulong din naman sa ibang taong nakikipagpunyagi?`

`Basahin ang Efeso 6:10-18. Pansinin ang lantarang pangmilitar na larawan sa isip na ginagamit ni Pablo. Anong "mga tagubilin sa labanan ang ibinigay dito para sa atin sa malaking tunggalian?`

`Sa Daniel 10:11, sa ikalawang beses (tingnan ang Daniel 9:23) si Daniel ay tinawag na hamudot—o "pinakamamahal." Anong sinasabi nito sa atin tungkol sa malapit na ugnayan, kahit isang maramdaming ugnayan, sa pagitan ng langit at lupa? Isipin ang tungkol sa kung paano buong radikal na naiiba itong reyalidad kapag itinulad sa karaniwang ateistikong pananaw ng marami sa modernong daigdig. Anong pag¬-asa ang iniaalok sa atin ng pananaw na ito ng Biblia, gaya nang nakikita rito sa pagtukoy kay Daniel?`