---
title:  Hinipo ng Isang Anghel
date:   10/03/2020
---

`Basahin ang Daniel 10:10-19. Anong nangyayari sa tuwing hinihipo ng isang anghel si Daniel?`

Nalipos ng liwanag ng makalangit na ilaw, bumagsak ang propeta. Pagkatapos ay isang anghel ang nagpakita para siya ay hipuin at aliwin. Samantalang binabasa natin ang salaysay, pansinin na hinipo ng anghel si Daniel ng tatlong beses.

Ang unang hipo ay nagpatindig sa propeta at nagparinig sa mga salita ng kaaliwan mula sa langit: " 'Huwag kang matakot, Daniel, sapagkat mula nang unang araw na iyong ilagak ang iyong isipan sa pagkaunawa, at magpakababa sa iyong Diyos, ang iyoug mga salita ay pinakinggan, at ako'y pumarito dahil sa iyong mga salita'" (Daniel 10:12). Kinilos ng panalangin ni Daniel ang langit. Para sa atin dumarating ito bilang isang katiyakan na naririnig ng Diyos ang ating mga panalangin, na isang malaking aliw sa panahon ng kabagabagan.

Ang ikalawang hipo ang nakapagpasalita kay Daniel. Ibinuhos ng propeta ang kanyang mga salita sa harap ng Panginoon, ipinapahayag ang kanyang mga damdamin ng takot at emosyon: " 'O Panginoon ko, dahil sa pangitain ay dumating sa akin ang mga paghihirap at nawalan ako ng lakas. Paanong makikipag-usap ang lingkod ng aking panginoon sa aking panginoon? Sapagkat sa ngayon, walang nananatiling lakas sa akin, at walang naiwang hininga sa akin'" (Daniel 10:16, 17). Kaya, hindi lamang nagsasalita sa atin ang Diyos; gusto Niyang buksan natin ang ating mga bibig para masabi natin sa Kanya ang ating mga damdamin, pangangailangan, at ninanasa.

Ang ikatlong hipo ang nagdala sa kanya ng lakas. Dahil sa kinikilala ni Daniel ang kanyang kakulangan, hinipo siya ng anghel at inaliw siya ng kapayapaan ng Diyos: " 'O taong pinakamamahal, huwag kang matakot kapayapaan ang sumaiyo. Magpakalakas ka at magpakatapang' " (Daniel 10:19). Tandaang isinugo ang anghel kay Daniel bilang tugon sa kanyang panalangin, upang bigyan siya ng kabatiran at pang-unawa. Sa ibang salita ang pangitain na sumusunod sa kapitulo 11 ay isa na nilayon para palakasin ang loob ni Daniel bilang tugon sa kanyang pagluluksa at pagbubulay-bulay sa kasalukuyang sitwasyon sa Jerusalem. Kapag nasa tabi natin ang Diyos, kung gayon, magkakaroon tayo ng kapayapaan kahit samantalang humaharap tayo sa kahirapan. Ang Kanyang maibiging hipo ay tutulong sa atin na tumingin sa kinabukasan na may pag-asa.

`"Sa atin na nasa karaniwang paglalakad ng buhay, ang langit ay maaaring napakalapit."â€”Ellen G. White, THE DESIRE OF AGES, p. 48. Gaano kadalas mong inisip ang tungkol sa kung paanong buong lapit na nakatali ang langit at lupa? Paano ka maaaring kakaibang mamuhay kung lagi mong pinananatiling buhay ang katotohanang ito sa iyong puso at isipan?`