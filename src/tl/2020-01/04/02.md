---
title:  Ang Ginintuang Rebulto
date:   19/01/2020
---

`Basahin ang Daniel 3:1-7. Ano ang malamang na nag-udyok sa Hari na gawin itong istatwa?`

Ilang panahon ang lumipas sa pagitan ng panaginip at ng pagtatayo ng rebulto. Gayunman, mukhang hindi na makalimutan ng hari ang panaginip at ang katotohanang nasentensiyonan ang Babilonia na mapalitan ng ibang mga kapangyarihan. Hindi nasiyahan sa pagiging gintong ulo lamang, gusto ng hari na katawanin ng isang buong rebulto ng ginto upang maipabatid sa kanyang mga nasasakupan na magtatagal ang kanyang kaharian sa buong kasaysayan. 

Ang saloobing ito ng pagmamataas ay nagpapaalaala sa mga tagatayo ng Tore ng Babel, na, sa kanilang kayabangan, ay nagtangkang hamunin ang Diyos mismo. Hindi mas bababa ang kayabangan ni Nebukadnezar dito. Marami siyang nagawa bilang hari ng Babilonia, at hindi niya kayang tanggapin ang ideyang mawawala ang kanyang kaharian sa bandang huli. Kaya, sa isang pagsisikap sa kanyang sarilingÂ¬ pagmamataas, nagtayo siya ng isang rebulto para ipaala-ala ang kanyang kapangyarihan at sa gayon ay tayahin ang katapatan ng kanyang mga sakop. Bagaman maaaring hindi malinaw kung nilayon ang rebulto para katawanin ang hari o isang diyus-diyosan, dapat nating isaisip na sa sinaunang panahon ang linyang naghihiwalay sa pulitika mula sa relihiyon ay kadalasang malabo, kung mayroon man. 

Dapat din nating tandaan na nagkaroon si Nebukadnezar ng dalawang oportunidad na makilala ang tunay na Diyos. Una, sinubukan niya ang mga kabataang Hebreo at nasumpungan silang sampung beses na mas matalino kaysa ibang pantas ng Babilonia. Pagkatapos, matapos mabigo ang lahat ng ibang mga eksperto na paalalahanan siya ng kanyang panaginip, iniulat ni Daniel sa kanya ang mga isipan ng kanyang pag-isip, ang panaginip, at interpretasyon nito. Sa katapusan, kinilala ng hari ang mas mataas na kapangyarihan ng Diyos ni Daniel. Ngunit kagulat-gulat talaga, iyong mga naunang liksyong teolohika ay hindi humadlang kay Nebukadnezar mula sa pagbalik sa idolatriya. Bakit? Malamang, dahil sa kapalaluan. Tinatanggihan ng mga makasalanang tao ang pagkilala ng katotohanan na ang kanilang materyal at intelektuwal na mga naisakatuparan ay walang kabuluhan at naitadhanang mawala. Tayo minsan ay kumikilos na parang maliliit na mga "Nebukadnezar" samantalang nagbibigay tayo nang sobrang pansin sa ating naisakatuparan at nakalilimutan kung paanong walang kabuluhan ang mga ito sa harap ng walang-hanggan.

`Paano natin matututuhang hindi malaglag, kahit na sa banayad na paraan, sa katulad na bitag na pinaglaglagan ni Nebukadnezar?`