---
title:  Ang Lihim ng Gayong Pananampalataya
date:   23/01/2020
---

Habang pinag-iisipan natin ang karanasan nina Shadrac, Meshac, at Abednego, ay maaari nating tanungin ang ating mga sarili: Ano ang lihim sa napakatibay na pananampalataya? Paanong nahahanda silang masunog na buhay sa halip na sambahin ang rebulto? Isipin ang tungkol sa lahat nang paraan na maaaring maisakatuwiran nila sa pagyukod bilang pagsuko sa mga atas ng hari. At gayunman, sa kabila ng pagkatanto na maaari silang mamatay, gaya ng nagawa ng marami, sila gayunman ay tumayong matatag.

`Basahin ang Hebreo 11. Ano ang itinuturo nito sa atin tungkol sa kung ano ang pananampalataya?`

Upang makabuo nang gayong pananampalataya, kailangan nating maunawaan kung ano ang pananampalataya. May mga taong mayroong masusukat na pagkaunawa sa pananampalataya; sinusukat nila ang kanilang pananampalataya sa pamamagitan ng mga sagot na parang tinatanggap nila mula sa Diyos. Pumupunta sila sa pamilihan at nananalangin sila para sa isang lugar ng paradahan. Kung nangyaring nakakuha sila ng lugar pagdating, ipinapalagay nilang mayroon silang malakas na pananampalataya. Kung lahat ng puwesto ay puno na, maaari nilang isipinng ang kanilang pananampalataya ay hindi sapat ang lakas para pakinggan ng Diyos ang kanilang mga panalangin. Ang pagkaunawang ito ng pananampalataya ay magiging mapanganib dahil tinatangka nitong manipulahin ang Diyos at hindi isinasaalang-alang ang kataas-taasang kapangyarihan at katalinuhan ng Diyos.

Talaga ngang, ang tunay na pananampalataya, gaya nang ipinakita ni Daniel at ng kanyang mga kaibigan, ay nasusukat sa pamamagitan ng kalidad ng ating relasyon sa Diyos at ng resultang kompiyansa sa Diyos. Ang tunay na pananampalataya ay hindi sinisikap na baluktutin ang kalooban ng Diyos para umayon sa ating kalooban; sa halip, isinusuko nito ang ating kalooban sa kalooban ng Diyos. Gaya nang nakita natin, ang tatlong Hebreo ay hindi alam ang eksaktong nakalaan para sa kanila ng Diyos nang nagpasya silang hamunin ang hari at manatiling tapat sa Diyos. Nagpasya silang gawin ang tama sa kabila ng mga ibubunga. Ito ang talagang nagpapakilala nang isang pananampalatayang taga sa panahon. Ipinapakita natin ang tunay na pananampalataya kapag nananalangin tayo sa Panginoon para sa gusto natin, kahit sa oras na iyon ay hindi natin nauunawaan ang nangyayari o bakit.

`Sa anong mga paraan natin magagamit ang pananampalataya araw-araw, kahit na sa mga "maliliit na bagay" na makatutulong sa ating pananampalataya na lumago unti-unti at maging handa sa mas malalaking hamon? Bakit, sa maraming mga paraan, ang mga pagsubok sa mga "maliliit na bagay" ang pinakamahalaga?`