---
title:  Mula Hurno Tungo sa Palasyo
date:   18/01/2020
---

### Basahin Para sa Pag-aaral sa Linggong Ito
Daniel 3; Apocalipsis 13:11-¬18; Exodo 20:3-6; Deuteronomio 6:4; 1 Corinto 15:12-26; Hebreo 11.

> <p>Talatang Sauluhin</p>
> " Ang aming Diyos na pinaglilingkuran namin ay makapagliligtas sa amin sa hurno ng nagniningas na apoy; ay hayaang iligtas niya kami sa iyong kamay, O hari "  (Daniel 3:17).

Kaya ang mga kabataang ito, puspos ng Banal na Espiritu, ay idineklara sa buong bansa, na Siya na kanilang sinamba ay ang tunay at buhay na Diyos lamang. Ang pagpapakita ng kanilang sariling pananampalataya ay ang pinakamahusay na pagsasabi ng kanilang mga prinsipyo. Upang pahangain ang mga sumasamba sa diyus-diyosan sa kapangyarihan at kadakilaan ng buhay na Diyos, kailangang ihayag ng Kanyang mga lingkod ang sarili nilang paggalang sa Diyos. Dapat nilang gawing hayag ito na Siya lamang ang pakay ng kanilang paggalang at pagsamba, at walang pagsasaalang-alang, kahit pa ang pagpapanatili ng buhay mismo, ay hihikayat sa kanila na gumawa ng pinakamaliit na pagpapahinuhod sa idolatriya. Ang mga liksyon ay may tuwiran at mahalagang kinalaman sa ating karanasan sa mga huling araw na ito."—Ellen G. White, IN HEAVENLY PLACES, p. 149. Samantalang hinaharap ang banta ng kamatayan dahil sa isyu ng pagsamba ay maaaring tila isang bagay ng prescientific at mapamahiing kapanahunan, inihahayag ng Kasulatan na sa wakas ng panahon, kapag ang daigdig ay buong laking "sumulong," isang katulad na bagay ang mahahayag, subalit sa isang kalat-sa-daigdig na antas. Kaya, mula sa pag-aaral ng kuwentong ito, kukuha tayo ng mga kabatiran sa mga isyu na, ayon sa Kasulatan, ay haharapin ng mga tapat ng Diyos.