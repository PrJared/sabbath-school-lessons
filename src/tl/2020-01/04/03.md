---
title:  Ang Panawagan sa Pagsamba
date:   20/01/2020
---

`Basahin ang Daniel 3:8-15 at Apocalipsis 13:11-18. Anong mga magkapares ang makikita natin sa pagitan ng nangyari sa panahon ni Daniel at ng mangyayari sa hinaharap?`

Ang rebultong ginto na nakatayo sa patag ng Dura, na nangangahulugan ang pangalan sa Akadian na "napaderang lugar," ay nagbibigay ng impresyon ng isang malawak na santuwaryo. Na parang hindi pa ito sapat, ang kalapit na hurno ay maaaring pukawin ng maayos ang isang altar. Ang musika ng Babilonia ay magiging isang bahagi ng liturhiya. Pitong uring pangmusikang instrumento ang nakalista, na parang ipinababatid ang pagiging lubos at epektibo ng protokol sa pagsamba.

Ngayon, tayo ay pinauulanan mula sa bawat panig nang panawagang angkinin ang mga bagong estilo ng pamumuhay, bagong ideolohiya, at para talikuran ang ating pagtatalaga sa awtoridad ng Diyos gaya nang pagkakahayag sa Kanyang Salita at para isuko ang ating katapatan sa kapanahong mga kahalili ng imperyo ng Babilonia. Ang pag-akit ng sanlibutan minsan ay parang napakalaki, subalit dapat nating paalalahanan ang ating sarili na ang ating katapusang katapatan ay sa Diyos na Lumikha.

Ayon sa propetikong kalendaryo, tayo ay nabubuhay sa mga huling araw ng kasaysayan ng mundo. Inaanunsyo ng Apocalipsis 13 na tatawagan ang mga naninirahan sa mundo para sambahin ang larawan ng halimaw. Ang katauhang iyon ay gagawin "ang lahat, ang hamak at ang dakila, ang mayayaman at ang mga dukha, ang mga malaya at ang mga alipin ay pinalagyan nito ng isang tanda sa kanilang kanang kamay o sa noo" (Apocalipsis 13:16).

Anim na kategorya ng tao ang sinabing magbibigay ng katapatang-loob sa larawan ng hayop: "hamak at dakila, mayaman at mahirap, malaya at alipin." Ang bilang ng halimaw, na 666, ay nagdiriin din ng anim. Ipinapakita nito na ang rebultong itinayo ni Nebukadnezar ay isa lamang ilustrasyon sa gagawin ng eskatolohikal na Babilonia sa huling mga araw (tingnan ang Daniel 3:1 para sa paglalarawan ng 6 at 60). Kaya nga, makabubuti sa atin na pansining mabuti ang nangyayari sa salaysay na ito at kung paano buong may kataasang pinamamahalaan ng Diyos ang kapakanan ng daigdig.

`Ang pagsamba ay hindi lamang basta pagyuko, sa harap ng isang bagay o tao at hayagang pagsasabi ng panghuling katapatan. Ano ang iba pang mga paraan, higit pang tusong mga paraan, na mauuwi tayong sumasamba sa bagay na maliban sa Panginoon?`