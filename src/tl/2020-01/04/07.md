---
title:  Karagdagang Kaisipan
date:   24/01/2020
---

"Mahalaga ang mga liksyon na matututuhan mula sa karanasan ng mga kabataang Hebreo sa kapatagan ng Dura. Dito sa araw natin, marami sa mga lingkod ng Diyos, bagaman inosente sa kamalian, ay isusuko para magdusa nang kahihiyan at abuso sa mga kamay ng mga, pinasigla ni Satanas, puno ng inggit at relihiyosong pagkapanatiko. Lalo na ang galit ng tao ay gigisingin laban sa mga nangingilin ng Sabbath ng ikaapat na utos; at kahulihan isang pangkalahatang utos ang tutuligsa sa mga ito bilang karapat-dapat sa kamatayan. 

"Ang panahon ng pagkabalisa sa harapan ng bayan ng Diyos ay mananawagan para sa isang pananampalataya na hindi mag-aatubili. Ihahayag ng Kanyang mga anak na Siya lamang ang pakay ng kanilang pagsamba, at walang pagsasaalang-alang, kahit pa ang buhay mismo, ang makahihikayat sa kanilang gawin ang pinakamaliit na pagpapahinuhod sa maling pagsamba. Sa tapat na puso ang mga utos ng makasalanan at may-wakas na tao ay lulubog sa kawalang-kabuluhan sa tabi ng salita ng walang-hanggang Diyos. Susundin ang katotohanan kahit na ang resulta ay pagkakakulong o pagkakatapon o kamatayan."â€”Ellen G. White, PROPHETS AND KINGS, pp. 512, 513. 

**Mga Tanong Para sa Talakayan**

`Basahin ang 1 Pedro 1:3-9. Bakit sinasagip ng Diyos ang ilan at hindi ang iba mula sa pagdurusa? O ang sagot ba sa tanong na gaya nito ay isa na hindi natin makukuha ngayon? Sa mga kalagayan kung saan ang nakahihimalang pagliligtas ay hindi nangyayari, bakit kailangan nating magtiwala sa kabutihan ng Diyos sa kabila ng gayong mga kabiguan?`

`Kung ang insidente ay nagtapos sa kamatayan ng mga lalaking Hebreo sa nagliliyab na hurno, ano pa ring mga liksyon ang makukuha natin mula rito?`

`Mula sa ating pagkaunawa sa panghuling-araw na pangyayari, ano ang magiging isyu, ang panlabas na tanda, na magpapakita kung sino ang ating sinasamba? Ano ang dapat na sinasabi nito sa atin ngayon tungkol sa kung gaano talaga kahalaga ang Sabbath?`

`Basahin ang Lucas 16:10. Paano makatutulong ang mga salita ni Cristo rito sa pag-unawa natin sa kahulugan ng tunay na pamamuhay sa pamamagitan ng pananampalataya?`

`Basahing muli ang Daniel 3:15, kung saan sinasabi ni Nebukadnezar na, "Sinong diyos ang maglillgtas sa inyo sa aking mga kamay?" Paano mo sasagutin ang tanong na iyon?` 