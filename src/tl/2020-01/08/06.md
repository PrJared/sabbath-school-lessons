---
title:  Ang mga Banal ng Kataas-taasan
date:   20/02/2020
---

`Anong mangyayari sa bayan ng Diyos ayon sa mga sumusunod na talata? Daniel 7:18, 21, 22, 25, 27.`

Ang "Banal ng Kataas-taasan" ay isang katawagan ng Bayan ng Diyos. Sila ay inaatake ng kapangyarihang kinakatawanan ng maliit na sungay. Dahil ipinipilit nilang manatiling tapat sa Salita ng Diyos, inusig sila sa panahon ng paghahari ng kapapahan. Ang mga Cristiano ay pinag-usig din sa panahon ng paganong Romanong Imperyo, (ang ikaapat na halimaw mismo), ngunit ang pag-uusig na binanggit sa Daniel 7:25 ay isang pag-uusig ng maliit na sungay sa mga banal, na bumabangon lamang pagkatapos magwakas ang yugto ng paganong Roma.

Gayunman, ang bayan ng Diyos ay hindi pasasailalim sa panggigipit ng makamundong kapangyarihan magpakailanman. Papalitan ng kaharian ng Diyos ang mga kaharian ng daigdig. Kawili-wili, sa aktuwal na pangitain, ang Anak ng tao ay "binigyan ng kapangyarihan, kaluwalhatian, at kaharian" (Daniel 7:14). Subalit sa interpretasyon na inalok ng anghel, ang mga "banal" ang tumanggap ng kaharian (Daniel 7:18). Walang magkasalungat dito. Dahil ang Anak ng Tao ay kaugnay sa Diyos at sa sangkatauhan. Ang Kanyang tagumpay ay tagumpay noong Kinakatawanan Niya.

Nang tinanong ng punong pari kung si Jesus ang Mesiyas, ang Anak ng Diyos ay tumuturo pabalik sa Awit 110:1 at Daniel 7:13, 14 at sinasabing: "Ako nga; at makikita ninyo ang Anak ng Tao na nakaupo sa kanan ng Makapangyarihan at dumarating na nasa mga alapaap ng langit" (Marcos 14:62). Kaya, si Jesus ang Siyang kumakatawan para sa atin sa hukuman sa langit. Natalo na Niya ang mga kapangyarihan ng kadiliman at ibinabahagi ang Kanyang tagumpay sa mga lalapit sa Kanya. Kaya, walang dahilan para matakot. Gaya nang bagay-na-bagay na sinabi ni apostol Pablo "Ngunit sa lahat ng mga bagay na ito, tayo'y higit pa sa mga nagtatagumpay sa pamamagitan niya na sa atin ay umibig. Sapagkat ako ay naniniwalang lubos, na kahit ang kamatayan man, ni ang buhay, ni ang mga anghel, ni ang mga pinuno, ni ang mga bagay na kasalukuyan, ni ang mga bagay na darating, ni ang mga kapangyarihan, ni ang kataasan, ni ang kalaliman, ni ang alin pa mang nilalang, ay hindi makapaghihiwalay sa atin sa pag-ibig ng Diyos, na nakay Cristo Jesus na Panginoon natin." (Roma 8:37-39).

`Tingnan kung paano eksaktong inilarawan ng pangitain ni Daniel ang kasaysayan, libu-libong taon na mas maaga. Paanong makatutulong ito sa atin na matutuhang pagtiwalaan ang lahat ng mga pangako ng Diyos para sa kinabukasan?`