---
title:  Ang Hukuman ay Humanda Para sa Paghuhukom
date:   18/02/2020
---

Pagkatapos ng pangitain ng apat na hayop at ng mga pagkilos ng maliit na sungay, nakikita ng propeta ang isang tagpo ng paghuhukom sa langit (Dani 7.9, 10, 13, 14). Samantalang nagtitipun-tipon ang hukuman, isinaayos ang mga trono at umupo ang Matanda sa mga Araw. Gaya nang ipinapakita ng tagpo, libu-libo at libu-libo ng mga nilikha ang naglilingkod sa harapan ng Matanda sa mga Araw, inupuan ang hukuman, at binuksan ang mga aklat.

Ang mahalagang pansinin tungkol dito sa paghuhukom na ito ay magaganap pagkatapos ng 1,260-taong panahon ng mga pagkilos ng maliit na sungay (A.D. 538-1798; tingnan ang liksyon noong Biyemes) ngunit bago ang pagkakatatag ng pangwakas na kaharian ng Diyos. Sa katunayan, tatlong beses lumitaw sa pangitain ang mga sumusunod na pagkakasunud-sunod:

<center>Panahon ng Maliit na Sungay (538-1798)</center> 

<center>Paghuhukom sa langit</center>

<center>Walang-hanggang kaharian ng Diyos</center>

`Basahin ang Daniel 7:13,14, 21, 22, 26, 27. Sa anong mga paraan makabubuti ang paghuhukom sa bayan ng Diyos?`

Inilalarawan ng Lumang Tipan ang mangilan-ngilang gawa ng paghuhukom mula sa tabernakulo at templo, subalit naiiba ang paghuhukom na tinutukoy dito. Ito ay isang kosmikong paghuhukom na aapektuhan hindi lamang maliit na sungay kundi ang mga banal din ng Kataas-taasan, na sa bandang huli ay tatanggap ng kaharian. 

Ang Daniel 7 ay hindi naglarawan sa paghuhukom o nagbigay ng detalye tungkol sa pagsisimula at pagsasara nito. Subalit ipinapahiwatig na ang paghuhukom ay isinasagawa pagkatapos ng atake ng maliit na sungay an sa Diyos at sa Kanyang bayan. Ang punto rito, kung gayon, ay para idiin ang pasimula ng isang paghuhukom na may kosmikong sukat. Mula sa Daniel 8 at 9 (tingnan ang mga sumusunod na linggo), matututuhan natin ang tungkol sa panahon ng pasimula ng paghuhukom at ang katotohanan na itong paghuhukom ay kaugnay sa paglilinis ng santuwaryo sa langit sa makalangit na Araw ng Pagtubos. Ang liksyon dito ay malinaw na magkakaroon tayo ng isang pre-Advent na paghuhukom sa langit na magiging pabor sa bayan ng Diyos (Daniel 7:22).

`Bakit ang isang pagkaunawa sa nagawa ni Jesus para sa atin sa krus ay napakasentro sa kung bakit maaari tayong magkaroon ng katiyakan sa araw ng paghuhukom? Anong pag-asa ang mayroon tayo, o kahit pag-asang maaari nating makamit, kung wala ang Krus? (Tingnan ang Roma 8:1)`