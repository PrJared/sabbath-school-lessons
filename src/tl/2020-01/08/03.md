---
title:  Ang Maliit na Sungay
date:   17/02/2020
---

`Basahin ang Daniel 7:7, 8, 19-25. Sino ang maliit na sungay na kapangyarihan na tuwirang bumangon mula, at nanatiling bahagi ng, pang-apat na halimaw?`

Natutuhan natin kahapon na ang mabangis na hayop na may sampung sungay na pinakamalupit na pinaghaharian ang daigdig ay kumakatawan sa paganong Roma. Gaya nang pagkakalarawan sa pangitain, ang pang-apat na hayop ay may sampung sungay, na binunot ang tatlong sungay para magbigay daan sa maliit na sungay. Itong sungay ay may mata ng tao at nagsasalita ng "mga kapalaluan" (Daniel 7:8). Malinaw na ang maliit na sungay ay lumilitaw mula sa katauhang kinakatawanan ng nakatatakot na hayop, ang paganong Roma. Sa isang paraan, pinapalawig o pinagpapatuloy ng sungay ang mga katangian ng paganong Roma. Ito lamang ay isa sa bandang huling yugto ng parehong kapangyarihan. 

Nakikita ni Daniel itong ibang sungay na nakikipaggera laban sa mga banal. Ipinapaliwanag sa kanya ng anghel na itong sungay ay isang haring gaganap ng tatlong ilegal na kilos: (1) magsasalita ng kapalaluan laban sa Kataas-taasan, (2) uusigin ang mga banal ng Kataas-taasan, (3) hahangaring baguhin ang mga panahon at kautusan. At bilang isang resulta, ang mga banal ay ipasasakamay sa kanya. Sumunod, ibinibigay ng anghel ang yugto ng panahon para sa mga gawain ng maliit na sungay: isang panahon at mga panahon at kalahati ng isang panahon. Sa halimbawang ito ng propetikong lengguwahe, ang salitang panahon ay nangangahulugang "taon," kaya ang kasabihang mga panahon ay nangangahulugang mga taon, isang dalawahang porma: "dalawang taon." Kaya, ito ay isang panahon ng tatlo at kalahating propetikong taon, na, ayon sa taon-araw na prinsipyo, nagpapahiwatig ng isang panahon na 1,260 taon. Sa panahong ito ang maliit na sungay ay magsasagawa ng isang pag-atake laban sa Diyos, uusigin ang mga banal, at magtatangkang palitan ang utos ng Diyos.

`Basahin ang 2 Tesalonica 2:1-12. Anong mga pagkakatulad ang mayroon sa pagitan ng taong walang sinusunod na batas at ng maliit na sungay? Anong kapangyarihan ang pinaniniwalaan nating pinatutungkulan nitoâ€”at bakit? Ano ang nag-iisang kapangyarihang bumangon mula sa paganong Roma, ngunit nananatiling bahagi ng Roma, isang kapangyarihang umaabot mula sa panahon ng paganong Roma hanggang sa wakas ng daigdig, nangangahulugang umiiral pa ito ngayon?`