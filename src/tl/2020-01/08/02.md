---
title:  Apat na Hayop
date:   16/02/2020
---

`Basahin ang Daniel 7. Ano ang diwa ng ipinakita kay Daniel, at tungkol saan ang pangitain?`

Bawat hayop na ipinakita kay Daniel ay tumutulad sa isang bahagi ng rebultong ipinakita kay Nebukadnezar, ngunit ngayon ay mas maraming detalye tungkol sa bawat kaharian ang ibinigay. Kawili-wiling ang mga nilalang na sumisimbolo sa mga paganong bansa, ay lahat hindi malilinis na halimaw. At saka, maliban sa pang-apat na halimaw, inilalarawan ni Daniel ang mga hayop na humahawig sa mga kilalang nilalang. Kaya, ang mga hayop ay hindi mga nagkakataong simbolo, yayamang nagtataglay ang bawat isa ang ilang katangian o dumidiin sa ilang aspekto ng kahariang kinakatawanan nito.

Leon: Ang isang leon ang pinakabagay na representasyon ng Babilonia. Ang mga leon na may pakpak ay pinalamutian ang mga pader ng palasyo sa ibang mga gawa ng arte ng Babilonia. Ang leon na inilarawan sa pangitan; sa kalaunan ay tinanggalan ng pakpak, pinatayong tuwid gaya ng isang tao, tumatanggap ng isang puso ng tao. Sumisimbolo ang prosesong ito sa Imperyo ng Babilonia sa ilalim ng mga hari nito.

Oso: Ang oso ay kumakatawan sa Imperyo ng Medo-Persia. Ang katotohanang ito ay naitaas sa isang panig ay nagpapakita ng pangingibabaw ng mga taga-Persia sa taga-Medes. Ang tatlong tadyang sa pagitan ng mga ngipin nito ay kumakatawan sa tatlong pangunahing pananakop ng Imperio ng Medo-Persia: Lydia, Babylonia, at Ehipto.

Leopardo: Ang matuling leopardo ay kumakatawan sa Imperyong Griyego na itinatag ni Alexander the Great. Ang apat na pakpak ang lalo mas lalo pang nagpapatulin sa halimaw, isang nababagay na representasyon ni Alexander, na sa ilang taon ay dinala ang imperyo sa buong kilalang daigdig sa ilalin ng kanyang pamamahala.

Ang nakatatakot at teribleng hayop: Samantalang ang mga naunang katauhan ay kahawig lamang ang mga hayop na nabanggit, ang isang ito ay isang katauhan sa kanyang sarili. Ibig sabihin, ang mga una ay inilarawan na "gaya" ng isang leon o "gaya" ng isang oso, ngunit ang isang ito ay hind inilarawan gaya ng anuman. Itong maraming sungay na halimaw ay lumilitaw na higit pang malupit at matakaw kaysa mga nauna. Sa gayon, ito'y isang nababagay na representasyon ng paganong Roma na sumakop, naghari, at niyurakan ang daigdig ng bakal na paa. 

`Lahat nitong libu-libong taon ng kasaysayan ng tao ay nangyari, ayon sa pagkakahula. Gaano kayang kaaliwan ang makukuha mo mula sa kaalaman na sa ibabaw ng lahat ng pagkakagulo, pagkabalisa, at kung minsan ay lubos na kawalang ayos, ay naghahari ang Diyos? Ano ang itinuturo nito sa atin tungkol sa pagkamapagkakatiwalaan ng Kasulatan?`