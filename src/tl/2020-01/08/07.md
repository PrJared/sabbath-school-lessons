---
title:  Karagdagang Kaisipan
date:   21/02/2020
---

Isang madaliang pagtanaw sa kasaysayan ang naghahayag na pagkatapos ng pagbagsak ng Romanong Imperyo, na nangyari sa pamamagitan ng mga atake mula sa mga barbaro na galing sa hilaga, ang obispo ng Roma ay sinamantala ang pagpapabagsak ng tatlong barbarong tribo at itinatag ang sarili bilang ang nag-iisang kapangyarihan sa Roma mula A.D. 538. Sa prosesong ito, inako niya ang mangilan-ngilang tungkuling institusyunal at pulitikal ng Romanong Emperador. Mula rito lumitaw ang kapapahan, pinagkalooban ng sibil at relihiyosong kapangyarihan hanggang ito ay inalis ni Napoleon noong 1798. Hindi ito nagdala ng kawakasan sa Roma, kundi sa tiniyak na yugto ng pag-uusig lamang. Hindi lamang inangkin ng papa na siya ang kahalili ni Cristo kundi nagpasimula rin siya ng ilang doktrina at kaugaliang kataliwas sa Biblia. Purgatoryo, penitensiya, pinakikinggang pagkumpisal, at ang pagbabago ng utos ng Sabbath tungo sa Linggo ay kabilang sa maraming ibang pagbabago ng "mga panahon at kautusan" na ipinasok ng kapapahan. 

"Sa sarili niyang kalakasan, hindi kayang harapin ng tao ang daluhong ng kaaway. Sa nadungisan ng kasalanang damit, inaamin ang kasalan, tumatayo siya sa harapan ng Diyos. Subalit inihaharap ni Jesus, na ating Tagapagtanggo	l na ang isang mabisang apela sa kapakanan ng lahat na sa pamamagitan ng pagsisisi at pananampalataya ay ipinagkatiwala ang pagpapanatili ng kanilang kaluluwa sa Kanya. Ipinapakiusap Niya ang kanilang kapakanan, at sa pamamagitan ng makakapangyarihang argumento ng Kalbaryo, nilulupig ang kanilang taga-akusa. Ang sakdal Niyang pagsunod sa utos ng Diyos ay nagbigay sa Kanya ng lahat ng kapangyarihan sa langit at sa lupa, at Kanyang hinihingi mula sa Kanyang Ama ang awa at pagkakasundo para sa may salang -tao. Sa tagaakusa ng Kanyang bayan idineklara Niyang: 'Sawayin ka nawa ng Panginoon, O Satanas! Ang Panginoon na pumili sa Jerusalem ay sumaway nawa sa iyo! Di ba ito'y isang gatong na inagaw sa apoy.' At sa mga umasa sa Kanya sa pananampalataya, ibinibigay Niya ang katiyakan, 'Tingnan mo, aking inalis ang iyong kasamaan, at dadamitan kita ng magarang kasuotan.’ Zacarias 3:4."—Ellen G. White, PROPHETS AND KINGS, pp. 586, 587.

**Mga Tanong Para sa Talakayan**

`Tingnan muli ang lahat ng mga katangian ng maliit na sungay na kapangyarihan na bumangon mula, at nanatiling bahagi ng, ikaapat na halimaw, ang Roma. Anong kapangyarihan lamang ang bumangon mula sa paganong Roma maraming dantaon na ang nakalipas at, bukod sa pinag-usig ang bayan ng Diyos, nananatiling umiiral ngayon? Bakit malinaw na pagkilala ay makatutulong sa atin na maprotektahan mula sa haka-haka tungkol sa pagkakakilanlan nito, kasama ang ideya na ang maliit na sungay ay tumutukoy sa isang paganong Griyegong hari na nawala sa kasaysayan mahigit na isang siglo at kalahati bago ang unang pagdating ni Jesus? Paano rin makapoprotekta sa atin ang mga malinaw na tanda ng pagkakakilalang ito mula sa paniniwalang ang maliit na sungay ay isang kapangyarihan sa hinaharap na babangon pa lamang?`