---
title:  Isang Apela sa Biyaya
date:   02/03/2020
---

`Basahin ang Daniel 9:3-19. Saan ibinabatay ni Daniel ang kanyang pagmamakaawa?`

Dapat nating talagang pansinin ang ilang mga idinidiin sa panalanging ito.

Una, wala saanman sa panalangin ni Daniel na humihingi siya ng anumang uri ng paliwanag para sa mga kalamidad na nangyari sa mga Judio. Alam niya ang dahilan. Tunay nga, ang kalakhan ng panalangin ay binubuo ng pagsasalaysay ni Daniel mismo ng dahilan: "Ni hindi namin sinunod ang tinig ng Panginoon naming Diyos sa pamamagitan ng pagsunod sa kanyang mga kautusan na kanyang inilagay sa harapan namin sa pamamagitan ng kanyang lingkod na mga propeta" (Daniel 9:10). Ang huling panahong iniwan natin si Daniel na nangangailangang maunawaan ang isang bagay ay sa dulo ng Daniel 8, nang sabihin niyang hindi niya maunawaan ang pangitain ng 2,300 hapon at umaga (tingnan ang Daniel 8:27).

Ang ikalawang punto ay isang apela ang panalanging ito sa biyaya ng

Diyos, sa kahandaan ng Diyos na patawarin ang Kanyang bayan kahit na nagkasala at nakagawa sila ng masama. Sa isang kaisipan, nakikita natin dito ang isang makapangyarihang pag-aaninag ng ebanghelyo, ng makasalanang tao na walang merito sa kanilang sarili, gayunman ay humihingi ng biyaya na hindi sila karapat-dapat at para sa kapatawarang hindi nila pinagtrabahuan. Hindi ba ito ay isang halimbawa ng kung saan ang bawat isa sa atin ay naroon, paisa-isa, sa harapan ng Diyos?

`Basahin ang Daniel 9:18, 19. Anong iba pang dahilan ang ibinigay ni Daniel para sagutin ng Diyos ang kanyang panalangin?`

Isa pang aspekto ng panalangin ni Daniel na karapat-dapat mabanggit: ang apela para sa karangalan ng pangalan ng Diyos. Ibig sabihin, ang panalangin ay hindi naudyukan ng personal na kaginhawaan ni Daniel o ng kanyang bayan, kundi sa kapakanan ng Diyos (Daniel 9:17-19). Sa ibang salita, ang hinihingi ay kailangang mapagbigyan dahil mapaparangalan ang pangalan ng Diyos. 

`Basahin ang 2 Hari 19:15-19. Sa anong mga paraan na ang panalangin ni Hezekias ay humahawig sa panalangin ni Daniel? Anong sinasabi ng Mateo 5:16 tungkol sa kung paano rin tayo makaluluwalhati sa Diyos?`