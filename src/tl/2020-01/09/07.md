---
title:  Karagdagang Kaisipan
date:   28/02/2020
---

Sa ilalim ay isang tsart na bumubuod sa nakita natin hanggang ngayon tungkol sa pagkakasunud-sunod ng mga kahariang isinalarawan sa Daniel 2, 7, at 8. Ano ang sinasabi nito sa atin tungkol sa paglilinis ng santuwaryo? 

|Daniel 2|Daniel 7|Daniel 8|
|---|---|---|
|Babilonia|Babilonia|-------------------|
|Medo-Persia|Medo-Persia|Medo-Persia|
|Gresya|Gresya|Gresya|
|Paganong Roma|Paganong Roma|Paganong Roma|
|Kapapahang Roma|Kapapahang Roma|Kapapahang Roma|
|-------------------|Paghuhukom sa Langit|Paglilinis ng santuwaryo|
|Ikalawang Pagparito|Ikalawang Pagparito|-------------------|

Gaya ng nakikita natin dito, may mga magkakagaya sa pagitan ng mga kapitulo. Hindi lamang isinalarawan na magkahilera ang mga bansa sa isa't isa, ang tagpo ng paghuhukom sa Daniel 7—na bumabangon matapos ang 1,260 taon (A.D. 538-1798 B.C.) ng kapapahang Roma, ay tuwirang nakahalintulad sa paglilinis ng santuwaryo, na sa Daniel 8 ay bumabangon matapos din naman ang Roma. Sa maigsing salita, itong paghuhukom sa langit sa Daniel 7--¬ ang paghuhukom na mauuwi sa wakas ng mundo—ay pareho sa paglilinis ng santuwaryo sa Daniel 8. Binigyan tayo rito ng dalawang magkaibang paglalarawan ng magkatulad na bagay, at parehong nangyayari pagkatapos ng 1 ,260 taon na panahon ng pag-uusig na isinagawa ng maliit na sungay na kapangyarihan.

**Mga Tanong Para sa Talakayan**

`Paano ipinapakita sa atin ng tsart sa itaas ang paglilinis ng santuwaryo, kapareho ng paghuhukom sa Daniel 7, ay dapat na mangyari balang araw matapos ang 1,260-taon propesiya ng maliit na sungay, at gayunman bago ang pagtatatag ng pangwakas na kaharian ng Diyos?`

`Isinasalarawan ng propesiya ng Daniel 8 ang kasaysayan bilang isang bagay na marahas at puno ng kasamaan. Ang dalawang hayop na sinisimbolohan ang dalawang pansanlibutang imperyo, ay naglalaban sa isa't isa (Daniel 8:8-12). Ang maliit na sungay na kapangyarihang bumabangon pagkatapos nila ay isang marahas at umuusig na kapangyarihan (Daniel 8:23-25). Kaya, ang kasulatan dito ay di nagtatangkang pahinain ang reyalidad ng pagdurusa sa mundong ito. Paano dapat ito makatutulong sa atin na magtiwala sa Diyos at Kanyang kabutihan, sa kabila ng reyalidad ng kasamaan na nakikita nating nakapalibot sa atin?`