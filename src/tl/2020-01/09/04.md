---
title:  Ang Atake sa Santuwaryo
date:   25/02/2020
---

`Basahin ang Daniel 8:10-12. Anong uri ng pagkilos ang inilarawang ginagawa ng maliit na sungay dito?`

Sa Daniel 8:10, nagtatangkang mangopya ang maliit na sungay, sa espirituwal na antas, ang pagsisikap ng mga nagtayo ng Babel (Genesis 11:4). Ang mga terminong "hukbo" at "mga bituin" ay maaaring pangalan ng bayan ng Diyos sa Lumang Tipan. (Exodo 12:41). Inilalarawan din ni Daniel ang tapat na bayan ng Diyos na nagniningning gaya ng mga bituin (Daniel 12:3). Ito ay kitang-kitang hindi isang literal na atake sa mga bagay ng kalangitan, gayunman, kundi isang pag-uusig sa bayan ng Diyos, na ang "pagkamamamayan ay nasa langit" (Filipos 3:20). Bagaman libu-libong mga Cristiano ang sadyang pinatay ng mga paganong emperador, ang pokus ngayon ay sa pataas na pagsasagawa ng maliit na sungay. Kaya ang pangwakas na katuparan nitong propesiya ay dapat na maiugnay sa kapapahang Roma at pag-uusig nito sa buong kapanahunan.

At saka, nagsasalita rin ang Daniel 8:11 tungkol sa isang "Prinsipe," na sa ibang dako ay binanggit na "Mesiyas na pinuno" (Daniel 9:25), "Miguel na inyong pinuno" (Daniel 10:21), at "Miguel" ang "dakilang pinuno" (Daniel 12:1). Wala ni isa kundi si Jesu-Cristo ang maaaring maging ang tinutukoy ng kasabihang ito. Si Jesu-Cristo ang Prinsipe na binanggit na sa una pa na

"hukbo" at ating Punong Pari sa langit. Kaya nga, ang kapapahan at ang relihiyosong sistemang kinakatawanan nito ay nagpapalabo at nagtatangkang palitan ang pagkaparing papel ni Jesus.

Sa Daniel 8:11, ang "patuloy na handog" ay nangyayari na kaugnay  sa santuwaryo sa lupa para pangalanan kabilang ang mga handog at pamamagitan. Sa pamamagitan ng mga serbisyong ito na pinatawad ang makasalanan at pinakikitunguhan ang kasalanan sa tabernakulo. Itong sistema sa lupa ay kinakatawanan ang namamagitang ministeryo ni Cristo sa santuwaryo sa langit. Kaya gaya ng hinulaan ng propesiya, ipinagpapalit ng kapapahan ang pamamagitan ni Cristo para sa pamamagitan ng mga pari. Sa pamamagitan ng gayong huwad na pagsamba, inaalis ng munting sungay ang namamagitang ministeryo ni Cristo at simbolikong ibinabagsak ang lugar ng santuwaryo ni Cristo.

Ibinagsak nito ang katotohanan sa lupa, at ang sungay ay patuloy na nagtagumpay sa ginagawa nito" (Daniel 8:12). Idineklara ni Jesus na Siya ang katotohanan (Juan 14:6) at tumuturo rin sa Salita ng Diyos na katotohanan (Juan 17:17). Bilang kataliwas, pinagbabawalan ng kapapahan ang pagsalin ng Biblia sa wika ng tao, inilagay ang interpretasyon ng Biblia sa ilalim ng otoridad ng simbahan, at inilagay ang tradisyon, sa tabi ng Biblia, sa teorya, subalit, sa kaugalian, ay inilagay ang tradisyon na mas mataas kaysa Biblia bilang pinakamataas na tuntunin ng pananampalataya.

`Ano ang dapat sabihin ng pag-aaral na ito tungkol sa kung gaano talaga kahalaga ang kaalaman ng biblikal na katotohanan na kataliwas sa tradisyon ng tao?`