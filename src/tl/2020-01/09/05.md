---
title:  Ang Paglilinis ng Santuwaryo
date:   26/02/2020
---

`Basahin ang Daniel 8:14. Anong nagaganap dito?`

Matapos ang mapangwasak na atake ng sungay, ibinigay ang isang anunsyong lilinisin ang santuwaryo. Upang maunawaan ang mensaheng ito, dapat nating isaisip na ang paglilinis ng santuwaryo na binanggit sa Daniel 8:14 ay umaayon sa tagpo ng paghuhukom na inilarawan sa Daniel 7:9-14. At dahil ang paghuhukom na iyon ay nagaganap sa langit, ang santuwaryo ay dapat na nasa langit din. Kaya, samantalang inilalarawan ng Daniel 7 ang pamamagitan ng Diyos sa at relasyon sa mga kapakanan ng tao mula sa isang panghukumang pananaw, isinasalarawan ng Daniel 8 ang katulad na pangyayari mula sa isang pangsantuwaryong pananaw. 

Ang santuwaryo sa lupa ay itinulad sa katapat nito sa langit at nagsisilbi para ilarawan ang malawak na anyo ng panukala ng kaligtasan. Araw-araw, dinadala ng mga makasalanan ang kanilang mga hain sa santuwaryo, kung saan pinatawad ang mga tao sa kanilang mga inaming kasalanan dahil sa ang mga kasalanan, sa isang kaisipan, ay nailipat sa santuwaryo. Bilang bunga, naging marumi ang santuwaryo. Kaya nga, kinailangan ng isang pana-panahong proseso ng pagdadalisay para linisin ang santuwaryo mula sa mga kasalanang naitala roon. Tinawag itong Araw ng Pagtubos at nagaganap minsan isang taon (tingnan ang Levitico 16).

Bakit dapat mangailangan ng paglilinis ang santuwaryo sa langit? Sa pamamagitan ng pagkakatulad, masasabi natin na ang mga inaming kasalanan ng mga tumanggap kay Jesus ay "nailipat" sa santuwaryo sa langit, gaya rin ng mga kasalanan ng nagsisising Israelita ay nailipat sa santuwaryo sa lupa. Sa makalupang Araw ng Pagtubos, maraming bilang ng hayop ang pinatay, sumisimbolo sa hinaharap na kamatayan ni Jesus, na kung paano makatatayo ang mga makasalanan sa Araw ng Pagtubos.

At kung paanong iyon ay nangyari sa makalupang Araw ng Pagtubos kapag nilinis ang santuwaryo, gaano ngang mas lalo pa sa makalangit, kapag ang dugo ni Cristo lamang ang makapagpapalampas sa atin sa paghuhukom? Ang paglilinis ng santuwaryo na isinalarawan sa Daniel 8:14, ay ang makalangit na katulad ng makalupang serbisyo, na ang pangunahing mensahe ay: bilang mga makasalanan, kailangan natin ang dugo ng Mesiyas para patawarin tayo sa ating mga kasalanan at makapagpapatindig sa atin sa paghuhukom.

`Basahin ang Hebreo 9:23-28. Paano inihahayag ng mga talatang ito ang kaligtasang mayroon tayo kay Jesus sa pamamagitan ng Kanyang sakripisyo para sa atin?`