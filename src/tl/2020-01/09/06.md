---
title:  Ang Propetikong Iskedyul
date:   27/02/2020
---

`Basahin ang Daniel 8:13. Ano ang itinatanong dito, at paano ito makatutulong sa atin na maunawaan ang sagot sa susunod na talata?`

Ano ang pagsasatiyempo ng 2,300 gabi at umaga? Una, dapat natin pansining matapos ipakita kay Daniel ang lalaking tupa at ang kambing, sinundan ng mga kilos at pinsalang ginawa ng maliit na sungay, bumaling ang pangitain sa isang tanong sa Daniel 8:13. Ang tanong na ito ay talagang nababahala sa mangyayari sa katapusan ng propetikong panahon, hindi ang tagal nito. Karagdagan pa, ang gayong panahon ay hindi lamang limitado sa tagal ng mga pagkilos ng maliit na sungay, dahil isinasama sa terminong pangitain ang lahat mula sa lalaking tupa hanggang sa mga kilos ng maliit na sungay. 

Sa tanong na "Hanggang kailan magtatagal ang pangitaing ito" (lalaking tupa [Media-Persia], kambing [Gresya], at ang munting sungay at mga kilos [Roma, pagano at kapapahan]), ang ibang makalangit na nilalang ay sumagot: Hanggang sa dalawang libo at tatlong daang hapon at umaga; pagkatapos ay malilinis ang santuwaryo" (Daniel 8:14). Gaya nang napansin na, napakahaba ng panahong ito dahil nagpapasimula ito sa panahon ng Imperyo ng Medo-Pers¬ia at umaabot sa pagsasatiyempo ng imperyo ng Gresya at pagano at kapapahang Roma, libu-libong taon. Ayon sa historisistang paraan ng interpretasyon (tingnan ang unang liksyon), itong propetikong panahon ay dapat na kalkulahin base sa taon-araw na prinsipyo, na nangangahulugang ang 2,300 hapon at umaga ay makakatulad sa tagal na 2,300 years. Kung hindi, ang 2,300 araw ay aabot sa lagpas nang kaunti sa anim na taon lamang, isang

imposibleng maigsing panahon para sa lahat ng pangyayari sa pangitain. Kaya, ang taon-araw na prinsipyo ay dapat na umiral.

Hindi nagbibigay ang Daniel 8 ng impormasyon para pahintulutan tayong kalkulahin ang pasimula nitong takdang panahon, na siyempre ay maaaring alamin ang wakas nito. Subalit ang Daniel 9 ay ibinibigay ang kritikal na piraso na impormasyon (tingnan ang liksyon sa susunod na linggo).

`Ang 2,300 taon ng propesiyang ito ay bumubuo ng pinakamahabang ¬panahong propesiya sa Biblia. Isipin mo ito: 2,300 taon! Iyan ay isang mahabang panahon, lalo na kung ihahambing sa kung gaano kahaba tayo nabubuhay ngayon. Paano makatutulong sa atin ang paghahambing na ito na maging matiyaga sa Diyos at sa ating sariling paghihintay sa pagsasatiyempo ng pangwakas na mga pangyayari?`