---
title:  Ang Pagbangon ng Maliit na Sungay
date:   24/02/2020
---

`Basahin nang maingat ang Daniel 8:8-12. Sa anong mga direksyon kumikilos ang maliit na sungay na ito, and bakit mahalagang maunawaan ito?`

Matapos ilarawan ang apat na sungay na kumakalat sa apat na hangin ng langit, sinasabi ng biblikal na talata na mula sa isa ay bumangon ang maliit na sungay. Ang tanong dito ay kung ang sungay/kapangyarihan na ito ay nagmumula sa isa sa apat na sungay, na, gaya nang nakita natin kahapon, ay kinakatawanan ang apat na heneral ni Alexander—o isa sa apat na hangin. Ang gramatikong kaayusan ng talata sa orihinal na lengguwahe ay nagpapakitang nagmula ang sungay na ito sa isa sa apat na hangin ng langit. At dahil bumabangon ang kapangyarihang ito pagkatapos ng Imperyo ng Gresya at apat nitong sanga, ang isang karaniwang pagkaunawa ay itong sungay ay ang Roma, una ay ang pagano at pagkatapos ay ang kapapahan. "Itong maliit na sungay ay kinakatawanan ang Roma sa dalawa nitong bahagi, pagano at kapapahan. Nakita ni Daniel ang Roma una sa bahagi nitong pagano at imperyal, dinidigma ang mga Judio at ang unang mga Cristiano, at pagkatapos sa bahaging kapapahan nito, nagpapatuloy hanggang sa ating kapanahunan at sa hinaharap."—THE SEVENTH-DAY ADVENTIST BIBLE COMMENTARY, vol. 4,p. 841. 

Ayon sa biblikal na talata, unang gumawa ang maliit na sungay ng isang pahalang na kilos at "lubhang naging makapangyarihan sa dakong timog, sa dakong silangan at sa maluwalhating lupain." (Daniel 8:9). Itong tatlong direksyon ay umaayon sa tatlong pangunahing lugar na bumagsak sa ilalim ng panlulupig ng paganong Roma. 

Samantalang nagiging pangunahing gumaganap ang maliit na sungay sa pangitain, ang kanyang pataas na paglawak ay tumanggap ng detalyadong pansin. Tungkol dito, ang sungay ay malapit na umaayon sa maliit na sungay sa Daniel 7, gaya nang ipinapakita ng sumusunod na paghahambing: (1) Ang parehong sungay ay maliit sa pasimula (Daniel 7:8; Daniel 8:9). (2) Pareho silang lumaki sa bandang huli (Daniel 7:20; Daniel 8:9). (3) Pareho silang mga kapangyarihang umuusig (Daniel 7:21, 25; Daniel 8:10, 24). (4) Pareho silang mapagmataas at lapastangan (Daniel 7:8, 20, 25; Daniel 8:10, 11, 25). (5) Pareho nilang pinupuntirya ang bayan ng Diyos (Daniel 7:25, Daniel 8:24). (6) Pareho silang may aspekto sa kanilang mga pagkilos na iginuhit ng propetikong panahon (Daniel 7:25; Daniel 8:13, 14). (7) Pareho silang aabot hanggang sa wakas ng panahon (Daniel 7:25, 26; Daniel 8:17, 19). (8) Pareho silang humaharap sa sobrenatural na pagkawasak (Daniel 7:11, 26; Daniel 8:25). Panghuli, dahil ang maliit na sungay sa Daniel 7 ay kumakatawan sa kapapahan, ang paraan ng paglawak ng munting sungay sa Daniel 8 ay dapat kumatawan sa parehong kapangyarihan. Kaya, gaya sa Daniel 2 at 7, ang pangwakas na pangunahing kapangyarihan ay Roma, kapwa ang pagano at kapapahan.