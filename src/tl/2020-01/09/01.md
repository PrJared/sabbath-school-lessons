---
title:  Mula sa Pagkahawa Tungo sa Pagdadalisay
date:   22/02/2020
---

### Basahin Para sa Pag-aaral sa Linggong Ito
Daniel 8; Daniel 2:38; Genesis 11:4; Leviticus 16; Hebreo 9:23-28.

> <p>Talatang Sauluhin</p>
> " At sinabi niya sa akin, 'Hanggang sa dalawang libo at tatlong daang hapon at umaga; pagkatapos ay malilinis ang santuwaryo "  (Daniel 8:14).

Ang pangitaing naiulat sa Daniel 8 ay ibinigay sa propeta noong 548/547 B.C., at nagbibigay ito ng mga makabuluhang paglilinaw tungkol sa paghuhukom na tinutukoy sa Daniel 7. Hindi gaya ng pangitain ng Daniel 2 at 7, inaalis ng pangitain ng Daniel 8 ang Babilonia at nagpapasimula sa Media-Persia, dahil sa ang Babilonia sa panahong ito ay nasa paghina at malapit nang palitan ng mga taga-Persia bilang susunod na kapangyarihan sa daigdig. Ang pangitain ng Daniel 8 ay humihilera sa Daniel 7. Nagbago ang lengguwahe at mga simbolo sa Daniel 8 dahil dinadala nito sa malinaw na pokus ang pagdalisay ng santuwaryo sa langit na may kinalaman sa makalangit na Araw ng Pagtubos. Kaya ang namumukod na kontribusyon ng Daniel 8 ay nasa pokus nito sa mga aspekto ng santuwaryo sa langit. Samantalang ipinapakita ng Daniel 7 ang hukuman sa langit at ang Anak ng tao na tinatanggap ang kaharian, ipinapakita ng Daniel 8 ang pagdalisay ng santuwaryo sa langit. Kaya gaya nang ipinapakitang hilera sa pagitan ng dalawang kapitulo, ang pagdalisay ng santuwaryo sa langit na inilarawan sa Daniel 8 ay magkatulad sa tagpo ng paghuhukom ng Daniel 7.