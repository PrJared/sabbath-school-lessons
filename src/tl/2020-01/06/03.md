---
title:  Isang Hindi Inanyayahang Panauhin
date:   03/02/2020
---

`Basahin ang Daniel 5:5-8. Anong nangyayari, at bakit ang hari ay tumugon gaya nang ginawa niya? Sa anong mga paraan na ang ulat na ito ay kagaya sa Daniel 2, at bakit mahalaga ang pagkakagayang iyon? (Tingnan ang Awit 96:5 at Colosas 1:15-17.)`

Katulad ng ginawa ni Nebukadnezar sa naunang krisis (Daniel 2:2; Daniel 4:7), tinawag ni Belshasar ang mga engkantador, ang mga Caldeo, at ang mga manghuhula para linawin ang mahiwagang sulat. At para matiyak na maibigay nila ang pinakamabuti, pinangakuan sila ng hari ng marangyang mga karangalan: (1) kasuotang kulay ube, isang kulay na suot ng mga hari sa matandang kapanahunan (Esther 8:15); (2) isang kuwintas na ginto, na palatandaan ng mataas na katayuan (Genesis 41.42); at (3) ang posisyon ng ikatlong pinuno ng kaharian. Ang huling gantimpalang ito ay tamang-tamang sinasalamin ang historikal na sitwasyon ng Babilonia sa panahong iyon. Dahil si Belshasar ay ikalawang pinuno bilang kasamang rehente ng kanyang ama, na si Nabonidus, iniaalok niya ang posisyon ng ikatlong pinuno. Subalit sa kabila ng kaakit-akit na mga gantimpala, ang mga pantas ay muling nabigong magbigay ng isang paliwanag.

Sa tuktok ng lahat niyang mga kasalanan, kung gayon, nagtatangkang makasumpong ng katalinuhan ang hari sa maling lugar. Hindi maihayag ng mga ekspertong taga-Babilonia ang kahulugan ng mensahe. Nasusulat ito sa kanilang wika, Aramaiko, gaya nang makikita natin bukas, ngunit hindi nila maunawaan ang mga salita. Maaaring ipaalaala nito sa atin ang sinasalita ng Panginoon sa pamamagitan ni Isaias: "Ang karunungan ng kanilang mga pantas ay mapapawi, at ang unawa ng kanilang mga taong may unawa ay malilihim" (Isaias 29.14). Sinabi ng apostol Pablo matapos sipiin ang talatang ito: "Nasaan ang taong marunong? Nasaan ang eskriba? Nasaan ang bihasang makipagtalo ng panahong ito? Hindi ba't ginawa ng Diyos na kahangalan ang karunungan ng sanlibutan? Sapagkat yamang sa karunungan ng Diyos ay hindi nakilala ng sanlibutan ang Diyos sa pamamagitan ng karunungan nito, ay kinalugdan ng Diyos na iligtas ang mga sumasampalataya sa pamamagitan ng kahangalan ng pangangaral" (1 Corinto 1:20, 21).

May mga katotohanang napakahalaga para iwanan sa tao na sikaping unawain para sa kanilang sarili. Iyon ang dahilan kung bakit ang Diyos, sa halip, ang naghahayag ng mga katotohanang ito sa atin.

`Isipin ang tungkol sa mga magiging gantimpala, at ibinigay ang nalalapit na kasunod, gaano ngang kawalang-halaga talaga ang mga gantimpalang iyon. Anong dapat na sinasabi sa atin nito tungkol sa kung paanong maaaring napakabilis lumipas ang mga bagay sa daigdig, at bakit kailangan natin na laging pinananatili ang pananaw ng walang-hanggan sa ating isip sa lahat ng ating ginagawa?`