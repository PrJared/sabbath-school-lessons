---
title:  Tinimbang at Natuklasang Kulang
date:   05/02/2020
---

`Basahin ang Daniel 5:13-28. Anong dahilan ang ibinigay ni Daniel para sa nalalapit na kamatayan ng haring ito?`

Puwersado ng mga sitwasyon, ang hari ay nauwi sa pagsangguni kay Daniel, subalit parang ginawa niya itong may pag-aatubili. Maaaring ito ay magsabi pa ng tungkol sa saloobin ng hari tungo sa Diyos ni Daniel kaysa tungo kay Daniel mismo.

Bunga nito, ang tugon ni Daniel sa alok na pabuya ng hari ay malaki ang sinasabi tungkol sa mga prayoridad at karakter ni Daniel. Malamang din na si Daniel, nalalaman ang kahulugan ng mahiwagang mga salita, ay natanto kung gaano talagang walang-saysay ang pabuya.

Pagkatapos ay inakusahan ni Daniel ang hari sa tatlong dahilan.

Una, lubos na hindi pinansin ni Belshasar ang karanasan ni Nebukadnezar. Kung hindi ay nagsisi sana siya at nagpakumbaba gaya ng nauna sa kanya. Ikalawa, ginamit ni Belshasar ang mga sisidlan sa templo upang uminom ng alak at papurihan ang kanyang mga diyus-diyosan. Dito ay binanggit ni Daniel ang anim na uri ng materyales na ginamit para gumawa ng mga diyus-diyosan sa katulad na pagkakasunud-sunod na unang napansin.

Ikatlo, kinaligtaan ng hari na luwalhatiin ang Diyos, Siya na "na may hawak sa iyong paghinga, at sa kanya ang lahat mong mga lakad, ay hindi mo niluwalhati" (Daniel 5:23).

Matapos patungkulan ang mga pagkukulang ng hari, nagpatuloy si Daniel sa interpretasyon. Ngayon ay malalaman natin na ang maka-Diyos na mga sulat sa pader ay binubuo ng tatlong Aramaikong pandiwa (may pag-ulit sa una). Ang kanilang pangunahing kahulugan ay dapat na malaman ng hari at ng kanyang mga pantasâ€”MENE: "binilang"; TEKEL: "tinimbang"; at PERES: "hinati."

Dahil sa ang hukbo ng Medo-Persia ay nasa mga tarangkahan ng Babilonia, ang hari at ang mga pantas ay maaaring naghinala nang mga nagbababalang kahulugan sa sulat na iyon, ngunit ang mga pantas ay hindi maglakas-loob na magsabi ng isang bagay na di-kasiya-siya sa hari. Si Daniel lamang ang nagpapakitang may kakayahang isalin ang aktuwal na mensahe sa makahulugang pahayag upang maihatid aug buong kahulugan kay Belshasar: "MENE: binilang na ng Diyos ang iyong kaharian, at tinapos ito; TEKEL: tinimbang ka sa timbangan at natuklasang kulang; PERES: hinati ang iyong kaharian at ibinigay sa mga taga-Media at taga-Persia" (Daniel 5:2 7, 28).

Hindi mga ganap na salita ng aliw at tuwa.

`Buong tuling dumating ang paghuhukom sa hari. Paano natin maaaring matutuhang magtiwala sa Diyos sa mga kaso kung saan, para sa kasalukuyan, ang katarungan at paghuhukom ay hindi pa dumating? (Tingnan ang Eclesiastes 3:17; Eclesiastes 8:11, Mateo 12:36; Roma 14:12.)`