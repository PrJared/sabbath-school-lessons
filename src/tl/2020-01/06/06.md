---
title:  Ang Pagbagsak ng Babilonia
date:   06/02/2020
---

`Basahin ang Daniel 5:29-31 kasama ng Apocalipsis 14:8, 16:19, at 18:2. Ano ang maaari nating matutuhan tungkol sa pagbagsak ng Babilonia ni Belshasar na nakaturo sa pagbagsak ng pangwakas-na-panahong Babilonia?`

Anuman ang kanyang mga kamalian, si Belshasar ay isang lalaking tumutupad sa kanyang sinalita. Kaya, sa kabila ng masamang balita, nasiyahan siya sa interpretasyong ibinigay ni Daniel, na iyon ang dahilan na iginawad niya sa propeta ang mga ipinangakong regalo. Lumilitaw na sa pagtanggap ng katotohanan ng mensahe ni Daniel, malinaw na kinikilala ng hari ang reyalidad ng Diyos ni Daniel. Kawili-wili na ngayon ay tinanggap ni Daniel ang mga regalo na dati ay tinaggihan niya, marahil ay dahil ang gayong mga regalo ay hindi na iimpluwensyahan ang kanyang interpretasyon. Bilang karagdagan, sa puntong iyon ang gayong mga regalo ay walang kabuluhan dahil ang imperyo ay pabagsak na. Kaya, marahil bilang isang bagay ng paggalang, tinanggap ng propeta ang pabuya, nalalamang siya ay magiging ang ikatlong pinuno ng kaharian sa kaunting oras lamang.

Eksaktong gaya ng pagkakaanunsyo ng propeta, bumagsak ang Babilonia. At napakatuling nangyari; samantalang umiinom ang hari at ang kanyang mga alalay, bumagsak ang lunsod nang walang labanan. Ayon sa mananalaysay na si Herodotus, humukay ang mga taga-Persia ng isang kanal para ilihis ang Ilog Eufrates at nagmartsa patungong lunsod sa lunas ng ilog. Nang gabi ring iyon napatay si Belshasar. Ang kanyang ama, si Haring Nabonidus, ay nakaalis na sa lunsod, isinusuko ang sarili sa bandang huli sa bagong mga pinuno. Kaya, ang pinakadakilang imperyo na kahit kailan ay nakilala hanggang sa puntong ito ay dumating sa isang katapusan. Ang Babilonia, ang ulo ng ginto, ay wala na.

"Si Belshasar ay napagkalooban ng maraming mga oportunidad para malaman at magawa ang kalooban ng Diyos. Nakita niya ang talino na kung saan ang niluwalhati ng mapagmataas na hari ay kinuha ng Isang nagbigay nito. Nakita niya ang haring itinaboy mula sa kanyang kaharian, at ginawang mga kasama ng mga hayop sa parang. Ngunit ang pag-ibig ni Belshasar sa libangan at sariling pagluwalhati ay bumura ng mga liksyon na hinding-hindi niya dapat makalimutan; at gumawa siya ng mga kasalanang katulad ng mga nagdala ng mahalagang paghuhukom kay Nebukadnezar. Sinayang niya ang mga oportunidad na magiliw na ipinagkaloob sa kanya, kinakaligtaang gamitin ang mga oportunidad na maaabot niya para magkaroon ng pagkakilala sa katotohanan."â€”Ellen G. White, BIBLE ECHO, April 25, 1898.

`Anong mga oportunidad ang mayroon tayo para "makakilala sakatotohanan"? Anong ibig sabihin noon? Sa anong punto na masasabi nating kilala natin ang lahat ng katotohanan na kailangan nating malaman?`