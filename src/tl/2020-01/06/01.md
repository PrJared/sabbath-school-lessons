---
title:  Mula sa Kapalaluan Tungo sa Pagkawasak
date:   01/02/2020
---

### Basahin Para sa Pag-aaral sa Linggong Ito
Daniel 5; Apocalipsis 17:4-6; Awit 96:5; Colosas 1:15-17; Roma 1:16-32; Eclesiastes 8:11; Apocalipsis 14:8.

> <p>Talatang Sauluhin</p>
> " Siya ang nagbabago ng mga panahon at mga kapanahunan; siya'y nag-aalis ng mga hari, at naglalagay ng mga hari; siya'y nagbibigay ng karunungan sa marunong at ng kaalaman sa may pang-unawa "  (Daniel 2:21).

Sa Daniel 5, binibigyan tayo ng salita ng Diyos ng isang makapangyarihang halimbawa ng kayabangan ng tao na nagwawakas sa isang nakagugulat at dramatikong paraan. Bagaman masasabing matagal bago natutuhan ni Nebukadnezar ang kanyang liksyon, kahit papaano ay natutuhan niya ito. Ang kanyang apo, si Belshasar, ay hindi. Sa paggamit sa mga kagamitan ng templo sa isang lasingan sa palasyo, nilapastangan ni Belshasar ang mga ito. Ang gayong gawa nang paglapastangan ay katulad na rin sa hindi lamang sa isang hamon sa Diyos kundi isang atake sa Diyos mismo. Kaya, pinuno ni Belshasar ang kopa ng kanyang mga kasamaan, kumikilos sa mga paraang katulad sa maliit na sungay (tingnan ang Daniel 8), na inatake ang mga pundasyon ng santuwaryo ng Dios. Sa pag-alis ng kapangyarihan mula kay Belshasar, isinalarawang-diwa ng Diyos ang gagawin Niya laban sa mga kaaway ng Kanyang bayan sa pinakawakas ng panahon. Ang mga pangyayaring isinalaysay sa Daniel 5 ay naganap nang 539 B.C., sa gabing bumagsak ang Babilonia sa harap ng armi ng Medo-Persia. Dito nangyari ang paglipat mula sa ginto tungong tanso na hinulaan sa Daniel 2. Muli, naging malinaw na pinamumunuan ng Diyos ang mga bagay ng mundo.