---
title:  Karagdagang Kaisipan
date:   07/02/2020
---

Ang malalaking handaan ay karaniwan sa mga bulwagan ng sinaunang daigdig. Gustuug-gusto ng mga hari na magbigay ng salu-salo na may pagmamalabis at luho para ipakita ang kanilang kadakilaan at kompiyansa. Bagaman hindi natin alam ang lahat ng detalye ng partikular na handaang ito, alam natin na nangyari ito nang nakahanda nang umatake ang hukbo ng Medo-Persia sa Babilonia. Ngunit sa makataong pagsasalita, walang dahilan para mag-alala. Ang Babilonia ay may pinatibay na mga pader, panustos para sa maraming taon, at maraming tubig, dahil ang Ilog Eufrates ay dumadaloy sa puso ng lunsod. Kaya walang nakikitang problema si Haring Belshasar sa pagkakaroon ng isang handaan samantalang pinapalibutan ng kaaway ang lunsod. At nag-utos siya ng isang napakahalagang pagdiriwang, na di-nagtagal ay lumala sa isang kalasingan. Ano ngang isang makapangyarihang patotoo sa kayabangan ng sangkatauhan, lalo pa na kataliwas sa kapangyarihan ng Panginoon. Sa pamamagitan ni Daniel, sinasabi ng Diyos sa hari na sa kabila ng mga oportunidad na nagkaroon siya para matutuhan ang katotohanan, "ang Diyos na may hawak sa iyong paghinga, at sa kanya ang lahat mong mga lakad, ay hindi mo niluwalhati" (Daniel 5:23). 

"Ang kasaysayan ng mga bansa ay nagsasalita sa atin ngayon. Sa bawat bansa at sa bawat indibidwal ay nagtakda ang Diyos ng isang lugar para sa Kanyang dakilang panukala. Ngayon ang mga tao at mga bansa ay sinusubukan sa pamamagitan ng pahulog sa kamay Niya na hindi nagkakamali. Lahat sa pamamagitan ng kanilang sariling pagpili ay pinagpapasiyahan ang kanilang kapalaran, at ang Diyos ay pinawawalang-bisa ang lahat para sa kaganapan ng Kanyang mga layunin."â€”Ellen G. White, PROPHETS AND KINGS, p. 536.

**Mga Tanong Para sa Talakayan**

`Sa klase, pag-usapan ang sagot sa tanong noong Linggo tungkol sa mga paraan kung saan ang lipunan at kultura ay nilalapastangan ang katotohanan ng Diyos. Ano ang mga paraang ito, at paano dapat tayo tutugon bilang isang iglesia at bilang indibidwal sa mga paglapastangang iyon?`

`Ano ang itinuturo sa atin ng kuwentong ito tungkol sa kung paanong ang kaligtasan ay hindi gaanong tungkol sa kung ano ang nalalaman natin kundi tungkol sa kung paano tayo tutugon sa nalalaman natin? (Tingnan ang Daniel 5:22)`

`Basahin ang Daniel 5:23. Anong mahahalagang espirituwal na prinsipyo ang masusumpungan sa talatang ito? Halimbawa, paano tayo binabalaan ng talata laban sa pagsalungat sa Diyos? O, anong itinuturo sa atin ng talata tungkol sa Diyos bilang hindi lamang Manlalalang kundi Tagabigay-lakas ng ating pag-iral?`

`Kahit hindi nalalaman ang kahulugan ng mga salita, natakot si Belshasar (Daniel 5:6). Ano ang sinasabi nito sa atin tungkol sa kung ano ang kahulugan ng mabuhay na may salang konsyensya?`