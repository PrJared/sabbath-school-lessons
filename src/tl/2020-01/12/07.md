---
title:  Karagdagang Kaisipan
date:   20/03/2020
---

Kawili-wiling kahiman sa pagtukoy sa Daniel 11:29-39, kinilala ni Martin Luther ang kasuklam-suklam ng pagkawasak sa Daniel 11:31 na ang kapapahan at ang mga doktrina at kaugalian nito. Kaya pinalalakas ng pagiging magkaugnay ng Daniel 11 sa Daniel 7 at 8 ang pananaw ni Luther at marami pang ibang Protestanteng komentarista na ang institusyon ng kapapahan at ang mga aral nito ay binubuo ang katuparan ng mga propesiyang ito sa kasaysayan. Kaugnay dito, sinasabi ni Ellen G. White: "Walang iglesia sa loob ng hangganan ng mala-Romanong pamamahala ang naiwang di-nagagambala sa pagtatamasa ng kalayaan ng konsiyensya. Karaka-rakang natamo ng kapapahan ang kapangyarihan, iniunat niya ang kanyang kamay para durugin ang lahat na tumangging kilalanin ang kanyang kapangyarihan, at ang mga iglesia ay sunud-sunod na nagpailalim sa kanyang kapangyarihan."â€”THE GREAT CONTROVERSY, p. 62.

**Mga Tanong Para sa Talakayan**

`Paano tayo maaaring maging sensitibo sa damdamin ng iba ngunit hindi nagkokompromiso sa itinuturo ng Biblia tungkol sa papel ng Roma sa mga huling araw?`

`Mababasa sa Daniel 11:33: "Ang marurunong sa mga mamamayan ay magtuturo sa marami, gayunman, sa loob ng ilang panahon, sila'y magagapi sa pamamagitan ng tabak at apoy, at daranas ng pagkabihag it sasamsaman." Anong sinasabi ng talata tungkol sa kapalaran ng ilan sa tapat na bayan ng Diyos? Ano rin ang sinasabi ng talata tungkol sa ginagawa ng ilan sa matatapat na tao bago sila minartir?`

`Mababasa ang Daniel 11:36: "Ang hari ay kikilos ayon sa kanyang nais. Siya'y magmamalaki, at magpapakataas nang higit kaysa alinmang Diyos, at magsasalita ng mga kagila-gilalas na bagay laban sa Diyos ng mga diyos. Siya'y uunlad hanggang sa ang poot ay maganap; sapagkat ang ipinasiya ay matutupad." Sino at ano ang nagpapaalaala nito sa iyo? (Tingnan ang Isaias 14:12-17; Tingnan din ang 2 Tesalonica 2:1-4.)`

`Ang Daniel 11:27, 29, at 35 ay gumagamit ng pariralang lammo'ed, o "sa takdang panahon." Ano ang muling sinasabi noon sa atin tungkol sa kontrol ng Diyos sa kasaysayan?`