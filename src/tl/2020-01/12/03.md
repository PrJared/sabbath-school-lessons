---
title:  Mga Propesiya ng Sirya at Ehipto
date:   16/03/2020
---

`Basahin ang Daniel 11:5-14. Ano ang inihahayag dito?`

Sa pagkamatay ni Alexander the Great, nahati ang malawak na Griyegong imperyo sa kanyang apat na heneral. Dalawa sa kanila—si Seleucus sa Sirya (Hilaga) at si Ptolemy sa Ehipto (Timog)—ay nagawang itatag ang mga dinastiya na maglalaban-laban para sa kontrol ng lugar.

Karamihan sa mga nag-aaral ng Biblia ay nauunawaan ang mga gera sa pagitan ng hari ng Hilaga at hari ng Timog na hinulaan sa Daniel 11:5-14 bilang tumutukoy sa maraming labanan na kasangkot itong dalawang dinastiya. Ayon sa propesiya, isang pagtatangka ang gagawin para pag-isahin itong dalawang dinastiya sa pamamagitan ng pag-aasawahan, subalit ang alyansa ay magiging sandali lamang (Daniel 11:6). Ipinagbibigay-alam sa atin ng mga basehang historikal na si Antiochus II Theos (261-246 B.C.) apo ni Seleucus I, na napangasawa si Berenice, anak na babae ng hari ng Ehipto, si Ptolemy II Philadelphus. Gayunman, ang kasunduang iyon ay hindi nagtagal, at ang labanan na tuwirang kasangkot ang bayan ng Diyos ay bumalik. Kaya, ang Daniel 11 ay pinakikitunguhan ang ilan sa mahahalagang pangyayaring aapekto sa buhay ng bayan ng Diyos sa mga dantaong pagkatapos na ang propetang Daniel ay mawawala mula sa tagpo.

Muli, maaari nating itanong kung bakit inihahayag ng Panginoon nang una sa panahon ang lahat nitong mga detalye tungkol sa mga gera na sinasangkot ang mga kahariang naglalaban-laban para sa pangingibabaw sa bahaging iyon ng daigdig. Simple ang dahilan: nakaaapekto ang mga digmaang ito sa bayan ng Diyos. Kaya inaanunsyo ng Panginoon sa simula pa ang maraming hamon na hinaharap,ng Kanyang bayan sa mga taon na darating. At saka, ang Diyos ay Panginoon ng kasaysayan, at samantalang itinutulad natin ang propetikong tala sa mga historikal na pangyayari, maaari nating makitang muli na ang propetikong salita ay natupad gaya nang pagkakahula. Ang Diyos na nagsasabi nang mas maaga sa mga pagbabago nitong mga Helenistikong kaharian na naglalabanan ay ang Diyos na nakaaalam ng kinabukasan. Karapat-dapat Siya sa ating pagtitiwala at pananampalataya. Ito ay isang malaking Diyos, hindi isang diyus-diyusan na ginawa ng imahinasyon ng tao. Hindi lamang Niya pinamamahalaan ang takbo ng mga pangyayari sa kasaysayan, kundi maaari rin Niyang pamahalaan ang ating buhay kung papayagan natin Siyang gawin iyon.

`Basahin ang Isaias 46:9, 10. Gaanong simpleng Cristianong teolohiya ang masusumpungan sa dalawang talatang ito, at anong malaking pag¬-asa ang makukuha natin mula sa mga ito? Isipin kung paano magiging nakatatakot ang talatang 10 kung ang Diyos ay hindi mabait at maibigin kundi mapaghiganti at malupit.`