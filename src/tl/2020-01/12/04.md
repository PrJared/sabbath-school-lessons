---
title:  Ang Roma at ang Prinsipe ng Tipan
date:   17/03/2020
---

`Basahin ang Daniel 11:16-28. Bagaman ang talata ay mahirap unawain, anong mga larawan ang masusumpungan mo na lumilitaw sa ibang lugar ng Daniel?`

Ang isang pagbabago sa kapangyarihan mula sa mga Helenistikong hari tungo sa paganong Roma ay tila inilalarawan sa Daniel 11:16: "Ngunit siya na dumarating laban sa kanya ay gagawa ayon sa kanyang sariling kalooban, at walang makakahadlang sa kanya. Siya'y tatayo sa maluwalhating lupain, na nasa kanyang kamay ang pagwasak." Ang Jerusalem ang maluwalhating lupain, isang lugar kung saan ang matandang Israel ay umiral, at ang bagong kapangyarihan na papalit sa lugar ay ang paganong Roma. Ang katulad na pangyayari ay kinakatawanan din sa pahalang na pagpapalawak ng maliit na sungay, na umaabot sa Maluwalhating Lupain (Daniel 8:9). Kaya parang malinaw na ang kapangyarihang namamaha sa daigdig sa puntong ito ay ang paganong Roma.

May mga karagdagang pahiwatig sa talata ng Biblia ang lalong pinatitibay ang pagkaunawang ito. Bilang halimbawa, ang "isa na magsusugo ng maniningil" ay dapat tumukoy kay Augustus Cesar. Si Jesus ay ipinanganak sa panahon ng kanyang paghahari, samantalang sina Maria at Jose ay naglalakbay patungong Bethlehem para sa sensus (Daniel 11:20). At saka, ayon sa propesiya ang haring ito'y hahalinhan ng isang "kasuklam-suklam na tao" (Daniel 11:21). Gaya nang ipinapakita ng kasaysayan, si Augustus ay hinalinhan ni Tiberius, isang inampong anak ni Augustus. Si Tiberius ay kilala sa pagiging isang kakatwa at napakasamang tao.

Pinakamahalaga, ayon sa talata ng Biblia, sa panahon ng paghahari ni Tiberius na ang "prinsipe ng tipan" ay mawawasak (Daniel 11:22). Malinaw itong tumutukoy sa pagkapako sa krus ni Cristo, na tinawag ding "Mesiyas ang prinsipe" (Daniel 9:25; tingnan din ang Mateo 27:33-50), gaya nang pinapatay Siya sa panahon ng paghahari ni Tiberius. Ang pagtukoy kay Jesus dito na "ang prinsipe ng tipan" ay isang makapangyarihang pangmarka na tumutulong na ipakita sa atin ang daloy ng mga pangyayari sa kasaysayan, muling nagbibigay sa mga bumabasa ng makapangyarihang katibayan ng kamangha-manghang paunang pagkaalam ng Diyos. Naging tama ang Diyos sa lahat ng dumating bago ang mga propesiyang ito, tiyak na mapagkakatiwalaan natin Siya sa Kanyang sasabihin na mangyayari sa hinaharap.

`Kahit sa gitna ng lahat na pangyayaring pulitikal at historikal, si Jesus ng Nazareth, "ang prinsipe ng tipan," ay naihayag sa mga talata. Paano makatutulong ito na maipakita sa atin na, sa kabila ng lahat ng kagululhan at pulitikal na pakana, si Jesus ay nananatiling sentro ng Kasulatan?`