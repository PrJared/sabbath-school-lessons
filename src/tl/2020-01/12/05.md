---
title:  Ang Susunod na Kapangyarihan
date:   18/03/2020
---

`Basahin ang Daniel 11:29-39. Ano ang kapangyarihang ito na babangon pagkatapos ng paganong Roma?`

Tumutukoy ang Daniel 11:29-39 sa isang bagong sistema ng kapangyarihan. Bagaman ang sistemang ito ay tumatayong pagpapatuloy ng paganong Romanong Imperyo at minamana ang ilang pag-uugali ng kanyang sinundan, gayundin ay tila naiiba ito sa ilang aspekto. Sinasabi ng talata sa Biblia na "ito ay hindi magiging gaya ng una." (Daniel 11:29). Samantalang tumitingin pa tayo, masusumpungan natin na kumikilos ito bilang isang relihiyosong kapangyarihan. Pinupuntirya niya ang kanyang atake para lamang sa Diyos at sa Kanyang bayan. Tingnan natin ang ilan sa mga kilos na isinasagawa ng haring ito.

Una, siya ay "mapopoot at kikilos laban sa banal na tipan" (Daniel 11:30). Maaaring ito ay isang reperensya sa tipan ng kaligtasan ng Diyos, na sinasalungat ng haring ito.

Ikalawa, ang haring ito ay lilikha ng mga puwersa na "lalapastangain ang templo" at aalisin ang "patuloy na handog na sinusunog" (Daniel 11:31). Napansin natin sa Daniel 8 na ibinabagsak ng maliit na sungay ang pundasyon ng "santuwaryo" at pinahihinto ang "patuloy na handog na sinusunog" (Daniel 8:11). Dapat itong mauuawaan bilang isang espirituwal na atake laban sa paglilingkod ni Cristo sa santuwaryo sa langit.

Ikatlo, bilang resulta ng kanyang atake sa santuwaryo, inilalagay ng kapangyarihan ang "kasuklamsuklam ng pagkawasak" sa templo ng Diyos. Ang kahanay na panguugusap na "pagsuway na sumisira" ay tumuturo sa mga kilos ng pagtalikod at rebelyon ng maliit na sungay (Daniel 8:13).

Ikaapat, inuusig ng kapangyarihang ito ang bayan ng Diyos: "Ang ilan sa mga pantas ay magdurusa, upang dalisayin, linisin, at paputiin hanggang sa panahon ng wakas; sapagkat hindi pa dumarating ang takdaug panahon" (Daniel 11:35). Nagpapaala-ala ito sa atin tuugkol sa maliit na sungay, na ilan sa mga hukbo at mga bituin ay ibinagsak nito sa lupa at niyapakan ang mga iyon (Daniel 8:10; ihambing sa Daniel 7:25).

Ikalima, ang haring ito ay "magmamalaki, at magpapakataas nang higit kaysa alinmang diyos, at magsasalita ng mga kagila-gilalas na bagay laban sa Diyos ng mga diyos" (Daniel 11:36). Hindi kagulat-gulat, ang maliit na sungay ay magsasalita ng "mga kapalaluan" (Daniel 7:8), kahit laban sa Diyos (Daniel 7:25).

`Iba pang pagkakatulad ay maaari pang mabanggit ngunit, sa pagsasaalang-alang sa nabasa natin sa Daniel 7 at 8, kung sino ang kapangyarihang ito, at bakit napakahalaga sa atin, sa kabila ng mga pamimilit ng lipunan, na manatiling matatag sa ating pagkakakilala rito?`