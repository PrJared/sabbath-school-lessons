---
title:  Nakasulat sa Aklat
date:   23/03/2020
---

`Ang Daniel 12:1 ay nagsasabi tungkol sa mga "natagpuang nakasul sa aklat." Ano ang ibig sabihin niyaon?`

Ang panahon ng pamamagitan ni Miguel ay isinalarawan din bilang isang panahon ng kabagabagan na walang kapares. Ito ay tumutugma sa panahon kung saan ang Espiritu ng Diyos ay aalisin mula sa suwail na sangkatauhan. Pagkatapos ang pitong huling salot, bilang mga pagpapahayag ng galit ng Diyos sa mga bansa, ay maibubuhos sa pangwakas-na-panahong Babilonia (Apocalipsis 16; 18:20-24), at ang mga kapangyarihan ng kadiliman ay pakakawalan sa sanlibutan. Isinusulat ni Ellen G. White sa panahong ito na "Pagkatapos ay ilulubog ni Satanas ang mga naninirahan sa lupa sa isang malaking, huling kabagabagan. Sa pagtigil ng mga anghel ng Diyos sa kanilang paghawak sa matinding mga hangin ng pagnanasa ng tao, lahat ng elemento ng tunggalian ay mapakakawalan. Ang buong mundoay makasasangkot sa pagkawasak na mas nakatatakot kaysa doon sa dumating sa Jerusalem ng matandang kapanahunan."â€”THE GREAT CONTROVERSY, p. 61

Ngunit ang bayan ng Diyos ay maililigtas sa panahon ng ganitong kabagabagan, dahil sa investigative judgment na ginawa sa makalangit na hukuman, sila ay pinawalang-sala sa pamamagitan ni Cristo, ang makalangit na Mataas na Saserdote, ang kanilang mga pangalan ay naisulat sa aklat.

Upang maunawaan ang kahulugan ng aklat na ito, dapat nating isaisip na binabanggit ng Biblia ang dalawang uri ng makalangit na mga aklat. Ang isa ay naglalaman ng mga pangalan ng mga kaanib ng Panginoon at kung minsan ay itinatalaga bilang aklat ng buhay (Exodo 32:32; Lucas 10:20; Awit 93:28; Fil. 4:3, Apoc. 17:8).

Karagdagan pa sa aklat ng buhay, ang mga kasulatan ay bumanggit ng mga aklat na naglalaman ng mga tala ng mga gawa ng tao (Awit 56:8; Malakias 3:16; Isaias). Ito ang mga aklat na ginamit sa makalangit na hukuman para matukoy ang pagtatalaga ng bawat tao sa Panginoon. Ang mga ito ay makalangit na mga tala, "mga database," na naglalaman ng mga pangalan at mga gawa ng bawat tao. May ilang mga tao ang sumisimangot sa ideya ng pagkakaroon ng kanilang mga pangalan, at lalo na ng kanilang mga gawa, na nakasulat sa langit. Subalit sa oras na italaga natin ang ating mga sarili kay Cristo, ang ating mga pangalan ay nakasulat sa aklat ng buhay, at ang mga masasamang gawa ay nabura sa paghuhukom. Ang makalangit na talang ito ay nagbibigay ng panghukumang ebidensya sa buong sansinukob na tayo ay kaanib kay Jesus at samakatuwid ay may karapatang maprotektahan sa panahon ng kabagabagan.

`Bakit ang katuwiran ni Cristo lamang, na itinala sa atin, ang tangi nating pag-asa para makitang "nakasulat sa aklat"? Dalhin ang iyong sagot sa klase sa Sabbath.`