---
title:  Mula sa Alabok Tungo sa mga Bituin
date:   21/03/2020
---

### Basahin Para sa Pag-aaral sa Linggong Ito
Daniel 12; Roma 8:34; Lucas 10:20; Roma 8:18; Hebreo 2:14, 15; Juan 14:29; Apocalipsis 11:3.

> <p>Talatang Sauluhin</p>
> " At ang mga pantas ay magniningning na tulad - kaningningan ng langit; at ang mga nagpabalik ng marami sa katuwi ay parang mga bituin magpakailanman "  (Daniel 12:3).

Ang aklat ng Daniel ay nagsisimula sa pananakop ni Nebukadnezar sa Judea at pagkuha ng mga bihag para sa Babilonia; nagtatapos ang aklat ng Daniel, sa kasalungat, kay Miguel na tumatayo upang iligtas ang bayan ng Diyos mula sa pangwakas-na-panahong Babilonia. Iyon ay, tulad ng naipakita sa buong Daniel, sa huli, at sa mismong kahulihan, ginagawa ng Diyos ang lahat para sa kapakanan ng Kanyang bayan.

Tulad ng nakita rin natin, si Daniel at ang kanyang mga kasama ay nanatiling tapat sa Diyos at nagpakita ng walang kaparis na karunungan sa gitna ng mga pagsubok at hamon na nararanasan ng mga itinapon. Gayundin, sa tuwing haharap sa malaking paghihirap, ang pangwakas-na-panahong bayan ng Diyos ay mananatili ring tapat, lalo na sa panahon ng "kagulugan na hindi pa nangyari kailanman mula nang nagkaroon ng bansa" (Daniel 12:1). Katulad ni Daniel at ng kanyang mga kaibigan sa Babilonia, sila ay magpapakita ng karunungan at pagkaunawa. Hindi lamang nila mararanasan ang karunungan bilang personal na katangian kundi magiging tapat, bilang bunga ng karunungang iyon, na manguna sa iba tungo sa katuwiran. Ang iba ay mamamatay o papatayin, at sa gayon, ay babalik sa alabok, subalit sila ay mabubuhay tungo sa walang-hanggan. Gaya ng sinasabi ng biblikal na talata, "Marami sa mga natutulog sa alabok ng lupa ay magigising, ang iba'y tungo sa buhay na walang-hanggan, at ang iba'y tungo sa kahihiyan at sa walang-hanggang paghamak" (Daniel 12:2).