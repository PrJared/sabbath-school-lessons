---
title:  Ang Natatakang Aklat
date:   25/03/2020
---

`Basahin ang Daniel 12:4 at Juan 14:29. Bakit matatatakan ang aklat ng Daniel hanggang sa panahon ng wakas?`

Sa konklusyon ng huling pangunahing bahagi ng aklat (Daniel 10:1-12:4), tumatanggap ang propeta ng utos na tatakan ang balumbon hanggang sa panahon ng wakas. Sa katulad na panahon, inihula ng anghel na 'marami ang tatakbo ng paroo't parito, at ang kaalaman ay lalago' " (Daniel 12:4). Bagaman tinanggap ang mga salitang ito ng ilang mga mag-aaral ng Daniel bilang isang hula ng paglago ng siyensya, na maaari ring isama sa kahulugan, ang konteksto ay tila nagpapahiwatig na ang pagtakbo "paroo’t parito" ay tumutukoy sa pananaliksik ng mismong aklat na ito ng Daniel. Sa katunayan, sa ating paglingon pabalik sa kasaysayan, napansin natin na ang Daniel ay nanatiling isang malabong piraso ng literatura sa loob ng maraming siglo. Ito ay maaaring alam at pinag-aralan sa ilang mga lugar, subalit ilan sa mga susing turo at propesiya nito ay nananatiling misteryoso. Halimbawa, ang propetikong mga mensahe na kaugnay sa paglilinis ng makalangit na santuwaryo, ang paghuhukom, ang pagkakakilanlan at gawain ng maliit na sungay, kasama ng nalalabing oras sa mga propesiyang ito, ay hindi masyadong malinaw. 

Ngunit mula sa Repormasyon ng Protestante patuloy, parami ng parami ang mga taong nagsimulang mag-aral ng aklat ng Daniel. Gayunpaman tanging sa panahon lamang ng wakas mabubuksan ang aklat at lubos na mahahayag ang mga nilalaman nito. Gaya ng itinatala ni Ellen G. White, "Simula 1798 nabuksan na ang aklat ng Daniel, dumami ang kaalaman sa mga propesiya, at marami ang nagpahayag ng taimtim na mensahe ng nalalapit na paghuhukom."—THE GREAT CONTROVERSY, p. 356. "Sa pagtatapos ng ika- 18 at pasimula ng ika- 19 siglo, isang bagong interes sa mga propesiya ng Daniel at Apocalipsis ang bumangon sa malawak na magkakahiwalay na mga lugar ng mundo. Ang pag-aaral ng mga propesiyang ito ay nanguna sa isang laganap na paniniwalang ang ikalawang pagdating ni Cristo ay malapit na. Maraming mga expositor sa England, si Joseph Wolff sa Middle East, Manuel Lacunza sa South America, at William Miller sa United States, kasama ng maraming mga mag-aaral ng mga propesiya, na nagpahayag, base sa kanilang pag-aaral ng mga propesiya ng Daniel, na ang ikalawang pagdating ay malapit na. Ngayon, ang pananalig na ito ay naging puwersang tumutulak sa isang pangbuong mundong kilusan."—THE SEVENTH-DAY ADVENTIST BIBLE COMMENTARY, vol. 4, p. 879.

`Isipin ang tungkol sa malaking kalamangan na mayroon tayo ngayon na makalingon pabalik sa kasaysayan at makita kung paano natupad ang mga makasaysayang propesiya ng Daniel. Paano ito dapat makatulong sa atin na magtiwala sa lahat ng mga pangako ng Diyos?`