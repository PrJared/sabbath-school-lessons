---
title:  Karagdagang Kaisipan
date:   27/03/2020
---

"Ang mga propesiya ay naglalahad ng isang magkakasunod na mga pangyayari na humahantong pababa sa pagbubukas ng paghuhukom. Ito ay talagang tunay sa aklat ni Daniel. Subalit ang bahaging iyon ng kanyang propesiya na kaugnay sa mga huling araw, si Daniel ay inatasang sarahan at tatakan 'hanggang sa panahon ng wakas.' Hindi maihahayag ang mensahe patungkol sa paghuhukom hanggang sa maabot natin ang panahon  ito, base sa pagganap ng mga propesiyang ito. Subalit sa panahon ng wakas, sinasabi ng propeta, 'marami ang tatakbo ng paroo't parito, at ang kaalaman ay lalago.' Daniel 12:4.

"Nagbabala si apostol Pablo sa iglesia na huwag asahan ang pagdating ni Cristo sa kanyang araw. 'Ito'y hindi darating,' sinasabi niya, 'malibang maunang maganap ang pagtalikod, at mahayag ang taong makasalanan, anak ng kapahamakan.' 2 Tesalonica 2:3. Kapag natapos na ang malaking pagtalikod at mahabang panahon ng paghahari ng 'taong makasalanan,' saka lamang natin maaaring asahan ang pagdating ng ating Panginoon. Ang 'taong makasalanan,' na tinagurian ding 'hiwaga ng kasamaan,' 'anak ng kapahamakan,' at 'iyong masama,' ay kumakatawan sa kapapahan, na, bilang inihula sa propesiya, ay mananatili ang paghahari nito sa loob ng 1260 taon. Ang panahon na ito ay nagtapos noong 1798. Ito ang dako ng panahong iyon na ang mensahe ng ikalawang pagdating ni Cristo ay naihayag."â€”EIIen G. White, THE GREAT CONTROVERSY, p. 356.

**Mga Tanong Para sa Talakayan**

`Anong mga pangamba ang makahaharap natin sa pagtatakda ng panahon para sa hinaharap na pangwakas-na-panahong mga pangyayari? Ano ang mangyayari sa pananampalataya ng marami pag hindi nangyari ang mga naihulang pangyayaring ito? Anong napakaimportanteng propetikong prinsipyo ang matatagpuan sa mga salita ni Cristo sa Juan 14:29 na dapat makatulong sa atin na maunawaan kung paano gamitin ang propesiya sa ating espirituwal na kalamangan at iwasan ang patibong ng paggawa o paniniwala sa mga huwad na mga hula?`

`Ano ito sa panahong ating kinabubuhayan ngayon, na may madaling komunikasyon, pati na rin mga kahanga-hangang pag-unlad ng siyensya na hindi palaging para sa ikabubuti natin, na gumagawa ng kaisipan ng isang "panahon ng kaguluhan na hindi pa nangyari kailanman" na isang bagay na hindi gaanong kahirap isiping nangyayari?` 

`Pag-usapan ang iyong sagot sa huling tanong noong Lunes tungkol sa kung bakit ang ebanghelyo, ang dakilang katotohanan ng katuwiran ni Cristo, ang tangi nating pag-asa upang "matagpuang nakasulat sa aklat. " Kung wala iyon, ano ang pag-asang matatamo natin?`