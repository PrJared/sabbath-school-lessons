---
title:  Si Miguel, ang Ating Prinsipe
date:   22/03/2020
---

`Basahin ang Daniel 12:1. Sino ang bumabago sa takbo ng kasaysayan sa huling panahon? Paano makatutulong ang Roma 8:34 at Hebreo 7:25 sa atin na maunawaan kung ano ang kahulugan ng talatang ito?`

Sa ngayon, bawat kapitulo ng Daniel ay nagsimula sa pagbanggit sa namumuno ng isang bansang pagano. Ang Daniel 12 ay gayundin na nagsisimula sa isang namumuno, ngunit hindi katulad ng ibang kapitulo, ang namumuno ay isang banal na prinsipe na bumabangon upang iligtas ang bayan ng Diyos mula sa mga kamay ng kanilang mga kaaway. 

Sa ating pagsulyap sa ating pag-aaral ng Daniel 10, si Miguel ay ang parehong kapangyarihang makalangit na katauhan na nagpakita kay Daniel sa Tigris River. Doon Siya ay lumalabas bilang makalangit na kinatawan ng bayan ng Diyos. Siya rin ay lumalabas sa iba't ibang bahagi ng Daniel bilang Anak ng tao (Daniel 7), ang Pinuno ng hukbo (Daniel 8), at ang Mesiyas na Pinuno (Daniel 9). Kaya si Miguel—na ang pangalan ay nangangahulugang "sino ang kagaya ng Diyos"—ay walang iba kundi si Jesus mismo. 

Mahalagang tandaan ang tiyempo ng pamamagitan ni Miguel. Sang-ayon sa Daniel 12:1, ito ay lumalabas "sa panahong iyon" (Daniel 12:1). Ang pahayag na ito ay tumutukoy sa panahon na tumpak na binanggit sa Daniel 11:40-45. Ito ay ang punto ng panahon na umaabot mula sa pagbagsak ng kapapahan noong 1798 hanggang sa pagbuhay sa mga patay sa huling panahon (Daniel 12:2). 

Dalawa sa mga aspekto ng ginawa ni Miguel ang maaaring maipakilala mula sa pandiwang "tatayo" na ginamit sa Daniel 12:1 para ilarawan ang Kanyang kilos. Una, ang pandiwang "tatayo" ay pumupukaw sa pagbangon ng mga hari para manakop at mamuno. Ang pandiwa rin ay pangunahing nangangahulugang isang panghukbong diwa. Nagpapakita ito na si Miguel ay kumikilos bilang isang pinuno ng hukbo na sumasanggalang sa Kanyang bayan at nangunguna sa kanila sa isang espesyal na paraan sa panahon ng huling mga yugto ng malaking tunggalian. 

Pangalawa, ang pandiwang "tatayo" ay dumidiin din sa isang paghuhukom na tagpuan. Si Miguel ay "tatayo" para kumilos bilang isang tapagtaguyod sa makalangit na hukuman. Bilang Anak ng tao, Siya ay dumating bago ang Matanda ng mga Araw para kumatawan sa bayan ng Diyos sa panahon ng investigative judgment (Daniel 7:9-14). Kaya ang pagbangon ni Miguel at pagtayo ay pumupukaw sa panghukbo at panghukom na mga aspekto ng Kanyang gawain. Sa ibang salita, Siya ay pinagkalooban ng kapangyanihan upang talunin ang mga kaaway ng Diyos at ng awtoridad upang kumatawan sa bayan ng Diyos sa makalangit na hukuman.

`Pag-isipan ang tungkol sa kahulugan nang pagkaalam na si Miguel ay tumatayo para sa kapakanan natin kahit hanggang ngayon. Anong pag-asa ang dapat ibigay nito sa iyo, na isang makasalanan?`