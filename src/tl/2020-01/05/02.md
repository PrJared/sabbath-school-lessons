---
title:  Hindi Ba Ito ang Dakilang Babilonia?
date:   26/01/2020
---

`Basahin ang Daniel 4:1-33. Ano ang nangyayari sa hari, at bakit?`

Binigyan ng Diyos si Nebukadnezar ng ikalawang panaginip. Ngayon, hindi nakalimutan ng hari ang panaginip. Ngunit dahil muling nabigo ang mga eksperto sa Babilonia, ipinatawag ng hari si Daniel para ibigay ang interpretasyon ng panaginip. Sa panaginip, nakita ng hari ang isang malaking punongkahoy na umaabot sa langit at isang katauhan sa langit ang nag-uutos na putulin ang punongkahoy. Ang tuod at mga ugat lamang ang ititira sa lupa at mababasa ng hamog ng langit. Subalit ang maaaring nakabagabag kay Nebukadnezar ay ang bahagi ng panaginip kung saan sinabi ng katauhan sa langit na, "Hayaan ang kanyang isipan na pusong tao ay mapalitan at puso ng hayop ang ibigay sa kanya; at hayaang ang pitong mga panahon ay lumipas sa kanya" (Daniel 4:16). Nakikilala ang pagiging seryoso ng panaginip, buong galang na ipinahayag ni Daniel ang hangarin na ang panaginip ay mapatungkol sa mga kaaway ng hari. Gayunman, tapat sa mensaheng hatid ng panaginip, sinasabi ni Daniel na ang katotohanan ng panaginip ay tumutukoy sa mismong hari. 

Karaniwang ginagamit ang mga punongkahoy sa Biblia bilang mga simbolo ng mga hari, bansa, at imperyo (Ezekiel 17; 31; Hoseas 14; Zacarias 11:1, 2; Lucas 23:31). Kaya, isang nararapat na representasyon ang malaking punongkahoy ng isang mayabang na hari. Binibigyan ng Diyos si Nebukadnezar ng paghahari at kapangyarihan; gayunman, patuloy siyang nabibigong kilalaning mula sa Diyo ang lahat nang nasa kanya.

`Magpokus sa Daniel 4:30. Ano ang sinasabi ng hari na nagpapakitang hind pa rin niya nauunawaan ang babalang ibinigay ng Panginoon sa kanya?`

Marahil ang napakamapanganib tungkol sa pagmamataas ay maaaring akayin tayo nito na malimutan kung paano tayo kadepende sa Diyos para sa lahat ng bagay. At sa sandaling makalimutan natin iyon, tayo ay nasa mapanganib na espirituwal na saligan.

`Anong mga bagay ang nagampanan mo sa iyong buhay? Maaari mo bang ipagmalaki ang mga ito nang hindi nagiging mapagmataas? Kung gayon, paano?`