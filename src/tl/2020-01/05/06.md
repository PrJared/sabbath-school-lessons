---
title:  Mapagkumbaba at Kumikilala ng utang na Loob
date:   30/01/2020
---

`Ipinapahayag ng nagsisising hari: "Ang lahat ng naninirahan sa lupa ay ibinibilang na wala" (Daniel 4:35). Kung ganoon ang konteksto, anong mahalagang punto ang kanyang ginagawa?`

Paano natin malalaman kung tunay ngang tinanggap ni Nebukadnezar ang tunay na Diyos? Makasusumpong tayo ng malaking bahagi ng katibayan sa katotohanang si Nebukadnezar mismo ang mayakda ng Daniel 4. Tunay nga, karamihan ng kapitulong ito ay tila isang kopya ng isang liham na ipinamigay ng hari sa malawak niyang kaharian. Sa liham na ito, sinasabi ng hari ang tungkol sa kanyang pagmamataas at pagkabaliw, at may pagpapakumbabang kinilala ang pagkapamagitan ng Diyos sa kanyang buhay. Bihirang sumulat ang mga matatandang monarka nang anumang nakasisirang-puri tungkol sa kanila. Halos lahat ng matatandang makaharing dokumentong alam natin ay niluluwaihati ang hari. Ang isang dokumentong gaya nito, kung gayon, kung saan tinatanggap ng hari ang kanyang pagmamataas at malahayop na kilos ay nakaturo sa isang tunay na pagbabagong-loob. Bilang karagdagan, sa pagsulat ng isang liham na ikinukuwento ang kanyang karanasan at may pagpakumbabang inaamin ang kataas-taasang kapangyarihan ng Diyos, kumikilos ang hari bilang isang misyonero. Hindi na niya masarili ang kanyang naranasan at natutuhan mula sa tunay na Diyos. Ang nakita natin dito, kung gayon, sa panalangin at papuri ng hari (Daniel, 4.34-37), ay nagpapakita ng reyalidad ng kanyang karanasan. 

Ang hari ngayon ay may isang naiibang naitakdang pamantayan at maaaring kilalanin ang mga limitasyon ng kapangyarihan ng tao. Sa isang masidhing panalangin ng pasasalamat, pinapurihan ng hari ang kapangyanihan ng Diyos ni Daniel at inamin na "ang lahat ng naninirahan sa lupa ay ibinibilang na wala" (Daniel 4:35). Ibig sabihin, ang tao ay walang maipagmamalaki sa kanilang sarili. Kaya, dito sa huling sulyap kay Nebukadnezar sa aklat ng Daniel ay ipinapakita ang isang mababang-loob at nagpapasalamat na hari, inaawit ang papuri sa Diyos at binabalaan tayo laban sa pagmamataas.

Siyempre, nagpapatuloy ang Diyos na baguhin ang mga buhay ngayon. Gaano man maaaring mayabang o makasalanan ang tao, sa Diyos ay may awa at kapangyarihan para gawing mga anak ng Diyos ng langit ang suwail na mga makasalanan.

`Basahin ang Filipos 2:1-11. Anong masusumpungan natin dito na dapat magtanggal ng pagmamataas sa ating buhay?`