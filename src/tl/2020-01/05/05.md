---
title:  Itinataas ang mga Mata Tungkol sa Langit
date:   29/01/2020
---

`Basahin ang Daniel 4:34-37. Paano, at bakit, nagbago ang mga bagay para sa hari?`

Pinahintulutan ng Diyos na dinapuan si Nebukadnezar ng isang di-kilalang karamdaman, ngunit sa bandang huli kaagad Niyang ibinalik siya sa isang malusog na pag-iisip. Kawili-wiling lahat ay nagbabago nang, sa katapusan ng pitong taon na hinulaan ng propeta, ang may karamdamang hari ay itinaas ang kanyang paningin sa langit (Daniel 4:34).

"Sa loob ng pitong taon si Nebukadnezar ay naging isang kababalaghan sa lahat ng kanyang mga nasasakupan; sa loob ng pitong taon siya ay napagpakumbaba sa harap nang lahat ng mundo. Pagkatapos ang kanyang pag-iisip ay naisauli at, tumitingalang may pagpapakumbaba sa Diyos ng langit, kinilala niya ang maka-Diyos na kamay sa kanyang pagkakakastigo. Sa isang pampublikong proklamasyon ay kinilala niya ang kanyang sala at ang dakilang awa ng Diyos sa pagpapanumbalik sa kanya."—Ellen G. White, PROPHETS AND KINGS, p. 520.

Walang duda, malaking pagbabago ang maaaring mangyari kapag itinaas natin ang ating paningin sa langit. Kara-karakang bumalik ang kanyang pang¬-unawa, nagpakita ng katibayan ang hari na natutuhan niya ang liksyong ito.

Subalit ang kuwentong ito ay hindi masyadong tungkol kay Nebukadnezar kundi tungkol sa awa ng Diyos. Napalampas ng hari ang tatlong naunang oportunidad para tanggapin ang Diyos ng Israel bilang Panginoon ng kanyang buhay. Ang gayong mga pangyayari ay mayroon para sa kanya nang kinilala niya ang natatanging talino ng apat na bihag mula Judea (Daniel 1), nang ipinaliwanag ni Daniel ang kanyang panaginip (Daniel 2), at nang ang tatlong Hebreong lalaki ay sinagip mula sa naglalagablab na hurno (Daniel 3). Matapos ang lahat, kung ang pagsagip na iyon ay hindi magpapababa sa kanya, ano pa kaya? Sa kabila nang katigasan ng ulo ng pinuno, binibigyan siya ng Diyos nang ikaapat na pagkakataon, sa wakas ay nakamtan ang puso ng hari, at ibinalik siya sa kanyang makaharing tungkulin (Daniel 4). Gaya nang ipinapakita ng kalagayan ni Nebukadnezar, nagbibigay ang Diyos nang sunud-dunod na pagkakataon sa atin para isauli tayo sa isang tamang relasyon sa Kanya. Gaya ng isinulat ni Pablo maraming dantaon pagkatapos, ang ' Panginoon ay "nagnanais na ang lahat ng tao ay maligtas at makarating sa pagkakilala ng katotohanan" (1 Timoteo 2:4). Nakikita natin sa kuwentong ito ang isang makapangyarihang halimbawa ng katotohanang iyon.

`Sa anong mga paraan ka pinagpakumbaba ng Diyos?Anong natutuhan mo mula sa karanasan? Anong mga pagbabago ang kailangan mong gawin para maiwasan na mabigyan ng liksyon muli?`