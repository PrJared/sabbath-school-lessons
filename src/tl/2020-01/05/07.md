---
title:  Karagdagang Kaisipan
date:   31/01/2020
---

"Ang minsang mayabang na monarka ay naging isang mababang-loob na anak ng Diyos; ang malupit at mapanupil na pinuno, isang matalino at maawaing hari. Siya na sinuway at nilapastangan ang Diyos ng langit, ngayon ay kinilala ang kapangyarihan ng Kataas-taasan at buong sigasig na sinikap na isulong ang takot kay Jehova at ang kaligayahan ng kanyang mga nasasakupan. Sa ilalim ng sumbat Niya na Hari ng mga hari at Panginoon ng mga panginoon, sa wakas ay natutuhan ni Nebukadnezar ang liksyon na kailangang matutuhan ng lahat ng mga pinuno—na ang tunay na kadakilaan ay binubuo ng tunay na kabutihan. Kinilala niya si Jehova bilang buhay na Diyos, na sinasabing, 'Ako si Nebukadnezar ay pinapupurihan at pinararangalan at iginagalang ang Hari ng langit, na lahat ng gawa Niya ay katotohanan, at ang Kanyang mga paraan ay paghuhukom: at kaya Niyang hamakin ang mga lumalakad sa kapalaluan.' 

"Ang layunin ng Diyos na ang pinakadakilang kaharian sa mundo ay dapat ipakita ang Kanyang kapurihan ay natupad na ngayon. Itong pampublikong proklamasyon, kung saan kinilala ni Nebukadnezar ang awa at kabutihan at awtoridad ng Diyos, ang huling gawa ng kanyang buhay na naitala sa banal na kasaysayan."—Ellen G. White, PROPHETS AND KINGS, p. 521.

**Mga Tanong Para sa Talakayan**

`"Ang pagmamataas ay maghahatid sa bawat ibang bisyo: ito ang kumpletong laban-sa-Diyos na kataynan ng isip. Ito ba ay parang kalabisan sa iyo? Kung gayon, isiping mabuti. . . . Mas mayroong pagmamataas ang isang tao, lalo pang ayaw niya ang pagmamataas sa iba. Sa katunayan, kung gusto mong madiskubre kung gaano ka kayabang sa pinakamadaling paraan ay tanungin mo ang sarili, 'Gaano ko di-gusto kapag ang ibang tao ay hindi ako pinapansin, o tumatangging intindihin, ako, o nakikialam, o tinatangkilik ako, o nagyayabang?' Ang punto ay, bawat pagmamataas ng tao ay kakumpetensya ng pagmamataas ng iba. Ito ay dahil gusto kong maging pinakasikat sa pagtitipon na ako ay nabubuwisit sa ibang nagiging pinakasikat. Ang dalawa sa isang trabaho ay hindi magkakasundo."—C. S. Lewis, MERE CHRISTIANITY /New York: Touchstone, 1996, p. 110. Anong sinasabi ni Lewis dito na maaaring marahil ay makatulong sa iyo na makita ang kayabangan sa buhay mo?`

`Ang isang temang makikita sa kapitulong ito, gayundin sa ibang nauna rito, ay ang kataas-taasang kapangyarihan ng Diyos. Bakit ito ay totoong isang mahalagang tema para maunawaan? Ano ang papel na ginaganap ng Sabbath sa pagtulong sa atin na maunawaan itong kritikal na katotohanan?`