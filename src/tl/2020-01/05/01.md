---
title:  Mula sa Pagmamataas Tungo sa Pagpapakumbaba
date:   25/01/2020
---

### Basahin Para sa Pag-aaral sa Linggong Ito
Daniel 4:1-33, Kawikaan 14:31; 2 Hari 20:2-5; Jonas 3:10; Daniel 4:34-37; Filipos 2:1-11.

> <p>Talatang Sauluhin</p>
> " Napakadakila ng kanyang mga tanda! at makapangyarihan ang kanyang mga kababalaghan! Ang kanyang kaharian ay walang hanggang kaharian, at ang kanyang kapangyarihan ay mula sa salinlahi hanggang sa salinlahi"  (Daniel 4:3).

Ang pagmamataas ay tinawag na unang pagkakasala. Unang nakita ito kay Lucifer, isang anghel sa mga bulwagan sa langit. Sa gayon sinasabi ng Diyos kay Ezekiel, "Ang iyong puso ay nagmataas dahil sa iyong kagandahan; iyong pinasama ang iyong karunungan dahil sa iyong kaningningan. Inihagis kita sa lupa; aking inilantad ka sa harapan ng mga hari, upang pagsawaan ka ng kanilang mga mata" (Ezekiel 28:17).

Pagmamataas ang naghatid sa pagbagsak ni Lucifer, kaya ikinikintal niya ngayon ang pagmamataas sa tao na sa ganitong paraan ay inaakay sila na maging laban sa Diyos at kung gayon, bumaba sa daan tungo sa pagkawasak. Lahat tayo ay mga taong nagkasala, na dumidepende sa Diyos para sa atin mismong pag-Â¬iral. Ano mang kaloob mayroon tayo, ano mang bagay na ating magagampanan sa mga kaloob na iyon, ay galing lamang sa Diyos. Kaya, paanong malakas ang loob nating maging mapagmataas, mapagmalaki, o mayabang kung kailan, sa katunayan, pagpapakababa ang dapat na mangibabaw sa lahat ng ginagawa natin?

Kinailangan ng mahabang panahon para maunawaan ni Nebukadnezar ang kahalagahan ng pagpapakumbaba. Kahit pa ang pagpapakita ng ikaapat na lalaki sa nagliliyab na hurno (tingnan ang nakaraang linggo) ay hindi bumago ng takbo ng kanyang buhay.

Saka lamang niya nakilala ang tunay niyang kalagayan nang alisin ng Diyos ang kanyang kaharian at papuntahin siya para mamuhay kasama ng mga hayop sa parang.