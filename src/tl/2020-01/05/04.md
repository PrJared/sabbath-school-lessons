---
title:  “Ang Kataas-taasan Ay Namumuno…”
date:   28/01/2020
---

Sa kabila nang napagsabihang magsisi at humingi ng kapatawaran ng Diyos, ang walang tigil na pagmamataas ni Nebukadnezar ay naging dahilan ng pagsagawa ng makalangit na utos (Daniel 4:28-33). Samantalang naglalakad ang hari sa kanyang palasyo at pinapupurihan ang sarili para sa kanyang nagawa, siya ay tinamaan ng isang katayuan sa isip na pumuwersa sa pagpapa-alis sa kanya mula sa palasyo ng hari. Maaaring nakaranas siya ng isang pathological na kondisyon ng pag-iisip na tinawag na clinical lycanthropy o zoanthropy. Dinadala ng gayong kondisyon ang pasyente na kumilos gaya ng isang hayop. Sa modernong kapanahunan, ang karamdamang ito ay tinawag na "species dysphoria," ang pagkadama na ang katawan ay nasa maling uri at, samakatwid, ay ang pagnanasang maging isang hayop.

`Basahin ang 2 Hari 20:2-5; Jonas 3:10; at Jeremias 18:7, 8. Ano ang sinasabi sa atin ng mga talatang ito tungkol sa pagkakataon ng hari na makaiwas sa parusa?` 

Sa kasamaang palad, kailangang matuto si Nebukadnezar sa mahirap na paraan. Nang napagkalooban ng makaharing kapangyarihan, walang kakayahang magnilay si Nebukadnezar sa kanyang relasyon sa Diyos. Kaya, sa pamamagitan ng pagbawi sa hari ng makaharing awtoridad at pagpapapunta sa kanya para mamuhay kasama ng mga hayop ng parang, binibigyan ng Diyos ang hari ng oportunidad na kilalanin ang lubos niyang pagdedepende sa Kanya. Sa katunayan, ang pangunahing liksyon na nais ituro ng Diyos sa mayabang na hari ay "namumuno ang Langit" (Daniel 4:26). Tunay nga, ang paghatol sa hari ay may mas malaki pa ngang pakay sa dinisenyo ng Diyos, gaya nang napakalinaw na inihayag sa utos ng makalangit na katauhan: 'Upang malaman ng mga may buhay na ang Kataas-taasan ay namumuno sa kaharian ng mga tao, at ibinibigay niya ito sa kaninumang kanyang naisin, at pinamumuno niya nito ang pinakamababa sa mga tao'" (Daniel 4:17). 

Sa ibang salita, ang disiplinang inilapat kay Nebukadnezar ay dapat na maging isang liksyon din naman para sa ating lahat. Dahil kabilang tayo sa grupo ng "nabubuhay," dapat nating ibigay ang mas mabuting pansin sa pangunahing liksyon na dapat nating matutunan na ang "Kataas-taasan ay namumuno sa kaharian ng mga tao."

`Bakit ang pagkaalam na namumuno ang Kataas-taasan ay isang napakahalagang liksyon na dapat natin matutuhan? Paano dapat makaaapekto ang karunungang ito, halimbawa, sa paraan ng ating pagtrato sa mga taong nasa ating kapangyarihan?`