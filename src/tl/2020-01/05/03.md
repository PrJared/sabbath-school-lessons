---
title:  Binalaan ng Propeta
date:   27/01/2020
---

`Basahin ang Daniel 4:27. Maliban sa babala tungkol sa mangyayari, ano ang sinabi ni Daniel sa hari na gawin, at bakit? (Tingnan din ang Kawikaan 14:31)`

Hindi lamang ipinaliwanag ni Daniel ang panaginip, itinuro rin niya si Nebukadnezar sa paraan kung paano makalabas sa kanyang sitwasyon: "Kaya't, O hari, tanggapin mo nawa ang aking payo: putulin mo na ang iyong mga kasalanan sa pamamagitan ng paggawa ng katuwiran, at ang iyong mga kasamaan sa pamamagitan ng pagpapakita ng kaawaan sa naaapi, upang humaba pa ang iyong kasaganaan" (Daniel 4:27).

Gumawa si Nebukadnezar ng isang malawakang gawain ng pagtatayo sa Babilonia. Ang mga harden, isang sistema ng mga kanal, at daan-daang mga templo at ibang mga proyektong gusali na ginawa ang lunsod na isa sa mga kamangha-mangha ng sinaunang daigdig. Ngunit ang gayong karikitan at ganda, kahiman sa bahagi, ay nagampanan sa pamamagitan ng pagsasamantala ng aliping lakas-tao at pagpapabaya sa dukha. Karagdagan pa, ang yaman ng imperyo ay ginamit para bigyang-kasiyahan ang kaligayahan ng hari at kanyang mga alalay. Kaya, ang pagmamataas ni Nebukadnezar ay hindi lamang humahadlang sa kanya sa pagkilala sa Diyos, kundi, bilang bunga, hindi rin niya naalala ang mga paghihirap ng mga nangangailangan. Dahil sa natatanging pangangalagang ipinapakita ng Diyos para sa dukha, hindi kagulat-gulat na mula sa iba pang posibleng mga kasalanan na maaaring idiin ni Daniel sa harapan ng hari, pinili niya ang kasalanan ng pagpapabaya sa dukha.

Ang mensahe kay Nebukadnezar ay tiyak na hindi na bago. Madalas na binababalaan ng mga propeta sa Lumang Tipan ang bayan ng Diyos laban sa pagmamalupit sa dukha. Tunay nga, prominente sa mga kasalanan na nagbunga sa pagkakatapon ng hari ay ang pagpapabaya sa nangangailangan. Matapos ang lahat, ang pagkahabag sa dukha ang pinakamataas na paghahayag ng Cristianong kawanggawa; kataliwas nito, ang pagsasamantala at pagpapabaya sa dukha ay binubuo ang isang atake sa Diyos mismo. Sa pangangalaga para sa nangangailangan, kinikilala natin na ang Diyos ang may-ari ng lahat, na nangangahulugang hindi tayo ang may-ari kundi mga katiwala lamang ng pag-aari ng Diyos.

Sa paglilingkod sa iba sa pamamagitan ng ating mga pag-aari, pinararangalan natin ang Diyos at kinikilala ang Kanyang pagiging Panginoon. Ang pagmamayÂ¬-ari ng Diyos ang dapat na magpasiya sa wakas ng halaga at gamit ng mga matenyal na pag-aari. Dito nabigo si Nebukadnezar, at tayo ay nasa panganib na mabigo rin dito, malibang ating kilalanin ang kataas-taasang kapangyarihan ng Diyos sa ating mga tagumpay at ipakita ang ating pagkilala sa reyalidad na ito sa pamamagitan ng pagtulong sa nangangailangan.