---
title:  Mga Apocalyptic na Propesiya sa Daniel
date:   31/12/2019
---

Ang mga propetikong pangitain na naitala sa aklat ng Daniel ay naiiba ang likas kaysa karamihan ng mga propetikong mensahe na ibinigay ng ibang mga propeta sa Lumang Tipan. Ang mga propesiya ng Daniel ay kabilang sa kategorya ng apocalyptic na propesiya, samantalang karamihan ng ibang propesiya sa Lumang Tipan ay kabilang sa kategorya ng klasikong propesiya. Ang pagkaunawa ng mahalagang pagkakaiba sa pagitan ng mga propetikong uri ay kritikal para sa isang tamang pagkaunawa ng biblikal na propesiya.

Nagpapakita ang Apocalyptic na mga propesiya nang ibang kakaibang katangian na nagpapaiba sa mga ito mula sa tinatawag na mga klasikong propesiya:

Mga pangitain at panaginip. Sa apocalyptic na propesiya ay karaniwang gumagamit ang Diyos ng mga panaginip at pangitain para ihatid ang Kanyang mensahe sa propeta. Sa klasikong propesiya, tinatanggap ng propeta "ang Salita ng Panginoon," (na maaaring kasama ang mga pangitain), isang pagkakahayag na nangyayari na may bahagyang pagkakaiba mga 1600 beses sa mga klasikong propeta.

Pinagsama-samang simbolismo. Samantalang sa klasikong propesiya ay may limitadong bilang ng simbolismo, karaniwang sangkot ang mga simbolong totoo sa buhay; sa apocalyptic na propesiya ay ipinapakita ng Diyos ang mga simbolo at paglalarawan na lumalagpas sa daigdig ng reyalidad ng tao, gaya ng mga mistisong hayop o halimaw na may mga pakpak at sungay.

Maka-Diyos na dakilang kapangyarihan at pagiging walang pasubali. Bilang paghahambing sa mga klasikong propesiya, kung saan ang pagkakatupad ay kadalasang nakadepende sa tugon ng tao sa konteksto ng tipan sa Israel, ang mga apocalyptic na propesiya ay walang pasubali. Sa apocalyptic na propesiya ay inihahayag ng Diyos ang pagbangon at pagbagsak ng mga imperyo ng mundo mula sa araw ni Daniel hanggang sa wakas ng panahon. Itong uri ng propesiya ay nakasalalay sa paunang kabatiran at dakilang kapangyarihan ng Diyos at mangyayari sa kabila ng mga pagpili ng tao.

`Basahin ang Jonas 3:3-10. Ito ba ay isang klasiko o apocalyptic na propesiya? Bigyang-katwiran ang sagot mo. Paano ang Daniel 7:6?`

Ang pagkaalam tungkol sa malawak na mga propetikong kategorya gaya ng klasiko at apocalyptic na propesiya ay maaaring maging malaking pakinabang. Una, ipinapakita ng mga kategoryang ito na gumagamit ang Diyos ng iba't ibang mga kaparaanan para sabihin ang propetikong katotohanan (Hebreo 1:1). Ikalawa, ang ganoong kaalaman ay tutulong sa atin para mas pahalagahan ang ganda at pagkakomplikado ng Biblia. Ikatlo, ang kaalamang ito ay tutulong din sa atin para maipaliwanag ang mga biblikal na propesiya sa mga paraang kasang-ayon sa patotoo ng buong Biblia at para maipaliwanag ng tama ang "ang salita ng katotohanan." (2 Timoteo 2:15).

`Base sa mga nasabing sipi gaya ng Hoseas 3:4, 5; Amos 8:11; at Zacarias 9:1; at 14:4, may ilang mga Cristiano ngayon ang umaasang ang mga panghuling pangyayari ng kasaysayan ng daigdig ay maihahayag sa Middle East. Ano ang mali sa interpretasyong ito? Paanong ang pagkaalam ng pagkakaiba sa pagitan ng apocalyptic at klasikong propesiya ay makatutulong sa atin na linawin ang bagay na ito?`