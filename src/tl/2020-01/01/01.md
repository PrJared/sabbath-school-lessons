---
title:  Mula sa Pagbabasa Tungo sa Pagkaunawa
date:   28/12/2019
---

#### Basahin Para sa Pag-aaral sa Linggong Ito
Lucas 24:25-27; 2 Pedro 3:11-13; Jonas 3:3-10; Bilang 14:34; Daniel 9:23; 10:11, 12.

> <p>Talatang Sauluhin</p>
> "Kaya't tumakbo si Felipe doon, at kanyang narinig na binabasa niya si Isaias na propeta, at sinabi niya, "Nauunawaan mo ba ang binabasa mo?' " (Gawa 8:30).

Ang ating iglesia ay ipinanganak mula sa mga pahina ng aklat ni Daniel, ang ating pag-aaralan para sa tremestreng ito. Habang tayo ay nagpapasimula, dapat nating isaisip ang mga sumusunod na punto bilang template para tulungan tayong magabayan sa ating pagaaral. 

Una, dapat nating laging tandaan na si Cristo ang sentro ng Daniel, gaya ng pagkasentro Niya sa buong Biblia.

Pangalawa, isinaayos ang Daniel sa isang paraang ipinapakita ang kagandahang panliteratura at tinutulungan tayong maunawaan ang pangunahing pokus nito. 

Pangatlo, kailangan nating maunawaan ang pagkakaiba sa pagitan ng mga propesiyang klasiko at apocalyptic. Matutulungan tayo nitong kilalanin ang mga propesiya sa pagitan ng Daniel at ng iba pa gaya ng Isaias, Amos, at Jeremias. 

Pang-apat, samantalang pinag-aaralan natin ang mga pampanahong propesiya ng Daniel, dapat nating maunawaan na ang mga propetikong balangkas ng Daniel ay sinasaklaw ang mahahabang yugto ng panahon at sinusukat ayon sa prinsipyo ng taon-araw. 

Panlima, ating idiriin na ang aklat ng Daniel ay hindi lamang nagpapaabot ng propetikong impormasyon kundi ito ay lubos na may-kinalaman sa ating personal na buhay ngayon.