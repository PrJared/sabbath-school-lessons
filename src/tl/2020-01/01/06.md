---
title:  Kapanahong Kabuluhan ng Daniel
date:   02/01/2020
---

Bagaman naisulat mahigit 2,500 taon ang nakaraan, ang aklat ng Daniel ay nananatiling matinding may-kaugnayan para sa bayan ng Diyos sa ika-21 siglo. Masdan natin ang tatlong lugar kung saan ang Daniel ay maaaring may¬ kaugnayan para sa atin.

Ang Diyos ay tumatayong pinakamataas sa ating buhay. Kahit kapag ang mga bagay ay nagiging mali, tumatayong pinakamataas ang Diyos at gumagawa sa kabila ng kapritso ng mga kilos ng tao para magbigay nang pinakamabuti para sa Kanyang mga anak. Ang karanasan ni Daniel sa Babilonia ay katulad ng kay Jose sa Ehipto at kay Esther sa Persia. Itong tatlong kabataan ay mga nabihag sa ibang bansa at nasa ilalim ng dumadaig na bansang pagano. Sa babahagyang nagmamasid sila ay maaaring parang mahina at pinabayaan ng Diyos. Gayunman, ay pinalakas sila ng Panginoon at ginamit sila sa makakapangyarihang paraan. Kapag humaharap sa mga pagsubok, pagdurusa, at oposisyon, makalilingon tayo sa ginawa ng Diyos para kina Daniel, Jose, at Esther. Makatitiyak tayong nananatili ang Panginoon na ating Panginoon, at hindi Niya tayo iniwan kahit sa gitna ng ating mga pagsubok at tukso.

Minamaneobra ng Diyos ang takbo ng kasaysayan. Kung minsan tayo ay naliligalig ng isang lito at walang-layuning daigdig na puno ng kasalanan at karahasan. Subalit sa mensahe ng Daniel, ang Diyos ay tumatayong may kontrol. Sa bawat isang kapitulo ng Daniel, ang mensahe ay patuloy na idinidiin na minamaneobra ng Diyos ang daloy ng kasaysayan. Gaya ng sinasabi ni Ellen G. White: "Sa talaan ng kasaysayan ng tao ang paglago ng mga bansa, ang pagbangon at pagbagsak ng mga imperyo, ay lumilitaw na nakadepende sa kalooban at kakayahan ng tao. Ang pagbalangkas ng mga pangyayari ay parang, sa isang malaking antas, ay pinapasyahan ng kanyang kapangyarihan, ambisyon, o kapritso. Subalit sa salita ng Diyos nahawi ang kurtina, at nakita natin, sa likod, itaas, at sa lahat ng galaw at ganting-galaw ng interes, at kapangyarihan, damdamin ng tao, ang mga ahensya ng Isang maawain sa lahat, ay buong tahimik at matiising ginaganap ang mga payo ng Kanyang sariling kalooban."—EDUCATION, p. 173.

Ang Diyos ay nagbibigay ng isang huwarang papel para sa Kanyang pangwakas-na-panahong bayan. Si Daniel at ang kanyang mga kaibigan ay gumaganap bilang huwarang papel para sa buhay sa isang lipunang humahawak sa isang pananaw ng mundo na kadalasang salungat nang nasa Biblia. Nang pilitin para ikompromiso ang kanilang pananampalataya at magpaubaya sa sistemang Babilonia sa mga dakong tatanggihan ang kanilang pagtatalaga sa Panginoon, nanatili silang tapat sa Salita ng Diyos. Ang kanilang karanasan ng katapatan at lubos na pagtatalaga sa Panginoon ay nagbibigay ng pagpapalakas ng loob kapag humaharap tayo sa oposisyon at kahit pa pag-uusig para sa kapakanan ng ebanghelyo. Kasabay nito, ipinapakita ni Daniel na maaaring mag-ambag sa estado at lipunan at manatiling natatalaga sa Panginoon.

`Basahin ang Daniel 9:23; 10:11, 12; at Mateo 10:29-31. Ano ang sinasabi ng mga talatang ito tungkol sa interes ng Diyos sa ating mga personal na pagpupunyagi?`