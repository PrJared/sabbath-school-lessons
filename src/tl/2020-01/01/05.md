---
title:  Takdang Panahon ng Diyos
date:   01/01/2020
---

Isa pang mahalagang konsepto na kailangan nating isaisip samantalang pinag-aaralan natin ang aklat ng Daniel ay ang historicist approach sa apocalyptic na mga propesiya. Ang paraang ito, na kilala rin na historicism, ay maaaring mas mauunawaan kung ihahambing sa sumasalungat na pananaw ng preterism, futurism, at idealism.

Ang preterism ay nakahilig na tingnan ang mga propetikong pangyayari na inanunsyo sa Daniel bilang nangyari sa nakaraan. Ang futurism ay iginigiit na ang katulad na mga propesiya ay naghihintay pa ng katuparan sa hinaharap.

Ang idealism naman ay nananangan na ang mga apocalyptic na mga propesiya ay mga simbolo ng pangkalahatang espirituwal na reyalidad na walang anumang tiyak na pagtukoy sa kasaysayan. 

Ang historicism, sa kabilang dako, ay nananangan na sa apocalyptic na propesiya ay inihahayag ng Diyos ang isang walang tigil na pagkakasunud¬-sunod ng kasaysayan mula sa panahon ng propeta hanggang sa wakas ng panahon. Samantalang pinag-aaralan natin ang aklat ng Daniel, makikita natin na bawat pangunahing pangitain sa aklat (Daniel 2, 7, 8, 11) ay inuulit itong balangkas ng kasaysayan mula sa iba't ibang pananaw at may mga bagong detalye. Ang mga unang Adventista, kabilang si Ellen G. White, ay naunawaan ang mga biblikal na propesiya ng Daniel at Apocalipsis mula sa isang pananaw ng historicist.

`Basahin ang Bilang 14:34 at Ezekiel 4:5, 6. Sa propetikong wika, ano ang karaniwang kumakatawan sa isang "araw"?`

Samantalang pinag-aaralan natin ang aklat ng Daniel, dapat din nating isaisip na ang propetikong panahon ay sinusukat ayon sa prinsipyo ng taon¬-araw. Ibig sabihin, ang isang araw sa propesiya ay malimit na katumbas sa isang taon sa aktuwal ng panahon ng kasaysayan. Sa gayon, halimbawa, ang propesiya ng 2,300 hapon at umaga ay dapat na maunawaan bilang tumutukoy sa 2,300 years (Daniel 8:14). Ganoon din, ang propesiya ng 70 linggo ay dapat unawain na maging 490 taon (Daniel 9:24-27).

Itong sukat ng panahon ay tila tama dahil sa mga kitang-kitang dahilan: (1) Dahil ang mga pangitain ay simboliko, ang mga panahong sinasabi ay dapat ding simboliko. (2) Samantalang ang mga pangyayaring inilalarawan sa mga pangitain ay inilaladlad sa mahabang mga yugto ng panahon, kahit pa hanggang sa "wakas ng panahon" sa ilang kaso, Ang saklaw na panahong nakaugnay sa mga propesiyang ito ay dapat na ipaliwanag sa paraang nararapat. (3) Ang prinsipyong taon-araw ay pinatutunayan ng aklat ng Daniel. Ang isang malinaw na halimbawa ay nagmumula sa propesiya ng 70-linggo, na ipinagpatuloy mula sa mga araw ni Haring Nebukadnezar hanggang sa pagdating ni Jesus bilang ang Mesiyas. Kaya, ang pinakakitang-kita at tamang paraan para maunawaan ang mga propetikong yugto ng panahon na ibinigay sa aklat ng Daniel ay ang ipaliwanag ang mga ito ayon sa prinsipyo ng taon-araw.

`Sakop ng ilan sa mga propesiyang ito sa panahon ang daan-daan, kahit pa libu-libong taon. Ano ang itinuturo nito sa atin tungkol sa pagtitiyaga?`