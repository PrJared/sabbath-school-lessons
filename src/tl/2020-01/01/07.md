---
title:  Karagdagang Kaisipan
date:   03/01/2020
---

"Ang Biblia ay idinesenyo para maging gabay sa lahat nang gustong magkaroon ng kaalaman sa kalooban ng kanilang Manlalalang. Ibinigay ng Diyos sa tao ang tiyak na salita ng propesiya; ang mga anghel at kahit si Cristo mismo ang naparito para ipaalam kay Daniel at Juan ang mga bagay na kailangang mangyari na. Ang mahahalagang bagay na may kinalaman sa ating kaligtasan ay hindi iniwang nabalot sa hiwaga. Hindi inihayag ang mga ito para iligaw ang tapat na naghahanap ng katotohanan. Sinabi ng Panginoon sa pamamagitan ni propeta Habakuk: 'Isulat mo ang pangitain, at gawin mong malinaw,. . . upang ang makabasa niyon ay makatakbo.' Habakuk 2:2. Ang salita ng Diyos ay malinaw sa lahat ng nag-aaral nito nang may isang mapanalangining puso. Bawat tunay na tapat na kaluluwa ay makararating sa liwanag ng katotohanan. 'Ang liwanag ay itinatanim para sa mga matuwid.' Psalm 97:11. At walang iglesia ang makasusulong sa kabanalan maliban ang mga kaanib nito ay masigasig na naghahanap ng katotohanan gaya nang para sa naitagong yaman."—Ellen G. White, THE GREAT CONTROVERSY, pp. 521, 522. 

"Pag-aralan ang kasaysayan ni Daniel at kanyang mga kasama. Bagaman namumuhay kung saan sila naroroon, hinarap sa bawat panig ang tukso para pagbigyan ang sarili, kanilang pinarangalan at niluwalhati ang Diyos sa araw-¬araw na buhay. Ipinasya nilang iwasan ang lahat ng kasamaan. Tumanggi silang ilagay ang sarili sa daan ng kaaway. At ginantimpalaan ng Diyos ang kanilang katapatan ng mayayamang pagpapala."—MANUSCRIPT RELEASES [NO. 2241, vol. 4 (Ellen G. White Estate, 1990), pp. 169, 170.

**Mga Tanong Para sa Talakayan**

`Samantalang pinag-aaralan natin ang aklat ng Daniel, isang makapangyarihang punto ang darating. Hindi lamang pinakamakapangyarihan ang Diyos sa lahat ng mga bansa kundi buong lapit ding may-kaalaman sa bawat isa sa atin, kahit sa pinakamalalim na antas. Halimbawa, gaya nang makikita natin sa Daniel 2, nakaya Niyang ibigay sa isang paganong hari ang isang panaginip. Ang makayang pasukin ang isipan ng isa habang ang taong iyon ay natutulog at itanim ang isang panaginip ay nagpapakita ng isang pagkamalapit na hindi man lamang natin maumpisahang unawain. Kasabay nito, gaya nang makikita natin, ang likas ng panaginip ay naghahayag na ang Diyos ay sa dakong huli ay nakakontrol kahit pa ng malalawak na imperyo ng daigdig at nalalaman ang lahat kung paano magtatapos ang lahat. Anong kaaliwan at pag-asa ang makukuha natin mula sa mga paglalarawang ito ng reyalidad? Kasabay nito, ano ang mararamdaman mo na malaman na ang Panginoon ay napakalapit na alam Niya ang mismong nasa isip mo? Sa kontekstong ito, bakit magiging napakahalaga ng pangako ng Krus?`

`Sa klase, talakayin ang pagkakaiba sa pagitan ng klasiko at apocalyptic na propesiya. Ano pang ibang halimbawa ng dalawa ang maaari mong masumpungan sa Biblia?`