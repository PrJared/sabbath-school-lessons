---
title:  "Ang Rebulto: Unang Bahagi"
date:   14/01/2020
---

`Daniel 2:24-30. Ano ang sinasabi ni Daniel dito na napakahalagang lagi nating tandaan? (Tingnan din ang Juan 15:5)`

Bilang tugon sa panalangin, inihayag ng Diyos ang laman ng panaginip at ang interpretasyon nito. At hindi nag-atubiling sabihin sa hari na ang sagot para sa hiwaga ay nagmumula sa "Diyos sa langit." At saka, bago iniulat ang laman ng panaginip at ang interpretasyon nito, binanggit ni Daniel ang di-naibigkas na mga isipan at pag-aalala ng hari samantalang itong huli ay nakahigang hindi makatulog. Itong nagkataong impormasyon ay idiniin pa ang pagiging kapani-paniwala ng mensahe, dahil ang gayong impormasyon na ang hari lamang ang nakaaalam ay kailangang nakarating kay Daniel sa pamamagitan ng isang sobrenatural na kapangyarihan. Subahit samantalang nagpapatuloy si Daniel na iulat ang laman ng panaginip, isinasapanganib niya ang pagsimula ng isa pang krisis, dahil ang panaginip ay hindi talagang mabuting balita para kay Nebukadnezar.

`Basahin ang Daniel 2:31-49. Ano ang sinasabi ng panaginip na kapalaran ng kaharian ni Nebukadnezar?`

Ang panaginip ay binubuo ng isang maringal na rebulto na ang kanyang ulo "ay dalisay na ginto; ang dibdib at mga bisig nito ay pilak, ang tiyan at mga hita nito ay tanso. Ang mga binti nito ay bakal, ang mga paa nito ay may bahaging bakal at may bahaging luwad" (Daniel 2:32, 33). Sa bandang huli, isang bato ay "tumama sa rebulto sa mga paa" (Daniel 2:34), at ang buong istraktura ay nasira at kumalat na gaya ng ipa sa hangin. Ipinaliwanag ni Daniel na ang iba't ibang metal ay kumakatawan sa sunud-sunod na mga kaharian na papalitan ang isa't isa sa buong takbo ng kasaysayan. Para kay Nebukadnezar, ang mensahe ay malinaw: ang Babilonia, kasama ang lahat nitong lakas at kaluwalhatian, ay lilipas at mapapalitan ng ibang kaharian, na masusundan ng iba hanggang isang kaharian na lubos na kakaiba ay papalitan silang lahat: ang walang-hanggang kaharian ng Diyos, na mananatili magpakailanman.

`Tingnan kung gaano kadaling mawala at kapansamantala ang lahat ng bagay ng tao. Ano ang dapat na itinuturo sa atin ng katotohanang ito tungkol sa dakilang pag-asa na mayroon tayo kay Jesus, at kay Jesus lamang? (tingnan ang Juan 6:54; 2 Corinto 4:18)`