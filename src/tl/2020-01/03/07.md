---
title:  Karagdagang Kaisipan
date:   17/01/2020
---

Nakapagtuturong pansinin na ang rebulto ng Daniel 2 ay gawa sa ginto at pilak, na mga metal na kaugnay sa kapangyarihang pang-ekonomiko. Ang rebulto ay gawa rin sa tanso at bakal, na ginamit para sa mga kagamitan at armas, at ng pagpapalayok, na ginamit sa matandang daigdig para sa literatura at panglokal na mga layunin. Kaya, ang rebulto ay nagbibigay ng isang malinaw na paglalarawan ng sangkatauhan at mga nagampanan nito. Talagang nababagay, ang malinaw na anatomikong mga bahagi ng rebulto ay ipinababatid ang pagkakasunud-sunod ng mga kaharian ng daigdig at ang pangwakas na di-pagkakaisa na mangingibabaw sa mga huling araw ng kasaysayan ng tao (Daniel 2:45). Ang bato, gayunman, ay buong linaw na inilarawan na isang bagay na hindi gawa ng "kamay ng tao" isang makapangyarihang paalala ng sobrenatural na pagtatapos na darating dito sa pansamantalang daigdig at lahat ng mga nagampanan ng tao nito. 

Bagaman "sa walang tulong na mata ng tao, ang kasaysayan ng tao ay maaaring lumitaw na isang magulong sagutan ng mga puwersa at kontra- puwersa... tinitiyak ni Daniel sa atin na sa likod ng lahat nito ay tumatayo ang Diyos, tumitingin pababa dito at kumikilos sa loob nito para matamo ang nakikita Niyang pinakamabuti."â€”William H. Shea, DANIEL: A READER'S GUIDE (Nampa, ID: Pacific Press, 2005], p. 98.

**Mga Tanong Para sa Talakayan**

`Gaanong kabuting malaman na sa gitna ng lahat ng kaguluhan at pagdurusa ng daigdig na ito, ang Diyos sa katapusan ay nakakontrol at dadalhin ang lahat sa isang maluwalhating katapusan. Hanggang doon, ano ang ating papel sa paghahanap na gawin ang lahat ng mabuting magagawa natin para tulungang ibsan ang pagdurusang umiiral dito sa nagkasalang daigdig?`

`Paano natin ipaliliwanag si Daniel at ang mga bihag na gumagawang napakalapit sa at parang tunay na tapat sa isang paganong lider na nakagawa ng maraming pinsala sa sariling bayan ni Daniel?`

`Gaya nang nakita natin, may nangatuwiran na ang batong natibag na walang kamay ay tumutukoy sa pagpapalaganap ng ebanghelyo sa mundo. Hindi maaari iyon sa isang bilang ng dahilan, kabilang ang sinasabi ng Daniel 2:35, na ang bato ay dudurugin ang mga naunang bansa at na "ang mga ito ay tinangay ng hangin anupa't hindi matagpuan ang bakas ng mga iyon." Hindi naganap iyon pagkatapos ng Krus. Karagdagan pa, may nagtatangkang kilalanin ang kahariang bato kasama ang iglesia na bigong pansinin na ang kahariang bato ay pinapalitan ang lahat nang porma ng pamamahala ng tao. Ito ay isang kaharian na sinasakop ang buong mundo. Kaya nga, ang ikalawang pagparito lamang ni Jesus ang makapagpapasimula ng prosesong inilarawan bilang ang lundo nitong propetikong panaginip. Bakit, kung gayon, ang ikalawang pagparito ni Jesus ang siya lamang makatuwirang interpretasyon sa kung ano ang gagawin ng bato sa wakas ng mga araw?`