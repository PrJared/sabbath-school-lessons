---
title:  Ang Presensya ng Diyos
date:   12/01/2020
---

`Basahin ang Daniel 2:1-16. Anong krisis ang hinaharap ng mga Hebreo dahil sa panaginip na ibinigay ng Panginoon sa hari?`

Lubhang siniseryoso ang mga panaginip sa sinaunang daigdig. Kapag ang isang panaginip ay parang nagbababala, madalas itong nagpapahiwatig ng isang nalalapit na sakuna. Kaya, maiintindihan kung bakit si Nebukadnezar ay naging lubhang nababalisa tungkol sa isang panaginip na, para gawing higit pang nagbabanta, hindi na niya maalaala. Ang mga bihasa sa Babilonia ay naniwalang ang mga diyos ay makapaghahayag ng interpretasyon ng mga panaginip, subalit sa kaso sa panaginip sa Daniel, walang magawa ang bihasa dahil nakalimutan ng hari ang panaginip. Kung ang laman ng panaginip ay napaabot sa kanila, makapagbabangon sila ng interpretasyon na ikatutuwa ng hari. Ngunit dito sa walang katulad na sitwasyon, nang ang mga bihasa sa panaginip ay hindi masabi sa hari ang tungkol sa panaginip, napilitan silang aminin na "ang bagay na hinihingi ng hari ay napakahirap at walang makakapagpakita n ito sa hari, maliban sa mga diyos, na ang tahanan ay hindi kasama ng mga tao" (Daniel 2:11).

Napuspos ng pagkabigo, iniutos ng hari na lahat ng pantas na lalaki ng Babilonia ay papatayin. Ang gayong kabagsikan ay hindi lingid sa sinaunang daigdig. Nagpapatotoo ang mga pinagmumulan ng kasaysayan na, dahil sa isang sabuwatan, pinapatay ni Dario I ang lahat ng matatalinong tao, at pinapatay ni Xerxes ang mga inhinyero na nagtayo ng isang tulay na gumuho. Nang ipalabas ni Nebukadnezar ang kanyang utos, si Daniel at kanyang mga kasama ay katatapos lamang ang kanilang pagsasanay at tinanggap sa grupo ng mga bihasa ng hari. Dahil dito, ang utos ng kamatayan na ipinalabas ng hari ay para sa kanila rin. Sa katunayan, iminumungkahi ng orihinal na wika na ang pagpatay ay kaagad, at si Daniel at ang kanyang mga kaibigan ay susunod na bibitayin. Subalit si Daniel, na "maingat at mahinahong" (Daniel 2:14), nilapitan si Arioc, ang taong nangangasiwa sa pagsasagawa ng mga pagbitay. Sa dakong huli ay humiling si Daniel ng panahon mula sa hari mismo upang malutas ang hiwaga ng panaginip. Kawili-wiling bagaman inakusahan ng hari ang mga salamangkero ng pagsisikap na magkaroon ng dagdag na panahon, agad niyang ipinagkaloob ang "panahon" na hiningi ni Daniel. Buong katiyakang umaayon si Daniel sa mga salamangkero na walang tao ang makalulutas nang gayong isang hiwaga, subalit alam din ng propeta ang isang Diyos na makapaghahayag ng parehong laman at interpretasyon ng panaginip.

`Nagsasalita ang mga teologo tungkol sa "presensya" ng Diyos, na bagaman naiiba sa sangnilikha, ang Diyos ay maaaring maging napakalapit pa rin dito. Ano ang itinuturo sa atin tungkol sa kung gaano kalapit maaari ang Diyos sa atin ng katotohanang binibigyan Niya ang Haring Nebukadnezar ng isang panaginip? (Tingnan din ang Gawa 17:28.)`