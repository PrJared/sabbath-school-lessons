---
title:  Mula sa Hiwaga Tungo sa Kapahayagan
date:   11/01/2020
---

### Basahin Para sa Pag-aaral sa Linggong Ito
Daniel 2:1-16; Gawa 17:28; Daniel 2:17-49; Awit 138; Juan 15:5, Deuteronomio 32:4; 1 Pedro 2:4.

> <p>Talatang Sauluhin</p>
> " Sinabi ni Daniel: 'Purihin ang pangalan ng Diyos magpakailanman, sapagkat sa kanya ang karunungan at kapangyarihan' "  (Daniel 2:20).

May malalaking tipak ng yelo na may maraming sukat sa mga tubig sa palibot ng Greenland. Kung minsan ang maliliit na tipak ng yelo na lumulutang ay kumikilos sa isang direksyon samantalang ang kanilang malalaking katulad ay umaagos sa iba. Ang nangyayari ay ang mga hangin sa ibabaw ay itinutulak ang mga maliliit, samantalang ang malalaking tipak ng yelo ay dinadala ng malalalim ng agos ng dagat. Kapag isasaalang-alang natin ang pagbangon at pagbagsak ng mga bansa sa buong kasaysayan, ito ay katulad sa pagpapaliwanag para sa mga hangin sa ibabaw at agos sa dagat. Ang hangin ay kumakatawan sa lahat nang pabagu-bago at mahirap hulaan kagaya ng kalooban ng tao. Subalit may isa pang puwersa ang sabay na kumikilos sa mga biglang bugso at unos, na lalo pang makapangyarihan at katulad na katulad sa mga agos ng dagat. Ito ay ang tiyak na kilos nang matalino at makapangyarihang layunin ng Diyos. Gaya ng sinabi ni Ellen G. White, "Gaya ng mga bituin sa malawak na pag¬ikot ng kanilang itinakdang landas, ang mga layunin ng Diyos ay walang nalalamang pagmamadali o pagkabalam."—THE DESIRE OF AGE5, p. 32. Bagaman ang pagbangon at pagbagsak ng mga bansa, pilosopiya, at partido pulitikal ay parang nangyayari sa pasya lamang ng tao, ipinapakita ng Daniel 2 na ang Diyos ng langit ang talagang kumikilos sa kasaysayan ng tao tungo sa malaking katapusan nito.