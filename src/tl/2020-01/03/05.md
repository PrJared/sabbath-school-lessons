---
title:  'Ang Rebulto: Ikalawang Bahagi'
date:   15/01/2020
---

`Basahin muli ang panaginip at interpretasyon nito (Daniel 2:31-49). Anong itinuturo sa atin nito tungkol sa paunang pagkaalam ng Diyos sa kasaysayan ng mundo?`

Ang propesiyang pinaparating ng panaginip ni Nebukadnezar ay nagbibigay ng isang pangkalahatang propetikong balangkas at gumaganap bilang panukat na gagamitin para harapin ang mas detalyadong mga propesiya ng Daniel 7, 8, at 11. At saka, ang Daniel 2 ay hindi isang propesiyang may kondisyon. Ito ay isang apocalyptic na propesiya: isang tiyak na prediksyon na naunang nakita ng Diyos at talagang pangyayarihin sa kinabukasan.

1. Ang ulong ginto ay kumakatawan sa Babilonia (626-539 B.C.). Tunay nga, walang ibang metal ang maaaring mas mabuting katawanin ang kapangyarihan at yaman ng imperyo ng Babilonia kaysa ginto. Tinatawag ito ng Biblia na "ang bayang ginto" (Isaias 14:4) at "gintong kopa sa kamay ng Panginoon" (Jeremias 51:7; ihambing sa Apocalipsis 18:16). Ang matandang istoryador na si Herodotus ay nag-ulat na isang karamihan ng ginto ang idinekorasyon sa lunsod.
2. Ang dibdib at mga bisig na pilak ay tumatayo para sa Media-Persia (539—331 B.C.). Gaya na ang pilak ay pinapahalagahang mas kaunti sa ginto, ang imperyo ng Medo-Persia ay hinding-hindi naabot ang ningning ng Babilonia. Bilang karagdagan, ang pilak ay nababagay na simbolo para sa mga taga¬-Persia dahil ginamit nila ang pilak sa kanilang sistema ng pagbubuwis.
3. Ang tiyan at mga hita na tanso ay sinisimbolohan ang Grecia (331¬-168 B.C.). Inilalarawan ng Ezekiel 27:13 ang mga Griyego na ipinapalit ang mga sisidlang tanso. Ang mga Griyegong kawal ay kilala sa kanilang tansong baluti. Ang kanilang mga helmet, kalasag, at panlabang palakol ay gawa sa tanso. Sinasabi sa atin ni Herodotus na si Psammetichus I ng Ehipto ay nakita sa sumasalakay na mga piratang Griyego ang katuparan ng isang orakulong hinulaan ang "mga lalaki ng tanso na dumarating mula sa dagat."
4. Mga binting bakal ay naaangkop na katawanin ang Roma (168 B.C.-A.D. 476). Gaya ng paliwanag ni Daniel, ang bakal ay kumakatawan sa nagdudurog na kapangyarihan ng Romanong Imperyo, na tumagal nang mas mahaba kaysa alinman sa naunang mga kaharian. Ang bakal ay isang ganap na metal para katawanin ang imperyo.
5. Ang paa na may bahaging bakal at bahaging luwad ay kumakatawan sa isang hating Europa (A.D. 476—ikalawang pagparito ni Cristo). Ang halo ng bakal at luwad ay nagbibigay ng nababagay na larawan sa nangyari matapos ang pagkakalansag-lansag ng Romanong Imperyo. Bagaman maraming pagtatangka ang ginawa para pag-isahin ang Europa, mula sa alyansa ng pag-aasawa sa pagitan ng mga angkan ng hari hanggang sa kasalukuyang European Union, pagkakahati at di-pagkakasundo ay nangibabaw at, ayon sa propesiyang ito, ay mananatiling gayon hanggang itatag ng Diyos ang walang-hanggang kaharian.