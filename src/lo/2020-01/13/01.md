---
title:  ຈາກພື້ນດິນໄປສູ່ດວງດາວ
date:   21/03/2020
---

### ອ່ານສຳລັບບົດຮຽນອາທິດນີ້
ດານີເອນ ບົດທີ 12; ໂລມ 8:34; ເຮັບເລີ 7:25; ໂລມ 8:18; ເຮັບເລີ 2:14,15; ໂຢຮັນ 14:29.

> <p>ຂໍ້ຄວນຈຳ</p>
> “ພວກຜູ້ທີ່ມີປັນຍາຈະຮຸ່ງເຮືອງ ເໝືອນດວງດາວທີ່ສະຫວ່າງສະໄຫວທີ່ຢູ່ເທິງທ້ອງຟ້າ ຜູ້ທີ່ສັ່ງສອນຄົນທັງຫຼາຍໃຫ້ເຮັດໃນສິ່ງທີ່ຖືກຕ້ອງກໍຈະຮຸ່ງເຮືອງຕະຫຼອດໄປເໝືອນດວງດາວ” (ດານີເອນ 12:3).

ພຣະທຳດານີເອນທັງໝົດສະແດງໃຫ້ພວກເຮົາເຫັນວ່າ ພຣະເຈົ້າຊົງກະທຳສິ່ງຕ່າງໆໃຫ້ດີສຳລັບປະຊາຊົນຂອງພຣະອົງໃນທີ່ສຸດ.

ດັ່ງທີ່ພວກເຮົາໄດ້ເຫັນໄປແລ້ວ ດານີເອນແລະໝູ່ຂອງລາວກໍໄດ້ຄົງມີຄວາມສັດຊື່ຕໍ່ພຣະເຈົ້າ. ພວກເຂົາໄດ້ສະແດງເຖິງສະຕິປັນຍາແລະຄວາມເຊື່ອໃນພຣະເຈົ້າໃນຊ່ວງເວລາທີ່ຍາກລຳບາກ. ໃນທາງດຽວກັນນັ້ນ ປະຊາຊົນຂອງພຣະເຈົ້າກໍຈະສະແດງອອກເຖິງຄວາມເຊື່ອຂອງພວກເຂົາໃນ “ຊ່ວງເວລາທີ່ຍາກລຳບາກ” (ດານີເອນ 12:1) ໃນຊ່ວງເວລານີ້ ປະຊາຊົນຂອງພຣະເຈົ້າຈະສະແດງໃຫ້ເຫັນເຖິງສະຕິປັນຍາ ແລະ ຄວາມເຂົ້າໃຈອັນດຽວກັນທີ່ດານີເອນ ແລະ ໝູ່ເພື່ອນຂອງລາວໄດ້ສະແດງໃຫ້ເຫັນໃນນະຄອນບາບີໂລນ. ແລ້ວປະຊາຊົນຂອງພຣະເຈົ້າຈະນຳພາຄົນອື່ນໆໄປຫາພຣະເຈົ້າ. ພວກເຂົາຈະສະແດງໃຫ້ຄົນເຫັນວ່າຈະຕ້ອງມີຊີວິດອັນບໍລິບູນຄືແນວໃດ. ຄົນຂອງພະເຈົ້າໃນຍຸກສຸດທ້າຍກໍຈະຕາຍຫຼືຖືກຂ້າ. ຮ່າງກາຍທີ່ຕາຍແລ້ວຂອງພວກເຂົາກໍຈະຖືກຝັງໄວ້ໃນໂລກນີ້. ແລ້ວພວກເຂົາກໍຈະກາຍເປັນດິນ. ແຕ່ພຣະເຢຊູຈະປຸກພວກເຂົາຂຶ້ນມາຈາກຄວາມຕາຍ ແລະ ປະທານຊີວິດອັນຕະຫຼອດໄປເປັນນິດໃຫ້ແກ່ເຂົາ (ດານີເອນ 12:2).