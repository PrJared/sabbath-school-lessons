---
title:  ຊ່ວງເວລາການລໍຄອຍ
date:   26/03/2020
---

`ໃຫ້ທ່ານອ່ານຕອນຈົບຂອງພຣະທຳ ດານີເອນ 12:5-13. ພຣະທໍາເຫຼັ້ມນີ້ໄດ້ຈົບລົງແນວໃດ?`

ໃນຕອນທ້າຍຂອງພຣະທຳດານີເອນນັ້ນ ພວກເຮົາອ່ານກ່ຽວກັບຂ່າວສານພິເສດກ່ຽວກັບເວລາ (1) ຂ່າວສານອັນທີໜ່ຶ່ງແມ່ນ “ຈະເປັນເວລາສາມປີເຄິ່ງ”. ນັ້ນກໍຄືຄຳຕອບສຳລັບຄຳຖາມທີ່ວ່າ “ຍັງອີກດົນປານໃດ ສິ່ງອັດສະຈັນເຫຼົ່ານີ້ ຈະໝົດສິ້ນໄປ?” (ດານີເອນ 12:6). “ສິ່ງອັດສະຈັນ” ກໍຄືສິ່ງທີ່ພວກເຮົາອ່ານເຖິງໃນດານີເອນ ບົດທີ 7,8 ແລະ 11. 

ຂ່າວສານອີກສອງຢ່າງຄື ເວລາ 1290 ມື້ ແລະ 1335 ມື້. ພວກມັນຄືຄຳຕອບຂອງທູດສະຫວັນທີ່ໃຫ້ແກ່ຄຳຖາມຂອງດານີເອນໃນດານີເອນ 12:8 “ນາຍເອີຍ, ສິ່ງນີ້ຈະສິ້ນສຸດລົງໄດ້ຢ່າງໃດ?” ຂ່າວສານເວລາທັງສອງຢ່າງຄືເວລາ 1290 ມື້ ແລະ 1335 ມື້ ກໍ່ເລີ່ມຕົ້ນດ້ວຍວຽກງານເຂົານ້ອຍ. ເຂົານ້ອຍໄດ້ນໍາເອົາວຽກງານປະຈໍາວັນທີ່ພຣະເຢຊູໄດ້ເຮັດສໍາລັບຄົນບາບທັງຫຼາຍໃນພຣະວິຫານໃນສະຫວັນໄປ (ອ່ານດານີເອນ 8:13). ທັງຊ່ວງເວລາ 1290 ມື້ ແລະ 1335 ມື້ ກໍໄດ້ເລີ່ມຕົ້ນໃນປີ ຄສ 508. ໃນຊ່ວງເວລານີ້ ກະສັດໂກຼວິດໄດ້ກາຍເປັນຄາໂຕລີກ. ໃນການສຶກສາພຣະທຳດານີເອນ ບົດທີ8 ພວກເຮົາກໍ່ເຫັນວ່າ ວ່າເວລາ 1290 ມື້ ໄດ້ສິ້ນສຸດລົງໃນປີ 1798 ເມື່ອກອງທັບຂອງນາໂປເລອອນໄດ້ຈັບສັນຕະປະປາ. ເວລາ 1335 ມື້ ໄດ້ຈົບລົງໃນປີ 1843. ໃນເວລານີ້ນັກຮຽນຂອງວິລຽມ ມິນເລີ ກໍໄດ້ເລີ່ມສຶກສາຄົ້ນຄວ້າຂ່າວສານທີ່ຢູ່ໃນພຣະທຳດານີເອນ. ພວກເຂົາໄດ້ລໍຖ້າແລະຫວັງໃນການສະເດັດກັບມາຂອງພຣະເຢຊູ.