---
title:  ມີຄາເອນ, ຜູ້ພິທັກຂອງເຮົາ
date:   22/03/2020
---

`ໃຫ້ເຮົາອ່ານກ່ຽວກັບຍຸກສຸດທ້າຍໃນດານີເອນ 12:1. ແມ່ນໃຜປ່ຽນແປງປະຫວັດສາດໄດ້ໃນຍຸກສຸດທ້າຍ? ພຣະທຳໂລມ 8:34 ແລະ ເຮັບເລີ 7:25 ນັ້ນຊ່ວຍໃຫ້ພວກເຮົາເຂົ້າໃຈ ດານີເອນ 12:1 ແນວໃດ?`

ມາຮອດຕອນນີ້ ເຮົາເຫັນວ່າທຸກໆບົດໃນດານີເອນກໍເລີ່ມຕົ້ນດວ້ຍຜູ້ນຳທີ່ນະມັດສະການພຣະປອມ. ດານີເອນ ບົດທີ12 ກໍ່ເລີ່ມດ້ວຍຜູ້ຄົນໜຶ່ງ ແຕ່ຜູ້ນຳຄົນນີ້ກໍແຕກຕ່າງຈາກຜູ້ນຳທີ່ພວກເຮົາໄດ້ເຫັນໃນບົດອື່ນໆ. ຜູ້ນຳຜູ້ນີ້ແມ່ນເຈົ້າຊາຍ ຫຼືຜູ້ພິທັກຈາກຟ້າສະຫວັນ. ເພີ່ນໄດ້ລຸກຂຶ້ນມາເພື່ອຊ່ວຍປະຊາຊົນຂອງພຣະອົງໃຫ້ພົ້ນຈາກສັດຕູຂອງພວກເຂົາ.

ດານີເອນ 12:1 ສະແດງໃຫ້ເຫັນສອງຢ່າງທີ່ສຳຄັນກ່ຽວກັບອຳນາດຂອງມີຄາເອນ. ຄຳກິລິຍາທີ່ຂຽນວ່າ “ຢືນ” ກໍເຮັດໃຫ້ເຮົາເຫັນວ່າມີຄາເອນກໍາລັງເຮັດສິ່ງໃດ. ກ່ອນອື່ນຄຳວ່າ “ຢືນ” ກໍສະແດງໃຫ້ພວກເຮົາເຫັນກະສັດຜູ້ຢືນຂຶ້ນເພື່ອເອົາຊະນະແລະຄວບຄຸມ. ຄຳກິລິຍານີ້ຍັງສະແດງໃຫ້ເຮົາເຫັນຄົນຜູ້ໜຶ່ງທີ່ກຳລັງປະຕິບັດໂຕຄືກັບຜູ້ນຳກອງທັບ. ຜູ້ນຳນີ້ກໍປົກປ້ອງປະຊາຊົນຂອງຕົນເອງ. ເພີ່ນໄດ້ນຳພາພວກເຂົາເປັນພິເສດໃນຊ່ວງເວລາສຸດທ້າຍຂອງສົງຄາມລະຫວ່າງຄວາມດີ ແລະ ຄວາມຊົ່ວ.

ຢ່າງທີສອງ ຄຳກິລິຍາ “ຢືນ” ກໍຍັງສະແດງໃຫ້ພວກເຮົາເຫັນວຽກງານຂອງທະນາຍທີ່ຢູ່ໃນຫ້ອງພິພາກສາ. ມີຄາເອນ “ຢືນ” ເພື່ອເຮັດໜ້າທີ່ເປັນທະນາຍໃນຫ້ອງພິພາກສາຂອງສະຫວັນ. ພຣະອົງຊົງເປັນບຸດມະນຸດ ດັ່ງນັ້ນພຣະອົງຈຶ່ງໄດ້ມາຢູ່ຕໍ່ໜ້າພຣະພັກຂອງພຣະບິດາ. ມີຄາເອນໄດ້ຊ່ວຍປະຊາຊົນຂອງພຣະເຈົ້າໃນຊ່ວງເວລາທີ່ພຣະເຈົ້າໄດ້ປະຕິບັດວຽກງານໃນຖານະຜູ້ພິພາກສາ (ດານີເອນ 7:9-14). ດັ່ງນັ້ນເມື່ອມີຄາເອນຢືນຂຶ້ນ ພວກເຮົາຈະເຫັນວ່າພຣະອົງຊົງເປັນທັງຜູ້ບັງຄັບບັນຊາແລະເປັນທະນາຍຄວາມ. ພຣະອົງມີອຳນາດທີ່ຈະເອົາຊະນະສັດຕູຂອງພຣະເຈົ້າ.