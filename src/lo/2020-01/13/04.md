---
title:  ຕື່ນຂຶ້ນຈາກຄວາມຕາຍ
date:   24/03/2020
---

`ໃຫ້ອ່ານດານີເອນ 12:2,3 ແມ່ນຫຍັງກຳລັງເກີດຂຶ້ນໃນຂໍ້ພຣະຄຳພີເຫຼົ່ານີ້? ເປັນຫຍັງມັນຈຶ່ງເປັນເລື່ອງສຳຄັນຢ່າງແຮງຕໍ່ພວກເຮົາ?`

ກ່ອນອື່ນນັ້ນ ຂໍ້ພຣະຄຳພີຕອນນີ້ກ່າວເຖິງຜູ້ທີ່ “ຕາຍໄປແລ້ວ (ນອນຫຼັບໃນດິນ)” (ດານີເອນ 12:2,3) “ການນອນ” ກໍຄືພາບທີ່ພັນລະນາເຖິງຄວາມຕາຍ. ມັນສະແດງໃຫ້ພວກເຮົາເຫັນວ່າຮ່າງກາຍຂອງມະນຸດນັ້ນບໍ່ໄດ້ມີຈິດວິນຍານທີ່ຕາຍບໍ່ໄດ້. ເມື່ອຄົນໆໜຶ່ງຕາຍ ຈິດວິນຍານຂອງລາວບໍ່ໄດ້ຄົງຢູ່. ຄົນໆນັ້ນກໍຢຸດທີ່ຈະມີຊີວິດ ລາວກໍຄືກັບຄົນທີ່ນອນຫຼັບຈົນກວ່າການຟື້ນຄືນຊີວິດເກີດຂຶ້ນເວລາທີ່ພຣະເຈົ້າຊົງເອີ້ນເອົາປະຊາຊົນຂອງພຣະອົງອອກຈາກຄວາມຕາຍ. ຢ່າງທີສອງຄື ພຣະທຳດານີເອນ 12:2,3 ສະແດງໃຫ້ພວກເຮົາເຫັນວ່າ ການຟື້ນຄືນຊີບນັ້ນປ່ຽນແປງສິ່ງທີ່ເກີດຂຶ້ນຕໍ່ຮ່າງກາຍຍ້ອນຄວາມບາບ. ດານີເອນ 12:2 ກໍກ່າວວ່າ: “ຫຼາຍຄົນໃນພວກເຫຼົ່ານີ້ທີ່ຕາຍໄປແລ້ວ (ນອນຢູ່ໃນດິນ) ຈະມີຊີວິດອີກ”. ທ່ານເຫັນຄຳເວົ້າທີ່ຂຽນບອກວ່າ “ຕາຍໄປແລ້ວ” ຫຼືໃນພາສາອັງກິດວ່າ “ເປັນຝຸ່ນໃນດິນ” ຫຼືບໍ່? ໃນພາສາເຮັບເລີ ຄຳເວົ້າເຫຼົ່ານີ້ກໍຖືກຂຽນວ່າເປັນ “ໂລກແຫ່ງຂີ້ຝຸ່ນ” ການໃຊ້ຄຳເວົ້າທີ່ແປກນີ້ກໍຊ່ວຍໃຫ້ເຮົາຈື່ປະຖົມມະການ 3:19. ພຣະທໍາຕອນນີ້ແມ່ນບ່ອນທີ່ຄໍາວ່າ “ໂລກ” ມາຈາກຄຳວ່າ “ຜົງຂີ້ດິນ”. ນັ້ນສະແດງໃຫ້ພວກເຮົາເຫັນບາງຢ່າງທີ່ສຳຄັນ. ພວກເຮົາຮູ້ວ່າຄວາມບາບຂອງອາດາມນັ້ນນຳຄວາມຕາຍມາສູ່ພວກເຮົາທັງໝົດ. ແຕ່ໃນການສະເດັດຄັ້ງທີສອງນັ້ນ ຄວາມຕາຍຈະບໍ່ສາມາດທຳລາຍເຮົາໄດ້ອີກຕໍ່ໄປ. ດັ່ງທີ່ທ່ານເປົາໂລໄດ້ກ່າວວ່າ: “ຄວາມຕາຍໄດ້ຖືກທຳລາຍສາແລ້ວ” (1ໂກລິນໂທ 15:54).

`ອ່ານໂລມ 8:18 ແລະ ເຮັບເລີ 2:14,15 ຂໍ້ພຣະຄຳພີເຫຼົ່ານີ້ໃຫ້ເຫດຜົນອັນໃດແກ່ເຮົາເພື່ອບໍ່ໃຫ້ເຮົາຕ້ອງຢ້ານກົວຄວາມຕາຍ?.`