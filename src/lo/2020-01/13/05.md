---
title:  ປື້ມທີ່ຖືກຕີຕາປະທັບໄວ້
date:   25/03/2020
---

ອ່ານດານີເອນ 12:4 ແລະ ໂຢຮັນ 14:29. ອີງຕາມຂໍ້ພຣະຄຳພີເຫຼົ່ານີ້ ເປັນຫຍັງພຣະທຳດານີເອນຈຶ່ງຖືກ ຕີຕາປະທັບໄວ້ຈົນຮອດວາລະສຸດທ້າຍ? ທ່ານນາງເອເລນຈີໄວທ໌ຂຽນວ່າ “ຕັ້ງແຕ່ປີ 1798 ພຣະທຳດານີເອນບໍ່ໄດ້ຖືກປິດໄວ້ອີກຕໍ່ໄປ. ຕັ້ງແຕ່ເວລານັ້ນມາ ຄວາມຮູ້ຂອງເຮົາກ່ຽວກັບຂ່າວສານພິເສດໃນພຣະທຳດານີເອນນັ້ນກໍໄດ້ເພີ່ມທະວີຂຶ້ນ. ນັ້ນເປັນເຫດຜົນທີ່ຫຼາຍຄົນໄດ້ປະກາດວ່າ ເວລາສຳລັບວຽກງານຂອງພຣະເຈົ້າໃນຖານະເປັນຜູ້ພິພາກສານັ້ນໄດ້ໃກ້ເຂົ້າມາແລ້ວ” (ປື້ມສົງຄາມແຫ່ງປະຫວັດສາດ). “ຄົນໄດ້ເລີ່ມສົນໃຈໃນພຣະທຳດານີເອນ. ເລື່ອງນີ້ໄດ້ເກີດຂຶ້ນໃນຕອນທ້າຍສະຕະຫວັດທີ 18 ແລະ ໃນເບຶ້ອງຕົນຂອງສະຕະຫວັດທີ 19.... ການສຶກສາຂອງພວກເຂົາໄດ້ນຳໄປສູ່ຄວາມເຊື່ອໄປທົ່ວໂລກວ່າ ການສະເດັດມາຄັ້ງທີສອງນັ້ນໃກ້ເຂົ້າມາແລ້ວ. ຄົນບາງສ່ວນທີ່ໄດ້ປະກາດຂ່າວສານນີ້ກໍເປັນນັກຮຽນພຣະຄຳພີໃນປະເທດອັງກິດເຊັ່ນໂຢເຊບວອຟ ໃນພາກຕາເວັນອອກກາງ, ມານີເອນ ເລກັນຊາ ໃນອາເມລິກາໃຕ້ ແລະ ວິລຽມ ມີນເລີ້ ໃນປະເທດສະຫະລັດອາເມລິກາ. ຊາຍເຫຼົ່ານີ້ ແລະ ນັກຮຽນນັກສຶກສາຂ່າວສານຍຸກສຸດທ້າຍກໍໄດ້ສຶກສາຄົ້ນຄວ້າພຣະທຳດານີເອນ. ພວກເຂົາໄດ້ກ່າວວ່າ ການສະເດັດກັບມາຂອງພຣະເຢຊູນັ້ນໃກ້ເຂົ້າມາແລ້ວ. ຄວາມເຊື່ອນີ້ກໍເປັນເຫດຜົນສຳລັບວຽກງານທີ່ຄຣິດສຈັກຄະນະວັນເສົາເຮັດຢູ່ໃນທຸກມື້ນີ້.” (ຄັດມາຈາກປື້ມ SDA Bible Commentary, Vol 4).