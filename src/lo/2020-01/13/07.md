---
title:  ຂໍ້ຄິດເພີ່ມເຕີມ
date:   27/03/2020
---

“ອາຈານເປົາໂລໄດ້ເຕືອນຄຣິດສຕະຈັກບໍ່ໃຫ້ຊອກຫາວ່າພຣະເຢຊູຈະກັບມາໃນຍຸກຂອງເພີ່ນ. ‘ຢ່າໃຫ້ຜູ້ໃດຫຼອກລວງພວກເຈົ້າໃນທາງໃດທາງໜຶ່ງເລີຍ. ດ້ວຍວ່າວັນນັ້ນຈະບໍ່ມາເຖິງຈົນກວ່າ ການທໍລະຍົດຄັ້ງສຸດທ້າຍຈະເກີດຂຶ້ນກ່ອນ ແລະ ຜູ້ຊົ່ວຮ້າຍຈະປະກົດຕົວຂຶ້ນ ຄືຜູ້ທີ່ຖືກໝາຍໄວ້ສຳລັບນະຮົກ’ (2 ເທລະໂລນິກ 2:3). ຄຳເວົ້າຂອງອາຈານເປົາໂລນັ້ນ ບອກພວກເຮົາກ່ຽວກັບສິ່ງຕ່າງໆທີ່ຈະຕ້ອງເກີດຂຶ້ນກ່ອນທີ່ພຣະເຢຊູຈະສາມາດກັບມາ. ກ່ອນອື່ນ ຜູ້ຊົ່ວຮ້າຍຈະຕ້ອງມີອຳນາດເປັນເວລາດົນ. ‘ຜູ້ຊົ່ວຮ້າຍ’ ຄືຄຳພັນລະນາພາບສຳລັບຜູ້ນຳຂອງໂບດໂຣມັນກາໂຕລິກ. ພຣະຄຳພີໄດ້ສະແດງໃຫ້ພວກເຮົາເຫັນວ່າໂບດໂຣມັນກາໂຕລີກຈະມີອຳນາດເໜືອກະສັດແລະລັດຖະບານຕ່າງໆໃນໄລຍະເວລາ 1260 ປີ. ແຕ່ແລ້ວອຳນາດຂອງໂບດນີ້ກໍສິ້ນສຸດລົງ ໃນປີ 1798. ພຣະເຢຊູບໍ່ສາມາດກັບມາກ່ອນເວລານັ້ນ ນັ້ນເປັນເຫດຜົນທີ່ຂ່າວສານກ່ຽວກັບການສະເດັດກັບມາຂອງພຣະເຢຊູນັ້ນບໍ່ສາມາດຖືກປະກາດອອກໄປຈົນກວ່າປີ 1798.” (ປື້ມຂອງທ່ານນາງເອເລັນຈີໄວທ໌)

**ຄຳຖາມຄົ້ນຄວ້າ**

`1.	ພວກເຮົາກຳລັງສ່ຽງອັນໃດໂດຍການຕັ້ງມື້ ຫຼື ວັນເວລາສຳລັບເຫດການທີ່ຈະເກີດຂຶ້ນໃນອະນາຄົດ? ແມ່ນຫຍັງໄດ້ເກີດຂຶ້ນກັບຄວາມເຊື່ອຂອງຫຼາຍຄົນເມື່ອສິ່ງເຫຼົ່ານີ້ບໍ່ເກີດຂຶ້ນຕາມທີ່ໄດ້ຄາດຫວັງເອົາໄວ້? ພຣະເຢຊູດໄດ້ກ່າວສິ່ງໃດໃນ ໂຢຮັນ 14:29 ເຊິ່ງຄວນຊ່ວຍພວກເຮົາໃຫ້ເຂົ້າໃຈຄຳພະຍາກອນ ຫຼື ຂ່າວສານພິເສດກ່ຽວກັບອະນາຄົດ? ຄຳເວົ້າຂອງພຣະເຢຊູຍັງສາມາດຊ່ວຍໃຫ້ພວກເຮົາບໍ່ຕົກຢູ່ໃນກັບດັກຂອງການສ້າງຄຳພະຍາກອນທີ່ປອມແລະເຊື່ອໃນຄຳພະຍາກອນຕ່າງໆໄດ້ແນວໃດ?`

`2.	ເປັນຫຍັງຂ່າວປະເສີດກ່ຽວກັບພຣະເຢຊູຈຶ່ງເປັນຄວາມຫວັງອັນດຽວທີ່ຈະເຮັດໃຫ້ເຮົາມີຊື່ຂຽນໄວ້ໃນໜັງສືແຫ່ງຊີວິດໃນສະຫວັນໄວ້? ຖ້າປາດສະຈາກຄຳສັນຍານີ້ແລ້ວ ພວກເຮົາຈະມີຄວາມຫວັງອັນໃດ?`