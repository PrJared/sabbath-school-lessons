---
title:  ສັດສີ່ໂຕ
date:   16/02/2020
---

`ອ່ານກ່ຽວກັບຄວາມຝັນໃນດານີເອນ ບົດທີ7. ຄວາມຝັນນີ້ກ່ຽວກັບອັນໃດ?`

ທ່ານເຫັນບໍ່ວ່າສັດແຕ່ລະໂຕໃນຄວາມຝັນຂອງດານີເອນກໍສອດຄ່ອງກັບທາດເຫຼັກຕ່າງໆໃນຮູບປັ້ນຂອງ ເນບູກາດເນັດຊາແນວໃດ? ສັດແຕ່ລະໂຕນັ້ນສະແດງໃຫ້ພວກເຮົາເຫັນບາງຢ່າງກ່ຽວກັບອານາຈັກແຕ່ລະອານາຈັກໃນປະຫວັດສາດ.

ສິງ: ສິງ ແມ່ນຄຳທີ່ພັນລະນາພາບຂອງບາບີໂລນ.

ໝີ: ໝີ ສະແດງເຖິງອານາຈັກ ມີໂດ-ເປີເຊຍ

ເສືອດາວ: ເສືອດາວນັ້ນສະແດງໃຫ້ພວກເຮົາເຫັນອານາຈັກກຣີກ ເຊິ່ງຖືກລິເລີ່ມໂດຍອາເລັກແຊນເດີ. ເສືອດາວນັ້ນກໍມີສີ່ປີກ. ພວກເຂົາສະແດງໃຫ້ເຫັນວ່າ ອາເລັກແຊນເດີນັ້ນຂຶ້ນມາກຳອຳນາດຢ່າງວ່ອງໄວ. ໃນເວລາ 2-3 ປີ ອາເລັກແຊນເດີໄດ້ຄວບຄຸມອານາຈັກທີ່ຍິ່ງໃຫຍ່ທັງຫຼາຍເທິງໂລກນີ້.

ສັດທີ່ມີແຂ້ວເຫຼັກ: ທ່ານເຫັນຫຼືບໍ່ວ່າ ດານີເອນກ່າວວ່າສັດສາມໂຕທຳອິດນັ້ນມີໜ້າຕາຄືກັບສິງໂຕ, ໂຕໝີ ຫຼື ເສືອດາວ? ອານາຈັກທີ4 ບໍ່ຄືກັບອານາຈັກໃດທີ່ມາກ່ອນນັ້ນ. ດັ່ງນັ້ນ ສັດທີ່ສະແດງໃຫ້ພວກເຮົາເຫັນອານາຈັກທີ4 ນັ້ນກໍຕ່າງຈາກອານາຈັກອື່ນໆທີ່ພວກເຮົາຮູ້ຈັກ. ສັດໂຕທີ 4 ນີ້ມີເຂົາຫຼາຍອັນ. ມັນມີຄວາມຊົ່ວຮ້າຍແລະກໍໜ້າລັງກຽວດຫຼາຍກວ່າສັດໂຕອື່ນໆກ່ອນໜ້ານີ້. ການປະພຶດແບບນີ້ຈຶ່ງເຮັດໃຫ້ສັດໂຕທີ 4 ນີ້ເປັນຄຳທີ່ພັນລະນາພາບຂອງອານາຈັກໂລມັນຢ່າງສົມບູນແບບ. ໂຣມນັ້ນໄດ້ຕໍ່ສູ້ສົງຄາມຫຼາຍເທື່ອ. ມັນໄດ້ຢຽບອານາຈັກອື່ນໃຫ້ຈົມລົງດ້ວຍຕີນຂອງມັນ. ດ້ວຍວິທີການນີ້ ມັນໄດ້ຄວບຄຸມໂລກທັງໝົດໄວ້.