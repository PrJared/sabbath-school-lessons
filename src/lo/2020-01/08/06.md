---
title:  ຜູ້ບໍລິສຸດຂອງພຣະເຈົ້າ
date:   20/02/2020
---

`ອ່ານກ່ຽວກັບປະຊາຊົນຂອງພຣະເຈົ້າໃນພຣະທຳ ດານີເອນ 7:18, 21, 22, 25, 27. ແມ່ນຫຍັງເກີດຂຶ້ນຕໍ່ພວກເຂົາ?`

“ປະຊາຊົນຂອງພຣະເຈົ້າອົງສູງສຸດ” (ດານີເອນ 7:18) ຄືຊື່ຂອງປະຊາຊົນຂອງພຣະເຈົ້າ. ປະຊາຊົນຜູ້ບໍລິສຸດຂອງພຣະເຈົ້ານັ້ນກໍສັດຊື່ຕໍ່ພຣະຄຳຂອງພຣະອົງ ນັ້ນເປັນເຫດຜົນທີ່ເຂົານ້ອຍນັ້ນທຳລາຍພວກເຂົາ. ເຂົານ້ອຍຄືຄຳໜຶ່ງທີ່ພັນລະນາພາບສຳລັບໂບດໂລມັນກາໂຕລິກ. ແມ່ນແລ້ວ ອານາຈັກໂລມັນ (ອຳນາດຂອງສັດໂຕທີ 4) ກໍທຳຮ້າຍຄຣິດສຕຽນເຊັ່ນດຽວກັນ. ແຕ່ໃນດານີເອນ 7:25 ການໂຈມຕີຫຼືຈູ່ໂຈມປະຊາຊົນຂອງພຣະເຈົ້ານັ້ນກໍມາຈາກເຂົານ້ອຍ. ເຂົານ້ອຍກໍຂຶ້ນມາສູ່ອຳນາດຫຼັງຈາກທີ່ອານາຈັກໂລມັນນັ້ນສິ້ນສຸດລົງ.

ປະຊາຊົນຂອງພຣະເຈົ້າຈະບໍ່ທໍລະມານຕະຫຼອດໄປ. ອານາຈັກຂອງພຣະເຈົ້າຈະແທນທີ່ອານາຈັກທັງໝົດໃນໂລກ. ໃຫ້ເຮົາມາເບິ່ງບາງຢ່າງທີ່ໜ້າສົນໃຈກ່ຽວກັບອານາຈັກ. ໃນຄວາມຝັນຂອງດານີເອນພວກເຮົາເຫັນວ່າບຸດມະນຸດໄດ້ຮັບ “ສິດອຳນາດ, ກຽດຕິຍົດ ແລະ ອຳນາດແຫ່ງການເປັນໃຫຍ່... ແລະອານາຈັກ” (ດານີເອນ 7:14) ແຕ່ແມ່ນຫຍັງເກີດຂຶ້ນເມື່ອທູດສະຫວັນໄດ້ອະທິບາຍຄວາມຝັນແກ່ດານີເອນ? ທູດສະຫວັນກ່າວວ່າ “ປະຊາຊົນ” ຂອງພຣະເຈົ້າໄດ້ຮັບອານາຈັກ (ດານີເອນ 7:18) ແມ່ນໃຜໄດ້ເວົ້າຜິດ? ດານີເອນ ຫຼື ທູດສະຫວັນ? ທັງສອງກໍ່ກ່າວຢ່າງຖືກຕ້ອງ! ບຸດມະນຸດກໍຄືພຣະເຈົ້າ. ນອກຈາກນັ້ນພຣະອົງຍັງຊົງເປັນສ່ວນໜຶ່ງຂອງຄອບຄົວມະນຸດ. ດັ່ງນັ້ນ ເມື່ອພຣະອົງໄດ້ຮັບໄຊຊະນະແລ້ວປະຊາຊົນຂອງພຣະເຈົ້າກໍໄດ້ຮັບໄຊຊະນະເຊັ່ນດຽວກັນ.