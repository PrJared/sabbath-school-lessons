---
title:  ຈາກທະເລທີ່ເຕັມໄປດ້ວຍພາຍຸໄປສູ່ເໝກແຫ່ງຟ້າສະຫວັນ
date:   15/02/2020
---

### ອ່ານສຳລັບບົດຮຽນອາທິດນີ້
ດານີເອນ 7; 2 ເທສະໂລນິກ 2:1-12; ມາລະໂກ 13:26; ມັດທາຍ 8:20; ມັດທາຍ 9:6; ລູກາ 9:26.

> <p>ຂໍ້ຄວນຈຳ</p>
> “ອຳນາດແລະຄວາມຍິ່ງໃຫຍ່ຂອງອານາຈັກທັງໝົດໃນແຜ່ນດິນໂລກນັ້ນຈະຖຶກມອບໃຫ້ແກ່ປະຊາຊົນຂອງພຣະເຈົ້າອົງສູງສຸດ. ອຳນາດແຫ່ງກະສັດຂອງພວກເຂົາຈະບໍ່ສິ້ນສຸດໄປ ແລະ ບັນດາຜູ້ປົກຄອງທັງໝົດທັງເທິງແຜ່ນດິນໂລກຈະຮັບໃຊ້ແລະເຊື່ອຟັງພວກເຂົາ (ດານາເອນ 7:27).”

ອາທິດນີ້ ພວກເຮົາຈະມາສຶກສາເລື່ອງຄວາມຝັນໃນພຣະທຳດານີເອນ ບົດທີ7. ຄວາມຝັນຂອງດານີເອນກໍສະແດງເຖິງຄວາມຈິງອັນດຽວກັນທີ່ຢູ່ໃນຄວາມຝັນຂອງເນບູກາດເນັດຊາໃນພຣະທຳດານີເອນ ບົດທີ2. ແຕ່ຄວາມຝັນຂອງດານີເອນນັ້ນກໍໃຫ້ຂໍ້ມູນເຮົາຫຼາຍຂຶ້ນ. ຢ່າງທຳອິດ ດານີເອນໄດ້ເຫັນທະເລ. ຢ່າງທີ2 ສັດທັງຫຼາຍໃນຄວາມຝັນຂອງດານີເອນກໍປົນກັບສັດໂຕອື່ນໆ. ນອກຈາກນັ້ນ ສັດຕ່າງໆທີ່ເຫັນໃນຄວາມຝັນຂອງດານີເອນນັ້ນກໍ່ບໍ່ແມ່ນສັດທີ່ພຣະເຈົ້າໄດ້ສ້າງຕອນທີ່ເນລະມິດສ້າງໂລກນີ້. ຢ່າງທີ3 ສັດຕ່າງໆນີ້ກໍຄວບຄຸມປະຊາຊົນແລະອານາຈັກຕ່າງໆໃນໂລກນີ້. ດັ່ງນັ້ນພວກເຮົາເຫັນໄດ້ວ່າສັດເຫຼົ່ານີ້ກໍລັກເອົາອຳນາດທີ່ພຣະເຈົ້າໄດ້ມອບໃຫ້ແກ່ອາດາມ. ຢ່າງທີ4 ພຣະເຢຊູຜູ້ເປັນພຣະບຸດຂອງພຣະເຈົ້ານັ້ນສະເດັດມາ ແລະ ມອບອານາຈັກຄືນໃຫ້ແກ່ປະຊາຊົນຜູ້ເປັນເຈົ້າຂອງ. ພຣະເຢຊູໄດ້ນຳເອົາທຸກສິ່ງທຸກຢ່າງທີ່ອາດາມໄດ້ສູນເສຍໃນສວນເອເດນກັບຄືນມາ.

ຂໍ້ມູນນີ້ກໍ່ຊ່ວຍພວກເຮົາໃຫ້ເຫັນເຖິງພາບລວມຂອງສັນຍາລັກຕ່າງໆທີ່ຖຶກໃຊ້ໃນຄວາມຝັນຂອງດານີເອນ.