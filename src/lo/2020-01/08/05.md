---
title:  ການສະເດັດມາຄັ້ງທີສອງ
date:   19/02/2020
---

`ອ່ານກ່ຽວກັບບຸດມະນຸດໃນດານີເອນ 7:13. ແມ່ນໃຜຄືບຸດມະນຸດ? ທ່ານຮູ້ໄດ້ແນວໃດ? (ສຳລັບຄຳຕອບ, ໃຫ້ອ່ານພຣະທຳ ມາລະໂກ 13:26, ມັດທາຍ 8:20; ມັດທາຍ 9:6; ລູກາ 9:26; ແລະ ລູກາ 12:8).`

ໃນຂະນະທີ່ພຣະເຈົ້າຈະເລີ່ມວຽກງານການພິພາກສາກໍມີຄົນທີສຳຄັນທີ່ສຸດຄົນໜຶ່ງເຂົ້າມາໃນຫ້ອງພິພາກສາ. ນັ້ນກໍຄືບຸດມະນຸດ. ບຸດມະນຸດນັ້ນຄືຜູ້ໜຶ່ງທີ່ມາຈາກສະຫວັນ ແຕ່ຄືຊື່ຂອງເພີ່ນໄດ້ບອກນັ້ນ ເພີ່ນກໍມີບາງຢ່າງໃນໂຕເພີ່ນທີ່ເປັນມະນຸດ. ເພີ່ນໄດ້ມາມີສ່ວນຮ່ວມໃນວຽກງານຂອງພຣະເຈົ້າໃນການເປັນຜູ້ພິພາກສາ. ຢ່າງທີສອງຄື ບຸດມະນຸດນັ້ນຈະສະເດັດມາດ້ວຍເໝກຂອງຟ້າສະຫວັນ. ເໝກເຫຼົ່ານີ້ກໍເປັນຮູບພາບພັນລະນາໃນພຣະຄຳພີໃໝ່ສຳລັບການສະເດັດມາຄັ້ງທີສອງ. ທ່ານເຫັນຫຼືບໍ່ວ່າໃນດານີເອນ 7:13 ນັ້ນ ບຸດມະນຸດບໍ່ໄດ້ມາຈາກສະຫວັນໄປສູ່ໂລກ? ບໍ່ແມ່ນເພາະພຣະອົງໄດ້ຍ້າຍຈາກບ່ອນໜຶ່ງໄປສູ່ອີກບ່ອນໜຶ່ງໃນສະຫວັນ. ພຣະອົງມາຈາກໜ້າພຣະພັກຂອງພຣະບິດາ. ຢ່າງທີສາມຄື ການທີ່ມະນຸດນັ້ນມາດ້ວຍກ້ອນເໝກຂອງຟ້າສະຫວັນກໍສະແດງໃຫ້ພວກເຮົາເຫັນບາງຢ່າງທີ່ສຳຄັນກ່ຽວກັບການສະເດັດມາຄັ້ງທີສອງ. ເມື່ອບຸດມະນຸດຂອງພຣະເຈົ້າສະເດັດກັບມາ ທຸກໆຄົນໃນໂລກກໍຈະເຫັນພຣະອົງ. ເໝກແຫ່ງສະຫວັນກໍ່ຈະຊ່ວຍໃຫ້ພວກເຮົາຈື່ ປະໂລຫິດໃຫຍ່ ຫຼື ຜູ້ນຳທີ່ໃຫຍ່ທີ່ສຸດໃນພຣະຄຳພີເດີມ. ປະໂລຫິດໃຫຍ່ນັ້ນໄດ້ເຂົ້າໄປໃນຫ້ອງບໍລິສຸດທີ່ສຸດໃນທ້າຍປີເພື່ອນຳເອົາຄວາມບາບອອກຈາກພຣະວິຫານຂອງພຣະເຈົ້າ.

ບຸດຂອງມະນຸດກໍຍັງເປັນກະສັດ. ພຣະເຈົ້າ ພຣະບິດາໄດ້ມອບອານາຈັກແລະອຳນາດໃຫ້ແກ່ພຣະອົງ.