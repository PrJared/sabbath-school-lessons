---
title:  ແຜນການອັນຊົ່ວຮ້າຍຕໍ່ຕ້ານດານີເອນ
date:   10/02/2020
---

`ໃຫ້ທ່ານອ່ານກ່ຽວກັບກົດຂອງກະສັດໃນ ດານີເອນ 6:6-9. ກະສັດຢ້ານສິ່ງໃດ? ບັນດາຜູ້ນຳທີ່ອິດສານັ້ນໃຊ້ຄວາມຢ້ານນີ້ຂອງກະສັດເພື່ອໂນ້ມນ້າວກະສັດໃຫ້ຜ່ານກົດໝາຍສະບັບນີ້ແນວໃດ?`

ກົດໝາຍນີ້ກໍຈັດຕັ້ງກະສັດໃຫ້ເປັນຄືກັບພະອົງໜຶ່ງ. ໃນຊ່ວງເວລາ30ມື້ ທຸກໆຄົນຈະຕ້ອງອະທິຖານຕໍ່ກະສັດ. ແລ້ວກະສັດກໍຈະນຳຄຳອະທິຖານຂອງພວກເຂົາໄປຫາພະຕ່າງໆຂອງເພີ່ນ. ກະສັດພາດທີ່ຈະເຫັນບາງຢ່າງທີ່ສຳຄັນ. ເພີ່ນໄດ້ສ້າງກົດໝາຍນີ້ເພື່ອປົກປ້ອງອານາຈັກຂອງເພີ່ນຈາກຄວາມຊົ່ວຮ້າຍ. ແຕ່ກົດໝາຍນີ້ກໍຄືແຜນອັນຊົ່ວຮ້າຍທີ່ຈະທຳລາຍດານີເອນ.

ໃຫ້ພວກເຮົາມາເບິ່ງສອງພາກສ່ວນຂອງກົດໝາຍກະສັດ. ສ່ວນທີ່ໜຶ່ງຄືການລົງໂທດ. ຜູ້ໃດກໍຕາມທີ່ລະເມີດກົດຂອງກະສັດຈະຖືກໂຍນເຂົ້າໄປໃນຖ້ຳສິງ. ໃນສະໄໝຂອງພຣະຄຳພີ ກະສັດທັງຫຼາຍກໍຈະຂັງໂຕສິງໄວ້ໃນກົງ. ຕໍ່ມາກະສັດກໍໄດ້ປ່ອຍສິງນັ້ນໄປຢູ່ໃນປ່າໃນເວລາທີ່ເພີ່ນຢາກຈະອອກໄປລ່າມັນ. ດັ່ງນັ້ນ ຈຶ່ງມີສິ່ງທີ່ຫີວໂຫຍຈຳນວນຫຼາຍໃນເປີເຊຍ. ສ່ວນທີສອງຂອງກົດໝາຍນີ້ຄື ອຳນາດຂອງມັນ. ໃນພຣະທຳເອຊະເທີ 1:19 ແລະ ເອຊະເທີ 8:8; ພວກເຮົາໄດ້ອ່ານກ່ຽວກັບ "ກົດໝາຍຂອງຊາວເປີເຊຍແລະມີເດຍ." ກົດໝາຍນີ້ກໍບໍ່ສາມາດຖືກປ່ຽນແປງໄດ້ ຫຼັງຈາກທີ່ຖືກຂຽນແລ້ວ. ແມ່ນແຕ່ກະສັດກໍບໍ່ສາມາດປ່ຽນມັນໄດ້. ຜູ້ຂຽນປະຫວັດສາດຈາກກຣີກກໍບອກພວກເຮົາກ່ຽວກັບກະສັດດາຣິອຸດ ອົງທີ3. (ດາຣິອຸດອົງທີ3 ກໍບໍ່ແມ່ນຄົນດຽວກັນກັບ ດາຣິອຸດໃນພຣະທຳດານີເອນ). ດາຣິອຸດ ອົງທີ3 ນັ້ນຈະລົງໂທດຄົນຜິດດ້ວຍຄວາມຕາຍ. ແລ້ວດາຣິອຸດກໍປ່ຽນໃຈ ເມື່ອເພິ່ນຮູ້ວ່າຄົນໆນັ້ນເປັນຜູ້ບໍລິສຸດ. ແຕ່ກະສັດກໍບໍ່ສາມາດຢຸດຕິຄວາມຕາຍຂອງຄົນໆນັ້ນ. ກົດໝາຍຂອງເພີ່ນບໍ່ສາມາດຈະຖືກປ່ຽນແປງໄດ້.