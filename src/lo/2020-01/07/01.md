---
title:  ຈາກຖ້ຳສິງໄປສູ່ຖ້ຳຂອງທູດສະຫວັນ
date:   08/02/2020
---

### ອ່ານສຳລັບບົດຮຽນອາທິດນີ້
ດານີເອນ 6:1-28; ປະຖົມມະການ 37:11; 1 ຊາມູເອນ 18:6-9; ມັດທາຍ 6:6; ກິດຈະການ 5:27-32.

> <p>ຂໍ້ຄວນຈຳ</p>
> "ແລ້ວຜູ້ກວດກາແລະເຈົ້າແຂວງຄົນອື່ນໆກໍພະຍາຍາມຊອກຈັບຜິດດານີເອນໃນການບໍລິຫານອານາຈັກ; ແຕ່ພວກເຂົາຈັບຜິດບໍ່ໄດ້ ເພາະດານີເອນເປັນຄົນຊື່ສັດທີ່ສຸດ ແລະ ບໍ່ໄດ້ເຮັດໃນສິ່ງທີ່ຜິດ ຫຼື ໃນສິ່ງທີ່ເສື່ອມເສຍໃດໆເລີຍ" (ດານີເອນ 6:4).

ຊາວມີເດຍແລະຊາວເປີເຊຍກໍໄດ້ຍຶດຄອງອານາຈັກບາບີໂລນ. ຈາກນັ້ນ ກະສັດດາຣິອຸດຂອງມີເດຍກໍໄດ້ກາຍເປັນກະສັດອົງໃໝ່. ເພີ່ນໄດ້ເຫັນວ່າດານີເອນນັ້ນເປັນຄົນທີ່ສະຫຼາດຢ່າງຫຼວງຫຼາຍ. ດັ່ງນັ້ນ ດາຣິອຸດຈຶ່ງມອບໜ້າທີ່ຢ່າງໜຶ່ງໃນລັດຖະບານໃໝ່ໃຫ້ແກ່ດານີເອນ. ດານີເອນກໍໄດ້ປະຕິບັດໜ້າວຽກໄດ້ຢ່າງຍອດຢ້ຽມ. ດັ່ງນັ້ນ ກະສັດຈຶ່ງໄດ້ແຕ່ງຕັ້ງໃຫ້ດານີເອນເປັນໜຶ່ງໃນຜູ້ນຳອັນສູງສຸດຂອງລັດຖະບານ. ແຕ່ຜູ້ນຳລັດຖະບານຄົນອື່ນໆ ກໍຮູ້ສຶກອິດສາຢ່າງແຮງຕໍ່ຄວາມສຳເລັດຂອງດານີເອນ.

ປະສົບການຂອງດານີເອນກໍສະແດງໃຫ້ພວກເຮົາເຫັນສິ່ງວ່າ ສິ່ງໃດຈະເກີດຂຶ້ນກັບປະຊາຊົນຂອງພຣະເຈົ້າໃນຍຸກສຸດທ້າຍ. ນອກຈາກນັ້ນ ເລື່ອງຂອງດານີເອນ ກໍຍັງສະແດງໃຫ້ພວກເຮົາເຫັນວ່າ ຊາຕານຈະໂຈມຕີປະຊາຊົນຂອງພຣະເຈົ້າຍ້ອນຄວາມເຊື່ອພວກເຂົາ. ດັ່ງນັ້ນ ພວກເຮົາສາມາດຄາດຫວັງເຖິງຄວາມຫຍຸ້ງຍາກທີ່ຈະມາເຖິງໃນສົງຄາມຄວາມຊົ່ວຮ້າຍ. ແຕ່ພວກເຮົາກໍຍັງສາມາດວາງໃຈໄດ້ວ່າຄວາມດີນັ້ນຈະເປັນຝ່າຍຊະນະ. ພຣະເຈົ້າຈະຊ່ອຍປະຊາຊົນຂອງພຣະອົງໃຫ້ພົ້ນ. ແມ່ນແລ້ວຊາຕານຈະກ່າວຫາປະຊາຊົນໃນຍຸກສຸດທ້າຍຂອງພຣະເຈົ້າວ່າເປັນຕົ້ນເຫດສຳລັບຄວາມຫຍຸ້ງຍາກສັບສົນເທິງໂລກນີ້. ແຕ່ພຣະເຈົ້າຈະສະແດງໃຫ້ເຫັນວ່າ ປະຊາຊົນຂອງພຣະອົງນັ້ນບໍລິສຸດ