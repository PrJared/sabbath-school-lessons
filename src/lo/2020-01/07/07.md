---
title:  ຂໍ້ຄິດເພີ່ມເຕີມ
date:   14/02/2020
---

ເຮັບເລີ ບົດທີ11 ຖືກເອີ້ນວ່າ "ຫ້ອງຈາລຶກຊື່ຄົນດັງທີ່ມີຄວາມເຊື່ອທີ່ເຂັ້ມແຂງ." ແລະດ້ວຍເຫດຜົນທີ່ດີ ພຣະທຳບົດນີ້ກໍສະແດງໃຫ້ພວກເຮົາເຫັນຄວາມເຊື່ອແລະວຽກງານອັນຍິ່ງໃຫຍ່ຂອງປະຊາຊົນຂອງພຣະເຈົ້າ. ເຮັບເລີບອກພວກເຮົາວ່າ ຜູ້ຮັບໃຊ້ຂອງພຣະເຈົ້າບາງຄົນ "ໄດ້ປິດປາກສິງໂຕ" (ເຮັບເລີ 11:33). ແນ່ນອນວ່າ ຂໍ້ພຣະຄຳພີນີ້ສະແດງໃຫ້ພວກເຮົາເຫັນດານີເອນ. ເລື່ອງຂອງດານີເອນນັ້ນເປັນເລື່ອງທີ່ໜ້າອັດສະຈັນ. ໃນເວລາດຽວກັນນັ້ນ ພວກເຮົາຈະຕ້ອງຈື່ວ່າ ບໍ່ແມ່ນຜູ້ທີ່ມີຄວາມເຊື່ອຫຼາຍທຸກຄົນຈະຫຼີກເວັ້ນຄວາມຕາຍຄືກັບດານີເອນ. ເຮັບເລີ ບົດທີ 11 "ກໍຍັງສະແດງໃຫ້ພວກເຮົາເຫັນວ່າ ຫຼາຍຄົນໄດ້ທົນທຸກທໍລະມານຍ້ອນຄວາມເຊື່ອຂອງເຂົາ. ພຣະເຈົ້າໄດ້ຂໍໃຫ້ຜູ້ຮັບໃຊ້ຂອງພຣະອົງນັ້ນເປັນພະຍານສຳລັບພຣະອົງໂດຍການຕາຍສຳລັບຄວາມເຊື່ອຂອງເຂົາ. ເລື່ອງຂອງດານີເອນບໍ່ໄດ້ສອນເຮົາວ່າ ພຣະເຈົ້າຈະຊ່ອຍເຮັດການອັດສະຈັນຢ່າງໃດຢ່າງໜຶ່ງເພື່ອທີ່ຈະຊ່ອຍທຸກໆຄົນຜູ້ທີ່ມີບັນຫາ. ດັ່ງທີ່ພວກເຮົາໄດ້ກ່າວໄວ້ກ່ອນນີ້ວ່າ ຜູ້ຊາຍແລະຜູ້ຍິງຫຼາຍໆຄົນກໍໄດ້ເສຍຊີວິດຍ້ອນຄວາມເຊື່ອທີ່ເຂົາມີໃນພຣະເຢຊູ. ແຕ່ເລື່ອງຂອງດານີເອນນັ້ນກໍສອນກົດອັນສຳຄັນແກ່ເຮົາຄື: ພຣະເຈົ້າຊົງຄວບຄຸມຢູ່ເໜືອທຸກຢ່າງທີ່ເກີດຂຶ້ນ. ໃນການສະເດັດກັບມາຂອງພຣະອົງ ພຣະອົງຈະຊ່ອຍບຸດຂອງພຣະອົງທຸກຄົນຈາກຄວາມບາບແລະຄວາມຕາຍ. ພວກເຮົາຈະຮຽນຮູ້ຫຼາຍຂຶ້ນກ່ຽວກັບແນວຄິດນີ້ໃນບົດຕໍ່ໆໄປຂອງພຣະທຳດານີເອນ."

**ຄຳຖາມຄົ້ນຄວ້າ**

`1. ທ່ານສະແດງໃຫ້ຄົນອື່ນເຫັນເຖິງຄວາມສັດຊື່ຂອງທ່ານຕໍ່ພຣະເຈົ້າ ແລະ ຕໍ່ກົດບັນຍັດຂອງພຣະອົງແນວໃດ? ສົມມຸດວ່າ ຄົນອື່ນທີ່ຮູ້ຈັກທ່ານນັ້ນຖືກຖາມຄຳຖາມນີ້ກ່ຽວກັບທ່ານ: "ລາວ (ຊື່ຂອງທ່ານ) ຈະໝັ້ນຄົງສັດຊື່ຕໍ່ພຣະເຈົ້າ ຫຼືບໍ່ ຖ້າຫາກຄວາມເຊື່ອຂອງລາວຕ້ອງເຮັດໃຫ້ລາວສູນເສຍວຽກງານຂອງລາວ ຫຼື ຊີວິດຂອງລາວ?" ຄົນໆນັ້ນທີ່ຖືກຖາມຈະຕອບວ່າແນວໃດ?`

`2. ທ່ານເຫັນສິ່ງໃດໃນດານີເອນທີ່ເຮັດໃຫ້ເພີ່ນເປັນຜູ້ຮັບໃຊ້ທີ່ສັດຊື່ຂອງພຣະເຈົ້າ? ເປັນຫຍັງພຣະເຈົ້າຈຶ່ງສາມາດນຳໃຊ້ເພິ່ນໃນການເຮັດການໃຫຍ່ໃນໂລກນີ້? ດ້ວຍການຊ່ອຍເຫຼືອຂອງພຣະເຈົ້າ ພວກເຮົາສາມາດເຮັດອັນດຽວກັນທີ່ດານີເອນໄດ້ເຮັດແນວໃດ?`