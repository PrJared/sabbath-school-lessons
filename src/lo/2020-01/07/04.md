---
title:  ຄຳອະທິຖານຂອງດານີເອນ
date:   11/02/2020
---

`ອ່ານກ່ຽວກັບການອະທິຖານປະຈຳວັນຂອງດານີເອນ ໃນດານີເອນ 6:10. ດານີເອນນັ້ນໄດ້ອະທິຖານເລື້ອຍຊ່ຳໃດ? ເປັນຫຍັງດານີເອນຈຶ່ງຕັດສິນໃຈທີ່ຈະອະທິຖານ?`

ດານີເອນມີປະສົບການຫຼາຍໃນການເປັນຜູ້ນຳລັດຖະບານ. ເພີ່ນເປັນຄົນທີ່ຊື່ສັດຕໍ່ອົງກະສັດ. ແຕ່ຄວາມຊື່ສັດຕໍ່ພຣະເຈົ້າຂອງເພີ່ນກໍມາກ່ອນ. ໃນຖານະເປັນຜູ້ຮັບໃຊ້ຂອງພຣະເຈົ້າ ດານີເອນກໍເປັນຜູ້ດຽວໃນອານາຈັກທີ່ຮູ້ເຫດຜົນອັນແທ້ຈິງທີ່ຢູ່ເບື້ອງຫຼັງຂອງກົດໝາຍກະສັດ. ໃນເບື້ອງຕົ້ນກະສັດກໍບໍ່ເຫັນຈຸດປະສົງຂອງກົດ  ໝາຍນີ້. ສຳລັບເພີ່ນແລ້ວ ກົດໝາຍສະບັບນີ້ແມ່ນໂອກາດທີ່ຈະເຮັດໃຫ້ອານາຈັກຂອງເພີ່ນເຂັ້ມແຂງ. ແຕ່ສຳລັບຜູ້ນຳທີ່ມີຄວາມອິດສາດານີເອນນັ້ນ ກົດໝາຍສະບັບນີ້ກໍເປັນໂອກາດທີ່ຈະກຳຈັດດານີເອນອອກໄປຢ່າງແທ້ຈິງ.

ແນ່ນອນວ່າ ມັນມີເຫດຜົນທີ່ໃຫຍ່ກວ່ານີ້ສຳລັບສິ່ງທີ່ເກີດຂຶ້ນໃນເລື່ອງນີ້. ເຫດຜົນອັນແທ້ຈິງສຳລັບກົດໝາຍຂອງກະສັດນັ້ນກໍຄືສົງຄາມທົ່ວໂລກລະຫວ່າງພຣະເຈົ້າແລະ າຕານ. ດັ່ງນັ້ນ ດານີເອນຈຶ່ງບໍ່ໄດ້ປ່ຽນການອະທິຖານ ປະຈຳວັນຂອງເພິ່ນ. ດານີເອນໄດ້ສືບຕໍ່ອະທິຖານມື້ລະສາມເທື່ອ. ເພີ່ນໄດ້ຫຼຽວໄປຫານະຄອນເຢລູຊາເລັມໃນຂະນະທີ່ເພີ່ນອະທິຖານ. ກົດໝາຍຂອງຊາວເປີເຊຍນັ້ນກໍບອກວ່າ ບໍ່ໃຫ້ຜູ້ໃດອະທິຖານຕໍ່ມະນຸດ ຫຼື ພະອົງໃດ ຍົກເວັ້ນແຕ່ກະສັດເທົ່ານັ້ນເປັນໄລຍະເວລາ 30ວັນ. ແຕ່ດານີເອນກໍບໍ່ໄດ້ລີ້ ຫຼື ເຊື່ອງຄຳອະທິຖານຂອງເພີ່ນໄວ້ໃນເວລານີ້. ດານີເອນໄດ້ຢືນຢັດຢູ່ຄົນດຽວ. ເພີ່ນຄົນດຽວທີ່ຂັດຄຳສັ່ງຂອງກະສັດ. ຊີວິດການອະທິຖານຂອງດານີເອນກໍສະແດງໃຫ້ເຫັນວ່າ ເພີ່ນຮູ້ຄວາມຈິງຂອງພຣະຄຳພີທີ່ສຳຄັນ. ເພີ່ນຈະຕ້ອງຊື່ສັດຕໍ່ພຣະເຈົ້າກ່ອນທີ່ເພີ່ນຈະຊື່ສັດຕໍ່ກະສັດ.

`ໃຫ້ເຮົາອ່ານກົດໝາຍພຣະຄຳພີທີ່ສຳຄັນ ໃນກິດຈະການ 5:27-32. ແມ່ນແລ້ວ ພວກເຮົາຈະຕ້ອງເຊື່ອຟັງພຣະເຈົ້າ ບໍ່ແມ່ນຄົນ. ໃນເວລາດຽວກັນນັ້ນ ເປັນຫຍັງພວກເຮົາຈຶ່ງຕ້ອງລະມັດລະວັງເມື່ອພວກເຮົາຕໍ່ສູ້ກົດໝາຍຂອງມະນຸດ?`