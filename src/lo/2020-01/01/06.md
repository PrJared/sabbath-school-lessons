---
title:  ບົດຮຽນຊີວິດຈາກດານີເອນສຳລັບຍຸກສະໄໝຂອງພວກເຮົາ
date:   02/01/2020
---

ພວກເຮົາຈະຕ້ອງເບີ່ງບົດຮຽນ3ຢ່າງທີ່ດານີເອນສາມາດສອນພວກເຮົາໄດ້. 1) ພຣະເຈົ້າຊົງຄວບຄຸມຊີວິດຂອງພວກເຮົາ. ເຖິງແມ່ນວ່າສິ່ງຕ່າງໆອາດຈະຜິດພາດໄປ ພຣະເຈົ້າກໍຊົງຄວບຄຸມຢູ່. ພຣະອົງຊົງທຳງານໃນຊີວິດຂອງເຮົາເພື່ອເຮັດສິ່ງທີ່ດີທີ່ສຸດ. ພຣະເຈົ້າຊົງຄວບຄຸມປະຫວັດສາດ. ບາງເວລາ ພວກເຮົາກໍຮູ້ສຶກໃຈຮ້າຍກັບຄວາມຊົ່ວຮ້າຍຕ່າງໆທີ່ພວກເຮົາເຫັນໃນຊີວິດ. ແຕ່ຂ່າວສານຈາກພຣະທຳດານີເອນນັ້ນກໍຈະແຈ້ງ. ພຣະເຈົ້າຍັງຊົງຄວບຄຸມທຸກຢ່າງ. ທ່ານນາງເອເລັນຈີໄວທ໌ກ່າວວ່າ ປຶ້ມປະຫວັດສາດທັງຫຼາຍພະຍາຍາມເຮັດໃຫ້ພວກເຮົາເຊື່ອວ່າປະເທດ ແລະອານາຈັກຕ່າງໆນັ້ນກໍເພິ່ງພາອຳນາດຂອງມະນຸດເພື່ອທີ່ຈະຈະເລີນກ້າວໜ້າ. ປຶ້ມປະຫວັດສາດທັງຫຼາຍກໍຕ້ອງການໃຫ້ທ່ານເຊື່ອວ່າສິ່ງຕ່າງໆທີ່ເກີດຂຶ້ນເທິງໂລກນີ້ແມ່ນຍ້ອນອຳນາດ ແລະ ຄວາມປາດຖະໜາຂອງມະນຸດ. ແຕ່ພຣະຄຳພີກໍສະແດງໃຫ້ພວກເຮົາເຫັນຄວາມຈິງ. ພຣະຄຳພີສະແດງໃຫ້ພວກເຮົາເຫັນວ່າ ພຣະເຈົ້າຊົງກະທຳຕາມແຜນການຂອງພຣະອົງ. ພຣະເຈົ້າຊົງອົດທົນແລະມິດງຽບຢູ່ໃນຂະນະທີ່ພຣະອົງນັ້ນຊົງກະທຳວຽກງານໃນມະນຸດ ເພື່ອທີ່ຈະເຮັດໃຫ້ແຜນການຂອງພຣະອົງເກີດຂຶ້ນ (ຄັດຈາກປຶ້ມ Education ການສຶກສາ)

ພຣະເຈົ້າຊົງປະທານຕົວຢ່າງໜຶ່ງສຳລັບຄົນໃນສະໄໝຍຸກສຸດທ້າຍຂອງພຣະອົງ. ດານີເອນແລະໝູ່ຂອງເພິ່ນກໍເປັນຕົວຢ່າງສຳລັບເຮົາ. ພວກເຂົາໄດ້ສະແດງໃຫ້ພວກເຮົາເຫັນວ່າ ພວກເຮົາສາມາດຊື່ສັດຕໍ່ພຣະເຈົ້າແນວໃດເມື່ອປະຊາຊົນຢູ່ອ້ອມຂ້າງເພິ່ນບໍ່ເຊື່ອຟັງເພິ່ນ.

`ອ່ານດານີເອນ 9:23; ດານີເອນ 10:11,12; ແລະ ມັດທາຍ 10:29-31. ຂໍ້ພຣະຄຳພີເຫຼົ່ານີ້ບອກຫຍັງພວກເຮົາກ່ຽວກັບວ່າພຣະເຈົ້າຊົງຫ່ວງໃຍແບບໃດ.`