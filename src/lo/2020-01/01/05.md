---
title:  ກົດຂອງເວລາໜຶ່ງປີ-ໜຶ່ງມື້
date:   01/01/2020
---

ພວກເຮົາຈະມາສຶກສາຄຳພະຍາກອນເວລາໃນພຣະທຳ ດານີເອນ ບົດທີ 2,7,8 ແລະ 11. ພວກເຮົາຈະເຫັນວ່າ ແຕ່ລະບົດນັ້ນສະແດງໃຫ້ພວກເຮົາເຫັນປະຫວັດສາດຈາກສະໄໝຂອງດານີເອນໄປຮອດຍຸກສຸດທ້າຍ. ແຕ່ວ່າ ແຕ່ລະບົດນັ້ນສະແດງໃຫ້ພວກເຮົາເຫັນມຸມມອງທີ່ແຕກຕ່າງແລະໄດ້ໃຫ້ຂໍ້ມູນໃໝ່ແກ່ເຮົາ.

`ໃຫ້ເຮົາສຶກສາກົດຂອງເວລາໜຶ່ງປີເທົ່າໜຶ່ງມື້ໃນພຣະທຳຈົດເຊັນບັນຊີ 14:34 ແລະ ເອເສກຽນ 4:5,6. ເວລາ1ມື້ນັ້ນເທົ່າກັບເວລາເທົ່າໃດໃນຄຳພະຍາກອນຂອງເວລາ?`

ມື້ໜຶ່ງໃນຂ່າວສານກ່ຽວກັບເວລານີ້ກໍເທົ່າກັບ ເວລາ1ປີໃນຊີວິດຈິງ. ຖ້າຫາກພວກເຮົານຳໃຊ້ກົດນີ້ ຄຳພະຍາກອນກ່ຽວກັບມື້ນັ້ນກໍເທົ່າກັບ 2,300 ປີ (ດານີເອນ 8:14). ໃນທາງດຽວກັນຄຳພະຍາກອນກ່ຽວກັບເວລາ 70 ອາທິດກໍຄື 490 ປີ (ດານີເອນ 9:24-27).

ກົດຂອງເວລາໜຶ່ງປີຄືໜຶ່ງມື້ຖືກຕ້ອງດ້ວຍເຫດຜົນ 3ຢ່າງ. (1) ຄວາມຝັນຂອງດານີເອນເປັນຮູບພາບທີ່ພັນລະນາພາບ. ດັ່ງນັ້ນ ເວລາໃນຄວາມຝັນຂອງເພີ່ນກໍຄົງເປັນຄຳທີ່ພັນລະນາຮູບພາບເຊັ່ນດຽວກັນ. (2) ຄວາມຝັນຕ່າງໆກໍສະແດງເຖິງສິ່ງຕ່າງໆທີ່ເກີດຂຶ້ນມາຈາກສະໄໝຂອງດານີເອນຈົນຮອດຍຸກສຸດທ້າຍ. ດັ່ງນັ້ນ ເວລາໃນຂໍ້ຄວາມເຫຼົ່ານີ້ຄວນຈະກົງກັບສິ່ງຕ່າງໆທີ່ເກີດຂຶ້ນ. (3) ດານີເອນໃຫ້ຫຼັກຖານວ່າ ກົດທີ່ບອກວ່າເວລາ1ປີ ເທົ່າກັບ1ມື້ນັ້ນຖືກຕ້ອງ. ຕົວຢ່າງໜຶ່ງທີ່ຊັດເຈນກໍມາຈາກຄຳພະຍາກອນສຳລັບເວລາ70ອາທິດ. ມັນໄດ້ເລີ່ມຂຶ້ນຈາກສະໄໝຂອງກະສັດອາກຕາເຊເຊັດ ແລະ ຈົບລົງເມື່ອພຣະເຢຊູໄດ້ມາເປັນພຣະຜູ້ຊ່ອຍໃຫ້ລອດ. ດັ່ງນັ້ນ ພວກເຮົາຈະເຫັນວ່າ ວິທີການທີ່ດີທີ່ສຸດທີ່ຈະເຂົ້າໃຈຂໍ້ຄວາມ ຫຼື ຂ່າວສານກ່ຽວກັບເວລາເຫຼົ່ານີ້ກໍຄືການນຳໃຊ້ກົດຂອງເວລາ ໜຶ່ງປີເທົ່າກັບໜຶ່ງມື້.