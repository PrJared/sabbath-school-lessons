---
title:  ຂ່າວສານສຳລັບຍຸກສຸດທ້າຍໃນພຣະທຳດານີເອນ
date:   31/12/2019
---

ຄຳພະຍາກອນກ່ຽວກັບຍຸດສຸດທ້າຍກໍມີສ່ວນຕ່າງໆທີ່ພິເສດ ທີ່ຄຳພະຍາກອນທົ່ວໄປຈະບໍ່ມີ. ພວກເຮົາຈະມາເບິ່ງຊື່ຂອງແຕ່ລະສ່ວນດັ່ງລຸ່ມນີ້: 

ນິມິດ ແລະ ຄວາມຝັນ. ໃນຄຳພະຍາກອນສຳລັບຍຸກສຸດທ້າຍນັ້ນ ພຣະເຈົ້າຊົງໃຊ້ຄວາມຝັນເພື່ອສື່ສານເຖິງຂ່າວສານຂອງພຣະອົງໃຫ້ກັບຜູ້ປະກາດຂອງພຣະອົງ. ໃນຄຳທຳນວາຍທຳມະດາທົ່ວໄປ ພຣະເຈົ້າໄດ້ຊົງພຣະຄຳຂອງພຣະອົງມາສູ່ຜູ້ປະກາດພຣະຄຳ. ພຣະຄຳຂອງພຣະເຈົ້ານັ້ນ ສາມາດລວມເຖິງ ນິມິດ ຫຼື ຄວາມຝັນ.

ຮູບພາບທີ່ພັນລະນາ. ໃນຄຳພະຍາກອນທົ່ວໄປ ພວກເຮົາຈະເຫັນຕົວຢ່າງຮູບພາບຈຳນວນບໍ່ຫຼາຍ. ຮູບພາບທີ່ພັນລະນາໃນຄຳພະຍາກອນທົ່ວໄປກໍມາຈາກຊີວິດຈິງຂອງເຮົາ. ແຕ່ໃນຄຳພະຍາກອນຂອງຍຸກສຸດທ້າຍນັ້ນ ພຣະເຈົ້າໄດ້ໃຊ້ສະແດງຮູບພາບພັນລະນາທີ່ເກີນຈິນຕະນາການຂອງເຮົາ. 

ຄວາມຮູ້ ແລະ ອຳນາດພິເສດຂອງພຣະເຈົ້າ. ຄຳພະຍາກອນຂອງຍຸກສຸດທ້າຍບໍ່ໄດ້ຂຶ້ນກັບການເລືອກຂອງມະນຸດ. ບໍ່ວ່າພວກເຮົາຈະເລືອກເຮັດສິ່ງໃດກໍຕາມຄຳພະຍາກອນສຳລັບຍຸດສຸດທ້າຍກໍຍັງຈະເກີດຂຶ້ນຕາມທີ່ພຣະເຈົ້າບອກວ່າຈະເກີດ. 

`ອ່ານໂຢນາ 3:3-10, ໂຮເຊອາ 3:4,5; ອາໂມດ 8:11; ແລະ ເສກາລີຢາ 9:1. ຄຳພະຍາກອນເຫຼົ່ານີ້ເປັນຄຳພະຍາກອນທົ່ວໄປຫຼືບໍ່? ຫຼື ເປັນຄຳພະຍາກອນສຳລັບຍຸກສຸດທ້າຍ? ໃຫ້ທ່ານອະທິບາຍ. ພຣະທຳດານີເອນ 7:6 ເດເປັນຄຳພະຍາກອນແບບໃດ?`