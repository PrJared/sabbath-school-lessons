---
title:  ພຣະທຳດານີເອນສະແດງໃຫ້ພວກເຮົາເຫັນພຣະເຢຊູ
date:   29/12/2019
---

`ພຣະຄຳພີສະແດງໃຫ້ພວກເຮົາເຫັນພຣະເຢຊູແນວໃດ? ສຳລັບຄຳຕອບ ໃຫ້ອ່ານລູກາ 24:25-27; ໂຢຮັນ 5:39; ແລະ 2ໂກລິນໂທ 1:19-20.`

ພຣະຄຳພີກໍກ່າວເຖິງພຣະເຢຊູທັງໝົດ. ພວກເຮົາເຫັນຄວາມຈິງນີ້ໃນທຸກໆບ່ອນໃນພຣະທຳດານີເອນ. ບົດທີ1 ສະແດງໃຫ້ພວກເຮົາເຫັນປະສົບການຂອງດານີເອນ. ປະສົບການຂອງດານີເອນນັ້ນກໍຄືກັນກັບປະສົບການຂອງພຣະເຢຊູໃນຫຼາຍໆທາງ.

ຢູ່ໃນພຣະທຳເຫຼັ້ມນີ້ ດານີເອນໄດ້ຢືນສູ້ກັບຄວາມຊົ່ວຮ້າຍ. ບົດທີ2 ເຮັດໃຫ້ເຮົາເຫັນຮູບຂອງກ້ອນຫີນ. ຫີນກ້ອນນີ້ສະແດງເຖິງອານາຈັກຂອງພຣະເຢຊູທີ່ຈະມາແທນທີ່ອານາຈັກຕ່າງໆເທິງໂລກນີ້. ບົດທີ3 ສະແດງໃຫ້ພວກເຮົາເຫັນພຣະເຢຊູໃນເຕົາຮ້ອນໜຶ່ງທີ່ເຕັມໄປດ້ວຍໄຟ. ບົດທີ4 ສະແດງໃຫ້ພວກເຮົາເຫັນວ່າ ພຣະເຈົ້າໄດ້ປົດກະສັດເນບູກາດເນັດສາອອກຈາກການປົກຄອງອານາຈັກຂອງເພີ່ນໃນຊ່ວງເວລາໜຶ່ງ.  ບົດທີ5 ສະແດງໃຫ້ພວກເຮົາເຫັນຈຸດສຸດທ້າຍຂອງກະສັດ ເບັນຊັດຊາເຣແລະອານາຈັກບາບີໂລນ. ບົດທີ6 ສະແດງໃຫ້ພວກເຮົາເຫັນ ຜູ້ນຳທີ່ຊົ່ວຮ້າຍທີ່ວາງແຜນທຳລາຍດານີເອນ. ບົດທີ7 ສະແດງໃຫ້ພວກເຮົາເຫັນວ່າ ພຣະເຢຊູຊົງເປັນບຸດມະນຸດ. (ດານີເອນ 7:13). ບົດທີ8 ສະແດງໃຫ້ພວກເຮົາເຫັນວ່າ ພຣະເຢຊູຊົງເປັນລູກແກະທີ່ຖືກຂ້າ. ບົດທີ10-12 ສະແດງໃຫ້ເຫັນວ່າ ພຣະເຢຊູເປັນດັ່ງມີກາເອນ ພຣະອົງໄດ້ຊ່ອຍປະຊາຊົນຂອງພຣະເຈົ້າຈາກຄວາມຕາຍ, ດັ່ງນັ້ນ ພຣະທຳດານີເອນນັ້ນກໍກ່າວ ເຖິງພຣະເຢຊູທັງໝົດ.