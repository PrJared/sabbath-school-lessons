---
title:  ກ່ອນອື່ນນັ້ນ ພວກເຮົາຈະອ່ານ ແລ້ວພວກເຮົາກໍຈະເຂົ້າໃຈ
date:   28/12/2019
---

### ອ່ານສຳລັບບົດຮຽນອາທິດນີ້ 
ລູກາ 24:25-27; ດານີເອນ 7:6; ຈົດເຊັນບັນຊີ 14:34; ເອເຊກຽນ 4:5,6; ດານີເອນ 9:23.

> <p>ຂໍ້ຄວນຈຳ</p>
> ‘ຟີລິບຈຶ່ງແລ່ນຫຍັບເຂົ້າໃກ້ ແລະ ໄດ້ຍິນເພີນກຳລັງອ່ານໜັງສືຂອງຜູ້ທຳນວາຍເອຊາຢາຢູ່ ຟິລິບຈຶ່ງຖາມເພິ່ນວ່າ ທີ່ທ່ານອ່ານຢູ່ນັ້ນ ທ່ານເຂົ້າໃຈບໍ່?’ (ກິດຈະການ 8:30)

ໃນບົດຮຽນງວດນີ້ ພວກເຮົາຈະມາສຶກສາພຣະທຳດານີເອນ. ໃນຖານະທີ່ເປັນຄຣິສຕຽນເຊເວັນເດແອັດເວັນຕິດ ການເລີ່ມຕົ້ນຂອງເຮົາໃນການເປັນໂບດນັ້ນກໍມາຈາກພຣະທຳເຫຼັ້ມນີ້. ມັນເປັນເລື່ອງສຳຄັນທີ່ຈະຈື່ກົດບາງຢ່າງທີ່ສຳຄັນໃນຂະນະທີ່ພວກເຮົາອ່ານພຣະທຳດານີເອນ. ກົດເຫຼົ່ານີ້ຈະຊ່ອຍໃນການສຶກສາຄົ້ນ  ຄ້ວາຂອງເຮົາ. 

ກ່ອນອື່ນນັ້ນ ພວກເຮົາຈະຕ້ອງຈື່ຢູ່ສະເໝີວ່າ ພຣະທຳດານີເອນແມ່ນເວົ້າກ່ຽວກັບພຣະເຢຊູ. ພຣະຄຳພີທັງໝົດກໍກ່າວກ່ຽວກັບພຣະອົງເຊັ່ນດຽວກັນ.

ປະການທີສອງ ພວກເຮົາຈະຕ້ອງເບິ່ງວິທີການ ຫຼື ຮູບແບບທີ່ດານີເອນໄດ້ໃຊ້ເພື່ອຂຽນພຣະທຳເຫຼັ້ມນີ້ຂຶ້ນມາ. ມັນຊ່ອຍໃຫ້ພວກເຮົາເຂົ້າໃຈຄວາມໝາຍຂອງພຣະທຳເຫຼັ້ມນີ້.

ປະການທີສາມ ພວກເຮົາຈະຕ້ອງເຂົ້າໃຈວ່າ ເປັນຫຍັງດານີເອນຈຶ່ງໄດ້ຂຽນຄຳພະຍາກອນເຫຼົ່ານີ້. ຄຳພະຍາກອນຕ່າງໆນີ້ກໍເປັນຂ່າວສານທີ່ພິເສດຈາກພຣະເຈົ້າ. 

ປະການທີສີ່ ພວກເຮົາຈະຕ້ອງເຂົ້າໃຈວ່າ ຄຳພະຍາກອນເວລາຂອງດານີເອນນັ້ນບອກພວກເຮົາວ່າ ເມື່ອໃດສິ່ງຕ່າງໆນັ້ນຈຶ່ງຈະເກີດຂຶ້ນໃນອານາຄົດ.

ປະການທີຫ້າ ພວກເຮົາຈະຕ້ອງຈື່ວ່າ ພຣະທຳດານີເອນນັ້ນ ບໍ່ພຽງແຕ່ບອກຂໍ້ມູນພວກເຮົາກ່ຽວກັບອານາຄົດເທົ່ານັ້ນ. ຂ່າວສານຂອງດານີເອນກໍຍັງມີຄວາມຈິງທີ່ສຳຄັນສຳລັບຊີວິດຂອງເຮົາໃນປະຈຸບັນນີ້ເຊັ່ນດຽວກັນ.