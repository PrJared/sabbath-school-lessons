---
title:  ຂໍ້ຄິດເພີ່ມເຕີມ
date:   03/01/2020
---

ພຣະຄຳພີກໍລຽບງ່າຍສຳລັບທຸກໆຄົນທີ່ສຶກສາພຣະທຳດ້ວຍການອະທິຖານ. ທຸກຄົນທີ່ສັດຊື່ທີ່ຊອກສະແຫວງຫາຄວາມຈິງນັ້ນກໍຈະພົບມັນ. ແສງສະຫວ່າງແລະຄວາມສຸກກໍສ່ອງໃສ່ຄົນເຫຼົ່ານັ້ນທີ່ຕ້ອງການເຮັດສິ່ງທີ່ດີ ເພງສັນລະເສີນ 97:11. ໂບດຈະກາຍເປັນໂບດທີ່ບໍລິສຸດກໍຕໍ່ເມື່ອສະມາຊິກໂບດນັ້ນສະແຫວງຫາຄວາມຈິງ. ພວກມເຂົາຈະຊອກຫາມັນຄືກັບຊອກຫາຂຸມຊັບທີ່ຖືກຊ້ອນໄວ້. (ປຶ້ມທ່ານນາງເອເລັນຈີໄວທ໌)

‘ໃຫ້ທ່ານສຶກສາປະຫວັດສາດຂອງດານີເອນແລະໝູ່ຂອງເພິ່ນ. ພວກເຂົາອາໄສຢູ່ໃນບ່ອນທີ່ຊາຕານ ພະຍາຍາມເຮັດໃຫ້ພວກເຂົາເຮັດບາບຢູ່ຕະຫຼອດເວລາ. ແຕ່ດານີເອນແລະໝູ່ຂອງເພີ່ນກໍໃຫ້ກຽດພຣະເຈົ້າ. ພວກເຂົາໄດ້ຖວາຍກຽດແດ່ພຣະອົງໃນຊີວິດປະຈຳວັນຂອງພວກເຂົາ. ພວກເຂົາຕັດສິນໃຈທີ່ຈະຢູ່ຫ່າງຈາກຄວາມຊົ່ວຮ້າຍທັງໝົດ. ພວກເຂົາປະຕິເສດທີ່ຈະຍ່າງເຂົ້າສູ່ທາງຂອງຄວາມບາບ. ພວກເຂົາຄົງຄວາມຊື່ສັດຂອງເຂົາຕໍ່ພຣະເຈົ້າ ແລະ ພຣະອົງກໍຊົງປະທານພຣະພອນອັນອຸດົມຮັ່ງມີໃຫ້ແກ່ເຂົາ.’ (ປຶ້ມທ່ານນາງເອເລັນຈີໄວທ໌)

**ຄຳຖາມຄົ້ນຄວ້າ**

`1.	ພຣະທຳດານີເອນສະແດງໃຫ້ພວກເຮົາເຫັນວ່າ ພຣະເຈົ້າຊົງຄວບຄຸມທຸກສິ່ງທຸກຢ່າງທີ່ເກີດຂຶ້ນ. ນອກຈາກນັ້ນ ພຣະອົງກໍຮູ້ວ່າທຸກສິ່ງທຸກຢ່າງນັ້ນກໍຈະຈົບລົງ. ການຮູ້ສິ່ງນີ້ໃຫ້ຄວາມສະບາຍໃຈແລະຄວາມຫວັງອັນໃດໃຫ້ແກ່ພວກເຮົາ? ພຣະຜູ້ເປັນເຈົ້າກໍຮູ້ຄວາມຄິດທຸກຢ່າງຂອງທ່ານເຊັ່ນດຽວກັນ. ນັ້ນກໍສະແດງໃຫ້ເຫັນວ່າ ພຣະອົງຊົງໃກ້ຊິດທ່ານຫຼາຍຊ່ຳໃດ. ແນວຄິດນີ້ໃຫ້ຄວາມສະບາຍໃຈແກ່ທ່ານແນວໃດ?` 

`2.	ໃນຊັ້ນຮຽນນັ້ນ ໃຫ້ທ່ານສົນທະນາລົມກັນກ່ຽວກັບປະເພດຕ່າງໆຂອງຄຳພະຍາກອນຄື ຄຳພະຍາກອນສຳລັບຍຸກສຸດທ້າຍ ແລະ ຄຳພະຍາກອນທົ່ວໄປ. ທ່ານເຫັນຕົວຢ່າງຂອງຄຳພະຍາກອນສອງປະເພດນີ້ ອັນໃດແດ່ໃນພຣະຄຳພີ?`