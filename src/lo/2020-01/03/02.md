---
title:  ອຳນາດ ແລະ ສະຫງ່າລາສີຂອງພຣະເຈົ້າ
date:   12/01/2020
---

`ໃຫ້ທ່ານອ່ານກ່ຽວກັບຄວາມຝັນທີ່ພຣະຜູ້ເປັນເຈົ້າຊົງມອບໃຫ້ແກ່ກະສັດເນບູກາດເນັດສາ ໃນດານີເອນ 2:1-16. ດານີເອນແລະຫມູ່ຂອງເພິ່ນຕົກຢູ່ໃນອັນຕະລາຍອັນໃດ ຍ້ອນຄວາມຝັນນີ້?`

ກະສັດກໍໃຈຮ້າຍໃຫ້ກັບພວກທີ່ປຶກສາປະຈຳກະສັດ. ເພິ່ນໄດ້ສັ່ງໃຫ້ ອາຣີໂອກ ຜູ້ບັນຊາການທະຫານຍາມປະຈຳກະສັດໃຫ້ປະຫານພວກທີ່ປຶກສາທັງໝົດໃນນະຄອນບາບີໂລນ. ດັ່ງນັ້ນ ຈຶ່ງເຫັນວ່າ ກະສັດເນບູກາດເນັດຊາ ໄດ້ສັ່ງຂ້າທີ່ປຶກສາທັງຫຼາຍ. ໃນຊ່ວງເວລາທີ່ ດານີເອນແລະໝູ່ຂອງເພິ່ນໄດ້ຮຽນຈົບ. ກະສັດໄດ້ມອບວຽກໃຫ້ແກ່ດານີເອນແລະໝູ່ຂອງເພິ່ນເປັນທີ່ປຶກສາໃນພະລາດຊະວັງຂອງເພິ່ນ. ສະນັ້ນ ດານີເອນ ແລະ ໝູ່ຂອງລາວ ກໍຈະຖືກຂ້າເຊັ່ນດຽວກັນ. ພາສາຂອງພຣະຄຳພີ ສະແດງໃຫ້ພວກເຮົາເຫັນບາງສິ່ງບາງຢ່າງທີ່ໜ້າສົນໃຈ. ການປະຫານຊີວິດນັ້ນກໍເລີ່ມຂຶ້ນທັນທີ. ດານີເອນແລະໝູ່ເພື່ອນກໍຢູ່ໃນລຳດັບຕໍ່ໄປທີ່ຈະຖືກຂ້າ. ແຕ່ດານີເອນໄດ້ໄປຫາອາຣີໂອກ ແລະ "ໃຊ້ຄຳເວົ້າຢ່າງລະມັດລະວັງ" (ດານີເອນ 2:14). ອາຣີໂອກກໍໄດ້ຊ່ອຍດານີເອນ. ແລ້ວດານີເອນກໍຂໍໃຫ້ກະສັດໃຫ້ເວລາເພິ່ນໃນການແກ້ຄວາມຝັນນັ້ນ. ກະສັດຈຶ່ງຕໍ່ເວລາໃຫ້ດານີເອນ. ບັນດາທີ່ປຶກສາ ຫຼື ໝໍມົນທັງຫຼາຍກໍໄດ້ຂໍເວລາເພິ່ນນຳກະສັດເຊັ່ນດຽວກັນ. ທ່ານເຫັນບໍວ່າກະສັດ ບໍ່ໄດ້ຕໍ່ເວລາໃຫ້ກັບໝໍມົນທັງຫຼາຍ? ນັ້ນເປັນເພາະວ່າ ກະສັດບໍ່ໄດ້ໄວ້ໃຈພວກເຂົາ. ແຕ່ເພິ່ນໄວ້ວາງໃຈດານີເອນ. ດານີເອນກໍເຫັນດີກັບບັນດາໝໍມົນຢ່າງໜຶ່ງ. ນັ້ນກໍຄືວ່າ ບໍ່ມີມະນຸດຜູ້ໃດສາມາດແກ້ປິດສະໜານີ້ໄດ້.