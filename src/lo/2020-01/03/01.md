---
title:  ພຣະເຈົ້າຊົງສຳແດງໃຫ້ເຫັນອະນາຄົດ
date:   11/01/2020
---

### ອ່ານສຳລັບບົດຮຽນອາທິດນີ້
ດານີເອນ 2:1-16; ດານີເອນ 2:17-23; ດານີເອນ 2:24-30; ດານີເອນ 2:31-49.

> <p>ຂໍ້ຄວນຈຳ</p>
> "ພຣະອົງຊົງພຣະປັນຍາ ແລະ ຊົງເດຊານຸພາບ ຂໍສັນລະເສີນພຣະນາມຂອງພຣະເຈົ້າຕະຫລອດໄປເປັນນິດ" (ດານີເອນ 2:20).

ໃນແມ່ນ້ຳທີ່ຢູ່ບໍລິເວນເກາະກຣີນແລນນັ້ນ ກໍມີກ້ອນນ້ຳທີ່ແຂງໂຕຢາຍຢູ່ໃນນ້ຳຢ່າງຫຼວງຫຼາຍ. ພວກມັນມີຂະໜາດທີ່ແຕກຕ່າງກັນ. ບາງເທື່ອກ້ອນນ້ຳແຂງເຫຼົ່ານີ້ກໍລອຍໄປໃນທິດທາງທີ່ແຕກຕ່າງກັນໃນເວລາດຽວກັນ. ສິ່ງທີ່ເກີດຂຶ້ນກໍຄື ລົມໄດ້ຍູ້ເອົານ້ຳກ້ອນໆທີ່ນ້ອຍໄປທາງດຽວກັນ. ສ່ວນນ້ຳກໍເຄື່ອນຍ້າຍນ້ຳກ້ອນແຜ່ນໃຫຍ່ໄປໃນອີກທິດທາງໜຶ່ງ. ວິທີການທີ່ນ້ຳກ້ອນເຫຼົ່ານີ້ເຄື່ອນຍ້າຍກໍເປັນຮູບທີ່ພັນລະນາພາບ. ມັນສະແດງໃຫ້ພວກເຮົາເຫັນວ່າ ອານາຈັກຕ່າງໆໄດ້ລຸກຂຶ້ນ ແລະ ລົ້ມລົງໃນປະຫວັດສາດມະນຸດແນວໃດ. ທ່ານນາງເອເລັນຈີໄວທ໌ກ່າວວ່າ "ບັນດາດວງດາວທັງຫຼາຍກໍເຄື່ອນຍ້າຍເປັນວົງກົມພິເສດຢູ່ນອກໂລກ." ແຜນການຂອງພຣະເຈົ້າກໍຄືກັບດວງດາວເຫຼົ່ານີ້. ພຣະເຈົ້າຈະບໍ່ຟ້າວຟັ່ງ ຫຼື ເລັ່ງແຜນການຂອງພຣະອົງ. ພຣະອົງຈະບໍ່ຊັກຊ້າກັບສິ່ງທີ່ພຣະອົງໄດ້ກ່າວວ່າຈະເຮັດ. ຄຳສັນຍາຂອງພຣະອົງນັ້ນກໍເກີດຂຶ້ນຕາມເວລາທີ່ກຳນົດໄວ້. ອານາຈັກຕ່າງໆກໍລຸກຂຶ້ນມີອຳນາດແລະກໍລົ້ມລົງ. ທຸກສິ່ງທຸກຢ່າງໃນປະຫວັດສາດ ເບິ່ງຄືກັບມັນໄດ້ເກີດຂຶ້ນຍ້ອນອຳນາດຂອງມະນຸດ. ແຕ່ພຣະທຳດານີເອນບົດທີ2ນັ້ນ ກໍສະແດງໃຫ້ພວກເຮົາເຫັນວ່າ ພຣະເຈົ້າຊົງຄວບຄຸມປະຫວັດສາດຂອງມະນຸດ. ພຣະອົງຊົງເຄື່ອນຍ້າຍປະຫວັດສາດຂອງ ມະນຸດໄປສູ່ຈຸດຈົບອັນສຸດທ້າຍ.