---
title:  ຮູບປັ້ນ ພາກທີ 2
date:   15/01/2020
---

`ໃຫ້ທ່ານອ່ານເລື່ອງຄວາມຝັນນັ້ນແລະຄຳອະທິບາຍຂອງມັນອີກເທື່ອໜຶ່ງ (ດານີເອນ 2:31-49). ຄຳອະທິບາຍນີ້ສະແດງໃຫ້ພວກເຮົາເຫັນອັນໃດກ່ຽວກັບພຣະເຈົ້າ? ພຣະອົງຊົງຮູ້ເຖິງອະນາຄົດຫຼາຍຊ່ຳໃດ?`

ດານີເອນ ບົດທີ2 ກໍຊ່ອຍໃຫ້ພວກເຮົາເຂົ້າໃຈຂໍ້ມູນໃນດານີເອນ ບົດທີ 7,8, ແລະ 11. ດານີເອນບົດທີ 2ຄື ຄຳພະຍາກອນ ຫຼືຂ່າວສານພິເສດ. ມັນໄດ້ສະແດງໃຫ່ພວກເຮົາເຫັນສິ່ງທີ່ຈະເກີດຂຶ້ນໃນອະນາຄົດພາຍໜ້າ.

ຫົວທີ່ເປັນຄຳ ກໍຄືຄຳພັນລະນາເຖິງນະຄອນບາບີໂລນ (ປີ 626 ກ່ອນຄ.ສ ຫາ ປີ 539 ກ່ອນຄ.ສ)

ເອິກແລະແຂນ ທີ່ເປັນເງິນນັ້ນເປັນຄຳທີ່ພັນລະນາເຖິງອານາຈັກມີເດຍ-ເປີເຊຍ (ປີ 539 ກ່ອນຄ.ສ ຫາປີ 331 ກ່ອນຄ.ສ) 

ແອວແລະສະໂພກ ທີ່ເປັນທອງສຳລິດນັ້ນ ກໍເປັນຄຳພັນລະນາພາບຂອງກຣີກ (ປີ 331-168 ກ່ອນ ຄ.ສ) ເອເຊກຽນ 27:13 ບອກວ່າ ຊາວກຣີກກໍຄ້າຂາຍເຄື່ອງຕ່າງໆທີ່ເຮັດຈາກທອງແດງ.

ຂາທີ່ເປັນເຫຼັກ ສະແດງໃຫ້ພວກເຮົາເຫັນກຸງໂລມ (ປີ 168 ກ່ອນ ຄ.ສ ຫາ ປີ ຄ.ສ 476). 

ຕີນທີ່ເປັນເຫຼັກປົນດິນໜຽວນັ້ນກໍສະແດງເຖິງ ທະວີບເອີລົບທີ່ແຍກອອກຈາກກັນ ຫຼັງຈາກອານາຈັກໂລມໄດ້ ແຕກຫັກໄປ (ປີ ຄ.ສ 476-ການສະເດັດກັບມາຄັ້ງທີສອງຂອງພຣະເຢຊູ). ກະສັດຫຼາຍອົງໄດ້ພະຍາຍາມເຕົ້າໂຮມທະວີບເອີລົບໃຫ້ຢູ່ພາຍໃຕ້ອຳນາດດຽວກັນ. ແຕ່ກໍບໍມີສິ່ງໃດທີ່ຈະເຕົ້າໂຮມພວກເຂົາຄືນໄດ້ຕະຫຼອດເວລາຜ່ານມາ. ດານີເອນໄດ້ສະແດງໃຫ້ພວກເຮົາເຫັນວ່າ ທະວີບເອີລົບຈະຄົງຢູ່ແບບນີ້ຈົນກວ່າ ພຣະເຈົ້າຈະຕັ້ງອານາຈັກອັນຕະຫຼອດໄປເປັນນິດຂອງພຣະອົງ.