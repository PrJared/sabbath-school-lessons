---
title:  ຮູບປັ້ນ ພາກທີ1
date:   14/01/2020
---

`ດານີເອນກ່າວສິ່ງໃດໃນ ດານີເອນ 2:24-30? ເປັນຫຍັງຄຳເວົ້າຂອງເພີນຈຶ່ງສຳຄັນທີ່ຈະໃຫ້ພວກເຮົາຈົດຈຳ? (ອ່ານໂຢຮັນ 5:15 ເພີ່ມເຕີມ)`

ພຣະເຈົ້າຊົງຕອບຄຳອະທິຖານຂອງດານີເອນແລະໝູ່ຂອງເພີ່ນ. ພຣະເຈົ້າຊົງບອກພວກເຂົາເຖິງຄວາມຝັນ ແລະອະທິບາຍຄວາມຝັນນັ້ນ. ແລ້ວດານີເອນຈຶ່ງໄດ້ເລົ່າສິ່ງເຫຼົ່ານີ້ໃຫ້ກະສັດຟັງ. ທ່ານເຫັນບໍ່ວ່າ ດານີເອນໄດ້ຍ້ອງຍໍພຣະເຈົ້າ ແລ້ວກະສັດຈຶ່ງເຫັນວ່າພຣະເຈົ້າຜູ້ສະຖິດຢູ່ໃນສະຫວັນເທົ່ານັ້ນທີ່ສາມາດສະແດງໃຫ້ຄົນຮູ້ເຖິງຂໍ້ເລິກລັບຕ່າງໆ. 

`ໃຫ້ທ່ານອ່ານກ່ຽວກັບຄວາມຝັນຂອງກະສັດໃນດານີເອນ 2:31-49. ຄວາມຝັນນີ້ບອກວ່າອານາຈັກຂອງ ເນບູກາດເນັດຊາຈະລົ້ມລົງແນວໃດ?`

ຄວາມຝັນນີ້ກໍກ່ຽວກັບຮູບປັ້ນຮູບໜຶ່ງ. ຫົວຂອງມັນເຮັດຈາກ "ຄຳຢ່າງດີທີ່ສຸດ ເອິກ ແລະ ແຂນເປັນເງິນ; ແອວ ແລະ ກະສະໂພກ ເປັນທອງສຳລິດ ຂາເປັນເຫຼັກ; ຕີນສ່ວນໜຶ່ງເປັນເຫຼັກ ແລະ ອີກສ່ວນໜຶ່ງເປັນດິນໜຽວ." (ດານີເອນ 2:32, 33). ຮູບປັ້ນນີ້ຖືກທຸບລົງເປັນປ່ຽງໆ. ແລ້ວດານີເອນກໍອະທິບາຍກ່ຽວກັບໂລຫະຕ່າງໆທີ່ຢູ່ໃນຮູບປັ້ນນີ້. ເພີ່ນບອກວ່າ ໂລຫະແຕ່ລະສ່ວນນັ້ນໝາຍເຖິງອານາຈັກທີ່ແຕກຕ່າງກັນໃນປະຫວັດສາດໃນອານາຄົດ. ອານາຈັກແຕ່ລະອານາຈັກຈະມາແທນທີ່ອານາຈັກທີ່ມາກ່ອນ. ຂ່າວສານຂອງນິມິດນີ້ກໍມີຄວາມຈະແຈ້ງ. ບາບີໂລນຈະຈົບລົງ. ມັນຈະຖືກແທນທີ່ໂດຍອານາຈັກອີກອານາຈັກໜຶ່ງ. ອານາຈັກນັ້ນກໍຈະຖືກແທນທີ່ດ້ວຍອານາຈັກອື່ນໆເຊັ່ນດຽວກັນ. ແລ້ວພຣະເຈົ້າຈະແທນທີ່ອານາຈັກທັງ ໝົດເຫຼົ່ານີ້ ດ້ວຍອານາຈັກຂອງພຣະອົງ. ອານາຈັກຂອງພຣະເຈົ້າ ເທົ່ານັ້ນທີ່ຈະຕັ້ງໝັ້ນຄົງຢູ່ຕະຫຼອດໄປ.

`ໃຫ້ເຮົາເບິ່ງວ່າບໍ່ມີສິ່ງໃດທີ່ຢູ່ຢັ້ງຢືນໝັ້ນຄົງຢູ່ຕະຫຼອດໄປ. ແນວຄິດນີ້ສອນອັນໃດກັບພວກເຮົາກ່ຽວກັບຄວາມຫວັງທີ່ພວກເຮົາມີໃນພຣະເຢຊູ? (ໃຫ້ທ່ານອ່ານໂຢຮັນ 6:54 ແລະ 2 ໂກລິນໂທ 4:18 ເພື່ອຫາຄຳຕອບ)`