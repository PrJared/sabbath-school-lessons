---
title:  ກ້ອນຫີນ
date:   16/01/2020
---

`ອ່ານດານີເອນ 2:34, 35, 44, 45. ຂໍ້ພຣະຄຳພີເຫຼົ່ານີ້ສອນຫຍັງພວກເຮົາກ່ຽວກັບໂລກນີ້? ປະຫວັດສາດຂອງມະນຸດຈະສິ້ນສຸດລົງແບບໃດ?`

ຄວາມຝັນກໍບອກພວກເຮົາເຖິງສິ່ງຕ່າງໆທີ່ຈະເກີດຂຶ້ນໃນຍຸກສຸດທ້າຍ (ດານີເອນ 2:28). ອານາຈັກເຫຼັກ (ແລະ ດິນໜຽວ) ກໍມີພະລັງອຳນາດແລະຮັ່ງມີ. ແຕ່ພວກມັນກໍເລັກນ້ອຍ ເມື່ອປຽບທຽບກັບອານາຈັກຫີນ. ເຫຼັກ ແລະດິນໜຽວ ກໍເປັນຄຳທີ່ພັນລະນາອານາຈັກຂອງມະນຸດ. ແຕ່ກ້ອນຫີນທີ່ຢູ່ໃນຄວາມຝັນກໍບໍ່ແມ່ນກ້ອນຫີນທີ່ມະນຸດສ້າງ. ຄວາມຝັນນັ້ນສະແດງໃຫ້ພວກເຮົາເຫັນວ່າ ອານາຈັກຫີນນັ້ນຈະດຳລົງຢູ່ຕະຫຼອດໄປ. ກ້ອນຫີນນັ້ນ ແມ່ນສັນຍາລັກຂອງພຣະເຈົ້າ (ພະບັນຍັດສອງ 32:4; 1 ຊາມູເອນ 2:2; ເພງສັນລະເສີນ 18:31). ນອກຈາກນັ້ນ ກ້ອນຫີນກໍຍັງເປັນຄຳທີ່ພັນລະນາພຣະເຢຊູ (ເພງສັນລະເສີນ 118:22; 1 ເປໂຕ 2:4,7). ດັ່ງນັ້ນ ກ້ອນຫີນນັ້ນຈຶ່ງເປັນຄຳພັນລະນາທີ່ດີທີ່ສຸດສຳລັບອານາຈັກອັນຕະຫຼອດໄປເປັນນິດຂອງພຣະເຈົ້າ.

ຄູສອນພຣະຄຳພີບາງຄົນກໍໂຕ້ຖຽງວ່າ ພຣະເຢຊູໄດ້ເລີ່ມຕົ້ນອານາຈັກຫີນຂອງພຣະອົງໃນເວລາທີ່ພຣະອົງ ປະຕິບັດວຽກງານຂອງພຣະອົງເທິງໂລກນີ້. ຕໍ່ມາ ຜູ້ຕິດຕາມພຣະເຢຊູກໍໄດ້ແບ່ງປັນຂ່າວປະເສີດກ່ຽວກັບພຣະເຢຊູໄປທຸກບ່ອນ. ດັ່ງນັ້ນ ຜູ້ຊ່ຽວຊານພຣະຄຳພີບາງຄົນກໍຄິດວ່າ ອານາຈັກຍຸກຫີນທົ່ວໂລກໄດ້ເລີ່ມຕົ້ນຂຶ້ນເມື່ອຜູ້ຕິດຕາມຂອງພຣະເຢຊູໄດ້ເລີ່ມຕົ້ນແບ່ງປັນຂ່າວປະເສີດ. ແຕ່ອານາຈັກຫີນກໍເລີ່ມຕົ້ນຂຶ້ນຫຼັງຈາກອານາຈັກເຫຼັກສີ່ແຫ່ງແລະ ອານາຈັກທີ່ແບ່ງແຍກນັ້ນຈົບລົງ. ດັ່ງນັ້ນ ອານາຈັກຫີນກໍບໍ່ສາມາດເກີດຂຶ້ນໄດ້ໃນຊ່ວງເວລາຂອງພຣະເຢຊູເພາະອານາຈັກໂຣມກຳລັງມີອຳນາດຢູ່ໃນເວລານັ້ນ