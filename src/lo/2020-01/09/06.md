---
title:  ເວລາ 2.300 ມື້
date:   27/02/2020
---

`ອ່ານດານີເອນ 8:13. ໜຶ່ງໃນທູດສະຫວັນນັ້ນຖາມຄຳຖາມອັນໃດໃນຂໍ້ພຣະຄຳພີນີ້? ຄຳຖາມຂອງທູດສະຫວັນອົງນີ້ຊ່ອຍພວກເຮົາໃຫ້ເຂົ້າໃຈຄຳຕອບໃນຂໍ້ພຣະຄຳພີຕໍ່ໄປນີ້ແນວໃດ?`

ເວລາ 2.300 ມື້ໄດ້ເກີດຂຶ້ນເວລາໃດ? ກ່ອນອື່ນນັ້ນ ໃຫ້ພວກເຮົາຈື່ບາງຢ່າງກ່ຽວກັບຄວາມຝັນຂອງດານີເອນ ກ່ອນທີ່ພວກເຮົາຈະຕອບຄຳຖາມນີ້. ດານີເອນເຫັນແກະໂຕຜູ້ແລະແບ້. ຕໍ່ມາ ດານີເອນເຫັນເຂົານ້ອຍເຮັດສົງຄາມ. ແລ້ວດານີເອນໄດ້ຍິນທູດສະຫວັນຖາມວ່າ: "ສິ່ງທີ່ເກີດຂຶ້ນໃນນິມິດນີ້ຈະສືບຕໍ່ໄປອີກດົນນານປານໃດ?" ພວກເຮົາຈະຕ້ອງບໍ່ຈຳກັດເວລາເພື່ອໃຫ້ທຸກສິ່ງທຸກຢ່າງເກີດຂຶ້ນໃນເວລາທີ່ເຂົານ້ອຍນັ້ນມີອຳນາດເທົ່ານັ້ນ. ຄວາມຝັນຂອງດານີເອນກໍລວມທຸກສິ່ງທຸກຢ່າງຈາກໂຕແກະໄປຫາເຂົານ້ອຍ. ດັ່ງນັ້ນ ເວລາສຳລັບທີ່ຈະໃຫ້ສິ່ງຕ່າງໆເກີດຂຶ້ນນັ້ນກໍຈະໃຊ້ເວລາດົນໃນປະຫວັດສາດ.

ເວລານີ້ ພວກເຮົາສາມາດເຂົ້າໃຈຄຳຖາມຂອງທູດສະຫວັນໄດ້ດີຂຶ້ນ. ມັນຈະຕ້ອງໃຊ້ເວລາດົນປານໃດເພື່ອທີ່ຈະໃຫ້ສິ່ງຕ່າງໆທີ່ເຫັນໃນຄວາມຝັນນັ້ນເກີດຂຶ້ນ? ຫຼືແກະໂຕຜູ້ (ມີເດຍ-ເປີເຊຍ), ໂຕແບ້ (ກຣີກ) ແລະ ເຂົານ້ອຍ (ອານາຈັກໂລມັນ ແລະ ໂບດໂລມັນກາໂຕລິກ) ນັ້ນຈະມີອຳນາດຢູ່ດົນປານໃດ? ທູດສະຫວັນອີກອົງໜຶ່ງກໍຕອບວ່າ: "ເຫດການນີ້ຈະດຳເນີນຕໍ່ໄປເປັນເວລາ 1,150ວັນ ໃນລະຫວ່າງນີ້ຈະບໍ່ມີການຖວາຍເຄື່ອງບູຊາຍາມແລງແລະຍາມເຊົ້າ. ແລ້ວພຣະວິຫານກໍຈະໄດ້ຖືກສ້າງຂຶ້ນໃໝ່." (ດານີເອນ 8:14). ຂ່າວສານພິເສດກ່ຽວກັບເວລານັ້ນກໍຍາວນານ ເພາະວ່າມັນໄດ້ເລີ່ມຕົ້ນໃນສະໄໝຂອງອານາຈັກມີໂດ-ເປີເຊຍ. ໄລຍະເວລາ 2,300 ປີນັ້ນເລີ່ມຕົ້ນເວລາໃດ? ຄວາມຝັນຂອງດານີເອນບໍ່ໄດ້ໃຫ້ຂໍ້ມູນນີ້ໃຫ້ແກ່ເຮົາ. ແຕ່ດານີເອນບົດທີ9 ກໍໄດ້ບອກພວກເຮົາ. ພວກເຮົາຈະຮຽນກ່ຽວກັບດານີເອນ ບົດທີ9 ໃນອາທິດຫນ້າ. ຫຼັງຈາກທີ່ພວກເຮົາຮູ້ວ່າ ໄລຍະເວລາ 2,300 ປີ ເລີ່ມຕົ້ນຕອນໃດແລ້ວ ພວກເຮົາກໍຈະສາມາດຮູ້ໄດ້ເວລານີ້ຈະສິ້ນສຸດລົງເວລາໃດ.