---
title:  ເຂົານ້ອຍລຸກຂຶ້ນມາສູ່ອຳນາດ
date:   24/02/2020
---

`ອ່ານ ດານີເອນ 8:8-12 ໃຫ້ລະອຽດ. ເຂົານ້ອຍນີ້ເຄື່ອນໄຫວແນວໃດ? ເປັນຫຍັງຂໍ້ມູນນີ້ຈຶ່ງສຳຄັນ?`

ພຣະຄຳພີສະແດງໃຫ້ພວກເຮົາເຫັນວ່າເຂົານ້ອຍນີ້ ເລີ່ມຕົ້ນດ້ວຍການເຄື່ອນຜ່ານໂລກນີ້. ສາມທິດນີ້ກໍສະແດງເຖິງສາມເຂດໃນໂລກນີ້ທີ່ໂຣມໄດ້ມີອຳນາດຄວບຄຸມ.

ແລ້ວເຂົານ້ອຍກໍຍ້າຍເຄື່ອນຂຶ້ນໄປຫາສະຫວັນ. ມັນປະພຶດຄືກັບເຂົານ້ອຍໃນດານີເອນ ບົດທີ7. ເຂົາທັງສອງອັນ (1) ມີຂະໜາດທີ່ນ້ອຍໃນເບື້ອງຕົ້ນ (ດານີເອນ 7:8, ດານີເອນ 8:9). (2) ເຂົາທັງສອງອັນໄດ້ມີອຳນາດຫຼາຍຂຶ້ນຕໍ່ມາ (ດານີເອນ 7:20; ດານີເອນ 8:9). (3) ເຂົາທັງສອງອັນກໍທຳຮ້າຍປະຊາຊົນ (ດານີເອນ 7:21,25; ດານີເອນ 8:10,24). ເຂົາທັງສອງອັນກໍໂອ້ອວດຕົນເອງ (ດານີເອນ 7:8,20,25; ດານີເອນ 8:10,11,25). (5) ເຂົາທັງສອງອັນກໍທຳຮ້າຍປະຊາຊົນພິເສດຂອງພຣະເຈົ້າ (ດານີເອນ 7:25, ດານີເອນ 8:24). ເຂົາທັງສອງອັນ ເຮັດວຽກໃນໄລຍະເວລາໜຶ່ງ (ດານີເອນ 7:25, ດານີເອນ 8:13,14). (7) ເຂົາທັງສອງອັນສືບຕໍ່ຈົນຮອດຍຸກສຸດທ້າຍ (ດານີເອນ 7:25, 26; ດານີເອນ 8:17, 19). (8) ເຂົາທັງສອງອັນຈະຖືກທຳລາຍໂດຍພຣະເຈົ້າ (ດານີເອນ 7:11, 26; ດານີເອນ 8:25). ດັ່ງທີ່ພວກເຮົາໄດ້ເຫັນແລ້ວວ່າ ເຂົານ້ອຍໃນພຣະທຳດານີເອນ ບົດທີ7 ສະແດງໃຫ້ເຮົາເຫັນຄຣິສຕະຈັກໂຣມັນກາໂຕລິກ. ເຂົານ້ອຍໃນດານີເອນ ບົດທີ8 ກໍສະແດງໃຫ້ພວກເຮົາເຫັນອຳນາດອັນດຽວກັນນີ້. ດັ່ງນັ້ນ ໃນດານີເອນ ບົດທີ2, ບົດທີ7 ແລະ ບົດທີ 8, ອຳນາດອັນສຸດທ້າຍໃນໂລກນີ້ນັ້ນກໍຄືໂຣມເຊິ່ງມາໃນຮູບແບບຂອງອານາຈັກໂລມັນກ່ອນແລ້ວຕໍ່ມາກໍກາຍເປັນໂບດໂຣມັນກາໂຕລິກ.