---
title:  ພຣະເຈົ້າຊໍາລະພຣະວິຫານຂອງສະຫວັນ
date:   26/02/2020
---

`ອ່ານ ດານີເອນ 8:14. ແມ່ນຫຍັງໄດ້ເກີດຂຶ້ນໃນຂໍ້ພຣະຄຳພີນີ້?` 

ເປັນຫຍັງພຣະວິຫານໃນສະຫວັນຈຶ່ງຈຳເປັນທີ່ຈະຕ້ອງຖືກຊໍາລະລ້າງ? ເມື່ອພວກເຮົາສາລະພາບຄວາມຜິດບາບຂອງເຮົາ ຄວາມບາບເຫຼົ່ານັ້ນກໍຂຶ້ນໄປຫາພຣະວິຫານຢູ່ເທິງສະຫວັນ. ໃນທາງດຽວກັນ ຜູ້ນຳທີ່ບໍລິສຸດກໍນຳເອົາຄວາມບາບຂອງຊາວອິດສະລາເອນທີ່ໄດ້ຮັບການອະໄພແລ້ວນັ້ນເຂົ້າມາໃນພຣະວິຫານໃນໂລກນີ້. ໃນມື້ແຫ່ງການຊຳລະລ້າງຈາກຄວາມບາບນັ້ນ ສັດຫຼາຍໂຕກໍຖືກຂ້າຖວາຍ. ສັດເຫຼົ່ານີ້ກໍສະແດງເຖິງຄວາມຕາຍຂອງພຣະເຢຊູໃນອະນາຄົດ. ຄວາມຕາຍນັ້ນກໍໃຫ້ອຳນາດແກ່ຄົນບາບທີ່ຈະຢືນຢູ່ຕໍ່ໜ້າພຣະເຈົ້າໃນມື້ແຫ່ງການຊຳລະລ້າງບາບ.

ໃນທາງດຽວກັນນີ້ ພຣະໂລຫິດຂອງພຣະເຢຊູເທົ່ານັ້ນທີ່ປົກປ້ອງພວກເຮົາໃນຊ່ວງເວລາທີ່ພຣະເຈົ້າພິພາກສາພວກເຮົາ. ດານີເອນ 8:14 ບອກພວກເຮົາວ່າ ພຣະເຈົ້າຈະຊຳລະຄວາມບາບຈາກພຣະວິຫານໃນສະຫວັນຄືກັບຜູ້ນຳທີ່ບໍລິສຸດນັ້ນຊຳລະລ້າງບາບຈາກພຣະວິຫານຢູ່ເທິງໂລກນີ້. ຂ່າວສານຂອງ ດານີເອນ 8:14 ກໍມີຄວາມຈະແຈ້ງ. ໃນຖານະທີ່ເປັນຄົນຜິດບາບ ພວກເຮົາຈຳເປັນທີ່ຈະໃຫ້ພຣະໂລຫິດຂອງພຣະເຢຊູນັ້ນຊຳລະຄວາມບາບຂອງພວກເຮົາແລະຊ່ອຍພວກເຮົາໃຫ້ຢືນຕໍ່ໜ້າພຣະເຈົ້າ ຜູ້ຊົງເປັນຜູ້ພິພາກສາຂອງເຮົາ.

`ອ່ານເຮັບເລີ 9:23-28. ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາເຫັນວ່າ ຄວາມຕາຍຂອງພຣະເຢຊູເທິງໄມ້ກາງແຂນນັ້ນຊ່ອຍເຮົາໃຫ້ພົ້ນຈາກບາບແນວໃດ?`