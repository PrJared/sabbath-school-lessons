---
title:  ຈາກຄວາມເປິເປື້ອນສູ່ຄວາມສະອາດບໍລິສຸດ
date:   22/02/2020
---

### ອ່ານສຳລັບບົດຮຽນອາທິດນີ້ 
ດານີເອນ ບົດທີ 8; ເຮັບເລີ 9:23-28. (ນອກນັ້ນໃຫ້ທ່ານອ່ານ ດານີເອນ ບົດທີ2 ແລະ ດານີເອນ ບົດທີ 7)

> <p>ຂໍ້ຄວນຈຳ</p>
> "ຂ້າພະເຈົ້າໄດ້ຍິນເທວະດາອີກຕົນໜຶ່ງຕອບວ່າ," ເຫດການນີ້ຈະດຳເນີນຕໍ່ໄປເປັນເວລາ 1150 ວັນ ໃນເວລານີ້ຈະບໍ່ມີການຖວາຍເຄື່ອງບູຊາຍາມແລງ ແລະ ຍາມເຊົ້າ. ແລ້ວພຣະວິຫານຈະໄດ້ຖືກສ້າງຂຶ້ນໃໝ່." (ດານີເອນ 8:14)

ໃນປີ 548/547 ກ່ອນຄ.ສ ພຣະເຈົ້າໄດ້ໃຫ້ຄວາມຝັນອີກຢ່າງໜຶ່ງແກ່ດານີເອນ. ພວກເຮົາສາມາດອ່ານກ່ຽວກັບຄວາມຝັນນັ້ນ ໃນດານີເອນ ບົດທີ8. ຄວາມຝັນນີ້ກໍໃຫ້ຂໍ້ມູນຫຼາຍຂຶ້ນກ່ຽວກັບວຽກງານຂອງພຣະເຈົ້າໃນຖານະທີ່ພຣະອົງເປັນຜູ້ພິພາກສາໃນດານີເອນ ບົດທີ7. ທ່ານຈະຈື່ວ່າ ຄວາມຝັນໃນພຣະທຳດານີເອນ ບົດທີ2 ແລະ ບົດທີ7 ເລີ່ມຕົ້ນດ້ວຍບາບີໂລນ. ແຕ່ຄວາມຝັນໃນດານີເອນ ບົດທີ8 ກໍບໍ່ມີບາບີໂລນ ແລະໄດ້ເລີ່ມຕົ້ນດ້ວຍອານາຈັກມີເດຍ-ເປີເຊຍ. ພວກເຮົາຈະເຫັນວ່າ ຄວາມຝັນໃນພຣະທຳດານີເອນ ບົດທີ8 ກໍໃຫ້ຂໍ້ມູນອັນດຽວກັນແກ່ພວກເຮົາຄືກັບດານີເອນ ບົດທີ7. ແມ່ນແລ້ວ ຮູບທີ່ພັນລະນາພາບໃນດານີເອນ ບົດທີ8 ກໍມີການປ່ຽນແປງ. ນັ້ນກໍເປັນເພາະວ່າດານີເອນ ບົດທີ8 ນັ້ນສະແດງໃຫ້ພວກເຮົາເຫັນວ່າ ພຣະເຈົ້າຈະຊຳລະພຣະວິຫານໃນສະຫວັນຈາກຄວາມຜິດບາບ. ດັ່ງນັ້ນ ດານີເອນ ບົດທີ8 ຈຶ່ງກ່າວກ່ຽວກັບສິ່ງທີ່ເກີດຂຶ້ນໃນພຣະວິຫານຂອງພຣະເຈົ້າໃນສະຫວັນໃນຊ່ວງຍຸກສຸດທ້າຍ. ແຕ່ດານີເອນ ບົດທີ7 ກໍສະແດງໃຫ້ພວກເຮົາເຫັນຫ້ອງພິພາກສາ . ນອກຈາກນັ້ນ ກໍຍັງສະແດງໃຫ້ ພວກເຮົາເຫັນບຸດມະນຸດຮັບເອົາອານາຈັກ. ດານີເອນ ບົດທີ8 ສະແດງໃຫ້ເຫັນວ່າພຣະເຈົ້າຈະຊຳລະພຣະວິຫານໃນສະຫວັນໃຫ້ສະອາດບໍລິສຸດ. ດັ່ງນັ້ນ ພວກເຮົາເຫັນວ່າວຽກງານຂອງພຣະເຈົ້າໃນການຊຳລະພຣະວິຫານເທິງສະຫວັນໃນດານີເອນບົດທີ 8 ນັ້ນ ກໍເຊື່ອມໂຍງກັບວຽກງານຂອງເພິ່ນໃນຖານະເປັນຜູ້ພິພາກສາໃນດານີເອນ ບົດທີ7.