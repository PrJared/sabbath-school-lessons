---
title:  ການໂຈມຕີພຣະວິຫານຂອງພຣະເຈົ້າໃນສະຫວັນ
date:   25/02/2020
---

`ອ່ານກ່ຽວກັບການກະທຳຂອງເຂົານ້ອຍໃນດານີເອນ 8:10-12. ເຂົານ້ອຍເຮັດສິ່ງໃດໃນຂໍ້ພຣະຄຳພີເຫຼົ່ານີ້?`

ໃນດານີເອນ ບົດທີ8:11, ເຂົານ້ອຍນັ້ນຢຸດການຖວາຍບູຊາປະຈຳວັນ ຫຼື ການເຜົາເຄື່ອງຖວາຍເຊິ່ງຖວາຍແດ່ພຣະເຈົ້າ. ໃນພຣະວິຫານສະໄໝພຣະຄຳພີເດີມ ເຄື່ອງຖວາຍເຫຼົ່ານີ້ກໍເປັນຄຳທີ່ພັນລະນາພາບ. ພວກມັນສະແດງໃຫ້ເຫັນວຽກງານທີ່ພຣະເຢຊູໄດ້ເຮັດເພື່ອຊ່ອຍຄົນບາບໃຫ້ລອດ. ພຣະອົງຊົງອະໄພຄວາມຜິດບາບ. ພຣະອົງຈະຊຳລະລ້າງບາບຈາກພຣະວິຫານເຊັ່ນດຽວກັນ. ດັ່ງນັ້ນ ດານີເອນຈຶ່ງສະແດງໃຫ້ເຫັນວ່າ ໂບດໂລມັນກາໂຕລິກນັ້ນຈະມາແທນວຽກງານຂອງພຣະເຢຊູໃນສະຫວັນໂດຍວຽກງານທີ່ເຮັດໂດຍຜູ້ນຳທີ່ສັກສິດໃນໂລກນີ້. ໃນທາງນີ້ ເຂົານ້ອຍຈະນຳວຽກງານຂອງພຣະເຢຊູໃນສະຫວັນອອກໄປ ແລະ ຖິ້ມວຽກງານທີ່ພຣະອົງຊົງກະທຳສຳລັບພວກເຮົາເອົາໄວ້ໃນພຣະວິຫານຂອງສະຫວັນ. "ຄວາມຈິງຖືກຖິ້ມລົງພື້ນດິນ. ເຂົານ້ອຍໄດ້ເຮັດສິ່ງເຫຼົ່ານີ້ແລະກໍໄດ້ຮັບຄວາມສຳເລັດຢ່າງຫຼາຍ. ພຣະເຈົ້າບອກວ່າ ພຣະອົງຊົງເປັນຄວາມຈິງ (ໂຢຮັນ 14:6). ພຣະຄຳພີຄືຄວາມຈິງເຊັ່ນດຽວກັນ (ໂຢຮັນ 17:17). ໂບດໂລມັນກາໂຕລິກບໍ່ໄດ້ອະນຸຍາດໃຫ້ພຣະຄຳພີຖືກຂຽນເປັນພາສາຂອງປະຊາຊົນທັງຫຼາຍໃນສະໄໝຂອງຍຸກກາງ. ມີແຕ່ໂບດເທົ່ານັ້ນທີ່ມີສິດເວົ້າວ່າ ພຣະຄຳພີມີຄວາມໝາຍອັນໃດ. ນອກຈາກນັ້ນ ໂບດນີ້ກໍຍັງໄດ້ເຮັດໃຫ້ຄຳສອນຂອງພວກເຂົານັ້ນສຳຄັນກວ່າພຣະຄຳພີ.