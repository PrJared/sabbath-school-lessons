---
title:  ຈຸດຈົບຂອງບາບີໂລນ
date:   06/02/2020
---

`ໃຫ້ເຮົາອ່ານກ່ຽວກັບຈຸດຈົບຂອງອານາຈັກບາບີໂລນສະໄໝກະສັດເບັນຊັດຊາເຣ ໃນພຣະທຳດານີເອນ 5:29-31. ແລ້ວໃຫ້ທ່ານອ່ານກ່ຽວກັບບາບີໂລນໃນຍຸກສຸດທ້າຍໃນ ພະນິມິດ 14:8; ພະນິມິດ 16:19; ແລະພະນິມິດ 18:2. ຈຸດຈົບຂອງອານາຈັກບາບີໂລນຂອງເບັນຊັດຊາເຣສອນອັນໃດພວກເຮົາກ່ຽວກັບບາບີໂລນໃນຍຸກສຸດທ້າຍ?`

ອານາຈັກບາບີໂລນໄດ້ສິ້ນສຸດລົງດັ່ງທີ່ດານີເອນໄດ້ກ່າວໄວ້ ແລະ ມັນກໍໄດ້ເກີດຂຶ້ນຢ່າງໄວວາ. ໃນຂະນະທີ່ກະສັດຈັດງານລ້ຽງສ້າງສັນອັນໃຫຍ່ໂຕນັ້ນ ຊາວເປີເຊຍກໍເຂົ້າມາຍຶດຄອງເມືອງເອົາໄວ້. ພວກເຂົາໄດ້ຮັບໄຊຊະນະສົງຄາມໂດຍທີ່ບໍ່ຕ້ອງຕໍ່ສູ້ຈັກໜ້ອຍເລີຍ! ພວກເຂົາໄດ້ເຮັດແບບນັ້ນໄດ້ແນວໃດ? ຊາວເປີເຊຍໄດ້ຂຸດຮ່ອງນ້ຳ ເອົາໄວ້ໃກ້ໆເມືອງ. ພວກເຂົາໄດ້ເຮັດໃຫ້ແມ່ນ້ຳເອຟະລັດນັ້ນໄຫຼເຂົ້າໄປໃນຮ່ອງນ້ຳນີ້. ແລ້ວກອງທັບຊາວເປີເຊຍກໍສາມາດຍ່າງລົງໄປໃນແມ່ນ້ຳທີ່ຫວ່າງເປົ່າໄປສູ່ບາບີໂລນ. ຄືນນັ້ນເບັນຊັດຊາເຣກໍຖືກຂ້າ. ພໍ່ຂອງເພີ່ນກໍຄືກະສັດນາໂບນີດັສໄດ້ໜີອອກຈາກເມືອງໄປແລ້ວ. ແຕ່ຕໍ່ມາເພີ່ນກໍໄດ້ຍອມມອບໂຕຈຳນົນຕໍ່ຜູ້ນຳຊຸດໃໝ່. ໃນທາງນີ້ແຫຼະ ອານາຈັກອັນເຂັ້ມແຂງທີ່ສຸດໃນປະຫວັດສາດຈຶ່ງມາສູ່ຈຸດຈົບ. ບາບີໂລນເຊິ່ງເປັນຫົວທີ່ເປັນຄຳນັ້ນກໍໄດ້ຫາຍໄປ.

"ພຣະເຈົ້າໄດ້ໃຫ້ໂອກາດກັບເບັນຊັດຊາເຣຫຼາຍເທື່ອທີ່ຈະຮູ້ຈັກພຣະອົງ ແລະ ເຮັດຕາມແຜນການຂອງພຣະອົງສຳລັບຊີວິດຂອງເພີ່ນ. ເບັນຊັດຊາເຣໄດ້ເຫັນວ່າ ພຣະເຈົ້າໄດ້ເຮັດໃຫ້ອຳນາດຂອງຄວາມຄິດຂອງພໍ່ຕູ້ເພີ່ນນັ້ນຫາຍໄປແບບໃດ. ແລ້ວພໍ່ຕູ້ຂອງເພີ່ນຜູ້ເປັນກະສັດກໍຖືກສົ່ງໄປຢູ່ກັບສັດໃນທົ່ງຫຍ້າ. ແຕ່ເບັນຊັດຊາເຣກໍມັກຄວາມສະໜຸກສະໜານ. ເພີ່ນມັກທີ່ຈະໃຫ້ກຽດຕົນເອງ. ເພີ່ນບໍ່ໄດ້ຮຽນຮູ້ສິ່ງໃດຈາກປະສົບການຂອງພໍ່ຕູ້ຂອງເພີ່ນເລີຍ. ເພີ່ນໄດ້ຖິ້ມໂອກາດທີ່ພຣະເຈົ້າມອບໃຫ້ເພື່ອທີ່ຈະຮຽນຮູ້ຄວາມຈິງ." (ທ່ານນາງເອເລັນຈີໄວທ໌)