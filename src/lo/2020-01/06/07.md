---
title:  ຂໍ້ຄິດເພີ່ມເຕີມ
date:   07/02/2020
---

"ປະຫວັດສາດກໍໄດ້ສືບຕໍ່ສອນບົດຮຽນຕ່າງໆໃນທຸກມື້ນີ້. ພຣະເຈົ້າຊົງປະທານໜ້າທີ່ໃຫ້ກັບທຸກໆປະເທດແລະທຸກໆຄົນໃນແຜນການອັນຍິ່ງໃຫຍ່ຂອງພຣະອົງ. ໃນທຸກມື້ນີ້ ພຣະເຈົ້າຊົງມອບບົດທົດສອບໃຫ້ແກ່ມະນຸດແລະອານາຈັກທັງຫຼາຍ. ພຣະເຈົ້າຜູ້ທົດສອບຫົວໃຈຂອງເຮົານັ້ນກໍບໍ່ເຄີຍເຮັດຜິດຈັກເທື່ອ. ຄົນທັງຫຼາຍກໍມີການເລືອກສິ່ງຕ່າງໆ ແລະ ການເລືອກເຫຼົ່ານີ້ກໍຈະສະທ້ອນໃຫ້ເຫັນຊີວິດໃນອະນາຄົດຂອງພວກເຂົາ. ພຣະເຈົ້າຊົງຄວບຄຸມທຸກສິ່ງທຸກຢ່າງ. ພຣະອົງຈະເຮັດໃຫ້ແຜນການຂອງພຣະອົງນັ້ນເກີດຂຶ້ນເປັນຈິງ."

**ຄຳຖາມຄົ້ນຄວ້າ**

`1. ວິທີການໃຊ້ຊີວິດຕ່າງໆທີ່ຢູ່ອ້ອມຂ້າງເຮົານັ້ນເຮັດໃຫ້ຄວາມເຊື່ອຂອງເຮົາອ່ອນແຮງລົງແນວໃດ? ພວກເຮົາຄວນເຮັດອັນໃດກ່ຽວກັບສິ່ງນີ້ໃນຖານະທີ່ເປັນ  ຄຣິສຕະຈັກ?`

`2. ເລື່ອງຂອງເບັນຊັດຊາເຣນັ້ນສອນຫຍັງພວກເຮົາກ່ຽວກັບຄວາມລອດພົ້ນ? ແມ່ນແລ້ວ ຄວາມລອດພົ້ນກໍກ່ຽວກັບສິ່ງທີ່ພວກເຮົາຮູ້. ແຕ່ເປັນຫຍັງການທີ່ພວກເຮົາຖືກໄຖ່ໃຫ້ລອດນັ້ນ ຄວາມຈິງແລ້ວແມ່ນກ່ຽວກັບສິ່ງທີ່ພວກເຮົາເຮັດກັບສິ່ງທີ່ເຮົາຮູ້ແລ້ວ? (ອ່ານ ດານີເອນ 5:22)`

`3. ດານີເອນ 5:23 ນັ້ນສອນບົດຮຽນອັນສຳຄັນທາງດ້ານຄວາມເຊື່ອອັນໃດແດ່? ເປັນຫຍັງຂໍ້ພຣະຄຳພີຈຶ່ງເຕືອນພວກເຮົາບໍ່ໃຫ້ຕໍ່ສູ້ພຣະເຈົ້າ? ຂໍ້ພຣະຄຳພີນີ້ສອນຫຍັງພວກເຮົາກ່ຽວກັບພຣະເຈົ້າໃນຖານະທີ່ພຣະອົງຊົງສ້າງພວກເຮົາແລະດູແລພວກເຮົາໃນຊີວິດປະຈຳວັນ?`

`4. ກະສັດເບັນຊັດຊາເຣນັ້ນກໍບໍ່ເຂົ້າໃຈຂໍ້ຄວາມນັ້ນ (ດານີເອນ 5:6). ແຕ່ເພີ່ນກໍມີຄວາມຢ້ານກົວ. ສິ່ງນີ້ບອກຫຍັງພວກເຮົາກ່ຽວກັບການດຳເນີນຊີວິດຢູ່ດ້ວຍໃຈທີ່ຮູ້ສຶກຜິດ?`