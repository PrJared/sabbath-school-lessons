---
title:  ກະສັດທີ່ຖືກທຳລາຍ ຍ້ອນຄວາມອວດອົ່ງຂອງຕົນ
date:   01/02/2020
---

### ອ່ານສຳລັບບົດຮຽນອາທິດນີ້
ດານີເອນ 5:1-31; ເພງສັນລະເສີນ 96:5; ໂກໂລຊາຍ 1:15-17; ໂລມ 1:16-32;  ພະນິມິດ 14:8.

> <p>ຂໍ້ຄວນຈຳ</p>
> "ພຣະອົງບັງຄັບເວລາແລະລະດູການ ພຣະອົງແຕ່ງຕັ້ງກະສັດແລະປົດກະສັດລົງ; ແມ່ນພຣະອົງທີ່ເປັນຜູ້ໂຜດປະທານປັນຍາແລະຄວາມເຂົ້າໃຈໃຫ້ແກ່ມະນຸດ." (ດານີເອນ 2:21)

ໃນພຣະທຳດານີເອນ ບົດທີ 5 ພວກເຮົາເຫັນຕົວຢ່າງຂອງຄວາມອວດອົ່ງຂອງມະນຸດ. ເລື່ອງນີ້ກໍຈົບຢ່າງໜ້າປະຫຼາດໃຈແລະຢ່າງບໍ່ສວຍງາມ. ພວກເຮົາເຫັນວ່າ ກະສັດເນບູກາດເນັດຊານັ້ນໄດ້ໃຊ້ເວລາດົນໃນການຮຽນຮູ້ບົດຮຽນນີ້. ແຕ່ໃນທີ່ສຸດ ເພີ່ນກໍໄດ້ຮັບບົດຮຽນນີ້. ແຕ່ເປັນເລື່ອງໜ້າເສົ້າທີ່ຫຼານຊາຍຂອງເພີ່ນ ກໍຄື ເບັນຊັດຊາເຣນັ້ນບໍ່ໄດ້ເຂົ້າໃຈບົດຮຽນນີ້. ກະສັດເບັນຊັດຊາເຣໄດ້ນຳເອົາຈອກຄຳແລະເງິນອອກຈາກພຣະວິຫານຂອງພຣະເຈົ້າ. ກະສັດໄດ້ນຳຈອກເຫຼົ່ານັ້ນມາດື່ມເຫຼົ້າແວງໃນງານລ້ຽງສ້າງສັນ. ເພີ່ນໄດ້ເອົາຈອກເຫຼົ່ານີ້ໃຫ້ແຂກຂອງເພິ່ນໃຊ້ເພື່ອດື່ມເຫຼົ້າ. ສິ່ງທີ່ກະສັດເບັນຊັດຊາເຣເຮັດນັ້ນກໍຜິດຢ່າງຫຼວງຫຼາຍ. ມັນຄືການໂຈມຕີພຣະເຈົ້າໂດຍກົງ. ກະສັດເບັນຊັດຊາເຣກໍປະພຶດດັ່ງອຳນາດຂອງເຂົານ້ອຍ (ອ່ານພຣະທຳ ດານີເອນ ບົດທີ8). ເຂົານ້ອຍນັ້ນໄດ້ໂຈມຕີພຣະວິຫານຂອງພຣະເຈົ້າໃນສະຫວັນ. ດັ່ງນັ້ນ ພຣະເຈົ້າຈຶ່ງໄດ້ຖອນອານາຈັກຂອງເບັດຊັດຊາເຣ ແລະ ໃຫ້ກະສັດອົງອື່ນປົກຄອງຕໍ່ໄປ. ພຣະເຈົ້າຈະກະທຳສິ່ງດຽວກັນນີ້ຕໍ່ສັດຕູຜູ້ທີ່ທຳລາຍປະຊາຊົນຂອງພຣະອົງໃນຍຸກສຸດທ້າຍ.