---
title:  ກະສັດຖືກຕັດສິນວ່າບໍ່ດີພໍ
date:   05/02/2020
---

`ອ່ານ ດານີເອນ 5:13-28. ໃນຂໍ້ພຣະຄຳພີເຫຼົ່ານີ້ ດານີເອນບອກກະສັດວ່າເພິ່ນຈະຕາຍໃນໄວໆນີ້. ເປັນຫຍັງກະສັດຈຶ່ງຈະກຳລັງຕາຍ? ດານີເອນໃຫ້ເຫດຜົນອັນໃດກັບກະສັດ?`

ກະສັດຖືກກ່າວວ່າມີຄວາມຜິດຈາກສາມຢ່າງ. ຢ່າງທີໜຶ່ງກໍຄື ເບັນຊັດຊາເຣມີຄວາມຜິດຍ້ອນວ່າ ເພິ່ນບໍ່ໄດ້ຮຽນຮູ້ບົດຮຽນອັນໃດເລີຍຈາກປະສົບການຂອງກະສັດເນບູກາດເນັດຊາ. ພວກເຮົາຮູ້ໄດ້ແນວໃດ? ກໍເພາະວ່າ ເບັດຊັດຊາເຣບໍ່ເຄີຍຫັນຫຼັງອອກຈາກຄວາມບາບ. ເພິ່ນໄດ້ມີຫົວໃຈທີ່ເຕັມໄປດ້ວຍຄວາມອວດອົ່ງ. ເພິ່ນບໍ່ໄດ້ຫັນເຂົ້າຫາພຣະເຈົ້າຄືກັບທີ່ພໍ່ຕູ້ຂອງເພິ່ນ ຄືກັບກະສັດເນບູກາດເນັດຊາໄດ້ເຮັດ. ຢ່າງທີສອງຄື ເບັນຊັດຊາເຣນັ້ນໃຊ້ຈອກຄຳ ແລະຈອກເງິນຈາກພຣະວິຫານຂອງ ພຣະເຈົ້າ. ກະສັດນັ້ນໄດ້ດື່ມເຫຼົ້າອະງຸ່ນໃສ່ຈອກເຫຼົ່ານີ້. ແລ້ວເພິ່ນແລະໝູ່ຂອງເພິ່ນກໍດື່ມເຫຼົ້າອະງຸ່ນແລະສັນເສີນພະຂອງພວກເພິ່ນ. ຢ່າງທີສາມ ກະສັດບໍ່ໄດ້ໃຫ້ກຽດແລະສັນເສີນພຣະເຈົ້າ. ພຣະເຈົ້າຊົງເປັນພຣະອົງຜູ້ທີ່ "ຊົງຄວບຄຸມທຸກສິ່ງທີ່ທ່ານເຮັດ" (ດານີເອນ 5:23). ຈາກນັ້ນ ດານີເອນຈຶ່ງອະທິບາຍຂໍ້ຄວາມຫຼືຂ່າວສານນີ້. "ສິ່ງນັ້ນ ມີຄວາມໝາຍດັ່ງນີ້: ຈຳນວນຄືພຣະເຈົ້າໄດ້ນັບຈຳນວນມື້ແຫ່ງອານາຈັກຂອງທ່ານໄວ້, ແລະນຳມັນໄປສູ່ຈຸດຈົບ; ນ້ຳໜັກຄື ພຣະເຈົ້າຊັ່ງທ່ານດ້ວຍຊິງແລະເຫັນວ່າເບົາໂພດ; ແບ່ງແຍກຄືອານາຈັກຂອງທ່ານຈະຖືກແບ່ງໃຫ້ ຊາວເມເດຍ ກັບຊາວເປີເຊຍ." (ດານີເອນ 5:26-28).