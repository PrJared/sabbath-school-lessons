---
title:  ງານລ້ຽງອັນໃຫຍ່ໂຕຂອງກະສັດເບັນຊັດຊາເຣ
date:   02/02/2020
---

`ອ່ານດານີເອນ 5:1-4. ແລ້ວອ່ານດານີເອນ 1:1,2. ກະສັດເບັນຊັດຊາເຣໄດ້ເຮັດສິ່ງໃດໃນພຣະທຳດານີເອນ ບົດທີ5 ເຊິ່ງເປັນເລື່ອງທີ່ຮ້າຍແຮງ? ເພິ່ນໄດ້ສະແດງໃຫ້ເຫັນສິ່ງທີ່ຢູ່ໃນໃຈຂອງເພິ່ນແນວໃດ? ຈົ່ງປຽບທຽບການປະພຶດຂອງເບັນຊັດຊາເຣ ກັບ ການປະພຶດຂອງຜູ້ຍິງໃນພະນິມິດ 17:4-6. ມີຫຍັງຄືກັນກ່ຽວກັບເບັນຊັດຊາເຣ ແລະຜູ້ຍິງຄົນນີ້?`

ກະສັດເນບູກາດເນັດຊາໄດ້ລັກເອົາຈອກຄຳ ແລະ ຈອກເງິນຈາກພຣະວິຫານຂອງພຣະເຈົ້າໃນນະຄອນເຢລູຊາເລັມ. ແຕ່ກະສັດກໍໄດ້ຍັງໄດ້ໃຫ້ກຽດແກ່ຊັບສິນຂອງພຣະເຈົ້າ. ເພິ່ນໄດ້ເອົາຈອກເຫຼົ່ານີ້ໄປໄວ້ໃນວິຫານຂອງພະຂອງເພິ່ນ. ແຕ່ຫຼານຊາຍຂອງເພິ່ນ ຄືເບັນຊັດຊາເຣນັ້ນກໍບໍ່ໃຫ້ກຽດພຣະເຈົ້າ. ເບັນຊັດຊາເຣໄດ້ສັ່ງໃຫ້ຄົນໄປນຳຈອກເຫຼົ່ານັ້ນມາເພື່ອມາສ້າງສັນໃນງານລ້ຽງທີ່ມຶນເມົາ ແລະໃຊ້ຈອກເຫຼົ່ານີ້ເພື່ອດື່ມເຫຼົ້າອະງຸ່ນ. ແລ້ວກະສັດຜູ້ນີ້ກໍບອກແຂກຂອງເພິ່ນໃຫ້ດື່ມເຫຼົ້າອະງຸ່ນຈາກຈອກເຫຼົ່ານີ້.

ງານລ້ຽງສະຫຼອງຢ່າງມຶນເມົາຂອງເບັນຊັດຊາເຣນັ້ນກໍສະແດງໃຫ້ພວກເຮົາເຫັນວ່າ ສິ່ງໃດຈະເກີດຂຶ້ນໃນຍຸກສຸດທ້າຍ. ໃນພຣະທຳພະນິມິດ ບົດທີ 17 ພວກເຮົາເຫັນວ່າ ບາບີໂລນໃນຍຸກສຸດທ້າຍປຽບເໝືອນຜູ້ຍິງຄົນໜຶ່ງ. ຜູ້ຍິງຄົນນີ້ປະພຶດຄືກັບກະສັດເບັນຊັດຊາເຣ. ລາວຖືຈອກທີ່ເຕັມໄປດ້ວຍເຫຼົ້າອະງຸ່ນ. ລາວໄດ້ສະເໜີຈອກນີ້ໃຫ້ຄົນໃນໂລກນີ້ໄດ້ດື່ມ. ເຫຼົ້າອະງຸ່ນນັ້ນຄືພາບພັນລະນາຄຳສອນທີ່ຜິດ ແລະ ການນະມັດສະການອັນຈອມປອມ. ເຫຼົ້າອະງຸ່ນກໍເຮັດໃຫ້ປະຊາຊົນຂອງພຣະອົງເຮັດຜິດບາບ (ພະນິມິດ 17:4-6). ຜູ້ຍິງຄົນນີ້ກໍປະພຶດຄືກັບວ່າ ລາວບໍ່ໄດ້ສົນໃຈວ່າພຣະເຈົ້າຈະຕັດສິນລາວໄວໆນີ້. ແຕ່ພຣະອົງກໍຈະຕັດສິນແທ້.