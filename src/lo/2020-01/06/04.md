---
title:  ຣາຊິນີຍ່າງເຂົ້າມາ
date:   04/02/2020
---

`ໃຫ້ທ່ານອ່ານກ່ຽວກັບຣາຊີິນີໃນ ດານີເອນ 5:9-12. ຣາຊິນີກ່າວສິ່ງໃດກ່ຽວກັບດານີເອນ? ເປັນຫຍັງເບັນຊັດຊາເຣຈຶ່ງຄວນຮູ້ຂໍ້ມູນນີ້ແລ້ວ? ແຕ່ກະສັດກໍເຮັດຄືກັບວ່າຕົນເອງບໍ່ຮູ້ວ່າດານີເອນເປັນຜູ້ໃດ! ແຕ່ເລື່ອງນີ້ບອກຫຍັງ ພວກເຮົາກ່ຽວກັບກະສັດ?`

ທຸກໆຄົນທີ່ຢູ່ໃນງານລ້ຽງກໍສັບສົນກັບຂໍ້ຄວາມທີ່ຢູ່ເທິງຝາ. ແລ້ວຣາຊິນີກໍຍ່າງເຂົ້າມາໃນຫ້ອງ. ນາງກໍໃຫ້ຄຳແນະນຳແກ່ກະສັດ. ນາງຊ່ອຍໃຫ້ເພິ່ນຈື່ເລື່ອງຂອງດານີເອນ. ນາງບອກວ່າດານີເອນນັ້ນກໍເປັນທີ່ຮູ້ຈັກຍ້ອນຄວາມສາມາດຂອງເພິ່ນ. ດານີເອນສາມາດແກ້ໄຂບັນຫາອັນເລິກລັບ ແລະຍັງສາມາດເຂົ້າໃຈຄວາມຝັນໄດ້. ເພິ່ນໄດ້ສະແດງໃຫ້ເຫັນເຖິງຄວາມສາມາດຂອງເພິ່ນໃນສະໄໝຂອງກະສັດເນບູກາດເນັດຊາ. ເປັນເລື່ອງໜ້າເສຍດາຍທີ່ເບັນຊັດຊາເຣນັ້ນກໍບໍ່ມີຄວາມສະຫຼາດເທົ່າກັບເນບູກາດເນັດຊາ. ເພີ່ນບໍ່ໄດ້ຄິດທີ່ຈະຂໍການຊ່ອຍເຫຼືອຈາກດານີເອນເລີຍ. ດັ່ງນັ້ນ ມັນຈຶ່ງເປັນເລື່ອງຈຳເປັນທີ່ຈະຕ້ອງໃຫ້ຣາຊິນີຊ່ອຍເບັນຊັດຊາເຣ. ນາງບອກວ່າ ດານີເອນເປັນຜູ້ດຽວໃນອານາຈັກນີ້ທີ່ສາມາດອ່ານຂໍ້ຄວາມເທິງຝານັ້ນໄດ້. ກະສັດກໍຄວນຈະຮູ້ເລື່ອງນີ້ຢູ່ແລ້ວ. ແລ້ວຣາຊິນີກໍບອກຕໍ່ໄປເພີ່ມເຕີມເຖິງຄວາມສາມາດຂອງດານີເອນ. ດານີເອນນັ້ນເຕັມໄປດ້ວຍພຣະວິນຍານຂອງພຣະເຈົ້າ. ດານີເອນເຕັມໄປດ້ວຍສະຕິປັນຍາ ແລະກໍເປັນນັກປາດທີ່ເກັ່ງທີ່ສຸດໃນສະໄໝຂອງເນບູກາດເນັດຊາ (ດານີເອນ ບົດທີ 5:11,12).

`ໃຫ້ທ່ານອ່ານໂລມ 1:16-32. ແມ່ນຫຍັງຄືກົດທີ່ສຳຄັນໃນຂໍ້ພຣະຄຳພີເຫຼົ່ານີ້? ກົດເຫຼົ່ານີ້ຖືກສະທ້ອນໃຫ້ເຫັນໃນເລື່ອງຂອງເບັນຊັດຊາເຣແນວໃດ? ກົດເຫຼົ່ານີ້ຖືກສະແດງອອກໃນຊີວິດອ້ອມຂ້າງຂອງເຮົາແນວໃດໃນທຸກມື້ນີ້?`