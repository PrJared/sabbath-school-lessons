---
title:  ອານາຈັກຕໍ່ໄປ
date:   18/03/2020
---

`ອ່ານດານີເອນ 11:29-39. ດັ່ງທີ່ຂໍ້ພຣະຄໍາພີສະແດງໃຫ້ພວກເຮົາເຫັນ ອານາຈັກໃດໄດ້ລຸກຂຶ້ນກໍາອໍານາດຫຼັງຈາກອານາຈັກໂຣມັນ?`

ດານີເອນ 11:29-39 ສະແດງໃຫ້ພວກເຮົາເຫັນອານາຈັກໜຶ່ງເທິງໂລກນີ້. ອານາຈັກນີ້ກໍເປັນສ່ວນໜຶ່ງຂອງອານາຈັກໂຣມັນເກົ່າ. ມັນໄດ້ເຮັດຫຼາຍຢ່າງຄືກັບອານາຈັກໂຣມັນ ແຕ່ອຳນາດໃໝ່ນີ້ກໍມີແຕ່ຄວາມແຕກຕ່າງ (ດານີເອນ 11:29). ນອກຈາກນັ້ນ ພວກເຮົາກໍຍັງເຫັນວ່າອານາຈັກໃໝ່ນີ້ປະພຶດແບບດຽວກັບອຳນາດຂອງສາດສະໜາ. ມັນໄດ້ມີການໂຈມຕີພຣະເຈົ້າແລະປະຊາຊົນຂອງພຣະອົງ. ໃຫ້ເຮົາມາເບິ່ງບາງຢ່າງທີ່ອຳນາດໃໝ່ນີ້ໄດ້ເຮັດ.

ກ່ອນອື່ນ ອຳນາດນີ້ຈະ “ວາງແຜນທຳລາຍພັນທະສັນຍາແຫ່ງໄພ່ພົນຂອງພຣະເຈົ້າ” (ດ້ວຍຄວາມຄຽດແຄ້ນ) (ດານີເອນ 11:30). ຢ່າງທີສອງ ອໍານາດໃໝ່ນີ້ “ໂຈມຕີແມ່ນແຕ່ກອງທັບແຫ່ງຟ້າສະຫວັນ ໂດຍຫ້າມປາມບໍ່ໃຫ້ຜູ້ໃດນຳເຄື່ອງເຜົາບູຊາປະຈຳວັນມາຖວາຍແກ່ກອງທັບ ແລະ ທັງທຳລາຍມ້າງເພພຣະວິຫານຂອງພຣະເຈົ້າດ້ວຍ” (ດານີເອນ 8:11). ຢ່າງທີສາມ ອໍານາດນີ້ “ເຮັດໃຫ້ພຣະວິຫານເສຍຄວາມສັກສິດ ພວກເຂົາຈະໃຫ້ເລີກການເຜົາບູຊາປະຈຳວັນ ແລະ ຕັ້ງສິ່ງແປກປະຫຼາດອັນໜ້າຢ້ານຂຶ້ນ (ດານີເອນ 11:31)”. ຢ່າງທີສີ່ ອຳນາດນີ້ເຮັດສົງຄາມກັບປະຊາຊົນຂອງພຣະເຈົ້າ (ດານີເອນ 11:35). ຢ່າງທີຫ້າ ອຳນາດໃໝ່ນີ້ຈະຍົກຍ້ອງຕົນເອງ ແລະ ຄິດວ່າຕົນເອງດີກວ່າພະອົງໜຶ່ງ.