---
title:  ໂຣມ ແລະ ຜູ້ພິທັກຄວາມສະຫງົບ
date:   17/03/2020
---

`ອ່ານພຣະທຳ ດານີເອນ 11:16-28. ຂໍ້ພຣະຄໍາພີເຫຼົ່ານີ້ກໍບໍ່ງ່າຍທີ່ຈະເຂົ້າໃຈ ແຕ່ທ່ານສາມາດເຫັນຮູບພາບທີ່ພັນລະນາ ຫຼື ສັນຍາລັກອັນໃດແດ່ໃນຂໍ້ພຣະຄຳພີເຫຼົ່ານີ້? ທ່ານອ່ານກ່ຽວກັບສັນຍາລັກເຫຼົ່ານີ້ຢູ່ໃສອີກໃນພຣະທຳດານີເອນ?`

ໃນດານີເອນ 11:16 ພວກເຮົາກໍເຫັນການປ່ຽນແປງໃນການກຳອຳນາດຈາກກະສັດຊາວກຣີກໄປເປັນກະສັດໂລມັນ. ກ່ອນອື່ນໝົດ ກະສັດທາງທິດເໜືອກໍເປັນຄຳທີພັນລະນາປະເທດກຣີກ. ແຕ່ເວລານີ້ ມັນໄດ້ກາຍເປັນຄຳທີ່ພັນລະນາກຸງໂຣມ: “ຊາວຊີເຣຍ (ກະສັດທິດເໜືອ) ຜູ້ບຸກຣຸກຈະເຮັດທຸກຢ່າງຕາມຄວາມພໍໃຈໂດຍບໍ່ມີການຕໍ່ຕ້ານ. ລາວຈະຢູ່ໃນດິນແດນແຫ່ງພຣະສັນຍາແລະຈະມີອຳນາດສົມບູນໃນດິນແດນນັ້ນ” (ດານີເອນ 11:16)

ດິນແດນອັນສວຍງາມນັ້ນກໍຄື ເຢລູຊາເລັມ. ກະສັດທາງທິດເໜືອທີ່ຄວບຄຸມຂອບເຂດນັ້ນ ກໍຄືອານາຈັກໂຣມັນ. ພວກເຮົາເຫັນສິ່ງດຽວກັນນີ້ເກີດຂຶ້ນໃນ ດານີເອນ ບົດທີ8 ເມື່ອເຂົານ້ອຍເຮັດໃຫ້ອານາຈັກຂອງມັນໃຫຍ່ຂຶ້ນ. ເຂົານ້ອຍນັ້ນກໍຂະຫຍາຍອານາຈັກອອກໄປຮອດເຢລູຊາເລັມ (ດານີເອນ 8:9). ດັ່ງນັ້ນ ມັນກໍຈະແຈ້ງທີ່ວ່າອຳນາດທີ່ຄອບຄອງໂລກໃນເວລານີ້ ກໍຄືອານາຈັກໂຣມັນ.

`ດານີເອນ ບົດທີ11 ສະແດງໃຫ້ພວກເຮົາເຫັນວ່າ: “ຜູ້ໃດຜູ້ໜຶ່ງທີ່ຕໍ່ຕ້ານລາວຈະຖືກກວາດລ້າງແລະຖືກກຳຈັດ ແມ່ນແຕ່ມະຫາປະໂລຫິດ” (ດານີເອນ 11:22). ໃນຊ່ວງເວລາທີ່ ຕີເບຣີອຸດຂຶ້ນເປັນກະສັດນັ້ນ ສິ່ງນີ້ສະແດງໃຫ້ພວກເຮົາເຫັນສິ່ງໃດ? ມັນສະແດງໃຫ້ພວກເຮົາເຫັນວ່າ ພຣະເຢຊູຈະຕາຍເທິງໄມ້ກາງແຂນ ນອກຈາກນັ້ນພຣະເຢຊູຍັງຈະຖືກເອີ້ນວ່າ: “ຜູ້ນຳທີ່ພວກເຈົ້າເລືອກ” (ດານີເອນ 9:25).`