---
title:  ຈາກທິດເໜືອສູ່ທິດໃຕ້ໄປຫາດິນແດນອັນສວຍງາມ
date:   14/03/2020
---

### ອ່ານສຳລັບບົດຮຽນອາທິດນີ້
ດານີເອນ 11:1-14; ດານີເອນ 8:3-8; 20-22; ເອຊາຢາ 46:9-10; ດານີເອນ 11:16-39; ດານີເອນ 11:40-45.

> <p>ຂໍ້ຄວນຈຳ</p>
> “ຜູ້ນຳທີ່ມີປັນຍາເຫຼົ່ານີ້ບາງຄົນຈະຖືກຂ້າ, ແຕ່ຜົນທີ່ຕາມມານັ້ນກໍເພື່ອປະຊາຊົນຈະໄດ້ຖືກຊຳລະລ້າງໃຫ້ບໍລິສຸດ. ການນີ້ຈະມີສືບຕໍ່ໄປຈົນເຖິງເວລາແຫ່ງການສິ້ນສຸດທີ່ພຣະເຈົ້າໄດ້ກຳນົດໄວ້.” (ດານີເອນ 11:35)

ດານີເອນ ບົດທີ11 ເປັນບົດທີ່ເຂົ້າໃຈຍາກ ດັ່ງນັ້ນພວກເຮົາຈະຕ້ອງມີຄວາມຈະແຈ້ງກ່ຽວກັບບາງຢ່າງຕັ້ງແຕ່ເລີ່ມຕົ້ນ. ແລ້ວພວກເຮົາກໍຈະເຂົ້າໃຈບົດພຣະຄຳພີນີ້ດີຂຶ້ນ. ດານີເອນ ບົດທີ11 ສະແດງຂ່າວສານອັນດຽວກັນທີ່ພວກເຮົາໄດ້ເຫັນມາແລ້ວໃນພຣະທຳດານີເອນ ບົດທີ 2,7,8 ແລະ 9.

ດານີເອນ ບົດທີ11 ກໍມີ ສາມພາກສ່ວນທີ່ເປັນພື້ນຖານ. ຢ່າງທີໜຶ່ງຄື ພຣະທຳບົດນີ້ເລີ່ມຕົ້ນດ້ວຍກະສັດເປີເຊຍທັງຫຼາຍແລະສິ່ງທີ່ເກີດຂຶ້ນກັບພວກເຂົາ. ແລ້ວບົດນີ້ກໍບອກພວກເຮົາກ່ຽວກັບວາລະສຸດທ້າຍເມື່ອກະສັດຂອງທິດເໜືອນັ້ນຕໍ່ສູ້ກັບພູເຂົາບໍລິສຸດຂອງພຣະເຈົ້າ. ຢ່າງທີສອງ ກະສັດແຫ່ງທິດເໜືອ ແລະ ກະສັດແຫ່ງທິດໃຕ້ ກໍໄດ້ຕໍ່ສູ້ກັນຫຼາຍເທື່ອ. ດານີເອນ ບົດທີ11 ສະແດງໃຫ້ພວກເຮົາເຫັນວ່າ ສົງຄາມເຫຼົ່ານີ້ກໍທຳລາຍປະຊາຊົນຂອງພຣະເຈົ້າ. ປະການທີສາມ ດານີເອນ ບົດທີ11 ສະແດງເຖິງຈຸດຈົບທີ່ມີຄວາມສຸກ: ພູເຂົາຂອງພຣະເຈົ້າທຳລາຍກະສັດແຫ່ງທິດເໜືອ. ພວກເຮົາເຫັນວ່າ ຄວາມຊົ່ວຮ້າຍຈະສິ້ນສຸດລົງຕະຫຼອດໄປ ແລ້ວພຣະເຈົ້າກໍຈັດຕັ້ງອານາຈັກອັນຕະຫຼອດໄປເປັນນິດຂອງພຣະອົງ.