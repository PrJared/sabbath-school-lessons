---
title:  ຂໍ້ຄິດເພີ່ມເຕີມ
date:   20/03/2020
---

ທ່ານມາຕິນລູເທີ ໄດ້ເຊື່ອວ່າ “ສິ່ງແປກປະຫຼາດອັນໜ້າຢ້ານກ” ໃນດານີເອນ 11:31 ແມ່ນສະແດງໃຫ້ເຫັນໂບດໂຣມັນກາໂຕລິກແລະຄຳສອນຂອງໂບດນີ້. ດັ່ງນັ້ນ ພວກເຮົາສາມາດເຫັນຈາກລູເທີວ່າ ມັນມີການພົວພັນອັນຊັດເຈນລະຫວ່າງ ດານີເອນ ບົດທີ11 ແລະ ດານີເອນ ບົດທີ7 ແລະ 8. ບົດພຣະຄຳພີທັງໝົດນີ້ ກໍສະແດງໃຫ້ພວກເຮົາເຫັນວຽກງານແລະຄຳສັ່ງສອນຂອງໂບດໂຣມນກາໂຕລິກໃນປະຫວັດສາດ. ທ່ານນາງເອເລັນຈີໄວທ໌ກ່າວວ່າ: “ໂບດໂລມັນກາໂຕລິກບໍ່ໄດ້ປ່ອຍໃຫ້ໂບດອື່ນໆທີ່ຢູ່ພາຍໃຕ້ການຄວບຄຸມຂອງຕົນເອງໃຫ້ມີອິດສະຫຼະພາບ. ບໍ່ມີໂບດໃດໄດ້ຮັບອະນຸຍາດໃຫ້ຕັດສິນວ່າສິ່ງໃດດີຫຼືສິ່ງໃດບາບສຳລັບກຸ່ມຕົນເອງ. ທັນທີທັນໃດທີ່ໂບດໂລມັນກາໂຕລິກໄດ້ຮັບອຳນາດ ລາວກໍໃຊ້ອຳນາດຂອງລາວເພື່ອທຳລາຍຜູ້ໃດກໍ່ຕາມທີ່ບໍ່ຍອມຮັບເອົາການຄວບຄຸມຈາກລາວ. ເທື່ອລະໂບດ ແລະໂບດທັງໝົດກໍໄດ້ມາຢູ່ພາຍໃຕ້ການຄວບຄຸມແລະອຳນາດຂອງໂບດນີ້.” (ປື້ມທ່ານນາງເອເລັນຈີໄວທ໌).

**ຄຳຖາມຄົ້ນຄ້ວາ**:

`1.	ພວກເຮົາຕ້ອງສະແດງໃຫ້ເຫັນວ່າພວກເຮົາຫ່ວງໃຍໃນຄວາມຮູ້ສຶກຂອງຄົນອື່ນໆທີ່ບໍ່ໄດ້ເຊື່ອສິ່ງທີ່ພວກເຮົາເຮັດ. ດັ່ງນັ້ນ ພວກເຮົາຄວນຈະມີຄວາມເມດຕາແລະຄວາມສຸພາບຕໍ່ຄົນອື່ນໆ ເມື່ອພວກເຮົາເປັນພະຍານຕໍ່ເຂົາ. ພວກເຮົາສາມາດແບ່ງປັນຄວາມຈິງກ່ຽວກັບບົດບາດທີ່ໂບດໂຣມັນກາໂຕລິກຈະມີໃນຍຸກສຸດທ້າຍໃນທາງທີ່ສະແດງອອກເຖິງຄວາມຮັກໄດ້ແນວໃດ?.`

`2.	ດານີເອນ 11:33 ໄດ້ກ່າວວ່າ “ພວກຜູ້ນຳທີ່ມີປັນຍາຈະແບ່ງປັນຄວາມຮູ້ໃຫ້ແກ່ຄົນອື່ນຫຼາຍຄົນ ແຕ່ໃນຊົ່ວເວລາໜຶ່ງ ພວກເຂົາບາງຄົນຈະຖືກຂ້າໃນສະໜາມຮົບ ແລະ ຖືກເຜົາໃຫ້ຕາຍ ບາງຄົນກໍຈະຖືກປຸ້ນ ແລະ ຖືກຈັບໄປເປັນຊະເລີຍ”. ຂໍ້ພຣະຄຳພີນີ້ບອກພວກເຮົາວ່າຈະເກີດຫຍັງກັບປະຊາຊົນຂອງພຣະເຈົ້າ ຍ້ອນຄວາມເຊື່ອຂອງພວກເຂົາ? ຫຼາຍຄົນໃນນີ້ໄດ້ເຮັດສິ່ງໃດກ່ອນທີ່ພວກເຂົາຈະຖືກຂ້າ? ມັນສອນບົດຮຽນອັນໃດແກ່ເຮົາໃນທຸກມື້ນີ້?`