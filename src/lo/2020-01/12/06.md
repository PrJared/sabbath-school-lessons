---
title:  ສິ່ງທີ່ເກີດຂຶ້ນໃນຍຸກສຸດທ້າຍ
date:   19/03/2020
---

`ແມ່ນຫຍັງໄດ້ເກີດຂຶ້ນໃນດານີເອນ 11:40-45?`

1.	ກະສັດທາງທິດໃຕ້ກໍ່ໄດ້ຕໍ່ສູ້ກະສັດທາງທິດເໜືອ. ສົງຄາມຂອງພວກເຂົາກໍເປັນຄຳພັນລະນາສຳລັບການປະຕິວັດຂອງປະເທດຝຣັ່ງ. ການປະຕິວັດຢູ່ຝຣັ່ງນັ້ນໄດ້ພະຍາຍາມຢຸດຕິສາດສະໜາ ແລະ ໂບດໂຣມັນກາໂຕລິກ. ແຕ່ມັນກໍລົ້ມເຫຼວ.
2.	ກະສັດແຫ່ງທິດເໜືອກໍຕໍ່ສູ້ກະສັດທາງທິດໃຕ້ແລ້ວກໍ່ຊະນະ. ສົງຄາມນີ້ກໍສະແດງໃຫ້ພວກເຮົາເຫັນວ່າ ກອງທັບຂອງໂບດໂລມັນກາໂຕລິກແລະໝູ່ເພື່ອນຂອງມັນກໍຈະເອົາຊະນະກຸ່ມທີ່ບໍ່ມີຄວາມເຊື່ອ ແລະແລ້ວ ພວກເຂົາກໍຈະຮ່ວມເຂົ້າກັນ.
3.	ເອໂດມ ໂມອາບ ແລະ ປະຊາຊົນຂອງອາໂມນຈະໜີຈາກອຳນາດຂອງໂຣມ. ເອໂດມ ໂມອາບ ແລະ ອາໂມນ ກໍເປັນຮູບທີ່ພັນລະນາສຳລັບຄົນທີ່ບໍ່ໄດ້ເປັນສ່ວນໜຶ່ງຂອງຄຣິສຕະຈັກຂອງພຣະເຈົ້າ. ແຕ່ໃນເວລາອັນສຸດທ້າຍນັ້ນພວກເຂົາຈະຮ່ວມກັບປະຊາຊົນຂອງພຣະເຈົ້າ.
4.	ກະສັດແຫ່ງທິດເໜືອກໍ່ກຽມພ້ອມທີ່ຈະຈູ່ໂຈມດິນແດນທີ່ສວຍງາມ. ພຣະເຈົ້າຊົງທຳລາຍກະສັດທາງທິດເໜືອ ແລະອຳນາດຊົ່ວຮ້າຍທັງໝົດ ແລ້ວພຣະເຈົ້າກໍຈະເລີ່ມຈັດຕັ້ງອານາຈັກອັນນິລັນດອນຂອງພຣະອົງ.