---
title:  ຂ່າວສານພິເສດກ່ຽວກັບເປີເຊຍ ແລະ ກຣີກ
date:   15/03/2020
---

`ອ່ານດານີເອນ 11:1-4. ແມ່ນຫຍັງໄດ້ເກີດຂຶ້ນໃນຂໍ້ພຣະຄໍາພີເຫຼົ່ານີ້? ສິ່ງເຫຼົ່ານີ້ຊ່ວຍພວກເຮົາຈື່ເຫດການໃນອະນາຄົດອື່ນໆທີ່ພວກເຮົາໄດ້ຮຽນຮູ້ໃນພຣະທຳດານີເອນແນວໃດ?`

ທູດສະຫວັນກາບີເອນ ບອກດານີເອນວ່າ ກະສັດອີກສາມອົງຈະຄວບຄຸມປະເທດເປີເຊຍ. ກະສັດອົງທີສີ່ ຈະຂຶ້ນຄອງຫຼັງຈາກພວກເຂົາ. ກະສັດອົງທີສີ່ກໍ່ຄືກະສັດເຊເຊັດ. ເພີ່ນມີຊື່ວ່າ ອາຮາຊູຣັດ ໃນພຣະທຳເອສະເທີ. ກະສັດເອຮາຊູຣັດ ເປັນກະສັດທີ່ຈະເລີນຮັ່ງມີ (ເອສະເທີ 1:1-7). ກະສັດເຊເຊັດນັ້ນຈັດຕັ້ງກອງທັບໃຫຍ່ ແລ້ວເພີ່ນກໍເຄື່ອນທັບສູ່ອານາຈັກກຣີກ ດັ່ງທີກາບີເອນໄດ້ກ່າວໄວ້ວ່າຈະເກີດ. ກະສັດຊາເຊັດມີພະລັງອຳນາດຢ່າງຫຼວງຫຼາຍ. ກອງທັບຂອງເພີ່ນກໍໃຫຍ່ກວ່າກອງທັບກຣີກ. ແຕ່ທະຫານຂອງກຣີກກໍໄດ້ໄລ່ກະສັດເຊເຊັດອອກຈາກປະເທດຂອງເຂົາ.

ແລ້ວໃນດານີເອນ 11:3 ກະສັດກຣີກຜູ້ຍິ່ງໃຫຍ່ກໍລຸກຂຶ້ນ. ມັນເປັນເລື່ອງງ່າຍທີ່ຈະເບິ່ງວ່າກະສັດຜູ້ນີ້ກໍຄືອາເລັກເຊັນເດີ້. ອາເລັກເຊັນເດີໄດ້ກາຍເປັນຜູ້ນຳຂອງໂລກນີ້. ເພີ່ນໄດ້ເສຍຊີວິດຕອນອາຍຸ 32 ປີ. ເພີ່ນບໍ່ມີລູກຊາຍເພື່ອຂຶ້ນຄອງອານາຈັກແທນ. ດັ່ງນັ້ນ ຜູ້ນຳທະຫານທັງສີ່ຂອງອາເລັກເຊັນເດີນັ້ນກໍໄດ້ແບ່ງອານຈັກອອກເປັນສີ່ສ່ວນ ແລະໄດ້ຂຶ້ນປົກຄອງຄົນລະສ່ວນ. ຊີລືກັດ ໄດ້ປົກຄອງຊີເຣຍ ແລະ ມີໂຊໂປເຕເມຍ. ໂຕເລມີ ໄດ້ປົກຄອງເອຢິບ. ລີຊີມາກັດ ກໍໄດ້ປົກຄອງເຂດເທຼສ ແລະ ສ່ວນໜຶ່ງຂອງເອເຊຍມາຍເນີ ຫຼື ປະເທດຕຸຣະກີໃນປະຈຸບັນ. ແລະ ກາເຊັນເດີ ກໍປົກຄອງມາຊຊີໂດເນຍ ແລະ ກຣີກ.

`ໃຫ້ທ່ານປຽບທຽບ ດານີເອນ 11:2-4 ກັບດານີເອນ 8:3-8, 20-22. ພວກເຮົາຮູ້ໄດ້ແນວໃດວ່າອາເລັກເຊັນເດີຄືກະສັດທີ່ຂໍ້ພຣະຄຳພີເຫຼົ່ານີ້ເວົ້າເຖິງ?`