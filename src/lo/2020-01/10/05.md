---
title:  ວຽກງານຂອງພຣະຜູ້ຊ່ວຍໃຫ້ລອດ
date:   04/03/2020
---

`ທູດສະຫວັນຄາບີເອນໄດ້ກ່າວວ່າສິ່ງໃດຈະເກີດຂຶ້ນໃນດານີເອນ 9:21-27? ວຽກງານອັນໃດຈະເກີດຂຶ້ນໃນຊ່ວງເວລາ 70 ອາທິດນີ້? ເປັນຫຍັງພຣະເຢຊູຈຶ່ງເປັນຜູ້ດຽວທີ່ຈະເຮັດສິ່ງນີ້?`

ໃນຕອນທ້າຍຂອງເວລາ 70 ອາທິດນີ້ ພຣະຜູ້ຊ່ວຍໃຫ້ລອດກໍຈະເຮັດ6ຢ່າງ. ພຣະອົງຈະ “ກຳນົດໃຫ້ປະຊາຊົນແລະເມືອງອັນສັກສິດ....ເລີກເຮັດບາບແລະເລີກເຮັດຊົ່ວ”. (ດານີເອນ 9:24) ຄໍາທີ່ຂຽນບອກວ່າ “ເຮັດບາບ” ມາຈາກຄຳສັບພາສາເຮັບເລີຄຳວ່າ “pesha” ຄຳວ່າ “pesha” ສະແດງໃຫ້ພວກເຮົາເຫັນຄວາມບາບທີ່ຄົນອ່ອນແອຄົນໜຶ່ງເຮັດຕໍ່ສູ້ອີກຄົນທີ່ເຂັ້ມແຂງກວ່າ (ສຸພາສິດ 28:24 ສະແດງໃຫ້ເຫັນຕົວຢ່າງໜຶ່ງ). ເອເຊກຽນໄດ້ໃຊ້ ຄຳວ່າ “pesha” ເພື່ອສະແດງໃຫ້ເຫັນພວກເຮົາຜູ້ເປັນມະນຸດທີ່ຕໍ່ສູ້ເຮັດບາບຕໍ່ພຣະເຈົ້າ (ເອເສກຽນ 2:13). ຄວາມຕາຍຂອງພຣະເຢຊູກໍ່ເຮັດໃຫ້ມະນຸດຫັນໜີຈາກຄວາມບາບແລະກັບໄປຫາພຣະເຈົ້າ.

ພຣະເຢຊູຈະ “ກຳນົດໃຫ້...ເລີກເຮັດບາບ” (ດານີເອນ 9:24). ໃນພາສາເຮັບເລີ ຄໍາກໍາມະສໍາລັບຄໍາວ່າ “ວາງ” ກໍສະແດງໃຫ້ພວກເຮົາເຫັນວ່າພຣະເຈົ້າຊົງໃຫ້ອະໄພຄວາມຜິດບາບ. ພຣະເຢຊູຈະ “ເອົາຄວາມບາບອອກໄປ” (ດານີເອນ 9:24 ແລະ ໂກໂລຊາຍ 1:19,20). ມີພຽງພຣະເຢຊູເທົ່ານັ້ນທີ່ສາມາດເຮັດສິ່ງນີ້ໄດ້.

ພຣະເຢຊູຈະນຳ “ຄວາມຍຸດຕິທຳອັນຖາວອນ” ມາ (ດານີເອນ 9:24). ພຣະເຢຊູໄດ້ມາແທນທີ່ຂອງພວກເຮົາເທີງໄມ້ກາງແຂນ. ຄວາມຕາຍຂອງພຣະອົງໄດ້ເຮັດໃຫ້ພວກເຮົາຄືນດີກັບພຣະເຈົ້າ.

ພຣະເຢຊູຈະເຮັດໃຫ້ “ນິມິດ ແລະ ຖ້ອຍຄຳຂອງຜູ້ທຳນວາຍ...ກາຍເປັນຈິງ” (ດານີເອນ 9:24). ພຣະຄໍາພີເດີມກໍເຕັມໄປດ້ວຍຂ່າວສານທີ່ພິເສດແລະຄຳສັນຍາກ່ຽວກັບວຽກງານຂອງພຣະຜູ້ຊ່ວຍໃຫ້ລອດເພື່ອຊ່ວຍມະນຸດໃຫ້ພົ້ນຈາກຄວາມບາບ. “ພຣະວິຫານອັນສັກສິດຈະໄດ້ຖືກຖວາຍຄືນໃໝ່ໃຫ້ແກ່ພຣະເຈົ້າ” (ດານີເອນ 9:24). ຂໍ້ພຣະຄຳພີນີ້ສະແດງໃຫ້ພວກເຮົາເຫັນການເລີ່ມຕົ້ນຂອງວຽກງານພຣະເຢຊູເພື່ອຊ່ວຍພວກເຮົາໃຫ້ໄປຢູ່ສະຫວັນ (ເຮັບເລີ 8:1).