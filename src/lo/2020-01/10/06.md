---
title:  ເວລາ 2,300 ມື້
date:   05/03/2020
---

ເວລາ 70 ອາທິດ ກໍຖືກຫານອອກເປັນສາມພາກສ່ວນ (1). 7 ອາທິດ (2). 62 ອາທິດ ແລະ (3). ອາທິດທີ 70.

ເວລາ 70 ອາທິດກໍເທົ່າກັບ ເວລາ 49 ປີ. ເວລານີ້ສະແດງໃຫ້ພວກເຮົາເຫັນເວລາທີ່ຊາວຢິວຈະສ້າງເຢລູຊາເລັມຂຶ້ນໃໝ່. ຫຼັງຈາກເຈັດອາທິດນີ້ກໍຈະມີ 62 ອາທິດ (ຫຼື 434 ປີ ໃນເວລາຕົວຈິງ). ແລ້ວພຣະຜູ້ຊ່ວຍໃຫ້ລອດກໍຈະມາ (ດານີເອນ 9:25). ດັ່ງນັ້ນ 483 ປີ ຫຼັງຈາກຄຳສັ່ງຂອງກະສັດອາກຕາເຊເຊັດ ພຣະເຢຊູກໍໄດ້ຮັບສິນປັບຕິດສະມາ ໃນປີ ຄສ 27. ແລ້ວພຣະເຈົ້າກໍຈະຖອກເທພຣະວິນຍານຂອງພຣະອົງໃສ່ພຣະເຢຊູເພື່ອຊ່ວຍພຣະອົງໃນການປະຕິບັດວຽກງານຂອງພຣະອົງເທິງໂລກນີ້ຕະຫລອດໄລຍະເວລາ 70 “ອາທິດ”.

ໃນຊ່ວງອາທິດທີ 70 ນັ້ນ ຫຼາຍໆຢ່າງທີ່ສຳຄັນໄດ້ເກີດຂຶ້ນ (1) “ຜູ້ນຳທີ່ພຣະເຈົ້າໄດ້ເລືອກຈະຖືກຂ້າຢ່າງບໍ່ຍຸດຕິທຳ (ດານີເອນ 9:26)”. ຂໍ້ພຣະຄຳພີນີ້ສະແດງໃຫ້ເຫັນເຖິງຄວາມຕາຍຂອງພຣະເຢຊູ (2) ພຣະຜູ້ຊ່ວຍໃຫ້ລອດ “ຈະມີຂໍ້ຕົກລົງຢ່າງໜັກແໜ້ນກັບຄົນຈຳນວນຫຼາຍເປັນເວລາ 7 ປີ (1 ອາທິດ)” (ດານີເອນ 9:27). ຂໍ້ພຣະຄໍາພີສະແດງໃຫ້ພວກເຮົາເຫັນວຽກງານອັນພິເສດເທິງໂລກນີ້ສຳລັບຊາວຢິວ. ນອກຈາກນັ້ນມັນຍັງສະແດງເຖິງວຽກງານທີ່ຜູ້ຕິດຕາມພຣະເຢຊູໄດ້ເຮັດຫຼັງຈາກທີ່ພຣະອົງໄດ້ສະເດັດກັບຄືນໄປສະຫວັນ. ວຽກງານນີ້ເກີດຂຶ້ນຈາກປີ ຄສ 27 ຫາ 34. “ພໍເມື່ອສາມປີເຄິ່ງຜ່ານໄປ ລາວຈະສັ່ງເລີກບໍ່ໃຫ້ມີເຄື່ອງເຜົາບູຊາແລະເຄື່ອງບູຊາ” (ດານີເອນ 9:27). ສາມປີເຄິ່ງຫຼັງຈາກທີ່ພຣະເຢຊູໄດ້ຮັບສິນປັບຕິດສະມາກໍໄດ້ມີການຍົກເລີກການຖວາຍສັດເປັນເຄື່ອງບູຊາຕະຫຼອດໄປ. ເປັນຫຍັງຈິ່ງເປັນແບບນັ້ນ? ກໍເພາະວ່າພຣະເຢຊູໄດ້ຍອມມອບຖວາຍຕົວເອງຢູ່ເທິງໄມ້ກາງແຂນ.