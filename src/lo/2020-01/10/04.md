---
title:  ການອະທິຖານສຳລັບຄົນອື່ນ
date:   03/03/2020
---

`ອ່ານສ່ວນໜຶ່ງຂອງຄຳອະທິຖານຂອງດານີເອນ ໃນພຣະທໍາດານີເອນ 9:5-13. ໃນຄໍາອະທິຖານນີ້ ດານີເອນສືບຕໍ່ກ່າວຄຳວ່າ “ພວກເຮົາ” ໄດ້ເຮັດຜິດ ດັ່ງນັ້ນເພີ່ນໄດ້ລວມໂຕເພີ່ນເອງວ່າເປັນຜູ້ເຮັດຄວາມບາບ ເຊິ່ງໄດ້ນຳການລົງໂທດມາສູ່ຊາວຢິວ 70 ປີ ກ່ອນ. ທ່ານຄິດວ່າເປັນຫຍັງຈຶ່ງເຮັດແບບນັ້ນ?`

ຄຳອະທິຖານຂອງດານີເອນຄືຕົວຢ່າງຂອງວິທີການທີ່ພວກເຮົາສາມາດອະທິຖານສຳລັບຄົນອື່ນ. ພຣະຄຳພີເຕັມໄປດ້ວຍຕົວຢ່າງຫຼາຍໆອັນສຳລັບຄຳອະທິຖານເຫຼົ່ານີ້. ຄຳອະທິຖານຂອງເຮົາສາມາດເຮັດໃຫ້ສິ່ງຕ່າງໆທີ່ອັດສະຈັນແລະຍິ່ງໃຫຍ່ເກີດຂຶ້ນໄດ້. ພວກມັນສາມາດເຮັດໃຫ້ພຣະເຈົ້າຊ່ວຍເຫຼືອປະຊາຊົນຂອງພຣະເຈົ້າຈາກສັດຕູຂອງພວກເຂົາໄດ້. ຄຳອະທິຖານຂອງເຮົາສາມາດປ່ຽນແປງຈິດໃຈຂອງພຣະເຈົ້າບໍ່ໃຫ້ລົງໂທດປະຊາຊົນຂອງພຣະອົງເຊັ່ນດຽວກັນ. ຄຳອະທິຖານຂອງໂມເຊຊ່ວຍໃຫ້ພຣະເຈົ້າບໍ່ໃຫ້ທຳລາຍຄົນຂອງພຣະອົງຫຼັງຈາກທີ່ພວກເຂົາໄດ້ກະທຳບາບ (ອົບພະຍົບ 32:7-14; ຈົດເຊັນບັນຊີ 14:10-25). ຄໍາອະທິຖານຂອງເອລີຢາກໍໄດ້ເຮັດໃຫ້ພຣະເຈົ້ານັ້ນຖອກເທນໍ້າຝົນລົງມາໃສ່ດິນແດນທີ່ແຫ້ງແລ້ງ ຫຼັງຈາກທີ່ຝົນບໍ່ຕົກມາ 3ປີເຄີ່ງ. (1ກະສັດ ບົດທີ 18)

ດັ່ງນັ້ນ ພວກເຮົາຄວນອະທິຖານສຳລັບສະມາຊິກຄອບຄົວ, ໝູ່ເພື່ອນ ແລະຄົນອື່ນໆ. ຈົ່ງອະທິຖານເມື່ອທ່ານມີບັນຫາເຊັ່ນດຽວກັນ. ພຣະເຈົ້າຊົງໄດ້ຍິນຄຳອະທິຖານຂອງພວກເຮົາ. ພຣະອົງສາມາດຊ່ວຍໄດ້. ບາງຄັ້ງພຣະເຈົ້າອາດຈະບໍ່ຕອບຄຳອະທິຖານຂອງພວກເຮົາທັນທີ. ແຕ່ພວກເຮົາອາດຈະແນ່ໃຈໄດ້ວ່າ ພຣະເຈົ້າຈະຊົງຈົດຈຳສິ່ງຕ່າງໆທີ່ບຸດຂອງພຣະອົງຕ້ອງການ ຫຼື ຂາດເຂີນ (ອ່ານຢາໂກໂບ 5:16).