---
title:  ບົດຮຽນ
date:   01/03/2020
---

`ອ່ານພຣະທຳດານີເອນ 9:1,2. ດານີເອນສຶກສາຄຳພະຍາກອນຂອງພຣະຄຳພີ ຫຼື ຂ່າວສານພິເສດກ່ຽວກັບເວລາ. ຄຳພະຍາກອນນີ້ກໍຊ່ວຍດານີເອນໃຫ້ເຂົ້າໃຈວ່າບາງຢ່າງທີ່ສຳຄັນຈະເກີດຂຶ້ນກັບປາຊົນຊົນຂອງພຣະອົງ. ດານີເອນກໍາລັງສຶກສາພຣະທຳເຫຼັມໃດແດ່ເພື່ອຊ່ວຍໃຫ້ເພີ່ນເຂົ້າໃຈ?`

ຄຳອະທິຖານຂອງໂມເຊກໍ່ສະແດງໃຫ້ພວກເຮົາເຫັນວ່າ ເພີ່ນໄດ້ສຶກສາພຣະທຳທີ່ຂຽນໂດຍໂມເຊແລະຜູ້ປະກາດພຣະຄຳຢ່າງລະອຽດຖີ່ຖ້ວນ.

ການສຶກສາພຣະຄຳພີຂອງດານີເອນນັ້ນກໍ່ຍັງສະແດງໃຫ້ເພີ່ນເຫັນບາງສິ່ງບາງຢ່າງ. ເພີ່ນໄດ້ເຫັນວ່າຄວາມບາບຂອງປະຊາຊົນນັ້ນຮ້າຍແຮງຫຼາຍ. ປະຊາຊົນຂອງພຣະເຈົ້າໄດ້ລະເມີດຂໍ້ຕົກລົງພິເສດຂອງພວກເຂົາກັບພຣະເຈົ້າ. ພຣະເຈົ້າໄດ້ລົງໂທດພວກເຂົາໂດຍການນຳພວກເຂົາໄປຈາກດິນແດນຂອງພວກເຂົາໄປສູ່ສະຄອນບາບີໂລນ (ລະບຽບເລວີ 26:14-45). ຄວາມເຂົ້າໃຈຂອງດານີເອນກ່ຽວກັບສິ່ງທີ່ໄດ້ເກີດຂຶ້ນກັບຊາວອິດສະລະເອນກໍ່ໄດ້ມາຈາກການສຶກສາພຣະຄຳພີ. ການສຶກສາຂອງເພີ່ນໄດ້ເຮັດໃຫ້ເພີ່ນນັ້ນໄຫວ້ວອນຕໍ່ພຣະເຈົ້າໃຫ້ຊ່ວຍຊົນຊາດອິດສະລາເອນ.

ໃນເວລາຍຸກສຸດທ້າຍນີ້ ພວກເຮົາສາມາດຮຽນຮູ້ບົດຮຽນອັນສຳຄັນຈາກດານີເອນ. ພວກເຮົາຈຳເປັນຕ້ອງສຶກສາແລະປະຕິບັດຕາມພຣະຄຳພີໃນເວລານີ້ຫຼາຍກວ່າແຕ່ກີ້. ມີແຕ່ພຣະຄຳພີເທົ່ານັ້ນທີ່ສາມາດໃຫ້ຄວາມເຂົ້າໃຈອັນແຈ່ມແຈ້ງກ່ຽວກັບສິ່ງທີ່ກຳລັງເກີດຂຶ້ນໃນໂລກນີ້ແລະເຖິງເຫດຜົນຂອງມັນ. ຢ່າລືມວ່າພຣະຄຳພີນັ້ນສະແດງໃຫ້ພວກເຮົາເຫັນເລື່ອງຂອງສົງຄາມທົ່ວໂລກລະຫວ່າງພຣະເຈົ້າແລະຊາຕານ. ພຣະຄຳພີສະແດງໃຫ້ເຫັນວ່າ ພຣະເຈົ້າຈະທຳລາຍຄວາມຊົ່ວຮ້າຍໃນຕອນຈົບຂອງສົງຄາມນີ້. ແລ້ວພຣະອົງຈະເລີ່ມລາດຊະອານາຈັກອັນຕະຫຼອດໄປເປັນນິດຂອງພຣະອົງ. ດັ່ງນັ້ນ ພວກເຮົາຈຳເປັນທີ່ຈະຕ້ອງຮຽນພຣະຄຳພີ ຍິ່ງພວກເຮົາສຶກສາຫຼາຍຂຶ້ນຊໍ່າໃດ ພວກເຮົາກໍ່ຍິ່ງເຂົ້າໃຈສິ່ງທີ່ເກີດຂຶ້ນຢູ່ອ້ອມຂ້າງພວກເຮົາຫຼາຍຂຶ້ນຊໍ່ານັ້ນ. ພວກເຮົາຈະເຂົ້າໃຈວຽກງານທີ່ພຣະເຈົ້າມອບໃຫ້ເຮົາເຮັດໃນໂລກນີ້ໄດ້ດີຂຶ້ນ. ພຣະຄຳພີຈະຊ່ວຍໃຫ້ຄວາມຫວັງຂອງເຮົາເຕີບໂຕຂຶ້ນເຊັ່ນດຽວກັນ.