---
title:  ການປອບປະໂລມແລະຄວາມຫວັງຂອງດານີເອນ
date:   29/02/2020
---

### ອ່ານສຳລັບບົດຮຽນອາທິດນີ້
ດານີເອນ 9:1, 2; ດານີເອນ 9:3-19; ດານີເອນ 9:24-27.

> <p>ຂໍ້ຄວນຈຳ</p>
> “ຂ້າແດ່ອົງພຣະຜູ້ເປັນເຈົ້າເອີຍ ໂຜດຟັງສຽງຂອງພວກຂ້ານ້ອຍດ້ວຍ! ຂ້າແດ່ອົງພຣະຜູ້ເປັນເຈົ້າ ໂຜດຍົກໂທດໃຫ້ຂ້ານ້ອຍແດ່ທ້ອນ! ຂ້າແດ່ອົງພຣະຜູ້ເປັນເຈົ້າ ຂໍໂຜດຮັບຟັງພວກຂ້ານ້ອຍ! ແລະຮີບກະທຳການເຖີດ ຂ້າແດ່ພຣະເຈົ້າຂອງຂ້ານ້ອຍເອີຍ ຂໍໂຜດຢ່າຊັກຊ້າຢູ່ເລີຍ ເພາະວ່າເມືອງແລະປະຊາຊົນເຫຼົ່ານີ້ເປັນທີ່ເອີ້ນຕາມນາມຊື່ຂອງພຣະອົງ” (ດານີເອນ 9:19).

ໃນດານີເອນ ບົດທີ9 ພວກເຮົາອ່ານຄຳອະທິຖານໜຶ່ງທີ່ສວຍງາມທີ່ສຸດຄຳໜຶ່ງໃນພຣະຄຳພີ. ດານີເອນ ອະທິຖານເມື່ອມີຄວາມຍາກລຳບາກ ຫຼື ອຸປະສັກບັນຫາ. ຄຳອະທິຖານນັ້ນຊ່ວຍໃຫ້ດານີເອນປະເຊີນກັບບັນຫາຕ່າງໆທີ່ເຂົ້າມາຫາເພີ່ນ. ໃນຂະນະທີ່ພວກເຮົາຄຳນຶງເຖິງຄຳອະທິຖານໃນດານີເອນ ບົດທີ 9. ຂໍໃຫ້ພວກເຮົາໄດ້ຈົດຈຳບາງສິ່ງບາງຢ່າງ. ດານີເອນບໍ່ສາມາດທີ່ຈະຢຸດຄິດເຖິງເວລາ 2,300 ມື້ ໃນພຣະທຳດານີເອນ ບົດທີ8. ແມ່ນແລ້ວ ດານີເອນເຂົ້າໃຈຄວາມຝັນນີ້ໂດຍສ່ວນຫຼາຍ ແຕ່ເພີ່ນກໍ່ບໍ່ສາມາດເຂົ້າໃຈວ່າເມື່ອໃດໄລຍະເວລານີ້ຈະເລີ່ມຕົ້ນຂຶ້ນ ຫຼື ສິ້ນສຸດລົງໃນປະຫວັດສາດ.

“ເຫດການນີ້ຈະດຳເນີນຕໍ່ໄປເປັນເວລາ 1,150ວັນ. ໃນລະຫວ່າງນີ້ຈະບໍ່ມີການຖວາຍເຄື່ອງບູຊາ ຍາມແລງ ແລະຍາມເຊົ້າ ແລ້ວພຣະວິຫານກໍຈະໄດ້ຖືກສ້າງຂຶ້ນໃໝ່.” (ດານີເອນ 8:14). ແມ່ນໃນບົດທີ9ເທົ່ານັ້ນທີ່ທູດສະຫວັນອົງໜຶ່ງໃຫ້ຂໍ້ມູນດານີເອນຫຼາຍຂຶ້ນກ່ຽວກັບເວລາ 2,300 ມື້. ຄືກັບທີ່ຜ່ານມາ ດານີເອນກໍ່ໄດ້ອະທິຖານແລ້ວແສງສະຫວ່າງກໍ່ມາຮອດດານີເອນເພື່ອຕອບຄຳອະທິຖານຂອງເພີ່ນ.