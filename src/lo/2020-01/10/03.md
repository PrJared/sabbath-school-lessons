---
title:  ດານີເອນຂໍໃຫ້ພຣະເຈົ້າປະທານຄວາມເມດຕາ
date:   02/03/2020
---

`ອ່ານກ່ຽວກັບຄຳອະທິຖານຂອງດານີເອນໃນດານີເອນ 9:3-19. ເປັນຫຍັງດານີເອນຈິ່ງຂໍຄວາມເມດຕາຈາກພຣະເຈົ້າ?`

ໃຫ້ເຮົາມາເບິ່ງແນວຄິດທີ່ສຳຄັນບາງຢ່າງໃນຄຳອະທິຖານຂອງດານີເອນ:

ກ່ອນອື່ນ ດານີເອນບໍ່ເຄີຍຂໍໃຫ້ພຣະເຈົ້າອະທິບາຍສາເຫດທີ່ຊາວຢິວນັ້ນຕ້ອງທົນທຸກທໍລະມານ. ດານີເອນນັ້ນຮູ້ເຫດຜົນດີ. ດັ່ງທີ່ພວກເຮົາເຫັນວ່າດານີເອນໄດ້ໃຊ້ເວລາໄລຍະດົນໃນຄຳອາທິຖານຂອງເພີ່ນເພື່ອບອກພຣເຈົ້າເຖິງເຫດຜົນ. “ເມື່ອພຣະອົງບອກໃຫ້ພວກຂ້ານ້ອຍເຮັດຕາມກົດລະບຽບຕ່າງໆທີ່ພຣະອົງໄດ້ມອບໃຫ້ຜ່ານທາງຜູ້ທຳນວາຍຜູ້ຮັບໃຊ້ຂອງພຣະອົງນັ້ນ ພວກຂ້ານ້ອຍບໍ່ໄດ້ຍອມຟັງພຣະອົງ” (ດານີເອນ 9:10). ໃນຕອນສຸດທ້າຍຂອງດານີເອນບົດທີ 8 ທ່ານຈະເຫັນວ່າດານີເອນນັ້ນຕ້ອງການທີ່ຈະເຂົ້າໃຈບາງສິ່ງບາງຢ່າງ. ເພີ່ນບໍ່ເຂົ້າໃຈຄວາມຝັນກ່ຽວກັບເວລາ 2,300 ມື້ (ອ່ານ ດານີເອນ 8:27).

ດານີເອນໄດ້ອະທິຖານຂໍຄວາມເມດຕາປານີ ເພີ່ນໄດ້ຂໍໃຫ້ພຣະເຈົ້າໃຫ້ອະໄພປະຊາຊົນຂອງພຣະອົງ. ແມ່ນແລ້ວ ປະຊາຊົນຂອງພຣະເຈົ້າໄດ້ເຮັດບາບແລະໄດ້ເຮັດສິ່ງທີ່ຊົ່ວຮ້າຍ. ແຕ່ນັ້ນເປັນເຫດຜົນທີ່ດານີເອນໄດ້ຂໍໃຫ້ພຣະເຈົ້າມີຄວາມເມດຕາຕໍ່ຊົນຊາດອິດສະລະເອນ. ຄຳອະທິຖານຂອງດານີເອນເພື່ອຂໍຄວາມເມດຕາກໍສະແດງໃຫ້ເຮົາເຫັນ ຂ່າວປະເສີດກ່ຽວກັບພຣະເຢຊູ. ພວກເຮົາເປັນຄົນບາບ ແລະ ບໍ່ມີສິ່ງໃດທີ່ດີໃນໂຕຂອງເຮົາ.

`ອ່ານດານີເອນ 9:18,19. ດານີເອນໃຫ້ເຫດຜົນອນໃດແດ່ໃນຂໍ້ພຣະຄຳພີເຫຼົ່ານີ້ເພື່ອອະທິບາຍວ່າ ເປັນຫຍັງເພີ່ນຈິ່ງຕ້ອງການໃຫ້ພຣະເຈົ້າຕອບຄຳອະທິຖານຂອງເພີ່ນ?` 

ນອກຈາກນັ້ນ ດານີເອນບໍ່ໄດ້ຂໍໃຫ້ພຣະເຈົ້າຊ່ວຍເພີ່ນດ້ວຍເຫດຜົນທີ່ເຫັນແກ່ໂຕ. ດານີເອນຕ້ອງການໃຫ້ພຣະນາມຂອງພຣະເຈົ້າໄດ້ຮັບກຽດຢູ່ເທິງແຜ່ນດິນໂລກ.