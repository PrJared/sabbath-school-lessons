---
title:  ຈາກເຢຣູຊາເລັມໄປຫາບາບີໂລນ
date:   04/01/2020
---

### ອ່ານສຳລັບບົດຮຽນອາທິດນີ້ 
2 ກະສັດ 21:10-16; 2 ກະສັດ 24:18-20; ແລະ ເຢເລມີຢາ 3:13; ດານີເອນ 1:7-20; ຄາລາເຕຍ 2:19, 20; ມັດທາຍ 16:24-26; ແລະ 2 ໂກລິນໂທ 4:17; ດານີເອນ 1:17-21; ໂຢບ 38:36; ສຸພາສິດ 2:6; ຢາໂກໂບ 1:5.

> <p>ຂໍ້ຄວນຈຳ</p>
> "ພຣະເຈົ້າໄດ້ໃຫ້ພວກຊາຍໜຸ່ມສີ່ຄົນນີ້ມີຄວາມຮູ້ ແລະຄວາມຊຳນິຊຳນານໃນດ້ານວັນນະຄະດີແລະສະຕິປັນຍາເປັນຢ່າງດີ. ນອກຈາກນີ້ ພຣະອົງຍັງໄດ້ໂຜດໃຫ້ດານີເອນຊຳນານໃນການແປນິມິດ ແລະ ແກ້ຄວາມຝັນຕ່າງໆອີກດ້ວຍ." (ດານີເອນ 1:17)

ວິລະບູລຸດທີ່ແທ້ຈິງໃນພຣະທຳດານີເອນນັ້ນກໍຄືພຣະເຈົ້າ. ຂໍໃຫ້ທ່ານຈື່ຄວາມຈິງເລື່ອງນີ້ໃນຂະນະທີ່ພວກເຮົາສືບຕໍ່ສຶກສາພຣະທຳດານີເອນ. ມັນເປັນເລື່ອງງ່າຍທີ່ຈະຄິດວ່າ ເລື່ອງຕ່າງໆໃນພຣະທຳດານີເອນທັງໝົດແມ່ນກ່ຽວກັບດານີເອນແລະໝູ່ຂອງເພີ່ນສາມຄົນ. ແຕ່ພຣະເຈົ້າໄດ້ນຳພາຊາຍສີ່ຄົນນີ້. ພຣະອົງຊົງປົກປັກຮັກສາພວກເຂົາຈາກອຳນາດແຫ່ງຄວາມຊົ່ວຮ້າຍໃນນະຄອນບາບີໂລນ. ໃນນະຄອນບາບີໂລນນັ້ນ ດານີເອນແລະໝູ່ຂອງເພີນໄດ້ພົບປະກັບຄົນທີ່ມີສາດສະໜາທີ່ແຕກຕ່າງກັນ. ຄົນເຫຼົ່ານີ້ກໍມີວິທີການໃຊ້ຊີວິດທີ່ແຕກຕ່າງກັນ. ແມ່ນແລ້ວ ສິ່ງເຫຼົ່ານີ້ກໍເຮັດໃຫ້ດານີເອນແລະໝູ່ຂອງເພິ່ນມີຄວາມຫຍຸ້ງຍາກໃນການຕິດຕາມພຣະເຈົ້າໃນບາງເວລາ. ແຕ່ສິ່ງເຫຼົ່ານີ້ກໍຄືການທົດສອບຄວາມເຊື່ອ. ດານີເອນແລະໝູ່ຂອງເພິ່ນກໍຜ່ານການທົດສອບນີ້. ພວກເຂົາສະແດງອອກໃຫ້ທຸກຄົນເຫັນວ່າ ພວກເຂົານັ້ນ "ຮູ້ຈັກພຣະເຢຊູ" (2 ຕີໂມທຽວ 1:12). ພຣະເຢຊູຄືຜູ້ດຽວທີ່ພວກເຂົາ "ໄດ້ເຊື່ອແລະໄວ້ວາງໃຈ" (2 ຕີໂມທຽວ 1:12).