---
title:  ຂໍ້ຄິດເພີ່ມເຕີມ
date:   10/01/2020
---

“ຊາວບາບີໂລນກໍເຮັດໃຫ້ຊີວິດຂອງດານີເອນແລະໝູ່ຂອງເພິ່ນນັ້ນຍາກລຳບາກ. ພວກເຂົາໂອ້ອວດກ່ຽວກັບການຊະນະສົງຄາມຕໍ່ສູ້ຊາວຢິວ. ຊາວຢິວນັ້ນເປັນນັກໂທດໃນເມືອງບາບີໂລນແມ່ນບໍ? ກະສັດເນບູກາດເນັດຊາໄດ້ນຳເຄື່ອງທີ່ມີຄ່າຕ່າງໆອອກມາຈາກພຣະວິຫານຂອງພຣະເຈົ້າເຊັ່ນດຽວກັນ. ເພິ່ນໄດ້ເອົາໄປໃສ່ໃນວິຫານຂອງພະຕ່າງໆຂອງເພິ່ນເອງ. ກະສັດຂອງອິດສະຣາເອນເອງກໍຕົກເປັນນັກໂທດໃນບາບີໂລນເຊັ່ນດຽວກັນ. ຊາວບາບີໂລນນັ້ນໂອ້ອວດກ່ຽວກັບສິ່ງເຫຼົ່ານີ້. ພວກເຂົາກ່າວວ່າສິ່ງເຫຼົ່ານີ້ຄືຫຼັກຖານວ່າ ສາດສະໜາຂອງພວກເຂົາແລະວິທີການໃຊ້ຊີວິດຂອງພວກເຂົານັ້ນດີກວ່າ. ດານີເອນແລະໝູ່ຂອງເພິ່ນຈະຕ້ອງຢູ່ກັບຄວາມອັບອາຍນີ້. ແມ່ນແລ້ວ ປະຊາຊົນຂອງພຣະເຈົ້າກໍເຮັດໃຫ້ຕົນເອງໄດ້ຮັບຄວາມທຸກທໍລະມານແລະຄວາມອັບອາຍ. ໃນເວລາດຽວກັນນີ້ ພຣະເຈົ້າໄດ້ໃຊ້ປະສົບການອັນຮ້າຍແຮງນີ້ເພື່ອສອນບົດຮຽນໜຶ່ງໃຫ້ແກ່ນະຄອນບາບີໂລນ. ພຣະເຈົ້າເທົ່ານັ້ນທີ່ຄວບຄຸມທຸກຢ່າງ. ກົດຂອງພຣະອົງກໍບໍລິສຸດ. ພຣະບັນຍັດຂອງພຣະອົງຈະຕ້ອງໄດ້ມີການຖືກປະຕິບັດ. ພຣະເຈົ້າສະແດງໃຫ້ຊາວບາບີໂລນເຫັນວ່າສິ່ງໃດຈະເກີດຂຶ້ນເມື່ອປະຊາຊົນທັງຫຼາຍເຊື່ອຟັງກົດພຣະບັນຍັດຂອງພຣະອົງ. ພຣະເຈົ້າປະທານຂ່າວສານນີ້ໃຫ້ແກ່ດານີເອນແລະໝູ່ຂອງເພິ່ນ. ພວກເຂົາຄືຜູ້ຮັບໃຊ້ທີ່ສັດຊື່ຂອງພຣະເຈົ້າ. ພຣະເຈົ້າຊົງເລືອກພວກເຂົາໃຫ້ກ່າວແທນພຣະອົງ ເພາະວ່າພວກເຂົາມີຄວາມສັດຊື່. ມັນເປັນທາງດຽວທີ່ພຣະເຈົ້າຊົງເຮັດພາລະກິດຂອງພຣະອົງ.” (ທ່ານນາງເອເລັນ ຈີ ໄວທ໌)

**ຄຳຖາມຄົ້ນຄວ້າ**

`1.	ຊາວບາບີໂລນຮູ້ສຶກວ່າ ພະຂອງຂອງພວກເຂົາກໍແຂງແກ່ງກວ່າພຣະເຈົ້າຂອງຊົນຊາດອິດສະຣາເອນ. ທ່ານຄິດວ່າຄວາມຈິງອັນໃດໄດ້ຊ່ວຍໃຫ້ດານີເອນແລະໝູ່ຂອງເພິ່ນຮັກສາຄວາມເຂັ້ມແຂງໃນເວລານີ້? ເປັນຫຍັງຈຶ່ງເປັນເລື່ອງສຳຄັນຫຼາຍທີ່ຈະຮູ້ຄວາມຈິງຂອງພຣະຄຳພີ?`

`2.	ເປັນຫຍັງ ພວກເຮົາຈຶ່ງຈຳເປັນຕ້ອງສະແດງອອກເຖິງຄວາມເຊື່ອຂອງເຮົາໃຫ້ແກ່ປະຊາຊົນທີ່ພວກເຮົາຮັບໃຊ້ແລະຕ້ອງການຢາກຈະຢາກຊ່ວຍໃຫ້ພົ້ນ? ຄວາມເຊື່ອຂອງເຮົານັ້ນໃຫ້ຄົນອື່ນເຫັນວ່າ ພຣະເຈົ້າຊົງເປັນໃຜ ແລະເປັນແບບໃດ?`