---
title:  ພຣະເຈົ້າຊົງເປັນຜູ້ຄວບຄຸມ
date:   05/01/2020
---

ໃຫ້ທ່ານເບິ່ງຂໍ້ພຣະຄຳພີທີ່ເລີ່ມຕົ້ນພຣະທຳດານີເອນໃຫ້ລະອຽດ. ທ່ານຈະເຫັນເຫດຜົນອັນແທ້ຈິງທີ່ເນບູກາດເນັດຊາໄດ້ຮັບໄຊຊະນະ. ແມ່ນແລ້ວ ປະຊາຊົນຂອງພຣະເຈົ້າໄດ້ແພ້ສົງຄາມກັບກະສັດເນບູກາດເນັດຊາ. ແຕ່ກະສັດເນບູກາດເນັດຊາກໍບໍ່ໄດ້ຮັບໄຊຊະນະຍ້ອນວ່າເພີ່ນເຂັ້ມແຂງກວ່າ. ເພີ່ນໄດ້ຮັບໄຊຊະນະກໍເພາະວ່າ "ອົງພຣະຜູ້ເປັນເຈົ້າໄດ້ໃຫ້ກະສັດເນບູກາດເນັດຊາຈັບກະສັດເຢໂຮຍອາກິມ" (ດານີເອນ 1:2). ເປັນຫຍັງ ພຣະເຈົ້າຈຶ່ງປ່ອຍໃຫ້ກະສັດເນບູກາດເນັດຊາໄດ້ຮັບໄຊຊະນະ. ຫຼາຍປີກ່ອນໜ້ານັ້ນ ພຣະເຈົ້າໄດ້ຊົງຕັກເຕືອນປະຊາຊົນຂອງພຣະອົງ. ພຣະອົງຊົງບອກເຂົາເຖິງສິ່ງທີ່ຈະເກີດຂຶ້ນຖ້າຫາກພວກເຂົາລະເມີດຂໍ້ຕົກລົງພິເສດຂອງພຣະອົງ. ປະຊາຊົນຂອງພຣະອົງຈະກາຍເປັນຊະເລີຍ. ຕອນນີ້ ດານີເອນກໍໄດ້ເຫັນພຣະຄຳຂອງພຣະເຈົ້າກາຍເປັນຈິງ.

`ເປັນຫຍັງ ພຣະເຈົ້າຈຶ່ງເຮັດໃຫ້ຢູດາແລະເຢຣູຊາເລັມຢູ່ພາຍໃຕ້ການຄວບຄຸມຂອງບາບີໂລນ? ສຳລັບຄຳຕອບໃຫ້ທ່ານອ່ານ 2 ກະສັດ 21:10-16; 2 ກະສັດ 24:18-20; ແລະ ເຢເລມີຢາ 3:13.`

ພຣະທຳດານີເອນນັ້ນສະແດງເຖິງຮູບພາບອັນຍິ່ງໃຫຍ່ຂອງພຣະເຈົ້າ. ພຣະເຈົ້າທີ່ພວກເຮົາຮັບໃຊ້ນັ້ນກໍຄວບຄຸມປະຫວັດສາດຂອງມະນຸດ. ພຣະອົງຊົງມີກຳລັງຢ່າງຫຼວງຫຼາຍ. ແຕ່ພຣະອົງກໍຍັງມັກສະແດງຄວາມເມດຕາຂອງພຣະອົງຕໍ່ປະຊາຊົນຂອງພຣະອົງ. ພຣະອົງຊົງຊ່ວຍພວກເຮົາໃນເວລາທີ່ມີຄວາມຂາດເຂີນ. ດັ່ງທີ່ທ່ານຈະເຫັນນັ້ນ ຄົນທີ່ຊົ່ວຮ້າຍກໍພະຍາຍາມທີ່ຈະທຳລາຍດານີເອນແລະໝູ່ຂອງເພິ່ນ. ເປັນຫຍັງຈຶ່ງເປັນແບບນັ້ນ? ກໍເພາະວ່າ ດານີເອນແລະໝູ່ຂອງເພິ່ນນັ້ນກໍເຊື່ອຟັງພຣະເຈົ້າ. ດັ່ງນັ້ນ ພຣະເຈົ້າຈຶ່ງຊ່ວຍເຫຼືອດານີເອນແລະໝູ່ຂອງເພິ່ນ. ພຣະເຈົ້າຈະເຮັດສິ່ງດຽວກັນນີ້ສຳລັບປະຊາຊົນຂອງພຣະອົງໃນຍຸກສຸດທ້າຍ.

`ເປັນຫຍັງພວກເຮົາຈຶ່ງສາມາດໄວ້ວາງໃຈໃຫ້ພຣະເຈົ້າຊ່ວຍເຫຼືອເຮົາໃນເວລາທີ່ພວກເຮົາຈຳເປັນ?`