---
title:  ຄຳສັ່ງຂອງກະສັດທີ່ບອກໃຫ້ນະມັດສະການ
date:   20/01/2020
---

`ປຽບທຽບສິ່ງທີ່ເກີດຂຶ້ນໃນດານີເອນ 3:8-15 ກັບສິ່ງທີ່ເກີດຂຶ້ນໃນພະນິມິດ 13:11-18. ແມ່ນຫຍັງໄດ້ເກີດຂຶ້ນໃນສະໄໝຂອງດານີເອນ ເຊິ່ງຈະເກີດຂຶ້ນໃນອະນາຄົດໃນຍຸດສຸດທ້າຍ?`

ພວກເຮົາກຳລັງດຳເນີນຊີວິດຢູ່ໃນຊ່ວງຍຸກສຸດທ້າຍຂອງປະຫວັດສາດ. ພະນິມິດ ບົດທີ13 ກໍປະກາດວ່າ ຄົນໃນໂລກນີ້ຈະຖືກສັ່ງໃຫ້ນະມັດສະການອຳນາດຂອງສັດຮ້າຍແລະຮູບປັ້ນຂອງມັນ. ຮູບປັ້ນກໍຄືພະປອມ. ອຳນາດຂອງສັດຮ້າຍໃນທະເລໄດ້ຮັບການຊ່ອຍເຫຼືອຈາກສັດຮ້າຍເທິງບົກ. ອຳນາດຂອງສັດຮ້າຍທະເລໄດ້ບັງຄັບໃຫ້ "ຄົນທັງໝົດທັງນ້ອຍແລະໃຫຍ່ ທັ່ງຮັ່ງມີແລະຍາກຈົນ ທັງເສລີແລະຂ້ອຍຂ້າ ໄດ້ຮັບເຄື່ອງໝາຍໄວ້ທີ່ມືຂວາ ຫຼື ທີ່ໜ້າຜາຂອງພວກເຂົາ." (ພະນິມິດ 13-16)

ທ່ານເຫັນບໍວ່າ ໃນພະນິມິດບົດທີ13ນັ້ນ ກຸ່ມຄົນ6ກຸ່ມໄດ້ພາກັນນະມັດສະການຮູບປັ້ນຂອງສັດຮ້າຍຈາກທະເລ? ພວກເຂົາຄື (1) ກຸ່ມຄົນທີ່ຄົນອື່ນເຫັນວ່າບໍ່ສຳຄັນ. (2) ກຸ່ມຄົນທີ່ຍິ່ງໃຫຍ່. (3) ກຸ່ມຄົນທີ່ຮັ່ງມີ. (4) ກຸ່ມຄົນທີ່ທຸກຍາກ. (5) ຄົນທີ່ມີອິດສະຫຼະພາບ ແລະ (6) ກຸ່ມຂ້າທາດ. ເລກຂອງສັດຮ້າຍທະເລນັ້ນຄື 666. ດານີເອນ 3:1 ສະແດງໃຫ້ເຫັນວ່າ ເນບູກາເນັດຊາໄດ້ສ້າງໃຫ້ຮູບປັ້ນຂອງເພີ່ນນັ້ນ ສູງ 60 ກິວບິດ (26.4ແມັດ) ແລະ ກວ້າງ 6 ກິວບິດ (2.6ແມັດ). ຮູບປັ້ນຄຳຂອງເນບູກາດເນັດຊາເປັນຮູບທີ່ພັນລະນາພາບ. ມັນສະແດງໃຫ້ເຫັນວ່າບາບີໂລນໃນຍຸດກສຸດທ້າຍນັ້ນຈະເຮັດສິ່ງໃດໃນບັ້ນປາຍ. ດັ່ງນັ້ນ ພວກເຮົາຈຶ່ງຄວນໃສ່ໃຈໃນສິ່ງທີ່ເກີດຂຶ້ນໃນເລື່ອງນີ້. ມັນສະແດງໃຫ້ເຫັນວ່າ ພຣະເຈົ້າຊົງຄວບຄຸມສິ່ງຕ່າງໆທີ່ເກີດຂຶ້ນໃນໂລກນີ້.