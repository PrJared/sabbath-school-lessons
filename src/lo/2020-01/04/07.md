---
title:  ຂໍ້ຄິດເພີ່ມເຕີມ
date:   24/01/2020
---

“ປະຊາຊົນຂອງພຣະເຈົ້າຈະຕ້ອງມີຄວາມເຊື່ອທີ່ບໍ່ລົ້ມເຫຼວ. ບຸດຂອງພຣະເຈົ້າຈະຕ້ອງສະແດງໃຫ້ທຸກໆຄົນເຫັນຢ່າງຈະແຈ້ງວ່າ ພຣະເຈົ້າຊົງເປັນພຣະເຈົ້າອົງດຽວທີ່ພວກເຂົານະມັດສະການ. ບຸດຫຼານຂອງພຣະເຈົ້າຈະຕ້ອງສະແດງໃຫ້ເຫັນວ່າ ພວກເຂົາຈະບໍ່ມີສ່ວນຮ່ວມໃນການນະມັດສະການພະປອມ. ບໍ່ມີກົດໝາຍຂອງມະນຸດ ຫຼື ຄຳສັ່ງອັນໃດທີ່ຈະຍິ່ງໃຫຍ່ເທົ່າກັບພຣະຄຳຂອງພຣະເຈົ້າ. ພຣະຄຳຂອງ  ພຣະເຈົ້ານັ້ນຄົງຈະຢູ່ຕະຫຼອດໄປ. ປະຊາຊົນທີ່ຊື່ສັດຂອງພຣະເຈົ້າຈະເຊື່ອຟັງກົດບັນຍັດຂອງພຣະອົງ ເຖິງແມ່ນວ່າຄົນອື່ນຈະຈັບເຂົາໄວ້ໃນຄຸກ ຫຼື ພະຍາຍາມຂ້າພວກເຂົາ.” (ທ່ານນາງເອເລັນຈີໄວທ໌)

**ຄຳຖາມຄົ້ນຄວ້າ** 

`1. ອ່ານ 1ເປໂຕ 1:3-9. ເປັນຫຍັງພຣະເຈົ້າຈຶ່ງຊ່ອຍບາງຄົນໃຫ້ອອກຈາກບັນຫາ ແຕ່ກັບບໍ່ຊ່ອຍບາງຄົນ? ພວກເຮົາຈະສາມາດຕອບຄຳຖາມນີ້ໄດ້ແທ້ຫຼືບໍ່? ເປັນ   ຫຍັງພວກເຮົາຈຶ່ງຕ້ອງສືບຕໍ່ໄວ້ວາງໃຈໃນຄວາມຮັກຂອງພຣະເຈົ້າ ເຖິງແມ່ນວ່າພຣະອົງຈະບໍ່ເຮັດການອັດສະຈັນເພື່ອຊ່ອຍເຮົາ?`

`2. ສົມມຸດວ່າ ເລື່ອງເຕົາຮ້ອນທີ່ເຜົາໄໝ້ນີ້ມີຈຸດຈົບແບບອື່ນເດ? ຈະເປັນແນວໃດ ຖ້າຫາກຊາຍໜຸ່ມສາມຄົນນີ້ຕາຍໃນຕອນຈົບ? ພວກເຮົາຍັງຈະໄດ້ຮັບບົດຮຽນອັນໃດຈາກເລື່ອງນີ້?`

`3. ໃຫ້ທ່ານຄຶດເຖິງຄຳຖາມທີ່ສຳຄັນທີ່ສຸດທີ່ຈະຕ້ອງຖາມໃນຍຸກສຸດທ້າຍ: ພວກເຮົາຈະນະມັດສະການຜູ້ໃດ? ຄຳຕອບຕໍ່ຄຳຖາມນີ້ກໍສະແດງເຖິງອັນໃດກ່ຽວກັບວັນສະບາໂຕ? ວັນສະບາໂຕນັ້ນສຳຄັນຫຼາຍຊໍ່າໃດ?`

`4. ໃຫ້ທ່ານອ່ານຄຳເວົ້າຂອງພຣະເຢຊູໃນ ລູກາ 16:10. ຄຳເວົ້າຂອງພຣະເຢຊູນັ້ນຊ່ອຍພວກເຮົາໃຫ້ເຂົ້າໃຈວ່າ ພວກເຮົາສາມາດມີຊີວິດໄດ້ດ້ວຍຄວາມເຊື່ອແນວໃດ?`

`5. ເນບູກາດເນັດຊາກ່າວກັບໝູ່ຂອງດານີເອນວ່າ “ຈະມີພຣະອົງໃດຊ່ວຍພວກເຈົ້າໃຫ້ພົ້ນໄດ້ຊັ້ນບໍ?” ຖ້າເປັນທ່ານ ທ່ານຈະຕອບກະສັດວ່າແນວໃດ?`