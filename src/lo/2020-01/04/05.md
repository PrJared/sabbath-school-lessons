---
title:  ຜູ້ຊາຍຄົນທີສີ່
date:   22/01/2020
---

`ອ່ານພຣະທຳ ດານີເອນ 3:19-27. ແມ່ນຫຍັງໄດ້ເກີດຂຶ້ນໃນຂໍ້ພຣະຄຳພີເຫຼົ່ານີ້? ແມ່ນໃຜທີ່ເປັນອີກຄົນທີ່ຢູ່ໃນເຕົາໄຟນັ້ນ?`

ກະສັດເນບູກາດເນັດຊາໄດ້ໂຍນ ຊັດຣາກ ເມຊາກ ແລະ ອາເບັດເນໂກເຂົ້າໄປໃນໄຟ. ແຕ່ກະສັດເນບູກາດເນັດຊາກໍສັບສົນຍ້ອນບາງຢ່າງທີ່ເກີດຂຶ້ນ. ເພີ່ນໄດ້ເຫັນຄົນອີກຄົນໜຶ່ງໃນເຕົາໄຟນັ້ນ! ກະສັດກໍບອກວ່າຄົນທສີ່ທີ່ເພີ່ນເຫັນນັ້ນກໍເບີ່ງຄືກັບ "ບຸດຂອງພຣະເຈົ້າ" (ດານີເອນ 3:25; ສະບັບພາສາອັງກິດ)

ກະສັດກໍບໍ່ສາມາດກ່າວສິ່ງໃດຫຼາຍກວ່ານັ້ນອີກ. ແຕ່ພວກເຮົາກໍຮູ້ວ່າຄົນທີ່ສີ່ນັ້ນຄືພຣະເຢຊູ. ພຣະເຢຊູອົງດຽວກັນນີ້ກໍປະກົດໂຕຕໍ່ໜ້າອັບຣາຮາມກ່ອນທີ່ພຣະເຈົ້າຈະທຳລາຍເມືອງໂຊໂດມແລະກົມມະຣາ. ພຣະເຢຊູອົງດຽວກັນນີ້ໄດ້ຕໍ່ສູ້ກັບຢາໂຄບຢູ່ຂ້າງຫ້ວຍນ້ຳຈາບອກ. ພຣະເຢຊູອົງດຽວນີ້ໄດ້ສຳແດງພຣະອົງເອງໃຫ້ໂມເຊເຫັນໃນພຸ່ມໄມ້ ທີ່ກຳລັງລຸກໄໝ້ຢູ່. ຄົນທີສີ່ທີ່ຢູ່ໃນເຕົາໄຟກໍສະແດງໃຫ້ພວກເຮົາເຫັນພຣະເຢຊູກ່ອນທີ່ພຣະອົງຈະສະເດັດມາໂລກນີ້ ໃນຖານະເປັນມະນຸດຄົນໜຶ່ງ. ພຣະເຢຊູຊົງຢືນຢູ່ໃນເຕົາໄຟເພື່ອສະແດງໃຫ້ພວກເຮົາເຫັນວ່າ ພຣະເຈົ້າຊົງຢືນຢູ່ຂ້າງ ປະຊາຊົນຂອງພຣະອົງໃນຊ່ວງທີ່ພວກເຂົາຍາກລຳບາກ.

ທ່ານນາງເອເລັນຈີໄວທ໌ກ່າວວ່າ "ແຕ່ພຣະຜູ້ເປັນເຈົ້າບໍ່ໄດ້ລືມໄລຜູ້ຮັບໃຊ້ຂອງພຣະອົງເອງ. ພວກເຂົາຄືພະຍານຂອງພຣະອົງ. ທະຫານຂອງກະສັດໄດ້ໂຍນພວກເຂົາເຂົ້າໄປໃນເຕົາທີ່ຮ້ອນໄໝ້ຢູ່. ແລ້ວພຣະຜູ້ຊ່ອຍໃຫ້ລອດກໍສະແດງພຣະອົງເອງໃຫ້ຊັດຣາກ ເມຊາກ ແລະ ອາເບັດເນໂກໄດ້ເຫັນ. ພວກເຂົາໄດ້ຍ່າງໄປມາໃນກອງໄຟນັ້ນ. ພຣະເຢຊູຊົງເປັນພຣະເຈົ້າແຫ່ງຄວາມຮ້ອນແລະຄວາມເຢັນ. ເມື່ອ  ພຣະເຢຊູຍ່າງເຂົ້າໄປໃນໄຟນັ້ນ ແປວໄຟນັ້ນກໍບໍ່ສາມາດທຳລາຍຊາຍສາມຄົນນັ້ນໄດ້." (ປຶ້ມທ່ານນາງເອເລັນຈີໄວທ໌)