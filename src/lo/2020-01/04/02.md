---
title:  ຮູບປັ້ນທອງຄຳ
date:   19/01/2020
---

`ອ່ານກ່ຽວກັບຮູບປັ້ນທອງຄຳໃນດານີເອນ 3:1-7. ແມ່ນຫຍັງເຮັດໃຫ້ກະສັດສ້າງຮູບປັ້ນນີ້ຂຶ້ນມາ?`

ດັ່ງທີ່ພວກເຮົາໄດ້ເຫັນ ກະສັດເນບູກາດເນັດຊາໄດ້ຝັນກ່ຽວກັບຮູບປັ້ນຮູບໜຶ່ງ. ຕໍ່ມາເພິ່ນຈຶ່ງໄດ້ສ້າງຮູບປັ້ນຍັກໜຶ່ງຂຶ້ນມາ. ຮູບປັ້ນນີ້ເຮັດດ້ວຍຄຳຕັ້ງແຕ່ຫົວຈົນຮອດຕີນ. ເປັນຫຍັງກະສັດຈຶ່ງສ້າງຮູບປັ້ນນີ້? ອາດຈະເປັນເພາະວ່າ ເພີ່ນບໍ່ຕ້ອງການໃຫ້ອານາຈັກຂອງເພີ່ນຫລົ້ມ. ກະສັດບໍ່ພໍໃຈທີ່ຈະເປັນພຽງແຕ່ຫົວຂອງຮູບປັ້ນທີ່ເຮັດດ້ວຍຄຳ. ເພິ່ນຕ້ອງການໃຫ້ອານາຈັກຂອງເພີ່ນນັ້ນຄົງຢູ່ຕະຫລອດໄປ. ດັ່ງນັ້ນ ເພີ່ນຈຶ່ງສ້າງຮູບປັ້ນທັງໝົດດ້ວຍດ້ວຍທອງຄຳ. ນັ້ນກໍສະແດງໃຫ້ປະຊາຊົນຂອງເພີ່ນເຫັນວ່າ ອານາຈັກຂອງເພີ່ນຈະບໍ່ມີມື້ສິ້ນສຸດ.

ກະສັດກໍເຕັມໄປດ້ວຍຄວາມອວດອົ່ງທະນົງໂຕ. ຄວາມອວດອົ່ງນີ້ກໍເຮັດໃຫ້ພວກເຮົາຈື່ກຸ່ມຄົນທີ່ໄດ້ສ້າງຫໍບາເບວຂຶ້ນມາ. ພວກເຂົາເຫຼົ່ານັ້ນກ້າທີ່ຈະທ້າທາຍອຳນາດຂອງພຣະເຈົ້າໂດຍການສ້າງຫໍຄອຍທີ່ຈະພະຍາຍາມໄປເຖິງສະຫວັນໄດ້. ກະສັດເນບູກາດເນັດຊາກໍຊົ່ວຮ້າຍຄືກັບຄົນເຫຼົ່ານີ້. ເພີ່ນບໍ່ສາມາດຢູ່ກັບແນວຄິດທີ່ວ່າ ອານາຈັກຂອງເພີ່ນເອງຈະສິ້ນສຸດລົງ. ດັ່ງນັ້ນ ກະສັດຈຶ່ງໄດ້ສ້າງຮູບປັ້ນເພື່ອສະແດງເຖິງອຳນາດຂອງຕົນເອງ. ແລະຮູບປັ້ນນັ້ນກໍຍັງເປັນບົດທົດສອບສຳລັບປະຊາຊົນຂອງເພີ່ນ. ມັນສະແດງໃຫ້ກະສັດເຫັນວ່າ ໃຜຊື່ສັດແລະຈົ່ງຮັກພັກດີຕໍ່ກະສັດ ແລະໃຜບໍ່ຊື່ສັດ.

`ກະສັດເນບູກາເນັດຊາໄດ້ຕົກລົງໄປສູ່ກັບດັກແຫ່ງຄວາມອວດອົ່ງທະນົງໂຕ. ພວກເຮົາສາມາດເຮັດສິ່ງໃດ ເພື່ອໃຫ້ພົ້ນຈາກກັບດັກອັນດຽວກັນນີ້?`