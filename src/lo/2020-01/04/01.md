---
title:  ຈາກເຕົາທີ່ຮ້ອນໄປສູ່ພະລາດຊະວັງ
date:   18/01/2020
---

### ອ່ານສຳລັບບົດຮຽນອາທິດນີ້ 
ດານີເອນ 3:1-15; ພະນິມິດ 13:11-18; ອົບພະຍົບ 20:3-6; ດານີເອນ 3:19-27.

> <p>ຂໍ້ຄວນຈຳ</p>
> "ຖ້າພຣະເຈົ້າອົງທີ່ພວກຂ້ານ້ອຍຮັບໃຊ້ຢູ່ສາມາດ ຊ່ອຍພວກຂ້ານ້ອຍໃຫ້ພົ້ນຈາກເຕົາໄຟ ແລະ ຈາກອຳນາດຂອງທ່ານໄດ້ ແລ້ວ ພຣະອົງກໍຈະຊ່ອຍ." (ດານີເອນ 3:17)

ດ້ວຍຄຳເວົ້ານີ້ (ດານີເອນ 3:17), ໝູ່ຂອງດານີເອນສາມຄົນໄດ້ສະແດງຄວາມເຊື່ອຂອງເຂົາຕໍ່ອານາຈັກ ບາບີໂລນທັງໝົດ. ຊາຍໜຸ່ມສາມຄົນນີ້ໄດ້ສະແດງໃຫ້ເຫັນວ່າ ພຣະເຈົ້າທີ່ພວກເຂົານະມັດສະການນັ້ນຄື ພຣະເຈົ້າອົງດຽວທີ່ແທ້ຈິງແລະເປັນອົງດຽວທີ່ມີຊີວິດ. ການຢືນຢັດສຳລັບພຣະເຈົ້າຂອງໝູ່ດານີເອນກໍໄດ້ສະແດງອອກເຖິງຄວາມເຊື່ອຂອງພວກເຂົາ. ຊາຍສາມຄົນນີ້ໄດ້ສະແດງໃຫ້ເຫັນຄວາມຮັກຂອງພວກເຂົາສຳລັບພຣະເຈົ້າ. ຊາຍສາມຄົນນີ້ສະແດງໃຫ້ຊາວບາບີໂລນເຫັນວ່າ ບໍ່ມີສິ່ງໃດທີ່ຈະເຮັດໃຫ້ພວກເຂົາກົ້ມລົງ ແລະ ກາບໄຫວ້ຮູບປັ້ນນັ້ນ. ເລື່ອງນີ້ກໍມີບົດຮຽນຫຼາຍຢ່າງທີ່ມີຄ່າໃຫ້ກັບພວກເຮົາໃນຍຸກສຸດທ້າຍນີ້. (ທ່ານນາງເອເລັນຈີໄວທ໌)

ໃນຕອນສຸດທ້າຍ ພວກເຮົາຈະຕ້ອງມີຈຸດຢືນສຳລັບຄວາມເຊື່ອຂອງພວກເຮົາ. ພຣະຄຳສະແດງໃຫ້ພວກເຮົາເຫັນວ່າຈະມີການທົດສອບການນະມັດສະການຢູ່ທົ່ວໂລກ. ຊີວິດຂອງເຮົາຈະຕົກຢູ່ໃນອັນຕະລາຍຄືກັບໝູ່ຂອງດານີເອນສາມຄົນ. ດັ່ງນັ້ນ ພວກເຮົາຈຶ່ງຈຳເປັນຕ້ອງສຶກສາພຣະທຳດານີເອນ ບົດທີ3. ພຣະຄຳພີບົດນີ້ ສະແດງໃຫ້ພວກເຮົາເຫັນປະສົບການທີ່ພວກເຮົາຈະມີໃນຍຸກສຸດທ້າຍ.