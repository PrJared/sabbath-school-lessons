---
title:  ເງີຍໜ້າຂຶ້ນສູ່ທ້ອງຟ້າ (ສະຫວັນ)
date:   29/01/2020
---

`ໃຫ້ທ່ານອ່ານເພີ່ມເຕີມກ່ຽວກັບກະສັດເນບູກາດເນັດຊາໃນພຣະທຳ ດານີເອນ 4:34-37. ສິ່ງຕ່າງໆໄດ້ປ່ຽນແປງແນວໃດ ແລະ ຍ້ອນອັນໃດສຳລັບກະສັດ?`

ພຣະເຈົ້າຊົງອະນຸຍາດໃຫ້ກະສັດເນບູກາດເນັດຊາມີການເຈັບປ່ວຍທີ່ແປກປະຫຼາດ. ຫຼັງຈາກເວລາ 7 ປີ ຜ່ານໄປ ພຣະເຈົ້າກໍເຮັດໃຫ້ຈິດໃຈຂອງກະສັດເປັນຈິດໃຈໃໝ່. ແມ່ນຫຍັງໄດ້ປ່ຽນແປງທຸກສິ່ງທຸກຢ່າງນີ້? ສິ່ງຕ່າງໆໄດ້ປ່ຽນເມື່ອກະສັດເງີຍໜ້າຂຶ້ນເບິ່ງທ້ອງຟ້າສະຫວັນ. (ດານີເອນ 4:34)

"ຕະຫຼອດເວລາເຈັດປີ ການປະພຶດຂອງເນບູກາດເນັດຊາກໍເຮັດໃຫ້ປະຊາຊົນປະຫຼາດໃຈ. ເປັນເວລາເຈັດປີທີ່ກະສັດໄດ້ຮັບຄວາມອັບອາຍຕໍ່ໜ້າທຸກຄົນໃນໂລກນີ້. ແລ້ວພຣະເຈົ້າກໍປະທານຈິດໃຈທີ່ປົກກະຕິໃຫ້ກັບເພິ່ນ. ກະສັດໄດ້ເງີຍໜ້າຂຶ້ນສູ່ຟ້າສະຫວັນ. ຫົວໃຈຂອງກະສັດນັ້ນກໍບໍ່ເຕັມໄປດ້ວຍຄວາມອວດອົ່ງອີກຕໍ່ໄປ. ເພິ່ນໄດ້ເຂົ້າໃຈເວລານີ້ວ່າ ພຣະເຈົ້າໄດ້ຊົງລົງໂທດເພີ່ນ. ດັ່ງນັ້ນ ກະສັດຈຶ່ງໄດ້ມີການປະກາດຕໍ່ໜ້າປະຊາຊົນ. ເພີ່ນໄດ້ກ່າວວ່າ ພຣະອົງຊົງມີຄວາມຜິດບາບ. ເພີ່ນບອກວ່າ ພຣະເຈົ້າໄດ້ສຳແດງໃຫ້ເພີ່ນເຫັນວ່າພຣະອົງໄດ້ຊົງເມດຕາເພີ່ນຫຼາຍຊ່ຳໃດ ເມື່ອໄດ້ປະທານຈິດທີ່ດີໃຫ້ເພີ່ນຄືນ." (ປື້ມທ່ານນາງເອເລັນຈີໄວທ໌)

ແມ່ນແລ້ວ ການປ່ຽນແປງທີ່ໃຫຍ່ຫຼວງສາມາດເກີດຂຶ້ນໄດ້ໃນຊີວິດຂອງເຮົາເມື່ອພວກເຮົາຫຼຽວເບິ່ງທ້ອງຟ້າສະຫວັນ. ພຣະເຈົ້າຊົງປະທານຈິດທີ່ດີຄືນໃຫ້ກະສັດ. ແລ້ວກະສັດສະແດງໃຫ້ທຸກໆຄົນເຫັນວ່າ ເພີ່ນໄດ້ຮັບບົດຮຽນຂອງເພີ່ນແລ້ວ.

`ພຣະເຈົ້າໄດ້ຊ່ອຍໃຫ້ທ່ານຮຽນຮູ້ວ່າ ທ່ານຈະຕ້ອງການພຣະອົງຫຼາຍຊ່ຳໃດດ້ວຍວິທີການໃດແດ່?`