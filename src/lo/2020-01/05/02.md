---
title:  "ເບິ່ງດູນະຄອນບາບີໂລນນີ້ເປັນເມືອງໃຫຍ່ຫຼາຍ ເຮົາໄດ້ສ້າງໃຫ້ເປັນເມືອງຫຼວງຂອງເຮົາ"
date:   26/01/2020
---

`ໃຫ້ເຮົາມາອ່ານກ່ຽວກັບກະສັດເນບູກາດເນັດຊາໃນດານີເອນ 4:1-33. ແມ່ນຫຍັງໄດ້ເກີດຂຶ້ນກັບກະສັດ? ເປັນຫຍັງມັນຈຶ່ງເກີດຂຶ້ນ?`

ພຣະເຈົ້າຊົງໃຫ້ຄວາມຝັນເລື່ອງທີສອງໃຫ້ແກ່ກະສັດເນບູກາດເນັດຊາ. ແລະເທື່ອນີ້ ກະສັດກໍຈື່ຄວາມຝັນຂອງຕົນເອງໄດ້. ດັ່ງນັ້ນ ກະສັດຈຶ່ງຂໍໃຫ້ດານີເອນນັ້ນໃຫ້ຄຳອະທິບາຍ. ໃນຄວາມຝັນນີ້ ກະສັດເຫັນຕົ້ນໄມ້ໃຫຍ່ຕົ້ນໜຶ່ງ. ຕົ້ນໄມ້ນີ້ຂຶ້ນໄປເຖິງສະຫວັນ. ຄົນຜູ້ໜຶ່ງໃນສະຫວັນກໍໄດ້ສັ່ງໃຫ້ທູດສະຫວັນຕັດຕົ້ນໄມນີ້ລົງຈົນເຫຼືອແຕ່ກົກ ແລະຮາກຂອງມັນທີ່ຢູ່ໃນດິນ. ແລ້ວຄົນໃນຄວາມຝັນກໍກ່າວສິ່ງໜຶ່ງທີ່ເຮັດໃຫ້ເນບູກາດເນັດຊາຢ້ານ. ລາວເວົ້າວ່າ "ພາຍໃນເຈັດປີລາວຈະບໍ່ມີຈິດໃຈມະນຸດເຫຼືອຢູ່ ແຕ່ຈະມີຈິດໃຈສັດ." (ດານີເອນ 4:16) ດານີເອນກໍເຂົ້າໃຈຄວາມຝັນນີ້. ເພິ່ນກໍປາດຖະໜາຢາກໃຫ້ຄວາມຝັນນີ້ເວົ້າກ່ຽວກັບສັດຕູຂອງກະສັດ. ແຕ່ດານີເອນກໍຊື່ສັດຕໍ່ພຣະເຈົ້າ. ເພິ່ນໄດ້ກ່າວຄວາມຈິງກັບກະສັດ. ດານີເອນຈຶ່ງບອກວ່າຄວາມຝັນນີ້ກໍກ່າວກ່ຽວກັບກະສັດນັ້ນເອງ.

ພຣະຄຳພີໄດ້ໃຊ້ຮູບພາບຂອງຕົ້ນໄມ້ເພື່ອສະແດງໃຫ້ເຫັນກະສັດ, ປະເທດ ແລະ ອານາຈັກຕ່າງໆ (ເອເຊກຽນ ບົດທີ 17; ເອເຊກຽນ ບົດທີ 31; ໂຮເຊອາ ບົດທີ 14; ເສກາລີຢາ 11:1,2; ລູກາ 23:31). ດັ່ງນັ້ນ ຕົ້ນໄມ້ໃຫຍ່ຕົ້ນນັ້ນກໍເປັນພາບພັນລະນາສຳລັບກະສັດເນບູກາດເນັດຊາ. ມັນສະແດງເຖິງຈິດໃຈຂອງເພິ່ນທີ່ເຕັມໄປດ້ວຍຄວາມອວດອົ່ງທະນົງຕົວ. ພຣະເຈົ້າປະທານອານາຈັກແລະອຳນາດໃຫ້ແກ່ກະສັດເນບູກາດເນັດຊາ. ແຕ່ກະສັດກໍລົ້ມເຫຼວທີ່ຈະຖວາຍກຽດແດ່ພຣະເຈົ້າ.

`ກະສັດໄດ້ກ່າວສິ່ງໃດໃນພຣະທຳດານີເອນ 4:30? ມັນສະແດງໃຫ້ເຫັນວ່າ ກະສັດບໍ່ເຂົ້າໃຈຄຳຕັກເຕືອນຂອງພຣະເຈົ້າແນວໃດ?`