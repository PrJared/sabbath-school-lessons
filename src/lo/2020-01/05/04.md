---
title:  ພຣະເຈົ້າອົງພຣະເຈົ້າສູງສຸດ ກໍຄວບຄຸມທຸກສິ່ງທຸກຢ່າງ
date:   28/01/2020
---

`ອ່ານ 2 ກະສັດ 20:2-5; ໂຢນາ 3:10; ແລະ ເຢເລມີຢາ 18:7,8. ຂໍ້ພຣະຄຳພີເຫຼົ່ານີ້ບອກຫຍັງພວກເຮົາກ່ຽວກັບໂອກາດທີ່ກະສັດຈະໜີການຖືກລົງໂທດ?`

ມັນໜ້າເສົ້າທີ່ກະສັດເນບູກາດເນັດຊາຈະຕ້ອງໄດ້ຮັບບົດຮຽນແບບຍາກໆ. ໃນຖານະທີ່ເປັນກະສັດ ເນບູກາດເນັດຊາ ກໍບໍ່ຍອມທີ່ຈະຄິດວ່າທຸກສິ່ງທຸກຢ່າງທີ່ເພີ່ນມີນັ້ນມາຈາກພຣະເຈົ້າ. ດັ່ງນັ້ນ ພຣະເຈົ້າຈຶ່ງໄດ້ສົ່ງເນບູກາດເນັດຊາໄປອາໄສກັບຝູງສັດໃນທົ່ງ. ພຣະເຈົ້າຊົງໃຫ້ໂອກາດກັບກະສັດເພື່ອຮຽນຮູ້ວ່າເພີ່ນໄດ້ຕິດໜີ້ສິ່ງໃດກັບພຣະເຈົ້າ. ບົດຮຽນອັນສຳຄັນທີ່ສຸດທີ່ພຣະເຈົ້າຕ້ອງການສອນກະສັດນັ້ນກໍຄື "ພຣະເຈົ້າເປັນຜູ້ປົກຄອງໂລກນີ້ທັງໝົດ" (ດານີເອນ 4:26). ພຣະອົງຊົງຕ້ອງການໃຫ້ພວກເຮົາຮຽນຮູ້ບົດຮຽນເລື່ອງນີ້ເຊັ່ນດຽວກັນຄື "ນີ້ແຫຼະຄືຄຳຕັດສິນຂອງຝູງເທວະດາຜູ້ອາລັກຂານັ້ນ ສະນັ້ນຈົ່ງໃຫ້ຄົນທັງປວງທຸກທີ່ທຸກບ່ອນຮູ້ວ່າ ພຣະເຈົ້າອົງສູງສຸດມີອຳນາດເໜືອອານາຈັກຂອງມະນຸດ ແລະ ໃຫ້ຮູ້ວ່າພຣະອົງສາມາດມອບອານາຈັກເຫຼົ່ານີ້ໃຫ້ຜູ້ໃດຜູ້ໜຶ່ງຕາມທີ່ພຣະອົງເລືອກເອົາກໍໄດ້ ເຖິງແມ່ນວ່າເປັນຜູ້ຕ່ຳຕ້ອຍທີ່ສຸດກໍຕາມ." (ດານີເອນ 4:17)