---
title:  ຈາກຄວາມອວດອົ່ງທະນົງຕົວໄປສູ່ຈິດໃຈທີ່ປາສະຈາກຄວາມອວດອົ່ງ
date:   25/01/2020
---

### ອ່ານສຳລັບບົດຮຽນອາທິດນີ້
ດານີເອນ 4:1-33; ສຸພາສິດ 14:31; 2 ກະສັດ 20:2-5; ດານີເອນ 4:34-37; ຟີລິບປອຍ 2:1-11.

> <p>ຂໍ້ຄວນຈຳ</p>
> " 'ພຣະເຈົ້າໄດ້ສຳແດງໃຫ້ພວກເຮົາເຫັນສິ່ງທີ່ຍິ່ງໃຫຍ່ແລະປະຫຼາດທີ່ສຸດ. ການອັດສະຈັນທີ່ພຣະອົງໄດ້ກະທຳນັ້ນໃຫຍ່ຍິ່ງ ພຣະອົງຈະເປັນກະສັດປົກຄອງຕະຫຼອດໄປ.' " (ດານີເອນ 4:3)

ຄວາມອວດອົ່ງຄືບາບຢ່າງທຳອິດ. ພຣະຄຳພີບອກວ່າ ຄວາມອວດອົ່ງທະນົງຕົວນັ້ນໄດ້ເກີດຂຶ້ນຢູ່ໃສ? ຢູ່ໃນໃຈຂອງລູຊີເຟີ (ເອເຊກຽນ 28:17)

ຄວາມອວດອົ່ງໄດ້ເຮັດໃຫ້ລູຊີເຟີໄປສູ່ຄວາມບາບ. ແລ້ວພຣະເຈົ້າກໍໂຍນລູຊີເຟີອອກຈາກສະຫວັນ. ໃນເວລານີ້ ລູຊີເຟີ ຫຼື ຊາຕານກໍໄດ້ເຮັດໃຫ້ຄວາມອວດອົ່ງທະນົງໂຕຢູ່ໃນມະນຸດ. ມານໄດ້ເຮັດໃຫ້ມະນຸດຕໍ່ຕ້ານພຣະເຈົ້າ. ໂດຍທາງນີ້ ລູຊີເຟີໄດ້ທຳລາຍມະນຸດ. ພວກເຮົາທັງໝົດຕ່າງເປັນຄົນບາບ. ພວກເຮົາກໍເພິ່ງພາ   ພຣະເຈົ້າສຳລັບຊີວິດ. ຂອງປະທານຂອງເຮົາທັງໝົດມາຈາກພຣະເຈົ້າ. ດັ່ງນັ້ນ ຈົ່ງໃຫ້ພວກເຮົາເຮັດສິ່ງດີໆຕ່າງໆທີ່ເຮົາເຮັດກັບຂອງປະທານເຫຼົ່ານີ້ທີ່ມາຈາກພຣະເຈົ້າ. ນັ້ນເປັນເຫດຜົນທີ່ພວກເຮົາບໍ່ຄວນເຕັມໄປດ້ວຍຄວາມອວດອົ່ງ. ພວກເຮົາບໍ່ຄວນອວດອ້າງໃນສິ່ງໃດກໍຕາມທີ່ພວກເຮົາເຮັດ. 

ມັນໄດ້ໃຊ້ເວລາອັນຍາວນານສຳລັບເນບູກາດເນັດຊາທີ່ຈະເຂົ້າໃຈຄວາມຈິງເລື່ອງນີ້. ທ່ານຈະຈື່ວ່າ ກະສັດໄດ້ຫຼຽວເຫັນຊາຍຄົນທີ່4ໃນເຕົາໄຟ. ຊາຍຄົນທີ່ສີ່ນັ້ນແມ່ນພຣະເຢຊູ. ແຕ່ວ່າສິ່ງນີ້ໄດ້ປ່ຽນແປງເນບູກາດເນັດຊາບໍ? ບໍ່ເລີຍ! ດັ່ງນັ້ນ ພຣະເຈົ້າຈຶ່ງໄດ້ຖອນອານາຈັກຂອງເພິ່ນອອກ. ພຣະເຈົ້າໄດ້ເຮັດໃຫ້ກະສັດນັ້ນອາໄສຢູ່ກັບສັດຕ່າງໆ. ແລ້ວກະສັດຈຶ່ງມີການປ່ຽນແປງ.