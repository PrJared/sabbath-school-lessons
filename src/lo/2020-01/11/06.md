---
title:  ຜູ້ພິທັກຮັກສາໄດ້ຮັບໄຊຊະນະ
date:   12/03/2020
---

ຄົນທີ່ສຳຄັນທີ່ສຸດໃນພຣະທຳ ດານີເອນກໍຄື “ບຸດມະນຸດ” (ດານີເອນ 7:13). ນອກຈາກນັ້ນພຣະອົງຍັງຖືກເອີ້ນວ່າ “ຜູ້ບັນຊາການກອງທັບແຫ່ງຟ້າສະຫວັນ” (ດານີເອນ 8:11). ຕໍ່ມາພວກເຮົາຮຽນຮູ້ວ່າຊື່ຂອງເພີ່ນຄື ມີຄາເອນ (ດານີເອນ 10:12). ມີຄາເອນໝາຍເຖິງ “ແມ່ນໃຜຄືກັບພຣະເຈົ້າ?” ມີຄາເອນມາເພື່ອຈະຊ່ວຍ ກາບີເອນ ໃນສົງຄາມກັບກະສັດຂອງອານາຈັກເປີເຊຍ (ດານີເອນ 10:13). ຄາບີເອນ ບອກດານີເອນວ່າ ຄົນທີ່ມີຈາກສະຫວັນນັ້ນຊື່ວ່າ “ມີຄາເອນທີ່ພິທັກຮັກສາ” (ດານີເອນ 10:21). ດັ່ງນັ້ນ ມີຄາເອນຈຶ່ງເປັນຜູ້ພິທັກຮັກສາຂອງປະຊາຊົນຂອງພຣະເຈົ້າ. ຕໍ່ມາໃນພຣະທຳດານີເອນ ມີຄາເອນກໍ່ເປັນຜູ້ຢືນຂຶ້ນເພື່ອປະຊາຊົນຂອງພຣະເຈົ້າ (ດານີເອນ 12:1). ຢູດາ 1:9 ສະແດງໃຫ້ພວກເຮົາເຫັນວ່າ ມີຄາເອນຄືທູດສະຫວັນທີ່ສູງສຸດໃນສະຫວັນ. ເພີ່ນໄດ້ຕໍ່ສູ້ກັບຊາຕານແລະໄດ້ເຮັດໃຫ້ໂມເຊຟື້ນຄືນຈາກຄວາມຕາຍ. ພຣະທຳພະນິມິດ 12:7 ສະແດງໃຫ້ພວກເຮົາເຫັນວ່າ ມີຄາເອນ ຄືຜູ້ນຳຂອງກອງທັບສະຫວັນ. ມີຄາເອນ ແລະ ກອງທັບນີ້ກໍເອົາຊະນະຊາຕານແລະເທວະດາຜູ້ຊົ່ວຮ້າຍ. ດັ່ງນັ້ນ ມີຄາເອນ ກໍຄືພຣະເຢຊູນັ້ນເອງ. ອານາຈັກເປີເຊຍກໍມີຜູ້ນຳຂັ້ນສູງທີ່ຢູ່ເບຶ້ອງຫຼັງກະສັດ. ຜູ້ນຳຄົນນີ້ຄືອຳນາດທາງດ້ານຈິດວິນຍານ. ອຳນາດນີ້ຄືຊາຕານນັ້ນເອງ. ນອກນັ້ນ ປະຊາຊົນຂອງພຣະເຈົ້າກໍມີຜູ້ນຳສູງສຸດ. ຜູ້ນຳຜູ້ນີ້ກໍຄືມີຄາເອນ ຜູ້ເປັນກັບຕັນ ຫຼື ຜູ້ສັ່ງການ. ເພີ່ນໄດ້ຕໍ່ສູ້ສຳລັບພວກເຂົາແລະກໍໄດ້ເອົາຊະນະສົງຄາມຕໍ່ສູ້ຄວາມຊົ່ວຮ້າຍ ສຳລັບພວກເຂົາເຊັ່ນດຽວກັນ.

`ອ່ານໂກໂລຊາຍ 2:15 ພຣະເຢຊູໄດ້ຊະນະສົງຄາມລະຫວ່າງຄວາມດີ ແລະ ຄວາມຊົ່ວ ສຳລັບພວກເຮົາໄດ້ແນວໃດ?`

ບາງເທື່ອ ພວກເຮົາຫຼຽວເບິ່ງຊີວິດທີ່ຢູ່ອ້ອມຂ້າງພວກເຮົາ ແລະເຫັນວ່າສິ່ງຕ່າງໆອາດຈະເບິ່ງຄືບໍ່ດີ. ແມ່ນແລ້ວ ເພາະວ່າມີສັດຕູທີ່ກຳລັງຕໍ່ສູ້ກັບພວກເຮົາ. ສັດຕູນີ້ບໍ່ໄດ້ມີເນື້ອໜັງແລະເລືອດເນື້ອຄືກັບເຮົາ. ແຕ່ພຣະເຢຊູກໍຕໍ່ສູ້ສຳລັບພວກເຮົາ ພຣະອົງຊົງຢືນຢູ່ສຳລັບພວກເຂົາໃນຖານະທີ່ເປັນກະສັດແລະເປັນຜູ້ນຳຜູ້ບໍລິສຸດ.