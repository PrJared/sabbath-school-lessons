---
title:  ສົງຄາມໃຫຍ່
date:   11/03/2020
---

ແມ່ນຫຍັງຖືກສະແດງໃຫ້ດານີເອນເຫັນໃນພຣະທໍາດານີເອນ 10:20, 21? ທູດສະຫວັນໄດ້ສະແດງໃຫ້ດານີເອນເຫັນສົງຄາມລະຫວ່າງຄວາມດີ ແລະ ຄວາມຊົ່ວຮ້າຍທີ່ເກີດຂຶ້ນຕະຫຼອດໃນປະຫວັດສາດຂອງມະນຸດທັງໝົດ. ທັນທີທັນໃດທີ່ດານີເອນເລີ່ມອະທິຖານ ສົງຄາມດ້ານຈິດວິນຍານກໍເລີ່ມຕົ້ນຂຶ້ນລະຫວ່າງ ສະຫວັນ ແລະ ແຜ່ນດີນໂລກ. ທູດສະຫວັນຈາກສະຫວັນກໍທຳງານໃນໃຈຂອງກະສັດເປີເຊຍ ທູດສະຫວັນແຫ່ງສະຫວັນກໍພະຍາຍາມເກ້ຍກ່ອມກະສັດໃຫ້ປ່ອຍຊາວຢິວກໍ່ສ້າງພຣະວິຫານຄືນໃໝ່. ດານີເອນ ບົດທີ10 ສະແດງໃຫ້ພວກເຮົາເຫັນວ່າ ກະສັດແຫ່ງເປີເຊຍກໍຄືໄຊຣັດ. ເພີ່ນໄດ້ຕໍ່ສູ້ກັບທູດສະຫວັນ. ກະສັດທີ່ເປັນມະນຸດກໍ່ບໍ່ເຂັ້ນແຂງພໍທີ່ຈະຕໍ່ສູ້ເທວະດາທີ່ມາຈາກສະຫວັນ. ສະນັ້ນເຮົາຈຶ່ງຮູ້ວ່າທູດສະຫວັນທີ່ຊົ່ວຮ້າຍນັ້ນເປັນຜູ້ເຮັດໃຫ້ຫົວໃຈຂອງກະສັດນັ້ນແຂງກະດ້າງ. ນັ້ນເປັນເຫດຜົນທີ່ກະສັດໄຊຣັດນັ້ນຢຸດຊາວຢິວບໍ່ໃຫ້ສ້າງພຣະວິຫານຄືນໃໝ່.

ພວກເຮົາເຫັນສິ່ງດຽວກັນນີ້ເກີດຂຶ້ນກັບກະສັດຕີເຣ ໃນເອເຊກຽນ ບົດທີ 28. ກະສັດຕີເຣ ກໍ່ເປັນຮູບທີ່ພັນລະນາຊາຕານ. ຊາຕານກໍ່ຄືອຳນາດທີ່ຢູ່ເບື້ອງຫຼັງຂອງກະສັດທີ່ເປັນມະນຸດໃນເມືອງຕີເຣ. ດັ່ງນັ້ນ ພວກເຮົາບໍ່ຄວນທີ່ຈະແປກໃຈທີ່ກະສັດແຫ່ງອານາຈັກເປີເຊຍກໍລວມເຖິງຊາຕານແລະເທວະດາຂອງມັນ. ມີຄາເອນ ຫຼື ພຣະເຢຊູກໍໄດ້ມາເພື່ອທີ່ຈະຕໍ່ສູ້ກັບອຳນາດທີ່ຊົ່ວຮ້າຍເຫຼົ່ານີ້.

`ອ່ານກ່ຽວກັບການຕໍ່ສູ້ກັນໃນດານີເອນ 10:13. ແມ່ນຫຍັງໄດ້ເກີດຂຶ້ນໃນການຕໍ່ສູ້ຄັ້ງນີ້?`