---
title:  ຂໍ້ຄິດເພີ່ມເຕີມ
date:   13/03/2020
---

“ຕະຫຼອດສາມອາທິດ ທູດສະຫວັນຄາບີເອນກໍໄດ້ຕໍ່ສູ້ກັບອຳນາດຂອງຄວາມມຶດມົນ. ຄາບີເອນໄດ້ພະຍາຍາມທີ່ຈະຢຸດອຳນາດຄວາມຊົ່ວຮ້າຍທີ່ຢູ່ໃນໃຈຂອງໄຊຣັດ....ສະຫວັນກໍກະທຳທຸກຢ່າງທີ່ເຮັດໄດ້ເພື່ອທີ່ຈະຊ່ວຍເຫຼືອປະຊາຊົນຂອງພຣະເຈົ້າ. ສະຫວັນກໍເອົາຊະນະສົງຄາມນີ້ ພຣະເຢຊູແລະທູດສະຫວັນຂອງພຣະອົງກໍຢຸດຕິຊາຕານແລະ ບໍລິວານຂອງມັນໃນຊ່ວງເວລາທີ່ໄຊຣັດເປັນກະສັດ ແລະໃນໄລຍະເວລາທີ່ລູກຊາຍຂອງກະສັດໄຊຣັດແຄມໄບຊັດປົກຄອງເຊັ່ນດຽວກັນ” (ປື້ມທ່ານນາງເອເລັນຈີໄວທ໌).

**ຄຳຖາມຄົ້ນຄວ້າ**

`1.	ໃນຖານະທີ່ພວກເຮົາເປັນຄຣິສຕຽນຄະນະເຊເວັນເດແອັດເວັນຕິດ ພວກເຮົາເຊື່ອໃນສົງຄາມທີ່ເກີດຂຶ້ນທົ່ວໂລກລະຫວ່າງຄວາມດີແລະຄວາມຊົ່ວ. ພວກເຮົາເຊື່ອວ່າ ສະຫວັນທັງໝົດກໍເປັນສ່ວນໜຶ່ງຂອງສົງຄາມອັນຍິ່ງໃຫຍ່ລະຫວ່າງ ພຣະເຢຊູ ແລະ ຊາຕານ. ນອກຈາກນັ້ນ ພວກເຮົາຍັງເຊື່ອວ່າມະນຸດທຸກໆຄົນກໍ່ເປັນສ່ວນໜຶ່ງຂອງສົງຄາມນີ້. ຫຼາຍຄົນທີ່ບໍ່ມີສາດສະໜາກໍບໍ່ໄດ້ເຊື່ອວ່າມີສົງຄາມເກີດຂຶ້ນລະຫວ່າງ ຄວາມດີ ແລະ ຄວາມຊົ່ວຮ້າຍໃນໂລກນີ້. ປະສົບການຂອງທ່ານໃນສົງຄາມນີ້ເປັນແນວໃດ? ມັນໄດ້ປ່ຽນແປງຊີວິດຂອງທ່ານແນວໃດ? ທ່ານໄດ້ຮຽນຮູ້ສິ່ງໃດ? ປະສົບການຂອງທ່ານສາມາດໃຫ້ກຳລັງໃຈຫຼືໜູນໃຈແລະຊ່ວຍຄົນອື່ນໆໃນສົງຄາມນີ້ແນວໃດ?`

`2.	ທູດສະຫວັນໄດ້ກ່າວກັບດານີເອນສອງເທື່ອວ່າ “ພຣະເຈົ້າຊົງຮັກທ່ານຫຼາຍ” (ດານີເອນ 10:11 ແລະ ດານີເອນ 9:23). ຄຳເວົ້າຂອງທູດສະຫວັນບອກຫຍັງພວກເຮົາກ່ຽວກັບຄວາມເຊື່ອມໂຍງອັນໃກ້ຊິດ ລະຫວ່າງສະຫວັນ ແລະ ແຜ່ນດິນໂລກ? ມັນສະແດງໃຫ້ພວກເຮົາເຫັນວ່າພຣະເຈົ້າຊົງຮັກປະຊາຊົນຂອງພຣະອົງຫຼາຍແນວໃດ? ໃຫ້ທ່ານປຽບທຽບມຸມມອງ ຂອງພຣະຄຳພີກ່ຽວກັບມະນຸດ ກັບ ມຸມມອງຂອງຜູ້້ທີ່ບໍ່ໄດ້ເຊື່ອພຣະເຈົ້າ. ທັງສອງມຸມມອງຫຼືແນວຄິດນັ້ນແຕກຕ່າງກັນແນວໃດ? ມຸມມອງຂອງພຣະຄຳພີນັ້ນໃຫ້ຄວາມຫວັງອັນໃດແກ່ເຮົາ?`