---
title:  ຈາກສົງຄາມໄປສູ່ໄຊຊະນະ
date:   07/03/2020
---

### ອ່ານສຳລັບບົດຮຽນອາທິດນີ້ 
ດານີເອນ 10:1-2; ເອຊະຣາ 4:1-5; ໂຊຊວຍ 5:13-15; ພຣະນິມິດ 1:12-18; ໂກໂລຊາຍ 2:15.

> <p>ຂໍ້ຄວນຈຳ</p>
> “ເພີ່ນກ່າວວ່າ, ພຣະເຈົ້າຮັກສາເຈົ້າ. ດັ່ງນັ້ນ ຢ່າໃຫ້ສິ່ງໃດເຮັດໃຫ້ເຈົ້າອຸກໃຈ ຫຼື ຢ້ານກົວເລີຍ.” (ດານີເອນ 10:19).

ດານີເອນບົດທີ 10 ສະແດງໃຫ້ພວກເເຮົາເຫັນຄວາມຝັນເລື່ອງສຸດທ້າຍ. ຄວາມຝັນນີ້ເລີ່ມຕົ້ນໃນບົດທີ10 ແລະສືບຕໍ່ໄປໃນ ບົດທີ11 ແລະ 12. ຕັ້ງແຕ່ຕອນຕົ້ນກໍໄດ້ບອກພວກເຮົາວ່າຄວາມຝັນນີ້ ແມ່ນກ່ຽວກັບສົງຄາມທີ່ຍິ່ງໃຫຍ່ (ດານີເອນ 10:1). ດານີເອນ ບົດທີ11 ໃຫ້ຂໍ້ມູນຫຼາຍຂຶ້ນກ່ຽວກັບສົງຄາມນີ້. ດານີເອນ ບົດທີ10 ສະແດງໃຫ້ພວກເຮົາເຫັນວ່າສົງຄາມກ່ຽວຂ້ອງກັບອັນໃດ. ມັນຄືສົງຄາມລະຫວ່າງຄວາມດີ ແລະ ຄວາມຊົ່ວຮ້າຍ. ແມ່ນແລ້ວສົງຄາມໃນດານີເອນ ບົດທີ10 ກໍຖືກຈັດຢູ່ໃນໂລກນີ້. ແຕ່ມັນກໍ່ເປັນສົງຄາມດ້ານຈິດວິນຍານເຊັ່ນດຽວກັນ. ໃນຂະນະທີ່ພວກເຮົາສຶກສາພຣະທໍາດານີເອນ ບົດທີ 10 ນັ້ນພວກເຮົາຈະເຫັນວ່າຄຳອະທິຖານຂອງພວກເຮົານັ້ນສຳຄັນໃນສົງຄາມນີ້. ເມື່ອພວກເຮົາອະທິຖານ ຄຳອະທິຖານຂອງພວກເຮົາກໍສາມາດປ່ຽນແປງສິ່ງທີ່ເກີດຂຶ້ນໄດ້. ພວກເຮົາບໍ່ໄດ້ຢູ່ຄົນດຽວໃນການຕໍ່ສູ້ກັບຄວາມຊົ່ວຮ້າຍ. ພຣະເຢຊູກໍຊົງຮ່ວມຕໍ່ສູ້ກັບພວກເຮົາ. ພຣະອົງຊົງສູ້ກັບຊາຕານເພື່ອພວກເຮົາໃນໂລກນີ້. ພວກເຮົາບໍ່ໄດ້ຕໍ່ສູ້ອຳນາດຂອງມະນຸດເທົ່ານັ້ນ. ພວກເຮົາຕໍ່ສູ້ກັບອຳນາດຂອງຄວາມມືດມົນ. 

ເປົາໂລອະທິບາຍຄວາມຈິງອັນສຳຄັນໃນພຣະຄຳພີເລື່ອງນີ້ໃນເອເຟໂຊ 6:12. ໃນທີ່ສຸດແລ້ວ ຄວາມສຳເລັດໃນສົງຄາມນີ້ກໍ່ຂຶ້ນຢູ່ກັບພຣະເຢຊູ. ພຣະອົງເທົ່ານັ້ນທີ່ເອົາຊະນະຊາຕານເທິງໄມ້ກາງແຂນ.