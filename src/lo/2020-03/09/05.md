---
title:  ເຫດຜົນຂອງພຣະຄຳພີສຳລັບການຍອມຮັບຄົນອື່ນໃນແບບທີ່ພວກເຂົາເປັນ
date:  26/08/2020
---

`ອ່ານໂຣມ 15:7 ແລະ ເອເຟໂຊ 4:32. ຂໍ້ພຣະຄຳພີເຫຼົ່ານີ້ໄດ້ສະແດງໃຫ້ພວກເຮົາເຫັນວ່າ ແມ່ນຫຍັງຄືເຫດຜົນສຳລັບການຍອມຮັບຄົນອື່ນດັ່ງທີ່ພວກເຂົາເປັນ?`

ໃນພຣະທຳໂຣມ 15:7 ແລະ ເອເຟໂຊ 4:32ນັ້ນ ອາຈານເປົາໂລໄດ້ກ່າວເຖິງກົດຕ່າງໆທີ່ສຳຄັນທີ່ອະທິບາຍວ່າເປັນຫຍັງພວກເຮົາຈຶ່ງຄວນຍອມຮັບເຊິ່ງກັນແລະກັນ. ພຣະເຢຊູໄດ້ໃຫ້ອະໄພແລະໄດ້ຍອມຮັບພວກເຮົາແຕ່ລະຄົນ ຄັນຊັ້ນແລ້ວ ພວກເຮົາຈະສາມາດປະຕິເສດທີ່ຈະໃຫ້ອະໄພແລະຍອມຮັບເຊິ່ງກັນແລະກັນໄດ້ແນວໃດ? ເພາະວ່າ ພຣະເຢຊູພຣະອົງເອງກໍໄດ້ຍອມຮັບເອົາພວກເຮົາ ດັ່ງນັ້ນພວກເຮົາສາມາດຈຶ່ງຍອມຮັບເຊິ່ງກັນແລະກັນໄດ້ ເຖິງແມ່ນວ່າພວກເຮົາເອງຈະມີຄວາມຜິດພາດ ແລະ ບໍ່ໄດ້ເປັນຄົນສົມບູນທຸກຢ່າງ.

ໃຫ້ທ່ານພິຈາລະນາຄວາມໝາຍຂອງສິ່ງນີ້ ຄິດເບິ່ງວ່າທ່ານເປັນຜູ້ໃດແທ້. ໃຫ້ທ່ານຄິດເຖິງສິ່ງຕ່າງໆທີ່ທ່ານໄດ້ເຮັດແລະກຳລັງຕໍ່ສູ້ໃນເວລານີ້. ບາງທີສິ່ງເຫຼົ່ານີ້ອາດເປັນສິ່ງທີ່ທ່ານເທົ່ານັ້ນຮູ້ວ່າທ່ານກຳລັງປະເຊີນຢູ່. ແຕ່ທ່ານກໍຢ້ານວ່າຈະເກີດຫຍັງຂຶ້ນຖ້າຫາກຄົນອື່ນໄດ້ຮູ້ໃນເລື່ອງເຫຼົ່ານີ້ເຊັ່ນດຽວກັນ.

`ດ້ວຍຄວາມເຊື່ອຂອງທ່ານ ພຣະເຢຊູໄດ້ຍອມຮັບເອົາທ່ານ. ພຣະອົງຊົງຮູ້ເຖິງສິ່ງຕ່າງໆທັງໝົດໃນຊີວິດຂອງທ່ານທີ່ຄົນອື່ນອາດຈະບໍ່ເຄີຍຮູ້ເລີຍ. ແມ່ນແລ້ວ ພຣະອົງຊົງຮູ້ສິ່ງເຫຼົ່ານັ້ນທັງໝົດແລະກໍຍັງຍອມຮັບທ່ານໄດ້ ບໍ່ແມ່ນຍ້ອນສິ່ງທີດີອັນໃດທີ່ທ່ານໄດ້ເຮັດ ແຕ່ແມ່ນຍ້ອນຊີວິດອັນບໍລິສຸດແລະການດີຂອງພຣະອົງ. ເມື່ອທ່ານຮູ້ສິ່ງເຫຼົ່ານີ້ແລ້ວທ່ານຄວນຄິດແບບໃດແລະຮູ້ສຶກແບບໃດກັບຄົນອື່ນ?`