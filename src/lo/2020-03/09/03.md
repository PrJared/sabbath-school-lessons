---
title:  ການປ່ຽນແປງຈິດໃຈ
date:  24/08/2020
---

ອ່ານມັດທາຍ 15:21-28 ແລະ ມາລະໂກ 14:6-9. ທ່ານເຫັນສິ່ງໃດໃນແຕ່ລະເລື່ອງນີ້ ເຊິ່ງສະແດງໃຫ້ເຫັນວ່າ ພຣະເຢຊູຊົງພະຍາຍາມທີ່ຈະຊ່ວຍຜູ້ຍິງແຕ່ລະຄົນແລະຊ່ວຍພວກເຂົາໃຫ້ວາງໃຈໃນພຣະອົງ?

ຜູ້ຍິງທີ່ກ່າວເຖິງໃນມັດທາຍບົດທີ 15 ເປັນຜູ້ຍິງຊາວການາອານ. ພຣະເຢຊູບໍ່ໄດ້ມອບສິ່ງທີ່ລາວຕ້ອງການໃຫ້ຕອນເລີ່ມຕົ້ນ ແຕ່ນາງກໍໄດ້ຂໍໃຫ້ພຣະອົງຊ່ວຍນາງ. ສິ່ງນີ້ເຮັດໃຫ້ຄວາມເຊື່ອຂອງລາວນັ້ນເຕີບໃຫຍ່ຂຶ້ນ. ໃນຕອນສຸດທ້າຍພຣະເຢຊູໄດ້ມອບສິ່ງທີ່ຜູ້ຍິງຄົນນັ້ນຕ້ອງການໃຫ້ນາງ ພຣະເຢຊູໄດ້ກ່າວບາງຢ່າງທີ່ໜ້າປະຫຼາດໃຈຫຼາຍ. ບໍ່ມີຜູ້ນຳສາດສະໜາຢິວຄົນໃດໃນເວລານັ້ນທີ່ຈະກ່າວດັ່ງນີ້ກັບຜູ້ຍິງຊາວການາອານທີ່ກຳລັງທຸກທໍລະມານຢູ່. ພຣະເຢຊູໄດ້ກ່າວກັບນາງຕໍ່ໜ້າທຸກໆຄົນວ່າ “ເຈົ້າເປັນຍິງທີ່ີມີຄວາມເຊື່ອຍິ່ງໃຫຍ່ຫຼາຍ”. ພຣະເຢຊູໄດ້ຍ້ອງຍໍຄວາມເຊື່ອຂອງຜູ້ຍິງຊາວການາອານຄົນນັ້ນ ພຣະອົງໄດ້ກ່າວສິ່ງໜຶ່ງທີ່ດີທີ່ສຸດທີ່ຄູສອນສາດສະໜາຄົນໜຶ່ງສາມາດເວົ້າໄດ້ຕໍ່ຄົນທີ່ກຳລັງຊອກຫາຄວາມຈິງ. ຫົວໃຈຂອງຜູ້ຍິງຄົນນີ້ຈະຕ້ອງເຕັມໄປດ້ວຍຄວາມຊື່ນຊົມຍິນດີ! ແນ່ນອນວ່າຄຳເວົ້າຂອງພຣະເຢຊູໄດ້ປ່ຽນແປງຊີວິດຂອງນາງ.

ຜູ້ຍິງທີ່ລ້າງຕີນຂອງພຣະເຢຊູດ້ວຍນ້ຳຫອມທີ່ລາຄາແພງກໍຄືຄົນຢິວ. ນອກຈາກນັ້ນ ນາງກໍຍັງເປັນຄົນທີ່ຄົນອື່ນເບິ່ງວ່າເປັນຄົນຕ່ຳຕ້ອຍ. ພວກເຂົາບໍ່ໄດ້ຄິດດີກ່ຽວກັບນາງເລີຍຍ້ອນອະດີດຂອງນາງ ຜູ້ຍິງຄົນນີ້ໄດ້ເຮັດຄວາມຜິດຫຼາຍຢ່າງແລະໄດ້ກະທຳບາບຢູ່ເລື້ອຍໆ. ແຕ່ພຣະເຢຊູໄດ້ໃຫ້ອະໄພແກ່ນາງ ພຣະອົງໄດ້ປ່ຽນແປງຈິດໃຈຂອງນາງແລະໄດ້ສ້າງລາວຂຶ້ນໃໝ່ອີກເທື່ອໜຶ່ງ.