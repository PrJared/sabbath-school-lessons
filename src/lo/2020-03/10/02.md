---
title:  'ກຸ່ມນ້ອຍ: ແນວຄິດຂອງພຣະເຈົ້າກ່ອນໝູ່'
date:  30/08/2020
---

`ອ່ານປະຖົມມະການ 1:1,2,26; ເຮັບເລີ 1:1,2; ແລະ ເອເຟໂຊ 3:8,9. ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາເຫັນວ່າ ພຣະເຈົ້າ ພຣະບິດາ, ພຣະເຢຊູ ແລະ ພຣະວິນຍານນັ້ນ ເຫັນດີນຳກັນແນວໃດ?`

ໃຫ້ທ່ານປຽບທຽບໂຢຮັນ 10:17,18 ກັບ ໂຣມ 8:11 ແລະ 1 ໂກລິນໂທ 15:15. ການທີ່ພຣະເຢຊູຕື່ນຂຶ້ນຈາກຄວາມຕາຍນັ້ນສະແດງເຖິງການເຫັນດີນຳກັນຂອງພຣະເຈົ້າ ພຣະບິດາ, ພຣະເຢຊູ ພຣະບຸດ ແລະ ພຣະວິນຍານບໍລິສຸດ ໃນແຜນການຂອງພຣະອົງເພື່ອຊ່ວຍມະນຸດໃຫ້ພົ້ນແນວໃດ?

ພຣະບິດາ, ພຣະບຸດ ແລະ ພຣະວິນຍານບໍລິສຸດ ໄດ້ຊົງເຮັດວຽກຮ່ວມກັນເປັນ “ກຸ່ມນ້ອຍ” ເພື່ອຊ່ວຍມະນຸດໃຫ້ພົ້ນ “ແຜນການຂອງພຣະເຈົ້າເພື່ອຊ່ວຍມະນຸດໃຫ້ພົ້ນນັ້ນກໍມີຢູ່ແລ້ວກ່ອນທີ່ວັນເວລາຈະເລີ່ມຕົ້ນຂຶ້ນ” (ປື້ມທ່ານນາງເອເລັນຈີໄວທ໌). ສຳລັບພຣະເຈົ້າ ບໍ່ມີສິ່ງໃດສຳຄັນກວ່າຫຼາຍກວ່າການຊ່ວຍມະນຸດໃຫ້ຫຼາຍທີ່ສຸດເທົ່າທີ່ເປັນໄປໄດ້ (1 ຕີໂມ 2:4; 2 ເປໂຕ 3:9). ກຸ່ມນ້ອຍກໍສາມາດເຮັດວຽກຫຼາຍໆຢ່າງໄດ້. ພວກເຮົາຈະມາເບິ່ງວຽກງານບາງຢ່າງທີ່ແຕກຕ່າງກັນໃນອາທິດນີ້. ແຕ່ວຽກງານອັນສຳຄັນທີ່ສຸດທີ່ກຸ່ມນ້ອຍສາມາດເຮັດໄດ້ກໍຄືການນຳຈິດວິນຍານມາຫາພຣະເຢຊູ. ເມື່ອພວກເຮົາເຮັດວຽກຮ່ວມກັນເປັນກຸ່ມນ້ອຍ ພວກເຮົາກໍ່ຊ່ວຍຕົນເອງແລະຄົນອື່ນເຊັ່ນດຽວກັນ.

`ໃຫ້ທ່ານພິຈາລະນາເພີ່ມເຕີມກ່ຽວກັບຂໍ້ຕົກລົງລະຫວ່າງ ພຣະບິດາ, ພຣະບຸດ ແລະ ພຣະວິນຍານບໍລິສຸດ. ມັນເປັນເລື່ອງຍາກທີ່ຈະເຂົ້າໃຈໄດ້ທັງໝົດ ແຕ່ພວກເຮົາກໍສາມາດເຊື່ອແລະໄວ້ວາງໃຈໃນສິ່ງທີ່ພວກເຮົາບໍ່ເຂົ້າໃຈຢ່າງສົມບູນແມ່ນບໍ່? ເປັນຫຍັງກົດອັນນີ້ຈຶ່ງສຳຄັນຫຼາຍສຳລັບພວກເຮົາທີ່ຈະຕ້ອງປະຕິບັດຕາມເມື່ອເວົ້າເລື່ອງຄວາມເຊື່ອ?`