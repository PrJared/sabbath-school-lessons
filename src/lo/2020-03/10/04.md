---
title:  ການມາຮ່ວມກັນຮັບໃຊ້ພຣະເຈົ້າ
date:  01/09/2020
---

`ອ່ານ 1 ໂກລິນໂທ 12:12-25 ຮ່າງກາຍຂອງມະນຸດນັ້ນເປັນຮູບພັນລະນາພາບທີ່ຍອດຢ້ຽມສຳລັບວິທີການທີ່ຄົນເຮົາເຮັດວຽກຮ່ວມກັນເປັນກຸ່ມນ້ອຍແນວໃດ?`

ອາຈານເປົາໂລສະແດງໃຫ້ພວກເຮົາເຫັນວ່າເປັນຫຍັງຂອງປະທານຝ່າຍຈິດວິນຍານຈຶ່ງສຳຄັນໃນຊີວິດຂອງຄຣິດສະຕະຈັກ. ນອກຈາກນັ້ນ ພຣະອົງຍັງຊົງມອບລາຍການຂອງປະທານທີ່ສຳຄັນທີ່ສຸດ.

ເມືື່ອພວກເຮົາສຶກສາເລື່ອງຂອງຮ່າງກາຍ ພວກເຮົາເຫັນວ່າອະໄວຍະວະຕ່າງໆຂອງຮ່າງກາຍກໍຖືກຈັດເປັນກຸ່ມທີ່ແຕກຕ່າງກັນ. ຂອງປະທານຝ່າຍຈິດວິນຍານກໍຄ້າຍຄືກັບພາກສ່ວນຕ່າງໆຂອງຮ່າງກາຍ.ຂອງປະທານຝ່າຍຈິດວິນຍານເຫຼົ່ານີ້ກໍໃຊ້ງານໄດ້ດີເມື່ອມີການເອົາເຂົ້າມາລວມກັນເປັນກຸ່ມ. ພາກສ່ວນຕ່າງໆຂອງຮ່າງກາຍກໍບໍ່ສາມາດເຮັດວຽກໄດ້ດ້ວຍຕົນເອງເທົ່ານັ້ນ. ແຕ່ລະວຽກທີ່ຮ່າງກາຍເຮັດນັ້ນກໍເປັນສ່ວນໜຶ່ງຂອງວຽກງານທີ່ໃຫຍ່ກວ່າ. ພາກສ່ວນຕ່າງໆຂອງຮ່າງກາຍກໍເຮັດວຽກຮ່ວມກັນເພື່ອຮັກສາພວກເຮົາໃຫ້ມີຊີວິດຢູ່ແລະໃຫ້ແຂງແຮງ.

ພາກສ່ວນຕ່າງໆຂອງຮ່າງກາຍກໍສອນພວກເຮົາກ່ຽວກັບສິ່ງທີ່ພວກເຮົາຈຳເປັນຕ້ອງມີເພື່ອວ່າພວກເຮົາຈະສາມາດໃຊ້ຂອງປະທານຝ່າຍຈິດວິນຍານ. ມັນເປັນເລື່ອງງ່າຍທີ່ຈະສິ້ນຫວັງເມື່ອພວກເຮົາເຮັດວຽກຄົນດຽວ. ແຕ່ເມື່ອພວກເຮົາເປັນສ່ວນໜຶ່ງຂອງກຸ່ມນ້ອຍພວກເຮົາກໍທຳງານໄດ້ດີຂຶ້ນກວ່າເກົ່າອີກ ຄົນເຫຼົ່ານີ້ກໍຕ້ອງການສິ່ງດຽວກັນທີ່ພວກເຮົາຕ້ອງການ ແລະ ສິ່ງນັ້ນກໍຊ່ວຍພວກເຮົາໃຫ້ເຮັດວຽກໄດ້ດີຂຶ້ນແລະຫຼາຍຂຶ້ນກວ່າເກົ່າ.

ກຸ່ມນ້ອຍກໍເປັນບ່ອນທີ່ດີທີ່ສຸດສຳລັບພວກເຮົາທີ່ຈະໃຊ້ຂອງປະທານຝ່າຍຈິດວິນຍານຂອງເຮົາ. ກຸ່ມນ້ອຍຕ່າງໆກໍສາມາດກາຍເປັນສູນກາງຂອງຄວາມພະຍາຍາມຂອງຄຣິດສະຕະຈັກໃນການແບ່ງປັນຂ່າວດີກັບຄົນອື່ນໆ.