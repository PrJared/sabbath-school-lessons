---
title:  ກຸ່ມນ້ອຍສະໄໝພຣະຄຳພີໃໝ່
date:  02/09/2020
---

ອ່ານ ກິດຈະການ 18:1-5 ແລະ ກິດຈະການ 20:1-4. ທ່ານຄິດວ່າເປັນຫຍັງລູກາຈຶ່ງບອກພວກເຮົາເຖິງຊື່ຂອງຜູ້ທີ່ໄດ້ເຮັດວຽກກັບອາຈານເປົາໂລຢ່າງໃກ້ຊິດໃນຂໍ້ພຣະຄຳພີເຫຼົ່ານີ້.

ມັນເປັນເລື່ອງໜ້າສົນໃຈທີ່ໄດ້ເຫັນວ່າ ລູກາບອກພວກເຮົາເຖິງຊື່ຂອງບາງຄົນທີ່ອາຈານເປົາໂລໄດ້ເຮັດວຽກຮ່ວມ. ແຕ່ລະຄົນກໍສຳຄັນຕໍ່ອາຈານເປົາໂລ ເພີ່ນຮູ້ຈັກຊື່ຂອງເຂົາແຕ່ລະຄົນ ອາຈານເປົາໂລແລະໝູ່ເພື່ອນຂອງເພີ່ນກໍຊ່ວຍກັນໃນວຽກງານສຳລັບພຣະເຈົ້າ. ລູກາບໍ່ໄດ້ບອກຊື່ຂອງທຸກໆຄົນທີ່ອາຈານເປົາໂລໄດ້ເຮັດວຽກນຳ. ແຕ່ຊື່ທີ່ລູກາໄດ້ບອກພວກເຮົາກໍສະແດງໃຫ້ເຫັນວ່າ ມັນເປັນເລື່ອງສຳຄັນຕໍ່ອາຈານເອົາໂລທີ່ຈະເຮັດວຽກເປັນກຸ່ມນ້ອຍ.

`ປຽບທຽບກິດຈະການ 16:11-15, 40 ແລະ ກິດຈະການ 12:11,12. ອີງຕາມຂໍ້ພຣະຄຳພີເຫຼົ່ານີ້ ລີເດຍໄດ້ໃຫ້ຄຳເຊື້ອເຊີນອັນໃດໃຫ້ແກ່ອາຈານເປົາໂລ ຫຼັງຈາກທີ່ລາວໄດ້ກາຍເປັນຄຣິສຕຽນ? ເປົາໂລ ແລະ ເປໂຕໄດ້ໄປໃສຫຼັງຈາກທີ່ພຣະເຈົ້າໄດ້ເຮັດໃຫ້ພວກເຂົາເປັນອິດສະຫຼະຈາກເຮືອນຈຳ?`

ຜູ້ເຊື່ອໃນສະໄໝຂອງພຣະຄຳພີໃໝ່ໄດ້ພາກັນນະມັດສະການຢູ່ເຮືອນ. ເຮືອນຂອງຄຣິດສຕຽນໄດ້ກາຍເປັນສະຖານທີ່ໆສຳຄັນສຳລັບການແບ່ງປັນຄວາມຈິງຂອງພຣະເຈົ້າ. ນອກຈາກນັ້ນ ເຮືອນຂອງຄຣິດຕຽນກໍໄດ້ກາຍເປັນສູນກາງສຳລັບວຽກງານທີ່ກຸ່ມນ້ອຍໄດ້ເຮັດສຳລັບພຣະເຈົ້າ.

`ທ່ານເຄີຍຄິດທີ່ຈະເລີ່ມກຸ່ມນ້ອຍໃນເຮືອນຂອງທ່ານຫຼືບໍ່? ບາງທີຕອນນີ້ທ່ານອາດຈະຢູ່ໃນກຸ່ມນ້ອຍໃດໜຶ່ງຢູ່ແລ້ວ. ຖ້າຫາກວ່າໄດ້ຢູ່ແລ້ວ ກຸ່ມນ້ອຍນີ້ໄດ້ເປັນພຣະພອນແກ່ຊີວິດທາງດ້ານຈິດວິນຍານຂອງທ່ານແນວໃດ?`