---
title:  ຂໍ້ຄິດເພີ່ມເຕີມ
date:  04/09/2020
---

ຫຼາຍໆປີກ່ອນໂບດນ້ອຍແຫ່ງໜຶ່ງໃນທະວີບເອີລົບໄດ້ຕັດສິນໃຈວ່າຈະຕ້ອງເຮັດສິ່ງທີ່ຍິ່ງໃຫຍ່ແລະສຳຄັນສຳລັບພຣະເຈົ້າ. ຄຣິດສະຕະຈັກຫຼືໂບດແຫ່ງນີ້ກໍບໍ່ໄດ້ມີການເຕີບໂຕ ບໍ່ມີການຮັບສິນບັບຕິດສະມາໃນໂບດມາເປັນເວລາດົນແລ້ວ. ໂບດເບິ່ງຄືວ່າບໍ່ມີອານາຄົດທີ່ດີ. ອາຈານແລະຜູ້ນຳໂບດກໍໄດ້ພາກັນອະທິຖານແລ້ວພວກເຂົາກໍໄດ້ຄິດແຜນວ່າຈະຊ່ວຍໂບດແນວໃດ?

ພວກເຂົາໄດ້ເລີ່ມຕົ້ນສຶກສາພຣະຄຳພີພາກພຣະສັນຍາໃໝ່. ໃນຂະນະທີ່ພວກເຂົາສຶກສາຢູ່ນັ້ນ ພວກເຂົາກໍໄດ້ຕັດສິນໃຈເລີ່ມສ້າງກຸ່ມຍ່ອຍກຸ່ມໜຶ່ງເພື່ອທີ່ຈະຮັບໃຊ້ພຣະເຈົ້າໄດ້ສົມບູນຫຼາຍຂຶ້ນ. ສະມາຊິກໂບດ 9 ຄົນກໍມີຄວາມຕື່ນເຕັ້ນກ່ຽວກັບແຜນການນີ້. ພວກເຂົາໄດ້ຕັດສິນໃຈທີ່ຈະອະທິຖານຮ່ວມກັນແລະສຶກສາວ່າຈະໃຊ້ກຸ່ມນ້ອຍໃນການຮັບໃຊ້ໃຫ້ດີທີ່ສຸດແນວໃດ. ຕໍ່ມາບໍ່ດົນ ພວກເຂົາຈຶ່ງໄດ້ຕັດສິນໃຈນຳໃຊ້ເຮືອນຂອງເຂົາເປັນສູນການແບ່ງປັນຄວາມຈິງຂອງພຣະຄຳພີກັບຄົນອື່ນໆ. ສະມາຊິກໃນກຸ່ມໄດ້ຮຽນຮູ້ທີ່ຈະໃຊ້ຂອງປະທານຂອງພວກເຂົາໃນທາງທີ່ແຕກຕ່າງກັນ ພວກເຂົາໄດ້ເລີ່ມຕົ້ນກຸ່ມໃໝ່ສຳລັບການອະທິຖານ ແລະ ການຊ່ວຍເຫຼືອຄົນທຸກຍາກແລະຂາດເຂີນ. ພວກເຂົາໄດ້ສ້າງມິດຕະພາບກັບຄົນໃນຊຸມຊົນ ພວກເຂົາໄດ້ສະແດງອອກເຖິງຄວາມຮັກແກ່ສະມາຊິກຄອບຄົວຂອງພວກເຂົາ, ຕໍ່ໝູ່ເພື່ອນແລະຕໍ່ຊາວແອັດເວັນຕິດທີ່ບໍ່ໄດ້ມາເຂົ້າໂບດ. ຜູ້ນຳຂອງກຸ່ມນ້ອຍທັງ 9 ຄົນກໍໄດ້ເລີ່ມຕົ້ນການສຶກສາພຣະຄຳພີໃນເຮືອນຂອງພວກເຂົາ. ມີແຂກ 40 ຄົນໄດ້ມາຮ່ວມ. ສະມາຊິກຂອງກຸ່ມນ້ອຍນີ້ກໍຮູ້ສຶກຕື່ນເຕັ້ນກັບສິ່ງທີ່ພຣະວິນຍານບໍ່ລິສຸດໄດ້ເຮັດ. ບໍ່ດົນຕໍ່ມາ 17 ຄົນໃນ 40 ຄົນກໍໄດ້ຮັບບັດຕິດສະມາ. ເລື່ອງນີ້ໄດ້ສະແດງໃຫ້ພວກເຮົາເຫັນອັນໃດ? ກຸ່ມນ້ອຍກໍສາມາດນຳການປ່ຽນແປງອັນຍິ່ງໃຫຍ່ມາໄດ້! ກຸ່ມນ້ອຍກໍຄືໜຶ່ງໃນວິທີການຂອງພຣະເຈົ້າໃນການໃຫ້ສະມາຊິກຫຼາຍໆຄົນໄດ້ມີສ່ວນຮ່ວມໃນວຽກງານຂອງຄຣິດສະຕະຈັກ.

**ຄຳຖາມຄົ້ນຄວ້າ**

`ທ່ານເຄີຍເປັນສ່ວນໜຶ່ງຂອງກຸ່ມນ້ອຍທີ່ສະຫຼາຍໄປແລ້ວຫຼືບໍ່? ເປັນຫຍັງຈຶ່ງເປັນແບບນັ້ນ?`

`ໃຫ້ທ່ານຄິດຕຶກຕອງກ່ຽວກັບເລື່ອງທີ່ທ່ານອ່ານໃນບົດຮຽນຂອງມື້ນີ້ກ່ຽວກັບໂບດນ້ອຍແຫ່ງໜຶ່ງໃນຢູໂລບ. ແມ່ນຫຍັງທີ່ໄດ້ເຮັດໃຫ້ກຸ່ມນ້ອຍນີ້ປະສົບຜົນສຳເລັດ? ການເຮັດວຽກຢູ່ເຮືອນຂອງເຂົາໄດ້ມີສ່ວນອັນໃດໃນຄວາມສຳເລັດຂອງພວກເຂົາ? ເປັນຫຍັງເຮືອນຈຶ່ງເປັນບ່ອນທີ່ປອດໄພແລະດີ ກວ່າສຳລັບການພົບປະກັນຫຼາຍກວ່າໂບດ ເມື່ອທ່ານເລີ່ມຕົ້ນວຽກງານສຳລັບພຣະເຈົ້າໃນໝູ່ບ້ານຫຼືຊຸມຊົນຂອງທ່ານ?`