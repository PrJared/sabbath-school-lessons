---
title:  ວິທີການເຮັດວຽກຂອງກຸ່ມນ້ອຍ
date:  03/09/2020
---

`ອ່ານ ກິດຈະການ 4:31; ກິດຈະການ 12:12 ແລະ ກິດຈະການ 20:17-19, 27-32. ໃຫ້ທ່ານຈົດລາຍການສິ່ງຕ່າງໆທີ່ກຸ່ມຍ່ອຍໃນສະໄໝພຣະຄຳພີໃໝ່ນັ້ນໄດ້ເຮັດ. ພວກເຂົາໄດ້ເຮັດສິ່ງໃດແດ່?`

ອ່ານ ມັດທາຍ 9:27, 38. ດັ່ງທີ່ພວກເຮົາເຫັນໃນຂໍ້ພຣະຄຳພີເຫຼົ່ານີ້ ພຣະເຢຊູໄດ້ກ່າວສິ່ງໃດກຽວກັບສິ່ງທີ່ຈະນຳເຂົ້າໄປໃນອານາຈັກຂອງພຣະເຈົ້າ? ພຣະເຢຊູບອກວ່າບັນຫານີ້ຈະສາມາດແກ້ໄຂໄດ້ແນວໃດ?

ຜູ້ຕິດຕາມພຣະເຢຊູໄດ້ເຫັນຄວາມຫວັງເລັກນ້ອຍສຳລັບຂ່າວປະເສີດທີ່ຈະຖືກແບ່ງປັນກັບຄົນອື່ນ. ແຕ່ພຣະເຢຊູກໍຊົງເຫັນໂອກາດອັນໃຫຍ່ຫຼວງສຳລັບຄວາມສຳເລັດ. ພຣະເຢຊູໄດ້ບອກຜູ້ຕິດຕາມຂອງພຣະອົງເຖິງຂ່າວດີທີ່ວ່າ “ເຂົ້າທີ່ພໍເກັບກ່ຽວກໍຫຼາຍແທ້” (ມັດທາຍ 9:37) ແລ້ວພຣະເຢຊູກໍໄດ້ບອກຜູ້ຕິດຕາມຂອງພຣະອົງວ່າ ມັນມີບັນຫາ ແລະ ບັນຫານີ້ກໍຄື “ແຕ່ຄົນງານຍັງມີໜ້ອຍຢູ່” (ມັດທາຍ 9:37). ຄຳຕອບຂອງພຣະເຢຊູຕໍ່ບັນຫານີ້ກໍຄືການອະທິຖານ. “ພວກເຈົ້າຈົ່ງພາວັນນາອະທິຖານຂໍນຳພຣະເຈົ້າຂອງການເກັບກ່ຽວໃຫ້ສົ່ງຄົນງານມາຫຼາຍຂຶ້ນເພື່ອການເກັບກ່ຽວຂອງຕົນສາ”. (ມັດທາຍ 9:38) ກຸ່ມນ້ອຍກໍເປັນຄຳຕອບຕໍ່ຄຳອະທິຖານຂອງພຣະເຢຊູ ກຸ່ມນ້ອຍກໍ່ຊ່ວຍຈຳນວນຄົນງານໃຫ້ທະວີຂຶ້ນ.

ວຽກທີ່ສຳຄັນທີ່ສຸດທີ່ກຸ່ມນ້ອຍຕ່າງໆນັ້ນສາມາດເຮັດໄດ້ກໍຄືການເປັນພະຍານ ແລະ ການຮັບໃຊ້ພຣະເຈົ້າ. ກຸ່ມນ້ອຍນັ້ນສາມາດນຳຄົນມາຫາພຣະເຢຊູ, ເຕີບໂຕໃນຄວາມເຊື່ອຂອງເຂົາ ແລະ ຊ່ວຍໃຫ້ພວກເຂົາເປັນພະຍານ.