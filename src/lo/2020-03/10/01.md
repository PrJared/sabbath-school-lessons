---
title:  ວິທີການອັນໜ້າຕື່ນເຕັ້ນທີ່ຈະເປັນສ່ວນໜຶ່ງຂອງວຽກງານພຣະເຈົ້າ
date:  29/08/2020
---

### ອ່ານສຳລັບບົດຮຽນອາທິດນີ້
ປະຖົມມະການ 1:1,2,26; ອົບພະຍົບ 18:21-25; 1 ໂກລິນໂທ 12:12-25; ກິດຈະການ 18:1-5; ກິດຈະການ 4:31.

ຂໍ້ຄວນຈຳ: “ສະນັ້ນ ພຣະອົງຈຶ່ງກ່າວແກ່ພວກສາວົກຂອງພຣະອົງວ່າ ເຂົ້າທີ່ພໍເກັບກ່ຽວກໍຫຼາຍແລ້ວ ແຕ່ຄົນງານຍັງມີໜ້ອຍຢູ່. ເຫດສະນັ້ນ ພວກເຈົ້າຈົ່ງພາວັນນາອະທິຖານຂໍນຳເຈົ້າຂອງການເກັບກ່ຽວໃຫ້ສົ່ງຄົນງານມາຫຼາຍຂຶ້ນເພື່ອການເກັບກ່ຽວຂອງຕົນສາ”. (ມັດທາຍ 9:37, 38)

ກຸ່ມນ້ອຍກໍ່ເປັນສ່ວນໜຶ່ງຂອງແຜນການຂອງພຣະເຈົ້າສຳລັບການເຮັດໃຫ້ຄວາມເຊື່ອເຂັ້ມແຂງຂຶ້ນ. ກຸ່ມນ້ອຍກໍ່ຊ່ວຍພວກເຮົາໃຫ້ຮຽນຮູ້ຫຼາຍຂຶ້ນກ່ຽວກັບພຣະຄຳພີ. ກຸ່ມນ້ອຍ ຫຼື ກຸ່ມຍ່ອຍຊ່ວຍໃຫ້ຊີວິດການອະທິຖານຂອງພວກເຮົານັ້ນເລິກເຊິ່ງຂຶ້ນ ແລະຊ່ວຍພວກເຮົາໃຫ້ເປັນພະຍານ. ພຣະເຈົ້າ ພຣະບິດາ ແລະ ພຣະວິນຍານບໍລິສຸດ ກໍ່ເປັນກຸ່ມນ້ອຍເມື່ອພຣະອົງໄດ້ສ້າງແຜ່ນດິນໂລກນີ້. ໂມເຊເອງກໍເປັນຜູ້ນຳຂອງກຸ່ມນ້ອຍກຸ່ມໜຶ່ງ. ພຣະເຢຊູໄດ້ເລີ່ມຕົ້ນກຸ່ມຜູ້ຕິດຕາມຂອງພຣະອົງເປັນກຸ່ມນ້ອຍ. ອາຈານເປົາໂລໄດ້ເດີນທາງໃນອານາຈັກພ້ອມກັບສະຫາຍຂອງເພີ່ນ ພວກເຂົາໄດ້ແບ່ງປັນຂ່າວປະເສີດກ່ຽວກັບພຣະເຢຊູຢູ່ທຸກໆບ່ອນ.

ໃນການສຶກສາບົດຮຽນອາທິດນີ້ ພວກເຮົາຈະມາເບິ່ງສິ່ງທີ່ພຣະຄຳພີກ່າວກ່ຽວກັບກຸ່ມນ້ອຍ. ພວກເຮົາຈະມາຄົ້ນພົບວິທີການທີ່ໜ້າຕື່ນເຕັ້ນຕ່າງໆທີ່ຈະເຮັດໃຫ້ເຮົາໄດ້ເປັນສ່ວນໜຶ່ງຂອງກຸ່ມນ້ອຍຫຼືກຸ່ມໃຫຍ່ເຫຼົ່ານີ້.