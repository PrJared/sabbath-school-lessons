---
title:  ກຸ່ມນ້ອຍໃນພຣະຄໍາພີ
date:  31/08/2020
---

`ອ່ານອົບພະຍົບ 18:21-25. ເຢທະໂຣ ພໍ່ເຖົ້າຂອງໂມເຊໄດ້ໃຫ້ຄຳທີ່ດີອັນໃດທີ່ໄດ້ຊ່ວຍໂມເຊຢ່າງຫຼວງຫຼາຍ. ເປັນຫຍັງແຜນການນີ້ຈຶ່ງມີຄວາມສຳຄັນຫຼາຍ?`

ທຸກໆຄົນໃນຄ້າຍຂອງປະເທດອິດສະລະເອນໄດ້ກາຍເປັນສະມາຊິກຂອງກຸ່ມທີ່ມີ 10 ຄົນ. ມີຜູ້ນຳທີ່ຮັບຜິດຊອບແຕ່ລະກຸ່ມ ຜູ້ນຳຂອງກຸົ່ມເຫຼົ່ານີ້ກໍໄດ້ຊ່ວຍໃນການແກ້ໄຂປັນຫາຕ່າງໆ. ກຸ່ມນ້ອຍຕ່າງໆໄດ້ພາກັນນຳມິດຕະພາບມາໃຫ້ກັນແລະກັນ ກຸ່ມນ້ອຍນີ້ໄດ້ຊ່ວຍໃຫ້ຊີວິດທາງດ້ານຈິດວິນຍານເຕີບໂຕຂຶ້ນ. ຄົນໃນກຸ່ມກໍໄດ້ລົມກັນກ່ຽວກັບແຜນການຂອງພຣະເຈົ້າສຳລັບຊົນຊາດອິດສະລະເອນ. ພວກເຂົາໄດ້ສ້າງຄວາມສຳພັນຫຼືມິດຕະພາບທີ່ແໜ້ນແຟ້ນແລະເຕັມໄປດ້ວຍຄວາມຫວ່ງໃຍ. ແລ້ວຕອນນີ້ ຄົນທັງຫຼາຍໃນກຸ່ມກໍມີບັນຫາທີ່ຄົນອື່ນໃນກຸ່ມສາມາດຊ່ວຍແກ້ໄຂໄດ້. ກຸ່ມນ້ອຍຕ່າງໆນີ້ກໍໃຫ້ໂອກາດພວກເຮົາມີມິດສຳພັນທີ່ອົບອຸ່ນ, ຫ່ວງໃຍ, ສຳລັບການຈະເລີນເຕີບໂຕທາງດ້ານຈິດວິນຍານແລະການແກ້ໄຂບັນຫາ.

`ທ່ານຢາກຮູ້ເລື່ອງທີ່ໜ້າສົນໃຈບາງຢ່າງຫຼືບໍ່? ຜູ້ຊ່ຽວຊານກ່ຽວກັບກຸ່ມນ້ອຍຫຼືກຸ່ມຍ່ອຍນີ້ກໍບອກພວກເຮົາວ່າຂະໜາດອັນດີທີ່ສຸດສຳລັບກຸ່ມນ້ອຍນັ້ນກໍຄືລະຫວ່າງ 6 ຫາ 12 ຄົນ. ນັ້ນກໍຄືຂະໜາດກຸ່ມນ້ອຍອັນດຽວກັນທີ່ທັງໂມເຊ ແລະ ພຣະເຢຊູໄດ້ນຳໃຊ້ເມື່ອໄດ້ສ້າງກຸ່ມນ້ອຍຂຶ້ນມາ.`

`ອ່ານລູກາ 6:12,13; ມັດທາຍ 10:1; ແລະມາຣະໂກ 3:13-15. ພຣະເຢຊູຊົງມີເຫດຜົນສອງປະການສຳລັບການເລືອກຜູ້ຕິດຕາມຂອງພຣະອົງໃຫ້ຢູ່ໃນກຸ່ມຂອງພຣະອົງ. ເຫດຜົນເຫຼົ່ານີ້ແມ່ນຫຍັງ?`