---
title:  ພຣະເຢຊູຄືເຫດຜົນສຳລັບຄຳພະຍານຂອງເຮົາ
date:  06/09/2020
---

**ພວກເຮົາໄດ້ປະພຶດຕົນເອງແນວໃດກ່ອນທີ່ພວກເຮົາໄດ້ຮູ້ຈັກພຣະເຢຊູ? ແມ່ນຫຍັງໄດ້ກາຍເປັນຂອງເຮົາເມື່ອພວກເຮົາຍອມຮັບເອົາພຣະອົງ?.

ກ) ຊີວິດຂອງເຮົາກ່ອນທີ່ພວກເຮົາຈະຮູ້ຈັກພຣະເຢຊູ (ເອເຟໂຊ 2:1-3)

ຂ) ຊີວິດຂອງເຮົາຫຼັງຈາກທີ່ພວກເຮົາໄດ້ຮູ້ຈັກພຣະເຢຊູ (ເອເຟໂຊ 2:4-10)

ພວກເຮົາໄດ້ມາຫາພຣະເຢຊູແລະຄວາມຮັກຂອງພຣະອົງໄດ້ປ່ຽນແປງທຸກສິ່ງທຸກຢ່າງ. ໃນເວລານີ້ພວກເຮົາກໍມີຊີວິດອັນແທ້ຈິງໃນພຣະເຢຊູ. ນັ້ນເປັນເພາະວ່າ “ພຣະອົງຍັງໄດ້ບັນດານໃຫ້ພວກເຮົາເປັນຄືນມາສູ່ຊີວິດກັບພຣະຄຣິດ” (ເອເຟໂຊ 2:5). ພຣະເຈົ້າໄດ້ກະທຳດັ່ງນີ້ເພາະວ່າພຣະເຈົ້າຊົງ “ຮັກພວກເຮົາຢ່າງເລິກເຊິ່ງ ພຣະອົງຊົງເຕັມໄປດ້ວຍຄວາມເມດຕາ” (ເອເຟໂຊ 2:4) “ເພື່ອໃນຄາວຕໍ່ໄປ ພຣະອົງຈະໄດ້ຊົງສຳແດງພຣະຄຸນອັນອຸດົມເຫຼືອລົ້ນຂອງພຣະອົງ ເຊິ່ງພຣະອົງໄດ້ຊົງເມດຕາເຮົາທັງຫຼາຍໃນພຣະ ຄຣິດເຈົ້າເຢຊູ” (ເອເຟໂຊ 2:7). ໃນພຣະເຢຊູນັ້ນຊີວິດກໍມີຄວາມໝາຍໃໝ່. ດັ່ງນັ້ນ ໂຢຮັນໄດ້ກ່າວວ່າ “ພຣະທຳນັ້ນຊົງມີຊີວິດຢູ່ໃນພຣະອົງເອງແລະຊີວິດນັ້ນເປັນຄວາມສະຫວ່າງຂອງມະນຸດ” (ໂຢຮັນ 1:4).

`ອ່ານ ເອເຟໂຊ 2:10. ຂໍ້ພຣະຄຳພີນີ້ບອກຫຍັງພວກເຮົາກ່ຽວກັບວ່າການກະທຳດີນັ້ນສຳຄັນຫຼາຍຊຳໃດຕໍ່ຄວາມເຊື່ອຂອງຄຣິດສຕຽນ? ເວລາດຽວກັນນັ້ນພວກເຮົາເຊື່ອວ່າ ຄົນເຮົາໄດ້ຮັບຄວາມລອດໂດຍ “ຕ້ອງອາໄສຄວາມເຊື່ອນອກຈາກການປະຕິບັດຕາມກົດບັນຍັດ” (ໂລມ 3:28). ຖ້າຫາກພວກເຮົາບໍ່ໄດ້ລອດໂດຍການກະທຳແລ້ວ ເປັນຫຍັງພວກເຮົາຈຶ່ງຈຳເປັນຕ້ອງເຮັດສິ່ງທີ່ດີ? ການກະທຳດີນັ້ນມີສ່ວນອັນໃດໃນຊີວິດຂອງເຮົາ?`