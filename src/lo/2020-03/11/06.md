---
title:  ຂ່າວສານທີ່ສົມຄວນຖືກແບ່ງປັນ
date:  10/09/2020
---

“ເຮົາໄດ້ຖືກຄຶງໄວ້ກັບພຣະຄຣິດແລ້ວ ເຮົາຈຶ່ງບໍ່ມີຊີວິດຢູ່ ແຕ່ແມ່ນພຣະຄຣິດທີ່ຊົງມີຊີວິດຢູ່ໃນເຮົາ. ຊີວິດທີ່ເຮົາມີໃນຮ່າງກາຍເວລານີ້ ເຮົາມີຢູ່ໂດຍຄວາມເຊື່ອໃນພຣະບຸດຂອງພຣະເຈົ້າ ຜູ້ທີ່ໄດ້ຮັກເຮົາແລະໄດ້ສະຫຼະຊີວິດເພື່ອເຮົາ” (ຄາລາເຕຍ 2:20).

ເລື່ອງຕ່າງໆກ່ຽວກັບສິ່ງທີ່ພຣະເຢຊູໄດ້ເຮັດສຳລັບພວກເຮົານັ້ນສາມາດປ່ຽນແປງຊີວິດໄດ້. ເລື່ອງເຫຼົ່ານີ້ບໍ່ແມ່ນກ່ຽວກັບສິ່ງທີ່ພວກເຮົາຍອມສະຫຼະເພື່ອພຣະເຢຊູ ແຕ່ແມ່ນກ່ຽວກັບສິ່ງທີ່ພຣະເຢຊູໄດ້ເຮັດເພື່ອພວກເຮົາ.

ເລື່ອງປະສົບການສ່ວນໂຕອື່ນໆຂອງພວກເຮົາກັບພຣະເຢຊູກໍ່ກ່ຽວກັບສິ່ງທີ່ພຣະເຢຊູໄດ້ກະທຳສຳລັບພວກເຮົາ. ອ່ານ ໂຢຮັນ 12:12; ໂຢຮັນ 10:10; ໂຢຮັນ 14:27 ແລະ 1 ໂກຣິນໂທ 1:30. ໃຫ້ທ່ານຂຽນລາຍການຂອງປະທານບາງຢ່າງຈາກພຣະກະລຸນາແຫ່ງຄວາມຮັກຂອງພຣະເຈົ້າ ທີ່ສາມາດພົບໄດ້ໃນຂໍ້ພຣະຄຳພີຂ້າງເທິງນີ້.

ໃນຂະນະທີ່ອ່ານຂໍ້ພຣະຄຳພີຂ້າງເທິງນັ້ນ ໃຫ້ທ່ານຄິດກ່ຽວກັບສິ່ງທີ່ພຣະເຢຊູໄດ້ກະທຳເພື່ອທ່ານ. ບາງທີທ່ານອາດຈະເປັນຄຣິດສຕຽນທີ່ຊື່ສັດຕະຫຼອດຊີວິດຂອງທ່ານ. ຫຼືທ່ານໄດ້ມາຫາພຣະເຈົ້າຫຼັງຈາກທີ່ມີປະສົບການອັນໜ້າອັດສະຈັນໄດ້ປ່ຽນແປງທ່ານ. ໃຫ້ທ່ານຄິດກ່ຽວກັບວ່າ ພຣະເຢຊູນັ້ນຊົງດີຕໍ່ທ່ານແນວໃດແລະພຣະອົງປະທານສັນຕິສຸກແລະຄວາມສຸກໃຫ້ແກ່ທ່ານແນວໃດ.

`ພຣະເຢຊູນັ້ນໄດ້ຂໍໃຫ້ທ່ານເສຍສະຫຼະສິ່ງໃດສຳລັບພຣະອົງ? ທ່ານໄດ້ຮຽນຮູ້ສິ່ງໃດຈາກປະສົບການນີ້? ສິ່ງທີ່ທ່ານໄດ້ຮຽນຮູ້ນັ້ນສາມາດເປັນພຣະພອນແກ່ຄົນອື່ນໄດ້ແນວໃດ?`