---
title:  ບອກເລື່ອງຂອງພຣະເຢຊູ
date:  08/09/2020
---

`ອ່ານ ມາລະໂກ 5:1-17. ແມ່ນຫຍັງໄດ້ເກີດຂຶ້ນກັບຜູ້ຊາຍເຫຼົ່ານີ້?`

ຜູ້ຊາຍທີ່ຖືກຜີສິງນັ້ນກໍຖືກປ່ຽນແປງໂດຍອຳນາດຂອງພຣະເຢຊູ ປະຊາຊົນໄດ້ເຫັນຊາຍຄົນນີ້ນັ່ງຢູ່ຂ້າງຕີນພຣະເຢຊູ. ຊາຍທັງສອງຄົນນີ້ໄດ້ພາກັນຟັງທຸກໆຄຳເວົ້າຂອງພຣະເຢຊູ. ພຣະທຳມັດທາຍນັ້ນກ່າວວ່າໄດ້ມີຊາຍສອງຄົນທີ່ພຣະເຢຊູໄດ້ຊ່ວຍຂັບໄລ່ຜີຮ້າຍອອກຈາກໂຕເຂົາ. ແຕ່ເລື່ອງໃນພຣະທຳມາຣະໂກກັບບອກພວກເຮົາກ່ຽວກັບຜູ້ຊາຍຄົນດຽວເທົ່ານັ້ນ. ສິ່ງສຳຄັນທີ່ຈະຕ້ອງເຂົ້າໃຈກໍຄືພຣະເຢຊູໄດ້ເຮັດໃຫ້ພວກເຂົາທັງສອງຄົນກາຍເປັນຄົນໃໝ່.

`ອ່ານ ມາລະໂກ 5:18-20. ທ່ານສາມາດເຫັນໄດ້ຈາກຂໍ້ພຣະຄຳພີເຫຼົ່ານີ້ວ່າກຸ່ມຜູ້ຊາຍທີ່ໄດ້ຮັບການປ່ຽນແປງເຫຼົ່ານີ້ຕ້ອງການຢາກຈະຢູ່ຕິດຕາມພຣະເຢຊູ ແຕ່ພຣະອົງໄດ້ສົ່ງພວກເຂົາໃຫ້ໄປເຮັດສິ່ງໃດ?`

“ກຸ່ມຜູ້ຊາຍເຫຼົ່ານີ້ໄດ້ຍິນຄຳສອນຂອງພຣະເຢຊູເປັນເວລາສັ້ນໆ ພວກເຂົາບໍ່ເຄີຍໄດ້ຍິນພຣະເຢຊູ ເທດສະໜາຈັກເທື່ອ. ຜູ້ຕິດຕາມຂອງພຣະເຢຊູໄດ້ຢູ່ກັບພຣະອົງໃນແຕ່ລະມື້ ດັ່ງນັ້ນພວກເຂົາຈຶ່ງຮູ້ວິທີການສອນຄົນອື່ນ ແຕ່ຜູ້ຊາຍກຸ່ມນີ້ກໍ່ບໍ່ຮູ້. ໃນເວລາດຽວກັນນັ້ນ ຊີວິດທີ່ຖືກປ່ຽນແປງຂອງພວກເຂົາກໍເປັນຫຼັກຖານອັນມີຊີີວິດທີ່ບອກວ່າ ພຣະເຢຊູຊົງເປັນພຣະຜູ້ຊ່ວຍໃຫ້ລອດ. ຜູ້ຊາຍເຫຼົ່ານີ້ກໍໄດ້ເລົ່າເຖິງສິ່ງທີ່ຕົນເອງຮູ້ ພວກເຂົາໄດ້ບອກເຖິງສິ່ງທີ່ພວກເຂົາໄດ້ເຫັນ ໄດ້ຍິນ ແລະ ໄດ້ຮູ້ສຶກກ່ຽວກັບອຳນາດຂອງພຣະເຢຊູ. ນີ້ກໍຄືສິ່ງທີ່ທຸກໆຄົນສາມາດເຮັດໄດ້ ເມື່ອມີຈິດໃຈທີ່ໄດ້ຮັບການປ່ຽນແປງໂດຍພຣະຄຸນທີ່ເຕັມໄປດ້ວຍຄວາມຮັກຂອງພຣະເຈົ້າ.” (ປື້ມທ່ານນາງເອເລັນຈີໄວທ໌, The Desire of Ages) ຄຳພະຍານສ່ວນໂຕທີ່ຜູ້ຊາຍເຫຼົ່ານີ້ໄດ້ບອກກ່ຽວກັບພຣະເຢຊູກໍໄດ້ຊ່ວຍໃຫ້ຄົນທັງຫຼາຍໃນເມືອງດີຄາໂປລິດມີຄວາມພ້ອມທີ່ຈະຮັບເອົາຄຳສອນຂອງພຣະເຢຊູ.