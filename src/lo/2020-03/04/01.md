---
title:  'ອຳນາດແຫ່ງການອະທິຖານ: ຂໍໃຫ້ພຣະເຈົ້າໄດ້ຊ່ອຍຄົນທັງຫຼາຍ'
date:  18/07/2020
---

### ອ່ານສຳລັບບົດຮຽນອາທິດນີ້
ພະນິມິດ 12:7-9; ລູກາ 3:21; ເອເຟໂຊ 1:15-21; ດານີເອນ 10:10-14; 1 ຊາມູເອນ 12:22-24.

ຂໍ້ຄວນຈຳ: “ເຫດສະນັ້ນ ເຈົ້າທັງຫຼາຍຈົ່ງສາລະພາບຜິດຂອງຕົນຕໍ່ກັນແລະກັນ ຈ່ົງພາວັນນາອະທິຖານເພື່ອກັນລະກັນ, ເພື່ອເຈົ້າທັງຫຼາຍຈະໄດ້ດີພະຍາດ. ຄຳພາວັນນາອະທິຖານຂອງຜູ້ຊອບທຳມີຣິດສັກສິດເຮັດໃຫ້ເກີດຜົນ” (ຢາໂກໂບ 5:16)

ສະມາຊິກຄຣິດສຕະຈັກໃນສະໄໝພຣະຄຳພີໃໝ່ນັ້ນ ຮູ້ສຶກເຖິງຄວາມຈຳເປັນທີ່ຈະຕ້ອງອະທິຖານ. “ເມື່ອພາວັນນາອະທິຖານຈົບແລ້ວ ບ່ອນທີ່ພວກເຂົາປະຊຸມກັນນັ້ນກໍສະທ້ານຫວັ່ນໄຫວ ທຸກຄົນຕ່າງກໍເຕັມໄປດ້ວຍພຣະວິນຍານບໍລິສຸດເຈົ້າ ແລະ ຈຶ່ງປະກາດພຣະທຳຂອງພຣະເຈົ້າດ້ວຍໃຈກ້າຫານ” (ກິດຈະການ 4:31) ໃຫ້ເຮົາເບິ່ງສິ່ງທີ່ເກີດຂຶ້ນ ກ່ອນອື່ນນັ້ນ ຜູ້ຕິດຕາມຂອງພຣະເຈົ້າໄດ້ພາກັນອະທິຖານ. ພວກເຂົາໄດ້ເຕັມໄປດ້ວຍພຣະວິນຍານບໍລິສຸດ. ແລ້ວພວກເຂົາກໍແບ່ງປັນຂ່າວປະເສີດກ່ຽວກັບພຣະເຢຊູໂດຍບໍ່ມີຄວາມຢ້ານອັນໃດ.

ຢູ່ໃນນີ້ ພວກເຮົາເຫັນການເຊື່ອມໂຍງລະຫວ່າງການອະທິຖານ, ການຖືກເຕີມເຕັມດ້ວຍພຣະວິນຍານບໍລິສຸດ ແລະ ການແບ່ງປັນຄວາມຈິງໃນພຣະຄຳພີ. ນອກຈາກນັ້ນ ພວກເຮົາຈະຕ້ອງຂໍໃຫ້ພຣະເຈົ້າຊ່ວຍຄົນທັງຫຼາຍໃຫ້ພົ້ນ. ແລ້ວພຣະເຈົ້າຈະຊົງທຳງານນໃຈຂອງເຮົາ ພຣະອົງຈະນຳພວກເຮົາໃຫ້ເຂົ້າໃກ້ພຣະອົງ. ພຣະອົງຈະປະທານສະຕິປັນຍາໃຫ້ເຮົາຮູ້ວ່າຈະນຳຄົນເຂົ້າສູ່ອານາຈັກຂອງພຣະອົງແບບໃດ (ຢາໂກໂບ 1:5). ພຣະເຈົ້າຈະຊົງທຳງານໃນຊີວິດຂອງພວກເຮົາໃນທາງທີ່ຍິ່ງໃຫຍ່ ພວກເຮົາອາດຈະບໍ່ສາມາດເຫັນວ່າພຣະເຈົ້າຊົງທຳງານແບບໃດຫຼືເຂົ້າໃຈວິທີການຂອງພຣະອົງຢູ່ສະເໝີ. ແຕ່ພຣະເຈົ້າຊົງກຳລັງທຳງານໃນຊີີວິດຂອງພວກເຂົາ (1 ໂຢຮັນ 5:14-17).