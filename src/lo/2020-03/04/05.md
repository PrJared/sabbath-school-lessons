---
title:  ການເຮັດວຽກຂອງອຳນາດທີ່ເບິ່ງບໍ່ເຫັນດ້ວຍຕາ
date:  22/07/2020
---

`ໃຫ້ທ່ານອ່ານດານີເອນ 10:10-14. ດັ່ງທີ່ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາເຫັນວ່າ ພຣະເຈົ້າຊົງໄດ້ຍິນຄຳອະທິຖານຂອງດານີເອນຕອນໃດ? ແມ່ນຫຍັງໄດ້ກີດກັນບໍ່ໃຫ້ພຣະເຈົ້ານັ້ນຕອບຄຳຖາມຂອງດານີເອນໃນທັນທີທັນໃດ?`

`ດານີເອນ 10:10-14 ກໍເປັນຂໍ້ພຣະຄຳພີທີ່ໜ້າຕື່ນເຕັ້ນ ໃຫ້ພວກເຮົາພະຍາຍາມເຂົ້າໃຈພຣະຄຳພີຕອນນີ້ໃຫ້ສົມບູນຂຶ້ນ. ກ່ອນອື່ນນັ້ນ ພວກເຮົາຈະຕ້ອງຮູ້ກ່ອນວ່າໃຜຢູ່ໃນຂໍ້ພຣະຄຳພີເຫຼົ່ານີ້. ແມ່ນໃຜຄືຜູ້ພິທັກຮັກສາແຫ່ງອານາຈັກເປີເຊຍ? ບໍ່ແມ່ນໄຊຣັດ ເພາະໄຊຣັດນັ້ນຄືກະສັດແຫ່ງເປີເຊຍ. ດັ່ງນັ້ນແລ້ວ “ເທວະດາພິທັກແຫ່ງເປີເຊຍ” ນັ້ນ (ດານີເອນ 10:13) ກໍຕ້ອງເປັນຊາຕານ. ພຣະເຢຊູຊົງເອີ້ນຊາຕານວ່າເປັນ “ຜູ້ປົກຄອງໂລກ” (ໂຢຮັນ 12:31) ຫຼື “ຜູ້ນຳຂອງໂລກນີ້” (ໂຢຮັນ 14:30). ອາຈານເປົາໂລເອີ້ນຊາຕານວ່າ “ອຳນາດປົກຄອງຢູ່ໃນຍ່ານອາກາດ” (ເອເຟໂຊ 2:2) ຄັນຊັ້ນຖ້າຫາກຜູ້ພິທັກແຫ່ງເປີເຊຍນັ້ນຄືຊາຕານແລ້ວ ແມ່ນໃຜຄືມີການເອນ? ຊື່ນີ້ຖືກຂຽນຂຶ້ນຫ້າເທື່ອໃນພຣະຄຳພີ (ພະນິມິດ 12:7; ຢູດາ ບົດທີ 9; ດານີເອນ 10:13-21; ແລະ ດານີເອນ 12:1) ຊື່ມີກາເອນນັ້ນມີຄວາມໝາຍວ່າ “ແມ່ນໃຜເປັນຄືກັບພຣະເຈົ້າ?” ມີການເອນກໍເປັນອີກຊື່ໜຶ່ງທີ່ພຣະຄຳພີໃຊ້ເພື່ອສະແດງເຖິງພຣະເຢຊູ. ດານີເອນ ບົດທີ 10 ສະແດງໃຫ້ເຫັນພວກເຮົາເຫັນສົງຄາມລະຫວ່າງ ຄວາມດີ ແລະ ຄວາມຊົ່ວຮ້າຍ. ໃນຂະນະທີ່ດານີເອນອະທິຖານ ມີກາເອນກໍສະເດັດມາຈາກສະຫວັນ. ແລະ ມີກາເອນທີ່ພວກເຮົາເຫັນນັ້ນກໍຄືພຣະເຢຊູ ມີກາເອນນັ້ນຕໍ່ສູ້ກັບກອງທັບແຫ່ງນາຮົກບາງທີພວກເຮົາບໍ່ສາມາດເຫັນສິ່ງທີ່ພຣະເຢຊູໄດ້ເຮັດ. ແຕ່ພຣະເຢຊູ ກໍໄດ້ຍິນຄຳອະທິຖານຂອງພວກເຮົາທັງໝົດ. ພຣະອົງຊົງຕັ້ງໃຈເຮັດວຽກເພື່ອຕອບຄຳອະທິຖານຂອງພວກເຮົາເຊັ່ນກັນ.`