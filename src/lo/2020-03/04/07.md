---
title:  ຂໍ້ຄິດເພີ່ມເຕີມ
date:  24/07/2020
---

ເມື່ອພວກເຮົາອະທິຖານສຳລັບຄົນອື່ນ ພວກເຮົາກໍສະແດງໃຫ້ພຣະເຈົ້າເຫັນວ່າພວກເຮົານັ້ນເພີ່ງພາພຣະອົງ. ພຣະເຈົ້າຊົງໃຊ້ອຳນາດທັງໝົດໃນສະຫວັນເພື່ອປ່ຽນແປງຊີວິດຂອງມະນຸດ. ເມື່ອຄຳອະທິຖານຂອງເຮົາມາເຖິງບັນລັງຂອງພຣະເຈົ້າ. ພຣະເຈົ້າກໍສັ່ງທູດສະຫວັນຂອງພຣະອົງໃຫ້ຊ່ວຍພວກເຮົາ “ທູດສະຫວັນກໍໍລໍຖ້າຢູ່ໃກ້ບັນລັງຂອງພຣະເຈົ້າ ພວກເຂົາລໍຖ້າທີ່ຈະຮັບຄຳສັ່ງຈາກພຣະເຢຊູໃນທັນທີ. ພຣະເຢຊູສັ່ງທູດສະຫວັນອອກໄປເພື່ອຕອບທຸກຄຳອະທິຖານທີ່ພວກເຮົາທູນຕໍ່ພຣະອົງດ້ວຍຄວາມເຊື່ອອັນມີຊີວິດ” (ທ່ານນາງເອເລັນຈີໄວທ໌ Selected Messages)

ພວກເຮົາຮູ້ວ່າຄຳອະທິຖານຂອງເຮົານັ້ນຈະບໍ່ຫາຍໄປແມ່ນແຕ່ຄຳດຽວ. ພຣະເຈົ້າບໍ່ໄດ້ລືມຄຳອະທິຖານຂອງເຮົາຄຳໃດຄຳໜຶ່ງ. ພຣະເຈົ້າຊົງລວບລວມຄຳອະທິຖານທັງໝົດຂອງເຮົາໄວ້ໃນສະຫວັນ.ຄຳອະທິຖານເຫຼົ່ານັ້ນຈະໄດ້ຮັບຄຳຕອບໃນເວລາແລະສະຖານທີ່ພຣະເຈົ້າຄິດວ່າດີທີ່ສຸດ. “ຄຳອະທິຖານແຫ່ງຄວາມເຊື່ອນັ້ນຈະບໍ່ສູນຫາຍໄປຈັກເທື່ອ. ດັ່ງນັ້ນພວກເຮົາຈຶ່ງຈະຕ້ອງບໍ່ຄາດຫວັງໃຫ້ພຣະເຈົ້ານັ້ນຕອບທຸກໆຄຳອະທິຖານຂອງເຮົາໃນຮູບແບບທີ່ພວກເຮົາຕ້ອງການໃຫ້ຕອບ ນັ້ນຄືສິ່ງທີ່ຜິດ” (ປື້ມທ່ານນາງເອເລັນຈີໄວທ໌)

**ຄຳຖາມຄົ້ນຄວ້າ**

`ອ່ານຟີລິບປອຍ 1:19; ໂກໂລຊາຍ 4:2,3; ແລະ 2ເທສະໂລນິກ 3:1,2. ໃນຂະນະທີ່ອາຈານເປົາໂລນັ້ນເປັນນັກໂທດ ເພີ່ນໄດ້ມີຄວາມຫວັງອັນໃດຍ້ອນຄຳອະທິຖານຂອງຊາວເມືອງຟີລິບປອຍ? ອາຈານເປົາໂລໄດ້ຂໍຊາວເມືອງໂກໂລຊາຍແລະຊາວເມືອງເທຊະໂລນິກນັ້ນອະທິຖານເພື່ອສິ່ງໃດ? ຄຳອະທິຖານເຫຼົ່ານີ້ສະແດງໃຫ້ພວກເຮົາເຫັນສິ່ງໃດກ່ຽວກັບການນຳເອົາຈິດວິນຍານຂອງຄົນທັງຫຼາຍມາຫາພຣະເຢຊູ?`

`ໃຫ້ເຮົາຄິດກ່ຽວກັບສົງຄາມອັນຍິ່ງໃຫຍ່ທົ່ວໂລກລະຫວ່າງຄວາມດີແລະຄວາມຊົ່ວ. ມັນຄືປະຫວັດຫຼືເບຶ້ອງຫຼັງຂອງສິ່ງທັງໝົດທີ່ເກີດຂຶ້ນໃນໂລກນີ້! ການທີ່ທ່ານຮູ້ກ່ຽວກັບສົງຄາມນີ້ຊ່ວຍໃຫ້ທ່ານເຂົ້າໃຈເຫດຜົນທີ່ວ່າ ການອະທິຖານນັ້ນສຳຄັນຢ່າງຫຼວງຫຼາຍແນວໃດ?`