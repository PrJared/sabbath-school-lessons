---
title:  ພຣະເຢຊູຊົງອະທິຖານເພື່ອພວກເຮົາ
date:  20/07/2020
---

`ອ່ານລູກາ 3:21; ລູກາ 5:16; ແລະ ລູກາ 9:18. ຂໍ້ພຣະຄຳພີເຫຼົ່ານີ້ບອກຫຍັງທ່ານກ່ຽວກັບຄວາມສຳພັນລະຫວ່າງຊີວິດການອະທິຖານຂອງພຣະເຢຊູ ແລະ ຄວາມສຳເລັດໃນວຽກງານຂອງພຣະອົງສຳລັບພຣະເຈົ້າ?`

ພຣະເຢຊູໄດ້ສື່ສານກັບພຣະບິດາຂອງພຣະອົງໃນສະຫວັນຕະຫຼອດຊີວິດຂອງພຣະອົງໃນໂລກນີ້. ໃຫ້ທ່ານສັງເກດການຮັບສິນບັບຕິດສະມາຂອງພຣະເຢຊູ. ໃນເວລານັ້ນ ພຣະເຢຊູອະທິຖານຂໍອຳນາດຈາກພຣະອົງເພື່ອຊ່ວຍພຣະອົງໃຫ້ເຮັດວຽກງານຂອງພຣະເຈົ້າ. ພຣະວິນຍານບໍລິສຸດກໍຊ່ວຍເຫຼື່ອພຣະເຢຊູ. ພຣະເຢຊູຊົງເຂົ້າໃຈວ່າຄຳອະທິຖານແມ່ນອາວຸດທີ່ມີພະລັງ. ພຣະເຢຊູຊົງອະທິຖານເມື່ອພຣະອົງລ້ຽງດີຄົນຫ້າພັນຄົນ ພຣະເຢຊູຊົງອະທິຖານເມື່ອພຣະອົງຊົງຢຽວຢາຮັກສາຊາຍຄົນທີ່ມີພະຍາດຜິວໜັງ. ພຣະເຢຊູຊົງອະທິຖານເມື່ອພຣະອົງຊົງປົດປ່ອຍຜູ້ຊາຍທີ່ຖືກຜີຮ້າຍຫຼາຍພັນໂຕສິງຢູ່. ພຣະເຢຊູຊົງອະທິຖານເພາະວ່າພຣະອົງຊົງຮູ້ວ່າການອະທິຖານນັ້ນຈະຊ່ວຍພຣະອົງໃນການຕໍ່ສູ້ກັບມານຊາຕານ. ການອະທິຖານຄືສ່ວນໜຶ່ງຂອງແຜນການຂອງພຣະເຈົ້າສຳລັບການລວມອຳນາດຂອງພຣະອົງກັບຄວາມອ່ອນແອຂອງເຮົາ. ການອະທິຖານຄືວິທີການທີ່ພຣະເຈົ້ານຳພວກເຮົາເຂົ້າໃປຫາພຣະເຈົ້າ. ມີແຕ່ພຣະເຈົ້າເທົ່ານັ້ນທີ່ສາມາດສຳພັດຈິດໃຈຂອງຄົນທີ່ພວກເຮົາອະທິຖານເພື່ອ.

`ອ່ານລູກາ 31-34. ພຣະເຢຊູຊົງກ່າວສິ່ງໃດກັບເປໂຕໃນລູກາ 22:31-34. ເພື່ອໃຫ້ກຳລັງໃຈລາວ? ຄຳເວົ້າເຫຼົ່ານີ້ຊ່ວຍເປໂຕເມື່ອລາວລົ້ມລົງໃນອະນາຄົດຕໍ່ມາແນວໃດ? ບາດນີ້ໃຫ້ທ່ານອ່ານເຮັບເລີ 7:25. ພຣະເຢຊູຊົງໜູນໃຈພວກເຮົາແນວໃດ? ເມື່ອພວກເຮົາຜິດພາດຫຼືຕ້ອງການຢາກຈະເຮັດສິ່ງທີ່ຜິດ?`

`ທ່ານກຳລັງອະທິຖານເພື່ອຜູ້ໃດຫຼືບໍ່? ເປັນຫຍັງມັນຈຶ່ງເປັນເລື່ອງສຳຄັນຫຼາຍທີ່ຈະຕ້ອງບໍ່ຍອມແພ້ ເຖິງແມ່ນວ່າທ່ານຈະຮູ້ສຶກບໍ່ມີຫວັງອັນໃດ?`