---
title:  ຄຳອະທິຖານຂອງອາຈານເປົາໂລ ສຳລັບປະຊາຊົນ
date:  21/07/2020
---

`ອ່ານເອເຟໂຊ 1:15-21 ແລ້ວຂຽນສິ່ງຕ່າງໆທີ່ອາຈານເປົາໂລໄດ້ຂໍໃຫ້ພຣະເຈົ້າໄດ້ມອບແກ່ສະມາຊິກຄຣິດສຕະຈັກເມືອງເອເຟໂຊ. ອາຈານເປົາໂລໄດ້ຂໍໃຫ້ພຣະເຈົ້າມອບສິ່ງໃດແກ່ພວກເຂົາ?`

ອາຈານເປົາໂລຂໍ້ໃຫ້ພຣະເຈົ້າໄດ້ປະທານສະຕິປັນຍາ ແລະ ສາຍຕາທີ່ເຕັມໄປດ້ວຍຄວາມເຊື່ອໃຫ້ແກ່ຊ່າວຄຣິດສຕຽນເມືອງເອເຟໂຊ. ອາຈານເປົາໂລຕ້ອງການໃຫ້ພຣະເຈົ້າເຕີມເຕັມຈິດໃຈຂອງພວກເຂົາໃຫ້ເຕັມໄປດ້ວຍຄວາມຫວັງແຫ່ງຊີວິດນິລັນ. ອາຈານເປົາໂລອະທິຖານຂໍໃຫ້ຊາວເມືອງເອເຟໂຊໄດ້ເຫັນອຳນາດອັນຍິ່ງໃຫຍ່ຂອງພຣະເຈົ້າທຳງານໃນຊີວິດຂອງເຂົາ. ອາຈານເປົາໂລໄດ້ຈົບຄຳອະທິຖານຂອງເພີ່ນໂດຍການບອກຊາວເອເຟໂຊກ່ຽວກັບຄວາມຮັ່ງມີທີ່ພວກເຂົາມີໃນພຣະເຢຊູ. ທ່ານຄິດວ່າຄຳເວົ້າຂອງອາຈານເປົາໂລນັ້ນໄດ້ເຮັດໃຫ້ຊາວເມືອງເອເຟໂຊຮູ້ສຶກແນວໃດ? ພວກເຂົາຄົງຈະໄດ້ຮັບກຳລັງໃຈ.

`ອ່ານຟີລິບປອຍ 1:3-11. ໃຫ້ທ່ານເບິ່ງວິທີການທີ່ອາຈານເປົາໂລກ່າວສິ່ງຕ່າງໆ. ສົມມານທີ່ອາຈານເປົາໂລກ່າວສິ່ງຕ່າງໆ. ສົມມຸດວ່າທ່ານັ້ນເປັນສະມາຊິກໂບດເມືອງຟີລິບປອຍ ແລະທ່ານກໍໄດ້ຮັບຈົດໝາຍສະບັບນີ້ຈາກເປົາໂລ. ໃນຈົດໝາຍສະບັບນີ້ ເພີ່ນໄດ້ບອກທ່ານວ່າ ເພີ່ນກໍອະຖານເພື່ອທ່ານ. ນອກຈາກນັ້ນ ເພີ່ນກໍຍັງໄດ້ບອກວ່າເພີ່ນອະທິຖານເພື່ອສິ່ງໃດແດ່. ສິ່ງນີ້ຈະເຮັດໃຫ້ທ່ານຮູ້ສຶກແບບໃດແລະເປັນຫຍັງຈຶ່ງຮູ້ສຶກແບບນັ້ນ? ທ່ານພົບເຫັນຄຳສັນຍາຂອງພຣະຄຳພີອັນໃດໃນຄຳເວົ້າຂອງອາຈານເປົາໂລ? ທ່ານພົບເຫັນຄຳເຕືອນອັນໃດໃນນັ້ນເຊັ່ນດຽວກັນ?`

ຄຳເວົ້າຂອງອາຈານເປົາໂລໃນຟີລິບປອຍ 1:3-11 ນັ້ນກໍເຕັມໄປດ້ວຍຄຳສັນຍາຕ່າງໆ ແລະ ຄຳເວົ້າເຫຼົ່ານີ້ກໍຍັງຂໍໃຫ້ເຮົາໄດ້ປ່ອຍໃຫ້ພຣະເຈົ້ານັ້ນເຕີມເຕັມຈິດໃຈຂອງເຮົານັ້ນດ້ວຍຄວາມຮັກ, ຄວາມຮູ້ ແລະຄວາມເຂົ້າໃຈທາງດ້ານຄວາມເຊື່ອ. ສິ່ງເຫຼົ່ານີ້ກໍມາຈາກການຮູ້ຈັກພຣະເຢຊູຂອງເຮົາເທົ່ານັ້ນ. ແລ້ວພວກເຮົາກໍສາມາດຈະກາຍເປັນສິ່ງທີ່ພຣະເຈົ້າຕ້ອງການໃຫ້ພວກເຮົາເປັນໄດ້ທັງໝົດ.