---
title:  ສົງຄາມອັນຍິ່ງໃຫຍ່ ລະຫວ່າງຄວາມດີ ແລະ ຄວາມຊົ່ວ
date:  19/07/2020
---

`ໃຫ້ທ່ານປຽບທຽບພະນິມິດ 12:7-9; ເອເຟໂຊ 6:12; ແລະ 2 ໂກລິນໂທ 10:4. ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາເຫັນວ່າ ພວກເຮົາຢູ່ໃນສົງຄາມລະຫວ່າງຄວາມດີ ແລະ ຄວາມຊົ່ວຮ້າຍ. ທ່ານຄິດວ່າການອະທິຖານນັ້ນຊ່ວຍພວກເຮົາໃຫ້ເອົາຊະນະການຕໍ່ສູ້ຄວາມຊົ່ວຮ້າຍນີ້ແນວໃດ?`

“ມີບາງສິ່ງບາງຢ່າງທີ່ພຣະເຈົ້າຈະປະທານໃຫ້ກໍຕໍ່ເມື່ອພວກເຮົາທູນຂໍພຣະອົງເທົ່ານັ້ນ. ພຣະເຈົ້າຈະບໍ່ປະທານສິ່ງເຫຼົ່ານີ້ ຖ້າຫາກພວກເຮົາບໍ່ທູນຂໍຈາກພຣະອົງ ດັ່ງນັ້ນ ພວກເຮົາຈະຕ້ອງຂໍສິ່ງເຫຼົ່ານີ້ໃນຄຳອະທິຖານຂອງເຮົາ. ນີ້ເປັນສ່ວນໜຶ່ງຂອງແຜນການຂອງພຣະເຈົ້າສຳລັບພວກເຮົາ” (ປື້ມ The Great Controversy ຂອງ ທ່ານນາງເອເລັນຈີໄວທ໌) ຄຳອະທິຖານຂອງພວກເຮົາປ່ຽນແປງຊີວິດໃນສົງຄາມທົ່ວໂລກນີ້ລະຫວ່າງຄວາມດີ ແລະ ຄວາມຊົ່ວ. ດັ່ງນັ້ນມັນເປັນເຫດທີ່ພວກເຮົາຈະຕ້ອງອະທິຖານເພື່ອຜູ້ທີ່ບໍ່ຮູ້ຈັກພຣະເຢຊູ. ຄຳອະທິຖານຂອງພວກເຮົາຈະເຮັດໃຫ້ພຣະເຈົ້າອວຍພອນຊີວິດຂອງພວກເຂົາ. ແລ້ວພຣະອົງກໍຈະຊົງທຳງານໜັນຂຶ້ນກວ່າເກົ່າເພື່ອຊ່ວຍພວກເຂົາໃຫ້ພົ້ນ.

ແມ່ນແລ້ວ, ພວກເຮົາບໍ່ສາມາດເຂົ້າໃຈຢ່າງສົມບູນເຖິງວິທີການທີ່ພຣະເຈົ້າຊົງທຳງານໃນຊີວິດຂອງຄົນທັງຫຼາຍ ເມື່ອພວກເຮົາອະທິຖານ. ແຕ່ພວກເຮົາກໍຕ້ອງສືບຕໍ່ອະທິຖານເພື່ອພວກເຂົາ ແລະ ເພື່ອພວກເຮົາເອງເຊັ່ນກັນ.

`ເປັນຫຍັງທ່ານຈຶ່ງຄິດວ່າ ພຣະເຈົ້າຊົງທຳງານຊ່ວຍຄົນອື່ນຫຼາຍຂຶ້ນເມື່ອພວກເຮົາອະທິຖານເພື່ອພວກເຂົາ ເມື່ອທຽບໃສ່ຕອນທີ່ພວກເຮົາບໍ່ໄດ້ອະທິຖານເພື່ອເຂົາ? ບາງທີພວກເຮົາອາດຈະຍັງບໍ່ເຂົ້າໃຈຢ່າງສົມບູນວ່າການອະທິຖານຂອງເຮົາສຳລັບຄົນອື່ນນັ້ນໃຊ້ການແບບໃດ. ແຕ່ພຣະຄຳພີກໍບອກພວກເຮົາໃຫ້ສືບຕໍ່ອະທິຖານເພື່ອຄົນອື່ນໆຢູ່ດີ. ເປັນຫຍັງພວກເຮົາຈຶ່ງຄວນເຮັດຕາມທີ່ພຣະຄຳພີບອກ?`