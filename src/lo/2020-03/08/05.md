---
title:  'ວຽກງານການຢຽວຢາຮັກສາຂອງພຣະເຢຊູ: ພາກທີສອງ'
date:  19/08/2020
---

ອ່ານມັດທາຍ 4:23-25 ແລະ ມັດທາຍ 9:35. ພຣະເຢຊູໄດ້ຊົງກະທຳສາມຢ່າງອັນໃດເພື່ອຕອບສະໜອງຄວາມຕ້ອງການຂອງປະຊາຊົນ? ສາມຢ່າງນີ້ໄດ້ປ່ຽນແປງຊີວິດຄົນໃຫ້ດີຂຶ້ນແນວໃດ?

ວຽກງານຂອງພຣະເຢຊູຢູ່ໃນໂລກນີ້ ກໍມີສາມພາກສ່ວນ: (1) ການສອນ, (2) ການເທດສະໜາ, ແລະ (3) ການຢຽວຢາຮັກສາ ຫຼື ປິ່ນປົວ. ພຣະເຢຊູໄດ້ແບ່ງປັນຄວາມຈິງຂອງພຣະຄຳເພື່ອວ່າ ພວກເຮົາຈະມີເຫດຜົນທີ່ຈະມີຊີວິດຢູ່. ພຣະອົງບອກວ່າ “ຝ່າຍເຮົາໄດ້ມາເພື່ອເຂົາຈະໄດ້ມີຊີວິດ ແລະ ຈະໄດ້ຊີວິດຢ່າງຄົບບໍລິບູນ” (ໂຢຮັນ 10:10) ວຽກງານຂອງພຣະເຢຊູໃນໂລກນີ້ກໍເຕັມໄປດ້ວຍພຣະຄຸນ.

`ອ່ານ ມາລະໂກ 1:32-39. ພຣະເຢຊູຊົງໃຊ້ເວລາໝົດມື້ໃນການຢຽວຢາຮັກສາຄົນທີ່ເຈັບປ່ວຍ ແລະ ໄລ່ວິນຍານອັນຊົ່ວຮ້າຍອອກຈາກຄົນ. ແລ້ວພຣະອົງກໍຍັງໃຊ້ເວລາໃນການອະທິຖານໃນເຊົ້າຕໍ່ມາເມື່ອຝູງຊົນຫຼາຍກຸ່ມໄດ້ມາຫາພຣະອົງເພື່ອຮັບການປິ່ນປົວຮັກສາຫຼາຍຂຶ້ນອີກ. ດັ່ງນັ້ນ ພຣະເຢຊູຈຶ່ງໄດ້ເຄື່ອນຍ້າຍໄປເມືອງອື່ນ. ເປັນຫຍັງພຣະເຢຊູຈຶ່ງບໍ່ປິ່ນປົວຮັກສາປະຊາຊົນທີ່ມາເວລານັ້ນ? ທ່ານເຫັນເຫດຜົນຂອງພຣະອົງໃນຂໍ້ທີ 38 ແລະ 39 ຫຼືບໍ່?`

`ມັນເປັນໄປໄດ້ບໍ່ທີ່ຈະມີຊີິວິດອັນເຕັມໄປດ້ວຍພຣະຄຸນທີ່ພຣະເຢຊູໄດ້ສະເໜີໃຫ້ທ່ານ ຖ້າຫາກທ່ານຮູ້ສຶກທຸກຍາກຫຼືເຈັບປ່ວຍ? ພຣະເຢຊູໄດ້ນຳສະເໜີບາງສິ່ງບາງຢ່າງທີ່ເລິກເຊິ່ງກ່ວາການປິ່ນປົວຮັກສາຮ່າງກາຍຂອງພວກເຂົາແມ່ນບໍ່? ຖ້າວ່າແມ່ນແລ້ວ ສິ່ງນັ້ນແມ່ນອັນໃດ? ພວກເຮົາສາມາດນຳຄົນໄປຫາຄວາມຈິງຂອງພຣະຄຳພີ ເມື່ອພວກເຮົາຊ່ວຍດູແລຄວາມຕ້ອງການຂອງຈິດໃຈແລະຮ່າງກາຍແນວໃດ?`