---
title:  ສິ່ງທີ່ພຣະເຢຊູຫ່ວງໃຍທີ່ສຸດ
date:  20/08/2020
---

`ອ່ານ ມັດທາຍ 25:31-46. ພຣະເຢຊູຊົງກ່າວສິ່ງໃດທີ່ບອກວ່າການເປັນຄຣິສຕຽນແທ້ນັ້ນໝາຍເຖິງອັນໃດ? ໃຫ້ທ່ານຂຽນລາຍການວຽກງານຕ່າງໆທີ່ເຮັດໄດ້ສຳລັບພຣະເຈົ້າໃນຂໍ້ພຣະຄຳພີເຫຼົ່ານີ້.`

ເລື່ອງທີ່ພັນລະນາພາບໃນມັດທາຍ 25:31-46 ກໍກ່າວກ່ຽວກັບການດູແລເບິ່ງແຍງຄວາມຕ້ອງການທາງດ້ານສຸຂະພາບຂອງປະຊາຊົນ. ໃນເວລາດຽວກັນນັ້ນ, ໄດ້ມີຫຍັງອີກໃນເລື່ອງນີ້? ແມ່ນແລ້ວ ມະນຸດກໍມີຄວາມຫິວແລະກະຫາຍພຣະເຢຊູທາງດ້ານຈິດວິນຍານຂອງພວກເຂົາ. ມີແຕ່ພຣະເຢຊູເທົ່ານັ້ນທີ່ສາມາດເຕີມເຕັມຄວາມຕ້ອງການນັ້ນ ແລະ ນຳຄວາມຫິວກະຫາຍນັ້ນອອກໄປ (ໂຢຮັນ 6:35; ໂຢຮັນ 4:13,14). ພວກເຮົາທັງໝົດກໍຫວ່າງເປົ່າທັງໝົດຈົນພຣະເຢຊູເຕີມເຕັມພວກເຮົາດ້ວຍຊີິວິດອັນບໍລິສຸດຂອງພຣະອົງ.

ເລື່ອງພັນລະນາພາບກ່ຽວກັບແກະແລະແບ້ກໍເຕືອນພວກເຮົາໃຫ້ເບິ່ງແຍງຮັກສາຄວາມຕ້ອງການຂອງຄົນທີ່ຢູ່ອ້ອມຂ້າງພວກເຮົາ. ນອກຈາກນັ້ນ ມັນຍັງສະແດງໃຫ້ວກເຮົາເຫັນວ່າພຣະເຢຊູໄດ້ດູແລຮັກສາຄວາມຕ້ອງການອັນເລິກເຊິ່ງທີ່ສຸດຂອງຫົວໃຈພວກເຮົາ. ເລື່ອງນີ້ກໍຍັງເຊື້ອເຊີນພວກເຮົາໃຫ້ທຳງານກັບພຣະເຢຊູເພື່ອດູແລຄວາມຕ້ອງການຂອງຄົນທີ່ຢູ່ອ້ອມຂ້າງພວກເຮົາ. ດັ່ງນັ້ນພວກເຮົາບໍ່ຕ້ອງການທີ່ຈະມີຊີວິດອັນເຫັນແກ່ໂຕແລະບໍ່ເຮັດສິ່ງໃດເພື່ອຊ່ວຍເຫຼືອຄົນອື່ນ. ແລ້ວພວກເຮົາກໍຈະສ່ຽງທີ່ຈະສູນເສຍຊິວິດອັນຕະຫຼອດໄປເປັນນິດ. ໃນເລືື່ອງທີ່ພັນລະນາພາບນີ້ ພຣະເຢຊູໄດ້ຍ້ອງຄົນທີ່ໄດ້ເສຍສະຫຼະຊີວິດຂອງຕົນ ເພື່ອຊ່ວຍເຫຼືອຄົນອື່ນ. ແລ້ວພຣະຜູ້ເປັນເຈົ້າໄດ້ຕ້ອນຮັບພວກເຂົາເຂົ້າສູ່ສະຫວັນເພື່ອໃຊ້ຊີວິດຢູ່ກັບພຣະອົງຕະຫຼອດໄປເປັນນິດ. ແຕ່ບໍ່ແມ່ນຄົນທີ່ໃຊ້ຊີວິດຢ່າງເຫັນແກ່ໂຕທີ່ຈະໄດ້ຢູ່ກັບພຣະອົງ.