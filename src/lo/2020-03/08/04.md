---
title:  'ວຽກງານການຢຽວຢາຮັກສາຂອງພຣະເຢຊູ: ພາກທີ 1'
date:  18/08/2020
---

ໃນຂະນະທີ່ຢູ່ໃນໂລກນີ້ ພຣະເຢຊູໄດ້ຕອບສະໜອງຄວາມຕ້ອງການອັນພື້ນຖານປະຈຳວັນຂອງປະຊາຊົນ ເພື່ອວ່າພຣະອົງຈະຕອບສະໜອງຄວາມຕ້ອງການທາງດ້ານຄວາມເຊື່ອຂອງເຂົາທີ່ເລິກທີ່ສຸດ. ຄວາມຕ້ອງການໃນຊີວິດປະຈຳວັນເຫຼົ່ານີ້ຖືກເອີ້ນວ່າ “felt needs” ໃນພາສາອັງກິດ (ເຊິ່ງແປໂດຍກົງວ່າ ຄວາມຕ້ອງການທີ່ຮູ້ສຶກໄດ້ ແຕ່ອາດເຮັດເອງບໍ່ໄດ້). ຄວາມຮູ້ສຶກຕ້ອງການແບບນີ້ກໍຄືບັນຫາທີ່ຄົນບາງຄົນຮູ້ວ່າຕົນເອງບໍ່ສາມາດແກ້ໄຂໄດ້ດ້ວຍຕົນເອງ. ຄົນໆນີ້ຕ້ອງໄດ້ຮັບຊ່ວຍເຫຼືອ ບາງທີລາວອາດຈະຕ້ອງການທີ່ຈະຢຸດສູບຢາ, ຫລຸດນ້ຳໜັກ, ກິນອາຫານທີ່ດີຕໍ່ຮ່າງກາຍຫຼາຍຂຶ້ນ ຫຼື ຕ້ອງການຫລຸດຜ່ອນຄວາມຄຽດ. ບາງທີຄົນໆນັ້ນອາດຈະມີຄວາມຕ້ອງການທີ່ເປັນພື້ນຖານຫຼາຍກວ່າ. ລາວອາດຈະຕ້ອງການອາຫານ, ເຮືອນຢູ່ອາໄສ ຫຼື ຕ້ອງການພົບແພດໝໍ. ຫຼື ຄົນໆນີ້ອາດຈະຕ້ອງການຄຳແນະນຳກ່ຽວກັບຊີວິດແຕ່ງງານຫຼືຄອບຄົວຂອງເຂົາ.

ຄວາມຕ້ອງການທີ່ຮູ້ສຶກໄດ້ຫຼືປະຈຳວັນເຫຼົ່ານີ້ກໍອາດຈະແຕກຕ່າງຈາກຄວາມຕ້ອງການອັນສຸດທ້າຍ. ຄວາມຕ້ອງການທີ່ສຸດທ້າຍນັ້ນກໍຄືຄວາມສຳພັນສ່ວນຕົວກັບພຣະເຈົ້າ ພວກເຮົາຕ້ອງການທີ່ຈະຮຽນຮູ້ວ່າການເລືອກຕ່າງໆທີ່ພວກເຂົາເລືອກໃນຊີວິດນີ້ສາມາດນຳໄປສູ່ຊີວິດນິລັນ ຫຼື ຄວາມຕາຍ. ພວກເຮົາມີຊີວິດຢູ່ໃນໂລກທີ່ຖືກທຳລາຍ ແລະ ໄດ້ຮັບຄວາມເຈັບປວດຈາກຄວາມບາບ. ດັ່ງນັ້ນ ການທີ່ເຮົາກາຍເປັນອັນໜຶ່ງອັນດຽວກັບພຣະເຈົ້ານັ້ນຄື ຄວາມຕ້ອງການອັນສູງສຸດຂອງເຮົາ.

`ໃຫ້ທ່ານອ່ານບົດເລື່ອງໃນພຣະທໍາ ມັດທາຍ 9:1-7 ກ່ຽວກັບຊາຍຜູ້ທີ່ບໍ່ສາມາດຍ່າງ ຫຼື ເຄື່ອນຍ້າຍຮ່າງກາຍຂອງຕົນເອງ. ນອກຈາກນັ້ນ ໃຫ້ອ່ານເລື່ອງໃນພຣະທຳມາຣະໂກ ໃນມັດທາຍ 5:25-34 ກ່ຽວກັບຜູ້ຍິງທີ່ໄດ້ຕົກເລືອດມາເປັນເວລາ 12 ປີ. ບົດເລື່ອງເຫຼົ່ານີ້ສະແດງໃຫ້ພວກເຮົາເຫັນວ່າ ພຣະເຢຊຸູໄດ້ຮູ້ສຶກວ່າການຢຽວຢາຮັກສາຮ່າງກາຍນັ້ນເຊື່ອມຕໍ່ກັບການຊ່ວຍຄົນອື່ນໃຫ້ກາຍເປັນອັນ ໜຶ່ງອັນດຽວກັບພຣະເຈົ້າແນວໃດ?`