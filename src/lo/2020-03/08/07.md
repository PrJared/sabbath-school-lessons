---
title: ຂໍ້ຄິດເພີ່ມເຕີມ  
date:  21/08/2020
---

ຂໍ້ຄິດເພີ່ມເຕີມ “ຫຼາຍຄົນບໍ່ມີຄວາມເຊື່ອໃນພຣະເຈົ້າ. ນອກຈາກນັ້ນພວກເຂົາກໍຍັງຫມົດຄວາມເຊື່ອໃນມະນຸດແລ້ວ. ແຕ່ຈິດໃຈຂອງເຂົາກໍຖືກປ່ຽນແປງຍ້ອນການກະທຳທີ່ມີຄວາມເມດຕາ ຫຼື ທີ່ຊ່ວຍເຫຼືອ. ຄົນທີ່ສຳພັດຈິດໃຈຂອງພວກເຂົານັ້ນ ບໍ່ໄດ້ເຮັດວຽກງານເພື່ອທີ່ຈະໄດ້ຮັບຄຳສັນເສີນຫຼືເງິນຄຳ. ແຕ່ເຂົາໄດ້ມາເຮືອນຂອງເຂົາ ເຂົາໄດ້ມາຊ່ວຍຄົນທີ່ເຈັບປ່ວຍ ເຂົາໄດ້ໃຫ້ອາຫານແກ່ຜູ້ທີ່ຫິວອາຫານ. ເພີ່ນໄດ້ມອບເຄື່ອງນຸ່ງຫົ່ມໃຫ້ແກ່ຜູ້ທີ່ບໍ່ມີ. ເຂົາປອບໃຈຄົນທີ່ມີຈິດໃຈທີ່ໂສກເສົ້າ ເຂົາໄດ້ນຳຄົນທີ່ເຂົາໄດ້ຊ່ວຍນັ້ນໄປຫາພຣະເຢຊູ. ຜູ້ເຮັດວຽກທີ່ເປັນມະນຸດຄົນນີ້ກໍສະແດງໃຫ້ເຫັນວ່າ ລາວເປັນຜູ້ສົ່ງສານຂອງພຣະເຢຊູ. ຄວາມຮັກແລະຄວາມອີຕົນສົງສານໃນຈິດໃຈຂອງມະນຸດຂອງລາວນັ້ນກໍມາຈາກພຣະເຢຊູ. ໃນຂະນະທີ່ຄົນທັງຫຼາຍເຫັນການກະທຳອັນມີເມດຕາທີ່ລາວເຮັດນັ້ນ ຫົວໃຈຂອງພວກເຂົາກໍຊາບຊຶ້ງ ພວກເຂົາກໍຮູ້ສຶກຂອບໃຈແລະຄວາມເຊື່ອກໍເລີ່ມເຕີບໂຕໃນຊີວິດຂອງພວກເຂົາ. ພວກເຂົາເຫັນວ່າ ພຣະເຈົ້າຊົງຫ່ວງໃຍພວກເຂົາ. ພວກເຂົາກໍພ້ອມທີ່ຈະຟັງໃນຂະນະທີ່ພຣະຄຳພີຖືກເປີດແລະຖືກສອນໃຫ້ແກ່ພວກເຂົາ.”

**ຄຳຖາມຄົ້ນຄວ້າ**

`ເປັນຫຍັງວຽກງານທີ່ເຕັມໄປດ້ວຍຄວາມຮັກທີ່ພຣະເຢຊູເຮັດເພື່ອພຣະເຈົ້ານັ້ນຈຶ່ງມີພະລັງອຳນາດໃນການເຮັດໃຫ້ຈິດໃຈອັນແຂງກະດ້າງນັ້ນອ່ອນລົງ ແລະຊ່ວຍໃຫ້ຄົນຍອມຮັບເອົາຄວາມຈິງທາງດ້ານຄວາມເຊື່ອ? ແລ້ວຖ້າຫາກພວກເຮົາທີ່ເປັນຄົນທົ່ວໄປສະແດງຄວາມຫ່ວງໃຍແກ່ຄົນທີ່ພຣະເຢຊູໄດ້ສະແດງຄວາມຫ່ວງໃຍໃຫ້ນັ້ນຈະເປັນແນວໃດ? ພວກເຮົາຈະເປັນພະຍານທີ່ດີຂຶ້ນອີກຫຼາຍຊໍ່າໃດ?`

`ຄຣິດສະຕະຈັກຂອງທ່ານສາມາດເຮັດວຽກງານອັນໃດສຳລັບພຣະເຈົ້າໃນຊຸມຊົນຂອງທ່ານ ທີ່ທ່ານຍັງບໍ່ໄດ້ເຮັດໃນເວລານີ້?`