---
title:  ພຣະເຢຊູໄດ້ຊົງສະຫຼະພຣະອົງເອງ
date:  20/09/2020
---

`ອ່ານຟີລິບປອຍ 2:5-11. ຂໍ້ພຣະຄຳພີເຫຼົ່ານີ້ສະແດງໃຫ້ເຫັນວ່າແນວຄິດຂອງພຣະເຢຊູນັ້ນກ່ຽວກັບສິ່ງໃດແດ່? ແມ່ນກົດທີ່ສຳຄັນອັນໃດທີ່ໄດ້ຄວບຄຸມຊີວິດຂອງພຣະອົງທັງໝົດ?`

ຕັ້ງແຕ່ຕົ້ນແລ້ວພຣະເຢຊູໄດ້ຊົງເທົ່າທຽບກັບພຣະເຈົ້າ ເປົາໂລກໍໄດ້ປະກາດຄວາມຈິງອັນຕະຫຼອດໄປເປັນນິດນີ້ໃນຄຳເວົ້າເຫຼົ່ານີ້: “ພຣະອົງຊົງສະພາບຂອງພຣະເຈົ້າ ແຕ່ບໍ່ໄດ້ຊົງຖືວ່າການເທົ່າທຽມກັບພຣະເຈົ້ານັ້ນເປັນສິ່ງທີ່ຕ້ອງຍຶດຫວງໄວ້”. (ຟີລິບປອຍ 2:6) ຄຳວ່າ ເທົ່າທຽມກັບ ກໍມາຈາກພາສາກຣີກຄຳວ່າ “morphe”. ຄຳວ່າ “morphe” ກໍໝາຍເຖິງບາງສິ່ງບາງຢ່າງທີ່ຖືກສ້າງໂດຍສິ່ງໃດສິ່ງໜຶ່ງ. “ມັນສະແດງໃຫ້ພວກເຮົາເຫັນວ່າສອງຢ່າງນັ້ນມີຄ່າເທົ່າກັນ. ນັ້ນກໍຄື ພຣະບິດາແລະພຣະບຸດ. ປື້ມອະທິບາຍພຣະຄຳພີ SDA ກໍບອກວ່າ “ພຣະເຢຊູຊົງເທົ່າທຽມກັບພຣະບິດາ. ພຣະອົງຊົງຢູ່ເໜືອອຳນາດອື່ນທັງຫຼາຍ. ເປົາໂລບອກພວກເຮົາເຖິງສິ່ງນີ້ ເພື່ອທີ່ຈະສະແດງໃຫ້ພວກເຮົາເຫັນວ່າ ພຣະເຢຊູນັ້ນໄດ້ລົງມາຢູ່ຕ່ຳຫຼາຍເພື່ອພຣະອົງຈະໄດ້ກາຍເປັນມະນຸດ.” (ເຫຼັ້ມທີ 7, ໜ້າ154) ທ່ານນາງເອເລັນຈີໄວທ໌ໄດ້ບອກເພີ່ມເຕີມວ່າ “ໃນພຣະເຢຊູນັ້ນກໍຄືຊີວິດ. ຊີວິດນີ້ບໍ່ໄດ້ມາຈາກສິ່ງອື່ນໃດ ມັນບໍ່ໄດ້ຖືກສ້າງ ມັນບໍ່ໄດ້ຖືກຢືມມາຈາກສິ່ງໃດ.” (ປື້ມ Desire of Ages, ໜ້າທີ່ 530).

ພຣະເຢຊູຊົງເທົ່າທຽມກັບພຣະເຈົ້າຕັ້ງແຕ່ຕົ້ນ “ແຕ່ພຣະອົງກໍບໍ່ໄດ້ຄິດວ່າການເທົ່າທຽມພຣະເຈົ້ານັ້ນ ເປັນສິ່ງທີ່ຈະຕ້ອງຮັກສາໄວ້”. ຄຳເວົ້ານີ້ກໍມີຄວາມໝາຍທີ່ໜ້າສົນໃຈໃນພາສາກຣີກ. ຄຳເວົ້ານີ້ສາມາດຖືກຂຽນເປັນຄຳວ່າ “ເຮັດໃຫ້ຫວ່າງເປົ່າ”. ດັ່ງນັ້ນ ພຣະເຢຊູຈຶ່ງເລືອກໂດຍອິສະຫຼະພາບຂອງພຣະອົງເອງທີ່ຈະ “ເຮັດໃຫ້ຕົນເອງຫວ່າງເປົ່າ”ຈາກພຣະກຽດແລະສະງ່າລາສີທີ່ທຽບເທົ່າກັບພຣະເຈົ້າ. ແລ້ວພຣະອົງກໍໄດ້ເລືອກທີ່ຈະເກີດເປັນມະນຸດແລະໃຊ້ຊີວິດຢູ່ໃນຮ່າງກາຍຂອງມະນຸດ. ພຣະອົງໄດ້ກາຍເປັນຜູ້ຮັບໃຊ້ມະນຸດທັງຫຼາຍ. ພຣະອົງໄດ້ສະແດງໃຫ້ເຫັນກົດບັນຍັດແຫ່ງຄວາມຮັກຂອງສະຫວັນໃຫ້ທຸກໆຄົນເຫັນໃນສະຫວັນ. ແລະພຣະອົງກໍໄດ້ສະແດງການກະທຳອັນຍິ່ງໃຫຍ່ທີ່ສຸດຂອງຄວາມຮັກ ນັ້ນກໍຄືພຣະອົງໄດ້ຕາຍເທິງໄມ້ກາງແຂນສຳລັບຄວາມບາບຂອງເຮົາ”.