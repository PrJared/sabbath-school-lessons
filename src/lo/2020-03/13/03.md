---
title:  ຄຳເຊື້ອເຊີນຂອງພຣະເຢຊູ
date:  21/09/2020
---

`ອ່ານມັດທາຍ 4:18-20. ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາເຫັນວ່າພຣະເຢຊູຊົງຕ້ອງການໃຫ້ເປໂຕ ແລະ ໂຢຮັນໄດ້ເຮັດສິ່ງໃດທີ່ຫຼາຍກວ່າການຫາປາແນວໃດ? ທ່ານຄິດວ່າເປັນຫຍັງ ເປໂຕ ແລະ ໂຢຮັນຈຶ່ງຕັດສິນໃຈຕິດຕາມພຣະເຢຊູ?`

ໂຢຮັນບອກພວກເຮົາວ່າເພີ່ນແລະເປໂຕໄດ້ຮູ້ຈັກພຣະເຢຊູເປັນເວລາຫຼາຍກວ່າໜຶ່ງປີແລ້ວ. ແຕ່ໂຢຮັນແລະເປໂຕກໍບໍ່ໄດ້ມອບຊີວິດຂອງພວກເຂົາແກ່ພຣະເຢຊູ. ມັນຈະຕ້ອງມີບາງຢ່າງໃນ ຄຳເວົ້າ ສີໜ້າ ຫຼືການກະທຳຂອງພຣະເຢຊູທີ່ໄດ້ສະແດງໃຫ້ເປໂຕແລະໂຢຮັນເຫັນວ່າ ພຣະເຢຊູນັ້ນໄດ້ເຊື້ອເຊີນພວກເຂົາໃຫ້ຮັບໃຊ້ພຣະເຈົ້າ. ເປໂຕແລະໂຢຮັນໄດ້ປະຖີ້ມເຮືອຂອງເຂົາ, ອາຊີບຂອງເຂົາແລະທຸກສິ່ງທຸກຢ່າງທີ່ພວກເຂົາຮູ້ເພື່ອຕິດຕາມພຣະເຢຊູ. ເປັນຫຍັງຈຶ່ງເຮັດແບບນັ້ນ? ພຣະເຢຊູໄດ້ເຊີນພວກເຂົາໃຫ້ເຮັດບາງຢ່າງທີ່ຫຼາຍກວ່ານັ້ນກັບຊີວິດຂອງເຂົາ. ເປໂຕແລະໂຢຮັນກໍເປັນພຽງຄົນຫາປາທຳມະດາ ແຕ່ພວກເຂົາກໍເຂົ້າໃຈວ່າ ພຣະເຢຊູນັ້ນຊົງຂໍໃຫ້ພວກເຂົາເຮັດສິ່ງທີ່ພິເສດຫຼາຍ. ບາງທີພວກເຈົ້າອາດຈະບໍ່ໄດ້ຂໍໃຫ້ທ່ານອອກຈາກວຽກຂອງທ່ານໃນມື້ນີ້. ແຕ່ພຣະອົງກໍຊົງຕ້ອງການໃຫ້ທ່ານເຮັດສິ່ງທີ່ພິເສດສຳລັບພຣະອົງ. ພຣະອົງຕ້ອງການໃຫ້ທ່ານແບ່ງປັນຄວາມຮັກຂອງພຣະອົງ. ນອກຈາກນັ້ນ ພຣະອົງກໍຕ້ອງການໃຫ້ທ່ານນັ້ນເປັນພະຍານຕໍ່ຄົນອື່ນກ່ຽວກັບຄວາມຈິງຂອງພຣະອົງ ແລະ ນຳພຣະກຽດໃຫ້ແກ່ພຣະນາມຂອງພຣະອົງ.

`ໃຫ້ທ່ານເບິ່ງຄຳເຊື້ອເຊີນຂອງພຣະເຢຊູຕໍ່ມັດທາຍ, ນາຍເກັບພາສີໃນມັດທາຍ 9:9. ເປັນຫຍັງເລື່ອງນີ້ຈຶ່ງເປັນເລື່ອງໜ້າປະຫຼາດໃຈ? ໃຫ້ທ່ານຄິດກ່ຽວກັບສິ່ງທີ່ຄົນເຮົາຈະຕ້ອງໄດ້ເສຍສະຫຼະເພື່ອຕິດຕາມພຣະເຢຊູ. ເປັນຫຍັງໃນຕອນສຸດທ້າຍນັ້ນ ການເສຍສະຫຼະເຫຼົ່ານີ້ກໍຄຸ້ມຄ່າ?`