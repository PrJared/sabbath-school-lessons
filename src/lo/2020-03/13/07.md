---
title:  ຂໍ້ຄິດເພີ່ມເຕີມ
date:  25/09/2020
---

“ຜູ້ນຳທີ່ຮັບຜິດຊອບຄຣິດສະຕະຈັກກໍຄວນຊອກຫາແນວທາງທີ່ຈະໃຫ້ສະມະຊິກໂບດທຸກໆຄົນມີສ່ວນຮ່ວມໃນບາງສ່ວນໃນວຽກງານຂອງພຣະເຈົ້າ. ສິ່ງນີ້ບໍ່ໄດ້ເກີດຂຶ້ນຫຼາຍປານໃດໃນອະດີດ ຄວາມສາມາດຂອງທຸກໆຄົນໃນຄຣິດສຕະຈັກນັ້ນກໍຄວນທີ່ຈະຖືກນຳໃຊ້ເພື່ອຮັບໃຊ້ພຣະເຈົ້າ. ແຜນການຕ່າງໆນັ້ນກໍຄວນຖືກສ້າງຂຶ້ນແລະຖືກຕິດຕາມເພື່ອເຮັດສິ່ງນີ້. ມີຄົນຈຳນວນໜ້ອຍທີ່ເຂົ້າໃຈວ່າພວກເຮົາໃນຖານະທີ່ເປັນຄຣິດສຕະຈັກນັ້ນໄດ້ສູນເສຍຫຼາຍຊໍ່າໃດ ຍ້ອນພວກເຮົາບໍ່ໄດ້ປະຕິບັດຕາມຄຳແນະນຳນີ້.”

“ໃນໂບດແຕ່ລະແຫ່ງກໍມີຄວາມສາມາດຫຼືພອນສະຫວັນຫຼາຍໆຢ່າງ ຄວາມສາມາດເຫຼົ່ານີ້ສາມາດຖືກພັດທະນາເພື່ອເປັນການຊ່ວຍໃນວຽກຂອງພຣະເຈົ້າ. ສິ່ງນີ້ຈະເກີດຂຶ້ນເມື່ອຄົນເຮົານັ້ນໃຊ້ຄວາມສາມາດເຫຼົ່ານີ້ໃນວຽກງານອັນຖືກຕ້ອງ ສິ່ງທີ່ພວກເຮົາຕ້ອງການຫຼາຍທີ່ສຸດສຳລັບການສ້າງໂບດກໍຄືຄົນງານທີ່ເຂົ້າໃຈຄວາມສາມາດຫຼືພອນສະຫວັນທີ່ຢູ່ໃນໂບດ. ຄວາມສາມາດເຫຼົ່ານີ້ຈະຕ້ອງໄດ້ຮັບການພັດທະນາ ພວກເຮົາຈະຕ້ອງຝຶກຝົນຕົນເອງເພື່ອນໍາໃຊ້ພອນສະຫວັນຫຼືຂອງປະທານທີ່ເຮົາມີສຳລັບພຣະເຈົ້າ” (Testimonies for the Church).

**ຄຳຖາມຄົ້ນຄວ້າ**

`ແມ່ນຫຍັງຄືແນວຄິດທີ່ສຳຄັນທີ່ສຸດໃນຄຳເວົ້າຂອງທ່ານນາງເອເລັນຈີໄວທ໌ທາງເທິງນີ້? ການພັດທະນາຂອງປະທານຂອງເຮົາແລະພອນສະຫວັນຂອງເຮົານັ້ນສາມາດປ່ຽນແປງການເປັນພະຍານຂອງເຮົາແນວໃດ? ມັນເຮັດໃຫ້ການເປັນພະຍານຂອງໂບດເຮົາຕໍ່ຄົນອື່ນນັ້ນ ເຂັ້ມແຂງຂຶ້ນ ແນວໃດເຊັ່ນກັນ?`

`ຄວາມຮັກອັນແທ້ຈິງນັ້ນຈະຕ້ອງຖືກສະແດງອອກແນວໃດແທ້ຢູ່ສະເໝີ? ເຮົາມີຕົວຢ່າງຂອງຄວາມຮັກທີ່ຈອມປອມອັນໃດແດ່?`

`ໃຫ້ທ່ານສົນທະນາກ່ຽວກັບຄົນທັງຫຼາຍທີ່ເສຍສະຫຼະເພື່ອອົງພຣະຜູ້ເປັນເຈົ້າ. ແລ້ວຄົນທີ່ໄດ້ສູນເສຍຊີວິດສຳລັບຄວາມເຊື່ອຂອງພວກເຂົາເດ? ທ່ານສາມາດຮຽນຮູ້ສິ່ງໃດຈາກເລື່ອງເຫຼົ່ານີ້?`