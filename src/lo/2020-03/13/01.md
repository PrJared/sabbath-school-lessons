---
title:  ການກ້າວໄປທາງໜ້າດ້ວຍຄວາມເຊື່ອ
date:  19/09/2020
---

### ອ່ານສຳລັບບົດຮຽນອາທິດນີ້
ຟີລິບປອຍ 2:5:11; ມັດທາຍ 4:18-20; ກິດຈະການ 9:3-6; 10-20; ໂຢຮັນ 21:15-19.

ຂໍ້ຄວນຈຳ: “ເຈົ້າທັງຫຼາຍຈົ່ງມີນ້ຳໃຈຕໍ່ກັນ ເໝືອນຢ່າງທີ່ມີໃນພຣະຄຣິດເຈົ້າເຢຊູ, ພຣະອົງຊົງສະພາບຂອງພຣະເຈົ້າ ແຕ່ບໍ່ໄດ້ຊົງຖືວ່າການເທົ່າທຽບກັບພຣະເຈົ້ານັ້ນເປັນສິ່ງທີ່ຕ້ອງຢືດຫວງໄວ້ ແຕ່ໄດ້ກັບຊົງຍອມສະຫຼະແລະຊົງຮັບສະພາບຂ້ອຍຂ້າ ຊົງຖືເກີດເປັນມະນຸດ” (ຟີລິບປອຍ 2:5-7).

ພຣະເຢຊູໄດ້ປະຖີ້ມທຸກຢ່າງເພື່ອລົງມາໂລກນີ້ ພຣະອົງໄດ້ປະສະຫວັນ, ທູດສະຫວັນ, ແລະ ການພົບປະກັບພຣະເຈົ້າພຣະບິດາແບບເຊິ່ງໜ້າ. ພຣະເຢຊູໄດ້ມາສູ່ໂລກອັນຊົ່ວຮ້າຍນີ້ເພື່ອສະແດງໃຫ້ພວກເຮົາເຫັນຄວາມຮັກຂອງພຣະເຈົ້າ. ພຣະອົງໄດ້ມາເພື່ອເອົາຊະນະຫົວໃຈຂອງມະນຸດເພື່ອຊ່ວຍຄົນບາບໃຫ້ພົ້ນຈາກຄວາມຕາຍ. ເມືອພວກເຮົາເຮັດວຽກຮ່ວມກັນກັບພຣະເຈົ້າເຢຊູເພື່ອຊ່ວຍຄົນບາບໃຫ້ພົ້ນ ພວກເຮົາກໍຈະຕ້ອງຍອມເສຍສະຫຼະບາງຢ່າງເຊັ່ນດຽວກັນ. ພວກເຮົາຈະຕ້ອງກ້າວໄປທາງໜ້າດ້ວຍຄວາມເຊື່ອແລະການເຊື່ອຟັງ.