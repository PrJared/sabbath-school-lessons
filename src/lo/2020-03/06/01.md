---
title:  ບໍ່ມີຂອບເຂດຈຳກັດສຳລັບສິ່ງທີ່ພວກເຮົາເຮັດໄດ້ສຳລັບພຣະເຈົ້າ
date:  01/08/2020
---

### ອ່ານສຳລັບບົດຮຽນອາທິດນີ້
1 ໂກຣິນໂທ 12:12,13, 18-22; ມາຣະໂກ 13:34; 1 ໂກຣິນໂທ 12:7; 1 ໂກຣິນໂທ 1:4-9.

ຂໍ້ຄວນຈຳ: “ສິ່ງສາລະພັດເຫຼົ່ານີ້ ແມ່ນພຣະວິນຍານອົງດຽວກັນຊົງບັນດານແລະປະທານແກ່ທຸກຄົນຕາມນ້ຳພຣະໄທຂອງພຣະອົງ” (1 ໂກລິນໂທ 12:11).

ພຣະເຈົ້າໄດ້ສົ່ງພວກເຮົາໃຫ້ເປັນພະຍານສຳລັບພຣະອົງ (ກິດຈະການ 1:8; ເອຊາຢາ 43:10). ການເປັນພະຍານບໍ່ແມ່ນຂອງປະທານດ້ານຈິດວິນຍານພິເສດທີ່ມີໃນບາງຄົນເທົ່ານັ້ນ. ພຣະເຈົ້າໄດ້ຂໍໃຫ້ຄຣິດສະຕຽນທຸກຄົນໄດ້ເປັນພະຍານ.

ພຣະເຈົ້າຊົງມອບຂອງປະທານດ້ານຈິດວິນຍານໃຫ້ແກ່ຜູ້ເຊື່ອແຕ່ລະຄົນ. ພຣະເຈົ້າບໍ່ໄດ້ເລືອກຄົນທີ່ມີການສຶກສາຫຼາຍ. ແຕ່ພຣະອົງຊົງສັ່ງສອນຄົນທີ່ພຣະອົງໄດ້ເອີ້ນໃຫ້ມາຮັບໃຊ້ພຣະອົງ. ພຣະອົງຊົງມອບຄວາມລອດພົ້ນໃຫ້ແກ່ທຸກຄົນທີ່ເຊື່ອໂດຍບໍ່ມີຄ່າອັນໃດ. ໃນທາງດຽວກັນນີ້ ພຣະເຈົ້າກໍປະທານຂອງປະທານທາງດ້ານຈິດວິນຍານໃຫ້ແກ່ທຸກຄົນເຊັ່ນດຽວກັນ.

ດັ່ງນັ້ນ ພວກເຮົາຈະຕ້ອງຖວາຍຕົນເອງທັງໝົດໃຫ້ແກ່ພຣະເຈົ້າ. ແລ້ວກໍຈະບໍ່ມີຂອບເຂດອັນຈຳກັດອັນໃດສຳລັບສິ່ງທີ່ພວກເຮົາໄດ້ສຳລັບພຣະເຈົ້າ. “ບໍ່ມີຂອບເຂດຈຳກັດຕໍ່ກັບສິ່ງທີ່ຄົນໜຶ່ງສາມາດເຮັດໄດ້ເມື່ອເຂົາປະຖີ້ມຕົນເອງ. ແຕ່ກ່ອນອື່ນ ລາວຈະຕ້ອງປ່ອຍໃຫ້ພຣະວິນຍານໄດ້ເຂົ້າມາຢູ່ໃນໃຈຂອງລາວ ແລະ ລາວກໍຕ້ອງດຳເດີນຊີວິດສຳລັບພຣະເຈົ້າຢ່າງສົມບູນ” (ປື້ມ Ministry of Healing ຂອງ ທ່ານນາງເອເລັນຈີໄວທ໌). ໃນອາທິດນີ້ ພວກເຮົາຈະມາສຶກສາສິ່ງທັງໝົດທີ່ພວກເຮົາສາມາດເຮັດໄດ້ ເມື່ອພຣະວິນຍານຂອງພຣະເຈົ້າຊົງສະຖິດຢູ່ໃນພວກເຮົາ.