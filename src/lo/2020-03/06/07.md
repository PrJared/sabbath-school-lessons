---
title:  ຂໍ້ຄິດເພີ່ມເຕີມ
date:  07/08/2020
---

“ພຣະເຈົ້າໄດ້ມອບວຽກງານໃຫ້ແຕ່ລະຄົນໄດ້ເຮັດເພື່ອພຣະອົງ ພຣະອົງຊົງປະທານພອນສະຫວັນຫຼືຂອງປະທານພິເສດໃຫ້ແກ່ຜູ້ຮັບໃຊ້ຂອງພຣະອົງແຕ່ລະຄົນ.” ‘ເພີ່ນໄດ້ມອບໝາຍໃຫ້ແຕ່ລະຄົນຕາມຄວາມສາມາດຂອງໃຜລາວຄືຜູ້ໜຶ່ງໄດ້ຮັບເງິນຫ້າຕະລັນຕົນ ແລະ ຜູ້ໜຶ່ງອີກໄດ້ຮັບເງິນສອງຕະລັນຕົນ ແລະຜູ້ ໜຶ່ງອີກໄດ້ຮັບໜຶ່ງຕະລັນຕົນ ແລ້ວເພີ່ນກໍອອກເດີນທາງໄປ’” (ມັດທາຍ 25:15) ຜູ້ຮັບໃຊ້ແຕ່ລະຄົນກໍມີສິ່ງທີ່ຕ້ອງຮັບຜິດຊອບ ພຣະເຈົ້າຊົງຕັດສິນວ່າພຣະອົງຈະມອບຂອງປະທານໃຫ້ເຮົາທັງຫຼາຍຊໍ່າໃດ ຍ້ອນຄວາມສາມາດຕ່າງໆທີ່ພວກເຮົາມີ. ພຣະອົງບໍ່ໄດ້ຊົງເພິ່ງພໍໃຈຜູ້ໃດເປັນພິເສດ ພຣະອົງບໍ່ໄດ້ປະທານໃຫ້ແກ່ຄົນໆໜຶ່ງຫຼາຍກວ່າແລະໃຫ້ອີກຄົນໜຶ່ງໜ້ອຍກວ່າ ຍ້ອນວ່າພຣະອົງພໍໃຈຜູ້ໃດຜູ້ໜຶ່ງຫຼາຍກ່ອນ. ພຣະອົງມອບຂອງປະທານໃຫ້ແກ່ເຮົາເຊິ່ງສອດຄ່ອງກັບຄວາມສາມາດຂອງເຮົາ ພຣະອົງຊົງຄາດຫວັງໃຫ້ພວກເຮົາໃຊ້ຂອງປະທານເຫຼົ່ານີ້ສຳລັບພຣະອົງ (ປື້ມທ່ານນາງເອເລັນຈີໄວທ໌).

**ຄຳຖາມຄົ້ນຄວ້າ**

`ຂອງປະທານຂອງສະມາຊິກຄົນອື່ນໄດ້ເປັນພຣະພອນແກ່ຊີວິດຂອງທ່ານບໍ່? ຖ້າຫາກເປັນ ໃຫ້ທ່ານແບ່ງປັນກັບຊັ້ນຮຽນວ່າມັນໄດ້ເປັນພຣະພອນກັບທ່ານແນວໃດ? ນອກຈາກນັ້ນ ໃຫ້ແບ່ງປັນກັບຊັ້ນຮຽນວ່າ ທ່ານໄດ້ຄົ້ນພົບຂອງປະທານຝ່າຍຈິດວິນຍານຂອງທ່ານເອງແນວໃດ? ທ່ານຄິດວ່າ ຂອງປະທານນັ້ນມີຫຍັງແດ່? ທ່ານຈະໃຊ້ມັນເພື່ອເປັນພຣະພອນແກ່ຄົນອື່ນແນວໃດ?`

`ຂອງປະທານຝ່າຍຈິດວິນຍານຂອງພວກເຮົາພັດທະນາຂຶ້ນໃນຂະນະທີ່ພວກເຮົານຳໃຊ້ຂອງປະທານເຫຼົ່ານັ້ນ. ໃຫ້ທ່ານເບິ່ງຄົນໃນຊີວິດຂອງທ່ານເອງ. ຂອງປະທານຂອງທ່ານໄດ້ເຕີບໂຕຫຼືພັດທະນາຂຶ້ນແນວໃດໃນຂະນະທີ່ທ່ານໄດ້ໃຊ້ພວກມັນເພື່ອຮັບໃຊ້ພຣະເຈົ້າ? ໃນເວລາດຽວກັນນັ້ນ ທ່ານເຄີຍໄດ້ໃຊ້ຂອງປະທານເຫຼົ່ານັ້ນເພື່ອຮັບໃຊ້ພຣະເຈົ້າເທົ່າທີ່ທ່ານຄວນເຮັດຫຼືບໍ່?`