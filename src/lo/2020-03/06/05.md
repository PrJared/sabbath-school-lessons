---
title:  ການຄົ້ນພົບຂອງປະທານຂອງທ່ານ
date:  05/08/2020
---

`ໃຫ້ທ່ານປຽບທຽບ 1 ໂກຣິນໂທ 1:4-9 ກັບ 2 ໂກຣິນໂທ 1:20-22. ຂໍ້ພຣະຄຳພີເຫຼົ່ານີ້ສອນຫຍັງພວກເຮົາກ່ຽວກັບຄຳສັນຍາຂອງພຣະເຈົ້າ ແລະ ຂອງປະທານຝ່າຍຈິດວິນຍານກ່ອນທີ່ພຣະເຢຊູຈະສະເດັດກັບມາ?`

ພຣະເຈົ້າຊົງສັນຍາວ່າຄຣິດສະຕະຈັກຂອງພຣະອົງນັ້ນຈະສະແດງໃຫ້ເຫັນຂອງປະທານທັງໝົດຂອງພຣະວິນຍານບໍລິສຸດກ່ອນທີ່ພຣະເຢຊູຈະສະເດັດກັບມາ. ຄຳສັນຍາຂອງພຣະເຈົ້ານັ້ນກໍ່ແນ່ນອນ ພຣະອົງຊົງປະທານຄຳພະຍານຂອງພະວິນຍານບໍລິສຸດໃນໃຈຂອງເຮົາ ເພື່ອນຳພາພວກເຮົາສູ່ຄວາມເຂົ້າໃຈໃນຂອງປະທານທີ່ພວກເຮົາໄດ້ຮັບຈາກພຣະອົງ. ແມ່ນພຣະເຈົ້າທີ່ເປັນຜູ້ມອບຂອງປະທານຕ່າງໆ ແລະໂດຍພຣະວິນຍານຂອງພຣະອົງ ພຣະເຈົ້າກໍໄດ້ຊົງບັນດານໃຫ້ພວກເຮົາໄດ້ຄົ້ນພົບຂອງປະທານເຫຼົ່ານີ້.

`ຖ້າຫາກພວກເຮົາຕ້ອງການຄົ້ນພົບວ່າ ຂອງປະທານຂອງເຮົານັ້ນມີອັນໃດແດ່ ພຣະເຈົ້າຊົງເຊີນໃຫ້ພວກເຮົາເຮັດສິ່ງໃດ? ໃຫ້ອ່ານລູກາ 11:13; ຢາໂກໂບ 1:5; ແລະ ມັດທາຍ 7:7 ສຳລັບຄຳຕອບ.`

ພວກເຮົາໄດ້ຮັບຂອງປະທານຂອງພຣະວິນຍານເມື່ອພວກເຮົາມອບຕົນເອງໃຫ້ກັບພຣະເຈົ້າ. ແລ້ວພວກເຮົາກໍຈະຕ້ອງຂໍໃຫ້ພຣະອົງສະແດງໃຫ້ພວກເຮົາເຫັນຂອງປະທານທີ່ພຣະອົງປະທານໃຫ້ແກ່ເຮົາ. ຫົວໃຈຂອງເຮົາຈະຕ້ອງປາດສະຈາກຄວາມເຫັນແກ່ຕົວແລະຄວາມຍິ່ງ. ຄວາມປາດຖະໜາຢ່າງທຳອິດຂອງເຮົາທີ່ເຮົາຕ້ອງມີກໍຄືການຮັບໃຊ້ພຣະເຢຊູດ້ວຍຈິດໃຈທັງໝົດຂອງເຮົາ. ແລ້ວພຣະວິນຍານຂອງພຣະອົງກໍຈະບອກພວກເຮົາເຖິງຂອງປະທານຝ່າຍຈິດວິນຍານທີ່ພຣະອົງມີໃຫ້ກັບພວກເຮົາ.

`ຂອງປະທານຝ່າຍຈິດວິນຍານຂອງທ່ານແມ່ນອັນໃດ? ທີ່ສຳຄັນໄປກວ່ານັ້ນ ທ່ານສາມາດເຮັດໃຫ້ຂອງປະທານພັດທະນາເຂັ້ມແຂງຂຶ້ນໃນວຽກງານຂອງອົງພຣະຜູ້ເປັນເຈົ້າແນວໃດ?`