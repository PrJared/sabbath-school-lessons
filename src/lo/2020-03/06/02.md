---
title:  ຂອງປະທານຝ່າຍຈິດວິນຍານທີ່ແຕກຕ່າງກັນ
date:  02/08/2020
---

ອ່ານ 1 ໂກລິນໂທ 12:12,13,18-22. ພວກເຮົາຮຽນຮູ້ສິ່ງໃດຈາກຂໍ້ພຣະຄຳພີເຫຼົ່ານີ້ກ່ຽວກັບຄວາມຕ້ອງການທີ່ຈະມີຄົນທີ່ມີຂອງປະທານທີ່ແຕກຕ່າງກັນໃນໂບດ.

ພຣະເຈົ້າມັກທີ່ຈະນຳຄົນທີ່ມີທັກຊະແລະພອນສະຫວັນທີ່ແຕກຕ່າງກັນມາ ແລະມອບຂອງປະທານໃຫ້ແກ່ເຂົາເພື່ອເຮັດວຽກງານໃນຄຣິດສະຕະຈັກຂອງພຣະອົງ. ໂບດຫຼືຄຣິດສະຕະຈັກນັ້ນກໍຄືຮ່າງກາຍຂອງພຣະເຢຊູຄຣິດ. ຮ່າງກາຍ (ພຣະກາຍ) ຂອງພຣະຄຣິດບໍ່ແມ່ນກຸ່ມຄົນທີ່ຄືກັນທັງໝົດ. ຄຣິດສະຕະຈັກບໍ່ແມ່ນຊົມຮົມຫຼືສະມາຄົມທີ່ມີຄົນມາຈາກບ່ອນດຽວກັນແລະຄິດຄືກັນ. ຄຣິດສະຕະຈັກກໍຄືກຸ່ມຄົນທີ່ມີຊີວິດທີ່ມີຂອງປະທານທີ່ແຕກຕ່າງກັນ. ຄົນກຸ່ມນີ້ລວມກັນເປັນໜຶ່ງໃນຄວາມຮັກຂອງພວກເຂົາສຳລັບພຣະເຢຊູ. ຄຣິດສະຕະຈັກຕ້ອງການຈະແບ່ງປັນຄວາມຮັກແລະຄວາມຈິງຂອງພຣະເຢຊູກັບຄົນອື່ນໆ (ໂຣມ 12:4; 1 ໂກລິນໂທ 12:12. ສະມາຊິກຂອງຮ່າງກາຍພຣະຄຣິດນັ້ນກໍມີຂອງປະທານທີ່ແຕກຕ່າງກັນ. ແຕ່ລະຄົນກໍມີຄວາມສຳຄັນ ແລ້ວຄຣິດສະຕະຈັກກໍຕ້ອງການໃຫ້ສະມາຊິກທຸກຄົນນັ້ນເຮັດວຽກຮ່ວມກັນ. ແຕ່ຮ່າງກາຍກໍຍັງຕ້ອງການທຸກພາກສ່ວນຂອງມັນ ສະນັ້ນໃນທາງດຽວກັນ ຂອງປະທານທີ່ສຳຄັນທັງໝົດກໍມີຄວາມຈຳເປັນຕໍ່ຄຣິດສະຕະຈັກເຊັ່ນກັນ (1 ໂກລິນໂທ 12:21,22).

ເມື່ອພວກເຮົານຳໃຊ້ຂອງປະທານທາງດ້ານຄວາມເຊື່ອຂອງພວກເຮົາຢ່າງສົມບູນສຳລັບພຣະເຈົ້າແລ້ວ ພວກເຮົາແຕ່ລະຄົນກໍສາມາດຊ່ວຍພຣະເຈົ້າໃຫ້ຊ່ວຍຄົນອື່ນໃຫ້ລອດ.