---
title:  'ພຣະເຈົ້າ: ຜູ້ມອບຂອງປະທານອັນດີທຸກຢ່າງ'
date:  03/08/2020
---

`ອ່ານ ມາະໂກ 13:34 ແລະ 1 ໂກຣິນໂທ 12:11 ດັ່ງທີ່ຂໍ້ພຣະຄຳພີເຫຼົ່ານີ້ໄດ້ກ່າວໄວ້ ພຣະເຈົ້າຊົງມອບຂອງປະທານຝ່າຍຈິດວິນຍານໃຫ້ແກ່ໃຜ?`

ພຣະຄຳພີມີຄວາມຈະແຈ້ງ. ພຣະເຈົ້າຊົງມີວຽກງານທີ່ພິເສດສຳລັບພວກເຮົາແຕ່ລະຄົນ. ພຣະອົງຊົງຕ້ອງການໃຫ້ພວກເຮົາແບ່ງປັນຂ່າວປະເສີດກ່ຽວກັບພຣະເຢຊູກັບຄົນອື່ນໆ. ພວກເຮົາເຫັນບົດຮຽນນີ້ ເມື່ອພວກເຮົາໄດ້ອ່ານເລື່ອງເລົ່າພັນລະນາກ່ຽວກັບເຈົ້າຂອງເຮືອນໃນພຣະທຳ ມາຣະໂກ ບົດທີ13. ເຈົ້າຂອງເຮືອນໄດ້ໃຫ້ຜູ້ຮັບໃຊ້ຂອງເພີ່ນເປັນຜູ້ຈັດການເຮືອນຊານຂອງເພີ່ນແລ້ວກໍໄດ້ອອກໄປ. ຜູ້ຮັບໃຊ້ແຕ່ລະຄົນໄດ້ມີໜ້າທີຕ້ອງເຮັດ (ມາລະໂກ 13:34). ດັ່ງນັ້ນ ພວກເຮົາເຫັນຈາກຮູບພາບພັນລະນານີ້ວ່າ ພຣະເຈົ້າໄດ້ມອບວຽກງານທີ່ພິເສດໃຫ້ເຮັດໃນຄຣິດສະຕະຈັກຂອງພຣະອົງໃຫ້ແກ່ແຕ່ລະຄົນ. ນອກຈາກນັ້ນ ພຣະເຈົ້າຍັງໄດ້ມອບຂອງປະທານຝ່າຍຈິດວິນຍານໃຫ້ພວກເຮົາແຕ່ລະຄົນເພື່ອປະຕິບັດໜ້າວຽກນັ້ນ. ເລື່ອງນີ້ຈະເກີດຂຶ້ນເມື່ອໃດ? ກໍເມື່ອເຮົາມອບຊີວິດຂອງເຮົາຢ່າງສົມບູນໃຫ້ກັບພຣະອົງ ແລະ ກາຍເປັນສະມາຊິກທີ່ໄດ້ຮັບບັບຕິດສະມາເຂົ້າໃນຮ່າງກາຍຫຼືຄຣິດສະຕະຈັກຂອງພຣະອົງ. ແລ້ວພຣະວິນຍານບໍລິສຸດກໍມອບຂອງປະທານໃຫ້ແກ່ພວກເຮົາ ເພື່ອວ່າເຮົາຈະສາມາດຮັບໃຊ້ຄຣິດສະຕະຈັກແລະເປັນພະຍານຕໍ່ຄົນໃນໂລກນີ້.

`ອ່ານກິດຈະການ 10:36-38; ມັດທາຍ 3:16-18; ແລະ ກິດຈະການ 2:38-42. ຂໍ້ພຣະຄຳພີເຫຼົ່ານີ້ສອນສິ່ງໃດໃຫ້ກັບພວກເຮົາກ່ຽວກັບພຣະສັນຍາຂອງພຣະວິນຍານບໍລິສຸດ?`

ເມື່ອພຣະເຈົ້າໄດ້ຖອກເທພຣະວິນຍານບໍລິສຸດໃສ່ພຣະເຢຊູໃນເວລາທີ່ຮັບສິນບັບຕິດສະມາ ພຣະວິນຍານນັ້ນກໍໄດ້ຕຽມພຣະເຢຊູສຳລັບວຽກງານເທິງໂລກນີ້. ໃນທາງດຽວກັນນັ້ນ ພຣະເຈົ້າໄດ້ສັນຍາຈະປະທານພຣະວິນຍານບໍລິສຸດຕອນທີ່ເຮົາຮັບປັບຕິດສະມາ ພຣະເຈົ້າຕ້ອງການໃຫ້ພວກເຮົາເຊື່ອແທ້ໆວ່າ ພຣະອົງຈະຮັກສາຄຳສັນຍາຂອງພຣະອົງ.