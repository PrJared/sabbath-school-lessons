---
title:  ແຜນການຂອງພຣະເຈົ້າສຳລັບຂອງປະທານທາງຝ່າຍຈິດວິນຍານ
date:  04/08/2020
---

`ອ່ານ 1 ໂກຮິນໂທ 12:7 ແລະ ເອເຟໂຊ 4:11-16. ເປັນຫຍັງພຣະເຈົ້າຈຶ່ງມອບຂອງປະທານຝ່າຍຈິດວິນຍານໃຫ້ແກ່ຄຣິສຕຽນແຕ່ລະຄົນ? ແມ່ນຫຍັງຄືແຜນການຂອງພຣະເຈົ້າສຳລັບຂອງປະທານເຫຼົ່ານີ້?`

`ພຣະເຈົ້າຊົງມອບຂອງປະທານຝ່າຍຈິດວິນຍານໃຫ້ແກ່ຄຣິດສະຕະຈັກ ຍ້ອນເຫດຜົນອັນສຳຄັນຫຼາຍຢ່າງ. ພຣະອົງຊົງມອບຂອງປະທານເຫຼົ່ານັ້ນໃຫ້ແກ່ຄຣິດສຕະຈັກເພື່ອເຮັດໃຫ້ຄຣິດສະຕະຈັກເຂັ້ມແຂງຂຶ້ນແລະໄດ້ເຮັດວຽກງານຂອງພຣະອົງ. ພຣະເຈົ້າຊົງມອບຂອງປະທານຕ່າງໆຂອງພຣະອົງໃຫ້ແກ່ຄຣິດສຕະຈັກເພື່ອເຕົ້າໂຮມຄຣິດສຕະຈັກໃຫ້ເປັນໜຶ່ງ ເພື່ອວ່າຄຣິດສະຕະຈັກຈະສາມາດເຮັດວຽກງານຂອງພຣະອົງໃຫ້ສຳເລັດເທິງໂລກນີ້. ຂອງປະທານເຫຼົ່ານີ້ກໍລວມເຖິງການຊ່ວຍຄົນອື່ນໆ, ການຮັບໃຊ້, ການສັ່ງສອນ, ການເທດສະໜາ, ການໃຫ້ກຳລັງໃຈ ແລະການໃຫ້. ນອກຈາກນັ້ນ ພຣະຄຳພີກໍຍັງບອກພວກເຮົາກ່ຽວກັບຂອງປະທານຝ່າຍຈິດວິນຍານໃນການໃຫ້ອາຫານແລະການຕ້ອນຮັບແຂກ, ການສະແດງຄວາມເມດຕາ, ການມັກຊ່ວຍເຫຼືອຄົນອື່ນ ແລະ ການເປັນຄົນທີ່ລ່າເລີງ. ບາງທີ ທ່ານອາດຈະສົງໃສເຖິງຄວາມສຳພັນລະຫວ່າງ ຂອງປະທານຝ່າຍຈິດວິນຍານ ແລະ ພອນສະຫວັນທີ່ເກີດຂຶ້ນໂດຍທຳມະຊາດ. ສອງຢ່າງນີ້ແຕກຕ່າງກັນແນວໃດ? ພຣະວິນຍານບໍລິສຸດໄດ້ມອບຂອງປະທານຝ່າຍຈິດວິນຍານຕ່າງໆໃຫ້ແກ່ຄຣິສຕຽນແຕ່ລະຄົນເພື່ອຊ່ວຍເຂົາໃຫ້ເຮັດວຽກງານຂອງພຣະເຈົ້າໃນຄຣິດສຕະຈັກ ແລະ ໃນໂລກນີ້. ຂອງປະທານຝ່າຍຈິດວິນຍານອາດຈະລວມເຖິງພອນສະຫວັນຕ່າງໆທີ່ຖືກຊຳລະໃຫ້ບໍລິສຸດໂດຍພຣະວິນຍານບໍລິສຸດ ແລະຖືກນຳໃຊ້້ເພື່ອຮັບໃຊ້ພຣະເຢຊູ. ພອນສະຫວັນຕາມທຳມະຊາດກໍລ້ວນມາຈາກພຣະເຈົ້າ. ແຕ່ບໍ່ແມ່ນທຸກພອນສະວັນທີ່ຖືກໃຊ້ໃນການຮັບໃຊ້ພຣະເຢຊູ.`