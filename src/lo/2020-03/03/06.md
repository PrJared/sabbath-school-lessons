---
title:  ເມື່ອພຣະເຈົ້າໄດ້ເປີດທາງໃຫ້ເຮົາໄດ້ເປັນພະຍານ
date:  16/07/2020
---

ພຣະທຳກິດຈະການນັ້ນເຕັມໄປດ້ວຍເລື່ອງເລົ່າຕ່າງໆ. ເລື່ອງເຫຼົ່ານີ້ກໍສະແດງໃຫ້ເຫັນວ່າຜູ້ຕິດຕາມຂອງພຣະເຢຊູນັ້ນໄດ້ແບ່ງປັນຂ່າວປະເສີດແນວໃດ.

`ອ່ານກິດຈະການ 8:26-38. ຂໍ້ພຣະຄຳພີເຫຼົ່ານີ້ສອນຫຍັງພວກເຮົາກ່ຽວກັບຟີລິບ? ຟີລິບນັ້ນໄດ້ຍອມເປີດຮັບເອົາການຊົງນຳຂອງພຣະເຈົ້າໃນຊີວິດຂອງລາວແນວໃດ? ຟີລິບໄດ້ເຮັດສິ່ງໃດເມື່ອພຣະເຈົ້າໄດ້ມອບໂອກາດທີ່ຈະແບ່ງປັນຄວາມເຊື່ອຂອງລາວ?`

“ທູດສະຫວັນໄດ້ນຳພາຟີລິບໄປຫາຄົນທີ່ຕ້ອງການຮຽນຮູ້ກ່ຽວກັບພຣະຄຳພີຫຼາຍຂຶ້ນ. ຄົນໆນີ້ກໍພ້ອມທີ່ຈະຮັບເອົາຂ່າວປະເສີດໃນເວລານີ້. ທຸກມື້ນີ້ ທູດສະຫວັນທັງຫຼາຍກໍຈະນຳພາຜູ້ຮັບໃຊ້ທັງຫຼາຍທີ່ອະນຸຍາດໃຫ້ພຣະວິນຍານບໍລິສຸດປະທານຄຳເວົ້າແລະຈິດໃຈທີ່ບໍລິສຸດໃຫ້ແກ່ເຂົາ. ທູດສະຫວັນທີ່ພຣະເຈົ້າສົ່ງຫາຟີລິບນັ້ນກໍສາມາດເຮັດວຽກໃຫ້ຟີລິບ ແຕ່ພຣະເຈົ້າບໍ່ໄດ້ເຮັດວຽກແບບນີ້. ມັນເປັນແຜນການຂອງພຣະເຈົ້າທີ່ຈະໃຫ້ມະນຸດນັ້ນເຮັດວຽກຮ່ວມມືກັບພຣະອົງ ເພື່ອທີ່ຈະຊ່ວຍມະນຸດຄົນອື່ນໆໃຫ້ພົ້ນ” (ປື້ມທ່ານນາງເອເລັນຈີໄວທ໌, The Acts of Apostles). ດັ່ງນັ້ນ ພວກເຮົາຈຶ່ງຈຳເປັນທີ່ຈະມີຫູແລະຕາທີ່ມີຄວາມເຊື່ອເພື່ອທີ່ຈະໄດ້ຍິນແລະໄດ້ເຫັນ. ແລ້ວພຣະເຈົ້າກໍຈະສົ່ງທູດສະຫວັນຂອງພຣະອົງໄປຊ່ວຍສຳພັດຈິດໃຈຂອງຄົນທັງຫຼາຍ.

`ທ່ານເຫັນບໍ່ວ່າພຣະຄຳພີນັ້ນມີຄວາມສຳຄັນຫຼາຍຊໍ່າໃດໃນເລື່ອງຂອງຟີລິບ? ນອກຈາກນັ້ນ ທ່ານເຫັນຫຼືບໍ່ ວ່າມັນສຳຄັນສຳລັບຄົນທີ່ຮູ້ພຣະຄຳພີທີ່ຈະແບ່ງປັນຄວາມຮູ້ຂອງເຂົາກັບຄົນທີ່ຕ້ອງການຮູ້ຫຼາຍຂຶ້ນ? ເລື່ອງນີ້ສອນຫຍັງແກ່ເຮົາ?`