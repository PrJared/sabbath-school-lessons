---
title:  ບົດຮຽນກ່ຽວກັບການຍອມຮັບຄົນອື່ນ
date:  13/07/2020
---

ພຣະເຢຊູໄດ້ສອນຜູ້ຕິດຕາມຂອງພຣະອົງເອງເຖິງວິທີການເບິ່ງຄົນອື່ນ. ພຣະເຢຊູບໍ່ໄດ້ເບິ່ງຄົນທັງຫຼາຍໃນແບບທີ່ພວກເຂົາເປັນເທົ່ານັ້ນ. ພຣະອົງຊົງເຫັນວ່າ ພວກເຂົາແຕ່ລະຄົນສາມາດເປັນອັນໃດ. ພຣະເຢຊູກໍມີຄວາມເມດຕາຢູ່ສະເໝີ ພຣະອົງຊົງໃຫ້ກຽດພວກເຂົາ. ຫຼາຍໆເທື່ອພຣະເຢຊູໄດ້ເຮັດໃຫ້ຜູ້ຕິດຕາມຂອງພຣະອົງນັ້ນປະຫຼາດໃຈ ເພາະວ່າພຣະອົງຊົງດີ ແລະ ຊົງມີຄວາມເມດຕາຕໍ່ຄົນທີ່ຊາວຢິວບໍ່ມັກ. ພວກເຮົາເຫັນວ່າຄວາມຈິງນີ້ໃນເລື່ອງຂອງພຣະເຢຊູແລະຜູ້ຍິງຊາວຊາມາເລຍ.

`ອ່ານໂຢຮັນ 4:3-34 ພຣະເຢຊູໄດ້ເລີ່ມຕົ້ນການສົນທະນາກັບຜູ້ຍິງຊາວຊາມາເລຍແນວໃດ? ຜູ້ຍິງຄົນນີ້ໄດ້ຕອບພຣະອົງວ່າແນວໃດ? ຜູ້ຕິດຕາມຂອງພຣະເຢຊູໄດ້ເຮັດແນວໃດ? ພຣະເຢຊູໄດ້ໃຊ້ປະສົບການນີ້ເພື່ອຊ່ວຍສອນຜູ້ຕິດຕາມຂອງພຣະອົງວ່າ ພຣະເຈົ້າຊົງເບິ່ງໄປທີ່ມະນຸດແນວໃດ ແບບໃດແດ່?`

ພຣະເຢຊູຕ້ອງການທີ່ຈະສອນຜູ້ຕິດຕາມຂອງພຣະອົງກ່ຽວກັບບົດຮຽນໜຶ່ງທີ່ສຳຄັນ. ພວກເຂົາຈຳເປັນທີ່ຈະຮຽນຮູ້ວ່າ “ຄົນເຫຼົ່ານັ້ນທີ່ມີພຣະວິນຍານຂອງພຣະເຢຊູນັ້ນຈະເບິ່ງທຸກໆຄົນດ້ວຍສາຍຕາທີ່ເຕັມໄປດ້ວຍຄວາມຮັກ ເຊີ່ງເປັນຄວາມຮັກທີ່ມາຈາກພຣະເຈົ້າ” (ປື້ມທ່ານນາງເອເລັນຈີໄວທ໌, The Signs of the Times).

`ມີກຸ່ມຄົນທີ່ຢູ່ອ້ອມຮອບຂ້າງທ່ານທີ່ທ່ານບໍ່ໄດ້ຮູ້ສຶກເຄົາລົບນັບຖືຫຼືບໍ່? ຖ້າມີພວກເຂົາແມ່ນໃຜ? ເປັນຫຍັງທ່ານຈຶ່ງຈຳເປັນຕ້ອງປ່ຽນແປງຄວາມຮູ້ສຶກຂອງທ່ານກ່ຽວກັບຄົນກຸ່ມນີ້ຫຼືກຸ່ມອື່ນໆ? ການປ່ຽນແປງນັ້ນສາມາດເກີດຂຶ້ນໄດ້ແນວໃດໃນຊີວິດຂອງທ່ານ?`