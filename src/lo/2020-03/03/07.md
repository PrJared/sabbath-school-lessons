---
title:  ຂໍ້ຄິດເພີ່ມເຕີມ
date:  17/07/2020
---

ຕໍ່ໄປນີ້ຄືຄຳອະທິຖານທີ່ພວກເຮົາສາມາດອະທິຖານໄດ້: “ອົງພຣະຜູ້ເປັນເຈົ້າຂ້າ ຂ້າພຣະອົງຕ້ອງການທີ່ຈະຂະຫຍາຍອານາຈັກຂອງພຣະອົງໃຫ້ກວ້າງໃຫຍ່. ໂຜດເປີດຕາຂອງຂ້າພະອົງ ຂໍໂຜດປະທານສາຍຕາທີ່ມີຄວາມເຊື່ອເພື່ອເຫັນປະຕູທຸກບານທີ່ພຣະອົງຊົງເປີດໃຫ້ຂ້າພະອົງທຸກມື້. ຂໍສອນຂ້າພະອົງໃຫ້ດູແລຄວາມຂາດເຂີນ ຂອງຄົນທີ່ຢູ່ຮອບຂ້າງຂ້າພະອົງ. ຂໍຊ່ວຍຂ້າພະອົງໃຫ້ກ່າວຄຳເວົ້າທີ່ດີແກ່ຄົນອື່ນເພື່ອໃຫ້ກຳລັງໃຈ ແລະໃຫ້ຄວາມຈິງກັບຄົນທັງຫຼາຍທີ່ຂ້າພະອົງພົບພໍ້ໃນແຕ່ລະມື້.” ຂໍໃຫ້ໃຊ້ຄຳອະທິຖານນີ້ ແລ້ວພຣະເຈົ້າຈະຊົງກະທຳສິ່ງຕ່າງໆທີ່ຍິ່ງໃຫຍ່ມະຫັດສະຈັນ ແລະ ໜ້າປະຫຼາດໃຈກັບຊີວິດຂອງທ່ານ.

**ຄຳຖາມຄົ້ນຄວ້າ**

`ທ່ານໄດ້ເຮັດວຽກເພື່ອນຳຈິດວິນຍານຄົນອື່ນມາຫາພຣະເຈົ້າຫຼືບໍ່? ມັນບໍ່ແມ່ນເລື່ອງງ່າຍແມ່ນບໍ່? ແມ່ນແລ້ວ ເພາະມີແຕ່ພຣະເຈົ້າເທົ່ານັ້ນທີ່ສາມາດປ່ຽນແປງຈິດໃຈຂອງຄົນໄດ້. ແຕ່ພຣະອົງເລືອກໃຫ້ເຮົາເປັນສ່ວນໜຶ່ງຂອງວຽກງານນັ້ນ. ມັນຈະຕ້ອງໃຊ້ອັນໃດເພື່ອເອົາຊະນະຈິດວິນຍານຄົນໃຫ້ມາຫາພຣະເຢຊູ? ມັນຕ້ອງໃຊ້ເວລາ ໃຊ້ຄວາມພະຍາຍາມໃຊ້ຄວາມອົດທົນ ແລະ ຄວາມຮັກທີ່ມາຈາກພຣະເຈົ້າ. ຫົວໃຈທີ່ເຫັນແກ່ໂຕຂອງທ່ານຈະຕາຍໄປເຊັ່ນດຽວກັນ. ທ່ານສາມາດເລືອກອັນໃດເພື່ອທີ່ຈະຕາຍຕໍ່ຕົນເອງເພື່ອວ່າທ່ານຈະສາມາດນຳເອົາຈິດວິນຍານດວງອື່ນໆມາຫາພຣະເຢຊູ?`

`ໃຫ້ທ່ານຄິດກ່ຽວກັບໂຊນທີ່ມາຈາກເມືອງຕາເຊັດ. ລາວເປັນຄົນສຸດທ້າຍທີ່ພວກເຮົາຄິດວ່າໜ້າຈະກາຍເປັນຄຣິສຕຽນໄດ້ແມ່ນບໍ່? ແຕ່ນັ້ນກໍຄືສິ່ງທີ່ເກີດຂຶ້ນກັບລາວ ສິ່ງນີ້ສອນບົດຮຽນອັນໃດໃຫ້ແກ່ພວກເຮົາກ່ຽວກັບການບໍ່ຕັດສິນຄົນອື່ນຈາກການກະທຳ ແລະ ຮູບຮ່າງພາຍນອກຂອງເຂົາ?`