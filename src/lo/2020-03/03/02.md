---
title:  ການສຳພັດເທື່ອທີສອງ
date:  12/07/2020
---

ໃນພຣະຄຳພີໃໝ່ ພວກເຮົາອ່ານກ່ຽວກັບເລື່ອງການອັດສະຈັນ 25 ເລື່ອງຂອງພຣະເຢຊູ. ຫຼາຍກວ່າເຄິ່ງໜຶ່ງຂອງເລື່ອງເຫຼົ່ານີ້ກໍຈະມີສະມາຊິກຄອບຄົວຫຼືໝູ່ຄົນໜຶ່ງທີ່ນຳຄົນເຈັບມາຫາພຣະເຢຊູເພື່ອຮັບການຢຽວຢາຮັກສາ. ຫຼາຍຄົນຈະບໍ່ມາຫາພຣະເຢຊູດ້ວຍຕົນເອງ ພວກເຂົາຕ້ອງການໃຫ້ຜູ້ທີ່ມີຄວາມເຊື່ອໄດ້ນຳພວກເຂົາມາ. ສະນັ້ນ ວຽກງານຂອງເຮົາໃນຖານະທີ່ເປັນຄຣິດສະຕຽນນັ້ນກໍຄືການແນະນຳຄົນອື່ນ.

`ອ່ານ ມາຣະໂກ 8:22-26. ທ່ານຄິດວ່າເປັນຫຍັງພຣະເຢຊູຈຶ່ງໄດ້ຢຽວຢາຮັກສາຊາຍຄົນຕາບອດເປັນສອງພາກສ່ວນ? ເລື່ອງນີ້ສອນບົດຮຽນອັນໃດແດ່ກ່ຽວກັບວ່າ ພວກເຮົາຄວນເປັນພະຍານສຳລັບພຣະເຢຊູແນວໃດ?`

ເປັນໄປໄດ້ບໍ່ທີ່ພວກເຮົາກໍອາດຈະບໍ່ເຫັນຄົນອື່ນຢ່າງຈະແຈ້ງ? ບາງເທື່ອພວກເຮົາອາດຈະເຫັນຄົນອື່ນໆຄືກັບ “ຕົ້ນໄມ້(ທີ່ຍ່າງໄປຍ່າງມາໄດ້)” (ມາຣະໂກ 8:24) ແມ່ນບໍ່? ຄວາມໝາຍກໍຄືພວກເຮົາເຫັນຄົນອື່ນນັ້ນເປັນຄົນແທ້ໆທີ່ພຣະເຈົ້າຕ້ອງການທີ່ຈະຊ່ວຍເຫຼືອໃຫ້ພົ້ນຫຼືບໍ່? ຫຼືພວກເຮົາເຫັນພວກເຂົາເປັນພຽງແຕ່ເງົາເທົ່ານັ້ນ?

`ພວກເຮົາສາມາດຮຽນຮູ້ສິ່ງໃດໄດ້ອີກຈາກເລື່ອງນີ້? ມັນສະແດງໃຫ້ພວກເຮົາເຫັນວ່າ ຄົນບາບນັ້ນອາດຕ້ອງການທັງການຊ່ວຍເຫຼືອທັງໃນດ້ານຈິດວິນຍານ ແລະ ດ້ານການເຈັບປ່ວຍທາງຮ່າງກາຍແນວໃດ?`