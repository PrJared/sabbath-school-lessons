---
title:  ເລີ່ມຕົ້ນຈາກຈຸດທີ່ທ່ານຢູ່
date:  14/07/2020
---

`ອ່ານ ໂຢຮັນ 1:40,41; ໂຢຮັນ 6:5-11; ແລະ ໂຢຮັນ 12:20-26. ຂໍ້ພຣະຄຳພີເຫຼົ່ານີ້ບອກຫຍັງທ່ານກ່ຽວກັບວິທີການເບິ່ງຈິດວິນຍານຂອງອັນເດອາ ແລະ ວິທີການເປັນພະຍານຂອງລາວ?`

ປະສົບການເປັນພະຍານຂອງເອັນເດອາສອນພວກເຮົາຫຼາຍໆຢ່າງ. ລາວໄດ້ເລີ່ມຕົ້ນຈາກຄອບຄົວຂອງລາວເອງ. ກ່ອນອື່ນ ລາວໄດ້ບອກອ້າຍຂອງລາວເປໂຕກ່ຽວກັບພຣະເຢຊູ. ນອກຈາກນັ້ນ ອັນເດອາ ກໍຍັງມີຄວາມເມດຕາຕໍ່ເດັກຊາຍຜູ້ທີ່ມອບອາຫານໃຫ້ແກ່ພຣະເຢຊູ ເຊິ່ງເປັນອາຫານທີ່ພຣະເຢຊູຊົງໃຊ້ເພື່ອເຮັດການອັດສະຈັນ. ອັນເດອານັ້ນກໍຮູ້ດີວ່າຕ້ອງເຮັດແນວໃດກັບຊາວກຣີກເຊັ່ນກັນ ອັນເດອາໄດ້ເຫັນວ່າຊາວກຣີກກໍຕ້ອງການພຣະເຢຊູເຊັ່ນດຽວກັນ. ດ່ັງນັ້ນ ອັນເດອາຈຶ່ງນຳພວກເຂົາມາຫາພຣະເຢຊູ.

ເຄັດລັບຂອງການນຳຄົນມາຫາພຣະເຢຊູນັ້ນກໍຄືການສະແດງໃຫ້ພວກເຂົາເຫັນວ່າ ທ່ານນັ້ນມີຄວາມຫ່ວງໃຍຕໍ່ເຂົາ. ທ່ານສາມາດເຮັດແບບນັ້ນໂດຍການສ້າງຄວາມສຳພັນທີ່ແໜ້ນແຟ້ນ.

`ໃຫ້ທ່ານລອງຄິດເຖິງຄົນທີ່ຢູ່ໃກ້ຊິດທ່ານທີ່ອາດຈະບໍ່ຮູ້ຈັກພຣະເຢຊູ. ພວກເຂົາເຫັນວ່າທ່ານນັ້ນເປັນຄົນທີ່ຫ່ວງໃຍແລະຮັກຄົນອື່ນຫຼືບໍ່? ພວກເຂົາເຫັນສັນຕິສຸກທີ່ພວກເຂົາຢາກຈະມີແທ້ໆໃນໂຕຂອງທ່ານຫຼືບໍ່? ຊີວິດຂອງທ່ານນັ້ນເປັນຄືກັບໂຄສະນາສຳລັບຂ່າວປະເສີດເລື່ອງພຣະເຢຊູຫຼືບໍ່? ພວກເຂົາສ້າງມິດສຳພັນເພື່ອພຣະເຈົ້າໂດຍການແບ່ງປັນເລື່ອງພຣະເຢຊູ. ດ້ວຍວິທີນີ້ ພວກເຮົາກໍນໍາຄົນໄປເປັນຄຣິດສະຕຽນ ແລ້ວພວກເຮົາກໍແບ່ງປັນຂ່າວສານຍຸກສຸດທ້າຍຂອງພຣະເຈົ້າກ່ຽວກັບຄວາມຈິງຂອງພຣະຄຳພີໃຫ້ກັບພວກເຂົາ. ແລະໃນເວລາຕໍ່ມາ ມິດສະຫາຍເຫຼົ່ານີ້ກໍອາດຈະກາຍເປັນຄຣິດສະຕຽນໂບດຄະນະວັນເສົາເຊັ່ນກັນ.`