---
title:  ຄົນທີ່ບໍ່ມີໃຜຄິດວ່າພຣະເຢຊູຈະເລືອກ
date:  05/07/2020
---

`ອ່ານ ມາລະໂກ 5:15-20. ທ່ານເຫັນຫຼືບໍ່ວ່າໃນເລື່ອງນີ້ພຣະເຢຊູໄດ້ສົ່ງຜູ້ຊາຍຄົນນີ້ໄປທີ່ເມືອງ ເດກາໂປລີເພື່ອເປັນພະຍານ? ເປັນຫຍັງພຣະເຢຊູຈຶ່ງບໍ່ຮັກສາໃຫ້ຊາຍຄົນນີ້ຢູ່ໃກ້ພຣະອົງເພື່ອຊ່ວຍໃຫ້ຄວາມເຊື່ອອັນໃໝ່ຂອງລາວນັ້ນໄດ້ເຕີບໂຕຂຶ້ນ?`

ພຣະເຢຊູໄດ້ປ່ຽນແນວຄິດຄວາມຮູ້ສຶກ ແລະ ຈິດວິນຍານຂອງຊາຍຄົນນີ້. ນີ້ກໍຄືສິ່ງທີ່ຂ່າວປະເສີດຂອງພຣະເຈົ້ານັ້ນເຮັດ. ຂ່າວປະເສີດນີ້ຈະນຳເອົາຄົນທີ່ຖືກທຳລາຍໂດຍຄວາມບາບ ແລະ ປ່ຽນແປງພວກເຂົາໄປໃນທຸກໆທາງ.

ນັ້ນເປັນເຫດຜົນທີ່ຊາຍຄົນນີ້ຄືພະຍານທີ່ດີທີ່ສຸດແກ່ເມືອງທັງສິບເມືອງ. ຊີວິດຂອງຊາຍຄົນນີ້ກໍຖືກປ່ຽນແປງຢ່າງສົມບູນ. ຕອນນີ້ລາວສາມາດແບ່ງປັນປະສົບການນີ້ກ່ຽວກັບພຣະເຢຊູກັບທຸກໆຄົນໃນເມືອງ ເດກາໂປລີ. ທ່ານນາງເອເລັນຈີໄວທ໌ໄດ້ຂຽນວ່າ “ພວກເຮົາຄືພະຍານສຳລັບພຣະເຢຊູ ມັນຄືວຽກງານຂອງເຮົາທີ່ຈະບອກຄົົນອື່ນໆເຖິງສິ່ງທີ່ພວກເຮົາຮູ້ກ່ຽວກັບພຣະອົງ. ພວກເຮົາຈະຕ້ອງແບ່ງປັນສິ່ງທີ່ພວກເຮົາເຫັນ, ໄດ້ຍິນແລະຮູ້ສຶກກ່ຽວກັບພຣະເຢຊູ. ຖ້າຫາກພວກເຮົາຕິດຕາມພຣະເຢຊູຕາມແຕ່ລະຂັ້ນຕອນແລ້ວ ພວກເຮົາກໍຈະມີບາງສິ່ງບາງຢ່າງທີ່ຈະແບ່ງປັນກັບຄົນອື່ນກ່ຽວກັບວິທີການທີ່ພຣະເຢຊູນັ້ນຊົງນຳເຮົາ (ປື້ມ Desire of Ages ໜ້າທີ 340)”. ຄົນເຫຼົ່ານີ້ມີຊີວິດທີ່ປ່ຽນແປງເພາະວ່າພຣະເຢຊູໄດ້ປ່ຽນແປງພວກເຂົາກ່ອນ.

`ເລື່ອງຫຼືຄຳພະຍານຂອງທ່ານແມ່ນອັນໃດ? ທ່ານບອກສິ່ງໃດກັບຄົນອື່ນແດ່ກ່ຽວກັບເລື່ອງການກັບໃຈເປັນຄຣິດສະຕຽນຂອງທ່ານ? ທ່ານສາມາດແບ່ງປັນສິ່ງໃດກ່ຽວກັບປະສົບການຂອງທ່ານເພື່ອຊ່ວຍຄົນບາງຄົນທີ່ບໍ່ໄດ້ເຊື່ອໃນພຣະເຢຊູ?`