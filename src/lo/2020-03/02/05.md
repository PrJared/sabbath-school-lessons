---
title:  ການແບ່ງປັນປະສົບການຂອງເຮົາ
date:  08/07/2020
---

ການເປັນພະຍານບໍ່ແມ່ນກ່ຽວກັບພວກເຮົາເອງ. ການເປັນພະຍານຂອງເຮົາແມ່ນກ່ຽວກັບພຣະເຢຊູສະເໝີ. ພຣະເຢຊູຊົງອະໄພຄວາມຜິດບາບຂອງເຮົາ. ພຣະອົງຊົງຢຽວຢາຮັກສາການເຈັບປ່ວຍຂອງເຮົາ ພຣະອົງຊົງເຕີມເຕັມພວກເຮົາດ້ວຍຄວາມຮັກຂອງພຣະອົງ (ເພງສັນລະເສີນ 103:3-5). ດັ່ງນັ້ນການເປັນພະຍານກໍຄືການແບ່ງປັນເລື່ອງຂອງພຣະຄຸນອັນຍິ່ງໃຫຍ່ຂອງພຣະເຢຊູ. ດັ່ງທີ່ພວກເຮົາຮູ້ຢູ່ແລ້ວ ພຣະຄຸນນັ້ນກໍຄືຂອງປະທານແຫ່ງຄວາມເມດຕາ, ການໃຫ້ອະໄພ ແລະ ອຳນາດເໜືອຄວາມບາບ. ຄໍາພະຍານກໍຄືເລື່ອງສ່ວນຕົວຂອງພວກເຮົາກ່ຽວກັບການພົບປະກັບພຣະເຈົ້າແຫ່ງພຣະຄຸນ.

`ອ່ານ 1 ໂຢຮັນ 1:1-3 ແລ້ວປຽບທຽບຂໍ້ພຣະຄຳພີເຫຼົ່ານີ້ກັບພຣະທຳ ຄາລາເຕຍ 2:20. ມີອັນໃດທີ່ຄືກັນໃນຂໍ້ພຣະຄຳພີສອງຕອນນີ້? ປະສົບການຂອງໂຢຮັນຄືກັນກັບປະສົບການຂອງເປົາໂລແນວໃດ?`

ແມ່ນແທ້ທີ່ໂຢຮັນແລະເປົາໂລມີປະສົບການຊີວິດທີ່ແຕກຕ່າງກັນ ແຕ່ພວກເຂົາກໍມີປະສົບການສ່ວນຕົວກັບພຣະເຢຊູ. ປະສົບການຂອງພວກເຂົານັ້ນບໍ່ແມ່ນສິ່ງທີ່ເກີດຂຶ້ນພຽງເທື່ອດຽວ ແລະ ບໍ່ເກີດຂຶ້ນອີກຈັກເທື່ອ. ບໍ່ແມ່ນ ເພາະປະສົບການຂອງພວກເຂົາກໍເກີດຂຶ້ນທຸກໆມື້! ທຸກໆມື້ ພວກເຂົາຮູ້ສຶກຊື່ນຊົມຍິນດີໃນຄວາມຮັກຂອງພຣະເຢຊູ.

`ການມີຊີິວິດທີ່ປ່ຽນແປງນັ້ນຄືສິ່ງທີ່ເກີດຂຶ້ນໄດ້ເທື່ອດຽວຊັ້ນບໍ? ທ່ານນາງເອເລັນຈີໄວທ໌ກ່າວກ່ຽວກັບຄົນທີ່ມີປະສົບການກັບພຣະເຢຊູໃນອະດີດເທົ່ານັ້ນ. “ພວກເຂົາຄິດວ່າປະສົບການໃນອະດີດຂອງເຂົານັ້ນກໍພຽງພໍແລ້ວ ດັ່ງນັ້ນພວກເຂົາບໍ່ໄດ້ຄິດວ່າພວກເຂົາຕ້ອງການທີ່ຈະໄດ້ຮັບການປ່ຽນແປງໃນແຕ່ລະມື້. ແຕ່ຄວາມຈິງກໍຄືພວກເຮົານັ້ນຈະຕ້ອງຖືກພຣະເຢຊູປ່ຽນແປງໃນທຸກໆມື້”`