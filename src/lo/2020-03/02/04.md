---
title:  ອຳນາດຂອງຊີວິດທີ່ໄດ້ຮັບການປ່ຽນແປງ
date:  07/07/2020
---

`ອ່ານກິດຈະການ 4:1-2 ແມ່ນຫຍັງໄດ້ເກີດຂຶ້ນເມື່ອຜູ້ນຳຊາວຢິວນັ້ນພະຍາຍາມຢຸດເປໂຕແລະໂຢຮັນຈາກການບອກຄົນອື່ນກ່ຽວກັບພຣະເຢຊູ? ຄຳຕອບຂອງເປໂຕແລະໂຢຮັນແມ່ນຫຍັງ?`

ເທື່ອໜຶ່ງເປໂຕກໍເປັນຊາວຫາປາທີ່ໃຈຮ້ອນ. ພຣະຄຸນຂອງພຣະເຈົ້າກໍໄດ້ປ່ຽນແປງເປໂຕ. ໃນອະດີດ ໂຢຮັນແລະນ້ອງຊາຍຂອງລາວຄືຢາໂກໂບກໍມີບັນຫາໃນການຄວບຄຸມອາລົມທີ່ຮ້ອນຂອງເຂົາ. ດັ່ງນັ້ນ ພຣະເຢຊູຈຶ່ງໄດ້ຕັ້ງຊື່ພວກເຂົາວ່າ ບຸດແຫ່ງຟ້າຮ້ອງ ແລ້ວພຣະຄຸນຂອງພຣະເຈົ້າກໍໄດ້ປ່ຽນແປງພວກເຂົາເຊັ່ນດຽວກັນ. ໂທມັດນັ້ນເຕັມໄປດ້ວຍຄວາມສົງໃສ ພຣະຄຸນຂອງພຣະເຢຊູກໍໄດ້ປ່ຽນແປງໂທມັດ. ຜູ້ຕິດຕາມຂອງພຣະເຢຊູແຕ່ລະຄົນແລະສະມາຊິກໂບດໃນສະໄໝພຣະຄຳພີໃໝ່ນັ້ນກໍມີເລື່ອງພະຍານຂອງຕົນເອງກ່ຽວກັບພຣະເຢຊູ. ດັ່ງນັ້ນ ພວກເຮົາກໍບໍ່ສາມາດມິດງຽບຢູ່. ທ່ານນາງເອເລັນຈີໄວທ໌ອະທິບາຍວ່າ ເປັນຫຍັງສິ່ງນີ້ຈຶ່ງເກີດຂຶ້ນ. “ທັນທີທີ່ຄົນໆໜຶ່ງມາຫາພຣະເຢຊູ ຄົນໆນັ້ນກໍປາດຖະໜາທີ່ຈະບອກຄົນອື່ນກ່ຽວກັບພຣະອົງ. ພຣະເຢຊູຄືມິດສະຫາຍທີ່ລ້ຳຄ່າຂອງເຂົາ. ພຣະເຢຊູໄດ້ຊ່ວຍເຂົາ ແລະໄດ້ປ່ຽນແປງຊີວິດຂອງເຂົາ. ຄຣິດສະຕຽນກໍບໍ່ສາມາດປິດບັງຄວາມຈິງນີ້ເອົາໄວ້ໃນໃຈຂອງເຂົາ” (ປຶ້ມເສັ້ນທາງແຫ່ງຊີວິດ -Step to Christ, page 78).

`ທ່ານເຫັນຫຼືບໍ່ວ່າຜູ້ນໍາສາດສະໜາຊາວຢິວກ່າວສິ່ງໃດໃນກິດຈະການ 4:16? ຜູ້ຊາຍທີ່ໄດ້ຮັບການຢຽວຢາຮັກສານັ້ນກໍຢືນຢູ່ຕໍ່ໜ້າພວກເຂົາ. ດັ່ງນັ້ນ ຜູ້ນຳເຫຼົ່ານັ້ນຈະຕ້ອງຍອມຮັບວ່າໄດ້ມີການອັດສະຈັນເກີດຂຶ້ນ ແຕ່ພວກເຂົາກໍບໍ່ຍອມທີ່ຈະປ່ຽນແປງຈິດໃຈຂອງເຂົາ. ສິ່ງນີ້ໄດ້ຢຸດຢັ້ງເປໂຕ ແລະ ໂຢຮັນຈາກການເປັນພະຍານກ່ຽວກັບພຣະເຢຊູຫຼືບໍ່? ບໍ່ເລີຍ!`

`ການຮູ້ຈັກພຣະເຢຊູ ແລະ ການແບ່ງປັນເລື່ອງພຣະເຢຊູນັ້ນມີຄວາມເຊື່ອມໂຍງກັນແນວໃດ? ເປັນຫຍັງພວກເຮົາຈຶ່ງຕ້ອງຮູ້ຈັກວ່າພຣະເຢຊູຊົງເປັນຜູ້ໃດກ່ອນທີ່ພວກເຮົາຈະບອກຄົນອື່ນກ່ຽວກັບພຣະອົງ?`