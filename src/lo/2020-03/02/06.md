---
title:  ອຳນາດຂອງການໃຊ້ຄຳພະຍານສ່ວນໂຕ
date:  09/07/2020
---

`ອ່ານກິດຈະການ 26:1-32 ດັ່ງທີ່ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາເຫັນ ອາຈານເປົາໂລນັ້ນເປັນພະຍານຕໍ່ກະສັດອັກຄຼີປາແນວໃດ? ພວກເຮົາສາມາດຮຽນຮູ້ອັນໃດຈາກຄຳເວົ້າຂອງອາຈານເປົາໂລ?`

ເມື່ອພວກເຮົາມີຈິດໃຈເມດຕາຕໍ່ຄົນອື່ນ ພວກເຂົາກໍເປີດຈິດໃຈຮັບຟັງພວກເຮົາ. ເມື່ອພວກເຮົາໃຈດຳແລະຫຍາບຄາຍ ຄົນກໍຈະປິດໃຈບໍ່ຮັບເອົາພວກເຮົາ. ທ່ານເຫັນໃນຂໍ້ພຣະຄຳພີຕອນນີ້ບໍ່ວ່າ ອາຈານເປົາໂລໄດ້ໃຫ້ກຽດແກ່ກະສັດອະຄຼີປາຫຼາຍປານໃດ? ອາຈານເປົາໂລກ່າວວ່າ “ຂໍກາບຮຽນກະສັດອັກຄຼີປາ ຂ້ານ້ອຍຖືວ່າວັນນີ້ຂ້ານ້ອຍເອງມີຄວາມສຸກທີ່ສຸດທີ່ໄດ້ກ່າວແກ້ຄະດີຕໍ່ໜ້າກະສັດໃນເລື່ອງທັງໝົດທີ່ພວກຢິວກ່າວຫາຂ້ານ້ອຍນັ້ນ, ໂດຍສະເພາະຢ່າງຍິ່ງກະສັດເອງກະເປັນຜູ້ຮອບຮູ້ດີ ເຖິງທຳນຽມທັງໝົດຂອງຊາວຢິວ ແລະບັນຫາຕ່າງໆຂອງພວກເຂົາ. ດັ່ງນັ້ນ ຂ້ານ້ອຍຈິ່ງຂໍກາບຮຽນກະສັດໄດ້ອົດທົນຟັງຂ້ານ້ອຍກ່າວດ້ວຍເຖີດ.” (ກິດຈະການ 26:3)

`ໃຫ້ທ່ານອ່ານ ພຣະທຳ ກິດຈະການ 26:12-18 ແລ້ວໃຫ້ເບິ່ງຢ່າງລະອຽດວ່າເລື່ອງຂອງອາຈານເປົາໂລນັ້ນເຮັດໃຫ້ກະສັດອະຄຼີປາຮູ້ສຶກແນວໃດໃນພຣະທຳກິດຈະການ 26:26-28. ທ່ານຄິດວ່າເປັນຫຍັງກະສັດອະຄຼີປາຈຶ່ງຕອບແບບນັ້ນ? ອາຈານເປົາໂລໄດ້ກ່າວສິ່ງໃດທີ່ໄດ້ສຳພັດຫົວໃຈຂອງກະສັດອະຄຼີປາ?`

`ເລື່ອງຄຳພະຍານສ່ວນໂຕຂອງອາຈານເປົາໂລກ່ຽວກັບພຣະເຢຊູກໍສຳພັດຈິດໃຈຂອງກະສັດຢ່າງເລີກເຊິ່ງ. ເປັນຫຍັງຄືເປັນແນວນັ້ນ? ກໍເພາະວ່າ ຄຳພະຍານທີ່ມີອຳນາດທີ່ພວກເຮົາສາມາດສະແດງຕໍ່ຄົນອື່ນນັ້ນກໍຄືຊີວິດທີ່ມີການປ່ຽນແປງ. ແມ່ນແຕ່ກະສັດຜູ້ທີ່ບໍ່ໄດ້ເຊື່ອໃນພຣະເຈົ້ານັ້ນກໍຮູ້ສຶກຊາບຊຶ້ງໃຈເມື່ອພວກເຂົາເຫັນຊີວິດທີ່ຖືກປ່ຽນແປງໂດຍພຣະເມດຕາຂອງພຣະເຈົ້າ. ບາງທີເລື່ອງຂອງເຮົາອາດຈະບໍ່ຍິ່ງໃຫຍ່ຄືກັບເລື່ອງຂອງອາຈານເປົາໂລ. ແຕ່ພວກເຮົາທັງໝົດກໍສາມາດບອກຄົນທັງຫຼາຍກ່ຽວກັບຄວາມໝາຍຂອງການຮູ້ຈັກພຣະເຢຊູ ແລະ ການຖືກໄຖ່ໃຫ້ລອດພົ້ນດ້ວຍພຣະໂລຫິດຂອງພຣະອົງ.`