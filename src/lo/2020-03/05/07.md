---
title:  ຂໍ້ຄິດເພີ່ມເຕີມ
date:  31/07/2020
---

ເມື່ອພວກເຮົາເປັນພະຍານສຳລັບພຣະເຢຊູ ພວກເຮົາກຳລັງຮ່ວມງານກັບພຣະວິນຍານບໍລິສຸດ. ພຣະອົງຢູ່ທີ່ນັ້ນກ່ອນພວກເຮົາ ພຣະອົງເຮັດໃຫ້ໃຈຂອງເຮົານັ້ນພ້ອມສຳລັບຂ່າວປະເສີດ. ພຣະວິນຍານຢູ່ທີ່ນັ້ນກັບພວກເຮົາໂດຍຊ່ອຍພວກເຮົາໃຫ້ເລືອກແນວຄິດແລະຄຳເວົ້າທີ່ຖືກຕ້ອງ. ພຣະອົງຊົງຊ່ວຍພວກເຮົາໃຫ້ເຮັດສິ່ງທີ່ດີເພື່ອຊ່ວຍຄົນອື່ນ. ພຣະອົງຊົງຊ່ວຍພວກເຮົາເມື່ອພວກເຮົາແບ່ງປັນເລື່ອງຂອງເຮົາທີ່ກ່າວເຖິງວ່າພຣະເຢຊູນັ້ນໄດ້ຊົງປ່ຽນແປງຊີວິດຂອງເຮົາແນວໃດ. ພຣະວິນຍານກໍຢູ່ກັບພວກເຮົາເມື່ອພວກເຮົາສອນພຣະຄຳພີໃຫ້ແກ່ຄົນອື່ນເຊັ່ນກັນ. ພຣະອົງຊົງຢູ່ກັບເຮົາເມື່ອພວກເຮົາມອບປື້ມສັ້ນກ່ຽວກັບຄວາມຈິງຂອງພຣະຄຳພີ. ພຣະອົງຊົງຢູ່ກັບພວກເຮົາເມື່ອພວກເຮົາແບ່ງປັນຄວາມຈິງກັບທຸກຄົນຢູ່ທຸກໆບ່ອນໃນໂລກນີ້. ພຣະວິນຍານຈະສືບຕໍ່ເຮັດວຽກໃນຈິດໃຈຂອງຄົນໆຫນຶ່ງ ຫຼັງຈາກທີ່ພວກເຮົາໄດ້ອອກຈາກເຂົາແລ້ວ ແລະພຣະອົງຈະເຮັດສິ່ງຕ່າງໆທີ່ຕ້ອງເຮັດເພື່ອຊ່ວຍຄົນນີ້ໃຫ້ພົ້ນ.

**ຄຳຖາມຄົ້ນຄວ້າ**

`ໃຫ້ທ່ານເລົ່າເຖິງເວລາທີ່ທ່ານຮູ້ສຶກວ່າພຣະວິນຍານບໍລິສຸດກຳລັງທຳງານຢ່າງມີພະລັງໃນຊີວິດຂອງທ່ານ ໃນຂະນະທີ່ທ່ານກຳລັງເປັນພະຍານກັບຜູ້ໃດຜູ້ໜຶ່ງ?`

`ທ່ານເຄີຍຮູ້ສຶກຢ້ານທີ່ຈະແບ່ງປັນຄວາມເຊື່ອຂອງທ່ານຫຼືບໍ່? ການທີ່ທ່ານຮູ້ກ່ຽວກັບວຽກງານຂອງພຣະວິນຍານບໍລິສຸດນັ້ນຊ່ວຍຢຸດຄວາມຢ້ານນີ້ແນວໃດ? ການເຮັດວຽກຂອງພຣະວິນຍານບໍລິສຸດສະໜັບສະໜູນທ່ານໃນການເປັນພະຍານກັບຄົນອື່ນແນວໃດ?`

`ໃນອາທິດນີ້ ພວກເຮົາໄດ້ເວົ້າກ່ຽວກັບ “ວຽກງານ” ຂອງພຣະວິນຍານບໍລິສຸດໃນການເປັນພະຍານຂອງເຮົາ. ພຣະວິນຍານຊົງເຮັດວຽກຮ່ວມກັນກັບພວກເຮົາແນວໃດແດ່ໃນການເປັນພະຍານຂອງເຮົາສຳລັບພຣະເຢຊູ? ພຣະວິນຍານບໍລິສຸດຊ່ວຍພວກເຮົາໃຫ້ເປັນພະຍານແລະເຮັດວຽກໃນຊີວິດຂອງຄົນອື່ນແນວໃດ?`