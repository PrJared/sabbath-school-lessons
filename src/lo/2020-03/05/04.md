---
title:  ພຣະວິນຍານບໍລິສຸດ ແລະ ການເປັນພະຍານ
date:  28/07/2020
---

`ອ່ານກິດຈະການ 7:55; ກິດຈະການ 8:29; ກິດຈະການ 11:15; ກິດຈະການ 15:28,29; ແລະ ກິດຈະການ 16:6-10. ພຣະວິນຍານບໍລິສຸດຊ່ວຍຜູ້ຕິດຕາມຂອງພຣະເຢຊູໃນແຕ່ລະປະສົບການທີ່ສະແດງອອກໃນຂໍ້ພຣະຄຳພີເຫຼົ່ານີ້ແນວໃດ? ພຣະວິນຍານບໍລິສຸດໄດ້ເຮັດສິ່ງໃດແດ່ເພື່ອຊ່ວຍຜູ້ຕິດຕາມຂອງພຣະເຢຊູ?`

ວຽກງານຂອງພຣະວິນຍານບໍລິສຸດໃນຊ່ວງສະຕະຫວັດທີໜຶ່ງກໍຍິ່ງໃຫຍ່ອັດສະຈັນຫຼາຍ! ປະສົບການທີ່ທ່ານອ່ານຢູ່ນັ້ນກໍເປັນພຽງຕົວຢ່າງເລັກນ້ອຍຂອງວຽກງານຂອງພຣະອົງ. ພຣະວິນຍານນັ້ນໄດ້ໃຫ້ຄວາມເຊື່ອທີ່ເຂັ້ມແຂງແກ່ສະເຕເຟນເພື່ອທີ່ລາວຈະເປັນພະຍານຝ່າຍພຣະເຢຊູ. ນັ້ນເປັນຊ່ວງເວລາທີ່ຄົນກຸ່ມໃຫຍ່ກຸ່ມໜຶ່ງຕ້ອງການທີ່ຈະຂ້າສະເຕເຟນດ້ວຍກ້ອນຫິນ. ພຣະວິນຍານໄດ້ນຳພາຟີລິບໄປພົບກັບຊາວເອທີໂອເປຍຜູ້ມີອຳນາດທີ່ກຳລັງຊອກຫາຄວາມຈິງ. ການພົບປະເທື່ອນີ້ໄດ້ນຳພາຂ່າວປະເສີດເຂົ້າສູ່ທະວີບອາຟຣີກາທັງໝົດ! ພຣະວິນຍານບໍລິສຸດໄດ້ໃຫ້ສັນຍານຢ່າງໜຶ່ງແກ່ເປໂຕເພື່ອຊ່ວຍໃຫ້ລາວຮູ້ວ່າ ພຣະເຈົ້າກໍຊົງປະທານຂອງປະທານແຫ່ງພຣະວິນຍານບໍລິສຸດແກ່ຄົນທີ່ບໍ່ເປັນຢິວເຊັ່ນກັນ. ພຣະວິນຍານໄດ້ເຕົ້າໂຮມຄຣິດສະຕະຈັກເປັນອັນໜຶ່ງອັນດຽວໃນຂະນະທີ່ກຳລັງມີຄວາມແຕກແຍກ. ນອກຈາກນັ້ນ ພຣະວິນຍານບໍລິສຸດຍັງໄດ້ເຮັດໃຫ້ອາຈານເປົາໂລແລະຄຣິສຕຽນຄົນອື່ນໆນັ້ນສາມາດເຂົ້າໄປປະກາດຂ່າວປະເສີດໄດ້ໃນທະວີບຢູໂລບເຊັ່ນດຽວກັນ.

`ພວກເຮົາສາມາດເຮັດສິ່ງໃດໃນແຕ່ລະມື້ເພື່ອເຮັດໃຫ້ພວກເຮົາເປີດຮັບເອົາອຳນາດຂອງພຣະວິນຍານບໍລິສຸດຫຼາຍຂຶ້ນ? ນອກຈາກນັ້ນ ພວກເຮົາສາມາດເລືອກສິ່ງໃດແດ່ທີ່ຈະເຮັດໃຫ້ວຽກງານຂອງພຣະວິນຍານບໍລິສຸດທຳງານໃນເຮົາເພື່ອທີ່ຈະຊ່ວຍຄົນອື່ນໆ?`