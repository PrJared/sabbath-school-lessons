---
title:  ອຳນາດຂອງພຣະວິນຍານບໍລິສຸດທີ່ສາມາດປ່ຽນແປງຊີວິດ
date:  30/07/2020
---

`ອ່ານກິດຈະການ 16:11-15, 23-34; ກິດຈະການ 17:33,34; ແລະ ກິດຈະການ 18:8. ນີ້ເປັນພຽງບາງເລື່ອງໃນພຣະຄຳພີກ່ຽວກັບຊີວິດທີ່ໄດ້ຮັບການປ່ຽນແປງ. ເລື່ອງເຫຼົ່ານີ້ສອນຫຍັງພວກເຮົາກ່ຽວກັບອຳນາດຂອງພຣະເຈົ້າໃນການປ່ຽນແປງຊີວິດຂອງຄົນທີ່ແຕກຕ່າງກັນ?`

ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາເຫັນຄົນທີ່ແຕກຕ່າງກັນຫຼາຍ. ລີເດຍກໍເປັນນັກທຸລະກິດຜູ້ຍິງທີ່ປະສົບຜົນສຳເລັດ. ຜູ້ເຝົ້າຍາມຄຸກຊາວຟີລິບປອຍນັ້ນກໍເປັນຊາວໂລມັນທີ່ມາຈາກຊົນຊັ້ນກາງ. ພຣະວິນຍານບໍລິສຸດນັ້ນໄດ້ແຕະຕ້ອງຈິດໃຈຂອງຄົນທີ່ມາຈາກຖານະຕ່າງໆໃນສັງຄົມ. ອຳນາດຂອງພຣະວິນຍານນັ້ນປ່ຽນແປງທັງຊາຍແລະຍິງ ທັງຄົນຮັ່ັງມີແລະຄົນທຸກຍາກ, ທັງຄົນທີ່ມີການສຶກສາຫຼືບໍ່ມີການສຶກສາ.

ພຣະວິນຍານບໍລິສຸດຊົງທຳງານໃນອາຈານເປົາໂລເພື່ອສຳພັດຈິດໃຈຂອງຄົນສຳຄັນຫຼາຍໆຄົນ ໜຶ່ງໃນນັ້ນກໍຄື ກີສະໂປ (ກິດຈະການ 18:8). ກີສະໂປກໍຄືຜູ້ນຳຂອງຄຣິດສະຕະຈັກຊາວຍິວ. ກີສະໂປ ໄດ້ປະຕິບັດຕາມທຳນຽມເກົ່າຂອງຊາວຢິວ ແຕ່ພຣະວິນຍານບໍລິສຸດໄດ້ປ່ຽນຊີວິດແລະແນວຄິດຂອງເພີ່ນ. ເລື່ອງເຫຼົ່ານີ້ກໍສະແດງໃຫ້ພວກເຮົາເຫັນວ່າ ພຣະວິນຍານບໍລິສຸດຈະເຮັດສິ່ງຕ່າງໆທີ່ມະຫັດສະຈັນໃນຊີວິດຂອງຄົນອື່ນໆເມື່ອພວກເຮົາແບ່ງປັນເລື່ອງຂອງພຣະເຢຊູແລະຄວາມຈິງຂອງພຣະຄຳພີໃຫ້ກັບເຂົາ.

`ຄວາມຕາຍຂອງພຣະເຢຊູນັ້ນກໍແມ່ນເພື່ອທຸກໆຄົນ ຄວາມຈິງອັນສຳຄັນນີ້ສອນຫຍັງພວກເຮົາກ່ຽວກັບເຫດຜົນທີ່ພວກເຮົາບໍ່ຄວນຕັດສິນວ່າຜູ້ໃດຜູ້ໜຶ່ງຈະບໍ່ຖືກໄຖ່ໃຫ້ລອດ?`