---
title:  'ຄຳສັນຍາຂອງພຣະເຢຊູ: ພຣະວິນຍານບໍລິສຸດ'
date:  26/07/2020
---

ຜູ້ຕິດຕາມຂອງພຣະເຢຊູກໍມີຄວາມກັງວົນ. ແມ່ນຫຍັງຈະເກີດຂຶ້ນກັບພວກເຂົາຫຼັງຈາກທີ່ພຣະເຢຊູຈາກເຂົາໄປ? ພວກເຂົາຈະເຮັດວຽກງານທີ່ພຣະອົງໄດ້ຊົງມອບໃຫ້ແກ່ເຂົາແນວໃດ? ດັ່ງນັ້ນ ພຣະເຢຊູຈຶ່ງໄດ້ໃຫ້ຄຳສັນຍາໜຶ່ງແກ່ເຂົາ. ພຣະອົງຈະສົ່ງພຣະວິນຍານບໍລິສຸດໃຫ້ແກ່ພວກເຂົາຫຼັງຈາກທີ່ພຣະອົງນັ້ນສະເດັດກັບໄປສູ່ສະຫວັນ. ຄຳສັນຍານີ້ກໍຊ່ວຍຜູ້ຕິດຕາມຂອງພຣະເຢຊູໃຫ້ຢຸດກັງວົນ. ພຣະເຢຊູຊົງບອກພວກເຂົາວ່າ “ເຖິງຢ່າງໃດກໍຕາມ ເຮົາບອກພວກເຈົ້າຕາມຄວາມຈິງວ່າ ການທີ່ເຮົາຈາກໄປນັ້ນ ກໍເປັນປະໂຫຍດແກ່ພວກເຈົ້າ ເພາະຖ້າເຮົາບໍ່ຈາກໄປ ອົງພຣະຜູ້ຊ່ວຍກໍຈະບໍ່ມາຫາພວກເຈົ້າ, ແຕ່ຖ້າເຮົາຈາກໄປແລ້ວເຮົາຈະໃຊ້ພຣະອົງມາຫາພວກເຈົ້າ.”

ຄຳສັບພາສາກຣີກສຳລັບຄຳວ່າ “ຜູ້ຊ່ວຍ” ນັ້ນກໍຄື “Parakletos”. ຄຳວ່າ “Parakletos” ໝາຍເຖິງ “ຜູ້ທີ່ຢູ່ຂ້າງທ່ານ”ເພື່ອຊ່ວຍທ່ານ. ນັ້ນກໍຄືສິ່ງທີ່ພຣະວິນຍານບໍລິສຸດນັ້ນເຮັດ! ໜຶ່ງໃນວຽກງານອັນສຳຄັນທີ່ສຸດຂອງພຣະວິນຍານບໍ່ລິສຸດນັ້ນກໍຄືການມາຢູ່ຄຽງຂ້າງພວກເຮົາ. ພຣະອົງປະທານກຳລັງໃຫ້ແກ່ເຮົາ ພຣະອົງຊົງນຳພວກເຮົາໃນວຽກງານຂອງເຮົາ ນັ້ນກໍຄືການເປັນພະຍານສຳລັບພຣະເຢຊູ. ເມື່ອພວກເຮົາເປັນພະຍານຝ່າຍພຣະເຢຊູພວກເຮົາກໍບໍ່ໄດ້ຢູ່ຄົນດຽວ. ພຣະວິນຍານບໍລິສຸດນັ້ນຢູ່ຄຽງຂ້າງພວກເຮົາ. ພຣະອົງນຳພາພວກເຮົາໄປຫາຄົນທີ່ມີໃຈທີ່ຊື່ສັດ. ພວກເຂົານັ້ນກຳລັງຊອກຫາຄວາມຈິງ. ພຣະວິນຍານບໍລິສຸດໄດ້ເຮັດໃຫ້ຈິດໃຈຂອງພວກເຂົາພ້ອມກ່ອນທີ່ພວກເຮົາຈະພົບກັບພວກເຂົາ.

`ອ່ານໂຢຮັນ 15:26,27 ແລະ ໂຢຮັນ 16:8. ຂໍ້ພຣະຄຳພີເຫຼົ່ານີ້ບອກຫຍັງພວກເຮົາກ່ຽວກັບວຽກງານຂອງພຣະວິນຍານບໍລິສຸດທີ່ຊ່ວຍພວກເຮົາໃນການເປັນພະຍານ?`