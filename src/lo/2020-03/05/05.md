---
title:  ພຣະວິນຍານບໍລິສຸດ, ພຣະຄຳພີ ແລະ ການເປັນພະຍານ
date:  29/07/2020
---

ອ່ານກິດຈະການ 4:4,31; ກິດຈະການ 8:4; ກິດຈະການ 13:48,49; ກິດຈະການ 17:2; ກິດຈະການ 18:24,25. ຂໍ້ພຣະຄຳພີເຫຼົ່ານີ້ສອນຫຍັງພວກເຮົາກ່ຽວກັບຄວາມສຳພັນລະຫວ່າງພຣະວິນຍານບໍລິສຸດ, ພຣະຄຳພີ ແລະ ການເປັນພະຍານໂດຍຄຣິດສະຕະຈັກໃນພຣະຄຳພີໃໝ່!

ພຣະຄຳພີນັ້ນມີອຳນາດໃນການໃຫ້ຊີວິດ. ເປັນຫຍັງຈຶ່ງເປັນແບບນັ້ນ? ເພາະພຣະວິນຍານນັ້ນໄດ້ໃຫ້ອຳນາດແກ່ພຣະຄຳພີ ແລະພຣະຄຳພີກໍຄືພຣະຄຳຂອງພຣະເຢຊູທີ່ມີຊີວິດ.

`ອ່ານ 2ເປໂຕ 1:21 ແລະ ເຮັບເລີ 4:12. ເປັນຫຍັງພຣະຄຳພີຈຶ່ງມີອຳນາດພຽງພໍທີ່ຈະປ່ຽນແປງຊີວິດໄດ້?`

“ອຳນາດອັນດຽວກັນທີ່ໄດ້ສ້າງໂລກນັ້ນກໍຢູ່ໃນພຣະຄຳພີ. ພຣະຄຳນີ້ກໍມອບອຳນາດໃຫ້ແກ່ເຮົາ; ພຣະຄຳໄດ້ເລີ່ມຕົ້ນຊີວິດ ຄຳສັ່ງຂອງພຣະຄຳພີທຸກໆຄຳກໍຄືຄຳສັນຍາ. ເມື່ອພວກເຮົາຍອມຮັບເອົາຄຳສັນຍານຂອງພຣະເຈົ້າແລ້ວ ພວກເຮົາຈະຕ້ອງເອົາຄຳນັ້ນໃສ່ໄວ້ໃນຈິດວິນຍານຂອງເຮົາ. ແຕ່ລະຄຳສັນຍານັ້ນກໍນຳເອົາຊີວິດຂອງພຣະເຈົ້າເຂົ້າມາສູ່ຈິດວິນຍານຂອງເຮົາ. ຄຳສັນຍານັ້ນປ່ຽນແປງເຮົາ ມັນສ້າງພວກເຮົາຂຶ້ນໃໝ່ ແລ້ວພວກເຮົາກໍກາຍເປັນຄືກັບວ່າພຣະເຈົ້ານັ້ນຊົງຢູ່ໃນຈິດໃຈຂອງເຮົາ” (ປື້ມທ່ານນາງເອເລັນຈີໄວທ໌).

ພຣະຄຳພີມີອຳນາດໃນການປ່ຽນແປງຊີວິດ ເພາະວ່າພຣະວິນຍານນັ້ນກໍປ່ຽນແປງເຮົາໃນຂະນະທີ່ພວກເຮົານັ້ນອ່ານພຣະຄຳພີ. ນີ້ຄືພຣະວິນຍານອົງດຽວກັນທີ່ໄດ້ຊ່ວຍໃຫ້ມະນຸດຂຽນພຣະຄຳພີ. ນອກຈາກນັ້ນ ພຣະວິນຍານກໍຍັງຊົງເຮັດວຽກໃນຊີິວິດຂອງຄົນອື່ນໆເມື່ອພວກເຮົາແບ່ງປັນຄວາມຈິງກັບພວກເຂົາ. ພຣະເຈົ້າຊົງສັນຍາວ່າຈະອວຍພອນພຣະຄຳຂອງພຣະອົງ, ບໍ່ແມ່ນຄຳເວົ້າຂອງເຮົາ. ອຳນາດກໍຢູ່ໃນພຣະຄຳພີ, ບໍ່ແມ່ນຢູ່ໃນແນວຄິດຂອງມະນຸດ.