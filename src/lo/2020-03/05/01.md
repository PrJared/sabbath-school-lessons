---
title:  ພຣະວິນຍານບໍລິສຸດຊົງເຮັດໃຫ້ພວກເຮົາເປັນພະຍານທີ່ມີພະລັງ
date:  25/07/2020
---

### ອ່ານສຳລັບບົດຮຽນອາທິດນີ້
ໂຢຮັນ 15:26,27; ກິດຈະການ 2:41; 42; ກິດຈະການ 7:55; ກິດຈະການ 4:4,31; 2 ເປໂຕ 1:21; ກິດຈະການ 16:11-15, 23-34.

ຂໍ້ຄວນຈຳ: “ເມື່ອພາວັນນາອະທິຖານຈົບແລ້ວ ບ່ອນທີ່ພວກເຂົາປະຊຸມກັນນັ້ນກໍສະທ້ານຫວັ່ນໄຫວ ທຸກຄົນຕ່າງກໍເຕັມໄປດ້ວຍພຣະວິນຍານບໍລິສຸດເຈົ້າ ແລະ ຈຶ່ງປະກາດພຣະທຳຂອງພຣະເຈົ້າດ້ວຍໃຈກ້າຫານ” (ກິດຈະການ 4:31).

ພຣະເຢຊູຊົງບອກຜູ້ຕິດຕາມຂອງພຣະອົງວ່າ “ເຈົ້າທັງຫຼາຍຈົ່ງອອກໄປທົ່ວໂລກປະກາດຂ່າວປະເສີດແກ່ມະນຸດສາໂລກທັງໝົດ” (ມາຣະໂກ 16:15). ຜູ້ຕິດຕາມຂອງພຣະເຢຊູກໍຄົງຄິດວ່າ ວຽກງານນີ້ຄົງເປັນໄປບໍ່ໄດ້!

ພຣະເຢຊູຊົງກ່າວວ່າ “ແຕ່ເຈົ້າທັງຫຼາຍຈະໄດ້ຮັບພະຣາຊທານຣິດເດດ ເມື່ອພຣະວິນຍານບໍລິສຸດເຈົ້າຈະສະເດັດມາເທິງພວກເຈົ້າ ແລະ ພວກເຈົ້າຈະເປັນພະຍານໃຫ້ແກ່ເຮົາ ໃນນະຄອນເຢຣູຊາເລັມຕະຫຼອດທົ່ວແຂວງຢູດາຍກັບແຂວງຊາມາເຣຍ ແລະຈົນເຖິງທີ່ສຸດປາຍແຜ່ນດິນໂລກ” (ກິດຈະການ 1:8) ພຣະວິນຍານບໍລິສຸດຈະຊ່ວຍພວກເຂົາໃຫ້ແບ່ງປັນຂ່າວສານກ່ຽວກັບໄມ້ກາງແຂນ ແລ້ວຜູ້ຕິດຕາມຂອງພຣະເຢຊູກໍຈະເທດສະໜາສັ່ງສອນດ້ວຍລິດອຳນາດ. ຂ່າວສານຂອງພວກເຂົານັ້ນຈະປ່ຽນແປງຊີວິດທັງຫຼາຍ. ອາຈານເປົາໂລບອກພວກເຮົາວ່າ ຂ່າວປະເສີດນັ້ນ “ໄດ້ແຜ່ຂະຫຍາຍໄປສູ່ມວນມະນຸດທົ່ວໃຕ້ຟ້າ” (ໂກໂລຊາຍ 1:23). ໃນບົດຮຽນອາທິດນີ້ ພວກເຮົາຈະມາເບິ່ງວຽກງານທີ່ພຣະວິນຍານບໍລິສຸດຊົງກະທຳເພື່ອເຮັດໃຫ້ພວກເຮົາເປັນພະຍານທີ່ມີພະລັງສຳລັບພຣະເຢຊູ.