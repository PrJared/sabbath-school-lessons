---
title:  ຄຣິດສະຕະຈັກທີ່ເຕັມໄປດ້ວຍອຳນາດຂອງພຣະວິນຍານ
date:  27/07/2020
---

ອ່ານກິດຈະການ 2:41,42; ກິດຈະການ 4:4,31; ກິດຈະການ 5:41,42; ກິດຈະການ 6:7; ແລະ ກິດຈະການ 16:5. ແມ່ນຫຍັງຄືສ່ວນທີ່ມີພະລັງທີ່ສຸດຂອງຂໍ້ພຣະຄຳພີເຫຼົ່ານີ້? ຫຼື ແມ່ນຫຍັງທີ່ສຳພັດຈິດໃຈຂອງທ່ານຫຼາຍທີ່ສຸດ? ລູກາໄດ້ຂຽນພຣະທຳກິດຈະການ ໃນຂໍ້ພຣະຄຳພີເຫຼົ່ານີ້ ລູກາໄດ້ກ່າວກ່ຽວກັບວ່າຄຣິດສະຕະຈັກໄດ້ເຕີບໂຕຂຶ້ນໄວຊໍ່າໃດ? ເປັນຫຍັງລູກາຈຶ່ງບອກພວກເຮົາກ່ຽວກັບເລື່ອງນີ້? ລູກາກຳລັງພະຍາຍາມແບ່ງປັນຂ່າວສານອັນໃດກັບພວກເຮົາ?

ເປັນຫຍັງລູກາຈຶ່ງໄດ້ຂຽນພຣະທຳກິດຈະການ? ກໍເພາະວ່າລູການັ້ນຕ້ອງການໃຫ້ຜູ້ອ່ານແຕ່ລະຄົນໄດ້ຮູ້ກ່ຽວກັບວຽກງານທີ່ພຣະວິນຍານບໍລິສຸດໄດ້ກະທຳໃນຄຣິດສະຕະຈັກສະໄໝພຣະຄຳພີໃໝ່.

ລູກາໄດ້ບອກພວກເຮົາກ່ຽວກັບທັງຊາຍແລະຍິງທີ່ໄດ້ຮັບການຮັບສິນປັບຕິດສະມາເຊັ່ນດຽວກັນ. ໃນນັ້ນກໍມີລີເດຍ, ຍາມເຝົ້າເຮືອນຈຳຄົນເມືອງຟີລິບປອຍ, ເດັກນ້ອຍຜູ້ຍິງທີ່ຖືກຜີສິງ ແລະ ຊາຍເອທີໂອເປຍ. ໃນແຕ່ລະເລື່ອງ ລູກາກໍໄດ້ສະແດງໃຫ້ພວກເຮົາເຫັນວ່າ ພຣະວິນຍານບໍລິສຸດໄດ້ສຳພັດຈິດໃຈຂອງຄົນທັງຫຼາຍ. ນອກຈາກນັ້ນ ພວກເຮົາຍັງໄດ້ເຫັນວ່າ ຝູງຊົນກໍປະກອບດ້ວຍຜູ້ຊາຍແລະຜູ້ຍິງ. ທັງຊາຍແລະຍິງກໍລ້ວນແຕ່ເປັນລູກຂອງພຣະເຈົ້າ. ພຣະເຢຊູໄດ້ຊົງຕາຍເພື່ອພວກເຮົາແຕ່ລະຄົນ. ແມ່ນແລ້ວ ພວກເຮົາມັກໂຕເລກໃຫຍ່ໆ. ພວກມັນເຮັດໃຫ້ເຮົາຮູ້ສຶກວ່າພວກເຮົາປະສົບຜົນສຳເລັດ. ແຕ່ໃນທີ່ສຸດແລ້ວການເປັນພະຍານສ່ວນຫຼາຍກໍຄືການນຳຄົນມາຫາພຣະເຢຊູເທື່ອລະຄົນ.

ຜູ້ເຊື່ອໃນສະໄໝພຣະຄຳພີໃໝ່ກໍໄດ້ເລີ່ມຕົ້ນໂບດໃໝ່ຫຼາຍໆແຫ່ງ. ສິ່ງນີ້ໄດ້ເຮັດໃຫ້ໂບດນັ້ນເຕີບໃຫຍ່ຂຶ້ນຢ່າງໄວວາ. ໂບດໃໝ່ເຫຼົ່ານີ້ກໍໄດ້ຊ່ວຍໃຫ້ໂບດຫຼືຄຣິດສຕະຈັກໃນສະໄໝນັ້ນເຕີບໂຕຂຶ້ນທາງດ້ານຄວາມເຊື່ອເຊັ່ນດຽວກັນ. ນີ້ເປັນບົດຮຽນທີ່ສຳຄັນສຳລັບພວກເຮົາ.