---
title:  ດຳເນີນຊີິວິດຕາມຄວາມຈິງ
date:  12/08/2020
---

`ໃຫ້ທ່ານປຽບທຽບ 1ໂຢຮັນ 1:7-9 ແລະ ຟີລິບປອຍ 4:13:19. ຄຳສັນຍາເຫຼົ່ານີ້ກໍແຕກຕ່າງກັນຫຼາຍ. ແຕ່ພວກມັນສອນສິ່ງໃດພວກເຮົາກ່ຽວກັບສິ່ງທີ່ຢູ່ໃນຈິດໃຈຂອງພຣະເຈົ້າ? ຄຳສັນຍາເຫຼົ່ານີ້ໄດ້ເຮັດໃຫ້ຊີວິດຂອງທ່ານດີຂຶ້ນແນວໃດ?`

ແຕ່ລະຄຳສັນຍາໃນຂໍ້ພຣະຄຳພີເຫຼົ່ານີ້ກໍມີຄວາມແຕກຕ່າງກັນ. ແຕ່ຄຳສັນຍາທັງສອງນີ້ກໍພັນລະນາພາບຂອງພຣະເຈົ້າທີ່ຄືກັນ. ຄຳສັນຍາເຫຼົ່ານີ້ສະແດງໃຫ້ພວກເຮົາເຫັນວ່າ ພຣະເຈົ້າຊົງມີຄວາມຮັກແລະໃຫ້ອະໄພ. ພຣະອົງມີອຳນາດທັງໝົດໃນສະຫວັນແລະເທິງແຜ່ນດິນໂລກ. ນອກຈາກນັ້ນ ພຣະອົງຍັງຊົງຫ່ວງໃຍສຳລັບຄວາມຕ້ອງການອັນພື້ນຖານຂອງເຮົາ. ດັ່ງນັ້ນ ຄຳສັນຍາເຫຼົ່ານີ້ກໍສະແດງໃຫ້ພວກເຮົາເຫັນວ່າ ພຣະເຈົ້າຊົງຫ່ວງໃຍພວກເຮົາຢ່າງຫຼວງຫຼາຍ.

`ອ່ານເຮັບເລີ 3:19; ເຮັບເລີ 4:1-3; ແລະ ມັດທາຍ 13:58. ຂໍ້ພຣະຄຳພີເຫຼົ່ານີ້ບອກອັນໃດພວກເຮົາກ່ຽວກັບຄວາມຕ້ອງການທີ່ຈະມີຄວາມເຊື່ອຂອງເຮົາ?.`

`ພຣະເຈົ້າໄດ້ຊົງປະທານຄຳສັນຍາໃນພຣະຄຳພີຫຼາຍໆຢ່າງ ພວກເຮົາເຮັດໃຫ້ຄຳສັນຍາເຫຼົ່ານີ້ເປັນຂອງເຮົາໄດ້ແນວໃດ? ພວກເຮົາຈະຕ້ອງເຊື່ອໃນຄຳສັນຍາເຫຼົ່ານີ້ເພາະວ່າພຣະເຢຊູໄດ້ມອບຄຳສັນຍາເຫຼົ່ານີ້ ແລ້ວພຣະພອນໃນຄຳສັນຍາເຫຼົ່ານີ້ກໍເປັນຂອງທ່ານ. ດັ່ງນັ້ນແລ້ວ ເປັນຫຍັງສັນຍາຂອງພຣະເຈົ້າຈຶ່ງບໍ່ກາຍເປັນຈິງໃນຊີວິດຂອງພວກເຮົາ? ກໍເພາະວ່າ ພວກເຮົາບໍ່ໄດ້ສະແດງໃຫ້ເຫັນຄວາມເຊື່ອທີ່ພຽງພໍ ພວກເຮົາບໍ່ເຊື່ອວ່າພຣະເຈົ້າຈະສາມາດເຮັດສິ່ງທີ່ພຣະອົງກ່າວວ່າຈະເຮັດ. ສະນັ້ນຈົ່ງອະທິຖານຂໍໃຫ້ພຣະເຈົ້າຊົງນຳທ່ານໄປຫາຜູ້ໃດຜູ້ໜຶ່ງທີ່ຕ້ອງການຄຳສັນຍາຈາກພຣະຄຳພີ. ຄຳສັນຍາເຫຼົ່ານີ້ຈະເຕີມເຕັມຫົວໃຈດ້ວຍຄວາມຫວັງ.`