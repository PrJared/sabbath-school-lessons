---
title:  ການແບ່ງປັນຄວາມຈິງຂອງພຣະຄຳພີ
date:  13/08/2020
---

ໃນໂລມ 1:14-16, ອາຈານເປົາໂລໄດ້ຂຽນວ່າ: “ເຮົາເປັນໜີ້ທັງຄົນສີວິໄລແລະຄົນຕໍ່າຊ້າ ເປັນໜີ້ທັງພວກນັກປາດແລະພວກຄົນໂງ່ດ້ວຍ ດ້ວຍເຫດນັ້ນ ເຮົາຈຶ່ງຮີບຮ້ອນປະກາດຂ່າວປະເສີດແກ່ພວກເຈົ້າທີ່ຢູ່ໃນນະຄອນໂຣມນີ້ເໝືອນກັນ. ເພາະວ່າເຮົາບໍ່ມີຄວາມລະອາຍໃນຂ່າວປະເສີດ ດ້ວຍວ່າຂ່າວປະເສີດນັ້ນເປັນຣິດເດດອຳນາດຂອງພຣະເຈົ້າ ເພື່ອໃຫ້ທຸກຄົນທີ່ເຊື່ອໄດ້ຮັບຄວາມພົ້ນ ພວກຢິວກ່ອນແລະຄົນຕ່າງຊາດດ້ວຍ”. ອາຈານເປົາໂລບໍ່ເຄີຍເມື່ອຍລ້າທີ່ຈະບອກເລື່ອງເລົ່າຂອງເພີ່ນວ່າພຣະເຢຊູໄດ້ປ່ຽນແປງຊີວິດຂອງເພີ່ນແນວໃດ. ສຳລັບອາຈານເປົາໂລ ຂ່າວປະເສີດນັ້ນຈະຕ້ອງໄດ້ຖືກແບ່ງປັນ. ພວກເຮົາບໍ່ສາມາດທີ່ຈະມິດຢູ່ໄດ້.

`ພຣະຄຳເອຊາຢາ 50:4; ປັນຍາຈານ 3:1 ແລະ 2 ຕີໂມທີ 4:2 ມອບກົດຕ່າງໆອັນສຳຄັນອັນໃດກ່ຽວກັບການແບ່ງປັນຄວາມຈິງຂອງພຣະຄຳພີ?`

ພຣະເຢຊູໄດ້ມອບໂອກາດໃຫ້ພວກເຮົາໄດ້ເປັນພະຍານເມື່ອພວກເຮົາມອບຊີວິດຂອງເຮົາຢ່າງບໍລິບູນຕໍ່ພຣະເຈົ້າ. ພຣະອົງນຳຄົນເຂົ້າມາຊີວິດຂອງພວກເຮົາເຊິ່ງເປັນຜູ້ທີ່ພຣະອົງໄດ້ເປີດໃຈເອົາໄວ້. ເມື່ອພວກເຮົາເປັນພະຍານ ພວກເຮົາຈະຕ້ອງຈື່ກົດສາມຂໍ້ຄື: ພວກເຮົາເວົ້າອັນໃດ, ເວົ້າແບບໃດ ແລະ ເວົ້າເມື່ອໃດ.

`ທ່ານສາມາດເປັນພະຍານທີ່ດີຂຶ້ນຕໍ່ຄົນອື່ນໆໃນຊີວິດຂອງທ່ານແນວໃດ?`