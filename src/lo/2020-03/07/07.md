---
title:  ຂໍ້ຄິດເພີ່ມເຕີມ
date:  14/08/2020
---

ພຣະເຈົ້າຊົງທຳງານໃນຈິດໃຈຂອງຄົນຢູ່ອ້ອມຂ້າງພວກເຮົາ ພວກເຮົາຈຳເປັນຕ້ອງມີສາຍຕາທີ່ມີຄວາມເຊື່ອເພື່ອທີ່ຈະເຫັນວ່າ ພຣະເຈົ້າຊົງທຳງານຢູ່ໃສ. ແລ້ວພວກເຮົາກໍຈະເຫັນໂອກາດທີ່ຈະແບ່ງປັນຄວາມຈິງຂອງພຣະຄຳພີກັບຄົນອື່ນ. ພຣະເຈົ້າໄດ້ຈັດຕຽມຈິດໃຈຂອງພວກເຂົາໃຫ້ພ້ອມສຳລັບການຈັດຕຽມການປູກເມັດແຫ່ງຄວາມຈິງ. ພຣະວິນຍານບໍລິສຸດໄດ້ຈັດຕຽມຈິດໃຈຂອງນີໂກເດມັດໃຫ້ພ້ອມ. ພຣະວິນຍານບໍລິສຸດຍັງໄດ້ຕຽມພ້ອມຈິດໃຈຂອງຜູ້ຍິງທີ່ຢູ່ບໍ່ນ້ຳ ແລ້ວກໍຍັງມີຈິດໃຈຂອງແມ່ຍິງທີ່ເຈັບປ່ວຍດ້ວຍພະຍາດເລືອດຕົກ, ໂຈນທີ່ຢູ່ເທິງໄມ້ກາງແຂນ, ຜູ້ນຳກອງທັບຊາວໂລມັນ ແລະຄົນອື່ນໆເຊັ່ນດຽວກັນ. ພຣະວິນຍານໄດ້ເຮັດໃຫ້ພວກເຂົາຕຽມພ້ອມທີ່ຈະຮັບເອົາພຣະເຢຊູກ່ອນທີ່ພຣະເຢຊູຈະພົບກັບພວກເຂົາ. ພຣະວິນຍານໄດ້ເຮັດສິ່ງນີ້ໂດຍການປະທານປະສົບການທີ່ແຕກຕ່າງໃນຊີວິດໃຫ້ແກ່ພວກເຂົາ. ນອກນັ້ນ ພຣະວິນຍານກໍຍັງເຕີມເຕັມແນວຄິດແລະຈິດໃຈຂອງເຂົາດ້ວຍແນວຄິດຈາກພຣະເຈົ້າ.

ພວກເຮົາອາດຈະຮູ້ສຶກອາຍທີ່ຈະຖາມຄົນອື່ນວ່າ ພວກເຮົາສາມາດອະທິຖານກັບພວກເຂົາໄດ້ບໍ່ ຫຼືແບ່ງປັນຄຳສັນຍາໃນພຣະຄຳພີ ຫຼືໃຫ້ວາລະສານກ່ຽວກັບພຣະຄຳພີແກ່ພວກເຂົາ. ແຕ່ທ່ານຮູ້ຫຼືບໍ່ວ່າແມ່ນສິ່ງໃດເກີດຂຶ້ນແທ້ເມື່ອທ່ານຕ້ອງການແບ່ງປັນຄວາມເຊື່ອຂອງທ່ານກັບຜູ້ໃດຜູ້ໜຶ່ງ? ຫຼາຍໆເທື່ອນັ້ນ ທ່ານຮູ້ສຶກແບບນີ້ກໍເພາະວ່າ ພຣະວິນຍານບໍໍລິສຸດໄດ້ຕຽມຄົນຜູ້ນັ້ນເພື່ອທີ່ຈະຟັງສິ່ງທີ່ທ່ານຈະເວົ້ານັ້ນໃຫ້ແລ້ວ.

**ຄຳຖາມຄົ້ນຄວ້າ**

`ຖ້າສົມມຸດວ່າມີຄົນໜຶ່ງມາຫາທ່ານແລະບອກວ່າລາວຮູ້ສຶກຜິດຫຼາຍ ລາວຕ້ອງການທີ່ຈະໃຫ້ພຣະເຈົ້າອະໄພໃຫ້ລາວ. ທ່ານຈະໃຫ້ຄຳແນະນຳອັນໃດແກ່ລາວ? ທ່ານຈະແບ່ງປັນຂໍ້ພຣະຄຳພີໃດ? ທ່ານມີປະສົບການກັບຄວາມຮູ້ສຶກຜິດແນວໃດ ແລະ ໄດ້ປະສົບກັບອຳນາດຂອງພຣະເຈົ້າໃນການໃຫ້ອະໄພໃນຊີວິດຂອງທ່ານແນວໃດແດ່?`

`ບາງຄັ້ງພຣະເຈົ້າໄດ້ຊົງນຳຄົນເຂົ້າມາໃນຊີວິດຂອງພວກເຮົາ ເພາະວ່າພຣະອົງຊົງຕ້ອງການໃຫ້ພວກເຂົາຮູ້ຄວາມຈິງ. ພວກເຮົາສາມາດເຮັດສິ່ງໃດເພື່ອຮັບປະກັນວ່າພວກເຮົາພ້ອມທີ່ຈະຊ່ວຍເຫຼືອຄົນເຫຼົ່ານັ້ນທີ່ພຣະເຈົ້ານຳມາຫາພວກເຮົາ?`