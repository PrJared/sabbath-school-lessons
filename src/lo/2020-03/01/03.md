---
title:  ໃຫ້ເຮົາໄດ້ເຮັດໃຫ້ພຣະອົງເປັນສຸກໃຈ
date:  29/06/2020
---

`ອ່ານລູກາ 15:4-32. ເລື່ອງເຫຼົ່ານີ້ຈະຈົບລົງແນວໃດ? ຈຸດຈົບເຫຼົ່ານີ້ບອກຫຍັງພວກເຮົາກ່ຽວກັບພຣະເຈົ້າ?`

ສະຫວັນທັງໝົດກໍ່ຮູ້ສຶກຍິນດີເມື່ອພຣະເຈົ້າຊ່ວຍຄົນບາບຄົນໜຶ່ງໃຫ້ພົ້ນ. ແມ່ນແລ້ວ ພວກເຮົາອາໄສຢູ່ໃນໂລກນີ້ທີ່ເຕັມໄປດ້ວຍການເຈັບປ່ວຍ, ແຜ່ນດິນໄຫວ, ໄພນ້ຳຖ້ວມ ແລະ ຄວາມຕາຍ. ແຕ່ພວກເຮົາສາມາດເຕີິມເຕັມຈິິດໃຈຂອງພຣະເຈົ້າດ້ວຍຄວາມປິຕິຍິນດີເມື່ອພວກເຮົາແບ່ງປັນຂ່າວດີກ່ຽວກັບພຣະເຢຊູກັບຄົນອື່ນໆ. ແມ່ນຫຍັງຄືເຫດຜົນໜຶ່ງທີ່ດີທີ່ສຸດສຳລັບການແບ່ງປັນຄວາມຮັກຂອງພຣະເຢຊູກັບຄົນອື່ນໆ. ເຫດຜົນກໍ່ຄືການຮູ້ວ່າຄຳພະຍານຂອງເຮົານັ້ນກໍເຕີມເຕັມຈິດໃຈຂອງພຣະເຈົ້າດ້ວຍຄວາມສຸກ. ທຸກໆເທື່ອທີ່ພວກເຮົາສະແດງອອກເຖິງຄວາມຮັກຂອງພຣະເຈົ້າໃຫ້ແກ່ຄົນອື່ນນັ້ນ ທຸກໆຄົນໃນສະຫວັນກໍ່ຮ້ອງເພງສັນລະເສີນ.

`ອ່ານ ເສຟານີຢາ 3:17. ດັ່ງທີ່ພວກເຮົາເຫັນໃນຂໍ້ພຣະຄຳພີນີ້ ພຣະຜູ້ເປັນເຈົ້າເຮັດສິ່ງໃດເມື່ອພວກເຮົາຍອມຮັບເອົາລິດອຳນາດຂອງພຣະອົງທີ່ຈະຊ່ວຍເຮົາໃຫ້ພົ້ນ?`

`ໃຫ້ທ່ານວາດພາບນີ້ໃນຄວາມຄິດຂອງທ່ານ: ທ່ານກຳລັງເປັນພະຍານກັບຄົນຜູ້ໜຶ່ງ ແລ້ວຄົນໆນີ້ກໍຍອມຮັບເອົາພຣະເຢຊູເປັນຜູ້ຊ່ວຍໃຫ້ລອດຂອງເຂົາ. ແລ້ວແມ່ນຫຍັງຈະເກີດຂຶ້ນຫຼັງຈາກນັ້ນ? ພຣະເຢຊູກໍ່ເຕັມໄປດ້ວຍຄວາມຊື່ນຊົມຍິນດີ ທຸກໆຄົນໃນສະຫວັນໄດ້ຮ້ອງເພງ. ພຣະຜູ້ຊ່ວຍໃຫ້ລອດຜູ້ຍິ່ງໃຫຍ່ກໍຮ້ອງເພງດ້ວຍຄວາມຊື່ນຊົມຍິນດີເຊັ່ນດຽວກັນ. ແມ່ນແລ້ວ ພວກເຮົາມີຊີວິດຢູ່ໃນໂລກທີ່ເຕັມໄປດ້ວຍຄວາມທຸກທໍລະມານແລະຄວາມເຈັບປວດ. ແຕ່ຄຳພະຍານຂອງທ່ານກ່ຽວກັບພຣະອົງທີ່ກ່າວກັບຄົນອື່ນນັ້ນກໍເຕີິມເຕັມຫົວໃຈຂອງພຣະເຈົ້າດ້ວຍຄວາມປິຕິຍິນດີລແະດ້ວຍສຽງເພງ. ມີອັນໃດທີ່ໜ້າອັດສະຈັນໄປຫຼາຍກ່ວາການຮູູ້ເລື່ອງນີ້?!`