---
title:  ເມື່ອພວກເຮົາມີການໃຫ້ ພວກເຮົາກໍເຕີບໂຕຂຶ້ນ
date:  30/06/2020
---

`ອ່ານໂຢຮັນ 7:37,38 ແລະ ລູກາ 6:38. ຂໍ້ພຣະຄຳພີເຫຼົ່ານີ້ສະແດງໃຫ້ເຫັນສິ່ງທີ່ເກີດຂຶ້ນໃນຊີວິດຂອງເຮົາ ເພື່ອພຣະເຢຊູໄດ້ປະທານນ້ຳແຫ່ງຊີວິດໃຫ້ພວກເຮົາດື່ມ. ແມ່ນຫຍັງໄດ້ເກີດຂຶ້ນເມື່ອພວກເຮົາດຶ່ມນ້ຳນີ້?`

“ພຣະເຈົ້າຕ້ອງການຄວາມຊ່ວຍເຫຼຶອຈາກເຮົາ ເພື່ອຊ່ວຍຄົນບາບໃຫ້ພົ້ນຫຼືບໍ່? ບໍ່ເລີຍ! ພຣະເຈົ້າຕ້ອງການທີ່ຈະໃຫ້ພວກເຮົານັ້ນກາຍເປັນແບບດຽວກັບພຣະບຸດຂອງພຣະອົງ. ດັ່ງນັ້ນ ພວກເຮົາຈະຕ້ອງຮູ້ສຶກເຖິງຄວາມຊື່ນຊົນຍິນດີທີ່ພຣະເຈົ້າຊົງຮູ້ສຶກ. ຄວາມຊື່ນຊົມຍິນດີນັ້ນມາຈາກການເຫັນຄົນນັ້ນລອດພົ້ນຍ້ອນຄວາມຕາຍຂອງພຣະເຢຊູ.” (ປື້ມທ່ານນາງ ເອເລັນຈີໄວທ໌)

“ທ່ານຕ້ອງການທີ່ຈະເອົາຊະນະສົງຄາມຕໍ່ສູ້ຄວາມບາບນີ້ຫຼືບໍ່? ຖ້າວ່າເປັນແບບນັ້ນ ກໍຈົ່ງເຊົາເຫັນແກ່ຕົວ ໃຫ້ທ່ານເລີ່ມສົນໃຈກັບການຊ່ວຍຄົນອື່ນໃຫ້ລອດ. ສິ່ງນີ້ຈະຊ່ວຍທ່ານໃຫ້ເຊົາທີ່ຈະເຫັນແກ່ຕົວ.” (ປື້ມທ່ານ ນາງເອເລັນຈີໄວທ໌)

ສະນັ້ນແຫຼະ ຂໍໃຫ້ພວກເຮົາໄດ້ແບ່ງປັນກັບຄົນອື່ນເຖິງສິ່ງທີ່ພຣະເຢຊູໄດ້ເຮັດສຳລັບເຮົາ ແລ້ວຊີວິດທາງດ້ານຈິດວິນຍານຂອງເຮົານັ້ນກໍຈະເຕີບໂຕຂຶ້ນ. ໃຫ້ທ່ານຄິດກ່ຽວກັບທຸກສິ່ງທຸກຢ່າງທີ່ພຣະເຈົ້າໄດ້ມອບໃຫ້ພວກເຮົາໃນພຣະເຢຊູ! ມີແຕ່ຫົວໃຈທີ່ເຫັນແກ່ຕົວເທົ່ານັ້ນທີ່ຈະປິດກັ້ນເຮົາບໍ່ໃຫ້ແບ່ງປັນຂອງປະທານນີ້ກັບຄົນອື່ນໆ. ຖ້າຫາກເຮົານັ້ນເສຍໂອກາດທີ່ແບ່ງປັນຄວາມເຊື່ອຂອງພວກເຮົາ ແມ່ນຫຍັງຈະເກີດຂຶ້ນ? ຊີວິດທາງດ້ານຄວາມເຊື່ອຂອງເຮົາກໍຈະກາຍເປັນຊີວິດຄືກັບທະເລຕາຍ.

`ທ່ານເຄີຍໄດ້ແບ່ງປັນເລື່ອງພຣະເຢຊູກັບໃຜຫຼືບໍ່? ປະສົບການຂອງທ່ານນັ້ນໄດ້ເຮັດໃຫ້ຄວາມເຊື່ອຂອງທ່ານນັ້ນເຂັ້ມແຂງຂຶ້ນແນວໃດ?`