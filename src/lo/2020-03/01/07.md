---
title:  ຂໍ້ຄິດເພີ່ມເຕີມ
date:  03/07/2020
---

ຄຣິສຕະຈັກໃນສະໄໝພຣະຄຳພີໃໝ່ນັ້ນກໍຕົກຢູ່ໃນອັນຕະລາຍຂອງການບໍ່ເຂົ້າໃຈເຫດຜົນທີ່ຢູ່ໃນໂລກນີ້. ທ່ານນາງເອເລັນຈີໄວທ໌ ບອກກ່ຽວກັບອັນຕະລາຍນີ້: “ຄົນທີ່ບໍ່ເປັນຄຣິດສະຕຽນນັ້ນໄດ້ໂຈມຕີສະມາຊິກຂອງໂບດເຢລູຊາເລັມເພາະຄວາມເຊື່ອຂອງພວກເຂົາ. ການໂຈມຕີເຫຼົ່ານີ້ກໍຊ່ວຍໃຫ້ໂບດນັ້ນເຕີບໂຕແລະແບ່ງປັນຂ່າວປະເສີດກ່ຽວກັບພຣະເຢຊູ. ກ່ອນທີ່ການຈູ່ໂຈມນີ້ໄດ້ເກີດຂຶ້ນ ສະມາຊິກໂບດທັງຫຼາຍກໍໄດ້ມີຄວາມສຳເລັດໃນການແບ່ງປັນເລື່ອງພຣະເຢຊູໃນກຸງເຢລູຊາເລັມ ແຕ່ຜູ້ຕິດຕາມຂອງພຣະເຢຊູນັ້ນກໍສ່ຽງອັນຕະລາຍທີ່ຈະຢູ່ໃນກຸງເຢລູຢາເລັມດົນເກີນໄປ. ພຣະເຢຊູບອກຜູ້ຕິດຕາມຂອງພຣະອົງໃຫ້ແບ່ງປັນຂ່າວປະເສີດຂອງພຣະອົງໄປທຸກໆບ່ອນ. ຜູ້ຕິດຕາມຂອງພຣະອົງລືມວ່າອໍານາດໃນການຕໍ່ສູ້ຄວາມຊົ່ວຮ້າຍນັ້ນກໍມາຈາກການເຮັດວຽກຮັບໃຊ້ພຣະເຈົ້າຢ່າງຕັ້ງໃຈ. ສະມາຊິກຂອງໂບດກໍ່ເລີ່ມທີ່ຈະຄິດວ່າວຽກງານທີ່ສໍາຄັນທີ່ສຸດທີ່ພວກເຂົາສາມາດເຮັດໄດ້ນັ້ນກໍຄື ການປົກປ້ອງໂບດເຢລູຊາເລັມຈາກການໂຈມຕີ. ດັ່ງນັ້ນ ສະມາຊິກໂບດຈິ່ງບໍ່ສອນໃຫ້ຜູ້ເຊື່ອໃໝ່ນັ້ນນໍາຂ່າວດີໄປສູ່ຄົນທີ່ຍັງບໍ່ຮູ້ຂ່າວນີ້. ໂບດຈິ່ງຕົກຢູ່ໃນອັນຕະລາຍຄຶພວກເຂົາມີຄວາມເພິ່ງພໍໃຈກັບສິ່ງພວກເຂົາໄດ້ແລ້ວຜ່ານມາໃນອະດີດເທົ່ານັ້ນ” (ປື້ມທ່ານນາງເອເລັນຈີໄວທ໌)

**ຄຳຖາມຄົ້ນຄວ້າ**

`ໃຫ້ທ່ານໄດ້້ເບິ່ງຄໍາເວົ້າຂອງທ່ານນາງເອເລັນຈີໄວທ໌ຂ້າງເທິງນີ້. ໃຫ້ທ່ານໄດ້ສັງເກດປະໂຫຍກສຸດທ້າຍ. ເປັນຫຍັງພວກເຮົາຈິ່ງຈໍາເປັນຕ້ອງລະມັດລະວັງອັນຕະລາຍອັນດຽວກັນນີ້ ໃນປະຈຸບັນນີ້ເຊັ່ນກັນ? ເປັນຫຍັງການຮູ້ສຶກແບບນັ້ນຈິ່ງຜິດຫຼາຍ?`

`ການເປັນພະຍານແລະການຮັບໃຊ້ນັ້ນສາມາດແທນທີ່ການນະມັດສະການອັນແທ້ຈິງໄດ້ຫຼືບໍ່? ຖ້າວ່າໄດ້ ມັນຈະແທນທີ່ໄດ້ແນວໃດ? ພວກເຮົາສາມາດເຮັດສິ່ງໃດ ເພື່ອຮັບປະກັນວ່າພວກເຮົາຈະບໍ່ຕົກລົງໄປຢູ່ໃນກັບດັກນີ້?`

`ພຣະເຈົ້າຊົງຮັກພວກເຮົາແຕ່ລະຄົນ ຄືກັບວ່າພວກເຮົານັ້ນເປັນຜູ້ດຽວທີ່ຢູ່ໃນໂລກນີ້. ຄວາມຈິງນີ້ກໍໜ້າອັດສະຈັນແທ້! ຄວາມຈິງຂອງພຣະຄໍາພີນີ້ມີຄວາມໝາຍອັນໃດແດ່ແກ່ເຮົາ? ມັນຄືຄວາມຈິງທີ່ສໍາຄັນທີ່ສຸດໃນໂລກນີ້ແລະເທິງແຜ່ນດິນສະຫວັນ. ທ່ານຄວນໃຊ້ຊີວິດແບບໃດຍ້ອນຄວາມຈິງເລື່ອງນີ້?`