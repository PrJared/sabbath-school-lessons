---
title:  ພຣະເຈົ້າປະທານໂອກາດໃຫ້ພວກເຮົາໄດ້ຮັບຄວາມລອດ
date:  28/06/2020
---

`ໃຫ້ເຮົາປຽບທຽບ ລູກາ 19:10 ກັບ ຢາໂກໂບ 5:19,20. ພຣະທຳລູກາ 19:10 ສອນຫຍັງພວກເຮົາກ່ຽວກັບສາຍເຫດທີ່ພຣະເຢຊູໄດ້ມາໃນໂລກນີ້? ພວກເຮົາຈະເຮັດວຽກຮ່ວມກັບພຣະເຢຊູໄດ້ແນວໃດ ເພື່ອຊ່ວຍຄົນອື່ນໃຫ້ພົ້ນ?`

ໃນພຣະທຳໂລມ ບົດທີ 1 ແລະ 2, ພວກເຮົາອ່ານກ່ຽວກັບຊາວຢິວ ແລະ ຊາວຕ່າງຊາດ. ຊາວຕ່າງຊາດນັ້ນບໍ່ໄດ້ມີພຣະຄຳພີທີ່ຈະສະແດງໃຫ້ພວກເຂົາຮຽນຮູ້ກ່ຽວກັບພຣະເຈົ້າ ແຕ່ພວກເຂົາຮຽນຮູ້ກ່ຽວກັບພຣະເຈົ້າຈາກທຳມະຊາດ. ຊາວຢິວນັ້ນມີພຣະຄຳພີ. ພຣະຄຳພີໄດ້ສະແດງໃຫ້ພວກເຂົາເຫັນວ່າ ພຣະເຈົ້າຊົງເປັນຜູ້ໃດ. ແຕ່ທັງສອງກຸ່ມກໍຈະຫຼົງຫາຍຖ້າຫາກພວກເຂົາບໍ່ມີພຣະເຢຊູຄຣິດ. ໃນພຣະທຳໂຣມ ບົດທີ3-5. ອາຈານເປົາໂລບອກພວກເຮົາວ່າ ພວກເຮົາຖືກຊ່ວຍໃຫ້ລອດໂດຍຄວາມເຊື່ອຂອງເຮົາໃນພຣະກະລຸນາຂອງພຣະເຈົ້າ. ໃນໂຣມ ບົດທີ 6-8 ນັ້ນ ອາຈານເປົາໂລບອກພວກເຮົາວ່າ ອຳນາດອັນດຽວກັນທີ່ໄດ້ຊ່ວຍພວກເຮົາໃຫ້ລອດນັ້ນກໍຍັງຊ່ວຍເຮັດໃຫ້ພວກເຮົາບໍລິສຸດ. ໃນພຣະທຳໂຣມ ບົດທີ10 ອາຈານເປົາໂລໄດ້ກ່າວວ່າ: “ທຸກຄົນທີ່ຮ້ອງອອກພຣະນາມຂອງອົງພຣະຜູ້ເປັນເຈົ້າກໍຈະໄດ້ພົ້ນ (ໂລມ 10:13)”.ແລ້ວອາຈານເປົາໂລກໍບອກພວກເຮົາວ່າ ພວກເຮົາບໍສາມາດໄວ້ວາງໃຈໃນພຣະເຈົ້າຖ້າຫາກພວກເຮົາບໍ່ເຊື່ອໃນພຣະອົງ. ພວກເຮົາບໍ່ສາມາດເຊື່ອໃນພຣະເຈົ້າໄດ້ຖ້າຫາກພວກເຮົາບໍ່ຮູ້ຈັກພຣະອົງ. ພວກເຮົາບໍ່ສາມາດຮູ້ຈັກພຣະອົງໄດ້ຈົນກວ່າຜູ້ໃດຜູ້ໜຶ່ງຈະບອກພວກເຮົາກ່ຽວກັບພຣະອົງ. ດັ່ງນັ້ນແລ້ວ ພວກເຮົາເຫັນຫຼືບໍ່ວ່າ ພວກເຮົາມີຄວາມສຳຄັນຫຼາຍຊໍ່າໃດໃນແຜນການຂອງພຣະເຈົ້າເພື່ອຊ່ວຍຄົນອື່ນໃຫ້ພົ້ນ? ພຣະເຈົ້າໃຊ້ເຮົາເພື່ອແບ່ງປັນຂ່າວປະເສີດໃຫ້ກັບຄົນບາບ. ພວກເຮົາຊ່ວຍພຣະເຈົ້າໃນການຊ່ວຍມະນຸດທີ່ຫຼົງຫາຍໃຫ້ລອດພົ້ນ.

`ແມ່ນຫຍັງຄືຫນ້າທີ່ຂອງເຮົາໃນແຜນການຂອງພຣະເຈົ້າໃນການຊ່ວຍເຫຼືອມະນຸດ? ມີຈັກຄົນທີ່ໄດ້ຮູ້ຈັກກັບພຣະເຢຊູຍ້ອນທ່ານ?`