---
title:  ການເຊື່ອຟັງຄຳສັ່ງຂອງພຣະເຢຊູ
date:  01/07/2020
---

`ອ່ານ 1 ຕີໂມທີ 2:3,4 ແລະ 2 ເປໂຕ 3:9. ຂໍ້ພຣະຄຳພີເຫຼົ່ານີ້ບອກຫຍັງພວກເຮົາກ່ຽວກັບພວກເຮົາກ່ຽວກັບຈິດໃຈຂອງພຣະເຈົ້າ? ແມ່ນຫຍັງຄືສິ່ງທີ່ສຳຄັນທີ່ສຸດສຳລັບພຣະເຈົ້າ?`

ພຣະເຈົ້ານັ້ນຊົງມີຄວາມຕື່ນເຕັ້ນກ່ຽວກັບການຊ່ວຍຄົນໃຫ້ລອດ. ບໍ່ມີຫຍັງສຳຄັນກ່ວາເລື່ອງນີ້ສຳລັບພຣະອົງ. ພຣະເຈົ້າຊົງຕ້ອງການໃຫ້ປະຊາຊົນ “ທັງໝົດ” ນັ້ນໄດ້ຮັບຄວາມລອດ ແລະ “ເຂົ້າໃຈຄວາມຈິງຢ່າງສົມບູນ” (1 ຕີໂມທີ 2:4). “ແຕ່ພຣະອົງຊົງອົດທົນດົນນານ ເພາະເຫັນແກ່ເຈົ້າທັງຫຼາຍ ພຣະອົງບໍ່ປະສົງບໍ່ໃຫ້ຜູ້ໃດຜູ້ໜຶ່ງຕ້ອງຈິບຫາຍໄປ. ແຕ່ຊົງປາດຖະໜາທີ່ຈະໃຫ້ຄົນທັງຫຼາຍມາເຖິງການຖີ້ມໃຈເກົ່າເອົາໃຈໃໝ່ (ເປໂຕ 3:9)”. ປື້ມອະທິບາຍພຣະຄຳພີ (SDA Bible Commentary) ກໍບອກພວກເຮົາວ່າ ຄຳວ່າ“ປະສົງ” ໃນ 2ເປໂຕ 3:9 ນັ້ນມາຈາກຄຳສັບໃນພາສາກຣີກ “boulomai”. ຄຳວ່າ “boulomai” ສະແດງເຖິງຄວາມປາດຖະໜາຫຼືຄວາມຕ້ອງການຢາກຈະເຮັດສິ່ງໃດສິ່ງໜຶ່ງ. “ຕໍ່ມາປື້ມອະທິບາຍພຣະຄຳພີນີ້ກໍກ່າວກ່ຽວກັບຄຳວ່າ “ແຕ່ວ່າ”. ຄຳສັບໃນພາສາກຣີກສຳລັບຄຳວ່າ “ແຕ່ວ່າ” ນັ້ນກໍຄືຄຳວ່າ “alla”. ເປໂຕໄດ້ໃຊ້ຄຳນີ້ເພື່ອສະແດງໃຫ້ພວກເຮົາເຫັນແນວຄິດສອງຢ່າງທີ່ແຕກຕ່າງກັນ. ແນວຄິດທີ່ໜຶ່ງກໍຄືຄວາມເຊື່ອທີ່ຜິດໆທີ່ວ່າ ພຣະເຈົ້ານັ້ນບໍ່ຊົງຕ້ອງການທີ່ຈະຊ່ວຍທຸກຄົນໃຫ້ພົ້ນ. ສ່ວນຄວາມຄິດອັນທີສອງຄືຄວາມຈິງທີ່ວ່າ ພຣະເຈົ້າຊົງຕ້ອງການໃຫ້ທຸກຄົນໄດ້ຮັບຄວາມລອດພົ້ນ” (SDA Bible Commentary, Vol 7). ພຣະເຢຊູໄດ້ສັ່ງພວກເຮົາໃຫ້ເຮັດວຽກຮ່ວມກັບພຣະອົງເພື່ອຊ່ວຍເຫຼືອຄົນທັງປວງໃຫ້ລອດ. ພຣະອົງຊົງຕ້ອງການໃຫ້ພວກເຮົານັ້ນເປັນພະຍານກ່ຽວກັບຄວາມຮັກ ຄວາມຈິງ ແລະ ພຣະເມດຕາຂອງພຣະອົງ. ດັ່ງນັ້ນ ພວກເຮົາໄດ້ເຫັນມາແລ້ວ ພຣະຄຸນນັ້ນກໍຄືຂອງປະທານຂອງພຣະເຈົ້າເຊິ່ງປະກອບດ້ວຍຄວາມເມດຕາກະລຸນາ, ການໃຫ້ອະໄພ ແລະ ອຳນາດທີ່ຈະເອົາຊະນະຄວາມບາບ. ເມື່ອພວກເຮົາເຮັດວຽກເພື່ອຊ່ວຍຄົນໃຫ້ລອດພົ້ນ ພວກເຮົາກໍສະແດງອອກເຖິງຄວາມປາດຖະໜາຂອງພຣະເຢຊູທີ່ຢາກຈະຊ່ວຍມະນຸດທັງໝົດໃຫ້ພົ້ນ.

`ອ່ານ ກີດຈະການ 13:14 ແລະປຽບທຽບຂໍ້ພຣະຄຳພີນີ້ກັບ ເອຊາຢາ 49:6. ອາຈານເປົາໂລກໍາລັງກ່າວເຖິງສິ່ງໃດໃນກິດຈະການ 13:47? ອາຈານເປົາໂລກຳລັງບອກຫຍັງພວກເຮົາໃນຂໍ້ພຣະຄຳພີນີ້?`