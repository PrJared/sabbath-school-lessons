---
title:  ຖືກນຳພາໂດຍຄວາມຮັກ
date:  02/07/2020
---

`ອ່ານ 2 ໂກລິນໂທ 5:14,15,18-20. ແມ່ນຫຍັງໄດ້ຊ່ວຍໃຫ້ອາຈານເປົາໂລນັ້ນຢູ່ຢ່າງເຂັ້ມແຂງໃນຊ່ວງເວລາທີ່ຍາກລຳບາກ, ຊ່ວງເວລາທົດສອບຄວາມເຊື່ອ ຊ່ວງເວລາທີ່ມີບັນຫາຫຍຸ້ງຍາກ ແລະ ຊ່ວງເວລາທີ່ມີປະສົບການທີ່ບໍ່ດີ? ເຫດຜົນຂອງອາຈານເປົາໂລນັ້ນຊ່ວຍໃຫ້ພວກເຮົາຍັງເຂັ້ມແຂງໃນວຽງງານຂອງເຮົາສຳລັບພຣະເຢຊູເຊັ່ນດຽວກັນແນວໃດ?`

ອາຈານເປົາໂລນັ້ນຖືກນຳພາໂດຍຄວາມຮັກ ເພີ່ນໄດ້ກ່າວວ່າ “ຄວາມຮັກຂອງພຣະຄຣິດຊົງບັງຄັບພວກເຮົາຢູ່” (2 ໂກລິນໂທ 5:14) ຄຳເວົ້າຂອງອາຈານເປົາໂລເເປັນຄວາມຈິງອັນຕະຫຼອດໄປເປັນນິດ. ຄຳວ່າ “ບັງຄັບ” ນັ້ນໝາຍເຖິງ “ນຳພາ, ຊີ້ນຳ, ຄວບຄຸມ ຫຼື ເຮັດໃຫ້ຜູ້ໃດຜູ້ໜຶ່ງຕ້ອງການຈະເຮັດສິ່ງໃດສິ່ງໜຶ່ງຢ່າງແຮງກ້າ”. ຄວາມຮັກຂອງພຣະເຢຊູນັ້ນກໍຄວບຄຸມທຸກສິ່ງທຸກຢ່າງທີ່ອາຈານເປົາໂລໄດ້ເຮັດ. ມັນເຮັດໃຫ້ອາຈານເປົາໂລນັ້ນແບ່ງປັນແຜນການຊ່ວຍໃຫ້ລອດຂອງພຣເຈົ້າໃນທົ່ວຂົງເຂດທະເລເມດີເຕເລນຽນ.

“ຄວາມຮັກນັ້ນຈະຕ້ອງຢູ່ໃນຈິດໃຈ ຄຣິດສຕຽນທີ່ຊື່ສັດນັ້ນກໍມີຄວາມຮັກອັນເລິກເຊິ່ງໃນຫົວໃຈຂອງເຂົາສຳລັບພຣະເຢຊູ. ນັ້ນເປັນເຫດຜົນສຳລັບການເຮັດທຸກສິ່ງທຸກຢ່າງຂອງເຂົາ. ຄວາມປາດຖະໜາອັນແຮງກ້າທີ່ຢາກຈະຊ່ວຍເຫຼືອຄົນອື່ນໆນັ້ນກໍຈະເລີມເຕີບໂຕຈາກຄວາມຮັກທີ່ເຂົາມີໃນພຣເຢຊູ.” (ຄັດມາຈາກປື້ມ ບ້ານໃນອຸດົມຄະຕິ-Adventist Home -ຂອງທ່ານນາງເອເລັນຈີໄວທ໌)

`ດັ່ງນັ້ນ ພວກເຮົາຈະຕ້ອງເຂົ້າໃຈສິ່ງທີ່ພຣະເຢຊູໄດ້ເຮັດສຳລັບພວກເຮົາຢູ່ເທິງໄມ້ກາງແຂນ. ແລ້ວຄວາມຮັກຂອງພຣະເຢຊູນັ້ນກໍຈະເຕີມເຕັມພວກເຮົາ. ພວກເຮົາຈະຕ້ອງການທີ່ຈະແບ່ງປັນທຸກໆສິ່ງທີ່ພຣະອົງຊົງປະທານໃຫ້ເຮົາກັບຄົນອື່ນໆ. ພຣະອົງຜູ້ທີ່ໄດ້ສ້າງດວງດາວແລະທູດສະຫວັນກໍຍັງໄດ້ຊົງຕາຍສຳລັບພວກເຮົາເທິງໄມ້ກາງແຂນ. ຄວາມຈິງຂອງພຣະຄຳພີນີ້ຊ່ວຍພວກເຮົາໃຫ້ແບ່ງປັນຄວາມຮັກຂອງພຣະອົງກັບຄົນອື່ນໆແນວໃດ?`