---
title:  ຂໍ້ຄິດເພີ່ມເຕີມ
date:  18/09/2020
---

“ພຣະເຈົ້າໄດ້ສັ່ງໃຫ້ປະຊາຊົນອິດສະລະເອນໃນຍຸກພຣະຄຳພີນັ້ນ ໃຫ້ເປັນພະຍານຂອງພຣະອົງໃນໂລກນີ້. ພຣະເຈົ້າໄດ້ສັ່ງໃຫ້ຄຣິດສະຕະຈັກຂອງພຣະອົງໃນມື້ນີ້ ໃຫ້ເຮັດສິ່ງດຽວກັນນີ້. ພຣະເຈົ້າຊົງແຍກໂບດເຊເວັນເດແອັດເວັນຕິດອອກຈາກໂບດອື່ນໆ ແລະ ອອກຈາກປະຊາຊົນຂອງພຣະອົງໃນໂລກນີ້. ພຣະເຈົ້າໄດ້ນຳໃຊ້ຄວາມຈິງຄືກັບມີດທີ່ຄົມເພື່ອຕັດປະຊາຊົນຂອງພຣະອົງອອກຈາກຄຣິດສະຕະຈັກອື່ນໆ. ຄວາມຈິງທີ່ພຣະເຈົ້າໄດ້ນຳໃຊ້ເພື່ອແຍກປະຊາຊົນຂອງພຣະອົງອອກມາກໍຄືຂ່າວສານຂອງທູດສະຫວັນອົງໜຶ່ງ, ສອງ ແລະ ສາມ. ພຣະເຈົ້າໄດ້ແຍກປະຊາຊົນຂອງພຣະອົງອອກເພື່ອທີ່ຈະນຳພວກເຂົາໃຫ້ເຂົ້າມາໃກ້ພຣະອົງ. ພຣະເຈົ້າໄດ້ປະທານກົດບັນຍັດໃຫ້ແກ່ປະຊາຊົນຂອງພຣະອົງແລະຂ່າວສານພິເສດສຳລັບເວລານີ້. ພຣະເຈົ້າຊົງຄາດຫວັງໃຫ້ປະຊາຊົນຂອງພຣະອົງໄດ້ແບ່ງປັນຄວາມຈິງຂອງພຣະຄຳພີກັບທຸກໆຄົນໃນໂລກນີ້. ພຣະເຈົ້າໄດ້ຂໍໃຫ້ຊົນຊາດອິດສະລະເອນນັ້ນເຮັດສິ່ງດຽວກັນນີ້ໃນສະໄໝຂອງພຣະຄຳພີເມື່ອພຣະອົງໄດ້ປະທານກົດບັນຍັດອັນບໍລິສຸດຂອງພຣະອົງ.”

**ຄຳຖາມຄົ້ນຄວ້າ**

`ຂ່າວສານທູດສະຫວັນສາມອົງໃນພະນິມິດ ບົດທີ 14 ນັ້ນສະແດງໃຫ້ພວກເຮົາເຫັນເຫດຜົນສຳລັບໂບດເຊເວັນເດແອັດເວັນຕິດແລະເຫດຜົນທີ່ພວກເຮົາຢູ່ໃນໂລກນີ້ແນວໃດ?`

`ໃຫ້ທ່ານຄິດກ່ຽວກັບວັນສະບາໂຕ ທຸກໆອາທິດ ພຣະເຈົ້າໄດ້ສັ່ງໃຫ້ພວກເຮົາລະລຶກເຖິງພຣະອົງໃນຖານະທີ່ເປັນຜູ້ໄດ້ສ້າງພວກເຮົາ ແລະ ຊ່ວຍພວກເຮົາໃຫ້ລອດພົ້ນ. ຄວາມຈິງໃນພຣະຄຳພີນີ້ຊ່ວຍພວກເຮົາໃຫ້ເຂົ້າໃຈເຖິງເຫດຜົນທີ່ວັນສະບາໂຕນັ້ນສຳຄັນແນວໃດ? ວັນສະບາໂຕນັ້ນສະແດງໃຫ້ພວກເຮົາເຫັນສິ່ງໃດ?`

`ພວກເຮົາຈະຕ້ອງມີຄວາມອ່ອນໂຍນ ແລະ ມີຄວາມເມດຕາເມື່ອຕັກເຕືອນຄົນອື່ນກ່ຽວກັບ ບາບີໂລນ ແລະ ສັນຍາລັກຂອງສັດຮ້າຍທະເລ. ພວກເຮົາສາມາດແບ່ງປັນຄວາມຈິງຂອງພຣະຄຳພີໃນທາງທີ່ດີທີ່ສຸດແນວໃດ?`