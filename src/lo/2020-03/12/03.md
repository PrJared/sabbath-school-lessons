---
title:  ຂ່າວສານຍຸກສຸດທ້າຍຂອງພະນິມິດ
date:  14/09/2020
---

`ອ່ານ ພະນິມິດ 1:7; ພະນິິມິດ 11:15; ພະນິມິດ 14:14-20; ແລະ ພະນິມິດ 19:11-18; ແມ່ນຫຍັງໄດ້ເກີດຂຶ້ນໃນແຕ່ລະຂໍ້? ແລະ ແຕ່ລະຂໍ້ນັ້ນຈົບແນວໃດ?`

ຈາກບົດທີໜຶ່ງໄປຫາບົດສຸດທ້າຍໃນພະນິມິດ ແຕ່ລະຄຳພະຍາກອນກໍຈົບລົງດ້ວຍການສະເດັດກັບມາຄັ້ງທີສອງຂອງພຣະເຢຊູ “ພຣະເມສານ້ອຍທີ່ຖືກຂ້າແລ້ວນັ້ນ (ຄຳພັນລະນາພຣະເຢຊູ)” (ພະນິມິດ 5:12) ຈະມາອີກເທື່ອໜຶ່ງ. ພຣະອົງຊົງເປັນກະສັດ “ປົກຄອງຊົນຊາດທັງຫຼາຍ” (ພະນິມິດ 19:15) ພຣະເຢຊູຈະເອົາຊະນະສັດຕູທັງໝົດທີ່ໄດ້ທຳລາຍຄົນຂອງພຣະເຈົ້າ ແລະ ໄດ້ຕໍ່ສູ້ພວກເຂົາຍ້ອນຄວາມເຊື່ອຂອງເຂົາ (ພະນິມິດ 17:14). ພຣະເຢຊູຈະປົດປ່ອຍປະຊາຊົນຂອງພຣະອົງອອກຈາກຊີວິດທີ່ເຕັມໄປດ້ວຍຄວາມບາບ. ພຣະອົງຈະນຳປະຊາຊົນຂອງພຣະອົງໃຫ້ກັບບ້ານເພື່ອຢູ່ກັບພຣະອົງໃນສະງ່າລາສີຂອງພຣະອົງ. ສົງຄາມທີ່ເກີດຂຶ້ນທົ່ວໂລກລະຫວ່າງຄວາມດີແລະຄວາມຊົ່ວນັ້ນກໍຈະຈົບລົງ. ພຣະເຈົ້າຈະສ້າງແຜ່ນດິນໂລກຂຶ້ນມາໃໝ່ ຜູ້ທີ່ໄດ້ລອດພົ້ນກໍຈະຢູ່ທີ່ນັ້ນກັບອົງພຣະຜູ້ເປັນເຈົ້າຂອງພວກເຂົາຕະຫຼອດໄປ (ພະນິມິດ 21:1-4).

ອົງພຣະຜູ້ເປັນເຈົ້າກໍເຊື້ອເຊີນທຸກໆຄົນທີ່ສະແຫວງຫາຊີວິດອັນຕະຫຼອດໄປເປັນນິດໃຫ້ເຂົ້າມາຫາພຣະອົງ. ແລ້ວພຣະອົງກໍເຊື້ອເຊີນພວກເຮົາໃຫ້ມາຮ່ວມກັບພຣະອົງໃນການເຊີນຄົນອື່ນໆໃຫ້ຮັບເອົາຂ່າວສານແຫ່ງຄວາມຮັກຂອງພຣະອົງເຊັ່ນດຽວກັນ. ພຣະເຢຊູໄດ້ສົ່ງພວກເຮົາໃຫ້ມາແບ່ງປັນຂ່າວສານຂອງພຣະອົງກັບຄົນອື່ນໆ. ຂ່າວສານນີ້ຈະຊ່ວຍພວກເຂົາໃຫ້ໄດ້ຕຽນພ້ອມສຳລັບການສະເດັດມາຄັ້ງທີສອງຂອງພຣະເຢຊູ. ພຣະອົງຈະສະເດັດກັບມາໄວໆນີ້ ໃຫ້ພວກເຮົາໄດ້ເຮັດວຽກຮ່ວມກັນກັບພຣະອົງ!.