---
title:  ການເຂົ້າໃຈຂ່າວສານຍຸກສຸດທ້າຍຂອງພຣະເຈົ້າຢ່າງສົມບູນຫຼາຍຂຶ້ນ
date:  16/09/2020
---

`ອ່ານປັນຍາຈານ 12:13,14 ແລະ 1 ໂກລິນໂທ 6:19, 20. ຂໍ້ພຣະຄຳພີເຫຼົ່ານີ້ຊ່ວຍພວກເຮົາໃຫ້ເຂົ້າໃຈຄວາມໝາຍຂອງການ “ຢຳເກງພຣະເຈົ້າ” ແລະ ຖວາຍກຽດແດ່ພຣະອົງແນວໃດ?`

ພວກເຮົາຢູ່ໃນຍຸກທີ່ຄົນສ່ວນຫຼາຍນັ້ນບໍ່ຢາກຈະຮັບຜິດຊອບໃນສິ່ງທີ່ຕົນໄດ້ເຮັດຜິດໄປ. ຂ່າວສານທູດສະຫວັນອົງທີໜຶ່ງກໍຊ່ວຍໃຫ້ພວກເຮົາຈື່ວ່າ ເວລານີ້ຄືເວລາທີພຣະເຈົ້ານັ້ນຈະຕັດສິນຄົນທັງຫຼາຍໃນໂລກນີ້. ດັ່ງນັ້ນ ພວກເຮົາຈຶ່ງຕ້ອງຮັບຜິດຊອບສຳລັບການກະທຳຂອງຕົນເອງ. ມັນມີການເຊື່ອມຕໍ່ກັນລະຫວ່າງການໃຫ້ກຽດພຣະເຈົ້າ, ການເຊື່ອຟັງພຣະເຈົ້າ ແລະ ວຽກງານຂອງພຣະອົງໃນຖານະເປັນຜູ້ພິພາກສາ. ການເຊື່ອຟັງນັ້ນກໍມາຈາກຄວາມສຳພັນ.

`ອ່ານ ພະນິິມິດ 14:7; ພະນິມິດ 4:11; ປະຖົມມະການ 2:1-3; ແລະ ອົບພະຍົບ 20:8-11. ແມ່ນຫຍັງຄືເຫດຜົນພື້ນຖານສຳລັບການນະມັດສະການອັນແທ້ຈິງທັງໝົດ? ວັນສະບາໂຕສະແດງໃຫ້ເຫັນກົດທີສຳຄັນນີ້ແນວໃດ?`

ຊາຕານໄດ້ໂຈມຕີວັນສະບາໂຕ. ພຣະອົງຊົງຮູ້ວ່າ ວັນສະບາໂຕກໍຄືຈຸດສູນກາງຂອງການນະມັດສະການ. ວັນສະບາໂຕກໍສັນເສີນພຣະເຢຊູວ່າເປັນພຣະອົງຜູ້ທີ່ໄດ້ສ້າງໂລກນີ້. ວັນສະບາໂຕຄືຄຳເຊື້ອເຊີນຂອງພຣະເຈົ້າສຳລັບທຸກໆຄົນໃນທຸກໆບ່ອນ “ຈົ່ງນະມັດສະການພຣະອົງ ຜູ້ທີ່ໄດ້ສ້າງຟ້າສະຫວັນ, ແຜ່ນດິນໂລກ, ນໍ້າທະເລ ກັບບໍ່ນໍ້າພຸທັງຫຼາຍ” (ພະນິມິດ 14:7) ນີ້ຄືການປະກາດອັນສຳຄັນສຳລັບເວລານີ້. ຄົນສ່ວນຫຼາຍກໍເຊື່ອແນວຄິດອັນຜິດກ່ຽວກັບວ່າໂລກນີ້ຖືກສ້າງຂຶ້ນມາແນວໃດ.