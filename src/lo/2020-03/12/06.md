---
title:  ຄໍາເຊື້ອເຊີນອັນສຸດທ້າຍຂອງພຣະເຈົ້າ
date:  17/09/2020
---

`ອ່ານພະນິມິດ 14:8; ພະນິມິດ 17:3-6; ແລະ ພະນິມິດ 18:1-4. ພວກເຮົາຮຽນຮູ້ສິ່ງໃດກ່ຽວກັບບາບີໂລນຝ່າຍຄວາມເຊື່ອຈາກຂໍ້ພຣະຄຳພີເຫຼົ່ານີ້?`

ໃນພຣະທຳພະນິມິີດ “ບາບີໂລນ” ກໍຄືຄຳສັບທີ່ພັນລະນາຮູບພາບສຳລັບອຳນາດສາດສະໜາທີ່ຈອມປອມ. ອຳນາດຂອງສາດສະໜາອັນຈອມປອມນັ້ນກໍສອນຄົນເຮົາໃຫ້ຄິດວ່າການປະຕິບັດດີຂອງເຂົາເອງນັ້ນຊ່ວຍພວກເຂົາໃຫ້ພົ້ນ. ຄຳຂີ້ຕົວະນີ້ກໍເປັນພຽງໜຶ່ງໃນຄຳສອນອັນຜິດຫຼາຍຢ່າງຂອງບາບີໂລນ. ອຳນາດສາດສະໜາອັນຈອມປອມນີ້ກໍຍັງສອນຄົນເຮົາໃຫ້ເຄົາລົບໃນແນວຄິດແລະວິທີການດຳເນີນຊີວິດຂອງມະນຸດທີ່ຕໍ່ຕ້ານຄວາມຈິງຂອງພຣະຄຳພີ.

`ອ່ານ ພະນິມິດ 14:7,9-11. ມີຫຍັງສອງຢ່າງທີ່ແຕກຕ່າງກັນທີ່ກຳລັງໄດ້ຮັບການນະມັດສະການໃນຂໍ້ພຣະຄຳພີເຫຼົ່ານີ້?`

ພຣະທຳພຣະນິມິດ ບົດທີ 14 ສະແດງເຖິງການນະມັດສະການສອງຮູບແບບທີ່ແຕກຕ່າງກັນ. (1) ການນະມັດສະການຜູ້ທີ່ໄດ້ສ້າງຟ້າ ແລະ ແຜ່ນດິນໂລກ. (2) ການນະມັດສະການອຳນາດຂອງສັດຮ້າຍຈາກທະເລ. ການນະມັດສະການສອງຢ່າງນີ້ກໍສະແດງໃຫ້ພວກເຮົາເຫັນວ່າສົງຄາມສຸດທ້າຍລະຫວ່າງຄວາມດີແລະຄວາມຊົ່ວຈະກ່ຽວກັບສິ່ງໃດແທ້. ສິ່ງນັ້ນກໍຄືວັນສະບາໂຕ. ວັນສະບາໂຕອັນແທ້ຈິງກໍຄືສັນຍາລັກຂອງການພັກຜ່ອນ, ຄວາມຫວັງ, ແລະ ຄວາມໄວ້ວາງໃຈທີ່ພວກເຮົາມີໃນພຣະເຢຊູ ທີ່ຈະຊ່ວຍເຮົາໃຫ້ພົ້ນແລະຈະສະເດັດມາອີກເທື່ອໜຶ່ງໃນຖານະເປັນກະສັດຂອງເຮົາ. ວັນສະບາໂຕທີ່ປອມກໍຄືສັນຍາລັກຂອງຄວາມຄິດຂອງມະນຸດ ແລະ ກົດຕ່າງໆທີ່ມະນຸດໄດ້ສ້າງຂຶ້ນ.