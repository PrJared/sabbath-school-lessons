---
title:  ຂ່າວສານພິເສດຂອງເປໂຕສຳລັບຊ່ວງໄລຍະເວລາຂອງເພີ່ນ
date:  13/09/2020
---

`ອ່ານ 2 ເປໂຕ 1:12. ເປໂຕໄດ້ຂຽນຄຳເວົ້າອັນໃດໃນຂໍ້ພຣະຄຳພີຂໍ້ນີ້ເພື່ອເວົ້າກ່ຽວກັບຂ່າວສານທີ່ພຣະເຈົ້າໄດ້ມອບໃຫ້ແກ່ເພີ່ນສຳລັບຄຣິດສຕຽນໃນສະໄໝຂອງເພີ່ນ?`

ອ່ານ 2 ເປໂຕ 1:16-21. ອີງຕາມຂໍ້ພຣະຄຳພີຕອນນີ້ແລ້ວ “ຄວາມຈິງປະຈຸບັນ” ອັນໃດທີ່ເປໂຕ ແລະຜູ້ຕິດຕາມຂອງພຣະເຢຊູໄດ້ປະກາດ? ຄວາມຈິງຂອງປະຈຸບັນຄືຄວາມຈິງທີ່ຄົນທັງຫຼາຍຕ້ອງການທີ່ສຸດໃນຊ່ວງເວລາທີ່ພວກເຂົາມີຊີິວິດຢູ່.

ຂ່າວສານຄວາມຈິງຂອງປະຈຸບັນສຳລັບສະໄໝຂອງເປໂຕກໍຄືວ່າ ພຣະເຢຊູໄດ້ມາ. ຄວາມຕາຍຂອງພຣະເຢຊູຢູ່ເທິງໄມ້ກາງແຂນໄດ້ສະແດງໃຫ້ເຫັນເຖິງຄວາມຮັກຂອງພຣະເຈົ້າພຣະບິດາ. ຄວາມບາບໄດ້ນຳໄປສູຸ່ຄວາມຕາຍ ແຕ່ພຣະເຢຊູໄດ້ເຮັດໃຫ້ທຸກໆຄົນສາມາດໄດ້ຮັບຊີວິດນິລັນດອນອັນຕະຫຼອດໄປໄດ້.

ພຣະທຳເຫຼັ້ມສຸດທ້າຍໃນພຣະຄຳພີກໍຄືພະນິມິດ. ພຣະທຳພະນິມິດນັ້ນສະແດງໃຫ້ເຮົາເຫັນພຣະເຢຊູແລະຂອງປະທານແຫ່ງຊີວິດອັນນິລັນດອນ. ພຣະທຳເຫຼັ້ມນີ້ຖືກຂຽນເພື່ອຊ່ວຍຄົນທີ່ຢູ່ໃນຍຸກສຸດທ້າຍນັ້ນໄດ້ຕຽມພ້ອມສຳລັບການສະເດັດກັບມາຄັ້ງທີສອງຂອງພຣະເຢຊູ. ພະນິມິດສະແດງໃຫ້ພວກເຮົາເຫັນທຸກສິ່ງທຸກຢ່າງທີ່ຜິດກັບວິທີການໃຊ້ຊີວິດຂອງມະນຸດ ແລະ ກັບສາດສະໜາທີ່ເຫັນແກ່ຕົວ. ຕັ້ງແຕ່ໜ້າທີໜຶ່ງຈົນຮອດໜ້າສຸດທ້າຍ ພຣະທຳພະນິມິດກໍສະແດງໃຫ້ເຫັນພຣະເຢຊູ ແລະ ວຽກງານທີ່ພຣະອົງໄດ້ເຮັດເພື່ອຊ່ວຍຄົນໃຫ້ພົ້ນ. ພຣະເຢຊູເປັນພະຍານອັນແທ້ຈິງ ພຣະອົງຊົງສະແດງໃຫ້ເຫັນວ່າພຣະບິດານັ້ນຊົງເປັນຜູ້ໃດ. ພຣະເຢຊູຊົງເປັນຜູ້ “ຄອບຄອງກະສັດທັງຫຼາຍໃນໂລກ” (ພະນິມິດ 1:5) ພຣະທຳພະນິມິດກໍກ່າວເຖິງພຣະເຢຊູທັງໝົດ.