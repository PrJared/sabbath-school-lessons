---
title:  Babilonijas krišana
date:   06/02/2020
---

`Izlasi Dan 5:29–31 kopā ar Atkl 14:8, Atkl 16:19 un 18:2. Ko mēs varam mācīties par Belzacara Babilonijas krišanu, kas norāda uz gala laika Babiloniju?`

Lai arī kādas bija viņa vainas, Belzacars ir vīrs un vārds. Tāpēc, neskatoties uz slikto vēsti, viņš ir apmierināts ar Daniēla doto skaidrojumu un apbalvo Daniēlu ar solītajām dāvanām. Izrādās, ka, atzīstot Daniēla vēsts patiesumu, ķēniņš netieši atzīst Daniēla Dieva realitāti. Interesanti, ka Daniēls nu pieņem dāvanas, no kurām iepriekš atteicās, – iespējams, tāpēc, ka šādas dāvanas vairs ilgāk nevar ietekmēt viņa skaidrojumu. Pie tam tobrīd šīs dāvanas bija bezjēdzīgas, jo impērija bija tuvu krišanai. Līdz ar to varbūt pieklājības pēc pravietis pieņem apbalvojumus, zinot, ka viņš būs valsts trešais valdnieks tikai dažas stundas.

Babilonija krīt tieši tā, kā pravietis bija pasludinājis. Un tas notiek ātri: kamērķēniņš un viņa galminieki dzer, pilsētas mūri krīt bez cīņas. Saskaņā ar vēsturnieku Hērodotu persieši izraka kanālu, lai novirzītu Eifratas upi, un iesoļoja pilsētā pa upes gultni. Tajā pašā naktī Belzacars tika nogalināts. Viņa tēvs Nabonids pilsētu jau bija atstājis, pēc tam padodamies jaunajiem valdniekiem. Tādējādi varenākā impērija, kādu cilvēce līdz tam bija pazinusi, piedzīvo beigas. Babilonijas, zelta galvas, vairs nav.

“Belzacaram bija dotas daudzas iespējas zināt un darīt Dieva gribu. Viņš bija redzējis sava vectēva Nebukadnēcara izraidīšanu no cilvēku sabiedrības. Viņš bija redzējis, kā intelektu, kas bija paaugstinājis lepno monarhu, atņem Tas, kurš to bija devis. Viņš bija redzējis ķēniņu izstumtu no savas valstības un padarītu par lauka zvēru sabiedroto. Bet Belzacara patika uz izpriecām un sevis pagodināšanu izdzēsa mācības, ko viņam vajadzēja atcerēties uz visiem laikiem; un viņš izdarīja grēkus, kas ir līdzīgi tiem, kas bija atnesuši ārkārtēju spriedumu Nebukadnēcaram. Viņš bija izniekojis iespējas, kas viņam žēlsirdīgi tika dotas, neizmantojot iespējas savās sniedzamības robežās, lai iepazītos ar patiesību.” (Elena Vaita “Bible Echo", 1898. gada 25. aprīlis)

`Kādas iespējas “iepazīties ar patiesību” ir mums? Ko tas nozīmē? Kurā brīdī mēs varam teikt, ka esam pazīstami ar visu patiesību, ko nepieciešams zināt?`