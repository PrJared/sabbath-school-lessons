---
title:  Tālākiem pētījumiem
date:   07/02/2020
---

Lieli svētki senās pasaules galmos bija bieži sastopami. Ķēniņiem patika rīkot krāšņas un izšķērdīgas ballītes, lai parādītu savu varenumu un pārliecību. Lai gan mēs nezinām visas detaļas šiem konkrētajiem svētkiem, mēs zinām, ka tie notika, kad Medopersijas armija gatavojās uzbrukt Babilonijai. Bet, cilvēciski runājot, bažām nebija iemesla. Babilonija bija nostiprinājusi savus mūrus, pārtikas krājumi bija daudziem gadiem, ūdens bija bagātīgi, jo Eifratas upe tecēja cauri pašai pilsētai. Tā ķēniņš Belzacars neredzēja nekādu problēmu sarīkot ballīti tieši tad, kad pilsētu bija aplencis ienaidnieks. Un viņš pavēl rīkot lielus svētkus, kas drīz pārtop orģijā. Kāda spēcīga liecība cilvēces pārliecīgajam lepnumam, īpaši pretstatā Kunga spēkam! Caur Daniēlu Dievs pasaka ķēniņam, ka, neskatoties uz iespējām mācīties patiesību, viņš nav godājis Dievu, “kura rokā ir tava dvaša un visas tavas gaitas” (Dan 5:23). Tautu vēsture runā uz mums arī tagad. Katrai tautai un katram cilvēkam Dievs ir paredzējis vietu Savā lielajā plānā. Mūsdienās cilvēki un tautas tiek pārbaudīti ar svērteni Tā rokā, kas nekļūdās. Ikviens izlemj savu likteni ar savu izvēli, un Dievs pārvalda visus, lai īstenotu Savu nodomu.” (Elena Vaita “Pravieši un ķēniņi”, 536. Ipp.)

**Jautājumi pārrunām**

`1. Grupā pārrunājiet atbildes uz svētdienas jautājumu par to, kā sabiedrība un kultūra apgāna Dieva patiesību. Kā tas notiek, un kā mums kā draudzei un personīgi vajadzētu reaģēt uz šiem apgānījumiem?`

`2. Ko šis stāsts mums stāsta par to, ka glābšana nav tik daudz tas, ko mēs zinām, bet kā mēs reaģējam uz to, ko zinām? (Sk. Dan 5:22.)`

`3. Izlasi Dan 5:23. Kādi svarīgi garīgi principi ir atrodami šajā pantā? Piemēram, kā šis pants brīdina mūs par nepakļaušanos Dievam? Vai arī ko pants mums māca par Dievu ne tikai kā Radītāju, bet arī kā mūsu eksistences Uzturētāju?`

`4. Belzacars bija nobijies, pat nezinot, ko vārdi nozīmē (Dan 5:6). Ko tas mums stāsta par to, ko nozīmē dzīvot ar vainīgu sirdsapziņu?`