---
title:  No Augstprātības Līdz Iznīcībai
date:   01/02/2020
---

### Nedēļ as pētījumiem
Dan 5, Atkl 17:4–6, Ps 96:5, Kol 1:15–17, Rm 1:16–32, Māc 8:11, Atkl 14:8.

> <p>Atmiņ as pants</p>
> “Viņš maina laikus un laikmetus, viņš atceļ ķēniņus un ieceļ tos, viņš dod gudrību gudrajiem un zināšanas saprātīgajiem” (Dan 2:21).

Daniēla grāmatas 5. nodaļā Dieva Vārds sniedz mums spēcīgu piemēru cilvēciskam lepnumam, kas beidzas dramatiski un graujoši. Lai gan kāds varētu teikt, ka Nebukadnēcaram bija vajadzīgs ilgs laiks, lai apgūtu šo mācību, viņš to vismaz apguva. Viņa mazdēls Belzacars neapguva. Izmantojot tempļa traukus pils orģijām, Belzacars tos apgānīja. Šāda apgānīšana ir līdzvērtīga ne tikai Dieva izaicināšanai, bet uzbrukumam pašam Dievam. Līdz ar to Belzacars piepildīja savas nekrietnības kausu, rīkojoties līdzīgi mazajam ragam (sk. Dan 8. nod.), kas uzbruka Dieva svētnīcas pamatiem. Atņemot Belzacaram varu, Dievs parāda, ko viņš darīs ar Savu ļaužu ienaidniekiem pēdējās dienās. Notikumi, kas atklāti Dan 5. nod., norisinājās 539. g. pr. Kr., naktī, kad Babilonija krita Medopersijas armijas priekšā. Šeit notiek pāreja no zelta uz sudrabu, kas bija paredzēta Dan. 2. nodaļā. Atkal kļūst acīmredzams, ka pasaules notikumus vada Dievs.

_Lūdzu, iepazīsties ar šīs nedēļas tēmu, lai sagatavotos Bībeles izpētei 8. februārī._