---
title:  Belzacara mielasts
date:   02/02/2020
---

`Izlasi Dan 5:1–4 kopā ar Dan 1:1, 2. Ko tik sliktu izdara Belzacars? Kā tas atklāj viņa patieso raksturu? Salīdzini viņa rīcību ar Atkl 17:4-6. Kādas paralēles jūs varat atrast?`

Ķēniņš pavēl Jeruzālemes tempļa svētos piederumus izmantot kā traukus dzeršanai. Nebukadnēcars bija paņēmis traukus no Jeruzālemes tempļa, bet viņš tos nolika sava dieva namā, kas parāda, ka vismaz viņš respektē to svēto statusu. Bet Belzacars padara svētos traukus par dzeršanas piederumiem visbezdievīgākajā veidā.

Dzerot no svētajiem traukiem, Belzacara lordi “slavēja zelta un sudraba, bronzas un dzelzs, koka un akmens dievus” (Dan 5:4). Ir vērts atzīmēt, ka šeit pieminēti seši materiāli. Babilonieši izmantoja sešdesmitdaļu sistēmu (balstīta uz skaitli 60), ja salīdzinām ar decimālo sistēmu, kas tiek izmantota mūsdienās (balstīta uz skaitli 10). Līdz ar to sešas dievu kategorijas ietver visus Babilonijas dievus un Babilonijas reliģiskās sistēmas pilnību. Interesanti, ka materiālu secība ir tāda, kāda tā bija Nebukadnēcara sapņa tēlā, izņemot to, ka māla vietā ir koks. Akmens parādās pēdējais – tāpat kā sapnī. Lai gan šeit tas norāda uz elku tēlu materiāliem, akmens arī īsteno Dieva spriedumu pār laicīgām impērijām (sk. Dan 2:44, 45), ko simbolizē Bābele.

Šis mielasts kalpo arī kā piemērots simbols gala laika Bābelei, kā tā aprakstīta Atklāsmes grāmatā. Līdzīgi Belzacaram sieviete gala laika Babilonijā rokās tur zelta kausu un piedāvā samaitāto dzērienu tautām. Citiem vārdiem, ar viltus doktrīnu palīdzību un izkropļotu pielūgsmes sistēmu mūsdienu Babilonija ievilina pasauli ļaunumā (Atkl 17:4–6), aizmirstot par tiesu, kas drīz nāks pār to. Kādu dienu tiesa nāks.

`Kādos veidos mūsu sabiedrība un kultūra apgāna Dieva Vārda patiesību? Kā mēs varam būt neuzmanīgi un piedalīties šajā apgānīšanā, pat viltīgos veidos? Līdzdali savu atbildi Bībeles izpētes grupā sabatā!`