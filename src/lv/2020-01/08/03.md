---
title:  Mazais rags
date:   17/02/2020
---

`Izlasi Dan 7:7, 8, 19–25. Kas ir mazā raga vara, kas tiešā veidā rodas no ceturtā zvēra un paliek daļa no tā?`

Vakar mēs uzzinājām, ka niknais zvērs ar desmit ragiem, kas valda pār pasauli ar galēju ļaunumu un nežēlību, aino pagānu Romu. Tagad mums vajadzētu pārdomāt mazo ragu un varu, ko tas aino. Kā attēlots atklāsmē, ceturtajam zvēram ir desmit ragi, no kuriem trīs tiek izrauti, lai dotu vietu mazajam ragam. Šim ragam ir cilvēka acis, un tas runā “lielas un pārgalvīgas lietas” (Dan 7:8). Ir skaidrs, ka mazais rags rodas no radījuma, ko aino šausmigais zvērs, kas ir pagānu Roma. Kaut kādā veidā rags izplešas vai arī turpina pagānu Romas iezīmes. Tā vienkārši ir tā paša tēla vara, tikai citā pakāpē.

Daniēls redz šo citu ragu karojam pret svētajiem. Eņģelis paskaidro viņam, ka šis rags ir ķēniņš, kas veiks trīs nelikumīgas darbības: (1) runās iedomīgus vārdus pret Visaugsto, (2) vajās Visaugstā svētos, (3) mainīs laikus un likumus. Rezultātā svētie tiks nodoti viņa rokās. Pēc tam eņģelis pasaka laika rāmi, kurā darbosies mazais rags: laiku, laikus un puslaiku. Šajā pravietiskās valodas gadījumā vārds “laiks” nozīmē “gads”, līdz ar to izteiciens “divi laiki” nozīmē: “divi gadi”. Tāpēc tas ir 3,5 pravietiskus gadus ilgs periods, kas saskaņā ar gada/dienas principu norāda uz 1260 gadiem. Šajā laikā mazais rags uzsāks uzbrukumu pret Dievu, vajās svētos un mēģinās mainīt Dieva likumu.

`Izlasi ztes 2:1–12. Kas kopīgs šeit redzams starp netaisno cilvēku un mazo ragu? Kā mēs domājam, par kādu varu šeit ir runāts un kāpēc? Kas ir vienīgā vara, kas ir cēlusies no pagānu Romas, bet paliek daļa no Romas, vara, kas sniedzas tālāk par pagānu Romas laiku līdz pat pasaules galam, norādot uz to, ka tā vēl joprojām eksistē?`