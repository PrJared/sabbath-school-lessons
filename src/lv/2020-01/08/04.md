---
title:  Tiesneši apsēžas
date:   18/02/2020
---

Pēc atklāsmes par četriem zvēriem un mazā raga aktivitātēm pravietis redz tiesas ainu Debesīs (Dan 7:9,10,13,14). Tiesai sapulcējoties, troņi tiek nolikti vietā, un cienīgs sirmgalvis ieņem savu vietu. Kā parādīts Debesu ainā, tūkstošu tūkstošiem Debesu būtņu kalpo cienīgā sirmgalvja priekšā, tiesa apsēžas, un grāmatas tiek atvērtas.

Svarīgi ir ievērot, ka tiesa notiek pēc 1260 gadu mazā raga aktivitātes perioda (538.–1798.g., sk. piektdienas tēmu), taču pirms Dieva mūžīgās valstības nodibināšanas. Atklāsmē trīs reizes parādās šāda secība:

<center>Mazā raga fāze (538.–1798.g.)</center> <center>Debesu tiesa</center> <center>Dieva mūžīgā valstība</center>

`Izlasi Dan 7:13, 14, 21, 22, 26, 27. Kā tiesa nāk par labu Dieva ļaudīm?`

Vecā Derība apraksta vairākus tiesas darbus no svētnīcas līdz templim, bet tiesa, par ko runāts šeit, ir citāda. Šī ir kosmiska tiesa, ko ietekmē ne tikai mazais rags, bet arī visaugstā svētie, kas beigās saņems valstību.

Dan 7. nodaļa neapraksta tiesu un nerunā sīkāk par tās sākumu un beigām. Bet tā ietver to, ka tiesa tiek uzsākta laikā, kad mazais rags rada uzbrukumu Dievam un Viņa ļaudīm. Tāpēc šeit ir uzsvērts tiesas sākums kosmiskos apmēros. No Dan 8. un 9. nodaļas (ko pētīsim nākamajās nedēļās) mēs uzzinām par tiesas sākuma laiku un faktu, ka šī tiesa ir saistīta ar Debesu svētnīcas šķīstīšanu Debesu Salīdzināšanas dienā. Mācība šeit ir tāda, ka Debesīs pavisam noteikti būs tiesa pirms Kristus otrās nākšanas, kas būs par labu Dieva ļaudīm (Dan 7:22).

`Kāpēc izpratne par to, ko Jēzus ir paveicis mūsu labā pie krusta, ir tik svarīga tam, kāpēc mums var būt drošība tiesas dienā? Kāda būtu mūsu cerība bez krusta vai kāda tā varētu būt? (Sk. Rm 8:1.).`