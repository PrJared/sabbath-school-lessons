---
title:  Tālākiem pētījumiem
date:   21/02/2020
---

Paviršs skats vēsturē atklāj, ka pēc Romas impērijas sabrukuma, kas nāca no ziemeļu puses no barbariem, Romas bīskaps izmantoja trīs barbaru cilšu gāšanu, lai ieceltu sevi par vienīgo varu Romā 538. gadā. Šajā procesā viņš pārņēma vairākas institucionālas un politiskas Romas imperatora funkcijas. No tā radās pāvestība, kurai tika piešķirta laicīga un reliģiska vara, līdz to gāza Napoleons 1798. gadā. Tas neiznīcināja Romu, bet tikai izbeidza šo īpašo vajāšanu fāzi. Pāvests ne tikai nosauca sevi par Kristus pārstāvi, bet arī ieviesa vairākas doktrīnas un prakses, kas ir pretējas Bībelei. Šķīstītava, grēku nožēlošana, atzīšanās mācītājam un sabata baušļa maiņa uz svētdienu ir dažas no daudzajām “laiku un likumu” izmaiņām, ko ir ieviesusi pāvestība.

“Pats ar saviem spēkiem cilvēks nespēj pretoties ienaidnieka uzbrukumam. Grēka aptraipītās drēbēs, atzīdams savu vainu, viņš stāv Dieva priekšā. Bet mūsu Aizstāvim Jēzum ir spēks pasargāt tos, kas ar atgriešanos un pilnīgā paļāvībā savas dvēseles uzticējuši viņam. Jēzus aizstāv viņu lietu un, atsaucoties uz Golgātas varenajiem pierādījumiem, liek apklust viņu apsūdzētājam. Pilnīga paklausība Dieva baušļiem ir devusi Kristum visu varu Debesīs un virs zemes, un Viņš no sava Tēva pieprasa žēlastību un apžēlošanu vainīgajam cilvēkam. Savu ļaužu apsūdzētājam Viņš saka: “Tas Kungs lai tevi norāj, sātan! Tie ir atpirkti ar Manām asinīm, kā pagales, kas izrautas no uguns.” Un tiem, kas ticībā paļaujas uz Jēzu, Viņš apliecina: “Redzi, Es atņemu tev tavus grēkus un ietērpju tevi svētku drānās!” (Cah. 3:4).” (Elena Vaita “Pravieši un ķēniņi”, 586., 587. Ipp.)

**Jautājumi pārrunām**

`1. Pārskati vēlreiz visu mazā raga varas aprakstu, kas ceļas no ceturtā zvēra un paliek daļa no Romas. Kas ir vienīgā vara, kas izcēlās no pagānu Romas pirms daudziem gadsimtiem, kas toreiz vajāja Dieva ļaudis un eksistē vēl mūsdienās? Kāpēc šīm skaidrajām norādēm vajadzētu palīdzēt pasargāt mūs no spekulācijām par to, kas ir šī vara, ieskaitot domu, ka mazais rags attiecas uz pagāniskās Grieķijas ķēniņu, kas nokāpa no vēstures skatuves vairāk nekā pusotru gadsimtu pirms Jēzus pirmās nākšanas? Kā šīm skaidrajām pazīmēm vajadzētu pasargāt mūs no uzskata, ka mazais rags ir kāda nākotnes vara, kas vēl celsies?`