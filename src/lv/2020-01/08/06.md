---
title:  Visaugstā svētie
date:   20/02/2020
---

`Kas notiek ar Dieva ļaudīm saskaņā ar šiem pantiem? Dan 7:18, 21, 22, 25, 27.`

“Visaugstā svētie” ir Dieva ļaužu apzīmējums. Viņiem uzbrūk vara, kas ainota ar mazo ragu. Tā kā viņi neatlaidīgi vēlas palikt uzticīgi Dieva Vārdam, viņi tiek vajāti pāvesta valdīšanas laikā. Kristieši tika vajāti arī pagānu Romas impērijas laikā (ceturtais zvērs), bet vajāšanas, kas minētas Dan 7:25, ir svēto vajāšanas, ko veic mazais rags, kas ceļas tikai pēc tam, kad Romas pagānu fāze beidzas.

Tomēr Dieva ļaudis nebūs mūžīgi pakļauti laicīgo varu apspiešanai. Dieva valstība aizstās pasaules varas. Interesanti, ka atklāsmē Cilvēka Dēlam tiek piešķirta “vara, godība un valdīšana” (Dan 7:14). Bet skaidrojumā, ko izsaka eņģelis, “svētie” ir tie, kas saņem valstību (Dan 7:18). Šeit nav pretrunu. Tā kā Cilvēka Dēls ir saistīts ar Dievu un cilvēci, Viņa uzvara ir arī to uzvara, ko viņš pārstāv.

Kad augstais priesteris jautā, vai Jēzus ir Mesija, Dieva Dēls, Jēzus norāda uz Ps 110:1 un Dan 7:13, 14, sakot: “Tas Es esmu. Un jūs redzēsit Cilvēka Dēlu sēžam pie Visuspēcīgā labās rokas un nākam ardebess padebešiem” (Mk 14:62). Tāpēc Jēzus ir tas, kas pārstāv mūs Debesu tiesā. Viņš jau ir sakāvis tumsas varu un līdzdala Savu uzvaru ar tiem, kas viņam tuvojas. Tāpēc nav iemesla baidīties. Kā apustulis Pāvils tik trāpīgi apgalvo: “Nē, visās šinīs lietās mēs pārpārim paliekam uzvarētāji Tā spēkā, kas mūs mīlējis. Tāpēc es esmu pārliecināts, ka ne nāve, ne dzīvība, ne eņģeļi, ne varas, ne lietas esošās, ne nākamās, ne spēki, ne augstumi, ne dziļumi, ne cita kāda radīta lieta mūs nevarēs šķirt no Dieva mīlestības, kas atklājusies Kristū Jēzū, mūsu Kungā” (Rm 8:37–39).

`Pārdomā, cik precīzi Daniēla atklāsme attēlo vēsturi tūkstošiem gadu uz priekšu. Kā tam vajadzētu palīdzēt mums mācīties uzticēties visiem Dieva apsolījumiem nākotnē?`