---
title:  Šādas ticības noslēpums
date:   23/01/2020
---

Pārdomājot Sadraha, Mesaha un Abednego piedzīvoto, mēs varētu jautāt sev: “Kur slēpjas šādas stipras ticības noslēpums?” Kā viņi varēja būt labprātīgi drīzāk sadegt dzīvi, nekā pielūgt tēlu? Padomā par visiem tiem veidiem, kā viņi varēja attaisnot zemošanos tēla priekšā, pakļaujoties ķēniņa pavēlēm. Un tomēr, neskatoties uz to, ka viņi saprata, ka dodas drošā nāvē, kā tas ir noticis ar daudziem citiem, viņi tik un tā stāvēja stingri.

`Izlasi Ebr 11. nodaļu. Ko tā stāsta mums par to, kas ir ticība?`

Lai attīstītu šādu ticību, mums irjāsaprot, kas ir ticība. Daži cilvēki uztver ticību kvantitatīvi. Viņi to mēra pēc atbildēm, ko šķietami ir saņēmuši no Dieva. Viņi dodas uz iepirkšanās centru un lūdz, lai tur būtu, kur novietot mašīnu. Ja viņiem izdodas atrast vietu uzreiz, kad viņi tur ierodas, viņi secina, ka viņiem ir stipra ticība. Ja visas vietas ir pilnas, viņi var domāt, ka ticība Dievam nav pietiekami liela, lai Viņš uzklausītu viņu lūgšanas. Šāda ticības izpratne ir bīstama, jo tā cenšas manipulēt ar Dievu un nerēķinās ar Dieva valdīšanu un gudrību.

Patiešām, patiesa ticība, kādu parādīja Daniēla draugi, tiek mērīta pēc tā, kāda kvalitāte ir mūsu attiecībām ar Dievu un no tā izrietošās absolūtās uzticības Viņam. Patiesa ticība necenšas saistīt Dieva gribu, lai tā saskanētu ar mūsējo. Drīzāk tā pakļauj mūsu gribu Dieva gribai. Kā mēs redzējām, trīs ebreju puiši precīzi nezina, kas Dievam ir padomā, kad viņi nolemj izaicināt ķēniņu un palikt uzticīgi Dievam. Viņi nolemj stāvēt par patiesību, neskatoties uz sekām. Tas ir tas, kas patiešām raksturo nobriedušu ticību. Mēs parādām īstu ticību, ja lūdzam Dievu pēc tā, ko mēs gribētu, bet uzticamies Viņam, ka Viņš darīs vislabāko, pat ja tajā brīdī mēs nesaprotam, kas notiek un kāpēc.

`Kā mēs varam vingrināt ticību ik dienas, pat“mazās lietās”, kas var palīdzēt augt mūsu ticībai, lai ar laiku mēs būtu gatavi lielākiem izaicinājumiem? Kāpēc pārbaudījumi “mazās lietās” lielā mērā ir vissvarīgākie?`