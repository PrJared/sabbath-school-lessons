---
title:  Pārbaudījums uguni
date:   21/01/2020
---

Trim ebrejiem ķēniņa uzspiestā tēla pielūgsme ir kliedzošs viltojums pielūgsmei templi Jeruzālemē, ko viņi bija piedzīvojuši savos bērnības gados. Lai gan viņi ieņem amatus impērijā un ir uzticīgi ķēniņam, viņu uzticība Dievam ierobežo uzticību cilvēkiem. Viņi noteikti ir labprātīgi turpināt kalpot ķēniņam kā uzticīgi administratori, tomēr viņi nevar pievienoties ceremonijai.

`Izlasi 2 Moz 20:3–6 un 5Moz 6:4. Košie panti pasaka tādu, kas pavisam droši ietekmēja nostāju, kādu ieņēma šie vīri?`

Sekojot ķēniņa izdotajām norādēm, visiem ļaudīm, izdzirdot mūziku, vajadzēja noliekties un pielūgt zelta tēlu. Tikai trīs-Sadrahs, Mesahs un Abednego- uzdrošinājās nepaklausīt ķēniņam. Daži babilonieši nekavējoties nodeva šo lietu ķēniņa uzmanībai. Apsūdzētāji gribēja saniknot ķēniņu, sakot: (1) ķēniņš pats bija tas, kas šos trīs jauniešus iecēla pār Babilonijas provincēm, (2) jūdu vīri nepielūdz ķēniņa dievus, un (3) viņi nepielūdz zelta tēlu, ko ķēniņš ir uzstādījis (Dan 3:12). Bet, neskatoties uz to, cik ķēniņš bija saniknots, viņš piedāvāja trim vīriem otro iespēju. Ķēniņš ir labprātīgs atkārtot visu procesiju, lai šie vīri varētu atteikties no savas ieņemtās nostājas un pielūgt tēlu. Ja viņi arī šajā reizē atteiksies, viņi tiks iemesti degošā cepli. Un Nebukadnēcars noslēdz savu aicinājumu ar augstprātīgu saukli: “Kas būtu tāds dievs, kas jūs varētu izglābt no manas rokas?" (Dan 3:15).

Pārdabiskas drosmes apveltīti, viņi atbild ķēniņam: “Mūsu Dievs, ko mēs godājam, var mūs izglābt no degoša cepļa, un Viņš mūs izglābs no tavas rokas, ak, ķēniņ. Bet, ja Viņš to arī nedarītu, tad tev būs zināt, ak, ķēniņ, ka mēs negodāsim tavus dievus un nepielūgsim to zelta tēlu, ko tu uzstatīji” (Dan 3:17, 18).

`Lai gan viņi zināja, ka viņu Dievs var izglābt, tomēr viņiem nebija garantijas, ka Viņš to darīs. Neskatoties uz to, viņi atteicās paklausīt ķēniņa pavēlēm, pat zinot, ka viņi var tikt sadedzināti dzīvi. Kur mēs varam iegūt šāda veida ticību?`