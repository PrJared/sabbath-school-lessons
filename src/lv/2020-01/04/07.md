---
title:  Tālākiem pētījumiem
date:   24/01/2020
---

“Ebreju jauniešu piedzīvojums Duras klajumā sniedz svarīgas mācības. Mūsu dienās daudzi Dieva kalpi, lai gan nebūs darījuši neko ļaunu, tiks pakļauti pazemojumiem un vajāšanām no tiem, kas, sātana iedvesmoti, ir pildīti ar naidu un reliģisku fanātismu. Cilvēku dusmas sevišķi vērsīsies pret tiem, kuri svētīs ceturtā baušļa sabatu, līdz beidzot ar vispārēju dekrētu paziņos, ka tie ir pelnījuši nāvi.

Bēdu laiks no Dieva ļaudīm prasīs nesvārstīgu uzticību. Viņa bērniem būs jāapliecina, ka tie pielūdz vienīgi Viņu un ka nekādi apsvērumi, pat dzīvības zaudēšana, tos nespēj piespiest pat uz vismazāko piekāpšanos neīstajai dievkalpošanai. Uzticīgai sirdij grēcīgu, mirstīgu cilvēku pavēles blakus mūžīgā Dieva Vārdam zaudēs jebkādu nozīmi. Tie paklausīs patiesībai, kaut arī pēc tam sekotu cietums, izsūtīšana vai nāve.” (Elena Vaita “Pravieši un ķēniņi”, 512., 513. Ipp.)

**Jautājumi pārrunām**

`1. Izlasi 1 Pēt1:3–9. Kāpēc Dievs dažus glābj no ciešanām, bet citus neglābj?Vai arī atbildes uz tādiem jautājumiem kā šis ir kaut kas tāds, ko mēs šobrīd vēl nesaprotam? Kāpēc mums ir jāuzticas Dieva labestībai, neskatoties uz vilšanos gadījumos, kad nenotiek brīnumpilna atbrīvošana?`

`2. Ja šis starpgadījums būtu beidzies ar ebreju vīru nāvi degošā ceplī, kādas mācības mēs tik un tā varētu no tā smelties?`

`3. Ņemot vērā mūsu izpratni par pēdējo dienu notikumiem, kāds būs jautājums, ārējā zīme, kas parādīs, ko mēs pielūdzam? Ko tam vajadzētu mums liecināt par to, cik svarīgs patiesībā ir sabats?`

`4. Izlasi Lk 16:10. Kā Kristus vārdi šeit palīdz mums saprast, ko patiesībā nozīmē dzīvot ticībā?`

`5. Izlasiet vēlreiz Dan 3:15, kur Nebukadnēcars saka: “Kas būtu tāds dievs, kas jūs varētu izglābt no manas rokas?” Kā jūs atbildētu uz šo jautājumu?`