---
title:  Misijas ziņas
date:   24/01/2020
---

#### Vilcieni, automašīnas un sabats

_Rosens Nakovs (48)_

Desmit gadus vecais zēns pārsteigts klausījās savu pirmo svētrunu. Viņš bija ieradies Septītās dienas adventistu dievnamā. 

Runātājs stāstīja par pastnieku, kurš bija izlasījis kādu Ziemassvētku vecītim adresētu bērna vēstuli. To bija rakstījis mazs zēns, kurš vēlējās rotaļu vilcienu. Pastniekam paša bērnu nebija, un viņš nolēma šim zēnam vilcienu nopirkt. 

Zēns par dāvanu ļoti priecājās.

Jaunais Rosens Nakovs klausījās šo stāstu un arī bija priecīgs. Arī viņš sapņoja par rotaļu vilcienu. 

Stāsts aizskāra zēna sirdi, un viņš nākošajā sabatā atkal ieradās dievnamā. Pēc tam arī nākošajā. Drīz vien viņš ieguva sev draugus un iedraudzējās ar Jēzu. 

Pēc vidusskolas pabeigšanas Rosenam bija jādodas komunistiskās valsts militārajā dienestā. Viņam bija divas iespējas – divu gadu ilgs dienests kā kareivim, vai arī piecus gadus bija jānostrādā rūpnīcā. Rosens, lai izvairītos no sabata ievērošanas problēmām, izvēlējās darbu rūpnīcā. 

Milzīgajā kravas automašīnu rūpnīcā strādāja vismaz 10 adventisti. Te savu alternatīvo dienestu nolēma pavadīt arī Rosens. Ieradies rūpnīcā, viņš satika kādu adventistu, kurš viņu uzaicināja darbā cehā, kurā veica dzinēju uzstādīšanu. 

Rosens devās uz rūpnīcas ofisu, lai iekārtotos darbā. Tur direktors iepazinās ar Rozena pieteikumu un uzzināja, ka viņam ir automehāniķa pieredze. 

„Kādēļ jūs pieteicāties uz dzinēju montāžu?” viņš jautāja. „Jums būtu šie dzinēji jāremontē.” 

Rosens uzreiz painteresējās, vai šajā darba vietā būs brīvas sestdienas. 

„Jā,” vadītājs sacīja. „Darbs būs no pirmdienas līdz piektdienai.” 

Un viņš Rosenu nosūtīja uz kadru daļu, lai tur veiktu dokumentu noformēšanu. Taču tur, kad viņš iesniedza dokumentus, vadītājs sacīja: „Kādēļ jūs pieteicāties uz dzinēju remontu? Jums vajadzēs strādāt garāžā, mazo dzinēju veikalā.” 

Kad Rosens ieradās darbā, viņš uzzināja, ka mazo dzinēju veikalā strādā vēl seši strādnieki. Pusdienas pārtraukumā rūpnīcas kafejnīcā jaunais Rosena kolēģis viņam jautāja: „Pastāsti mums, kurš no uzņēmuma vadības ir tavs paziņa?” 

„Ko tu ar to domā?”, Rosens bija neizpratnē.

„Lai dabūtu šo darbu, ir vajadzīgi ietekmīgi draugi,” sacīja cits darbinieks. 

Rosens uzzināja, ka šis mazo dzinēju veikals ir visiekārojamākā darba vieta rūpnīcā. Daudzi jo daudzi bija spiesti strādāt smagos apstākļos un netīrībā. Turpretim darbs šeit bija salīdzinoši viegls un tīrs. Visus Rosena jaunos kolēģus šajā darbā bija iekārtojuši draugi no uzņēmuma vadības. 

Rosens saprata, ka Dievs šo labo darbu Rosenam bija devis kā balvu par Viņa pagodināšanu, ievērojot sabatu. 

Viens no strādniekiem vēlējās panākt, lai Rosens tomēr atbildētu un jautāja vēlreiz: „Kurš no viņiem ir tavs draugs?” 

Rosens norādīja uz debesīm.

„Mans Draugs ir tur, augšā,” viņš sacīja. 

No tās dienas visi, gan mazajā dzinēju veikalā, gan arī lielajās garāžās, zināja, ka Rosens ir Septītās dienas adventists. Daudzi meklēja viņa profesionālo palīdzību, jo izplatījās ziņas, ka Rosens ir augstas klases mehāniķis. Garāžā viņš bija vienīgais adventists. 

„Rūpnīcā strādāja daudzi adventisti, taču garāžās – neviens,” Rosens intervijā sacīja. „Acīmredzot, Dievs vēlējās, lai es būtu šeit.” 

Rosens tagad ir 48 gadus vecs. Viņš nezina, vai kāds no viņa kādreizējiem darba biedriem viņa ietekmē ir pieņēmis Jēzu, taču viņš ir pārliecināts, ka Dievam viņa dzīvei ir plāns. 

„Tāpat kā reiz Dievs, lai aizskartu manu zēna sirdi, izmantoja stāstu par rotaļu vilcienu, iespējams, Viņš vēlējās, lai es būtu garāžās un ietekmētu kādu no saviem darba biedriem,” viņš sacīja. „Kungs ir labs, Viņš zina kā aizsniegt katra cilvēka sirdi.” 

Daļa no šī ceturkšņa Trīspadsmitā sabata ziedojumiem palīdzēs uzcelt dievnamu Sofijas Rietumu Septītās dienas adventistu draudzei. Paldies, ka plānojat pienest bagātīgus ziedojumus. 

**Daži fakti**

- Bulgārijas valsts valoda ir bulgāru valoda. Visām etniskām grupām šī valoda pēc pielietojuma  ir pirmā vai otrā valoda. Tā ir vecākā no slāvu valodām, kura ieguvusi rakstību, un tās alfabēts ir veidots uz kirilicas rakstu sistēmas pamata.
- Bulgārijas nacionālais mūzikas instruments ir dūdas, kuras šajā valstī ir pazīstamas ar nosaukumu „gaida”. Pasaulē ir tikai trīs nācijas, kuras savā mūzikā izmanto dūdas – Skotija, Īrija un Bulgārija.
- Lai arī Otrā pasaules kara laikā Bulgārija bija Vācijas sabiedrotā, tā ir viena no divām valstīm (otra ir Somija), kura savus ebreju iedzīvotājus spēja pasargāt no nosūtīšanas uz nacistu koncentrācijas nometnēm.