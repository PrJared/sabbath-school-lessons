---
title:  Tālākiem pētījumiem
date:   03/01/2020
---

"Bībele paredzēta kā vadonis visiem, kas vēlas iepazīties ar Radītāja prātu. Dievs cilvēkiem deva drošus pravietojumus, tiem kalpoja eņģeļi, un nāca pats Kristus, lai Daniēlam un Jānim atklātu lietas, kam drīz jānotiek. Svarīgie jautājumi, kas attiecas uz mūsu pestīšanu, nav atstāti noslēpumainības tumsā. Tie nav tā uzrakstīti, lai godīgs patiesības meklētājs apjuktu un nomaldītos. Ar pravieša Habakuka starpniecību Kungs sacīja: “Apraksti tevis redzēto parādību un uzraksti to (..) skaidri, lai to ikviens viegli lasa” (Habak. 2:2) Dieva Vārds būs skaidrs visiem, kas to pētīs ar lūdzošu sirdi. Ikviena sirdsskaidra dvēsele nonāks pie patiesības atzīšanas. “Gaisma atspīd taisnajam” (Ps 97:11). Bet neviena draudze nepieaugs svētumā, ja tās locekļi nopietni nemeklēs patiesību kā apslēptu mantu.”

“Pētiet Daniēla un viņa draugu piedzīvojumus. Lai gan viņi dzīvoja tur, kur dzīvoja, uz katra soļa piedzīvoja kārdinājumu izdabāt sev, viņi godāja un paaugstināja savā ikdienas dzīvē Dievu. Viņi bija apņēmušies izvairīties no visa ļaunā. Viņi atteicās nostāties uz ienaidnieka takas. Un ar bagātīgām svētībām Dievs atalgoja viņu neatlaidīgo uzticību.” (Elena Vaita “Manuscript Releases [No. 224], 4. sēj., 169., 170. Ipp.)

**Jautājumi pārrunām**

`1. Pētot Daniēla grāmatu, mēs redzam vienu spēcīgu iezīmi. Dievs ir ne tikai Valdnieks pārvisām tautām, bet arī cieši pazīst katru no mums visdziļākajā līmenī. Piemēram, kā mēs redzēsim Dan 2. nodaļā, Viņš spēja dot pagānu ķēniņam sapni. Lai spētu iekļūt kāda prātā, kamēr viņš guļ, un ielikt tajā sapni, ir vajadzīga tāda tuvība, ko ir grūti pat sākt aptvert. Vienlaikus, kā mēs redzēsim, sapņa raksturs atklāj, ka Dievs kontrolē pat pasaules milzīgās impērijas un zina, kā viss noslēgsies. Kādu mierinājumu un cerību mēs varam gūt no šiem realitātes ainojumiem? Vienlaikus kā tev liek justies tas, ka zini: Kungs ir tik tuvu, ka Viņš zina pat tavas apslēptākās domas? Kāpēc šajā kontekstā krusta apsolījums kļūst tik svarīgs?`

`2. Grupā pārrunājiet atšķirību starp klasiskajiem un apokaliptiskajiem pravietojumiem. Kādus citus piemērus abiem jūs varat atrast Bībelē?`