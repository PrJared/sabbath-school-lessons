---
title:  Tālākiem pētījumiem
date:   14/02/2020
---

Par Daniēla atbrīvošanu ir ziņots Ebr 11. nodaļā. Tā saucamajā “Ticības slavas zālē” ir teikts, ka pravieši – līdz ar citiem sasniegumiem – “aizdarījuši lauvām mutes” (Ebr 11:33). Tas ir brīnišķīgi, taču mums ir jāpatur prātā, ka ticības varoņi nav tikai cilvēki, kas izbēga no nāves kā Daniēls, bet arī tie, kas drosmīgi cieta un gāja bojā, kā teikts Ebr 11. nodaļā. Dievs aicina kādus liecināt ar dzīvi, citus ar nāvi. Tādējādi Daniēla atbrīvošanas stāsts nepasaka to, ka atbrīvošana tiek piešķirta visiem, kā mēs to arī zinām no stāstiem par daudziem vīriešiem un sievietēm, kas ir miruši mocekļa nāvē ticības Jēzum dēļ. Tomēr Daniēla brīnišķīgā atbrīvošana parāda, ka Dievs valda, un beigās Viņš atbrīvos visus Savus bērnus no grēka un nāves varas. Tas atklāsies nākamajās Daniēla grāmatas nodaļās.

**Jautājumi pārrunām**

`1. Francūzis Žans Pols Sartrs reiz rakstīja, ka “vislabākais veids, kā aptvert cilvēces realitātes fundamentālo projektu, ir teikt, ka cilvēks ir būtne, kura projekts ir būt Dievam” (Jean Paul Sartre, Being and Nothingness: A Phenomenological Essay on Ontology, Washington Square Press, 1956, 724. Ipp.). Kā tas palīdz mums saprast, kāpēc ķēniņš iekrīt slazdā? Kāpēc mums visiem vajadzētu uzmanīties no tās pašas bīstamās tieksmes, lai arī cik viltīgi tā varētu ienākt mūsos un lai arī kādā dzīves posmā atrodamies? Kādos veidos vēl mēs varam gribēt būt“līdzīgi Dievam”?`

`2. Kāda veida liecību mēs atklājam citiem attiecībā uz mūsu uzticību Dievam un Viņa likumam? Vai cilvēki, kas tevi pazīst, domātu, ka tu stāvēsi par savu ticību, pat ja tas maksās tev tavu darbu vai pat dzīvību?`

`3. Ko tu redzi Daniēlā, kas padara viņu par cilvēku, ko Dievs var efektīvi izmantot Savu nodomu īstenošanā? Kā tu vari ar Kunga palīdzību vairāk attīstīt tādas pašas rakstura īpašības?`

`4. Kādos veidos Daniēls varēja tikt attaisnots, nolemjot izmainīt savu lūgšanas veidu dekrēta dēļ? Vai tas būtu bīstams kompromiss? Ja jā, tad kāpēc?`