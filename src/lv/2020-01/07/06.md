---
title:  Attaisnošana
date:   13/02/2020
---

`Izlasi Dan 6:24–28. Kādu liecību ķēniņš sniedz par Dievu?`

Svarīgs punkts stāstījumā ir fakts, ka Dārijs slavē Dievu un atzīst Dieva virsvaldību. Tā ir slavas un atzīšanas izpausmju kulminācija, kas tiek pienesta Dievam iepriekšējās nodaļās (Dan 2:20–23, Dan 3:28, 29, Dan 4:1-3, 34-37). Līdzīgi Nebukadnēcaram Dārija reakcija uz Daniēla atbrīvošanu ir Dieva slavēšana. Bet viņš dara arīvēl vairāk: viņš atsauc savu iepriekšējo dekrētu un pavēl: “Visā manis pārvaldītajā valstī ikviens lai dreb un bīstas Daniēla Dieva” (Dan 6:27).

Jā, Daniēls tiek brīnumainā kārtā izglābts, viņa uzticība tiek atalgota, ļaunais tiek sodīts, Dieva gods un vara attaisnota. Bet mēs šeit redzam mazu paraugu tam, kas notiks universālā mērogā: Dieva ļaudis atbrīvoti, ļaunais sodīts un Kungs attaisnots universa priekšā.

`Izlasi Dan 6:25. Ko mēs varētu šajā pantā uzskatīt drīzāk par satraucošu un kāpēc?`

Šeit ir kāda satraucoša problēma, un tās ir sievas un bērni, kas, cik mums zināms, ir nevainīgi, un tomēr cieta to pašu likteni, kāds bija vainīgajiem. Kā mēs varam izskaidrot to, kas liekas nepareiza taisnības interpretēšana?

Pirmkārt, mums vajadzētu atzīmēt, ka darbību nolemj un īsteno ķēniņš saskaņā ar persiešu likumu, kas vainīgā sodīšanā ietver ģimeni. Saskaņā ar senatnes principu visa ģimene nes atbildību par kāda ģimenes locekļa pārkāpumu. Tas, protams, nenozīmē, ka tā ir pareizi, toties šis stāsts atbilst tam, ko mēs zinām par Persijas likumiem.

Otrkārt, mums jāievēro, ka Bībele ziņo par notikumu, bet neapstiprina ķēniņa rīcību kā pareizu. Bībele skaidri aizliedz bērnus nogalināt vecāku grēku dēļ (5Moz 24:16).

`Piedzīvojot līdzīgus netaisnības gadījumus, kādu mierinājumu mēs varam gūt no tādiem pantiem kā īkor 4:5? Ko tas mums atklāj, un kāpēc tas, kas tur pateikts, ir tik svarīgs?`