---
title:  Sazvērestība pret Daniēlu
date:   10/02/2020
---

`Izlasi Dan 6:6–9. Kāds plāns slēpjas aiz šī dekrēta? Kā tas nostrādā uz ķēniņa iedomību?`

Varbūt Dārijs izskatās muļķis, izsludinādams dekrētu, kuru viņš drīz vēlas atsaukt. Viņš iekrīt ierēdņu izliktajā slazdā, kas ir pietiekami gudrs, lai spēlētos ar nesen nodibinātās valsts politiskajiem apstākļiem. Dārijs valdību ir decentralizējis un iecēlis 120 satrapus, lai padarītu administrēšanu efektīvāku. Tomēr šāda rīcība ietver riskus ilgtermiņā. Ietekmīgs pārvaldnieks var viegli veicināt sacelšanos un sašķelt valsti. Tāpēc likums, kas liek visiem pielūgt tikai ķēniņu trīsdesmit dienas, šķiet laba stratēģija, lai veicinātu lojalitāti ķēniņam.

Nav pierādījumu, ka Persijas ķēniņš kādreiz būtu pieprasījis sev dievišķu statusu. Neskatoties uz to, dekrēts varētu būt ar nolūku padarīt ķēniņu par vienīgo dievu pārstāvi trīsdesmit dienu laikā. Tas ir, lūgšanas dieviem bija jāpienes ar viņa starpniecību. Diemžēl kēniņš neizpētīja motivāciju, kas slēpjas aiz šī ierosinājuma. Tāpēc viņš nesaprata, ka likums, kas it kā domāts, lai novērstu sazvērestību, bija domāts kā sazvērestība, lai ievainotu Daniēlu.

Divi likuma aspekti ir pelnījuši mūsu uzmanību. Pirmkārt, sods par pārkāpumu ir iemešana lauvu bedrē. Tā kā šāda veida sodīšana nekur citur nav apstiprināta, tas varētu būt Daniēla ienaidnieku ar nodomu radīts ierosinājums. Seno Tuvo Austrumu monarhi lika lauvas krātiņos, lai atbrīvotu noteiktos gadījumos medību nolūkos. Tāpēc lauvu bija pietiekami, ja kāds uzdrošinātos pārkāpt ķēniņa dekrētu. Otrkārt, dekrētu nevar mainīt. Mēdiešu un persiešu likumu nemainīgums ir minēts arī Est1:19 un Est 8:8. Diodors Sikulus, sens grieķu vēsturnieks, piemin gadījumu, kad Dārijs III (nesajauciet ar Dāriju, kas minēts Daniēla grāmatā) mainīja savas domas, bet nevarēja vairs atcelt nāves spriedumu, ko viņš bija uzlicis nevainīgam cilvēkam.