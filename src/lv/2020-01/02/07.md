---
title:  Tālākiem pētījumiem
date:   10/01/2020
---

“Daniēls un viņa biedri Babilonijā savos jaunības gados acīmredzot piedzīvoja lielāku veiksmi nekā Jāzeps pirmajos gados Ēģiptē. Tomēr viņi bija pakļauti rakstura pārbaudijumiem, kas nebija mazāk smagi. No salīdzinošas vienkāršības, ko viņi piedzīvoja Jūdas mājās, šie ķēnišķās izcelsmes jaunieši tika aizvesti uz visvarenāko no pilsētām, uz vislielākā monarha galmu, un viņi tika izraudzīti apmācībām ķēniņa īpašajā kalpošanā. Kārdinājumi, kas viņus apņēma samaitātajā un izšķērdīgajā galmā, bija spēcīgi. Fakts, ka viņi, Jehovas pielūdzēji, bija gūstekņi Bābelē, ka Dieva nama trauki bija novietoti Bābeles dievu templī, ka Israēla kēniņš pats bija gūsteknis babiloniešu rokās, bija tas, ko uzvarētāji lielīgi minēja kā pierādījumus, ka viņu reliģija un ieradumi ir pārāki par ebreju reliģiju un ieradumiem. Šādos apstākļos, dziļos pazemojumos, ko bija radījusi Israēla novēršanās no Viņa baušļiem, Dievs deva Babilonai Sava pārākuma, Savu prasību svētuma un paklausības drošo rezultātu pierādījumus. Šī liecība, ko Viņš deva, varēja tikt dota tikai ar to starpniecību, kas vēl joprojām turējās pie savas uzticības.” (Elena Vaita “Audzināšana”, 54. Ipp.)

**Jautājumi pārrunām**

`1. Grupā pārrunājiet dažādos kultūras un sabiedrības izaicinājumus, ko piedzīvo kristieši jūsu sabiedrībā. Kādi tie ir, un kā draudze var mācīties uz tiem atbildēt?`

`2. Padomā, cik viegli Daniēlam un citiem būtu pakļaut kompromisiem savu ticību. Galu galā babilonieši bija iekarotāji. Jūdu tauta bija sakauta. Kādus vēl vajadzēja “pierādījumus”, ka babiloniešu “dievi” ir lielāki nekā Israēla Dievs, un tāpēc Daniēlam un viņa draugiem būtu jāpieņem šis fakts? Pie kādām svarīgām Bībeles patiesībām šajā gadījumā viņi varēja turēties, kas palīdzēja viņiem pastāvēt šajā laikā? (Sk. Jer 5:19, Jer 7:22–34.) Ko tam vajadzētu stāstīt mums par to, cik svarīgi ir zināt Bībeli un saprast “šī laika patiesību”?`

`3. Kāpēc uzticība ir tik svarīga ne tikai mums pašiem, bet arī tiem, kam mūsu uzticīgā liecība stāsta par tā Kunga raksturu, kam mēs kalpojam?`