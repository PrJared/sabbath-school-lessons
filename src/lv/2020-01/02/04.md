---
title:  Stingra apņemšanās
date:   07/01/2020
---

`Izlasi Dan 1:7–20. Mēs redzam šeit darbojamies divus faktorus: Daniēla brīvo gribu un Dieva iejaukšanos. Kāds svarīgs princips vēl šeit eksistē?`

Šķiet, ka četri ebreju gūstekņi neiebilst pret saviem jaunajiem vārdiem. Visticamāk, viņi tur neko nevar darīt, kā vien savus ebreju vārdus izmantot, sarunājoties savā starpā. Bet attiecībā uz ēdienu un vīnu no ķēniņa galda viņu spēkos noteikti ir to ēst vai neēst. Tāpēc šeit ļoti svarīga ir četru vīru brīvā izvēle.

Ja tomērierēdnis var mainīt vārdu, viņš var mainīt arī ēdienkarti. Bija vismaz divi iemesli, kāpēc šie četri negribēja ēst no ķēniņa galda.

Pirmkārt, ēdieni no ķēniņa galda varēja saturēt nešķīstu gaļu (3Moz 11). Otrkārt, ēdiens vispirms tiek pienests kā maltīte dieva tēlam un tad tas tiek sūtīts apēšanai ķēniņam. Tāpēc, kad Daniēls bez kādām atrunām un viltus skaidri pasaka, ka viņa lūgumam ir reliģiska motivācija, tas ir, pils ēdiens viņu un viņa draugus apgānīs (Dan1:8), viņš parāda ļoti lielu drosmi.

Ieskatoties Daniēla un Babilonijas ierēdņa sarunā, redzami daži svarīgi punkti. Pirmkārt, šķiet, ka Daniēls labi saprot ierēdņa grūto situāciju, tāpēc viņš ierosina pārbaudes laiku. Desmit dienas ēdot citu ēdienu, vajadzētu būt pietiekami, lai parādītu vinu uztura labumus un līdz ar to atņemtu ierēdnim bailes. Otrkārt, Daniēla pārliecība, ka rezultāts būs tik pozitīvs tik īsā laika periodā nāk no absolūtas paļāvības uz Dievu. Treškārt, dārzeņu uztura un ūdens izvēle norāda uz ēdienu, ko Dievs deva cilvēcei pie radīšanas (Sk. 1 Moz 1:29), varbūt arī šis fakts ietekmē Daniēla izvēli. Galu galā kas var būt vēl labāks uzturs par to, ko Dievs mums ir devis pašā sākumā?

`Kas tik svarīgs ir Daniēla brīvajā izvēlē, kas atver Dievam ceļu rīkoties tā, kā Viņš to dara (sk. Dan 1:9)? Kādas mācības mēs varam no tā gūt par to, cik svarīga ir mūsu izvēle? Kā mūsu uzticībai Dievam vajadzētu ietekmēt mūsu izvēles?`