---
title:  Dievs kā augstākais Valdnieks
date:   05/01/2020
---

Pirmajā mirklī šķiet, ka Daniēla grāmata sākas ar nomācošu sakāves aprakstu. Jūdas valsts tika pakļauta Nebukadnēcaram un tempļa trauki tika aizvesti prom no Jeruzālemes uz Sineāra zemi. Vārds “Sineāra” sastopams 1 Moz 11:2 kā Bābeles torņa atrašanās vieta. Sineāra ir ļaunu vēstoša zīme, jo tā sasaucas ar projektu, kas sakņojas atklātā pretestībā Dievam. Bet, pat ja Bābeles celtniekiem neizdevās mēģinājums aizsniegt debesis, ārējais izskats norāda, ka Nebukadnēcars un viņa dievi – kas atradās Sineāra zemē, bija uzveikuši Israēla Dieva derību.

Tomēr Daniēla grāmatas ievadvārdi skaidri atklāj, ka Jeruzālemes sakāve nav saistīta ar Babilonijas ķēniņa pārāko varu, drīzāk tā ir notikusi, jo“Kungs nodeva Jūdas ķēniņu Jojakimu viņa [Nebukadnēcara] rokās” (Dan1:2). Agrāk Dievs bija paziņojis, ka, ja Viņa ļaudis aizmirsīs Viņu un lauzīs derību, Viņš sūtīs viņus kā gūstekņus uz svešu zemi. Tāpēc Daniēls zina, ka pāri Babilonijas militārajai varai Debesu Dievs ir tas, kas vada vēstures gaitu. Tas ir šis skaidrais skatījums uz Dieva virsvaldību, kas uztur šos jaunos vīriešus un dod viņiem spēku un drosmi stāties pretī kārdinājumiem un Babilonijas impērijas spiedienam.

`Izlasi zķēn 21:10–16, 2ķēn 24:18–20 un Jer 3:13. Kāpēc Dievs nodod Jūdu un Jeruzālemi babiloniešu rokās?`

Piedzīvojot 21. gadsimta izaicinājumus, mums ir nojaunajāiegūst tāda Dieva uztvere, kas ir tik dzīvi atspoguļota Daniēla grāmatā. Saskaņā ar šo grāmatu, Dievs, kam mēs kalpojam, ne tikai virza vēstures varas ar Savas virsvaldības palīdzību, bet arī žēlsirdīgi iejaucas Savu ļaužu dzīvē, lai nodrošinātu viņiem nozīmīgu palīdzību vajadzīgā brīdī. Kā mēs vēlāk redzēsim, to, ko Dievs izdarīja ebreju gūstekņu labā, Viņš darīs arī Savu ļaužu labā gala laikā, neskatoties uz dažādajiem uzbrukumiem viņiem un viņu ticībai.

`Kādus izaicinājumus tava ticība piedzīvo tagad, vai nu ārpus draudzes, tās iekšienē, vai arī savu personīgo rakstura trūkumu dēļ? Kā mēs varam mācīties paļauties uz Dieva spēku palīdzēt mums uzvarēt jebko, kas ir mūsu priekšā?`