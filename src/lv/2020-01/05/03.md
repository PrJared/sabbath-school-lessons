---
title:  Pravieša brīdināts
date:   27/01/2020
---

`Izlasi Dan 4:24. Ja neskaita brīdinājumu par drīzajiem notikumiem, ko Daniēls saka, lai ķēniņš dara, un kāpēc? (Sk. arī Sak 14:37.).`

Daniēls ne tikai izskaidro sapni, viņš arī norāda Nebukadnēcaram, kā iziet no situācijas: “Tādēļ, ak, ķēniņ, pieņem manu padomu: atsvabinies no saviem grēkiem ar taisnību un no saviem noziegumiem ar žēlsirdību, to parādidams nelaimīgiem! Varbūt tava labklājība tad varēs pastāvēt jo ilgi” (Dan 4:24).

Nebukadnēcars veic Babilonijā apjomīgu celtniecības darbu. Dārzi, kanālu sistēma un simtiem tempļu un citu ēku projektu pārvērš pilsētu par vienu no senās pasaules brīnumiem. Bet krāšņums un skaistums, vismaz daļēji, tiek panākts, ekspluatējot vergus un atstājot novārtā trūcīgos. Pie tam impērijas bagātības tiek izmantotas, lai apmierinātu ķēniņa un viņa galma izpriecas. Tādējādi Nebukadnēcara lepnums ne tikai neļauj viņam atzīt Dievu, bet padara viņu arvien nevērīgāku pret trūcīgo vajadzībām. Ņemot vērā īpašās rūpes, ko Dievs parāda trūcīgajiem, nav pārsteigums, ka no citiem iespējamajiem grēkiem, ko Daniēls varēja izcelt ķēniņa priekšā, viņš izceļ tieši nevērību pret trūcīgajiem.

Nebukadnēcaram sniegtā vēsts nekādā ziņā nav nekas jauns. Vecās Derības pravieši bieži brīdina Dieva ļaudis no trūcīgo apspiešanas. Patiešām, redzamākais grēks, kas izsauc ķēniņa izsūtījumu trimdā, ir nevērība pret trūcīgajiem. Galu galā līdzjūtība pret trūcīgajiem ir visaugstākā kristiešu labdarība. Turpretī ekspluatēšana un nevērība pret trūcīgajiem ir uzbrukums pašam Dievam. Rūpējoties par trūkumā nonākušajiem, mēs atzīstam, ka Dievam pieder viss, un tas nozīmē, ka mēs neesam īpašnieki, bet tikai Dieva īpašuma namturi.

Kalpojot citiem ar saviem īpašumiem, mēs godājam Dievu un atzīstam Viņu kā Kungu. Materiālo īpašumu vērtību un funkcijas vajadzētu noteikt tam, ka Dievs ir īpašnieks. Šajā ziņā Nebukadnēcars cieš neveiksmi, un arī mēs riskējam ar to pašu, ja neatzīstam Dieva virsvaldību pārmūsu sasniegumiem un neparādām, ka atzīstam šo realitāti, palīdzot tiem, kas ir grūtībās.