---
title:  No Lepnuma Līdz Pazemībai
date:   25/01/2020
---

### Nedēļ as pētījumiem
Dan 4:1–33, Sak 14:31, 2ķēn 20:2–5, Jon 3:10, Dan 4:34–37, Fil 2:1–11.

> <p>Atmiņ as pants</p>
> “Es teicu to Visuaugstāko, es slavēju un pagodināju To, kas dzīvo mūžīgi, kura vara un valdonība ir mūžīga un kura ķēniņa valstība paliek uz radu radiem” (Dan 4:31).

Lepnums ir nosaukts par pirmo grēku. Vispirms tas parādījās Debesu galma eņģeli Luciferā. Tāpēc Dievs ar Ecehiēla starpniecību saka: “Tava sirds bija palikusi lepna tava skaistuma dēl, tu savu gudrību pazaudēji aiz ārējā spožuma. Tādēļ Es nogāzu tevi pie zemes ķēniņu acu priekšā, lai tie priecājas par to, kā tev klājies” (Ec 28:11).

Lepnums noveda pie Lucifera krišanas, tāpēc tagad viņš iedveš lepnumu cilvēkos, tādējādi vadot viņus pret Dievu un tā pa ceļu uz leju pretī iznīcībai. Mēs visi esam krituši cilvēki, kas savā eksistencē ir atkarīgi no Dieva. Jebkuras mums dotās dāvanas, jebkas, ko mēs paveicam ar šīm dāvanām, nāk tikai no Dieva. Līdz ar to kā mēs uzdrošināmies būt lepni, lielīgi vai augstprātīgi, ja patiesībā visā, ko mēs darām, vajadzētu valdīt pazemībai?

Nebukadnēcaram bija vajadzīgs ilgs laiks, lai saprastu pazemības svarīgumu. Pat ceturtās būtnes parādīšanās degošajā cepli (sk. pagājušo nedēļu) nemaina viņa dzīves virzienu. Tikai pēc tam, kad Dievs atņem viņam valstību un sūta viņu dzīvot ar lauka zvēriem, ķēniņš ierauga savu patieso stāvokli.

_Lūdzu, iepazīsties ar šīs nedēļas tēmu, lai sagatavotos Bībeles izpētei 1. februārī._