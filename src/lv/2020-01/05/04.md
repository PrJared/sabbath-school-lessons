---
title:  Visaugstākā noteikumi
date:   28/01/2020
---

Neskatoties uz to, ka Nebukadnēcaram pateica, lai viņš nožēlo un meklē Dieva piedošanu, viņa nelokāmais lepnums izraisa Debesu dekrēta stāšanos spēkā (Dan 4:28–33). Lai gan ķēniņš staigā pa savu pili un slavē sevi par to, ko viņš ir paveicis, viņam uznāk mentāla saslimšana, kas liek viņu izolēt no ķēniņa pils. Varbūt viņš piedzīvoja patoloģisku mentālu stāvokli, ko sauc par klīnisko likantropiju vai zoantropiju. Šāds stāvoklis liek saslimušajam uzvesties kā dzīvniekam. Mūsdienās šo slimību sauc par “sugu disforiju” – tā ir sajūta, ka ķermenis ir no nepareizās sugas un tāpēc ir vēlme būt dzīvniekam.

`Izlasi zķēn 20:2–5; Jon 3:10 un Jer 18:7, 8. Ko šie panti stāsta mums par ķēniņa iespējām novērst sodu?`

Diemžēl Nebukadnēcaram ir jāmācās pa grūto ceļu. Būdams ķēniņš, Nebukadnēcars nespēj domāt par savām attiecībām ar Dievu. Tāpēc, atņemot ķēniņam ķēniņa autoritāti un sūtot viņu dzīvot ar lauka zvēriem, Dievs dod viņam iespēju atzīt savu pilnīgo atkarību no Viņa. Patiesībā augstākā mācība, ko Dievs grib mācīt augstprātīgajam ķēniņam, ir “Debesu noteikumi” (Dan 4:26). Patiešām, spriedumam pārķēniņu ir pat vēl dziļāks nodoms pēc Dieva plāna, kā tas ir skaidri izteikts Debesu būtņu dekrētā: “Lai dzīvie zinātu, ka Visaugstais valda cilvēku valstībā, dod to, kam vien gribēdams, un ieceļ pār to viszemākos no cilvēkiem” (Dan 4:17, NKJV).

Citiem vārdiem, disciplinēšanai, kas tika piemērota Nebukadnēcaram, vajadzētu būt mācībai mums visiem. Tā kā mēs piederam pie “dzīvo” grupas, mums vajadzētu vairāk uzmanības pievērst galvenajai mācībai, kas mums ir jāapgūst, ka “Visaugstākais valda cilvēku valstībā”.

`Kāpēc zināšanas par to, ka Visaugstais valda, ir tik svarīga mācība, ko mums apgūt? Kā šīm zināšanām vajadzētu ietekmēt to, kā mēs izturamies pret tiem, pār ko mums ir vara?`