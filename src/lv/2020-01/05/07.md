---
title:  Tālākiem pētījumiem
date:   31/01/2020
---

“Kādreizējais lepnais monarhs bija kļuvis pazemīgs Dieva bērns. Nežēlīgais, varmācīgais patvaldnieks bija pārvērties par gudru un līdzjūtīgu ķēniņu. Viņš, kurš tika izaicinājis un zaimojis Debesu Dievu, tagad atzina Visaugstākā varu un nopietni pūlējās veicināt godbijību pret Jehovu, kā arī vairot savu pavalstnieku labklājību. Kungu Kunga un ķēniņu ķēniņa sodīts, Nebukadnēcars beidzot iemācījās to, ko nepieciešams zināt ikvienam valdniekam, – ka īstais lielums ir patiesa dievbijība. Viņš atzina Jehovu par dzīvo Dievu, teikdams: “Es, Nebukadnēcars, tagad slavēju, godinu un augsti teicu debesu Ķēniņu, jo visi Viņa darbi ir patiesība un visi Viņa ceļi ir taisnība: Viņš var pazemot, kas lepnībā staigā” (34.p.). Dieva nodoms, lai pasaules lielākā valsts paustu Viņa slavu, tagad bija piepildīts. Šis publiskais paziņojums, kurā Nebukadnēcars atzina Dieva žēlastību, laipnību un varu, ir pēdējais darbs viņa dzīvē, kas uzrakstīts svētajā vēsturē.” (Elena Vaita “Pravieši un ķēniņi”, 521. Ipp.)

**Jautājumi pārrunām**

`1. “Lepnums vada uz visiem citiem netikumiem: tas ir pret Dievu vērsts absolūts prāta stāvoklis. Vai jums tas liekas pārspīlēti? Ja tā, tad padomājiet. [..] Jo lielāks cilvēka lepnums, jo vairāk viņam nepatīk lepnums citos cilvēkos. Patiesībā, ja gribat uzzināt, cik jūs esat lepni, visvieglāk ir pajautāt sev: “Cik ļoti man nepatīk, ja citi cilvēki izturas pret mani noraidoši vai atsakās mani ievērot, vai liek man darīt grūtākos darbus, izturas necienīgi vai izrādās? Mums ir jāsaprot tas, ka katra cilvēka lepnums cīnās ar ikviena cita lepnumu. Tā kā es gribēju būt lielā trokšna taisītājs ballītē, mani tik loti kaitināja ikviena cita radītais lielais troksnis. Diviem cilvēkiem no vienas profesijas nekad nesaskan.” (C. S. Lewis (K. S. Lūiss), “Mere Christianity” [New York: Touchstone, 1996), 110. Ipp.) Ko Lūiss šeit pasaka, kas varbūt palīdz tev ieraudzīt lepnumu savā dzīvē?`

`2. Tēma, kas redzama šajā nodaļā, kā arī dažās iepriekšējās, ir Dieva visvarenība. Kāpēc tā ir svarīga tēma, kas jāsaprot? Kāda loma ir sabatam, lai palīdzētu mums saprast šo svarīgo patiesību?`