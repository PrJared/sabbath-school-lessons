---
title:  Tālākiem pētījumiem
date:   17/01/2020
---

Ir noderīgi ievērot, ka Dan 2. nodaļas tēls ir veidots no zelta un sudraba, metāliem, kas saistīti ar ekonomisku varu. Tēls ir taisīts arī no bronzas un dzelzs, kas tika izmantoti darbarīkiem un ieročiem, un no māla, kas senajā pasaulē tika izmantots literāriem un mājsaimniecības nolūkiem. Līdz ar to tēls sniedz dzīvu cilvēces un tās sasniegumu ainojumu. Visatbilstošāk tēla atsevišķās anatomiskās daļas izsaka pasaules valstu secību un pēdējo sadalīšanos, kas valdīs cilvēces vēstures pēdējās dienās. Tomēr akmens ir skaidri attēlots kā kaut kas tāds, kas nav veidots ar “cilvēka rokām” (Dan 2:45), – kā spēcīgs atgādinājums pārdabiskajam noslēgumam, kas nāks pār šo laicīgo pasauli un visiem cilvēciskajiem sasniegumiem.

Lai gan “ar neapbruņotu aci cilvēces vēsture var likties haotiska spēku un pretspēku spēle, .. Daniēls pārliecina mūs, ka aiz visa tā stāv Dievs, noraugoties uz šiem spēkiem un darbojoties pasaulē, lai panāktu to, ko Viņš uzskata par vislabāko.” (William H. Shea, Daniel: A Reader's Guide (Nampa, ID: Pacific Press, 2005], 98. Ipp.)

**Jautājumi pārrunām**

`1. Cik labi ir zināt, ka visa šīs pasaules haosa un ciešanu vidū Dievs visu kontrolē un beigās darīs visam godības pilnu galu. Kāda ir mūsu loma, cenšoties darīt labu, kur un kā vien varam, lai palīdzētu remdēt ciešanas, kas pastāv šajā kritušajā pasaulē?`

`2. Kā mēs varam izskaidrot to, ka Daniēls un gūstekņi strādāja tik cieši kopā un uzticīgi pagānu vadītājiem, kas bija izdarījuši tik daudz posta Daniēla tautai?`

`3. Kā mēs uzzinājām, daži apgalvo, ka akmens, kas atdalās bez cilvēka roku palīdzības, attiecas uz evaņģēlija izplatīšanu pasaulē. Tas tā var būt daudzu iemeslu dēļ, ieskaitot Dan 2:35, kur teikts, ka akmens satrieks visas iepriekšējās tautas un ka “vējš tās aiznesa, tā ka no tām nekā vairs nepalika”. Tas nenotika pēc krusta notikumiem. Ir vēl arī citi mēģinājumi, kas identificē akmens valsti ar draudzi, taču tie palaiž garām faktu, ka akmens valsts aizstāj visas citas cilvēces valdīšanas formas. Tāpēc tikai Jēzus otrā nākšana var iedarbināt procesu, kas attēlots kā pravietiskā sapņa kulminācija. Kāpēc tad Jēzus otrā nākšana ir vienigais saprātīgais skaidrojums tam, ko akmens paveic pasaules noslēgumā?`