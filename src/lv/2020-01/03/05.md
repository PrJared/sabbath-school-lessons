---
title:  Tēls. Otrā daļa
date:   15/01/2020
---

`Izlasi vēlreiz sapni un tā skaidrojumu (Dan 2:31–49). Ko tas mums māca par to, ka Dievs zina pasaules vēsturi jau iepriekš?`

Pravietojums, kas izteikts Nebukadnēcara sapnī, sniedz vispārēju pravietisku ieskicējumu, kas darbojas kā mērs, ar kura palīdzību skaidrot detalizētākos Dan 7.,8. un 11. nodaļas pravietojumus. Arī Dan 2. nodaļa nav pravietojums ar nosacījumiem. Tas ir apokaliptiskais pravietojums: konkrēts paredzējums tam, ko zināja Dievs un kas notiks nākotnē.

1. Zelta galva aino Babiloniju (626.-539. g. pr. Kr.). Patiešām, neviens cits metāls nevarētu labāk par zeltu ainot Babilonijas impērijas varu un bagātību. Bībele to sauc par“zelta pilsētu” (Jes 14:4) un “zelta kausu Tā Kunga rokā” (Jer 51:7, salīdzini ar Atkl 18:16). Senais vēsturnieks Hērodots ziņo, ka pilsētu rotāja daudz zelta.
2. Sudraba krūtis un rokas ir Medopersijas simbols (539.–331. g. pr. Kr.). Tieši tāpat, kā sudrabam ir mazāka vērtība nekā zeltam, Medopersijas impērija nekad nav sasniegusi tādu krāšņumu kā Babilonija. Pie tam sudrabs ir arī atbilstošs simbols persiešiem tāpēc, ka viņi izmantoja sudrabu savā nodokļu sistēmā.
3. Vēders ungurni no bronzas simbolizē Grieķiju (331.–168. g. pr. Kr.). Ec 27:13 attēlo grieķus, tirgojamies ar bronzas traukiem. Grieķu kareivji izcēlās ar saviem bronzas ieročiem. Viņu Ķiveres, vairogi un kaujas cirvji sastāvēja no misiņa. Hērodots stāsta, ka Psametikus I no Ēģiptes uzbrūkošajos grieķu pirātos redzēja pravietojuma piepildījumu, kas vēstīja, ka “bronzas vīri nāk no jūras”.
4. Kājas no dzelzs atbilstoši aino Romu (168.g. pr. Kr.-m.ē. 476.g.). Kā Daniēls paskaidroja, dzelzs aino Romas impērijas iznīcinošo varu, kas pastāvēja ilgāk nekā iepriekšējās valstis. Dzelzs bija ideāls metāls impērijas ainošanai.
5. Kājas daļēji no dzelzs, daļēji no māla aino sadalīto Eiropu (m. 7. 476. g. – Kristus otrā nākšana). Dzelzs un māla sajaukums ir atbilstošs ainojums tam, kas notika pēc Romas impērijas sadalīšanās. Lai gan ir bijuši daudzi mēģinājumi apvienot Eiropu, sākot no laulības savienībām starp karaļnamiem līdz pat tagadējai Eiropas Savienībai, šķelšanās un nespēja vienoties ir dominējusi un saskaņā ar šo pravietojumu tas tā paliks līdz Dieva mūžīgās valsts nodibināšanai.