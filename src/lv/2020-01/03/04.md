---
title:  Tēls. Pirmā daļa
date:   14/01/2020
---

`Dan 2:24–30. Ko Daniēls šeit pasaka tādu, ko mums vienmēr ir svarīgi atcerēties? (Sk. arī Jņ 15:5.)`

Atbildot uz lūgšanu, Dievs atklāj sapņa saturu un tā skaidrojumu. Un Daniēls nevilcinās pastāstīt ķēniņam, ka noslēpuma risinājums nāk no “Debesu Dieva”. Pirms Daniēls atklāj sapņa saturu un tā skaidrojumu, viņš min ķēniņa neizteiktās domas un bažas, kad viņš neaizmidzis gulēja gultā. Šī apstāklus aprakstošā informācija tālāk uzsver vēsts ticamību, jo šādu informāciju, kas ir zināma tikai ķēniņam, Daniēls noteikti ir saņēmis no pārdabiska spēka. Bet, Daniēlam turpinot atstāstīt sapņa saturu, viņš riskē izsaukt vēl kādu krīzi, jo sapnis Nebukadnēcaram noteikti nav labā vēsts.

`Izlasi Dan 2:31–49. Ko sapnis pasaka par Nebukadnēcara valsts likteni?`

Sapnis sastāv no majestātiska tēla ar galvu “no tīra zelta, tā krūtis un rokas no sudraba, tā vēders un gurni no vara. Tēla stilbi bija no dzelzs, un tā kājas pa daļai no dzelzs un pa daļai no māla” (Dan 2:32, 33). Beigās akmens “ķēra tēla dzelzs un māla kājas un sašķaidīja tās” (Dan 2:34). Viss tēls tika iznīcināts un izkaisīts kā pelavas vējā. Daniēls paskaidro, ka dažādie metāli aino vienu otrai sekojošas valstības, kas nāks viena pēc otras vēstures gaitā. Nebukadnēcaram vēsts bija skaidra: Babilonija ar visu tās godību un varenību beigsies un tiks aizstāta ar citu valsti, kurai atkal sekos cita, līdz valsts būs pavisam cita rakstura un aizstās tās visas: Dieva mūžīgā valsts, kas ilgs bezgalīgi.

`Padomā, cik pārejošas un īslaicīgas ir visas cilvēciskās lietas. Ko šis fakts mums māca par lielo cerību, kas mums ir Jēzū un tikai Jēzū (sk. Jņ 6:54, 2kor 4:18)?`