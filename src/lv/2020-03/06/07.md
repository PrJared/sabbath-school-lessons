---
title:  Tālākiem Pētījumiem
date:  07/08/2020
---

Izlasi Elenas Vaitas grāmatā “Kristus līdzības” nodaļu “Talanti” 325.–365. lpp.

Pareiza izpratne par Bībeles garīgo dāvanu mācību nes vienotību draudzē. Atziņa, ka katrs no mums ir vērtīgs un vajadzīgs Kristus miesas loceklis, ir vienojoša. Katrs draudzes loceklis ir nepieciešams, lai veiktu Kristus misiju. Katrs loceklis ir apdāvināts kalpošanai. “Katram ir dots darbs, ko darīt Kungam. Katram no Viņa kalpiem ir dota īpaša dāvana  vai talants.‘Vienam viņš deva piecus talantus, citam divus, un citam vienu, katram pēc viņa spējām.’ Katram kalpam ir kaut kas uzticēts, par ko viņš ir atbildīgs, un dažādās atbildības ir sadalītas saskaņā ar mūsu dažādajām spējām. Izdalot Savas dāvanas, Dievs nav rīkojies neobjektīvi. Viņš ir izdalījis dāvanas saskaņā ar Viņa kalpu zināmajām spējām, un Viņš sagaida attiecīgu atgriešanu.” `(Elena Vaita “Liecības draudzei” 2. sēj., 282. lpp.)

Atceries arī, ka Gara dāvanas ir dotas, lai pagodinātu Dievu, nevis mūs pašus. Dievs tās ir devis, lai paaugstinātu Viņa vārdu un virzītu uz priekšu Savu darbu.

**Jautājumi pārrunām**

`1.	Pakavējies vairāk pie domas, ka katrs no mums ir saņēmis dāvanas no Dieva. Kā tas praktiskā ziņā ietekmē jūsu vietējo draudzi? Kādu izmaiņu šī doma var ienest, iesaistot katru locekli kalpošanā?`

`2.	Pastāsti Bībeles izpētes grupas locekļiem,kā kāda cita locekļa dāvanas tevi ir svētījušas. Pastāsti grupai, kā tu atklāji savas garīgās dāvanas. Kā tu domā, kādas ir tavas dāvanas, un kā tu tās izmanto, lai svētītu citus?`

`3.	Šajā tēmā bija teikts, ka mūsu dāvanas aug, kad mēs tās izmantojam. Atskaties uz savu personīgo dzīvi. Vai tu redzi kādu dāvanu, ko Dievs tev ir iedevis, kas ir paplašinājusies, kad tu esi sācis to lietot, lai pagodinātu Viņa vārdu? Vienlaikus uzdod sev vēlreiz jautājumu ceturtdienas pētījuma beigās par to, cik uzticīgs tu esi tajā, ko Dievs tev ir iedevis.`