---
title:  Neierobežotas Iespējas
date:  01/08/2020
---

### Nedēļas pētījumiem
1kor 12:12; Mt 3:16, 17; 1kor 12:7; 1kor 1:4–9; Mt 25:14–30.

> <p>Atmiņas pants</p>
> “Visu to padara viens un tas pats Gars, piešķirdams katram savu tiesu, kā gribēdams” (1kor 12:11).

Dievs mūs aicina kā Viņa lieciniekus (Apd 1:8, Jes 43:10). Liecināšana nav īpaša garīgā dāvana, kas dota tikai dažiem izraudzītajiem. Liecināšana ir dievišķs aicinājums katram kristietim.

Bībele izmanto dažādus izteicienus, lai aprakstītu mūsu aicinājumu Dieva priekšā. Mums ir jābūt “pasaules gaismai”, “Kristus vēstniekiem” un “ķēnišķīgiem priesteriem” (Mt 5:14, 2kor 5:20, 1Pēt 2:9). Tas pats Dievs, kas aicina mūs liecināt un kalpot, sagatavo mūs šim uzdevumam. Viņš piešķir garīgas dāvanas katram ticīgajam. Dievs neaicina izglītotos. Viņš izglīto tos, ko Viņš ir aicinājis. Tieši tāpat, kā Viņš brīvi dod glābšanu visiem, kas tic, Viņš arī brīvi dod visiem Savas dāvanas.

Kad mēs veltījam sevi Dievam un nododam savas dzīves Viņa kalpošanā, mūsu iespējas kalpot ir bezgalīgas. “Nav robežu tāda cilvēka lietderīgumam, kas, nolicis malā savu “es”, dod vietu Svētā Gara darbam savā sirdī un dzīvo pilnībā Dievam veltītu dzīvi.” (Elena Vaita “Kristus dziedinošā kalpošana”, 159. lpp.)

Šīs nedēļas tēmā mēs pētīsim savas nebeidzamās iespējas kalpot ar Svētā Gara dāvanas palīdzību.

_Lūdzu, iepazīsties ar šīs nedēļas tēmu, lai sagatavotos Bībeles izpētei 8. augustā._