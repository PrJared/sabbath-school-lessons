---
title:  Izkopjot Savas Dāvanas
date:  06/08/2020
---

`Izlasi līdzību par talantiem Mt 25:14–30. Kas ir vissvarīgākā doma, kas tev liek aizdo­ māties šajā stāstā? Kāpēc Dievs uzslavēja pirmos divus kalpus, bet pēdējo nosodīja? Ko šī līdzība stāsta mums par savu talantu izmantošanu? Īpaši ievērojiet Mt 25:29.`

Kungs iedeva katram kalpam talantus saskaņā ar “viņu spējām” (Mt 25:15). Katrs saņēma atšķirīgu daudzumu. Viens saņēma piecus talantus, cits divus, cits – vienu. Katram kalpam bija izvēle, kā ieguldīt jeb izmantot savu talantu, kas viņam bija dots. Svarīga doma šeit ir, ka tas, kas viņiem tika iedots, nepiederēja viņiem pašiem. Tas piederēja kādam citam, kas uzlika to viņiem par pienākumu.

Kungu nesatrauca tas, kam bija augstāka vai zemāka dāvana. Viņš arī neuztraucās par to, cik daudz talantu katram bija doti. Viņa bažas bija par to, ko katrs darīja ar viņam iedoto. Pāvils 2kor 8:12 to uzraksta šādi: “Jo, kur ir laba griba, tā ir apsveicama ar to, cik tā spēj, vairāk nevar sagaidīt.” Dievam nerūp tik daudz tas, kas tev ir, bet drīzāk tas, ko tu dari ar to, kas tev ir.

Dievs uzslavēja pirmos divus kalpus, jo viņi bija uzticīgi savu talantu izmantošanā. Viņu talanti vairojās, kad tos lietoja. “Ļaunie” kalpi neizmantoja talantus, ko kungs viņiem bija devis, un tie nevairojās. Tā ir mūžīga patiesība, ka “kalpošanas likums kļūst par saikni, kas savieno mūs ar Dievu un ar saviem līdzcilvēkiem.” (Elena Vaita “Kristus līdzības”, 326. lpp.) Neuzticīgais kalps izšķieda savu iespēju kalpot un visbeidzot zaudēja savu spēju to darīt. Kad mēs izlietojam dāvanas,ko Dievs mums ir devis,lai pagodinātu Viņa vārdu, tās vairosies, paplašināsies un augs. Kā jūs varat atklāt dāvanas, ko Dievs jums ir devis? Pazemīgi lūdziet Dievu atklāt jums tās jomas, kurās Viņš ilgojas, lai jūs kalpotu. Kad Viņš jūs aicina, iesaistieties. Jūsu dāvanas augs, kad jūs tās izlietosiet, un jūs gūsiet gandarījumu kalpošanā Viņam.

`Padomājiet par šo līdzību un attieciniet to uz savu dzīvi. Ko tā jums stāsta par to, ko jūs darāt ar to, ko Dievs jums ir iedevis? (Atcerieties, viss, kas jums ir, arī ir dāvana no Dieva.)`