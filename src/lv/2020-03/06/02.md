---
title:  Atšķirīgas Dāvanas – Vienoti Kalpošanā
date:  02/08/2020
---

Vai esat kādreiz domājuši, cik mācekļi bija atšķirīgi? Viņu līdzšinējā dzīve, personība, temperamenti un dāvanas lielā mērā atšķīrās. Bet tas neattiecās uz atbildību par draudzi. Tas bija spēks. Matejs, nodokļu iekasētājs, bija precīzs, tiešs un akurāts. Turpretī Pēteris bieži runāja ātri un bija entuziastisks un impulsīvs, tajā pašā laikā arī dabiskas vadītāja īpašības. Jānis bija maigas dabas un atklāts. Andrejs bija cilvēku cilvēks, ar īpašu apkārtējās vides uztveri un jūtīgs pret citiem. Tomam bija dabiska nosliece apšaubīt, un viņš bieži šaubījās. Dievs spēcīgā veidā izmantoja liecināšanā katru no šiem mācekļiem, lai arī cik atšķirīgas bija viņu personības un dāvanas.

`Izlasi 1kor 12:12, 13, 18–22. Ko mēs atklājam šajos pantos par Kristus miesas jeb draudzes vajadzību pēc cilvēkiem ar dažādām dāvanām?`

Dievs priecājas par cilvēkiem ar dažādiem dzīvesstāstiem, dažādiem talantiem un spējām un piešķir viņiem dāvanas kalpošanai. Kristus miesa nav viendabīga ļaužu grupa ar ļoti līdzīgiem cilvēkiem. Tas nav vietējais klubiņš ar līdzīgi vai vienādi domājošajiem. Tā ir dinamiska ļaužu kustība ar atšķirīgām dāvanām, vienota savā mīlestībā uz Kristu un Rakstiem; viņi ir nodevušies tam, lai līdzdalītu Viņa mīlestību un patiesību pasaulē (Rm 12:4, 1kor 12:12). Kristus miesas locekļiem ir atšķirīgas dāvanas, bet katrs no tiem ir vērtīgs; katrs ir svarīgs, lai Kristus miesa darbotos veselīgi. Tieši tāpat kā acīm, ausīm un degunam katram ir sava funkcija, bet tie ir nepieciešami organismam, vajadzīgas arī visas dāvanas (1kor 12:21, 22).

Ja tu rūpīgi aplūkosi cilvēka ķermeni, pat vismazākajām daļām ir svarīga loma. Piemēram, acu plakstiņi. Kā būtu, ja mums nebūtu šķietami tik nenozīmīgo acu plakstiņu? Putekļu daļiņas būtu aizmiglojušas mūsu redzi, un sekas varētu radīt arī neatgriezenisku bojājumu. Ja kāds draudzes loceklis varētu šķist “nenozīmīgs”, viņš tomēr ir būtiska Kristus miesas daļa un Svētā Gara apdāvināts. Kad mēs nododam šīs dāvanas pilnībā Dievam, katrs no mums var ienest pārmaiņas, kas ir mūžīgas.

`Lai arī cik tu esi apdāvināts, kas ir tās lietas, kurās tu neesi tik labs kā citi draudzes locekļi? Kā tas var palīdzēt tev palikt sev piemērotā vietā?`