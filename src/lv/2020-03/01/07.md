---
title:  Tālākiem Pētījumiem
date:  03/07/2020
---

Izlasi Elenas Vaitas grāmatā “Apustuļu darbi” nodaļu “Dieva nolūks ar Savu draudzi” (9.–16. lpp.) un grāmatā “Laikmetu ilgas” 822.–828. lpp.

Jaunās Derības draudze piedzīvoja briesmas nesaprast savas pastāvēšanas nolūku. “Pret Jeruzālemes draudzi izvērstās vajāšanas panāca to, ka Evaņģēlija darbam tika dots jauns stimuls. Šeit Vārda sludināšanu bija pavadījuši ievērojami panākumi, un draudēja briesmas, ka mācekļi te varētu uzkavēties pārāk ilgi, neievērojot Pestītāja uzdevumu iet pa visu pasauli. Aizmirsdami, ka spēks stāvēt pretī ļaunumam visstraujāk vairojas, rosīgi strādājot, viņi sāka domāt, ka nav svarīgāka pienākuma kā aizsargāt Jeruzālemes draudzi no ienaidnieka uzbrukumiem. Kamēr viņiem vajadzēja audzināt jaunatgrieztos nest evaņģēliju tiem, kas to vēl nebija dzirdējuši, draudēja briesmas ieņemt nostāju, kas liktu apmierināties ar jau sasniegto.” (“Apustuļu darbi”, 105. lpp.)

**Jautājumi pārrunām**

`1.	Izlasiet rūpīgi augstāk minēto Elenas Vaitas citātu,īpaši beigas.Kāpēc mums vajadzētu būt piesardzīgiem, lai nepieļautu tās pašas briesmas? Piedzīvojot misijas izaicinājumus, kāpēc šāda attieksme būtu tik ļoti, pat traģiski, nepareiza?`

`2.	Kā jūs domājat, kāpēc katrs no evaņģēlijiem noslēdzas ar līdzīgu pavēli? Izlasi Mt 28:18–20, Mk 16:15, 16; Lk 24:46–49 un Jņ 20:21. Ko tas nozīmēja pirmā gadsimta ticīgajiem, un ko tam vajadzētu nozīmēt mums mūsdienās?`

`3.	Grupā pārrunājiet atbildi uz jautājumu otrdienas pētījuma beigās par to, kā liecināšana un kalpošana ietekmē jūsu personīgo garīgo augšanu. Ko jūs esat iemācījušies tādu, kas var palīdzēt citiem? Kādas kļūdas esat pieļāvuši, un ko jūs varat palīdzēt citiem nepieļaut?`

`5. Pārdomājiet pārsteidzošo faktu, ka Dievs mīl katru no mums personīgi. Kā tu saproti, ko tas nozīmē? Kā šai, iespējams, vissvarīgākajai patiesībai visā universā vajadzētu ietekmēt tavu dzīvesveidu?`