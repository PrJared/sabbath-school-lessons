---
title:  Kāpēc Liecināt?
date:  27/06/2020
---

### Nedēļas pētījumiem
Jēk 5:19, 20; Lk 15:6; Cef 3:17; Jņ 7:37, 38; 1Tim 2:3, 4; 2kor 5:14, 15.

> <p>Atmiņas pants</p>
> “Tas ir labi un patīkami Dieva, mūsu Pestītāja, priekšā, kasgrib, lai visi cilvēki tiek izglābti un nāk pie patiesības atziņas” (1Tim 2:3, 4).

ieva lielākās ilgas ir, lai visi cilvēki atsauktos Viņa mīlestībai, pieņemtu Viņa žēlastību, tiktu Viņa Gara pārveidoti un izglābti Viņa valstībai. Viņam nav lielāku ilgu par mūsu glābšanu. Viņa mīlestībai nav robežu. Viņa žēlastība ir bezizmēra. Viņa līdzjūtībai nav gala. Viņa piedošana ir nenogurdināma. Viņa spēks ir bezgalīgs. Salīdzinot ar pagānu dieviem, kas pieprasīja upurus, mūsu Dievs pats ir pienesis visaugstāko upuri. Nav svarīgi, cik ļoti mēs ilgojamies būt glābti, Dieva ilgas mūs izglābt ir lielākas.“Tas ir labi un patīkami Dieva, mūsu Pestītāja, priekšā, kas grib, lai visi cilvēki tiek izglābti un nāk pie patiesības atziņas” (1Tim 2:3, 4). Viņa sirds ilgas ir tava un mana glābšana.

Liecināšanas centrā ir Jēzus. Par to, kas Viņš ir, un par Viņa rakstura skaistumu mums stāsta tas, ko Viņš ir izdarījis, lai mūs glābtu, kā Viņš ir izmainījis mūsu katra dzīvi un Viņa Vārda brīnišķīgās patiesības. Kāpēc liecināt? Kad mēs saprotam, kas Viņš ir, un kad piedzīvojam Viņa žēlastības brīnumus un Viņa mīlestības spēku, mēs nevaram klusēt. Kāpēc liecināt? Piedaloties kopā ar Viņu, mēs ieejam Viņa priekā satikt cilvēkus, kas ir Viņa žēlastības atpirkti un pārveidoti Viņa mīlestībā.

_Lūdzu, iepazīsties ar šīs nedēļas tēmu, lai sagatavotos Bībeles izpētei 4. jūlijā!_