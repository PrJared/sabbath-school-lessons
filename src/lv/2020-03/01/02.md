---
title:  Nodrošinot Glābšanas Iespējas
date:  28/06/2020
---

Dievskatru dienuvisiemcilvēkiemnodrošinaiespējas Viņuiepazīt. Viņšpieskarasviņu sirdīm ar Svēto Garu. Viņš atklāj Sevi dabas pasaules skaistumā un sarežģītībā. Universa milzīgums, kārtība un simetrija stāsta par bezgalīgu Dievu ar neierobežotu gudrību un bezgalīgu spēku. Viņš veido mūsu dzīvē apstākļus un nodrošina aizgādību, lai vilktu mūs pie Sevis.

Lai gan Dievs atklāj Sevi ar Sava Gara ietekmes palīdzību, dabas varenību un Viņa aizgādības darbiem, visskaidrākā Viņa mīlestības atklāsme ir atrodama Jēzus Kristus dzīvē un kalpošanā. Kad mēs stāstām citiem par Jēzu, mēs viņiem piedāvājam vislabāko iespēju tikt glābtiem.

`Izlasi Lk 19:10 un salīdzini ar Jēk 5:19, 20. Ko Lūkas evaņģēlijs māca par Kristus nolūku, nākot uz šo zemi? Kā mēs sadarbojamies ar Kristu Viņa glābšanas darbā?`

Saskaņā ar Jēkabu “tas, kas ir atgriezis grēcinieku no viņa maldu ceļa, izglābs tā dvēseli no nāves un apklās grēku pulku” (Jēk 5:20). Vēstule romiešiem paplašina šo domu. Romiešiem

1.	un 2. nodaļā gan pagāni, kas bija redzējuši Dieva atklāsmi dabā, gan jūdi, kas bija saņēmuši Dieva pravietisko atklāsmi Rakstos, bez Kristus ir pazuduši. Rm 3.–5. nodaļā apustulis atklāj, ka glābšana nāk no žēlastības tikai ticībā. Rm 6.–8. nodaļā viņš apraksta, kā žēlastība, kas attaisno katru ticīgo, ir arī svētdaroša žēlastība. Rm 10. nodaļa viņš apliecina, ka “ikviens, kas piesauc Tā Kunga Vārdu, tiks izglābts” (Rm 10:13), un tad norāda, ka neviens nevar piesaukt, ja viņš nav ticējis, un nevar ticēt, ja nav dzirdējis, un nevar dzirdēt, ja kāds viņiem nepastāsta (Rm 10:14, 15). Mēs esam Dieva saite glābšanas plānā, lai aizsniegtu pazudušos cilvēkus ar evaņģēlija godību.

`Mēs neliecinām, lai sniegtu cilvēkiem tikai iespēju būt izglābtiem. Mēs liecinām, lai dotu viņiem vislabāko iespēju. Kāda ir mūsu loma Dieva plānā glābt cilvēci? Padomājiet arī par šo: cik daudz cilvēku ir dzirdējuši evaņģēliju no tavām lūpām?`