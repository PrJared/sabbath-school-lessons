---
title:  'Mazās Grupas: Dieva Sākotnējā Doma'
date:  30/08/2020
---

`Izlasi 1Moz 1:1, 2, 26; Ebr 1:1, 2 un Ef 3:8, 9. Kā šie panti atklāj Dievības vienotību?`

Tēvs, Dēls un Svētais Gars kopā piedalījās radīšanā. Viņiem katram bija atšķirīgs uzdevums, bet viņi strādāja kopā nesaraujamā vienotībā. Tēvs bija galvenais Dizaineris, izcilais arhitekts. Viņš īstenoja Savus plānus ar Jēzus starpniecību, kā aktīvais instruments radīšanā saskaņā ar Svētā Gara spēku. Šāda spēcīga pārdabiska darbība ir augstāka par mūsu saprašanu. Tas, ko mēs varam aptvert un vēl pie tam skaidri, nav tikai radītās pasaules realitāte un kosmoss, bet tas, ka Dievs pats to visu ir radījis (sk. Rm 1:18–20).

Mazās grupas sākumā bija Dieva ideja. Lai gan ir jābūt uzmanīgam, izmantojot salīdzinājumus attiecībā uz daudziem noslēpumainajiem Dieva aspektiem, būsim brīvi attiecībā pretvienu unteiksim, ka Tēvs, Dēlsun Svētais Garsizveidoja pirmo“mazo grupu” glābšanas vēsturē. Viņi kopā piedalījās cilvēces radīšanā un tad pēc grēkā krišanas tās glābšanā.

`Salīdzini Jņ 10:17, 18 ar Rm 8:11 un 1kor 15:15. Kā Kristus augšāmcelšanās parāda Tēva, Dēla un Svētā Gara vienotību glābšanas plānā?`

Tēvs, Dēls un Svētais Gars ir vienoti “mazajā grupā” ar īpašu nolūku atpestīt cilvēci. “Glābšanas plānam ir sava vieta Bezgalīgajos nodomos jau no mūžīgiem laikiem.” (Elena Vaita “Fundamentals of Christian Education”, 186. lpp.) Dievam nav nekā svarīgāka par maksimāli daudzu cilvēku izglābšanu (1Tim 2:4, 2Pēt 3:9). Mazajām grupām var būt daudz nolūku, ko mēs pētīsim šīs nedēļas tēmā, bet to augstākais nolūks ir pievērsties pazudušo cilvēku mantošanai Jēzum. Tas ir, strādājot mazajās grupās, mēs varam palīdzēt ne tikai sev, bet arī citiem.Tas ir,augstākajam mazās grupas mērķim vajadzētu būt dvēseļu mantošanai.

`Pārdomājiet mūsu Dieva vienotības noslēpumu. To ir grūti aptvert, vai ne? Tomēr mēs vēl joprojām ticam un uzticamies tam, ko mēs pilnībā nesaprotam, vai ne? Kāpēc šis ir tik svarīgs princips, kam kristiešiem sekot, kad runa ir par ticību?`