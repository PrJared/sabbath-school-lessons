---
title:  Mazās Grupas Dinamika
date:  03/09/2020
---

Mazās grupas ir instruments, ko Dievs izmanto, lai veicinātu Viņa draudzes augšanu. Tās ir “drošs patvērums” cilvēkiem, kur izteikt savas problēmas un izrunāt bažas. Tās nodrošina iespējas garīgai augšanai gādīgu attiecību kontekstā. Daudzi nekristieši drošāk aizies uz mazās grupas sanāksmi mājās, nevis pirmo reizi uz baznīcu.

`Izlasi Apd 4:31, Apd 12:12 un Apd 20:17–19, 27–32. Uzraksti visus dažādos Jaunās Derības grupu elementus. Kādās aktivitātēs šīs grupas bija iesaistītas?`

Pirmkristieši satikās, lai aizlūgtu par citiem, lai lūgtu par citu bažām, lai dalītos siltā sadraudzībā, lai pētītu Dieva Vārdu, lai būtu sagatavoti kalpošanai, lai palīdzētu pasargāt pārējos no viltus skolotājiem un kopā piedalītos misijas aktivitātēs.

Mazās grupas rada pārmaiņas. Dāvanu apvienošana kalpošanā un Svētā Gara spēka atzīšana misijā ir vareni ieroči Kunga rokās.

`Izlasi Mt 9:37, 38. Ko Jēzus saka par pļauju, un kāds ir šīs problēmas risinājums?`

Mācekļi evaņģēlija izplatīšanā redzēja tikai vājas varbūtības, bet Jēzus redzēja lielas iespējas. Viņš līdzdalīja viņiem labo vēsti, ka “pļaujamā ir daudz”, tad norādīja uz problēmu – “pļāvēju maz” (Mt 9:37). Kristus risinājums bija lūgt “pļaujas Kungu, lai Viņš izsūta strādniekus Savā pļaujamā” (Mt 9:38). Mazās grupas ir atbilde uz Kristus lūgšanu un lielā mērā vairo strādnieku skaitu Kristus druvā.

Visu ietekmīgu mazo grupu fokuss ir liecināšana un kalpošana. Mazo grupu kalpošana ātri beigsies, ja tās fokuss būs vērsts uz iekšu, nevis uz āru. Ja mazā grupa sāk kalpot sev un ir kaut kas nedaudz vairāk par diskusiju grupu, tā nepiepildīs savu nolūku un zaudēs savas pastāvēšanas iemeslu. Mazās grupas pastāv, lai vadītu cilvēkus pie Jēzus, lai stiprinātu viņu ticību Jēzum un sagatavotu viņus liecināšanai par Jēzu.

`Vai ir iespējams, ka Dievs aicina tevi uzsākt mazās grupas kalpošanu savās mājās? Kāpēc nesākt lūgt par to, lai Dievs varbūt iedvesmotu tevi to darīt? Tu varbūt atrodies uz garīgi visvērtīgākā laika sliekšņa savā dzīvē.`