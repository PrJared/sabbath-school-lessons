---
title:  Mazās Grupas Bībelē
date:  31/08/2020
---

Bībelenodrošinadaudzumazogrupu piemērus, kas lūdz, ir sadraudzībā, iedrošina cits citu un strādā kopā Kristum. Šīs grupas nodrošina Dieva ļaudīm iespēju dalīties atbildībās un pilnībā izlietot savas dažādās dāvanas. Tas ir, mazās grupas var nodrošināt iespēju Kungam daudz pilnīgāk izmantot katru no mums.

`Izlasi 2Moz 18:21–25. Kādu padomu deva Mozus sievas tēvs Jetrus, kas Mozum radīja nozīmīgas pārmaiņas? Kāpēc šis plāns bija tik ļoti svarīgs?`

Katrs cilvēks Israēla nometnē kļuva par desmit cilvēku grupas daļu, ko vadīja dievbijīgs darbinieks. Šīs mazās grupas bija vieta, kur risināt problēmas, bet tās bija arī kas vairāk. Tās bija sadraudzības vietas, kur varēja novērst problēmu rašanos un rūpēties par garīgās dzīves izaugsmi. Tās bija vietas vīzijām, kur Dievs varēja līdzdalīt savu plānu Israēlam. Šādās grupās ļaudis varēja izveidot ciešas un gādīgas attiecības, kasvarēja palīdzēt visiem iesaistītajiem tikt galā ar jebkuru jautājumu, ar ko viņi saskārās. Nav šaubu – gan toreiz, gan tagad cilvēki cīnījās ar jautājumiem, kuros citi viņiem varēja palīdzēt. Mazās grupas nodrošināja iespēju būt siltā,gādīgā sadraudzībā,garīgu izaugsmi un problēmu risināšanu. Pārsteidzoši, ka mazo grupu speciālisti mums stāsta, ka grupas ideālais lielums ir starp sešiem un divpadsmit cilvēkiem. Tas ir tieši tik daudz, cik Mozus un Jēzus izvēlējās, veidojot savas grupas.

`Izlasi Lk 6:12, 13; Mat 10:1 un Mk 3:13–15. Kāds bija Jēzus divkāršais mērķis, aicinot mācekļus un izvēloties viņus kā daļu no Viņa mazās grupas kalpošanas?`

Jēzus nolūks, aicinot mācekļus, bija sagatavot viņus misijai pasaulē gan garīgi, gan praktiski. Sadraudzībā ar Viņu tie augtu žēlastībā. Mazo grupu sanāksmju kontekstā viņi mācītos, kā efektīvāk kalpot. Dienu no dienas, novērojot Jēzus kalpošanu ap Viņu esošo cilvēku vajadzībām, viņi mācītos vērot, kā izlietot savas dāvanas. Jēzus mazo grupu nolūks bija gan garīga augšana, gan misija.

`Padomājiet par laiku, kad jūs bijāt iesaistīti mazajā grupā, kas rūpējās cits par citu un kas darbojās, lai sasniegtu kopīgu mērķi. Ko tu iemācījies, kas varētu palīdzēt tev saprast mazo grupu vērtību mūsu ticības kontekstā?`