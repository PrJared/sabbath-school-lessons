---
title:  Tālākiem Pētījumiem
date:  28/08/2020
---

“Kristū apvienojas gana sirsnīgās rūpes, vecāku maigā mīlestība un līdzjūtīgā Pestītāja nesalīdzināmā žēlastība. Par savām svētībām Viņš runā visvaldzinošākajos vārdos. Viņš neapmierinās tikai ar piedāvāšanu, bet parāda tās vispievilcīgākajā veidā, lai izraisītu vēlēšanos tās iemantot. Arī Viņa kalpiem ir jāizceļ dārgās dāvanas neizsakāmi lielā godība. Kristus brīnišķā mīlestība atkausēs un uzvarēs sirdis, kamēr pamatmācību vienkārša atkārtošana nepanāks neko. ‘Ieprieciniet, ieprieciniet Manu tautu!’ saka jūsu Dievs. ‘Kāp jo augstā kalnā, Ciāna, tu, labās vēsts nesēja! Pacel savu balsi ar spēku, Jeruzāleme, tu, labās vēsts nesēja, un nebīsties! Pasludini Jūdas pilsētām: ‘Redziet, te ir jūsu Dievs!’ (. .) Kā Gans Viņš ganīs savu ganāmo pulku. Viņš ņems jērus savās rokās un tos nesīs savā klēpī, un sargās avju mātes’ (Jes. 40:1,9–11).” (Elena Vaita “Laikmetu ilgas”, 826., 827. lpp.)

**Jautājumi pārrunām**

`1.	Diemžēl daži cilvēki liek sev justies labāk, norādot uz citu kļūdām. Kā mēs varam būt droši, ka neiekritīsim tādā pašā domāšanā?`

`2.	Pārdomājiet šo scenāriju: kāds draugs ir atgriezies no bērēm un izsaka šādus vārdus: “Es tā priecājos, ka tante ir Debesīs un no augšas skatās uz mani. Tas man liek justies tik labi.” Balstoties uz principiem, ko mēs pētījām šajā nedēļā, ko jūs atbildētu? Tas ir, lai arī cik svarīgs ir jautājums par mirušo stāvokli, kāpēc šis varētu nebūt vislabākais brīdis, kad šim cilvēkam pasniegt Bībeles stundu par šo tēmu?`

`3.	Pārrunājiet šo citātu, domājot par liecināšanu citiem: “Meklējot ļauno citos, ļaunums attīstās tajos, kas to meklē. Kavējoties pie citu trūkumiem, mēs tiekam pārvērsti tādā pašā līdzībā. Bet, uzlūkojot Jēzu, runājot par Viņa mīlestību un rakstura pilnību, mēs kļūstam izmainīti pēc Viņa līdzības. Pārdomājot cēlo ideālu, ko Viņš ir nolicis mūsu priekšā, mums vajadzētu tikt paceltiem šķīstā un svētā gaisotnē, Dieva klātbūtnē. Kad mēs mājojam tur, no mums izstaro gaisma, kas atstaro uz visiem, kas ir savienoti ar mums.” (Elena Vaita “Evaņģēlija kalpi”, 479. lpp.)`