---
title:  Attīstot Glābjošu Attieksmi
date:  22/08/2020
---

### Nedēļas pētījumiem
Jņ 4:27–30, 39–42; Mt 15:21–29; 2tes 1:1–4; Rm 15:7; Ef 4:32; 1Pēt 3:15.

> <p>Atmiņas pants</p>
> “Bet turiet Kungu Kristu svētu savās sirdīs, būdami arvien gatavi aizstāvēties pret ikvienu, kas vaicā par cerības pamatu jūsos” (1Pēt 3:15).

Jo vairāk mēs pētām Jēzus dzīvi, jo vairāk mūs izbrīna Viņa spēja pieņemt un apstiprināt cilvēkus. Lai gan Viņš izteica sāpīgus rājienus tā laika reliģiskajiem vadītājiem,

Viņš priecīgi uzņēma tos, kas, vainas apziņas nomocīti un bezcerīgi nosodīti, cīnījās ar grēku. Viņa žēlastība bija viņiem pieejama. Tā bija domāta pat visļaunākajiem grēciniekiem. Viņa piedošanas dziļums bija bezgalīgi dziļāks par viņu grēku dziļumu. Viņa mīlestība nepazina robežas.

Jēzus nekad neizrādīja kādu lepnuma vai pārākuma iezīmi. Viņš visus cilvēkus redzēja radītus pēc Dieva līdzības, tajā pašā laikā grēkā kritušus, ko Viņš ir nācis glābt. Neviens nebija ārpus Viņa mīlestības. Neviens nebija kritis tik zemu, ka Viņa žēlastība nevarētu viņu aizsniegt. Viņš parādīja cieņu visiem, kas nonāca saskarsmē ar Viņu, un izturējās pret viņiem ar godu. Viņš ietekmēja cilvēkus valstības labā, jo Viņš ticēja viņiem. Viņa klātbūtnē viņu dzīves mainījās, jo Viņš dziļi rūpējās par viņiem. Viņi cēlās, lai kļūtu par tiem, kas viņi varēja būt, pateicoties Viņa ticībai.

Šīs nedēļas tēmā mēs dziļāk pētīsim Jēzus attieksmi pret cilvēkiem un uzzināsim, kā ieviest šos principus savā personīgajā dzīvē.

_Lūdzu, iepazīsties ar šīs nedēļas tēmu, lai sagatavotos Bībeles izpētei 29. augustā._