---
title:  Mīloši Atklāta Patiesība
date:  27/08/2020
---

Jēzus neatstāja novārtā patiesības atklāšanu “mīlestības dēļ”, jo tā nebūtu mīlestība. Mīlestība vienmēr meklē otram vislabāko. Starp mīlestību un patiesību nav konflikta. Patiesība, kas atklāta pazemīgi un laipni, ir mīlestības apliecinājums. Jēzus teica: “Es esmu ceļš, patiesība un dzīvība”(Jņ 14:6). Jēzus ir vienīgais glābšanas ceļš (Apd 4:12). Viņa žēlastība glābj mūs, lai mēs uzzinātu Viņa patiesību un dzīvot Viņa dzīvi. Patiesība bez mīlestības vada pie smacējoša legālisma, kas apslāpē garīgo dzīvi, kamēr tā saucamā “mīlestība” bez patiesības vada pie iecietīga sentimentālisma bez satura, atstājot cilvēku dreifēt neskaidrības jūrā. Patiesība, kas atklāta mīlestībā, vada pie autentiskas kristieša pieredzes, kas nodrošina skaidru virzienu, nolūku un noteiktību.

`Izlasi 1Pēt 3:15, 2Tim 4:2 un Tit 3:4, 5. Kādi izteicieni šajos pantos atklāj līdzsvaru starp Bībeles patiesību līdzdalīšanu unpazemīgu, iecietīgu garu?`

Jaunās Derības rakstnieki nekad neuzsver mīlestību pāri patiesībai. Viņi skaisti savij kopā mīlestību un patiesību, žēlastību un likumu, līdzjūtību un godīgumu. Pēteris brīdina savus ticības biedrus: “Bet turiet Kungu Kristu svētu savās sirdīs, būdami arvien gatavi aizstāvēties pret ikvienu, kas vaicā par cerības pamatu jūsos” (1Pēt 3:15). Citiem vārdiem, jums ir jāzina, kam jūs ticat, kāpēc jūs tam ticat, un jābūt spējīgiem paskaidrot, kam jūs ticat un kāpēc. Tas nenozīmē, ka jums būs visas atbildes vai ka jums jābūt spējīgiem pārliecināt citus par saviem uzskatiem. Tas nozīmē tikai to, ka ar “lēnprātību un bijību” – tas ir, ar pazemību un izpratni par to, cik svarīgs jautājums ir likts uz spēles, – tu vari paskaidrot un aizstāvēt savu ticību.

Pāvils dod padomu savam jaunajam protežē Timotejam: “Pasludini Dieva vārdus, uzstājies laikā, nelaikā, norāj, brīdini, paskubini ar visu pacietību un mācību” (2Tim 4:2). Titam viņš atgādina, ka Dieva laipnība un mīlestība izglābusi tos, kas atdzimuši Viņā (Tit 3:5).

Mēs arī tiekam aicināti atklāt patiesību mīlestībā – visā lēnprātībā un pazemībā. Mūsu Kungs aicina mūs pievienoties Viņam, mīloši un iecietīgi līdzdalot Viņa pēdējo dienu vēsti pasaulei, kas bez Kristus iet bojā.

`Ja kāds tev jautātu, kāpēc tu esi kristietis, kā tu atbildētu un kāpēc?`