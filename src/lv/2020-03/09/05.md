---
title:  Iecietības Pamats
date:  26/08/2020
---

`Izlasi Rm 15:7 un Ef 4:32. Kā tu aprakstītu iecietības pamatu? Kāda ir nenosodošas attieksmes būtība?`

Šajās divās rindkopās apustulis Pāvils atklāj principus, kas ir citu cilvēku pieņemšanas pamatā. Tā kā Kristus ir piedevis katram no mums un pieņēmis mūs, vai mēs varam atteikties piedot citiem un viņus pieņemt? Patiesībā tieši tāpēc, ka Jēzus mūs ir pieņēmis, mēs varam pieņemt cits citu, pat neskatoties uz citu trūkumiem.

Padomā dziļāk, ko tas nozīmē. Padomā par sevi un dažām lietām, ar ko tu esi cīnījies vai varbūt joprojām cīnies – par to, ko varbūt tikai tu pats zini un kas tev būtu ļoti sāpīgi, ja kāds to uzzinātu.

Un tomēr. Ticībā tu esi Kristus pieņemts, un Viņš zina visu par to, ko citi nezina. Jā, Viņš zina, taču Viņš tevi tik un tā pieņem – ne tavas labestības dēļ, bet Viņa paša dēļ.

Kādai tad vajadzētu būt tavai attieksmei pret citiem?

Dažiem šo ir grūti saprast. Patiesa iecietība nozīmē, ka mēs pieņemam cilvēkus tādus, kādi viņi ir, ar visiem viņu grēcīgajiem ieradumiem, jo viņi ir cilvēki, kas radīti pēc Dieva līdzības. Tā kā Kristus nomira par mums, kad “mēs vēl bijām grēcinieki” un “salīdzināja mūs ar Dievu”, kad mēs vēl bijām Viņa ienaidnieki, mēs varam piedot un pieņemt citus. Viņa mīlestība pret mums kļūst par pamatu mūsu piedošanai un labvēlībai pret citiem (Rm 5:6–10).

Bet, kad reiz ir nodibinātas iecietīgas, gādīgas attiecības, bieži vien ir nepieciešams konfrontēt cilvēkus mīlošā veidā ar Rakstu patiesībām.To nedarīt nozīmē izturēties nevērīgi pret mīlestību. Kā draugi mēs rūpējamies par to, lai līdzdalītu dzīvi mainošas, mūžīgas patiesības ar saviem draugiem.

Jēzus attieksme nebija: “Dari, kas tev patīk. Viss ir kārtībā. Es vēl joprojām tevi pieņemu.” Viņa attieksme drīzāk bija: “Nav svarīgi, ko tu esi darījis, es esmu labprātīgs tev piedot un nodrošināt tev spēku mainīties.” Bībeles patiesība, kas pazemīgi atklāta Kristus garā ar mīlošu attieksmi, manto sirdis un izmaina dzīvi.

`Kā ir iespējams pieņemt cilvēku, nepieņemot viņa grēcīgo uzvedību? Kā mēs varam būt labvēlīgi, vienlaikus neattaisnojot unnepaciešot  grēku?`