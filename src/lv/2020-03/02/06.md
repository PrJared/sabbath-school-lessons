---
title:  Personīgas Liecības Spēks
date:  09/07/2020
---

Parunāsim vēlreiz par Pāvilu Agripas priekšā. Apustulis Pāvils stāv šī vīra priekšā, kas bija pēdējais jūdu ķēniņš no Makabeju dzimtas un no Hēroda nama. Agripa apliecināja, ka ir jūds, bet sirdī viņš bija romietis (sk. “The SDA Bible Commentary” 6. sēj., 436. lpp.) Sirmais apustulis, noguris no misijas ceļojumiem un cīņas – ieguvis rētas konfliktā starp labo un ļauno –, stāv šeit, sirds viņam pilna Dieva mīlestības un seja atstaro Dieva labestību. Lai arī kas notiktu viņa dzīvē, lai arī kādas vajāšanas un grūtības viņš būtu piedzīvojis, viņš var apliecināt, ka Dievs ir labs.

Agripa ir cinisks, skeptisks, nocietinājies un patiešām vienaldzīgs pret jebkuru vērtību sistēmu. Pretēji tam, Pāvils ir pilns ticības, nodevies patiesībai un uzticīgs taisnības aizstāvis. Atšķirība starp abiem vīriem nevar būt vēl redzamāka. Tiesā Pāvils lūdz vārdu, un viņš saņem atļauju no Agripas.

`Izlasi Apd 26:1–32. Kā Pāvils liecina Agripam? Ko mēs varam mācīties no viņa vārdiem?`

Laipnība atver sirdis, kur skarbums tās aizver. Pāvils šeit ir neticami laipns pret Agripu. Viņš nosauc viņu par tādu, kas zina “visas jūdu paražas un jautājumus” (Apd 26:3). Tad viņš uzsāk sarunu par savu atgriešanos.

`Izlasi Pāvila atgriešanās stāstu Apd 26:12–18 un tad uzmanīgi aplūko tā ietekmi uz Agripu Apd 26:26–28. Kā tu domā, kāpēc Agripa tā reaģēja? Kas viņu ietekmēja Pāvila liecībā?`

Pāvila liecība par to, kā Jēzus izmainīja viņadzīvi, atstāja spēcīgu ietekmi uzbezdievīgo ķēniņu. Neviena liecība nav tik spēcīga kā izmainīta dzīve. Liecībai par patiesi pārveidotu dzīvi ir pārsteidzoša ietekme uz citiem. Pat bezdievīgu ķēniņu aizkustina žēlastības pārveidota dzīve. Pat ja mums nav tik dramatiska stāsta kā Pāvilam, mums visiem vajadzētu būt spējīgiem pastāstīt citiem, ko nozīmē pazīt Jēzu un būt atpestītam Viņa asinīs.