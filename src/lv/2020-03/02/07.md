---
title:  Tālākiem Pētījumiem
date:  10/07/2020
---

Izlasi Elenas Vaitas grāmatā “Apustuļu darbi” nodaļu “Tu gandrīz mani pārliecini” (433.–438. lpp.).

Kristīgās dzīves būtība ir attiecības ar Jēzu, kas ir tik bagātas un pilnīgas, ka mēs ilgojamies dalīties tajās. Lai arī cik svarīgas ir pareizas doktrīnas, tās nevar aizvietot dzīvi, kas ir pārveidota žēlastībā un ko ir izmainījusi mīlestība. Elena Vaita to skaidri atklāj, apliecinot: “Pestītājs labi zināja, ka nekādi pierādījumi, lai cik loģiski tie arī nebūtu, nespēs atkausēt cietās sirdis un izlauzties cauri pasaulīguma un patmīlības čaulai. Viņš saprata, ka mācekļiem jāsaņem Debesu svaidījums, ka Evaņģēlijs būs iespaidīgs tikai tad, ja to pasludinās Viņa kā Ceļa, Patiesības un Dzīvības atziņas sasildītas sirdis un lūpas.” (“Apustuļu darbi”, 31.	lpp.) Grāmatā “Laikmetu ilgas” viņa pievieno šo spēcīgo domu: “Brīnišķīgā Kristus mīlestība izkausēs un pakļaus sirdis, kamēr tikai doktrīnu atkārtošana nepaveiks neko.” (826. lpp.) Ir tādi, kas domā, ka sniegt personīgu liecību nozīmē pārliecināt citus par patiesībām,   ko viņi ir atklājuši Dieva Vārdā. Lai gan ir svarīgi atbilstošā laikā līdzdalīt Dieva Vārda patiesības, mūsu personīgā liecība ir daudz vairāk saistīta ar atbrīvošanos no vainas apziņas, mieru, žēlastību, piedošanu, spēku, cerību un prieku, ko mēs esam atraduši mūžīgās dzīvības dāvanā, ko Jēzus brīvi piedāvā.

**Jautājumi pārrunām**

`1.	Kā tu domā, kāpēc mūsu personīgā liecība ir tik spēcīga citu ietekmēšanā? Kā citu cilvēku liecības ir ietekmējušas tevi un tavu personīgo pieredzi?`

`2.	Grupā pārrunājiet savas atbildes uz trešdienas pēdējo jautājumu. Kāpēc ikdienas pieredze ar Kungu ir tik svarīga ne tikai mūsu liecībai, bet arī mūsu pašu ticībai?`

`3.	Protams, spēcīga liecība var būt ietekmīga liecība. Kāpēc vienlaikus dievbijīga dzīve ir tik svarīga daļa no mūsu liecības?`

`4.	Līdzdali savu personīgo liecību grupā. Atceries, ka tu līdzdali to, ko Kristus ir izdarījis tavā labā un ko Viņš nozīmē tev, dzīvojot šodien un tagad. Kādu pārmaiņu Jēzus ienes tavā dzīvē?`