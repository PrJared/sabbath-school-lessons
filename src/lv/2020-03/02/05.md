---
title:  Līdzdalot Savu Pieredzi
date:  08/07/2020
---

Apd 26. nodaļā mēs atrodam apustuli Pāvilu kā cietumnieku stāvam ķēniņa Agripas priekšā. Šeit, runājot tieši ar ķēniņu, Pāvils sniedza savu personīgo liecību, runājot par savu dzīvi ne tikai kā Jēzus sekotāju vajātājam, bet tad, pēc atgriešanās, arī par savu kā Jēzus liecinieka dzīvi un par mirušo augšāmcelšanas apsolījumu (Apd 26:8).

Kad Pāvils uz Damaskas ceļa tika atgriezts, mūsu Kungs uzrunāja viņu un sacīja: “Bet celies kājās! Jo tāpēc Es tev esmu parādījies, lai tu Man kalpotu un apliecinātu, kā tu Mani esi redzējis un kā Es tev parādīšos” (Apd 26:16). Mūsu ticības līdzdalīšana vienmēr ir dinamiska pieredze. Tā ir mūsu stāsta stāstīšana par to, ko Kristus ir izdarījis mūsu labā pagātnē, ko Viņš dara mūsu dzīvē šodien un ko Viņš paveiks mūsu labā nākotnē.

Liecinot mēs nekad neliecinām par sevi. Mēs vienmēr liecinām par Viņu. Viņš ir Dievs, kas piedod mūsu nekrietnību, dziedina mūsu slimības, vainago mūs ar mīlošu laipnību un iepriecina mūs ar labām lietām (Ps 103:3–5). Liecināšana vienkārši ir Viņa brīnišķīgās žēlastības stāsta līdzdalīšana. Tā ir liecība par mūsu personīgo satikšanos ar šo pārsteidzošo žēlastību.

`Izlasi 1Jņ 1:1–3 un salīdzini ar Gal 2:20. Kādas līdzības tu redzi? Kādā ziņā Jāņa pieredze ir līdzīga Pāvila pieredzei?`

Lai gan Jānim un Pāvilam bija atšķirīgas dzīves pieredzes, viņi abi bija satikušies ar Jēzu. Viņu pieredze ar Jēzu nebija tikai konkrētā brīdī pagātnē un tad arī beidzās. Tā bija pastāvīga,ikdienaspieredze,priecājoties Viņamīlestībāunstaigājotgaismā Viņapatiesībā. Vai runa ir tikai par pagātni? Izlasīsim Elenas Vaitas apgalvojumu par tiem, kas domāja, ka viņu atgriešanās piedzīvojums pagātnē ir vienīgais, kas ir svarīgs: “It kā, ja viņi reiz ir kaut ko uzzinājuši par reliģiju, viņiem nebūtu jātiek atgrieztiem katru dienu. Bet mums, katram no mums, vajadzētu atgriezties katru dienu.” (“Manuscript Releases” 4. sēj., 46. lpp.)

`Neskatoties uz to, kādi ir bijuši tavi pagātnes piedzīvojumi, pat ja tie ir spēcīgi un dramatiski, kāpēc ir svarīgi būt attiecībās ar Kungu katru dienu, izjust Viņa realitāti, labestību un spēku ik dienas? Līdzdali savu atbildi Bībeles izpētes grupā!`