---
title:  'Pievilcīgā Liecība: Personīgās Liecības Spēks'
date:  04/07/2020
---

### Nedēļas pētījumiem
Mk 5:15–20, Mk 16:1–11, Apd 4:1–20, 1Jņ 1:1–3, Gal 2:20, Apd 26:1–32.

> <p>Atmiņas pants</p>
> “Jo mēs nevaram nerunāt par to, ko esam redzējuši un dzirdējuši” (Apd 4:20).

Personīgajai liecībai ir neparasts spēks. Kad mūsu sirdis sasilda Kristus mīlestība un mēs tiekam izmainīti Viņa žēlastībā, mums ir kaut kas nozīmīgs, ko teikt par Viņu. Viena lieta ir līdzdalīt, ko Jēzus ir izdarījis kādam citam. Pavisam kas cits ir līdzdalīt, ko Viņš ir izdarījis mums personīgi.

Ir grūti nostāties pret personīgu pieredzi. Cilvēki var debatēt par tavu teoloģiju vai pantu skaidrojumiem vai pat zoboties par reliģiju kopumā. Bet, ja cilvēks var pateikt: “Es biju bezcerībā, bet tagad man ir cerība, es biju pilns vainas apziņas, bet tagad man ir miers, es biju bez mērķa, bet tagad man ir mērķis,” pat skeptiķus ietekmē evaņģēlija spēks. Lai gan daži cilvēki var piedzīvot pēkšņu, dramatisku atgriešanos, kā tas bija apustulim Pāvilam uz Damaskas ceļa, biežāk atgriešanās notiek, cilvēkam pieaugot atziņā par Jēzus vērtību, dziļi novērtējot Viņa neizmērojamo žēlastību un augstāko pateicības izjūtu par glābšanu, ko Viņš piedāvā bez maksas. Kristus radikāli izmaina mūsu dzīvi. Šī ir tā liecība, kas pasaulei ir tik ļoti vajadzīga un pēc kā tā tik ļoti ilgojas.

_Lūdzu, iepazīsties ar šīs nedēļas tēmu, lai sagatavotos Bībeles izpētei 11. jūlijā._