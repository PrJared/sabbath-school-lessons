---
title:  Svētais Gars Un Liecināšana
date:  28/07/2020
---

Visā Apustuļu darbu grāmatā spēcīgā veidā klātesošs ir Svētais Gars. Viņš kalpoja ticīgajiem un ar viņu starpniecību, viņiem liecinot par savu Kungu dažādos veidos. Viņš tos stiprināja pārbaudījumu un izaicinājumu priekšā, liecinot naidīgās kultūrās. Viņš tos vadīja pie patiesiem un godīgiem patiesības meklētājiem. Viņš sagatavoja cilvēku sirdis pilsētās, pirms ticīgie tajās ieradās. Viņš atvēra iespēju durvis, par kurām viņi nekad nebija sapņojuši, un deva spēku viņu vārdiem un darbiem.

`Izlasi Apd 7:55; Apd 8:29; Apd 11:!5; Apd 15:28, 29 un Apd 16:6–10. Kā Svētais Gars kalpoja liecināšanas darbā iesaistītajiem mācekļiem katrā no gadījumiem, kas aprakstīti šajos Bībeles pantos? Citiem vārdiem, kādas dažādas lietas Svētais Gars darīja šajās situācijās?`

Svētā Gara daudzveidīgā kalpošana pirmajā gadsimtā patiešām bija pārsteidzoša. Augstāk minētie piedzīvojumi ir tikai paraugs Viņa aktivitātei. Viņš stiprināja Stefanu liecināt par Kungu rupja un nekontrolējama pūļa priekšā, kas viņu nomētāja arakmeņiem līdz nāvei. Viņš brīnumainā veidā vadīja Filipu pie ietekmīga, patiesību meklējoša etiopieša, lai atvērtu evaņģēlijam Āfrikas kontinentu. Viņš deva Pēterim apstiprinošu zīmi, kad pagānu ticīgie arī bija saņēmuši Svētā Gara dāvanu. Viņš vadīja draudzi vienotībā laikā, kad tā varēja viegli sašķelties apgraizīšanas jautājuma dēļ, un viņš atvēra visu Eiropas kontinentu evaņģēlija sludināšanai ar apustuļa Pāvila starpniecību.

Svētais Gars bija aktīvs Jaunās Derības draudzē un ir aktīvs draudzes dzīvē mūsdienās. Viņš ilgojas dot mums spēku, stiprināt, vadīt, mācīt, apvienot un izsūtīt mūs vissvarīgākajā pasaules misijā, kas vada ikvienu pie Jēzus un pie Viņa patiesības. Mums ir jāatceras tas, ka Viņš vēl joprojām ir aktīvs un strādā arī mūsdienās, tieši tāpat kā tas bija apustuļu un agrīnās draudzes laikā.

`Ko mēs varam darīt katru dienu, lai kļūtu atvērtāki un uzņēmīgāki pret Svētā Gara spēku savā dzīvē? Kādi lēmumi mums jāpieņem, lai Viņš varētu strādāt mūsos un caur mums?`