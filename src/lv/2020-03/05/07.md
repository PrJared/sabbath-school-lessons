---
title:  Tālākiem Pētījumiem
date:  31/07/2020
---

Izlasi Elenas Vaitas grāmatā “Apustuļu darbi” nodaļu “Gara dāvana” (47.–56. lpp.) un grāmatā “Laikmetu ilgas” nodaļu “Jūsu sirdis lai neizbīstas” (667.–672. lpp.).

Svētais Gars sadarbojas ar Tēvu un Dēlu atpestīšanas procesā. Visās savās liecināšanas aktivitātēs mēs pievienojamies Viņam cilvēku glābšanas darbā. Viņš pārliecina sirdis. Viņš atver iespēju durvis. Ar Sava Vārda starpniecību Viņš apgaismo prātus un atklāj patiesību. Viņš salauž aizspriedumu saites, kas mūs paverdzina, uzvar kultūras aizspriedumus, kas neļauj mums redzēt patiesību, un atbrīvo mūs no ļauno ieradumu ķēdēm, kas mūs iekaļ važās.

Liecinot par Jēzu, ir svarīgi atcerēties, ka mēs sadarbojamies ar Svēto Garu. Viņš ierodas pirms mums, sagatavojot sirdis uzņemt evaņģēlija vēsti. Viņš ir kopā ar mums, pamodinot prātus, kad mēs veicam laipnības darbus, līdzdalām savu liecību, vadām Bībeles izpēti, izplatām kādu patiesības pilnu literatūras darbu vai piedalāmies evaņģelizācijā. Viņš turpinās strādāt pie cilvēka sirds vēl ilgi pēc tam, kad mēs būsim devušies prom, darot visu, kas vajadzīgs, lai šo cilvēku vadītu pie glābšanas atziņas.

**Jautājumi pārrunām**

`1.	Pastāsti Bībeles izpētes grupā par laiku, kad spēcīgi izjuti Svētā Gara darbu caur tavu liecību.`

`2.	Vai tu esi bijis nobažījies stāstīt par savu ticību vai baidījies to darīt? Kā atziņa par Svētā Gara kalpošanu mazina šīs bailes un dod tev pārliecību liecinot?`

`3.	Šīs nedēļas tēmā mēs runājām par Svētā Gara “aktivitāti”mūsu liecināšanā.Pārrunājiet dažādus veidus, kā Svētais Gars strādā kopā ar mums mūsu liecināšanas pūlēs. Kā Svētais Gars sagatavo mūs liecināt un strādāt citiem cilvēkiem?`

`4.	Šajā nedēļā runājām par Bībeles centrālo lomu liecināšanā. Kāpēc Bībele ir tik svarīga mūsu ticības un liecības sastāvdaļa? Kā mēs varam izvairīties no to slazdiem, kas, apgalvojot, ka tic Bībelei, viltīgi pazemina tās autoritāti un liecību?`