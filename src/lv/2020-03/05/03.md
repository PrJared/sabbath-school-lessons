---
title:  Pilnvarotā Draudze
date:  27/07/2020
---

Apustuļu darbu grāmatu pareizi dēvē par “Svētā Gara darbiem”. Tas ir aizraujošs liecināšanas piedzīvojums, evaņģēlisks vēstījums un draudzes izaugsme. Apustuļu darbi ir stāsts par sevi ziedojušiem ticīgajiem, kas, piepildīti ar Svēto Garu, ietekmē pasauli Kristus labā. Viņi bija pilnībā atkarīgi no Svētā Gara, lai sasniegtu brīnumainos rezultātus. Viņi ir paraugs tam, ko Svētais Gars var paveikt caur cilvēkiem, kas ir pilnībā nodevušies Viņam.

`Izlasi Apd 2:41, 42; Apd 4:4, 31; Apd 5:14, 42; Apd 6:7 un Apd 16:5. Kas tevi šajos pantos pārsteidz visvairāk? Kāda ir vēsts, ko Lūka, Apustuļu darbu grāmatas autors, vēlas līdzdalīt, ziņojot par šādu ātru draudzes augšanu?`

Lūkas nolūks, rakstot Apustuļu darbu grāmatu, ir pastāstīt katram lasītājam par Svētā Gara kalpošanu agrīnajā draudzē.

Ievēro arī,ka viņš nekavējas nosaukt skaitļus,lai izmērītu Gara kustību pirmajā gadsimtā. Tas ir, viņš skaitīja kristības. Apd 2:41 viņš izgaismo faktu, ka 3000 tika kristīti vienā dienā vienā vietā. Apd 4:4 viņš runā par 5000 kristītajiem. Apd 5:14 pūļi nāca pie Kunga un tika kristīti.

Vai tā bija atsevišķa persona, kā, piemēram, Lidija, Filipu cietumsargs, dēmonu apsēsta vergu meitene vai Etiopijas einuhs, Lūka ievēro un ziņo par Svētā Gara darbu šo cilvēku sirdīs. Svarīgais šeit ir tas, ka aiz lielajiem skaitļiem ir atsevišķi cilvēki, katrs no tiem Dieva bērns, par ko nomira Jēzus Kristus. Jā, mums patīk lieli skaitļi, bet beigās liecināšana tomēr bieži ir individuāls darbs.

Lai veicinātu ātru augšanu Jaunās Derības kopienā, tika veidotas jaunas draudzes. Viens no iemesliem, kāpēc agrīnā draudze auga tik ātri, ir tas, ka draudzi pastāvīgi atjaunoja ar jaunu draudžu dibināšanu. Kāda svarīga vēsts mūsdienās!

`Jaunās Derības draudzes galvenais fokuss bija misija. Kā mēs varam pārliecināties, ka visā, ko mēs darām savā vietējā draudzē, misija vienmēr ir centrā?`