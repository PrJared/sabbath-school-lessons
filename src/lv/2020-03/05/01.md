---
title:  Gara Pilnvarota Liecināšana
date:  25/07/2020
---

### Nedēļas pētījumiem
Jņ 15:26, 27; Apd 2:41, 42; Apd 8:4; Ebr 4:12; Apd 17:33, 34; Apd 18:8.

> <p>Atmiņas pants</p>
> “Kad viņi beidza Dievu lūgt, vieta, kur tie bija sapulcējušies, nodrebēja, un tie visi kļuva Svētā Gara pilni un drošu sirdi runāja Dieva vārdus” (Apd 4:31).

Kad Jēzus pavēlēja agrīnajiem ticīgajiem “iet pa visu pasauli un sludināt evaņģēliju”, tas varēja likties kā neiespējamā misija (Mk 16:15). Kā lai viņi tiek galā ar tik milzīgu izaicinājumu? Viņu bija tik maz. Viņu resursi bija ierobežoti. Viņi lielā mērā bija neizglītota parastu ticīgo grupa. Bet viņiem bija neparasts Dievs, kas varēja viņus pilnvarot neparastai misijai.

Jēzus paziņoja: “Bet jūs dabūsit spēku, kad Svētais Gars būs nācis pār jums, un būsit Mani liecinieki kā Jeruzālemē, tā visā Jūdejā un Samarijā un līdz pašam pasaules galam” (Apd 1:8). Svētā Gara pilnvarojums dos viņiem spējas līdzdalīt krusta vēsti ar dzīvi pārveidojošu, pasauli mainošu spēku. Svētais Gars padarīs viņu liecību efektīvu. Dažās īsās dekādēs evaņģēlijs ietekmēja visu pasauli. Apustuļu darbos ziņots, ka šie agrīnie ticīgie “radīja nemieru visā pasaulē” (Apd 17:6). Apustulis Pāvils piebilst, ka evaņģēlijs tika “sludināts visai radībai apakš debesīm” (Kol 1:23). Šīs nedēļas tēmā mēs īpaši pievērsīsimies Svētā Gara lomai, pilnvarojot mūsu liecību par Kristu.

_Lūdzu, iepazīstieties ar šīs nedēļas tēmu, lai sagatavotos Bībeles izpētei 1. augustā._