---
title:  Tālākiem Pētījumiem
date:  18/09/2020
---

“Dievs ir aicinājis Savu draudzi šajās dienās, kā Viņš aicināja Israēlu, stāvēt kā gaismai virs zemes. Ar vareno patiesības cirvi – pirmo, otro un trešo eņģeli – Viņš ir nodalījis tos no baznīcām un no pasaules, lai vestu Savā svētajā tuvumā. Viņš tos padarījis par Sava likuma uzglabātājiem un uzticējis tiem lielas pravietojumu patiesības šim laikam. Līdzīgi svētajām patiesībām, kas bija uzticētas senajam Israēlam, šī ir svēta uzticība, kas nodota pasaulei. Trīs eņģeļi no Atkl 14. nodaļas aino cilvēkus, kas pieņem Dieva vēsts gaismu un iet uz priekšu kā Viņa aģenti, lai brīdinājums izskanētu visā zemes garumā un plašumā. Kristus pasludina Saviem sekotājiem: ‘Jūs esat pasaules gaisma.’ Katrai dvēselei, kas pieņem Jēzu, Golgātas krusts saka: Uzlūkojiet dvēseles vērtību. ‘Ejiet pa visu pasauli un sludiniet evaņģēliju visai radībai.’ (Mk 16:15) Nekas nedrīkst kavēt šo darbu. Tas ir ļoti svarīgs darbs mūsu laikā. Tam ir jābūt tik tālu sniedzošam kā pati mūžība. Mīlestība, ko Jēzus atklāj pret cilvēku dvēselēm upuros, ko Viņš ir pienesis viņu glābšanai, uzrunās visus Viņa sekotājus. Kristus pieņem – ak, kāds prieks! –katru cilvēku, kas ir Viņam nodevies. Viņš ved cilvēku savienībā ar dievišķo, lai Viņš varētu nodot pasaulei iemiesotas mīlestības noslēpumus. Runājiet par to, lūdziet par to, dziediet par to, piepildiet pasauli ar Viņa patiesības vēsti un turpiniet nest to tālāk uz citiem reģioniem.” (Elena Vaita “Counsels for the Church”, 58., 59. lpp.)

**Jautājumi pārrunām**

`1.	Kā Atkl 14. nodaļas triju eņģeļu vēstis nosaka septītās dienas adventistu draudzes būtību?`

`2.	Padomājiet par sabatu un svarīgumu, ko tas aino. Kā mēs redzējām šajā nedēļā, sabata vēsts ir tik svarīga, ka Dievs mums pavēl nošķirt vienu septīto daļu no savas dzīves Viņa kā Radītāja un Pestītāja piemiņai, un mums nav jāiet Viņu pielūgt uz kādu svēto kalnu vai svēto pilsētu. Katru nedēļu ar vairāk nekā tūkstoš kilometriem stundā (vismaz ekvatora tuvumā) sabats pats atnāk pie mums. Kā šī patiesība palīdz mums saprast dienas svarīgumu, un uz ko tā norāda?`

`3.	Kā mēs varam izskaidrot Bābeles krišanas ideju vai zvēra zīmes konceptu atraktīvā veidā? Tas ir, kā mēs varam atklāt šīs patiesības visneuzbrūkošākajā veidā, kādā vien iespējams, pat ja mēssaprotam, ka, neskatoties uzmūsu vislabākajām pūlēm, daži cilvēki jutīsies aizvainoti?`