---
title:  Atklāsmes Grāmatas Gala Laika Vēsts
date:  15/09/2020
---

Atklāsmes grāmatas epicentrs ir 14. nodaļa. Šī nodaļa ir sevišķi svarīga Dieva ļaudīm, kas dzīvo cilvēces vēstures pēdējās dienās. Tā atklāj Dieva pēdējo dienu vēsti cilvēcei. Šī gala laika vēsts ir svarīga Dieva ļaudīm un visai cilvēcei.

`Izlasi Atkl 14:14–20. Kādi simboli šeit ir izmantoti, lai attēlotu mūsu Kunga atgriešanos?`

Visā Bībelē, lai aprakstītu Kristus atgriešanos, ir izmantoti pļaujas simboli (Mt 13:37–43, Mk 4:29). Atkl 14. nodaļā gatavas labības pļauja aino taisno atpestīšanu, un pārgatavojušos vīnogu novākšana aino ļauno iznīcināšanu. Atkl 14:6–12 satur steidzīgu pēdējo dienu vēsti, lai ikvienu sagatavotu zemes pēdējai pļaujai.

`Izlasi Atkl 14:6, 7. Kāda ir šajos divos pantos atrodamās vēsts būtība? Kā tie palīdz mums saprast, kas mēs kā septītās dienas adventisti esam?`

Pirmā eņģeļa vēsts Atklāsmes grāmatas 14. nodaļā aicina 21. gadsimta paaudzi ilgoties pēc jēgas savā dzīvē. Tā aino Dieva žēlastības evaņģēliju, kas visiem nodrošina piedošanu. Tā attīra mūs no grēka vainas un dod mums spēku būt uzvarētājiem. Šī vēsts nodrošina pamatu visai mūsu pašapziņai, jo Kristus mūs ir radījis un atpestījis. Tā norāda, ka kādu dienu visa netaisnība beigsies līdz ar Dieva noslēdzošo tiesu. Tā ir neticami laba vēsts, jo tā atklāj, ka netaisnais nepastāvēs mūžīgi.

`“Īpašā ziņā septītās dienas adventisti ir ielikti pasaulē kā sargi un gaismas nesēji. Viņiem ir uzticēts pēdējais brīdinājums bojā ejošajai pasaulei. Uz viņiem no Dieva Vārda spīd brīnišķīga gaisma. Viņiem ir dots vissvinīgākais darbs –pasludināt pirmā, otrā untrešā eņģeļa vēstis. Nav cita darba, kas būtu vēl svarīgāks. Viņi nedrīkst nekam citam ļaut novērst savu uzmanību.” (Elena Vaita “Evaņģelizācija”, 119., 120. lpp.) Kā mēs varam ņemt šos vārdus pie sirds kā draudze un, vēl svarīgāk, katrs individuāli?`