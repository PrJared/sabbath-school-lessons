---
title:  Atklāsmes Grāmatas Gala Laika Fokuss
date:  14/09/2020
---

Evaņģēliji galvenokārt pievēršas Kristus pirmajai nākšanai. Tie izklāsta Viņa piedzimšanas, dzīves un kalpošanas, nāves un augšāmcelšanās stāstu. Lai gan tie runā par Viņa otro nākšanu, tas nav to uzmanības centrā. Atklāsmes grāmatas galvenais fokuss ir gadsimtiem ilga konflikta kulminācija. Katrs no tās lielajiem pravietojumiem noslēdzas ar mūsu Kunga godības pilnu atgriešanos.

`Izlasi Atkl 1:7, Atkl 11:15, Atkl 14:14–20 un Atkl 19:11–18. Kādu līdzīgu secinājumu tu redzi katrā no šiem pantiem?`

No pirmā līdz pēdējai Atklāsmes grāmatas nodaļai katra pravietojuma kulminācija ir Jēzus nākšana. “Jērs, kas tika nokauts” (Atkl 5:12), nāks atkal kā ķēniņu Ķēniņš un kungu Kungs (Atkl 19:16). Viņš sakaus visus ienaidniekus, kas apspiež un vajā Viņa tautu (Atkl 17:14). Viņš Savus ļaudis atbrīvos šī grēka murga un aizvedīs mājās godībā. Lielā cīņa starp labo un ļauno beigsies. Zeme tiks radīta no jauna, un atpestītie dzīvos kopā ar Kungu mūžīgi (Atkl 21:1–4).

Atkl 22:7 Jēzus saka: ““Redzi, Es nāku drīz!” Svētīgs, kas tur šīs grāmatas pravietojuma vārdus.” (Sk. arī Atkl 22:12, 17 un 20.) Tādējādi Jēzus pēdējais aicinājums visai cilvēcei ir atsaukties Viņamīlestībai, pieņemt Viņažēlastībuunsekot Viņapatiesībai, lai būtugatavi Viņa drīzajai nākšanai. Atklāsmes grāmata noslēdzas ar Jēzus aicinājumu: “Un Gars un līgava saka: “Nāc!” Un, kas to dzird, lai saka: “Nāc!” Kam slāpst, lai nāk; kas grib, lai ņem dzīvības ūdeni bez maksas” (Atkl 22:17).

Mūsu Kungs aicina visus, kas meklē mūžīgo dzīvību, nākt pie Viņa. Tad viņš aicina tos, kas ir pieņēmuši glābšanas vēsti un dedzīgi gaida Viņa atgriešanos, pievienoties Viņam, aicinot citus pieņemt Viņa mīlestības vēsti. Viņš sūta mūs Savā misijā līdzdalīt vēsti, lai sagatavotu pasauli Viņa drīzajai nākšanai. Nav nekā, kas dotu lielāku gandarījumu kā pievienošanās Jēzum Viņa misijā šai pasaulei. Nav nekā piepildošāka par sadarbošanos ar Kristu Viņa pēdējo dienu glābšanas plānā.

`Vai Kristus nāks drīz? Jānis rakstīja šos vārdus pirms aptuveni 2000 gadiem. Tomēr, ņemot vērā mūsu izpratni par mirušo stāvokli, kāpēc Kristus otrā nākšana katram no mums personīgajā pieredzē nav ilgāk jāgaida par mūsu nāves brīdi? Kā šis fakts palīdz mums saprast, cik drīz Kristus patiešām nāks?`