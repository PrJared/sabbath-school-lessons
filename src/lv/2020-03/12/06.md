---
title:  Dieva Pēdējais Aicinājums
date:  17/09/2020
---

`Izlasi Atkl 14:8, Atkl 17:3–6 un Atkl 18:1–4. Ko mēs mācāmies par garīgo Bābeli no šiem pantiem?`

Atklāsmes grāmatā jēdziens “Bābele” aino viltus reliģisko sistēmu, kas balstīta uz cilvēku darbiem, cilvēku izgudrotām tradīcijām un maldu mācībām. Tā paaugstina cilvēkus un viņu paštaisnību pāri Jēzum un Viņa bezgrēcīgajai dzīvei. Tā noliek cilvēcisku reliģisku skolotāju pavēles pāri Dieva pavēlēm. Babilonija bija elkdievības, saules pielūgsmes centrs; tur plauka maldu mācība par dvēseles nemirstību. Šī reliģiskā sistēma ir viltīgi integrējusi savā pielūgsmē daudzas senās Bābeles reliģiskās prakses. Dieva pēdējo dienu vēsts mūsu mirstošajai planētai ir vēsts par Jēzu un Viņa taisnību. Tā atbalso Debesu aicinājumu: “Kritusi, kritusi lielā Bābele! . . Izejat no viņas, mana tauta!” (Atkl 18:2, 4). Dievs ir dievišķā veidā izsaucis septītās dienas adventistu draudzi, lai paaugstinātu vēsti par Kristu visā tās pilnībā. Paaugstināt Jēzu nozīmē paaugstināt visu, ko Viņš ir mācījis. Tas nozīmē pasludināt To, kas ir “ceļš, patiesība un dzīvība” (Jņ 14:6). Tas nozīmē atmaskot Bābeles kļūdas pretstatā Jēzus patiesībām.

`Izlasi Atkl 14:7, 9–11. Kādi dažādi pielūgsmes objekti ir izgaismoti šajos pantos?`

Atkl 14. nodaļa apraksta divus dažādus pielūgsmes aktus –Radītāja pielūgsmi un zvēra pielūgsmi. Šīs divas pielūgsmes centrējas ap Dieva pielūgsmes dienu, patieso sabatu, un sabataaizvietojumu jebviltojumu. Sabatspārstāvatpūtu, pārliecību undrošību, kasmums ir Kristū, mūsu Radītājā, Pestītājā un Ķēniņā, kas drīz nāks. Viltus diena pārstāv cilvēku un viltus aizvietojumu, kas balstīts uz cilvēka spriedumu un cilvēku izdotiem dekrētiem.

`Izlasi Atkl 14:12. Ko šis pants pasaka, īpaši iepriekš teiktā kontekstā? Kā šajā pantā atklājas gan likums, gan žēlastība, un ko tam vajadzētu mums mācīt par to, kā likums un žēlastība ir divi nedalāmi evaņģēlija aspekti?`