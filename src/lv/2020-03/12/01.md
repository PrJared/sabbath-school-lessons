---
title:  Līdzdalīšanas Vērta Vēsts
date:  12/09/2020
---

### Nedēļas pētījumiem
2Pēt 1:12, 16–21; Atkl 19:11–18; Atkl 14:14–20; Māc 12:13, 14; Atkl 14:6–12.

> <p>Atmiņas pants</p>
> “Un es redzēju citu eņģeli laižamies debesu vidū; tam bija mūžīgs evaņģēlijs sludināms tiem, kas dzīvo virs zemes, un visām tautām un ciltīm, valodām un tautībām; viņš sauca stiprā balsī: "Bīstieties Dieva un dodiet Viņam godu, jo ir atnākusi Viņa tiesas stunda; pielūdziet To, kas radījis debesis un zemi, jūru un ūdens avotus” (Atkl 14:6, 7).

Kristus salīdzinošā nāve bija universāla. Tas ir, tā bija domāta visiem cilvēkiem, kas jebkad un jebkur būtu dzīvojuši. Tādējādi evaņģēlijs uzrunā cilvēkus no visām valodu grupām, kultūrām un izcelsmēm. Tas uzceļ tiltu pār etniskām atšķirībām.

Tā ir pārsteidzoši laba vēsts, ka Jēzus Savā dzīvē, nāvē un augšāmcelšanā ir uzvarējis elles valdības un varas. Evaņģēlijs ir par Jēzu. Viņš nomira mūsu dēļ un tagad dzīvo mūsu dēļ. Viņš ir atnācis, lai atbrīvotu mūs no grēka varas un soda, un nāks atkal, lai atbrīvotu mūs no grēka klātbūtnes. Viņš nomira nāvē, ko bijām pelnījuši mēs, lai mēs varētu dzīvot dzīvi, ko bija pelnījis Viņš. Kristū mēs esam taisnoti, darīti svēti un reiz tiksim pagodināti.

Bībele pievēršas divām Jēzus nākšanām. Viņš nāca, lai mūs izglābtu, un atgriezīsies, lai aizvestu mājās mūs, ko Viņš ir atpircis par tik bezgalīgu maksu. Bībeles pēdējā grāmata, Atklāsmes grāmata, ir rakstīta īpaši tāpēc, lai sagatavotu pasauli Jēzus nākšanai. Tā ir neatliekama vēsts šai paaudzei. Šīs nedēļas tēmā mēs pētīsim Atklāsmes grāmatas aktualitāti 21.	gadsimta sabiedrībā. Kopā mēs no jauna atklāsim Jēzus aicinājumu Viņa pēdējo dienu draudzei līdzdalīt šo pēdējā laika vēsti.

_Lūdzu, iepazīsties ar šīs nedēļas tēmu, lai sagatavotos Bībeles izpētei 19. septembrī._