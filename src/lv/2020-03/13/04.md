---
title:  'Pāvils: Dieva Izvēlēts Trauks'
date:  22/09/2020
---

Kad Pāvils pieņēma Kristu, visa viņa dzīve radikāli mainījās. Kristus deva viņam pavisam citu jaunu nākotni. Viņš vadīja Pāvilu ārpus viņa komforta zonas piedzīvojumos, ko viņš pat iedomāties nevarēja. Pateicoties Svētā Gara vadībai, apustulis Pāvils pasludināja Dieva Vārdu tūkstošiem cilvēku visā Vidusjūras piekrastē. Viņa liecība izmainīja kristietības un pasaules vēsturi.

`Izlasi Apd 9:3–6, 10–20. Kā šie panti atklāj, ka Jēzum bija dievišķs nolūks Pāvila dzīvē?`

Jēzus bieži izvēlas visneticamākos kandidātus, lai nestu liecību Savam vārdam. Padomājiet par dēmonu apsēstajiem, par samarieti, prostitūtu, nodokļu iekasētāju, Galilejaszvejniekiemuntagaddedzīgokristietībasvajātāju.Viņivisižēlastībātikaizmainīti  un tad izsūtīti strādāt,ar prieku sirdī stāstīt par to,ko Kristus bija paveicis viņu dzīvē.Neviens nekad nenogura stāstīt šo stāstu. Tas, ko Kristus viņu dzīvē paveica, bija tik brīnišķīgs, ka viņi gribēja to līdzdalīt. Viņi nevarēja klusēt.

Salīdzini Apd 28:28–31 un 2Tim 4:5–8. Kādas mums ir norādes šajos pantos par to, ka Pāvils nekad nenovērsās no savas nodošanās atdot visu savu dzīvi Kristum dvēseļu mantošanas darbā?

Savas dzīves beigās, atrodoties mājas arestā Romā, Pāvils apstiprināja, ka “Dievs pestīšanu sūtījis pagāniem, un tie to dzirdēs” (Apd 28:28). Ziņojumā teikts, ka viņš pieņēma visus, kas viņu apmeklēja, un sludināja viņiem Vārdu (Apd 28:30, 31). Dzīves beigās viņš mudināja Timoteju darīt evaņģēlista darbu, un Pāvils varēja par sevi teikt: “Labo cīņu es esmu izcīnījis, skrējienu esmu pabeidzis, ticību esmu turējis” (2Tim 4:7).

Lai gan mūsu aicināšana var nebūt tik dramatiska kā Pāvila dzīvē, Dievs aicina katru no mums piedalīties kopā ar Viņu pasaules mainīšanas darbā. Ir acīmredzams, ka, neskatoties uz grūtībām, ko viņi piedzīvoja gadu gaitā (sk. 2kor 11:25–30), Pāvils palika uzticīgs savam aicinājumam Kungā. Stāsts par to, kā kādreizējais Jēzus sekotāju vajātājs kļuva par visietekmīgāko un produktīvāko kristīgās ticības aizstāvi (izņemot, protams, pašu Jēzu), paliek spēcīga liecība tam, ko Kungs var izdarīt caur cilvēku, kas nodod savu dzīvi Kunga darbam.

`Ko Dievs ir aicinājis tevi darīt? Vai tu to dari?`