---
title:  Mīlestības Prasības
date:  23/09/2020
---

Mīlestība vienmēr atklājas darbībā. Mūsu mīlestība uz Kristu spiež mūs kaut ko darīt bojā ejošās cilvēces labā. Pāvils skaidri to apliecināja, sakot Korintas draudzei: “Jo Kristus mīlestība mūs vada, kad tā spriežam” (2kor 5:14). Kristietība nav pirmām kārtām slikto lietu atstāšana, lai varētu tikt glābts. Jēzus “neatstāja” sliktās lietas Debesīs, lai Viņš varētu tikt izglābts. Viņš atstāj labās lietas, lai citi varētu tikt izglābti. Jēzus neaicināja mūs tikai atdot savu laiku, talantus un dārgumus Viņa lietai, Viņš aicina mūs atdot savu dzīvi.

Rīta sanāksmē ar mācekļiem Galilejas krastā Jēzus lieliski atklāja dievišķās mīlestības prasības.

`Izlasi Jņ 21:15–19. Kādu jautājumu Jēzus uzdeva Pēterim trīs reizes, un kāda bija Pētera atbilde? Kāpēc Jēzus uzdeva Pēterim šo konkrēto jautājumu trīs reizes?`

Pēteris bija noliedzis Savu Kungu trīs reizes, un Jēzus trīs reizes izvilināja no Pētera paša lūpāmmīlestībasapliecinājumu. Mācekļuklātbūtnē Jēzusatjaunoja Pēterapārliecību, ka dievišķāmīlestība viņam ir piedevusi unka Jēzumvēljoprojām ir darbs, ko uzticēt Pēterim.

`Izlasi vēlreiz Jņ 21:15–19, šoreiz īpaši pievēršot uzmanību Jēzus reakcijai uz to, kā Pēteris apliecināja savu mīlestību uz Kristu. Ko Jēzus viņam teica darīt?`

Dievišķā mīlestība ir aktīva, nevis pasīva. Patiesa mīlestība ir vairāk nekā siltas jūtas, vairāk nekā jauka doma. Tā ietver nodošanos. Mīlestība spiež mūs rīkoties. Tā vada mūs aizsniegt Dieva bērnus bojā ejošajā pasaulē, kas atrodas bezcerīgā stāvoklī. Kad Jēzus sacīja Pēterim: “Gani manus jērus,” tā bija gan pavēle, gan mierinošs atkārtots apliecinājums. Kungs aicināja atsaukties uz mīlestību, un Viņš arī iedrošināja Pēteri, ka Viņam vēl joprojām ir darbs viņam, neskatoties uz Pētera patiešām apkaunojošo rīcību, kad Jēzus bija arestēts un Pēteris ne tikai noliedza, ka pazīst Jēzu, bet arī lādējās – tieši tā, kā Kristus bija viņu brīdinājis.

Kāda šeit ir mācība? Tu vari būt bezcerīgi nodevis savu Kungu. Tu varbūt esi noliedzis Viņu ar saviem darbiem vairāk nekā vienu reizi. Labā vēsts ir, ka žēlastība vēl joprojām ir pieejama, un Dievs vēl nav padevies attiecībā uz tevi. Tev vēl joprojām ir vieta Viņa darbā, ja vien esi labprātīgs iesaistīties.

`Vai tu esi kādreiz “noliedzis” Kungu līdzīgi Pēterim? Ja jā, ko šis stāsts (ne tikai Pētera noliegums, bet arī Kristus vārdi) tev stāsta?`