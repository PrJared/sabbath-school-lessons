---
title:  Tālākiem Pētījumiem
date:  25/09/2020
---

“Tiem, kam ir garīga uzraudzība pār draudzi, vajadzētu izgudrot veidus un līdzekļus, kas dotu iespēju katram draudzes loceklim darīt kādu daļu Dieva darbā. Pagātnē tas pārāk bieži nav darīts. Plāni nav bijuši skaidri noteikti un pilnībā īstenoti, kas būtu visu locekļu talantus iesaistījis aktīvā kalpošanā. Ir daži, kas saprot, cik daudz ir zaudēts šī iemesla dēļ. Dieva darba vadītājiem kā gudriem ģenerāļiem ir jāizdomā plāni turpmākajiem soļiem visa ceļa garumā. Savā plānošanā viņiem ir īpaši jāpēta darbs, ko draudzes locekļi var darīt savu draugu un kaimiņu labā. Dieva darbs uz šīs zemes nevar tikt pabeigts, kamēr vīrieši un sievietes, kas veido mūsu draudzi, nesteigsies darbā un neapvienos savas pūles ar mācītāju un draudzes darbinieku pūlēm.

Grēcinieku glābšana prasa nopietnas, personīgas pūles. Mums negaidot ir jānes viņiem dzīvības vārds, nevis jāgaida, kad viņi atnāks pie mums. Ak, ja es varētu izteikt vārdus vīriešiem un sievietēm, kas viņus pamudinātu čaklai darbībai! Brīžu, kas mums tagad ir piešķirti, ir pavisam nedaudz. Mēs stāvam uz mūžīgās pasaules sliekšņa. Mēs nevaram zaudēt laiku. Katrs mirklis ir zelta vērts un kopumā dārgs, lai tiktu izmantots tikai kalpošanai sev. Kas nopietni meklēs Dievu un gūs no Viņa spēku un žēlastību, lai būtu Viņa uzticami strādnieki misijas laukā?

Katrā draudzē ir talanti, kas ar pareizām pūlēm var tikt attīstīti, lai kļūtu par lielu palīdzību šajā darbā. Tas, kas tagad ir vajadzīgs mūsu draudžu augšanai, ir gudro darbinieku patīkamais darbs, ieraugot un attīstot talantus draudzē – talantus, kas var tikt izkopti, lai Meistars tos izmantotu.” (Elena Vaita “Liecības draudzei” 9. sēj. 116., 117. lpp.)

**Jautājumi pārrunām**

`1.	Kāda ir galvenā doma augstāk minētajā Elenas Vaitas citātā? Kāda tai var būt ietekme uz tavu personīgo liecināšanu un tavas draudzes misijas darbu?`

`2.	Kā parasti atklājas patiesa mīlestība? Kādas ir mīlestības viltojuma formas, kurām ir maz kopīga ar patiesu mīlestību?`

`3.	Grupā pārrunājiet upurus, ko cilvēki ir pienesuši Kungam, ieskaitot dzīvības zaudējumu. Ko jūs varat mācīties no šiem stāstiem?`

`4.	Pārdomājietsavas atbildes uz jautājumu svētdienas tēmas beigās par to, ko jūs esat upurējuši Kristum. Ko jūs esat upurējuši? Kāpēc jūs to darījāt? Vai tas bija tā vērts? Kā jūs varētu kādam, kas nav kristietis, izskaidrot, ko jūs darījāt un kāpēc?`