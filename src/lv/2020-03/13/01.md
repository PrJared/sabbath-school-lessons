---
title:  Solis Ticībā
date:  19/09/2020
---

### Nedēļas pētījumiem
Fil 2:5–11; Mt 4:18–20; Apd 9:3–6, 10–20; Jņ 21:15–19; 1Jņ 3:16–18.

> <p>Atmiņas pants</p>
> “Savā starpā turiet tādu pat prātu, kāds ir arī Kristū Jēzū, kas, Dieva veidā būdams, neturēja par laupījumu līdzināties Dievam, bet Sevi iztukšoja, pieņemdams kalpa veidu, tapdams cilvēkiem līdzīgs” (Fil 2:5–7).

Atstāt Debesu godību, eņģeļu pielūgsmi un Tēva sadraudzību bija neiedomājams upuris. Tomēr Jēzusnācauzšociešanu unnāvespasauli, lai atklātu Tēvamīlestības raksturu, atkal mantotu cilvēces pieķeršanos un izglābtu visu cilvēci. “Nekad mūsu atpestīšanas maksa nebūs aptverta, kamēr atpestītie nestāvēs kopā ar savu Pestītāju Dieva troņa priekšā. Tad, mūsu mūžīgo māju godībaipārņemot mūsu aizgrābtās maņas, mums jāatceras, ka Jēzus to visu atstāja mūsu dēļ, ka Viņš ne tikai kļuva par trimdā izsūtīto no Debesu pagalmiem, bet mūsu dēļ uzņēmās neveiksmes un mūžīga zaudējuma risku. Tad mēs nometīsim savus kroņus pie Viņa kājām un dziedāsim dziesmu: ‘Cienīgs ir Jērs, kas tika nokauts, lai saņemtu varu un bagātību, gudrību un spēku, godu un cīņu, un svētību’ Atkl 5:12.” (Elena Vaita “Laikmetu ilgas”, 131. lpp.)

Upuris, ko Jēzus pienesa mūsu glābšanai, bija nenovērtējams. Kad mēs atsaucamies Viņa vadībai, pieņemam Viņa pavēli un apvienojamies ar Viņu, aizsniedzot bojā ejošos cilvēkus Viņa valstībai, tas prasa upuri. Lai gan mūsu upuri nekad nebūs salīdzināmi ar Viņa upuriem, dvēseļu mantošanas kalpošana arī mums ir solis ticībā. Tas vada mūs ārā no mūsu komforta zonas uz nezināmiem ūdeņiem. Reizēm mūsu Kungs aicina pienest upurus, bet prieks, ko Viņš piedāvā, ir daudz lielāks.

_Lūdzu, iepazīsties ar šīs nedēļas tēmu, lai sagatavotos Bībeles izpētei 26. septembrī._