---
title:  Aicinājums Sekot
date:  21/09/2020
---

Iedomājies, ka jūsesat Sīmanis Pēteris un Andrejs. Skaistā Galilejas rītā ir tikkouzlēkusi saule, aizdzenot vēso nakts gaisu. Zvejniekiem galvā tikai viena doma: noķert zivis, daudz zivis. Nesen jums bija labs loms, un jūs gaidāt nākamo labas zvejas dienu. Tad agrā rīta gaismiņā jūs redzat, ka nāk Viņš, Jēzus no Nācaretes. Jūs pat iedomāties nevarat, ka pēc dažiem mirkļiem visa jūsu dzīve mainīsies. Jūs nekad vairs nebūsiet tie, kas bijāt.

`Izlasi Mt 4:18–20. Kā tu domā, kāpēc Sīmanis Pēteris un Andrejs bija labprātīgi pieņemt tik radikālu lēmumu sekot Kristum? Kas šajā pantā norāda, ka Jēzus viņus aicināja uz augstāku mērķi nekā zvejošana?`

No Jāņa evaņģēlija mēs uzzinām, ka šie vīri jau vairāk nekā gadu zināja par Jēzu, bet nebija vēl pilnībā Viņam nodevušies. Tomēr noteikti bija jābūt kādai dievišķai uzvedībai, kaut kam Kristus ārienē, vārdos un darbos, kas norādīja šiem Galilejas zvejniekiem, ka Viņa aicinājums bija dievišķs. Iemesls, kāpēc viņi atstāja savas laivas, nodarbošanos un dzimto vietu, lai sekotu Viņam, bija tas, ka viņi aicinājumā sadzirdēja augstāku nolūku. Šie vienkāršie zvejnieki atzina, ka viņi ir aicināti kādam īpašam nolūkam. Dievs varbūt neaicina tevi šodien atstāt savu profesiju, bet Viņš aicina tevi īpašam nolūkam – un tas ir līdzdalīt Viņa mīlestību un liecināt par Viņa patiesību Viņa vārda godam.

Pārdomājiet nodokļu iekasētāja Mateja aicināšanu Mt 9:9. Ko jūs redzat šajā rindkopā tādu, kas ir ievērības cienīgs?

`Nodokļu iekasētāji Romas pasaulē bieži bija izspiedēji, kas izmantoja savu oficiālo varu, lai apspiestu vienkāršos ļaudis. Viņi bija vieni no visienīstākajiem un nicinātākajiem cilvēkiem visā Israēlā. No Kristus aicinājuma “Seko Man!” mēs secinām, ka Matejs bija dzirdējis par Jēzu un viņa sirds ilgojās sekot Viņam. Kad nāca aicinājums, viņš bija gatavs. Viņš bija pārsteigts, ka Kristus pieņēma viņu un aicināja kļūt par vienu no Viņa mācekļiem. Visu mūsu sirdīs ir ilgas pēc kaut kā vairāk. Mēs arī gribam dzīvot kādam vērtīgam, lielākam, cēlākam mērķim. Līdzīgi kā Mateju Kristus aicina arī mūs sekot Viņam. Padomā par to, kas cilvēkiem bija jāatstāj, lai sekotu Jēzum. Kāpēc tas vienmēr ir tā vērts?`