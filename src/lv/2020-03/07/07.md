---
title:  Tālākiem Pētījumiem
date:  14/08/2020
---

Izlasi Elenas Vaitas grāmatā “Ceļš pie Kristus” nodaļu “Dieva atzīšana” (87.–91. lpp.), grāmatā “Evaņģelizācija” nodaļu “Darba tehnika, iepazīstinot ar Bībeli” (481.–486. lpp.) un grāmatā “Evaņģēlija kalpi” nodaļu “Bībeles lasīšana ģimenes lokā” (192.–193. lpp.).

Dievs strādā ar cilvēku sirdīm mums visapkārt. Ja mums ir garīgas izšķiršanas spējas redzēt, kur Dievs jau strādā, mēs regulāri redzēsim iespējas līdzdalīt Viņa Vārdu citiem. Kad Dievs sagatavo sirds augsni, mums ir iespēja iesēt evaņģēlija sēklu. Svētais Gars sagatavoja Nikodēma, sievietes pie akas, sievietes ar asiņošanu, zagļa pie krusta, Romas centuriona un daudzu citu sirdis uzņemt Viņa vārdu, pirms Jēzus viņus satika. Ar dzīves apstākļu un Svētā Gara ietekmes palīdzību viņi bija sagatavoti uzņemt Kristus vēsti.

Mums varbūt ir dabiska barjera jautāt cilvēkiem, vai mēs varam lūgt kopā ar viņiem, līdzdalīt Bībeles apsolījumus vai dot viņiem lasīt kādu literatūru. Kadmēs jūtamies mudināti stāstīt par savu ticību kādam, tad visbiežāk tas ir tāpēc, ka Svētais Gars, kas mudina mūs, vispirms jau ir sagatavojis šo cilvēku uzņemt mūsu liecību.

**Jautājumi pārrunām**

`1.	Ja kāds pie tevis nāktu, jūtoties ļoti vainīgs par kaut ko un vajadzībā pēc Dieva piedošanas,kādu padomu tu viņam dotu un kādu Bībeles pantu līdzdalītu? Kāda ir tava personīgā pieredze ar vainas apziņu un Dieva piedošanas spēku tavā dzīvē?`

`2.	Reizēm Dievs ieved mūsu dzīvē cilvēkus, jo Viņš ilgojas, lai viņi uzzinātu Viņa patiesību. Kā mēs varam būt tādi, kas izjūt Dieva vadību?`

`3.	Pakavējieties vairāk pie Dieva spēka un Dieva Vārda, kā tas ir atklāts radīšanas stāstā un pašā radīšanā. Mums ir grūti aptvert paša universa konceptu, jo tas ir tik liels un plašs. Domājiet par to, ka Dievam, kurš to ir radījis, vajadzētu būt pat vēl lielākam nekā tas, ko Viņš ir radījis. Kā mēs varam gūt mieru, zinot, ka Dievs, kam mēs kalpojam, ir tik spēcīgs? Un Viņš ne tikai ir spēcīgs, bet Viņš arī mīl mūs. Kādu lielu cerību mēs varam gūt no tā, ka zinām to par Dievu? Kā šīs zināšanas var palīdzēt mums būt labākiem Viņa lieciniekiem?`