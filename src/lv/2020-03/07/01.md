---
title:  Vārda Līdzdalīšana
date:  08/08/2020
---

### Nedēļas pētījumiem
Ps 119:105, Jer 23:29, Ebr 1:1–3, 2Tim 3:14–17, 1Jņ 1:7–9, Māc 3:1, 2Tim 4:2.

> <p>Atmiņas pants</p>
> “Tāpat tas ir ar Manu vārdu, kas iziet no Manas mutes. Tas neatgriezīsies pie Manis tukšā, bet tam jāizdara tas, ko Es vēlos, un jāizpilda savs uzdevums, kādēļ Es to sūtīju” (Jes 55:11).

Liecinot mēs stāstām par Jēzu. Bet ko mēs zinātu par Jēzu bez Bībeles? Cik daudz mēs patiesībā zinātu par lielo cīņu, Dieva mīlestību, Kunga dzimšanu, dzīvi, kalpošanu, nāvi, augšāmcelšanos un atgriešanos, ja mums nebūtu Rakstu?

Lai gan daba atklāj Dieva spēku un majestātiskumu, tā neatklāj glābšanas plānu. Jēzus ar Svētā Gara personas starpniecību ir “patiesais gaišums, kas nāca pasaulē, kas apgaismo ikvienu cilvēku” (Jņ 1:9). Bet tik un tā bez Dieva Vārda, kas pilnībā izskaidro dievišķo patiesību, Svētā Gara atklāsme mūsu sirdīs ir ierobežota. Dieva rakstītais Vārds ir visskaidrākā un vispilnīgākā Jēzus, Dzīvā Vārda, atklāsme.

Lai gan reliģiskie vadītāji pētīja Dieva Vārdu, daudzi neuztvēra tā galveno vēsti. Jēzus teica: “Jūs pētījat rakstus, jo jums šķiet, ka tajos jums ir mūžīgā dzīvība, un tie ir, kas dod liecību par Mani” (Jņ 5:39). Pareizi saprasta, katra Bībeles mācība atspoguļo Jēzus rakstura skaistumu. Kad mēs līdzdalām Dieva Vārdu, mūsu galvenais mērķis nav pierādīt, ka mums ir taisnība un ka otrs kļūdās, bet gan atklāt Jēzu katrā mūsu līdzdalītās patiesības šķautnē.

_Lūdzu, iepazīsties ar šīs nedēļas tēmu, lai sagatavotos Bībeles izpētei 15. augustā._