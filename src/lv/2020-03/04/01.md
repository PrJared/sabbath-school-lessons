---
title:  'Lūgšanas Spēks: Aizlūdzot Par Citiem'
date:  18/07/2020
---

### Nedēļas pētījumiem
Atkl 12:7–9, Ef 6:12; Ebr 7:25; Ef 1:15–21; Dan 10:10–14; 1Jņ 5:14–16.

> <p>Atmiņas pants</p>
> “Izsūdziet cits citam savus grēkus un aizlūdziet cits par citu, ka topat dziedināti. Daudz spēj taisna cilvēka lūgšana, darbodamās savā spēkā” (Jk 5:16).

Jaunās Derības draudzes locekļi izjuta vajadzību pēc lūgšanas. “Kad viņi beidza Dievu lūgt, vieta, kur tie bija sapulcējušies, nodrebēja, un tie visi kļuva Svētā Gara pilni un drošu sirdi runāja Dieva vārdus” (Apd 4:31). Ievēro, mācekļi lūdza. Viņi tika piepildīti ar Svēto Garu, un tad viņi runāja Dieva Vārdu ar drosmi un pārliecību.

Pastāvēja tieša saikne starp viņu lūgšanām, Svētā Gara piepildījumu un spēcīgu Dieva Vārda pasludināšanu.“Mācekļi .. nelūdza pēc svētības tikai sev. Viņi bija nospiesti ar dvēseļu glābšanas nastu. Viņi saprata, ka evaņģēlijs ir jānes pasaulei, un viņi pieprasīja spēku, ko Kristus bija apsolījis.” (Elena Vaita “Apustuļu darbi”, 37. lpp.)

Kad mēs meklējam Dievu un aizlūdzam par citiem, Dievs darbojas mūsu sirdīs un velk mūs tuvāk Sev, dodot dievišķu gudrību tos mantot Viņa valstībai (Jk 1:5). Lai vilktu viņus pie Sevis, Viņš arī spēcīgi darbojas viņu dzīvē tādā veidā, ka mēs nevaram to ne redzēt, ne pilnībā saprast (1Jņ 5:14–17).

_Lūdzu, iepazīstieties ar šīs nedēļas tēmu, lai sagatavotos Bībeles izpētei 25. jūlijā._