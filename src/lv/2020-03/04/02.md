---
title:  Kosmiska Cīņa
date:  19/07/2020
---

`Salīdzini Atkl 12:7–9, Ef 6:12 un 2kor 10:4. Kā šie panti ietekmē mūsu izpratni par aizlūgšanu?`

Bībele paceļ priekškaru starp redzamo un neredzamo pasauli. Pastāv cīņa starp labo un ļauno, starp taisnības spēkiem un tumsas spēkiem, starp Kristu un sātanu. Šajā kosmiskajā cīņā Dievs ciena cilvēka brīvību. Viņš nekad nemanipulē ar gribu un nepiespiež sirds­ apziņu. Viņš sūta Savu Svēto Garu pārliecināt vīriešus un sievietes par dievišķo patiesību (Jņ 16:7, 8). Debesu eņģeļi iesaistās kaujā, lai ietekmētu cilvēkus mūžībai (Ebr 1:14). Dievs arī sakārto notikumus cilvēku dzīvē, lai vadītu tos pie Viņa.

Tas, ko Dievs nedara – Viņš nepiespiež sirdsapziņu. Piespiešana ir pretēja Dieva valstībai. Piespiešana ir ienaidā ar mīlestības principu, kas ir Viņa valdības pamats. Lūgšana ir tik nozīmīga tieši šajā aspektā! Lai gan Dievs dara visu, ko Viņš var, lai aizsniegtu cilvēku, pirms mēs lūdzam, mūsu lūgšanas atbrīvo vareno Dieva spēku. Viņš ciena mūsu izvēles brīvību, lūdzot par citiem, un lielās cīņas starp labo un ļauno gaismā Viņš var izdarīt vairāk, kad mēs lūdzam, nekā kad mēs to nedarām.

Pārdomājiet uzmanīgi šoapgalvojumu: “Dievaplāna daļa ir, atbildot uzticības lūgšanu, piešķirt mums to, ko Viņš nebūtu devis, ja mēs nebūtu šādi prasījuši.” (Elena Vaita “Lielā cīņa”, 525. lpp.) Lielajā cīņā starp labo un ļauno lūgšana ir tā, kas ienes izmaiņas. Kad mēs lūdzam par kādu, kas nepazīst Kristu, atveras dievišķas svētības kanāli, kas ieplūst viņu dzīvē. Dievs vērtē mūsu izvēli lūgt par viņiem un vēl spēcīgāk darbojas viņu labā.

Jautājumā par aizlūgšanu mums vajadzētu pazemīgi atzīt, ka mēs pilnībā nesaprotam Dieva darbus, bet tam nevajadzētu atturēt mūs no pastāvīgas svētību lūgšanu pienešanas par sevi un citiem.

`Kā tu domā, kāpēc Dievs darbojas spēcīgāk tad, kad mēs lūdzam, nekā tad, kad mēs atstājam lūgšanas novārtā? Pat ja mēs pilnībā nesaprotam, kā tas viss strādā, kāpēc Bībeles norādījumam lūgt vajadzētu mudināt mūs to arī darīt?`