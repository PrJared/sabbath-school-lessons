---
title:  Jēzus,Varenais Aizlūdzējs
date:  20/07/2020
---

`Izlasi Lk 3:21, Lk 5:16 un Lk 9:18. Ko šie panti stāsta tev par saistību starp Jēzus lūgšanu dzīvi un Viņa efektivitāti kalpošanā?`

Jēzus dzīve bija pastāvīga dievišķa komunikācija ar Savu Tēvu.Kristību laikā,kas bija Viņa mesiāniskās kalpošanas sākums, Viņš lūdza pēc dievišķa spēka piepildīt Debesu nodomu. Svētais Gars deva Viņam spēku darīt Tēva gribu un izpildīt uzdevumu Viņa priekšā. Vai tā bija piecu tūkstošu pabarošana, lepras dziedināšana, dēmonu apsēsto atbrīvošana, Jēzus atzina, ka cīņā starp labo un ļauno lūgšana ir varens ierocis, lai atsistu elles spēkus. Lūgšana ir Debesu norādīts ceļš, kā apvienot mūsu bezpalīdzību un vājumu ar Dieva visvareno spēku. Tas nozīmē, ka mēs esam pacēluši sevi augšup pie Dieva, kas vienīgais var aizskart to cilvēku sirdis, par kuriem mēs lūdzam.

`Izlasi Lk 22:31–34 un Ebr 7:25. Kādu drošību Jēzus sniedza Pēterim, lai sagatavotu viņu kārdināšanām, ko viņš piedzīvos drīzā nākotnē? Kādu drošību Viņš dod katram no mums, kad mēs piedzīvojam kārdināšanas?`

Ietekmīgi dvēseļu mantotāji ir lūgšanu vīri un sievas. Jēzus lūdza par Pēteri, nosaucot viņu vārdā. Viņš deva drošību Pēterim, ka viņa lielāko kārdināšanu laikā Viņš par to lūgs. Sātans ļoti labi saprata Pētera potenciālu Dieva valstības paplašināšanā. Viņš plānoja darīt visu, kas iespējams, lai iznīcinātu Pētera pozitīvo ietekmi kristīgajā draudzē. Bet kārdināšanu laikā Jēzus lūdza par Pēteri, un Kunga lūgšanas tika atbildētas. Kāda tā ir saviļņojoša realitāte, ka Glābējs lūdz arī par mums. Viņš aicina mūs pievienoties Viņam šajā aizlūgšanu darbā un pacelt citus Viņa troņa priekšā, nosaucot vārdā.

Mūsu neatlaidība lūgšanās norāda uz atziņu, ka mēs esam pilnīgi atkarīgi no Dieva, lai aizsniegtu tos, par kuriem mēs lūdzam.

`Par ko tu lūdz šodien? Kāpēc ir svarīgi nekad nepadoties, lai cik grūta būtu situācija?`