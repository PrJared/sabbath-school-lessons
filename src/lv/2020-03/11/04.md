---
title:  Stāstot Jēzus Stāstu
date:  08/09/2020
---

Kas bija pirmie misionāri, ko Jēzus jelkad bija izsūtījis? Tie nebija mācekļi. Tie nebija Viņa pastāvīgie sekotāji. Pirmie misionāri, ko Jēzus izsūtīja, bija trakie vīri, dēmonu apsēstie, kas vēl pirms dažām stundām bija terorizējuši lauku iedzīvotājus un iedvesuši bailes kaimiņu ciematos.

Ar pārdabisku dēmonisku spēku viens no šiem dēmonu apsēstajiem sarāva ķēdes, ar kurām viņš bija saistīts, spiedza šausmīgā balsī un kropļoja savu miesu ar asiem akmeņiem. Agonija viņu balsīs tikai atspoguļoja dziļāku viņu dvēseles agoniju (Mt 8:28, 29; Mk 5:1–5). Bet tad viņi satika Jēzu, un viņu dzīve tika izmainīta. Viņi nekad vairs nebūs tādi kā agrāk. Jēzus izdzina tirdošos dēmonus ārā no viņu miesām un iedzina cūkās, kas ieskrēja no klints jūrā (Mt 8:32–34; Mk 5:13, 14).

`Izlasi Mt 8:28–34. Kas notika ar šiem cilvēkiem, un ko pilsētas iedzīvotāji atrada, kad viņi atnāca apskatīties uznotikušo?`

Dēmonu apsēstie nu bija jauni cilvēki, kas pārveidoti Kristus spēkā. Pilsētas iedzīvotāji atrada viņus sēžam pie Jēzus kājām. Varbūt jūs pamanījāt, ka Mateja evaņģēlijs saka, ka atbrīvoti tika divi dēmonu apsēstie, bet Marka evaņģēlijā ir runa tikai par vienu. Jēzus viņus atjaunoja fiziski, mentāli, emocionāli un garīgi.

`Izlasi Mk 5:18–20. Acīmredzot, izmainītais dēmonu apsēstais, šis jaunatgrieztais, gribēja palikt ar Jēzu, bet ko Kristus lika viņam darīt?`

“Divino ļaunajiemgariematbrīvotiecilvēkibijapirmiemisionāri, kurus Kristus izsūtīja pasludināt evaņģēliju Dekapolē. Tikai dažus mirkļus šie cilvēki bija baudījuši priekšrocību dzirdēt Kristus mācības. Nekad viņu ausis nebija aizsniegusi no Pestītāja lūpām atskanējusi svētruna. Viņi nevarēja pamācīt ļaudis kā mācekļi, kas ik dienas bija kopā ar Jēzu. Viņiem viņu pašu personā bija pierādījums, ka Jēzus ir Mesija. Viņi varēja stāstīt to, ko paši bija piedzīvojuši, dzirdējuši un redzējuši no Kristus spēka. To var darīt ikviens, kura sirdi skārusi Dieva žēlastība.” (Elena Vaita “Laikmetu ilgas”, 340. lpp.) Viņu liecība sagatavoja Dekapoli, desmit pilsētas Galilejas jūras krastā, uzņemt Jēzus mācību. Tāds ir personīgas liecības spēks.