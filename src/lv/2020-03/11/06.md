---
title:  Par Ko Ir Vērts Liecināt
date:  10/09/2020
---

“Līdz ar Kristu esmu krustā sists,bet nu nedzīvoju es, bet manī dzīvo Kristus; bet,cik es tagad dzīvoju miesā, es dzīvoju ticībā uz Dieva Dēlu, kas mani ir mīlējis un nodevies par mani” (Gal 2:20).

Kristus pieņemšanā noteikti ir upuri. Ir jautājumi, kuros Viņš mūs prasa pakļauties. Jēzus skaidri pateica, ko nozīmē sekošana Viņam: “Ja kāds grib Man sekot, tad tāds lai aizliedz sevi, ik dienas ņem uz sevi savu krustu un staigā Man pakaļ” (Lk 9:23). Nāve pie krusta ir sāpīga nāve. Ja mēs nododam savu dzīvi Kristus prasībām un šis “vecais grēka cilvēks” tiek sists krustā (sk. Rm 6:6), tas ir sāpīgi. Reizēm ir sāpīgi atstāt savas lolotās ilgas un mūžu garos ieradumus, bet atalgojums stāv pāri visām sāpēm.

Spēcīgas liecības, kurām ir dzīvi mainoša ietekme uz citiem, pievēršas tam, ko Kristus ir izdarījis mūsu labā. Nav tā, ka šie cilvēki tādā veidā nopelnītu glābšanu vai ka viņu darbi, lai arī cik nesavtīgi un pašuzupurīgi, dotu viņiem kādu nopelnu Dieva priekšā. Saprotot to, ko Kristus ir izdarījis viņu labā, šie vīri un sievas ir bijuši labprātīgi nolikt visu uz upura altāra saskaņā ar Dieva aicinājumu viņu dzīvē.

`Izlasi Jņ 1:12, Jņ 10:10, Jņ 14:27 un 1kor 1:30. Mūsu liecība vienmēr ir balstīta uz to, ko Kristus ir paveicis mūsu labā. Uzskaiti dažas Viņa žēlastības dāvanas, kas minētas šajos pantos.`

Augstāk minēto pantu gaismā padomā par to, ko Kristus ir izdarījis tavā labā. Tu varbūt esi nodevies kristietis visu savu dzīvi un varbūt esi piedzīvojis dramatisku atgriešanos. Pārdomā, cik labs Jēzus ir bijis pret tevi un kādu mērķi, mieru un laimi Viņš tev ir devis. Padomā par tiem laikiem, kad Viņš ir devis tev spēku tikt galā ar grūto dzīves pieredzi.

`Kādu upuri pienest tu esi aicināts Kristus dēļ? Ko tu esi mācījies no saviem piedzīvojumiem, kas var būt par svētību citiem?`