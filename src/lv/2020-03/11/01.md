---
title:  Līdzdalot Jēzus Stāstu
date:  05/09/2020
---

### Nedēļas pētījumiem
Ef 2:1–10, 1Jņ 4:7–11, Mk 5:1–20, Ebr 10:19–22; Gal 2:20, 1kor 1:30.

> <p>Atmiņas pants</p>
> “To es jums rakstu, lai jūs zinātu, ka jums ir mūžīga dzīvība, kas ticat Dieva Dēla Vārdam” (1Jņ 5:13).

Kā jau teikts kādā no iepriekšējām tēmām, nekas neapliecina evaņģēlija spēku daiļrunīgāk par izmainītu dzīvi. Cilvēki var strīdēties pretī tavai teoloģijai. Viņi var diskutēt par doktrīnām. Viņi var apšaubīt tavu izpratni par Rakstiem, bet viņi reti kad varēs apšaubīt tavu personīgo liecību par to, ko tev nozīmē Jēzus un ko Viņš ir izdarījis tavā dzīvē. Liecināšana ir dalīšanās tajā, ko mēs zinām par Jēzu. Tas nozīmē ļaut citiem uzzināt,   ko Viņš nozīmē mums un ko Viņš ir izdarījis mūsu labā. Ja mūsu liecība sastāv tikai no centieniem pierādīt, ka tas, kam mēs ticam, ir pareizi, un tas, kam citi tic, ir nepareizi, mēs sastapsimies ar spēcīgu pretestību. Ja mūsu liecība par Jēzu nāk no sirds, kas ir pārveidota Viņa žēlastībā, Viņa mīlestības savaldzināta un pārsteigta ar Viņa patiesību, citi būs ietekmēti no tā, kā patiesība, kam mēs ticam, ir ietekmējusi mūsu katra dzīvi. Pārmaiņas spēs ienest patiesība, kas pasniegta izmainītas dzīves kontekstā.

Ja Kristus būs visu doktrīnu centrs un katra Bībeles mācība atspoguļos Viņa raksturu, tad tie, kam mēs līdzdalām Rakstus, būs daudz gatavāki pieņemt Viņa vārdu.

_Lūdzu, iepazīsties ar šīs nedēļas tēmu, lai sagatavotos Bībeles izpētei 12. septembrī._