---
title:  Jēzum Līdzīga Kalpošana
date:  15/08/2020
---

### Nedēļas pētījumiem
Mt 5:13, 14; Fil 2:15; Mk 12:34; Ef 4:15; Mt 4:23–25; Mt 25:31–46.

> <p>Atmiņas pants</p>
> “Un, kad Viņš ļaužu pulkus redzēja, sirds Viņam par tiem iežēlojās, jo tie bija novārdzināti un atstāti kā avis, kam nav gana” (Mt 9:36).

Jēzus patiesi rūpējās par cilvēkiem. Viņš vairāk bija ieinteresēts viņu bažās un vajadzībās nekā savējās. Viņa dzīve bija pilnībā vērsta uz citiem cilvēkiem. Viņa kalpošana  bija mīloša līdzjūtība. Viņš apmierināja apkārtējo fiziskās, garīgās un emocionālās vajadzības, un tādējādi viņu sirdis tika atvērtas garīgajām patiesībām, ko Viņš mācīja. Kad Viņš dziedināja lepras slimniekus, atvēra aklo acis, padarīja dzirdīgas kurlo ausis, atbrīvoja dēmonu apsēstos, pabaroja izsalkušos un rūpējās par grūtībās nonākušajiem, tika aizskartas sirdis un izmainītas dzīves.

Tā kā cilvēki redzēja Viņa patiesās rūpes, viņi bija atvērti garīgajām patiesībām, ko Viņš mācīja. “Tikai Kristus metode dos patiesu veiksmi cilvēku aizsniegšanā. Glābējs sajaucās ar cilvēkiem kā tāds, kas ilgojās pēc viņu labuma. Viņš parādīja Savu līdzjūtību pret viņiem, kalpoja viņu vajadzībām un ieguva viņu uzticību. Tad Viņš arī lūdza viņiem: ‘Sekojiet Man!’” (Elena Vaita “Kristus dziedinošā kalpošana”, 143. lpp.) Jēzus saprata, ka evaņģēlija atklāsme pasaulei ir vajadzīga tikpat ļoti kā tā pasludināšana. Kristum līdzīgas un kalpošanā Viņam nodotas dzīves patiesā liecība ir spēcīgs apliecinājums vārdiem, ko mēs runājam, un piešķir uzticamību mūsu liecībai.

_Lūdzu, iepazīsties ar šīs nedēļas tēmu, lai sagatavotos Bībeles izpētei 22. augustā._