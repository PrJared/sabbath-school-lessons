---
title:  Tālākiem Pētījumiem
date:  21/08/2020
---

“Daudzi netic Dievam un ir zaudējuši ticību arī cilvēkiem, bet viņi augstu vērtē līdzjūtību un izpalīdzību. Viņu sirdis tiek aizkustinātas, ja kāds, kura motīvs nav uzslavas vārdi vai savtīgas intereses, ienāk viņu mājā, kalpo slimajam, paēdina izsalkušo, apģērbj kailo, mierina noskumušo un laipni norāda uz Dievu, kura mīlestības un līdzjūtības vēstnesis ir šis darbinieks. Dziļi sirdī rodas pateicība. Ticība ir iededzināta. Šie ļaudis redz, ka Dievs rūpējas par tiem, un ir gatavi klausīties, kad tiek atvērts Viņa Vārds.” (Elena Vaita “Kristus dziedinošā kalpošana”, 145. lpp.)

Nesavtīgā Jēzus kalpošana atver sirdis, salauž aizspriedumus un rada uzņēmību pret evaņģēliju. Draudze ir Kristus miesa, kas apmierina vajadzību pēc mīlestības visapkārt. Kristus sūta mūs savās kopienās, lai mēs Viņa vārdā ienestu pārmaiņas. Lai gan mums noteikti ir jābūt uzmanīgiem, lai netiktu pasaules piesārņoti (un tas ir ļoti reāls un bīstams drauds mūsu draudzei), mums vienalga ir jāmācās aizsniegt cilvēkus tur, kur viņi ir, un jāļauj sevi izmantot Dievam, kurš grib paņemt cilvēkus no tās vietas, kur viņi atrodas, un aizvest viņus tur, kur viņiem vajadzētu būt.

**Jautājumi pārrunām**

`1.	Kāpēc Kristus līdzjūtīgā kalpošana ir tik spēcīga, laužot aizspriedumus un atverot cilvēku sirdis, lai uzklausītu garīgās patiesības? Mēģiniet iedomāties, cik daudz ietekmīgāka būtu mūsu liecība, ja mēs atspoguļotu tādas pašas nesavtīgas rūpes par citiem, kā to darīja Jēzus.`

`2.	Vai tu vari atcerēties, kad tu pateici kaut ko patiesu, pareizu, pat vajadzīgu, bet tu to pateici nepareizi, tas ir, sliktā tonī vai ar nepareizu attieksmi. Ko tu mācījies no šīs pieredzes, kas var palīdzēt tev to vairs neatkārtot, piemēram, gaidīt, kad esi nomierinājies, un tikai tad runāt?`

`3.	Pakavējieties vairāk pie domas, ka pat visi tie cilvēki, kas ir dziedināti vai uzmodināti no mirušajiem, beigās nomirst. Ko tas mums stāsta par to, kā mums vajadzētu vadīt savu misiju un kalpošanu savā apkārtnē?`

`4.	Kādu kalpošanu vietējā kopienā jūsu draudze varētu uzsākt, ko jūs šobrīd vēl nedarāt?`

`5.	Kā garīgas iespējas tiem, kas meklē, jūs varat radīt ar kalpošanu apzinātajām viņu vajadzībām?`