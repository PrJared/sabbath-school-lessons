---
title:  Sāc Tur,Kur Tu Esi
date:  14/07/2020
---

Kāds ir pareizi teicis: “Dzīvē vienīgā vieta, no kuras sākt, ir tā, kur tu esi, jo nevienas citas vietas nav.” Jēzus uzsvēra šo principu Apd 1:8, kur Viņš paziņoja: “Bet jūs dabūsit spēku, kad Svētais Gars būs nācis pār jums, un būsit Mani liecinieki kā Jeruzālemē, tā visā Jūdejā un Samarijā un līdz pašam pasaules galam.”

Jēzus vēsts Saviem mācekļiem bija pārāk skaidra, lai to būtu iespējams pārprast: sāc tur, kur tu esi. Liecini tur, kur Dievs tevi ir nolicis. Nesapņo par labākām iespējām, bet sāc ar tiem, kas ir tev apkārt. Ar dievišķām acīm ieraugi iespējas, kas ir tavā tuvumā!

Tev nav jābūt visizglītotākajam, visdaiļrunīgākajam un visapdāvinātākajam cilvēkam pasaulē. Lai arī cik noderīgas var būt dažas no šīm dāvanām, ja tās tiek pareizi izmantotas, beigās viss, kas tev ir nepieciešams, ir tava mīlestība uz Dievu un mīlestība pretcilvēkiem. Ja tu esi labprātīgs liecināt, Dievs dos iespējas tev to darīt.

`Izlasi Jņ 1:40, 41; Jņ 6:5–11 un Jņ 12:20–26. Ko šie panti stāsta par Andreja garīgo redzi un viņa pieeju liecināšanai?`

Andreja pieredze mums stāsta ļoti daudz. Viņš sāka pats ar savu ģimeni. Viņš vispirms iepazīstināja ar Kristu savu brāli Pēteri. Viņš izveidoja sirsnīgas attiecības ar kādu mazu zēnu, kas pēc tam nodrošināja Jēzum materiālu, lai varētu veikt brīnumu, un Andrejs zināja, ko darīt ar grieķiem. Tā vietā, lai diskutētu par teoloģiju, Viņš izjuta viņu vajadzību un iepazīstināja viņus ar Jēzu.

Efektīvas dvēseļu mantošanas māksla ir māksla veidot pozitīvas, gādīgas attiecības. Padomā par saviem vistuvākajiem cilvēkiem, kas varbūt nepazīst Jēzu. Vai viņi jūt, ka tavā dzīvē ir kāds, kas ir līdzjūtīgs un gādīgs? Vai viņi tevī redz mieru un jēgu, pēc kā viņi ilgojas? Vai tava dzīve ir evaņģēlija reklāma? Stāstot par Jēzu, mēs radām Dievam draugus. Viņi kļūs par kristīgiem draugiem, un, visbeidzot, kad līdzdalīsim viņiem Bībeles gala laika vēsti, viņi varbūt kļūs arī par septītās dienas adventistiem.

Kāpēc reizēm var būt tik grūti vest pie Kristus savus ģimenes locekļus un radiniekus?

`Vai tev ir bijuši panākumi, stāstot par Jēzu kādam no savas ģimenes locekļiem vai tuviem draugiem? Līdzdali kādus principus, kas var būt noderīgi grupai.`