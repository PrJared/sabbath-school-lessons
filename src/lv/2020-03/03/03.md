---
title:  Pieņemšanas Mācība
date:  13/07/2020
---

Rādot mācekļiem piemēru, ko nozīmē redzēt cilvēku no jaunas perspektīvas, Jēzus mācīja viņiem, kā ieraudzīt cilvēkus ar Debesu acīm. Viņa skatījums uz cilvēkiem bija radikāls. Viņš redzēja viņus nevis tādus, kādi viņi bija, bet tādus, kādi viņi var kļūt. Viņš pret cilvēkiem izturējās ar godu un cieņu. Viņš bieži ar Savu saskarsmes veidu pārsteidza Savus mācekļus. Tas īpaši atklājās Viņa sarunā ar samarieti.

“Arheoloģisko pētījumu Bībele” izdara šādu interesantu novērojumu par jūdu un samariešu attiecībām: “Plaisa starp samariešiemunjūdiemirdatētaaragrīnoperiodu. Saskaņā ar 2ķēn 17. nodaļu samarieši bija Mezopotāmijas tautu pēcteči, ko Asīrijas ķēniņš bija piespiedu kārtā izmitinājis Israēla ziemeļu teritorijā gūstniecības sākumā 722. g. p. Kr. Viņi apvienoja Jahves pielūgsmi ar elkdievību.” (“The Archaeological Study Bible” (Zondervan Publishing, 2005), 1727. lpp.) Papildu šīm elkdievīgajām darbībām viņi izveidoja savu priesterību un savu templi Garicima kalnā. Pārdomājot šādas teoloģiskas atšķirības ar samariešiem, mācekļiem vajadzēja būt samulsušiem, kad Jēzus izvēlējās doties uz Galileju pa Samarijas ceļu. Viņi bija pārsteigti, ka Jēzus neļāva ievilkt sevi reliģiskās debatēs. Viņš tiešā veidā griezās ar aicinājumu pie samarietes, kas ilgojās pēc pieņemšanas, mīlestības un piedošanas.

`Izlasi Jņ 4:3–34. Kā Jēzus tuvojās samarietei? Kāda bija sievietes reakcija uz sarunu ar Kristu? Kā mācekļi reaģēja uz šo pieredzi, un kā Jēzus paplašināja viņu redzeslauku?`

Mūžīgā mācība, ko Jēzus ilgojās iemācīt Saviem mācekļiem un katram no mums, ir vienkārša: “Tie, kam ir Kristus Gars, redzēs visus cilvēkus ar dievišķas līdzjūtības acīm.” (Elena Vaita “The Signs of the Times”, 1892. gada 20. jūnijā)

`Kas ir tie cilvēki, ko kultūras un sabiedrības ietekmes dēļ tu sliecies uzlūkot ar nicinājumu vai bez cieņas? Kāpēc tev ir jāmaina sava attieksme, un kā šī izmaiņa var notikt?`