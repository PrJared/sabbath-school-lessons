---
title:  Redzēt Cilvēkus Jēzus Acīm
date:  11/07/2020
---

### Nedēļas pētījumiem
Mk 8:22–26; Jņ 4:3–34; Jņ 1:40, 41; Mk 12:28–34; Lk 23:39–43; Apd 8:26–38.

> <p>Atmiņas pants</p>
> “Un Viņš uz tiem saka: ‘Nāciet Man līdzi, Es jūs darīšu par cilvēku zvejniekiem’” (Mt 4:19).

Jēzus ir dvēseļu mantošanas meistars. Vērojot veidu, kā Jēzus strādāja ar cilvēkiem, mēs mācāmies, kā vadīt citus pie glābšanas atziņas caur Jēzu Kristu. Ejot kopā ar Viņu pa Jeruzālemes ļaužu pilnajām ielām, Jūdejas putekļainajiem ceļiem un zaļajiem Galilejas pakalniem, mēs redzam, kā Viņš meklējošām dvēselēm atklāj valstības principus.

Jēzus visus cilvēkus redzēja kā mantojamus Viņa valstībai. Viņš uzlūkoja katru ar dievišķības līdzjūtības acīm. Viņš redzēja Pēteri nevis kā rupju, skaļu zvejnieku, bet kā spēcīgu evaņģēlija sludinātāju. Viņš redzēja Jēkabu un Jāni nevis kā nesavaldīgus, ātrsirdīgus radikāļus, bet kā entuziastiskus Viņa žēlastības nesējus. Viņš redzēja dziļas ilgas pēc patiesas mīlestības un pieņemšanas Marijas Magdalēnas, samarietes un ar asiņošanu sirgstošās sievietes sirdī. Viņšredzēja Tomuneviskāciniskuapšaubītāju, betkācilvēkuarnopietniem jautājumiem. Neatkarīgi no tā, vai viņi bija jūdi vai pagāni, vīrieši vai sievietes, zaglis pie krusta, centurions vai dēmonu apsēsts vīrs, Jēzus saskatīja Dieva doto potenciālu viņos un uzlūkoja viņus ar glābšanas acīm.

_Lūdzu, iepazīsties ar šīs nedēļas tēmu, lai sagatavotos Bībeles izpētei 18. jūlijā._