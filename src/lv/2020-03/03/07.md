---
title:  Tālākiem Pētījumiem
date:  17/07/2020
---

Izlasi Elenas Vaitas grāmatā “Apustuļu darbi” nodaļu “Evaņģēlijs Samarijā”(103.–111.lpp.).

Mums visapkārt cilvēki alkst pēc mūžības lietām. Kā Jēzus atbilstoši teica: “Pļaujamā daudz, bet pļāvēju maz” (Mt 9:37). Problēma nebija ražā. Ar dievišķi svaidītām acīm Jēzus redzēja bagātīgu ražu, kur mācekļi redzēja tikai pretestību. Kāds bija Kristus risinājums šai problēmai? “Tāpēc lūdziet pļaujas Kungu, lai Viņš izsūta strādniekus Savā pļaujamā” (Mt 9:38). Risinājums ir lūgt, lai Dievs sūta tevi Viņa tīrumā.

Kāpēc nelūgt šo lūgšanu? “Kungs, es esmu labprātīgs tikt izmantots Tavas valstības vairošanai. Atver manas acis, lai es varu redzēt iespējas, ko Tu atver manā priekšā katru dienu. Māci mani būt jūtīgam pret cilvēkiem, kas ir ap mani. Palīdzi man runāt cerības un iedrošinājuma vārdus un līdzdalīt Tavu mīlestību un patiesību tiem, ar ko es nonāku saskarsmē katru dienu.” Ja tu praktizēsi šo lūgšanu, Dievs darīs tavā dzīvē neparastas lietas.

**Jautājumi pārrunām**

`1.	Ja tu esi strādājis, lai vestu dvēseles pie Jēzus, tad vienu tu zini: tas ne vienmēr ir viegli, vai ne? Jā, protams, tikai Dievs var atgriezt sirdis, bet Savā gudrībā Viņš ir izvēlējies izmantot mūs kā daļu no šī procesa. Darbs pat tikai ar vienu dvēseli prasa laiku, pūles, pacietību un mīlestību, kas ir dzimusi no augšienes. Kādi lēmumi tev palīdzēs nomirt sev, bez kā tu nevari būt efektīvs Kristus liecinieks?`

`2.	Kas ir tie cilvēki, ar ko tu esi saskarsmē, kas nepazīst Kungu? Ko tu esi darījis vai dari, vai ko tev vajadzētu darīt, lai viņiem liecinātu?`

`3.	Padomā par Pāvilu no Tarsas. Viņš bija cilvēks, kura atgriešanās likās visneticamākā, kādu vien var iedomāties! Un tomēr mēs zinām, kas ar viņu notika. Ko tam vajadzētu stāstīt mums par briesmām pārāk ātri tiesāt citus pēc ārējām pazīmēm?`

`4.	Paturot prātā Saula stāstu, ko lai mēs darām ar tādiem pantiem kā Mt 7:6: “Nedodiet svētumu suņiem un nemetiet savas pērles cūkām priekšā, ka tās ar savām kājām viņas nesamin un atgriezdamās jūs pašus nesaplosa”?`