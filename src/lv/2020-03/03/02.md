---
title:  Otrais Pieskāriens
date:  12/07/2020
---

Ir tikai viens brīnums visā Bībelē, kur Jēzus strādāja ar diviem piegājieniem. Tas ir aklā vīra dziedināšanas brīnums Betsaidā. Šis stāsts sniedz neskaitāmas mācības Kristus draudzei mūsdienās. Tas ilustrē Dieva plānu izmantot katru ticīgo, lai vestu vēl kādu pie Jēzus. Raksti paziņo: “Un viņi nāk uz Betsaidu. Tad tie Viņam pieved kādu neredzīgu un Viņam lūdz, lai Viņš to aizskartu” (Mk 8:22). Šajā pantā divi atslēgvārdi ir “pieved” un “lūdz”. Aklais vīrs neatnāca pats. Viņa draugi redzēja viņa vajadzību un atveda pie Jēzus. Aklajam varbūt nebija liela ticība, toties viņiem bija. Viņi ticēja, ka Jēzus dziedinās šī vīra redzi.

Jaunajā Derībāiraptuveni 25 dziedināšanasbrīnumi, ko Jēzusveicanoattāluma. Vairāk nekā pusē no tiem kāds radinieks vai draugs atved cilvēku pie Jēzus, lai Viņš to dziedinātu. Daudzi cilvēki nekad neatnāks pie Jēzus, ja kāds, kam ir ticība, viņu neaizvedīs. Mūsu loma ir kļūt par “iepazīstinātājiem” un atvest ļaudis pie Jēzus.

Otrais vārds, ko ir vērts pārdomāt, ir Mk 8:22 minētais vārds “lūdz”. Tas var nozīmēt arī “lūgties, pierunāt”. Tas ietver maigāku, laipnāku aicinājumu, nevis skaļu, uzstājīgu prasību. Šī vīra draugi laipni aicināja pie Jēzus, ticot, ka Viņam ir gan ilgas, gan spēks šim vīram palīdzēt. Slimniekam varbūt trūka ticības, ka Jēzus viņu varētu dziedināt, bet viņa draugiem bija. Reizēm mums ir jāved citus pie Jēzus uz savas ticības spārniem.

`Izlasi Mk 8:22–26. Kā tu domā, kāpēc Viņš aklo vīru dziedināja divos soļos? Kādu mācību šis stāsts sniedz mums šodien kā Jēzus lieciniekiem?`

Vai ir iespējams, ka arī mēs skaidri neredzam cilvēkus? Vai mēs viņus reizēm uztveram vairāk kā “staigājošus kokus” neskaidrās, ēnainās formās, nevis kā Dieva valstības kandidātus? Kā tu domā, kas mums reizēm neļauj redzēt cilvēkus skaidri?

`Ja neskaita acīmredzamo mācību par to, kā Dievs izmanto mūs, lai aizsniegtu cilvēkus, ko vēl mēs varam mācīties no šī stāsta? Ko tas varētu mums mācīt, piemēram, par to, kā mēs gan no ārstniecības viedokļa, gan garīgi varam piedalīties dziedināšanā un kalpošanā pazudušajiem?`