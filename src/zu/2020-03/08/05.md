---
title:  'Umsebenzi kaJesu Wokuphilisa: Isigaba 2'
date:  19/08/2020
---

`Funda kuMathewu 4:23-25 noMathewu 9:35. Iyiphi indlela engu nxantathu eyayiyisisekelo somsebenzi kaKrestu?  Wahlangabezana kanjani nezidingo zabantu, futhi lokho kwaba namthelela muni ezimpilweni zabo?`

UJesu wahlanganisa ukusebenza okunxantathu—ukufundisa, ukushumayela, nokuphulukisa. Wabelana ngezimiso zaphakade ukuze sonke siphile izimpilo ezinenjongo. Wathi: “Ngize ukuze babe nokuphila, babe nakho kuchichime” (Johane 10:10).  Umsebenzi waKhe wabonakalisa inala yomusa.  Futhi uJesu weza ukusipha amandla okuphila izimpilo ezichichima manje naphakade.

`Funda kuMarko 1:32-39. UJesu wachitha usuku lonke ephilisa abagulayo, ekhipha namadimoni. Esechithe isikhathi emthandazweni ekuseni ngakusasa lapho izixuku zazisafuna ukuphiliswa, wasuka waya kwelinye idolobha. Kungani engaziphulukisanga? Qaphela isizathu saKhe ezindimaneni 38 no 39.`

Lendaba ivula amehlo. Ngemuva kokuphulukisa izixuku ngayizolo, ngakusasa uJesu uyazishiya izixuku ezimfunayo, ezigulayo, nezisadinga ukuphiliswa.  Impendulo yaKhe ithi injongo yokuza kwaKhe emhlabeni ukushumayela ivangeli. UJesu wayengesiyenje umenzi wezimangaliso wodumo.  WayeyiNdodana kaNkulunkulu eyazela umsebenzi wokusindisa. Wayengenelisiwe-nje ukuphilisa umzimba. Wayelangazelela ukuthi abantu bathole ukuphila kwaphakade ayeze ukubanika khona.  Wayichaza ngokusobala injongo yokuza kwaKhe emhlabeni ngalamazwi: “Ngokuba iNdodana yoMuntu ize ukufuna nokusindisa okulahlekileyo” (Luka 19:10).  Isenzo ngasinye sokuphulukisa sinethuba lokubonakalisa isimilo sikaNkulunkulu, ukudambisa ukuhlupheka, nokwakha ithuba lokuphila kwaphakade.

`Kungenzeka yini ukuphila impilo echichimayo esiyiphiwa nguJesu uma umpofu noma ugula? Ngabe uJesu wapha abantu okujule ngaphezu kokuphulukiswa komzimba? Yiziphi izindlela esingaholela ngazo abantu emaqinisweni uma sibasiza ngezidingo zabo zasemzimbeni nezemizwa?`