---
title:  Ukujula Nomcabango
date:  21/08/2020
---

“Abaningi abanakho ukukholwa kuNkulunkulu, balahlekelwe yithemba nasebantwini. Kodwa bayazithakasela izenzo zesihe nosizo. Uma bebona umuntu ongaqhutshwa ukunconywa kwasemhlabeni noma inzuzo efika emakhaya abo ezosiza abagulayo, epha ukudla abalambile, embesa amahamba-ze, eduduza abadabukile, ebakhomba bonke kuYena Lowo abantu abayizithunywa zothando nesihe saKhe—uma bebona lokhu, izinhliziyo zabo ziyathinteka. Kuvela ukubonga ngaphakathi.  Kukhwezeleke ukukholwa.  Bayabona ukuthi uNkulunkulu uyabanaka, balungele ukulalela uma kuvulwa iZwi laKhe.”—Ellen G. White, The Ministry of Healing, ikhasi 145.

Ukusebenza kukaJesu okungenakuzicabangela kuvula izinhliziyo, kudilize izindonga ezehlukanisayo, kudale umoya wokwamukela ivangeli. Ibandla lingumzimba kaKrestu ohlangabezana nezidingo ngothando yonke indawo.  Ukrestu usithuma emiphakathini yethu ukuze senze umehluko ngegama laKhe.  Nakuba kufanele ngempela siqaphele ukuthi asingcoliswa yizwe (okuyinto ekhona neyingozi ngempela ebandleni lethu), siyadinga ukufunda ukufinyelela ebantwini lapho bekhona, sisetshenziswe nguNkulunkulu ofuna ukubathatha lapho bekhona abalethe lapho kufanele babe khona.

**Imibuzo Yokuxoxisana**

`1. Kungani ukusebenza kukaKrestu ngesihe kunamandla angaka ekudilizeni izindonga nokulungisa abantu ukuzwa amaqiniso enkolo na? Zama ukubuka ngamehlo engqondo ukuthi ukufakaza kwethu bekungaba namandla angakanani ukuba besingabonakalisa lokho kuzidela ngabanye abantu njengoba wenza noJesu.`

`2. Cabanga ngesikhathi lapho wake washo okuthile okuyiqiniso, kufanelekile, mhlawumbe kudingeka nokudingeka—kodwa wakusho ngendlela embi, ngezwi elibi noma ngomqondo omubi. Wafundani kuleso sigameko okuzokusiza kungakuphindi futhi, njengokulinda kuze kwehle umoya ngaphambi kokukhuluma, nokunye okunjalo?`

`3. Ake ugxile kulomqondo othi bonke abantu abaphulukiswa nguJesu noma abavuswa ekufeni, baphinde bafa. Lokho kufanele kusitsheleni ngendlela esimelwe ukwenza ngayo uvangelo noma ukusiza labo abasizungezile?`

`4. Singabenzela kanjani amathuba okukholwa labo abafuna ukusizwa ngezidingo abaziyo ukuthi bona abakwazi ukuzisiza ngazo?`