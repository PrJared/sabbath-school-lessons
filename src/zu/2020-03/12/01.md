---
title:  Isigijimi Sokwabelana Ngaso
date:  12/09/2020
---

### Kuleliviki Funda ku
2 Petru 1:12, 16-21; iSamb. 14:14-20; uMshum. 12:13, 14; iSamb. 14:6-12.

> <p>Indimana Yekhanda</p>
> “Ngase ngibona enye ingelosi indiza emkhathini wezulu, inevangeli eliphakade ilishumayela kwabahlezi emhlabeni, nakuzo zonke izizwe, nemindeni, nezilimi, nabantu, isho ngezwi elikhulu ithi: ‘Mesabeni uNkulunkulu, nimnike inkazimulo, ngokuba ihora lokwahlulela kwaKhe selifikile; nikhuleke kuYe owenza izulu nomhlaba nolwandle nemithombo yamanzi’ “ (iSambulo 14:6, 7).

Ukufa kukaKrestu okuyinhlawulo yethu, okwabantu bonke abake baphila , kungakhathalekile ukuthi nini noma kuphi.  Ngakhoke ivangeli likhuluma kubantu bazo zonke izilimi, nezizwe. Lixhumanisa okwehlukaniswe ubuzwe. Yizindaba ezinhle ngokumangalisayo ukuthi uJesu, ngempilo yaKhe, ngokufa kwaKhe, nangovuko lwaKhe wanqoba imibuso namandla ehayidesi.  Ivangeli liphathelene ngoJesu.  Wasifela, manje uyasiphilela. Weza kwakanye ukuzosikhulula phansi kwesijeziso namandla esono, futhi uyabuya ukuzosikhulula ebukhoneni besono. Wafa ukufa okwakufanele thina ukuze sikwazi ukuphila impilo efanele Yena.  KuKrestu siyalungisiswa, siyangcweliswa, futhi ngelinye ilanga siyokhazimuliswa. Ibhayibheli ligxile ekuzeni kukaJesu okubili. Weza okokuqala ukuzosisindisa, uzobuya ukuzosithatha siye ekhaya thina esithengwe ngentengo enkulu kangaka. Incwadi yokugcina yeBhayibheli, iSambulo, yabhalelwa ngokukhethekile, ukuze umhlaba ulungele ukubuya kukaJesu. Yisigijimi esiphuthumayo esibhekise kulesizukulwane.  Esifundweni saleliviki, sizofunda ngokubaluleka kweSambulo emphakathini kulomnyakakhulu ka 21. Sindawonye, sizothola kabusha isimemo sikaJesu ebandleni laKhe lezinsuku zokugcina sokuthi libe nesabelo kulesigijimi sesikhathi sokugcina.

_*Funda isifundo saleliviki ukulungisela iSabatha lika Mandulo 19._