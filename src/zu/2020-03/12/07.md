---
title:  Ukujula Nomcabango
date:  18/09/2020
---

“UNkulunkulu ubize ibandla laKhe kulezinsuku, njengoba wayebize u-Israyeli wasendulo, ukuthi libe ukukhanya emhlabeni. Ulihlukanisile emabandleni nasezweni ngezigijimi zengelosi yokuqala, eyesibili, neyesithathu, ukuba lisondele kakhulu kuYena.  Ulenze laba yinqolobane yomthetho waKhe, waliphathisa amaqiniso amakhulu esiprofetho salesi sikhathi. NjengemiBhalo eNgcwele eyayiphathiswe u-Israyeli wasendulo, lokhu kungcwele, futhi kumelwe ukwaziswa ezweni. “Izingelosi ezintathu zeSambulo 14 zimele abantu abamukela ukukhanya kwezigijimi zikaNkulunkulu, baphume njengezithunywa zaKhe ukumemezela isixwayiso emhlabeni wonke. UKrestu uthi kubalandeli baKhe: ‘Nina ningukukhanya kwezwe.’ Mathewu 5:14.  Isiphambano saseKhalvari sikhuluma nalowo nalowo muntu owamukela uJesu, sithi: ‘Bheka ukuba yigugu komphefumulo.  “Hambani niye ezweni lonke, nishumayele ivangeli kukho konke okudaliweyo.” ‘ Marko 16:15. Akungavunyelwa lutho luvimbele lomsebenzi. Yiwona msebenzi obaluleke kakhulu kulesikhathi samanje; kufuneka sifinyelele kude. Lolo thando olwatshengiswa nguJesu ngenxa yemiphefumulo yabantu ngomhlatshelo awenzela ukusindiswa kwabo, luzoqhuba abalandeli baKhe. “UKrestu wamukela ngentokozo enkulu wonke umuntu ozinikela kuYena. Uxhumanisa abantu nezulu, ukuze bamemezele ezweni izimfihlakalo zaloluthando olunguJesu. Khuluma ngalo, thandaza ngalo, cula ngalo, gcwalisa umhlaba ngesigijimi seqiniso laKhe, uqhubekele emikhawulweni ekude.”—Ellen G. White, Counsels for the Church, amakhasi 58, 59.

**Imibuzo Yokuxoxisana**

`1. Izigijimi zezingelosi ezintathu zeSambulo 14 ziyibonakalisa kanjani ingqikithi yebandla lamaSeventh-day Adventist?`

`2. Cabanga ngeSabatha nokubaluleka kwalokho elikumele. Njengoba sibonile kuleliviki, isigijimi esiqukethwe yilo sibaluleke ngendlela yokuthi uNkulunkulu uyala ukuthi sibekele eceleni inxenye yesikhombisa yezimpilo zethu ukuze simkhumbule Yena onguMdali noMsindisi wethu.  Futhi, ngokwehlukile entabeni engcwele noma umuzi ongcwele, asidingi ukuya khona ukuyokhonza. Wonke amaviki, ngesivinini esingalinganiselwa kwinkulungwane yamamayela ngehora (eduze kwe-nkabazwe/equator), iSabatha liza kithina. Leliqiniso lisisiza kanjani ukuthi siqonde ukubaluleka kwalolosuku nokuthi lukhombani? Singakuchaza kanjani ukuwa kweBhabhiloni noma uphawu lwesilo ngendlela enothando? Sisho ukuthi, singawafundisa kanjani lamaqiniso ngendlela engakhubekisi, yize kuyinto eyaziwayo ukuthi noma singazama kanjani, abanye bazokhubeka?`