---
title:  Ukuqonda Isigijimi SikaNkulunkuluNgokujulile
date:  16/09/2020
---

Isigijimi seSambulo sezinsuku zokugcina siveza uJesu ngokuphelela komusa waKhe osindisa bonke abantu (Samb. 14:6). Isimemo esikhulu sokwesaba noma ukunika inhlonipho kuNkulunkulu ngakho konke esikwenzayo—sihloniphe imiyalo yaKhe, sithobele umthetho waKhe njengoba eyokwahlulela ngawo (Samb. 14:7). “Ukwesaba” uNkulunkulu kuphathelene nendlela esicabanga ngayo. Yisimemo sokuphilela ukujabulisa uNkulunkulu, sibeke Yena kuqala kuyo yonke imicabango yethu. Yisimo somqondo sokulalela esenza ukuthi siphile impilo yokwesaba uNkulunkulu (iZaga 3:7, iZenzo 9:31, 1 Petru 2:17). Lesigijimi siphinde sisimeme ukuthi sinike uNkulunkulu udumo. Ukunika uNkulunkulu inkazimulo kuphathelene nesikwenzayo kuyo yonke imikhakha yempilo yethu.

`Funda kuMshumayeli 12:13, 14, no 1 Korinte 6:19, 20.  Lezindimana zisisiza kanjani ukuqonda ukuthi kusho ukuthini ukwesaba uNkulunkulu nokumnika inkazimulo?`

Kulesikhathi sokunganaki ukuziphatha, lapho izigidi zabantu zithatha ngokuthi zizibusa zona, lesigijimi sehora lokwahlulela sisikhumbuza ukuthi sinokuziphendulela ngezenzo zethu. Kukhona ukuxhumana phakathi komqondo wokuhlonipha uNkulunkulu, ukumlalela, nokwahlulela. Ukulalela umphumela wobudlelwane obusindisayo noJesu. Ukulunga kwaKhe kuphela okwanele ukuze siphumelele ekwahlulelweni, futhi ekulungeni kwaKhe siphephile. Ngokulunga kwaKhe siphilela ukukhazimulisa igama laKhe ngakho konke esikwenzayo.

`Funda kuSambulo 14:7, iSambulo 4:11, Genesise 2:1-3, noEksodusi  20:8-11. Yini isisekelo sakho konke ukukhonza uNkulunkulu kweqiniso, futhi iSabatha likubonakalisa kanjani lokho kuqonda?`

Usathane uyalihlasela iSabatha ngoba uyazi ukuthi liwumongo wokukhonza. Liphakamisa uKrestu njengoMdali, linxusa bonke abesilisa nabesifazane yonke indawo, ukuba “bakhonze Yena owenza izulu nomhlaba” (Samb. 14:7). Likhuluma lishaye khona kulesikhathi sezimfundiso eziphikisana nokudalwa. Lisibizela ekukhonzeni loKrestu owasidala, nosinika ukubaluleka kweqiniso kuYena.

`Cabanga ngokuthi iSabatha libaluleke kangakanani njengesikhumbuzo sikaNkulunkulu njengoMdali wethu, kanjalo-ke, okunguYena yedwa esifanele ukumkhonza. Vele, iyiphi enye imfundiso ebaluleke kangangokuthi uNkulunkulu ufuna inxenye yesikhombisa yempilo yethu masonto onke ukuze simkhumbule njengoMdali wethu?`