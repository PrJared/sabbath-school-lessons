---
title:  Ukwabelana Ngendaba kaJesu
date:  05/09/2020
---

### Kuleliviki Funda ku
Efesu 2:1-10, 1 Johane 4:7-11, Marko 5:1-20, Heb. 10:19-22, Gal. 2:20, 1 Korinte 1:30.

> <p>Indimana Yekhanda</p>
> “Nginilobele lokho, ukuze nazi ukuthi ninokuphila okuphakade nina enikholwa egameni leNdodana kaNkulunkulu” (1 Johane 5:13).

Njengoba kushiwo kahle esifundweni esingaphambili, ayikho into efakazela amandla evangeli njengempilo eguquliwe. Abantu bangayiphikisa imfundiso oyiphethe.  Bangayingabaza indlela oqonda ngayo iBhayibheli, kodwa akuvamile ukuthi baphikise ubufakazi bakho ngokuthi uJesu uyini kuwena, nalokho akwenzile empilweni yakho.

Ukufakaza ukwabelana ngalokho esikwaziyo ngoJesu. Ukutshela abanye ukuthi uyini kithina, nalokho akwenzile empilweni yethu.  Uma ubufakazi bethu buphelele ekuzameni ukuchazela  abanye ukuthi sihamba eqinisweni, nokuthi bona baphambukile, sizohlangabezana nokuphikiswa okukhulu. Uma ubufakazi bethu ngoJesu kuphuma enhliziyweni eguqulwe ngumusa waKhe, yathanjiswa uthando lwaKhe, yamangaliswa ngeqiniso laKhe, abanye bazothinteka yindlela iqiniso esikholwa yilo elibe nomthelela ngayo kithina. Iqiniso elishunyayelwa kubonakale impilo eguquliwe, lenza wonke umehluko.

Uma uKrestu eyingqikithi yemfundiso yonke, nemfundiso ngayinye yeBhayibheli ibonakalise isimilo saKhe, labo esifunda nabo iBhayibheli bazokulungela kangcono ukwamukela iZwi laKhe.

_*Funda isifundo saleliviki ukulungisela iSabatha lika Mandulo 12._