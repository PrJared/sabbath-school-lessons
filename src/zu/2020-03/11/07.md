---
title:  Ukujula Nomcabango
date:  11/09/2020
---

Funda kuMarko 5:25-34. “Isixuku esasimangele siminyanise uKrestu asizwanga mandla aphilisayo.  Kodwa kwathi lapho owesifazane owayegula, elula isandla sakhe emthinta, ekholwa ukuthi uzokwelapheka, wawezwa amandla aphilisayo. Kunjalo nasenkolweni. Ukukhuluma ngenkolo kalula-nje, ukuthandaza ngaphandle kokulamba komphefumulo nokukholwa okuphilayo, akusizi lutho. Ukukholwa kuKrestu ngomlomo-nje, okumamukela njengoMsindisi womhlaba, ngeke kulethe ukwelapheka komphefumulo. Ukukholwa okusindisayo akusikho-nje ukuvuma ngengqondo ukwamukela iqiniso....Akwenele ukukholwa ngoKrestu; sidinga ukukholwa nguYe. Okuyikona ukukholwa okuzosisiza yilokho okumthatha njengoMsindisi wakho uqobo; okusilethela ukulunga kwaKhe.... “Ukufakaza ngokwethembeka kwaKhe indlela ekhethwe yizulu yokwazisa uKrestu emhlabeni. Asiwuvume umusa waKhe njengoba sitshelwa ngawo abantu abangcwele basendulo; kodwa okuzosebenza kangcono kakhulu, ubufakazi balokho okwenzeka kithina.  Singofakazi bakaNkulunkulu uma sibonakalisa kithina ukusebenza kwamandla angcwele. Wonke umuntu unempilo eyehlukile kwabanye, namava ehlukile kwawabanye.

Unkulunkulu ufisa ukuthi ukudumisa kwethu kwenyukele kuYe, kube nophawu lomuntu ngamunye. Lokho kuvuma okuyigugu ukudumisa inkazimulo yomusa waKhe, uma kuhambisana nempilo efana nekaKrestu, kunamandla anganqandeki asebenzela ukusindiswa kwemiphefumulo.”—Ellen G. White, The Desire of Ages, ikhasi 347.

**Imibuzo Yokuxoxisana**

`1. Yiziphi izingcezu zobufakazi obunamandla? Funda ubufakazi bukaPawulu ephambi kuka Agripha kuZenzo 26:1-23.  Kwakuyini isisekelo sobufakazi bakhe?`

`2. Ucabanga ukuthi kungani ubufakazi bethu ngesikwenzelwe nguKrestu bunamandla kangaka? Kodwa nokho, uwuphendula kanjani umbuzo othi: Kulungile, kwenzeka kuwena lokho, kodwa ngenze njani uma ngingenawo amava anjalo? Kungani amava akho kudingeke angifundise okuthile ngokuthi ngimelwe ukulandela uJesu?`

`3. Yiziphi ezinye zezinto ongafuna ukuzigwema uma wenza ubufakazi bakho kumuntu ongakholwa?`

`4. Ake ugxile embuzweni omayelana nokuba nesiqiniseko ngosindiso. Kungani lokho kuyinxenye ebalulekile yempilo yobuKrestu? Singaqiniseka kanjani ngokusindiswa kwethu, kodwa ngaso leso sikhathi, singathathi izinto ngenjwayelo?`