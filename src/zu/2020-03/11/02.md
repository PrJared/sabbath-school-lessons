---
title:  'UJesu: Isisekelo Sobufakazi Bethu'
date:  06/09/2020
---

NjengamaKrestu, sonke sinendaba ephathelene nathi esingayixoxa, indaba emayelana nendlela uJesu aguqula ngayo izimpilo zethu, nokuthi yini asenzela yona.

**Funda kwabase-Efesu 2:1-10. Sasinjani singakamazi uKrestu?  Yini engeyethu selokhu samukela uKrestu?**

`a. Singakamazi uKrestu (Efesu 2:1-3).`

`b. Ngemuva kokuba sesimazi uKrestu (Efesu 2:4-10)`

Yeka leyo nguquko emangalisayo! Ngaphambi kokuthi simazi uKrestu “sasifile ngeziphambeko nezono,” “sigcwalisa izinkanuko zenyama,” “nangokwemvelo sasingabantwana bolaka” (NKJV). Ngendlela elula, singakamazi uKrestu, sasizula ngokungenanjongo silahlekile. Kungenzeka ukuthi sake sathola okwakubonakala sengathi injabulo, kodwa kwakukhona ukungaphumuli emphefumulweni, nokungeneliseki empilweni. Ukuza kuKrestu nokuzwa uthando lwaKhe kwenza wonke umehluko. Manje kuKrestu “siyaphila” ngempela.  Ngenxa “yengcebo yomusa waKhe” “nesihe” saKhe, sathola isipho sosindiso. Usivusile ukuba “sihlale ndawonye embusweni wezulu kuKrestu Jesu, kuze kuthi ezikhathini ezizayo  abonakalise ingcebo enkulu yomusa waKhe ngobubele kithina kuKrestu Jesu” (NKJV). KuKrestu, ukuphila kusho okusha, kunenjongo entsha. Njengoba esho uJohane: “Ukuphila kwakukuYe, ukuphila kwakungukukhanya kwabantu” (Johane 1:4).

`Funda kwabase-Efesu 2:10. Lendimana isitshelani ngokuthi imisebenzi emihle inendawo emqoka ekukholweni komKrestu?  Siwuzwa kanjani lomqondo uma kukhulunywa ngokusindiswa ngokukholwa “ngaphandle kwezenzo zomthetho” Rom. 3:28?`

`Impilo yakho iguquke kanjani ngenxa kaKrestu, inguquko engase isize omunye athole ulwazi ngoJesu?`