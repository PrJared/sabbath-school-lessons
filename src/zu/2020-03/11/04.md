---
title:  Ukulanda Indaba kaJesu
date:  08/09/2020
---

Obani abavangeli bokuqala abake bathunywa nguJesu?  Babengeyona inxenye yabafundi. Babengeyona inxenye abalandeli baKhe besikhathi eside.  Abavangeli bokuqala abathunywa nguJesu kwakungabantu ababekade behlanya, benamadimoni, okwathi ngaphambidlananje babefaka itwetwe ebantwini bendawo ababehlala kuyona.   Ngokusebenzisa amandla amadimoni, omunye walamadoda wagqashula amaketanga ayekade eboshwe ngawo, ehayiza ngendlela ethusayo, ezisika ngamatshe acijile.  Usizi lwamazwi abo lwalusho usizi olujulile emiphefumulweni yabo (Math. 8:28, 29; Marko 5:1-5). Kodwa bahlangana noJesu, zaguqulwa izimpilo zabo.  Babengeke besafana nakuqala. UJesu waxosha amadimoni abahluphayo aphume emizimbeni yabo, angena emhlambini wezingulube ezakhalakathela eweni zangena olwande (Math. 8:32-34; Marko 5:13, 14).

`Funda kuMarko 5:1-17. Kwenzekani kulamadoda, futhi abantu bendawo batholani ngesikhathi beza ukuzozibonela okwenzekile?`

Laba ababekade benamadimoni manje base bengabantu abasha abaguqulwe ngamandla kaKrestu. Abantu bendawo babathola behlezi ezinyaweni zikaJesu, belalele lonke izwi eliphuma emlonyeni weNkosi. Singaphawula ukuthi ngokubhala kukaMathewu kwakhululwa ababili emadimonini, kanti uMarko ugxila koyedwa wabo. Kodwa okubalulekile nakhu, uJesu wabelapha emzimbeni, engqondweni, nasenhliziyweni.

`Funda kuMarko 5:18-20. Ngokusobala laba abasanda kukhululwa emadimonini, labantu abasanda kuphenduka, babefuna ukuhlala noJesu, kodwa uKrestu wabathuma ukuthi benzeni?`

“Okwemizuzwana-nje, yilamadoda kuphela ayenelungelo lokuzwa izimfundiso zikaKrestu. Abezwanga ngisho neyodwa intshumayelo.  Babengakwazi ukufundisa abanye njengabafundi ababenoJesu zonke izinsuku. Kodwa emizimbeni yabo babenobufakazi bokuthi uJesu unguMesiya. Babengakhuluma ngalokho abakwaziyo; lokho abazibonele kona, bakuzwa, bakuphatha okungamandla kaKrestu.  Yikho lokhu okungenziwa yinoma ubani onhliziyo yakhe ithintwe umusa kaNkulunkulu.”—Ellen G. White, The Desire of Ages, ikhasi 340. Ubufakazi babo balungisela iDekapholi, amadoloba ayishumi asogwini lolwandle lwaseGalile, ukwamukela izimfundiso zikaJesu.  Amandla obufakazi bomuntu lawo.