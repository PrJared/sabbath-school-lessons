---
title:  Imithandazo kaPawulu Yokunxusela Abanye
date:  21/07/2020
---

Umthandazo wokunxusela abanye uhambisana neBhayibheli. Kukho konke ukusebenza kwakhe, uPawulu wathandazela abasanda kuphenduka emabandleni ayekade ewamisele ekusebenzeni kwakhe konke. UPawulu wayekholwa ukuthi kukhona okwenzekayo uma ethandaza, okwakungeke kwenzeke ukuba wayengathandazi. Nakuba wayekude nabathandekayo kuyena, wabona ukuthi bangahlanganiswa ngezinhliziyo uma ebathandazela.

`Funda kwabase-Efesu 1:15-21.  Kulemigqa engenzansi, enza uhla lwezicelo ezehlukene ezenziwa nguPawulu kuNkulunkulu, enzela abase-Efesu.  Ngokubalulekile, wacela ukuthi uNkulunkulu abapheni ?`

Umthandazo uPawulu awenzela abase-Efesu uyamangalisa. Wathandaza ukuthi uNkulunkulu abaphe ukuhlakanipha nokukwazi ukwehlukanisa phakathi kokuhle nokubi, ukuthi akhinyise izingqondo zabo ngeqiniso lasezulwini, futhi abanike ithemba lokuphila kwaphakade. Futhi wathandazela ukuthi bezwe ukusebenza kwamandla kaNkulunkulu ezimpilweni zabo. LoNkulunkulu unamandla amakhulu, amakhulu ngendlela yokuthi wavusa uJesu ekufeni, okuyisigameko esiyisisekelo sethemba labo lokuphila okuphakade kuYena. Umthandazo wakhe uphetha ngokubakhumbuza “ngobucebi benkazimulo kaKrestu” “nefa laKhe.” Abazalwane base-Efesu kufanele ukuthi bagcwaliswa ukukhuthazeka ngokwazi ukuthi uPawulu uyabathandazela, nokuthi wayethandazela ini.

`Funda kwabaseFilipi 1:3-11, uqaphele izwi lomthandazo kaPawulu. Ukuba bewuyilunga lebandla laseFilipi, wathola incwadi efana nalena ivela kuPawulu, engakutsheli kuphela ukuthi uyakuthandazela, kodwa futhi nokuqukethwe umthandazo wakhe, ubungazizwa kanjani, ngasizathu sini? Yiziphi izithembiso ezitholakala emazwini ayo? Kusenjalo, kunazixwayiso zini lapho?`

Nanka amanye amazwi aphakamisayo nakhuthaza kakhulu eBhayibhelini, agcwele izithembiso nobizo lokugcwaliswa uthando nolwazi nokwehlukanisa okuhle kokubi, okuyinto efika ngokwazi uJesu ukuze sibe yikho konke lokho uNkulunkulu ahlose ukuthi sibe yikho kuYe.