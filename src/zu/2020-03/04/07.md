---
title:  Ukujula Nomcabango
date:  24/07/2020
---

Funda phansi kwesihloko esithi : “The Privilege of Prayer” amakhasi 93-104, kweka Ellen G. White iSteps to Christ; nesihloko esithi “Work for Church Members” amakhasi 19-24, kuTestimonies for the Church, vol 7. Uma sithandazela abanye, uNkulunkulu uhlonipha ukuzinikela kwethu kuYena nokwencika kwethu emandleni aKhe ngokusebenzisa zonke izinsiza zasezulwini zokuguqula izimpilo zabantu.  Uma imithandazo yethu ikhuphukela esihlalweni saKhe sobukhosi, izingelosi ziyashesha zenze lokho akushoyo. “Izingelosi ezikhonzayo zilindile eduze kwesihlalo sobukhosi ukulalela umyalo kaJesu Krestu wokuthi kuphendulwe yonke imithandazo eyenziwa ngokukholwa okuqinisekile nokuphilayo.”— Ellen G. White, Selected Messages, book 2, ikhasi 377.  Sinesiqiniseko sokuthi akukho nowodwa umthandazo olahlekayo, noma awukhohlwayo uNkulunkulu. Iyaqokelelwa ezulwini ukuze iphendulwe ngesikhathi nasendaweni eyaziwa uYena. Umthandazo wokukholwa awulahleki; kodwa ukuthi uyophendulwa ncamishi ngendlela nesizathu esisilindele, ukugagamela.”—Ellen G. White, Testimonies for the Church, vol. 1, ikhasi 231. Lokhu kusinika inkuthazo enkulu uma sinxusela esiganene nabo abangamazi uKrestu, noma amadodana namadodakazi ethu, izihlobo, abangane, nozakwethu emsebenzini. Akukho nowodwa umthandazo oqinisile olahlekayo. Singezibone ngaleso sikhathi izimpendulo kulabo esibathandazelayo, kodwa uNkulunkulu uyasebenza ezinhliziyweni zabo ngezindlela esiyoziqonda kuphela uma sekufikwe embusweni.

**Imibuzo Yokuxoxisana**

`1. Funda kwabaseFilipi 1:19; Kolose 4:2, 3; no 2 Thesalonika 3:1, 2. Ngesikhathi eboshiwe uPawulu, wayenasiqiniseko sini ngenxa yemithandazo yabaseFilipi na? Wacela ukuthi abaseKolose nabaseThesalonika bamthandazelele ini na? Zinabudlelwane buni nokuzuzwa kwemiphefumulo lezicelo zomthandazo wokunxuselwa?`

`2. Gxila eqinisweni lempikiswano enkulu nokuthi ithinta yonke into kulomhlaba esiphila kuwona.  Lukusiza kanjani ulwazi lwakho ngalempikiswano ukuthi ubone ukubaluleka komthandazo? Yebo, uJesu wayinqoba impi, futhi siyazi ukuthi abangakuYena bayonqoba ekugcineni.  Kodwa okwamanje, kubaluleke ngani ukuthi sithandaze futhi sizame ukwenza konke esingakwenza ukuze sihlale sethembekile kuYena, sisebenzele nokusindiswa kwabanye?`

`3. Yiziphi ezinye izihibe ezikhona ekuphileni impilo yomthandazo wokunxusa enamandla? Usebenzisa ziphi izaba (uma uzisebenzisa) ukuphunyuka ekuthandazeleni abanye abawudingayo umthandazo?`