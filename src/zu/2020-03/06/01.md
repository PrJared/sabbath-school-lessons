---
title:  Amathuba Angenamkhawulo
date:  01/08/2020
---

### Kuleliviki Funda ku
1 Korinte 12:12, Math. 3:16-18, 1 Korinte 12:7, 1 Korinte 1:4-9, Math. 25:14-30.

> <p>Indimana Yekhanda</p>
> “Kepha Yena Lowo Moya usebenza zonke lezi zinto, ebabela yilowo nalowo ngamunye ngokuthanda kwaKhe” (1 Korinte 12:11, NKJV).

UNkulunkulu uyasibiza ukuthi simfakazele (iZenzo 1:8, Isaya 43:10). Ukufakaza akusona isipho sikaMoya esikhethekile esiphiwa abambalwa abakhethiwe. Ukufakaza ubizo lwasezulwini kumKrestu ngamunye.

IBhayibheli lisebenzisa izindlela ezehlukene uma lichaza ukubizwa kwethu phambi kukaNkulunkulu. Kufuneka sibe “ukukhanya kwezwe,” “amanxusa kaKrestu,” “nobupristi obungcwele” (Math. 5:14, 2 Korinte 5:20, 1 Petru 2:9).  Yena loNkulunkulu osibiza ukuba sifakaze nokumsebenzela, uyasihlomisa ukuze sikwazi ukusebenza.  Unika izipho zikaMoya kubo bonke abakholwayo. UNkulunkulu akabizi asebecijiwe. Ucija labo ababizile.   Ngendlela efanayo anika ngayo usindiso ngesihle kubo bonke abakholwayo, unika noMoya waKhe ngesihle futhi.

Uma sizinikela kuNkulunkulu nomsebenzi waKhe, amathuba ethu okusebenza awanamkhawulo.  “Awukho umkhawulo ekubeni lusizo kulowo othi ngokubeka umina eceleni, evumela uMoya oNgcwele ukuba asebenze enhliziyweni yakhe, ephila impilo enikelwe ngokuphelele kuNkulunkulu.”—Ellen G. White, The Ministry of Healing, ikhasi 159. Kulesifundo saleliviki, sizofunda ngamathuba ethu angenamkhawulo okusebenza ngokuqhutshwa uMoya oNgcwele.

_*Funda isifundo saleliviki ulungisela iSabatha lika Ncwaba 8._