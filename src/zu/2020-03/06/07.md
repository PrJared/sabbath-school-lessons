---
title:  Ukujula Nomcabango
date:  07/08/2020
---

Funda eka Ellen G. White “Talents,” amakhasi 325-365, ku Christ’s Object Lessons. Ukuqonda ngendlela efanele imfundiso yeBhayibheli ngezipho zikaMoya kuletha ubunye ebandleni.  Ukubona ukuthi yilowo nalowo kithina ubalulekile futhi uyilunga elidingekayo lomzimba kaKrestu, umcabango ohlanganisayo. Ilunga lebandla ngalinye liyadingeka ukuze kufezwe umsebenzi kaKrestu. Ilunga ngalinye liphiwe izipho zokusebenza. “Emntwini ngamunye, kunikezwe umsebenzi wokwenzela iNkosi. Ezincekwini zaYo zonke kunikezwe izipho ezikhethekile, noma amathalente. “Komunye wanika amathalente amahlanu, komunye amabili, komunye elilodwa; kuye wonke umuntu ngokwamandla akhe. Inceku ngayinye iphathiswe lokho ezoziphendulela ngakho; kanti futhi lokho esikuphathisiwe kuya ngamakhono ethu ehlukene.  Uma uNkulunkulu ephana ngezipho zaKhe, akabandlululi. Uphana ngamathalente aKhe ngokwamakhono aziwayo ezinceku zaKhe, futhi ulindele inzuzo elingene amathalente lawo.”—Ellen G. White, Testimonies for the Church, vol. 2, ikhasi 282. Khumbula futhi ukuthi izipho zikaMoya zinikelwa udumo lukaNkululnkulu, hhayi olwethu.  UNkulunkulu wazinikeza ukuze kuphakamiswe igama laKhe, kuqhutshelwe phambili umsebenzi waKhe.

**Imibuzo Yokuxoxisana**

`1. Ake ugxile kulomcabango othi yilowo nalowo kithina uthole izipho kuNkulunkulu.  Kunamthelela muni ebandleni lakho lokho?  Kungenza mehluko muni ukubandakanyeka kwelunga ngalinye emsebenzini webandla?`

`2. Yabelanani eklasini ngendlela izipho zelinye ilunga zikubusise kanjani. Abelana neklasi ukuthi wena wazithola kanjani ezakho izipho zikaMoya.  Ucabanga ukuthi yiziphi izipho zakho, futhi uzisebenzisa kanjani ukubusisa abanye?`

`3. Lesifundo siveze ukuthi izipho zethu zikhula ngokusetshenziswa.  Ake ubuke eyakho impilo.  Ungacabanga ngezipho oziphiwe nguNkulunkulu ezandile ngenxa yokuzisebenzisela udumo lwegama laKhe? Kusenjalo, zibuze futhi umbuzo oke wavela ekupheleni kwesifundo sangolwesHlanu, mayelana nokuthi wethembeke kangakanani ngalokho uNkulunkulu akunike khona.`