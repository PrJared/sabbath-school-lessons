---
title:  Ukusebenzisa iZwi likaNkulunkulu Empilweni
date:  12/08/2020
---

Kukhona othile owabala izithembiso ezingaphezu kuka 300 eZwini likaNkulunkulu.  Yileso naleso sithembiso siphuma enhliziyweni kaNkulunkulu enothando, Yena “onamandla okwenza okukhulu kunakho konke esikucelayo nesikuqondayo ngokwamandla asebenza kithi” (Efesu 3:20). Izithembiso zikaNkulunkulu yizibophelelo azenzela thina ngabanye. Uma sizithatha lezithembiso ngokukholwa, sifundise nabanye abantu ukuzithatha, izibusiso zezulu zigelezela ezimpilweni zethu.  Umphostoli uPawulu ugcizelela leliqiniso kumaRoma 8: “Yena ongayigodlanga eyaKhe iNdodana, kepha wayinikela ngenxa yethu sonke, kungaba kanjani ukuba angasiphi konke kanye naYo na? (Roma 8:32). Umphostoli uPetru uchaza lesithembiso athi: “Njengokuba amandla aKhe obuNkulunkulu esinikile konke okuqondene nokuphila nokumesaba uNkulunkulu” (2 Petru 1:3). Ngokufa kukaKrestu esiphambanweni, ukunqoba kwaKhe uSathane nemibuso namandla ehayidesi, uhlinzeke ngakho konke okudingekayo ukuze siphile impilo yokumesaba uNkulunkulu. Futhi wethembisa ukuhlinzekela nezidingo zethu zasekuphileni.

`Qhathanisa u 1 Johane 1:7-9 nabaseFilipi 4:13, 19.  Nakuba lezithembiso zingefani impela, zisifundisani ngesimilo sikaNkulunkulu?  Zibe nomthelela onjani empilweni yakho lezibusiso?`

Izithembiso esizifunde kulezindimana ngasinye sikhuluma ngento eyehlukile, kodwa isithombe sikaNkulunkulu ezisinika sona siyefana.  Zisitshengisa uNkulunkulu othethelelayo nonothando, onamandla angenakulinganiswa, onaka izidingo zokuphila kwethu.  Zisinika isiqiniseko sokuthi uNkulunkulu usinakekela ngokujulile.

`Funda kumaHeberu 3:19; 4:1-3; noMathewu 13:58. Zisitshelani lezindimana ngesidingo sokukholwa?`

Kunezithembiso eziningi ezimangalisayo zikaNkulunkulu eBhayibhelini, kanti uma ngokukholwa, sizithatha, sizikholwe ngoba uKrestu uthembisile, izibusiso zalezo zithembiso kuba ezethu. Ukungabi nokukholwa ekuthini uNkulunkulu angakwenza lokho akwethembisile eZwini laKhe okuvimbela ukugcwaliseka kwezithembiso zikaNkulunkulu ezimpilweni zethu. Thandaza ukuthi uNkulunkulu kuleli viki akuholele komunye umuntu odinga izithembiso zethemba ezitholakala eZwini likaNkulunkulu.