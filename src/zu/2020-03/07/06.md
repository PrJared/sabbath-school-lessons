---
title:  Ukwabelana NgeZwi
date:  13/08/2020
---

Izindaba ezimnandi ezokwabelana ngazo.  Cabanga ngesikhathi empilweni yakho lapho wawuthokoziswe yizindaba ezimnandi.  Kungenzeka ukuthi kwakumhla wenze isithembiso somshado, ukuzalwa kwengane, umsebenzi omusha, noma uthenge imoto entsha noma indlu. Wawesese kangoba wawufuna ukutshela bonke abantu ngalokho.

Kuyamangalisa ukwabelana nabanye ngentokozo yethu, kodwa izindaba ezinhle kunazo zonke emhlabeni wonke, indaba kaJesu. Uma sithola okusha eZwini laKhe mayelana nosindiso okukhona kuKrestu, izinhliziyo zethu ziyachichima ngenjabulo, sifise ukutshela omunye umuntu. Ngesikhathi abaholi bezenkolo bezama ukuthulisa ukushumayela kwabaphostoli, uPetru wathi: “Ngokuba thina asinakuyeka ukukhuluma ngalokho esikubonileyo nesikuzwileyo” (iZenzo 4:20). “Masinyane-nje umuntu efike kuKrestu, kutshaleka enhliziyweni yakhe isifiso sokwazisa abanye ukuthi usethole umngane oyigugu onguJesu; iqiniso elisindisayo nelingcwelisayo ngeke livaleleke enhliziyweni. Uma sembathiswe ukulunga kukaKrestu, sagcwaliswa yinjabulo kaMoya waKhe ongaphakathi, ngeke sikwazi ukuthula.”—Ellen G. White, Steps to Christ, ikhasi 78.

KwabaseRoma 1:14-16, uPawulu uthi: “Nginecala kumaGreki nakwabezizwe, kwabahlakaniphileyo nakwabangaqondiyo, kanjalo mina ngokwami nginesifiso sokushumayela ivangeli nakinina baseRoma. Ngokuba anginamahloni ngevangeli, ngokuba lingamandla kaNkulunkulu, kube yinsindiso kulowo nalowo okholwayo, kumJuda kuqala, nakumGreki.” Umphostoli uPawulu akazange akhathale ukulanda indaba yokuphenduka kwakhe. Inhliziyo yakhe yayichichima yinjabulo kuJesu. Kuyena, izindaba ezinhle kwakungezokwabelana ngazo. Wayengakwazi ukuthula.

`Sinikwa miphi imigwaqo ebalulekile yokwabelana ngeZwi likaNkulunkulu kuIsaya 50:4, Umshumayeli 3:1, no 2 Thimothewu 4:2?`

Uma sinikela izimpilo zethu kuKrestu nomsebenzi waKhe, uzosivulela iminyango yamathuba ukuze “sishumayele izwi” noma kuyisikhathi esifanelekile kulabo abavule izinhliziyo zabo. Kukho konke ukufakaza kwethu, asibe nemithetho yeBhayibheli emithathu engqondweni: lokho esikushoyo, indlela esikusho ngayo, nokuthi sikusho nini.

`Obani abanye babantu oxhumene nabo, futhi ungaba kanjani ufakazi ongcono kubona na?`