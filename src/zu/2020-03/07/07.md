---
title:  Ukujula Nomcabango
date:  14/08/2020
---

Funda encwadini ka Ellen G. White ethi Steps to Christ, phansi kwesihloko “A Knowledge of God” amakhasi 87-91; “Bible Readings With Families,” amakhasi 192-193, kuGospel Workers; ne”Bible Work Techiniques,” amakhasi 481-486, ku Evangelism. Unkulunkulu uyasebenza ezinhliziyweni kuyo yonke indawo esizungezile.  Uma sibona ngamehlo kamoya lapho uNkulunkulu esebenza khona, sizophawula amathuba okwabelana ngeZwi laKhe nabanye. Uma uNkulunkulu elungisa umhlabathi wenhliziyo, sinethuba lokuhlwanyela imbewu yevangeli. Umoya oNgcwele walungisa inhliziyo kaNikhodemu, owesifazane emthonjeni, owesifazane owayenomopho, isela esiphambanweni, induna yekhulu yomRoma, nabanye abaningi ukuze bamukele izwi laKhe engakahlangani nanabo uJesu. Ngenxa yezimo empilweni yabo, nokuthintwa uMoya oNgcwele, bakulungela ukwamukela isigijimi sikaKrestu. Kungenzeka sibe nokungabaza ukucela abantu ukuba sithandaze nabo, sabelane ngesithembiso saseBhayibhelini, noma sibaphe ipheshana elinesigijimi. Izikhathi eziningi, uma sizwa ukuthi asabelane ngokukholwa nomuntu othile, kungenxa yokuthi uMoya oNgcwele osithintile usethinte lowo muntu ukuze amukele ubufakazi bethu.

**Imibuzo Yokuxoxisana**

`1. Uma kungeza umuntu kuwena ehlushwa ngunembeza kakhulu ngenxa yesigameko esithile, edinga ukuthethelelwa nguNkulunkulu, ungamnika ziphi iziyalo, futhi ungabelana naye ngaziphi izindimana zeBhayibheli? Athini awakho amava ngokuhlushwa unembeza, namandla entethelelo kaNkulunkulu kweyakho impilo?`

`2. Ngesinye isikhathi uNkulunkulu usixhumanisa nabantu ngoba efuna ukuthi bazi iqiniso laKhe. Singakubona kanjani ukuhola kukaNkulunkulu?`

`3. Gxila emandleni kaNkulunkulu neZwi likaNkulunkulu njengoba kuvezwe emlandweni wokudalwa nakuyo indalo uqobo. Asikwazi nokuqonda ngendalo iyonke ngoba inkulu futhi ibanzi. Uma ucabanga-ke ukuthi uNkulunkulu owayidala mkhulu ukwedlula lokho akudala. Singathola kanjani ukududuzeka ekwazini ukuthi uNkulunkulu esimkhonzayo unamandla angaka?  Kungesikho kuphela ukuthi unamandla, kodwa futhi uyasithanda. Singathola liphi ithemba ngokwazi lezinto ngoNkulunkulu? Futhi lolu lwazi lungasisiza kanjani sibe ofakazi abangcono ngaYe kwabanye abantu?`