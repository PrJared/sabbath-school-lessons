---
title:  Ukwabelana NgeZwi
date:  08/08/2020
---

### Kuleliviki Funda ku
iHubo 119:105, Jer. 23:29, Heb. 1:1-3, 1 Thim. 2:14-17, 1 Johane 1:7-9, Umshumayeli 3:1, 2 Thim. 4:2.

> <p>Indimana Yekhanda</p>
> “Liyakuba njalo izwi laMi eliphuma emlonyeni waMi: aliyikubuyela ze kiMi, lingakafezi lokhu engikufunayo, liphumelele kulokhu engilithumele kukho” (Isaya 55:11).

Uma sifakaza sikhuluma ngoJesu.  Kodwa yini esingayazi ngoJesu ngaphandle kweBhayibheli? Eqinisweni, besingazi okungakanani ngempikiswano enkulu, uthando lukaNkulunkulu, ukuzalwa, impilo, umsebenzi, ukufa, uvuko, nokubuya kweNkosi yethu ukuba besingenayo imiBhalo? Nakubanje indalo itshengisa ubukhosi namandla kaNkulunkulu, ayilivezi icebo losindiso. UJesu, ngoMoya oNgcwele, “ukukhanya kweqiniso okukhanyisela wonke umuntu okwase kuza ezweni” (Johane 1:9).  Futhi, ngaphandle kweZwi likaNkulunkulu elisichazela ngokuphelele iqiniso lasezulwini, okwembulwa nguMoya oNgcwele ezinhliziyweni zethu akuphelele. IZwi likaNkulunkulu elibhaliwe yisona sambulo esicacile kakhulu nesiphelele ngoJesu, iZwi eliphilayo.

Nakuba abaholi bezenkolo babelifunda-nje iZwi likaNkulunkulu, abaningi babo baphuthelwa okuyiwona mlayezo walo omkhulu.  UJesu wathi: “Nihlola imiBhalo ngoba nithi ninokuphila okuphakade kuyo; kanti iyona efakaza ngaMi” (Johane 5:39, NKJV). Uma liqondwa ngendlela efanele, kuzotholakala ukuthi zonke izimfundiso zeBhayibheli ziqhakambisa ubuhle besimilo sikaJesu.  Uma sabelana ngeZwi likaNkulunkulu, injongo yethu enkulu akusikho ukutshengisa ukuthi sazi kangcono nokuthi omunye umuntu usephutheni, kunalokho, ukwembula uJesu kulo lonke iqiniso esabelana ngalo.

_*Funda isifundo saleliviki ukulungisela iSabatha lika Ncwaba 15._