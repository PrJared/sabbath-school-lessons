---
title:  Ibandla Eliphiwe Amandla
date:  27/07/2020
---

Incwadi yeZenzo ibizwa ngokufanelekile ngokuthi “IZenzo zikaMoya Ongcwele.”  Uhambo oluthathekisayo lokufakaza, ukumemezela ivangeli, nokukhula kwebandla.  IZenzo indaba yabazalwane abazinikele, begcwele uMoya oNgcwele, benyakazisa umhlaba ngoKrestu. Babencike ngokuphelele kuMoya oNgcwele ekutholeni imiphumela eyisimanga. Bayisibonelo salokho uMoya oNgcwele angakwenza ngabesilisa nabesifazane abazinikele ngokuphelele kuYena.

`Funda kuZenzo 2:41, 42; iZenzo 4:4, 31; iZenzo 5:14, 42; iZenzo 6:7; neZenzo 16:5. Yini ekuthinta kakhulu ngalezindimana?  Mlayezo muni uLuka, umbhali weZenzo, afuna ukwabelana ngawo uma ebhala ngokukhula okushesha kangaka?`

Inhloso kaLuka ngokubhala incwadi yeZenzo ukwabelana nomfundi ngamunye, umsebenzi kaMoya oNgcwele ebandleni lokuqala. Qaphela futhi, ukuthi akangabazi ukusebenzisa amanani ukutshengisa ukusebenza kukaMoya ngomnyaka-khulu wokuqala. Okusho ukuthi wayebala imibhabhadiso.  KuZenzo 2:41, uqhakambisa ukuthi kwabhabhadiswa abangu 3 000 ngosuku olulodwa, endaweni eyodwa. KuZenzo 4:4, ukhuluma ngamadoda angu 5 000 abhabhadiswa. KuZenzo 5:14, Izixuku ziza kuNkulunkulu, zabhabhadiswa.

Noma kungumuntu oyedwa njengoLidiya, umgcini-ziboshwa waseFilipi, isigqila sentombazane enamadimoni, noma umthenwa waseTopiya, uLuka uyaqaphela, futhi abhale ukusebenza kukaMoya oNgcwele ezinhliziyweni zalabantu.  Iphuzu elibalulekile lapha ukuthi ngemuva kwawo wonke lamanani amakhulu kukhona abantu abathile, abantwana bakaNkulunkulu abafelwa nguJesu Krestu. Yebo, siyawathanda amanani amakhulu, kodwa okusalayo, ukufakaza kujwayele ukuba umzamo womuntu eqondene nomuntu. Ukwelekelela isivinini sokukhula kwebandla ngesikhathi seTestamente eliSha, kwatshalwa amabandla amasha. Esinye sezizathu sesivinini sokukhula kwebandla kwakungukuthi ibandla lalilokhu livuseleleka ngokutshalwa kwamabandla amasha.  Sibalulekile kithina namhlanje leso sigijimi.

`Okuyiyona into emqoka ebandla lesikhathi seTestamente eliSha elaligxile kuyo, ukusebenza. Singaqiniseka kanjani ukuthi, phakathi kwakho konke esikwenzayo emabandleni ethu, ukusebenzela imiphefumulo kuhlale kuyingqikithi?`