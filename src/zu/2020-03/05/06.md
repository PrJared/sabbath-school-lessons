---
title:  Amandla kaMoya oNgcwele Aguqula Impilo
date:  30/07/2020
---

Ngokufundisisa kahle incwadi yeZenzo kwembula uNkulunkulu ngoMoya waKhe esebenza izimangaliso ezimpilweni zabantu. IZenzo yisibonelo sokunqoba kwevangeli amasiko, kuguqulwe imikhuba yeminyaka, kufundiswe bonke abantu ngomusa kaKrestu neqiniso laKhe. UMoya oNgcwele uhlangabeza abantu lapho bekhona, kodwa akabashiyi lapho. Ngobukhona baKhe, bayaguqulwa. Izimpilo zabo ziyashintshwa.

`Funda iZenzo 16:11-15, 23-34; iZenzo 17:33, 34; neZenzo 18:8.  Lezi ezinye-nje ezimbalwa zezindaba zokuguquka kwabantu eziseBhayibhelini. Ngokwehlukana kwazo, zisifundisani ngamandla kaNkulunkulu okuguqula izimpilo zezinhlobo ngezinhlobo zabantu abavela emindenini nasezizweni ezihlukene?`

Izinhlobo ezingako zabantu! ULidiya kwakungowesifazane ongusomabhizinisi onempemelelo, umgcini ziboshwa waseFilipi wayesebenzela umbuso waseRoma, ezimele kahle. UMoya oNgcwele angafinyelela kuwo wonke amazinga emphakathini. Amandla aKhe aguqulayo afinyelela abesilisa nabesifazane, izicebi nabampofu, abafundile nabangafundanga. Ababili bokugcina esizokhuluma ngabo nabo bayamangalisa. IZenzo 17:34 zikhuluma ngokuphenduka kuka Diyonisiyo wase-Areyophagu. Abase-Areyophagu baseAthene babeyinxenye yabahluleli kwezomthetho, ababethetha amacala ezinkantolo. Kwakungabantu abaphambili nabahlonishwayo emphakathini wamaGriki.

Ngamandla kaMoya oNgcwele, umsebenzi kamphostoli uPawulu wafinyelela nakubo abasezingeni eliphakeme emphakathini. UKrispu (iZenzo 18:8) wayengumphathi wesinagoge lamaJuda. Wayengumholi okholwayo, oqikelela izimfundiso zeTestamente eliDala.  UMoya oNgcwele wamthinta, waguqula impilo yakhe.  Lezindaba zibonakalisa ukuthi njengoba sifakazela uKrestu, sabelana nabanye ngeZwi laKhe, uMoya oNgcwele uyokwenza izinto ezimangalisayo ezimpilweni zazo zonke izinhlobo zabantu abanemilando eyehlukene, amasiko ehlukene, imfundo eyehlukene, nezinkolelo ezehlukene. Asinakho, futhi asifanele, siqagule ngokuthi ubani okungafinyelelwa kuyena. Umsebenzi wethu ukufakaza kunoma ubani, nabo bonke, esihlangana nabo. UNkulunkulu uyokwenza konke okunye.

`Ukufa kukaKrestu kwakungokomhlaba wonke; okusho ukuthi, kwakungokawonke umuntu. Kufanele lisifundiseni leliqiniso elimqoka mayelana nokuthi singalokothi siqagule ukuthi umuntu othile ngeke afinyeleleke ngethemba losindiso?`