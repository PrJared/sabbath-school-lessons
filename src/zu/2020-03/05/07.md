---
title:  Ukujula Nomcabango
date:  31/07/2020
---

Funda isihloko esithi “The Gift of the Spirit,” amakhasi 47-56, encwadini ka Ellen G. White ethi, “The Acts of the Apostles; nesithi, “Let Not Your Heart Be Troubled,” amakhasi 667-672, ku The Desire of Ages. UMoya oNgcwele usebenzisana noBaba neNdodana emsebenzini wokuhlenga.  Kukho konke ukusebenza kwethu kokufakaza, sihlanganyela naYe emsebenzini wokusindisa abantu.  Uthinta izinhliziyo.  Uvula iminyango yamathuba. NgeZwi laKhe, ukhanyisa izingqondo, embule iqiniso. Unqamula izizindlo ezimbi ezisigqilazayo, anqobe amasiko asisitha singaliboni iqiniso, asikhulule nasemaketangeni emikhuba emibi esibophile.Njengoba sifakaza ngoJesu, kumqoka ukukhumbula ukuthi sisebenzisana noMoya oNgcwele. Ukhona ngaphambi kwethu, elungisa izinhliziyo ukuba zamukele isigijimi sevangeli.  Unathi, esebenza ezingqondweni uma senza izenzo zokusiza, sifakaza, senza izifundo zeBhayibheli, sinikeza ngepheshana eligcwele iqiniso, noma sibamba iqhaza kwezovangelo.  Uzoqhubeka esebenza enhliziyweni yomuntu noma sesihambile, enza noma yini edingekayo ukuholela lowo muntu ekwazini ngosindiso.

**Imibuzo Yokuxoxisana**

`1. Abelana namalunga esigungu sakho seSikole seSabatha isikhathi lapho wezwa khona ukusebenza kukaMoya oNgcwele okunamandla ngesikhathi ufakaza.`

`2. Wake wazizwa unovalo ngokwabela abanye inkolo yakho?  Ukwazi ngomsebenzi kaMoya oNgcwele kukunciphisa kanjani lokho kwesaba, kukunike isiqinisekiso njengoba ufakaza?`

`3. Kulesifundo saleliviki, sikhulume “ngokusebenza” kukaMoya oNgcwele ekufakazeni kwethu. Ake usho izindlela ezehlukene uMoya oNgcwele asebenza ngazo nathi uma sifakaza. UMoya oNgcwele usihlomisa kanjani ukuze sifakaze, senze umsebenzi ezimpilweni zabanye njengoba sifakaza?`

`4. Isifundo sikhulume ngeBhayibheli njengengqikithi ekufakazeni. Kungani iBhayibheli liyinxenye ebaluleke kangaka yokukholwa nokufakaza kwethu? Singazigwema kanjani izihibe zalabo okuthi noma bethi bayalikholwa iBhayibheli, kodwa banciphise igunya lalo nokufakaza?`