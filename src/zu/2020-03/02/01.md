---
title:  'Ofakazi Abakhangayo: Amandla Obufakazi Bakho'
date:  04/07/2020
---

### Kuleliviki Funda ku
Marko 5:15-20, Marko 16:1-11, IZenzo 4:1-20, 1 Johane 1:1-3, Gal. 2:20, IZenzo 26:1-32.

> <p>Indimana Yekhanda</p>
> “Ngokuba thina asinakuyeka ukukhuluma ngalokho esikubonileyo nesikuzwileyo” (IZenzo 4:20).

Kukhona amandla angavamile ebufakazini bomuntu oyedwa.  Uma izinhliziyo zethu zifudunyezwe uthando lukaKrestu, saguqulwa ngomusa waKhe, sinokuthile okubalulekile esingakusho ngaYe.  Into eyodwa ukwabelana ngalokho uJesu akwenzele omunye umuntu. Enye into ukwabelana ngalokho akwenzele wena uqobo.

Kulukhuni ukuphikisa umuntu ngalokho okwenzeke kuyena uqobo lwakhe.   Abantu bangayiphikisa imfundiso yakho noma indlela ochaza ngayo iZwi, futhi bangahlekisa nangenkolo. Kodwa uma umuntu ekwazi ukuthi: “Ngangikade ngingenathemba, kodwa manje senginethemba; ngangihlushwa unembeza, kodwa manje nginokuthula; ngangingenanjongo, kodwa manje nginayo,” ngisho nalabo abangabaza yonke into bayathinteka ngamandla evangeli.

Nakuba abanye abantu bengaphenduka ngesikhashana njengomphostoli uPawulu endleleni eya eDamaseku, izikhathi eziningi ukuphenduka kwenzeka uma umuntu ekhula ngokubona uJesu oligugu, ebona umusa waKhe omangalisayo, eba nokubonga okukhulu ngosindiso aluphiwa ngesihle.  UKrestu ushintsha izimpilo zethu ngendlela emangalisayo. Yilobu bufakazi obudingwa kakhulu yizwe, futhi elibulangazelayo.

_*Funda isifundo saleliviki ukulungisela iSabatha lika Ntulikazi 11._