---
title:  Ukujula Nomcabango
date:  10/07/2020
---

Funda amakhasi 433-438 phansi kwesihloko esithi “Almost Thou Persuadest Me,” encwadini ka Ellen G. White ethi The Acts of the Apostles. Ingqikithi yempilo yobuKrestu ubudlelwane noJesu obucebile nobugcwele okwenza sifune ukwabelana ngakho.  Nakuba imfundiso ibalulekile futhi ifanelekile, ngeke ithathe indawo yempilo eguqulwe ngomusa nothando. U-Ellen G. White uyakucacisa uma ebhala ethi: “UMsindisi wayazi ukuthi akukho ngxoxo noma yenza umqondo kangakanani, engancibilikisa izinhliziyo ezilukhuni noma ifinyelele ebulukhunini bobuzwe nokuzicabangela. Wayazi ukuthi abafundi baKhe kudingeka bathole isipho sasezulwini; ukuthi ivangeli liyokuba namandla kuphela uma limenyezelwa yizinhliziyo ezifudumele, nezindebe eziphiwe ukukhuluma ngolwazi oluphilayo lwaLowo oyiNdlela, iQiniso, nokuPhila.”—The Acts of the Apostles, ikhasi 31. Encwadini i-The Desire of Ages, uthasisela lomcabango onamandla: “Uthando lukaKrestu olumangalisayo luzoncibilikisa futhi luthambise izinhliziyo, lapho khona ukuphindaphindwa kwemfundiso kungenazithelo.”—Ikhasi 826. Kukhona labo abacabanga ukuthi ukunikeza ubufakazi bakho kuphelele ekutsheleni abanye amaqiniso owathole eZwini likaNkulunkulu. Nakuba kubalulekile ngesikhathi esifanelekile ukwabelana ngamaqiniso eZwi likaNkulunkulu, ukufakaza kwakho kunokwenza kakhulu nokukhululeka kunembeza, ube nokuthula, umusa, ukuxolelwa, amandla, ithemba, nentokozo oyithole ngesipho sokuphila kwaphakade esisiphiwa nguJesu ngesihle.

**Imibuzo Yokuxoxisana**

`1. Ucabanga ukuthi kungani ubufakazi bethu bunomthelela ongaka kwabanye? Ubufakazi okwenziwa abanye abantu kube nomthelela ongakanani kuwena?`

`2. Eklasini, xoxani ngempendulo yakho embuzweni wokugcina wesigaba sangolwesiNe. Kubaluleke ngani ukuba nobudlelwane bansuku zonke neNkosi, kungesikho ekufakazeni-nje kuphela, kodwa nasenkolweni yethu futhi?`

`3. Yebo, ubufakazi obunamandla kungaba nomthelela omkhulu. Kusenjalo, kungani ukuphila impilo yokukholwa kuyinxenye ebaluleke kangaka ekufakazeni kwethu?`

`4. Abelana neklasi ngobufakazi bakho. Khumbula ukuthi wabelana ngalokho uKrestu akwenzele kona, nokuthi usho ukuthini kuwena namhlanje. Wenza mehluko muni uJesu empilweni yakho?`