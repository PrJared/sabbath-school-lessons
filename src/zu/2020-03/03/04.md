---
title:  Qala Lapho Ukhona
date:  14/07/2020
---

Kukhona owake washo lokhu, futhi eqinisile: “Ekuphileni, okuyiyona indawo odinga ukuqala kuyo, yilapho ukhona ngoba ayikho enye indawo ongaqala kuyo.” UJesu walibethelela leliphuzu kuZenzo 1:8 lapho ethi: “Kodwa nizakwamukeliswa amandla, uMoya oNgcwele esefikile phezu kwenu, nibe ngofakazi baMi eJerusalema, naseJudiya lonke, naseSamariya kuze kube sekugcineni komhlaba.”

Umlayezo kaJesu kubafundi baKhe wawusobala kakhulu ukuthi bangawuqondi: qalani lapho nikhona.  Fakaza lapho uNkulunkulu ekutshale khona. kunokuba uphuphe ngamathuba angcono, qala ngalawo akuzungezile. Buka ngamehlo ezulu izinto ezingenzeka eduze kwakho! Awudingi ukuba yisifundiswa, noma igagu, noma onamakhono.  Nakuba engaba lusizo olungakanani amanye awo lawo makhono uma esetshenziswa kahle, okusalayo, okudingayo-nje ukuthanda uNkulunkulu nokuthanda imiphefumulo. Uma ufuna ukufakaza, uNkulunkulu uzokuvulela indlela ukwenza lokho.

`Funda kuJohane 1:40:41, Johane 6:5-11, noJohane 12:20-26.  Lezindimana zikutshelani ngokubuka kukaAndreya ngokomoya, nendlela ayebuka ngayo ukufakaza?`

Okwenzeka kuAndreya kusho lukhulu kithina. Waqala emndenini wakhe. Waqala ukwabelana ngoKrestu nomfowabo, uPetru. Wakha ubudlelwane obuhle nomfanyana owagcina enike uJesu ukudla, kwenzeka isimangaliso, futhi uAndreya wayazi ukuthi enzeni ngamaGriki.  Kunokuba aphikisane nawo ngezenkolo, wasibona isidingo sawo, wawayisa kuJesu.

Ubuhlakani bokuzuza imiphefumulo ubuhlakani bokwakha ubudlelwane obuhle nobunakayo. Cabanga ngabantu abasondelene nawe abangamazi uJesu. Bayambona yini empilweni yakho umuntu onesihe nonakayo?  Bayakubona yini kuwena ukuthula abakulangazelelayo? Impilo yakho iyisikhangiso sevangeli yini? Sakhela uNkulunkulu abangane ngokwabelana ngoJesu.  Baba abangane abangamaKrestu, bese kuthi ekugcineni, uma sabelana ngesigijimi sezinsuku zokugcina seqiniso leBhayibheli, babe amaSeventhday Adventist nabo.

`Kwenziwa yini ngesinye isikhathi kube lukhuni kangaka ukuholela abomndeni wethu nezihlobo kuKrestu?  Uke waphumelela ukwabelana ngoKrestu nabanye bomndeni wakho noma abangane abasondele? Ake usho amanye amaphuzu iklasi elingasizakala ngawo.`