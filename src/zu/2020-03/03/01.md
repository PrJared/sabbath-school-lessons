---
title:  Ukubona Abantu Ngamehlo kaJesu
date:  11/07/2020
---

### Kuleliviki Funda ku
Marko 8:22-26; Johane 4:3-34; Johane 1:40, 41; Marko 12:28-34; Luka 23:39-43; IZenzo 8:26-38.

> <p>Indimana Yekhanda</p>
> “Wayesethi kubo: ‘Ngilandeleni, ngiyakunenza nibe ngabadobi babantu’ “ (Mathewu 4:19).

UJesu uYena ohamba phambili ekuzuzeni imiphefumulo. Ngokuqaphela indlela uJesu ayesebenza ngayo nabantu, singafunda ukuholela abanye ekwazini ngosindiso ngoJesu Krestu. Uma sihamba naYe emigaqweni eminyene yaseJerusalema, ezindleleni ezinothuli zaseJudiya, namagquma anotshani aseGalile, sizothola indlela ayembula ngayo izimiso zombuso ebantwini ababefuna iqiniso.

UJesu wabona bonke abesilisa nabesifazane bengazuzeka ukungena embusweni waKhe. Wayebabona bonke ngamehlo esihe sasezulwini. Wabona uPetru hhayi njengomdobi okhulumela futhi nongaphucuzekile, kodwa njengomshumayeli wevangeli onamandla. Wabona uJakobe noJohane hhayi njengezishoshovu ezinolaka, kodwa njengabamemezeli abanomdlandla bomusa waKhe. Wabona ukulangazela okujulile kothando lweqiniso nokwamukeleka  ezinhliziyweni zika Maria Magdalena, owesifazane waseSamariya, kanye nowesifazane owayenomopho. Wabona uThomase hhayi njengomuntu ongabazayo, kodwa njengomuntu onemibuzo eqinisekile.  Noma ngabe kwakungamaJuda noma abezizwe, abesilisa noma abesifazane, isela esiphambanweni, induna yekhulu, noma onamadimoni, uJesu wayebona okuhle kubona okuvela kuNkulunkulu, ababuke ngamehlo osindiso.

_*Funda isifundo saleliviki ukulungisela iSabatha likaNtulikazi 18._