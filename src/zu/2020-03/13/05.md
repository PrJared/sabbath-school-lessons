---
title:  Izimfuno Zothando
date:  23/09/2020
---

Uthando luzibonakalisa ngezenzo, njalo.. uthando lwethu ngoKrestu lusiphoqa ukuba senze okuthile ngabantu abadukile.  UPawulu wakusho kahle ngesikhathi ethi ebandleni laseKorinte: “Ngokuba uthando lukaKrestu luyasiqhubezela” (2 Korinte 5:14).  UbuKrestu akusikho kakhulu ukushiya imikhuba emibi ukuze sisindiswe. UJesu akazange “ashiye” izinto ezimbi ezulwini ukuze sisindiswe.  Washiya izinto ezinhle ukuze abanye basindiswe. UJesu akasibizi-nje ukuthi sinikele ngesikhathi sethu, amathalente, nengcebo yethu emsebenzini waKhe; usibizela ukuthi sinikela ngezimpilo zethu. Emhlanganweni wasekuseni nabafundi baKhe ogwini lwaseGalile, uJesu wazisho kahle izimfuno zothando lwasezulwini.

`Funda kuJohane 21:15-19. Mbuzo muni uJesu awubuza uPetru kwaze kwaba kathathu, yathini impendulo kaPetru? Kungani uJesu wabuza uPetru lombuzo izikhathi ezintathu?`

Upetru waphika iNkosi yakhe izikhathi ezintathu, wakhipha impendulo yothando emlonyeni kaPetru uqobo izikhathi ezintathu. Phambi kwabafundi, uJesu wayebuyisela ukuzethemba kukaPetru bokuthi uthethelelwe ngothando lwasezulwini, nokuthi uJesu usambekele umsebenzi ensimini yaKhe.

`Funda kuJohane 21:15-19 futhi, kodwa manje uqaphelisise ukwenanela kukaJesu isiqiniseko sikaPetru sokuthanda uKrestu.  UJesu wamtshela ukuthi enzeni?`

Uthando lwezulu luyasebenza, alulele. Uthando lweqinso lungaphezu komuzwa wokufudumala, ngaphezu komcabango omuhle. Lubandakanya ukuzinikela. Uthando lusiqhubezela ukuba senze okuthile.  Lusiholela ekufuneni umhlaba odukile wabantwana bakaNkulunkulu abasweleyo. Ngesikhathi uJesu ethi kuPetru: “Ondla izimvu zaMi,” kwakungumyalo nesiqinisekiso esiduduzayo. INkosi yayifuna impendulo othandweni, futhi yakhuthaza uPetru ngokuthi usenawo umsebenzi ambekele wona, yize uPetru adumaza uJesu mhla eboshwayo uJesu, futhi uPetru akagcinanga ngokuphika uJesu, kodwa wamphika ekhuluma nenhlamba, njengoba uKrestu wayeshilo. Yini eshiwoyo lapha? Kungenzeka ukuthi wake wayidumaza iNkosi yakho. Kungenzeka ukuthi wayiphika ngezenzo zakho izikhathi ezingaphezu kwesisodwa. Izindaba ezinhle ukuthi umusa usatholakala, futhi

`NjengoPetru, wake “wayiphika” iNkosi?  Uma kunjalo, ithini kuwena indaba yokuphika kukaPetru kanye namazwi kaKrestu kuye?`