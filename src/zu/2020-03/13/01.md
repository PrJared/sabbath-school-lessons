---
title:  Isinyathelo Sokukholwa
date:  19/09/2020
---

### Kuleliviki Funda ku
Filipi 2:5-11; Math. 4:18-20; iZenzo 9:3-6, 10-20; Johane 21:15-1-19; 1 Johane 3: 16-18.

> <p>Indimana Yekhanda</p>
> “Mawube kini lowo mqondo owawukhona nakuKretu Jesu, owathi enesimo sikaNkulunkulu, akaze asho ukuthi kuyinto yokuphangwa ukulingana noNkulunkulu, kepha wazidela ethabatha isimo senceku, enziwe ngomfanekiso wabantu,” (Filipi 2:5-7.

Eshiya inkazimulo yasezulwini, ukukhonzwa yizingelosi, nobudlelwane noYise, kwaku ukuzidela okungacabangeki. Kodwa uJesu weza kulomhlaba wokuhlupheka nokufa ukuze abonakalise isimilo sothando sikaYise, ukuze abuyise uthando lwabantu, nokubahlenga bonke.  “Ngeke siyiqonde intengo yokusindiswa kwethu kuze abasindisiwe bame noMsindisi phambi kwesihlalo sobukhosi sikaNkulunkulu. Lapho-ke uma sesibona inkazimulo yekhaya laphakade siyokhumbula ukuthi uJesu washiya konke lokhu ngenxa yethu, ukuze angagcininje ngokuba oshiye ikhaya laKhe, kodwa futhi wazibeka engcupheni yokwehluleka nokulahlekelwa yiphakade.  Lapho-ke siyophonsa imiqhele yethu ezinyaweni zaKhe, sihlabelele sithi: “Lifanele iWundlu elahlatshwayo, ukwamukela amandla, nengcebo, nokuhlakanipha, nokunqoba, nodumo, nenkazimulo, nesibusiso. Isambulo 5:12.”— Ellen G. White, The Desire of Ages, ikhasi 131. Umhlatshelo asenzela wona uJesu awunakulinganiswa ngentengo. Uma sivuma ukuholwa nguYe, samukele umyalo waKhe, sihlangane naYe ekufuneni abantu abadukile beze embusweni waKhe, kudingeka ukuzidela. Nakuba ukuzidela kwethu kungeke kuze kulingane nokwaKhe, ukuzuza imiphefumulo nakithina ukuthatha igxathu lokukholwa. Kusikhipha ekuthokomaleni kwethu, singene emanzini angaziwa.  Ngesinye isikhathi iNkosi yethu ithi asizinikele, kodwa intokozo asipha yona yedlula kakhulu lokho kuzinikela.

_*Funda isifundo saleliviki ukulungisela iSabatha lika Mandulo 26._