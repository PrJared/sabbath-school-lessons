---
title:  Ukwethembeka Emyalweni kaKrestu
date:  01/07/2020
---

Ukwethembeka kuKrestu kudinga ukuzimisela ukwenza intando yaKhe.  Kudinga ukulalela imiyalo yaKhe.  Kuba nomphumela wenhliziyo eshaya kanye neyaKhe ekusindiseni abalahlekile. Kubeka phambili okuyizona zinto eziphambili kuYena.

`Funda ku 1 Thimothewu 2:3, 4 kanye no 2 Petru 3:9. Lezindimana zisitshelani ngenhliziyo kaNkulunkulu na? Yini ehamba phambili kuYena?`

UNkulunkulu unentshisekelo ngokusindiswa kwabantu. Ayikho enye into ebaluleke njengalokho kuYena. Yisifiso senhliziyo yaKhe ukuthi “bonke” basindiswe, “bafinyelele ekulazini iqiniso” (1 Thim. 2:4).  Engathandi ukuba kubhubhe namunye, kodwa ukuba bonke beze ekuphendukeni” (2 Petru 3:9). I-SDA Bible Commentary yenanela kulendimana ngokuthi igama lesiGriki elisetshenziswe ukusho “ukuthanda” lithi boulomai, elisho “isimo somqondo ‘sokufuna’ noma ‘ukufisa.’ “Isinanelo bese sikhanyisa ngegama elincane u ‘kodwa’. Igama lesiGriki elisho ‘ukodwa’  lithi alla.  Lisetshenziswe lapha ukugcizelela umehluko phakathi kwendlela  abanye abachaza ngayo uNkulunkulu, bethi angavuma babhubhe abanye, neqiniso elithi ufisa ukuba bonke basindiswe.”—The SDA Bible

Commentary, vol. 7, p. 615.  Umyalo kaKrestu wokuthi omunye nomunye wethu sibe nesabelo emsebenzini waKhe njengofakazi bothando lwaKhe, umusa waKhe, neqiniso laKhe, kuwumphumela wesifiso saKhe sokuthi bonke abantu basindiswe.

`Funda kuZenzo 13:47 uqhathanise noIsaya 49:6. Ekuqaleni yayiqondise kubani lendimana? Umphostoli uPawulu uyisebenzisa kanjani lapha na?`

Kukhona izikhathi lapho isiprofetho seTestamente eliDala siba nezincazelo ezingaphezu kweyodwa. Lapha, umphostoli uPawulu uthatha isiprofetho esasikade siqondiswe kuIsrayeli kuqala, nakuMesiya (bheka uIsaya 41:8, Isaya 49:6, noLuka 2:32) bese uqondisa ebandleni leTestamente eliSha.  Uma ibandla lingawunaki noma liwubukela phansi umyalo kaKrestu, kusho ukwehluleka kuleyonjongo eliyiphilelayo, lilahlekelwe ubizo lwalo lokuxwayisa umhlaba.