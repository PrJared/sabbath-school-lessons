---
title:  Indlela Ethathekisayo Yokuzibandakanya
date:  29/08/2020
---

### Kuleliviki Funda ku
Gen. 1:1, 2, 26; Eks. 18:21-25; 1 Kor. 12:12-25; iZenzo 16:11-15, 40; iZenzo 4:31; iZenzo 12:12.

> <p>Indimana Yekhanda</p>
> “Wayesethi kubafundi baKhe: Ukuvuna kukhulu, kodwa izisebenzi ziyingcosana” (Mathewu 9:37, 38).

Umuntu othile wake wathi, “Kuyasiza ukuthi nibe baningi.” Ngenye indlela kuyiqiniso lokho. Wake waqaphela ukuthi uyakhuthazeka ukuvocavoca umzimba uma ukwenza lokho nabanye abantu kunokuba uzivocavoce uwedwa zonke izinsuku?  Abantu abaningi bajoyina izindawo zokuzivocavoca ngoba bekholwa ukuthi bazokukhuthalela ukuzivocavoca, bakuthakasele kangcono uma bekwenza lokho benabanye abantu.  Ngendlela efanayo, uNkulunkulu wasidala ukuze sibe nobudlelwane. Siyizidalwa ezithanda ukuhlangana nabanye abantu, futhi-ke, ngendlela efana nokuvocavoca umzimba, kuyiqiniso  nangezinto eziningi  ekuphileni: senza kangcono uma kunohlelo olusesekelayo.  Lokhu kuyiqiniso kakhulu kwezenkolo.

Kulo lonke iBhayibheli, amaqoqwana amancane ayaqhakambiswa njengenye yezindlela zikaNkulunkulu zokuqinisa ukukholwa kwethu, ukwandisa ulwazi lwethu ngeZwi laKhe, ukujulisa impilo yethu yokukhuleka, nokusihlomisa ukuze sikwazi ukufakaza. Ubaba, iNdodana, noMoya oNgcwele babenesabelo emsebenzini weqoqwana elincane. Umose wayengumholi weqoqwana elincane. UJesu waqamba iqoqwana laKhe elincane labafundi, kanti umphostoli uPawulu wahamba ezweni lamaRoma neqoqwana lakhe elincane labavangeli. Kulesifundo saleliviki, sizogxila kokushiwo yiBhayibheli ngamaqoqwana amancane, futhi uzothola indlela ethathekisayo yokuzibandakanya.

_*Funda isifundo saleliviki ukulungisela iSabatha lika Mandulo 5._