---
title:  Amaqoqwana Amancane EBhayibhelini
date:  31/08/2020
---

Ibhayibheli linezibonelo eziningi zamaqoqwana amancane ethandaza, enobudlelwane, ekhuthazana, esebenzisana ukwenza umsebenzi kaKrestu. Lamaqoqwana ayedalela abantu bakaNkulunkulu amathuba okwabelana ngemisebenzi nokusebenzisa ngokugcwele izipho zabo ezehlukene.  Okusho ukuthi amaqoqwana amancane aveza amathuba okuthi uNkulunkulu asisebenzise ngokugcwele ngabanye ngabanye.

`Funda kuEksodusi 18:21-25.  Yisiphi isiyalo esilusizo umkhwe kaMosi uJethro, asinika, esenza emehluko omkhulu kuMose? Yini eyenza lelo cebo libaluleke kangako?`

Umuntu ngamunye enkambini yakwa-Israyeli waba yinxenye yeqowana labayishumi, elaliholwa umuntu owesaba uNkulunkulu. Lamaqoqwana amancane ayeyizindawo zokusombulula izinkinga, kodwa futhi nokungaphezu kwalokho. Kwakuyizindawo zobudlelwane lapho kwakwenziwa khona izindlela zokugwema izinkinga, kuthuthukiswe nempilo yokukhonza. Kwakuyizindawo zombono, lapho kwakwabelwana khona ngamacebo kaNkulunkulu ngo Israyeli. Emaqoqwaneni afana nalawa, abantu bakwazi ukwenza ubudlelwane obusondelene nobunakayo obabungasiza bonke ababandekanyayo ukuthi balungise noma yiziphi izindaba ezazibadinga. Akungatshazwa, abantu ngalezo zinsuku, njenganamhlanje, babenezinkinga ababekhona abangabasiza ngazo. Amaqoqwana amancane enza amathuba obudlelwane obufudumele nobunakayo, ukukhula enkolweni, nokusombulula izinkinga. Kuyathathekisa ukuthi ochwepheshe ngamaqoqwana amancane basitshela ukuthi isibalo sabantu okuyisona esihle ukuze iqoqwana lisebenzisane kahle, siphakathi kuka 6 no 12. Lesi yisona sibalo uMose noJesu abasisebenzisa ekwakheni amaqoqwana abo.

`Funda kuLuka 6:12, 13; Mathewu 10:1; noMarko 3:13-15. Kwakuyini inhloso kaJesu emikhakha-mibili ngokubiza abafundi, abakhethe babe yinxenye yomsebenzi weqoqwana laKhe elincane?`

Inhloso kaJesu yokubiza abafundi kwaku ukubalungisela ngokukamoya nokusebenza ukuze benze umsebenzi ezweni. Ngobudlelwane naYe, babezokhula emseni. Ngokuthathela emihlanganweni yabo yamaqoqwana amancane, babezofunda indlela yokusebenza enenzuzo. Usuku ngalunye, njengoba babebuka kuJesu esebenza ukuthalalisa izidingo zalabo ababemzungezile, babezofunda ngokubukela, ukusebenzisa izipho zabo. Inhloso yamaqoqwana amancane kaJesu kwakungukukhulisana emoyeni, nokuvangela.

`Cabanga ngesikhathi lapho wawuyinxenye yeqoqwana elincane labantu, akukhathalekile ukuthi kwakwenze njani, ababenakekelana, futhi benomgomo owodwa. Wafundani kulokho, okungakusiza uqonde ukubaluleka kwamaqoqwana amancane ekukholweni kwethu?`