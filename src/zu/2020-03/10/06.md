---
title:  Isimo Samaqoqwana Amancane
date:  03/09/2020
---

Amaqoqwana yindlela uNkulunkulu ayisebenzisayo ukukhulisa ibandla laKhe. “Yizikhungo eziphephile” lapho abantu bekwazi khona ukukhuluma ngezinkinga zabo nokunye okubathinta bonke.  Avula ithuba lokukhula enkolweni maqondana nobudlelwane bokunakana. Abaningi abangesiwo amaKrestu bayoqala ngokuzizwa bekhululekile ngokuba yinxenye yeqoqwana elihlanganela ekhaya kunokuya enkozweni okokuqala.

`Funda iZenzo 4:31, iZenzo 12:12, neZenzo 20:17-19, 27-32.  Bhala zonke izimpawu ezehlukene kulamaqoqwana angeTestamente eliSha.  Misebenzi mini ayebandakanyeka kuyo lamaqembu?`

AmaKrestu okuqala ayehlangana ndawonye ukunxusela abanye, ukuthandazela okubahluphayo bonke, ukuba nobudlelwane obufudumele, ukufunda iZwi likaNkulunkulu, ukuzicijela umsebenzi, ukuvikelana kubafundisi bamanga, nokuhlanganyela emsebenzini wovangelo. Amaqoqwana enza umehluko. Abantu behlanganisa izipho zabo ngobunceku, abantu abagxile emandleni kaMoya oNgcwele ukuze bavangele bayizikhali esinamandla ezandleni zikaNkulunkulu.

`Funda kuMathewu 9:37, 38. Uthini uJesu ngesivuno, futhi siyini isisombululo saKhe kuleyo nkinga?`

Abafundi bakubona kalufifi-nje ukuqhubeka kwevangeli, kodwa uJesu wabona amathuba amakhulu. Wabelana nabo ngezindaba ezimnandi zokuthi “ukuvuna ngempela kukhulu,” wase ebatshela ngenkinga: “kodwa abavuni bayingcosane” (Math. 9:37).  Isisombululo sikaKrestu kwaku “ukuthandaza eNkosini yesivuno ukuba ithumele izisebenzi esivunweni saYo” (Math. 9:38, NKJV).  Amaqoqwana ayimpendulo yomthandazo kaKrestu owandisa izisebenzi ngokuphindaphindiwe ukuba zingene ekuvuneni kukaKrestu. Lapho kubheke khona konke ukusebenza kahle kwamaqoqwana, kusekufakazeni nokukhonza.  Umsebenzi wamaqoqwana uzosheshe ufe uma egxile ngaphakathi esikhundleni sokugxila ngaphandle. Uma iqoqwana lizikhonza lona, lifane neqembu lokuxoxisana-nje, lizohluleka enhlosweni yalo, lilahlekelwe yisizathu sokuba khona kwalo. Amaqoqwana akhona ukuze aholele abantu kuJesu, akhulise ukukholwa kwabo kuYena, nokubahlomisa ukuze bafakazele uJesu.

`Kungase kwenzeke yini ukuthi uNkulunkulu uyakubiza ukuthi uqale iqoqwana ekhaya lakho? Yini ungaqali ukuthandaza ngalokho uNkulunkulu akufake emqondweni wakho ukuba ukwenze? Ungazithola usendaweni enomvuzo omkhulu enkolweni yakho.`