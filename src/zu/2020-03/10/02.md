---
title:  'Amaqoqwana Amancane: Uhlelo LukaNkulunkulu Kuqala'
date:  30/08/2020
---

`Funda kuGenesise 1:1, 2, 26; Heberu 1:1, 2; nabase-Efesu 3:8, 9.  Lezindimana zikubonakalisa kanjani ubunye bukaNkulunkulu?`

Ubaba, iNdodana, noMoya oNgcwele bahlanganyela bonke ekudaleni. Ngamunye kubona babenemisebenzi eyehlukene kodwa basebenzisana ngokubambisana bobunye. Ubaba uYena uMqambi, umdwebi wohlelo.  Izinhlelo zaKhe waziqhuba ngoJesu okwakunguYena owayedala ngokubambisana namandla kaMoya oNgcwele.  Isenzo esinjalo esinamandla sedlula ukuqonda kwethu. Esingakuqonda, futhi sikuqonde kahle, ukuthi ukhona umhlaba, likhona izulu, nokuthi konke kwenziwa nguNkulunkulu (bheka amaRoma 1:18-20). Amaqoqwana amancane avela ngokomqondo kaNkulunkulu. Nakuba sidinga ukuqaphela uma sisebenzisa izifanekiso mayelana nezindlela zikaNkulunkulu eziyimfihlo, kodwa ake sisebenzise esisodwa lapha sithi uBaba, iNdodana, noMoya oNgcwele yibona “iqoqwana elincane lokuqala” emlandweni wosindiso.  Babesebenzisana ekudaleni abantu nasekubahlengeni ngemuva kokuwela esonweni.

Qhathanisa uJohane 10:17, 18 namaRoma 8:11; no 1 Korinte 15:15.  Uvuko lukaKrestu lubutshengisa kanjani ubunye bukaBaba, iNdodana, noMoya oNgcwele maqondana necebo losindiso na?

UBaba, iNdodana, noMoya oNgcwele bahlangene “eqoqwaneni elincane” ngenjongo yokusindisa abantu. “Icebo losindiso laba nendawo yalo esigungwini sikaSimakade kusukela ekuqaleni.”—Ellen G. White, Fundamentals of Christian Education, ikhasi 186. Ayikho into ebaluleke kuNkulunkulu ngaphezu kokusindisa abantu ngobuningi babo (1 Thim. 2:4; 2 Pet. 3:9).  Amaqoqwana amancane angaba nezinjongo eziningi, esizofunda ngazo esifundweni saleliviki, kodwa okuyiyona enkulukazi ukubhekisa amehlo ekuzuzweni kwabantu abalahlekile, beze kuJesu.  Okusho ukuthi ngokusebenza eqoqwaneni elincane, ngeke sigcine ngokuzisiza thina kuphela, kodwa nabanye. Okusho ukuthi okuyiwona mgomo wamaqoqwana amancane akube ukuzuzwa kwemiphefumulo.

`Ake ugxile kulemfihlo yobunye bukaNkulunkulu wethu. Akulula ukukuqonda, akunjalo na?  Kodwa, sinakho ukukholwa, futhi sethembe lokho esingakuqondisisi, akunjalo?  Kungani lona kungumthetho obaluleke kangaka wokulandelwa ngamaKrestu ezindabeni zokukholwa?`