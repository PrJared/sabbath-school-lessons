---
title:  Ukujula Nomcabango
date:  04/09/2020
---

Eminyakeni eminingi eyedlule, ibandla elincane elalisemaphethelweni edolobha laseYurophu lathatha isinqumo sokwenzela uNkulunkulu okuthile okugqamile. Lelibandla lalingakhuli. Akukho muntu awayeke wabhabhadiswa eminyakeni eminingi. Uma izinto zaziqhubeka ngalendlela, lalingeke libe nekusasa leli bandla. Umfundisi nesigungu sebandla bathandaza, befuna ukuthi benzeni. Kuthe uma befunda iTestamente eliSha, benza isinqumo sokusungula iqoqwana. Abazalwane abangu 9 ebandleni bawamukela lowo mbono. Bazinikela ukuthi bazothandaza ndawonye, bafunde indlela yokuqamba iqoqwana labo ezosebenza kahle. Bathatha isinqumo sokuthi amakhaya abo bonke kuzokuba yizikhungo zokuvangela. Leliqoqwana lafunda ukusebenzisa izipho zalo ngezindlela ezehlukene.  Basungula uhlelo lwemithandazo nokupha abantu ukudla.  Bakha ubudlelwane emphakathini. Benza izenzo zomusa emindenini yabo, kubangane, nakwamanye ama-Adventist ayekade esehlehlile. Abaholi bamaqoqwana baqala izifundo zeBhayibheli emakhaya angu 9 nabantu abangu 40 abamenyiwe.  Bamangala ngalokho okwenziwa nguMoya oNgcwele. Ekugcineni abangu 17 kulabo abangu 40, babhabhadiswa. Ubufakazi balelobandla elincane, elalingakhuli ukuthi amaqoqwana enza umehluko omkhulu.  Enye yezindlela zikaNkulunkulu zokubandakanya amalunga amaningi emsebenzini webandla.

**Imibuzo Yokuxoxisana**

`1. Eklasini, xoxani kabanzi ngamaphuzu adingekayo eqoqwaneni ngalinye njengoba siwabonile esifundweni sangolwesiHlanu. Yikuphi okunye iqoqwana elingakwenza? Yiziphi izindlela iqoqwana elingasiza ngazo labo abanezipho ezikhethekile ukuba bazisebenzise ngendlela abangakaze bazisebenzise ngayo ngaphambili?`

`2. Kubaluleke ngani ukuthi amaqoqwana ahlale enombono wokubheka ngaphandle, ekuvangeleni na? Okusho ukuthi noma iqoqwana lengenza okungakanani ukwesekela nokukhulisa amalunga alo, kungani ukuhambisa ivangeli kufanele kube iyona into ephambili?  Futhi, kungani iqoqwana lidinga ukuhlala lixhumene nebandla elingumama walo? Kubaluleke ngani lokho?`

`3. Wake waba yilunga leqoqwana, noma wezwa ngeqoqwana, elalingasebenzi kahle, laze lafa ekugcineni?  Xoxani ngezizathu enicabanga ukuthi zabangela lokho.`

`4. Cabanga ngalendaba engenhla, yalokho okwenzeka eYurophu ngomsebenzi weqoqwana. Ucabanga ukuthi yini eyenza lisebenze kahle kanjalo? Yini abayenza leyo eyayilula kangako, kodwa futhi isebenza kahle?  Futhi, kungani ukusebenzela endaweni “ephephile” njengekhaya, kuyindlela engcono yokuqala uvangelo emphakathini kunokuqala endlini yenkonzo?`