---
title:  Ukushumayela Iqiniso Ngothando
date:  25/08/2020
---

Ubungane bubodwa, akuzuzeli abantu kuKrestu. Singaba nabangane abaningi, abantu esijabulela ukuba nabo, nabo bejabula uma benathi, kodwa uma singabatsheli ngokuthi uJesu usho ukuthini kithina, nokuthi wayishintsha kanjani impilo yethu, ubungane bethu ngeke benze emehluko waphakade. Yebo, bangakujabulela ukuba seduze kwethu. Ubungane bubodwa ngeke bulethe abantu kuKrestu, kodwa isimo somqondo esingenabungane, singaxoshela abantu kude noKrestu. Umphostoli uPawulu uyasikhumbuza ukuthi “sikhulume iqiniso ngothando” (Efesu 4:15).  Izibopho zobungane ziyaqina uma sivumelana nabantu kangangoba sinakho, sitshengise ukubamukela, futhi sibancome uma kufanelekile. Kubalulekile ukuthi sizejwayeze ukufuna okuhle ebantwini, hhayi okubi.

`Funda ku 2 Thesalonika 1:1-4. Bhala ezinye izinto uPawulu ancoma ngazo abaseThesalonika.`

Kukhona labo abajatshuliswa ukufuna izinto ezimbi kwabanye abantu. Kubonakala bejabula uma umuntu engenzanga kahle into ethile, ngoba lokho kubenza bazizwe bengcono. Umphostoli uPawulu wayengenjalo. Wayefuna okuhle emabandleni ayewasebenzela. Yebo, wayewakhuza amaphutha, futhi akasigqibanga isono, kodwa wayegxile ekwakheni amabandla ayekade ewaqalile.  Enye indlela akwenza ngayo lokhu ukuqhakambisa lokho abakwenze kahle.

Amazwi ka-Ellen G. White ayathathekisa.  “Uma besingazithoba phambi kukaNkulunkulu, sibe nomusa nesihe, sibe nozwelo nokucabangelana, bekungaba khona abayikhulu abaphendukela eqinisweni lapho kukhona oyedwa manje.”—Testimonies for the Church, vol. 9, ikhasi 189.

`Zindla ngalamazwi angenhla umzuzwana.  Kungasho ukuthini ebandleni lakho uma bekungachichima umusa, isihe, uzwelo ezinhliziyweni zelunga ngalinye? Lingabukeka kanjani ibandla elinjalo? Bheka kweyakho inhliziyo, uzibuze ngendlela ongathuthuka ngayo kulomkhakha.`