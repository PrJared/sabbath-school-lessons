---
title:  Isisekelo Somkwamukeleka
date:  26/08/2020
---

`Funda kumaRoma 15:7 nabase-Efesu 4:32. Ungasichaza kanjani isisekelo sakho konke ukwamukeleka? Yini ingqikithi yesimo somqondo owamukelayo?`

Kulezindimana ezimbili umphostoli uPawulu usinika izimiso eziyizesekelo zokwamukelana kwethu.  Ngoba uKrestu usithethelele, wasamukela ngabanye, singalokotha yini senqabe ukuxolelana nokwamukelana?  Empeleni, kungenxa yesizathu sokuthi uJesu wasamukela ukuthi nathi singamukelana, yize sinamaphutha ethu. Cabanga ujule ngokuthi kusho ukuthini lokhu.  Zicabange wena kanye nezinye zezinto owake wazenza nalezo osalwa nazo—izinto mhlawumbe ezaziwa uwena wedwa, izinto ongashaqeka uma zingaziwa abanye.

Kodwa-ke! Ngokukholwa, uyamukeleka kuKrestu owazi konke ngezinto abantu abangazazi ngawe. Yebo, wazi konke lokho, kodwa uyakwamukela noma kunjalo, hhayi ngenxa yokulunga kwakho, kodwa ngenxa yokwaKhe ukulunga. Manje-ke, kufanele sibe njani isimo somqondo wakho ngakwabanye abantu? Nansi into abantu abaningi abayithola elukhuni ukuyiqonda. Ukwamukela kweqiniso kusho ukwamukela abantu njengoba benjalo, nayo yonke imikhuba yabo, ngoba bengabantu abadalwe ngomfanekiso kaNkulunkulu. Ngoba uKrestu wasifela “siseyizoni” waze “wasibuyisela kuNkulunkulu” siseyizitha zaKhe, singabaxolela abanye, sibamukele futhi.  Uthando lwaKhe ngathi luba yisona isisekelo sethu sokwamukela nokuxolela abanye (Roma 5:6-10). Kodwa uma-nje sebakhekile ubudlelwane bokwamukela nokunaka, kuvame ukudingeka ukuqonda umuntu, ngothando, ngamaqiniso emiBhalo.  Ukwehluleka ukwenza lokho ukwehluleka ukuthanda.  Njengabangane, sinaka ngokwanele size sabelane nabangane bethu ngamaqiniso aphakade naguqula impilo. Isimo somqondo kaJesu sasingasho ukuthi “Zenzele umathanda.  Kulungile. Ngiyakwamukela noma kunjalo.” Kunalokho, sasithi: “Noma ngabe bewenzeni, ngizimisele ukukuxolela, ngikuphe amandla okushintsha.” Uma iqiniso leBhayibheli lifundiswa ngokuzithoba, ngoMoya kaKrestu, ngesimo somqondo sothando, lizuza izinhliziyo, liguqule nempilo.

`Kungenzeka kanjani ukwamukela umuntu kodwa ungamukeli impilo yakhe yesono? Singenza kanjani ukuba abamukelayo, kodwa ngaso leso sikhathi singathalalisi noma sivune isono na?`