---
title:  Ukuba Nomqondo Wokuphumelela
date:  22/08/2020
---

### Kuleliviki Funda ku
Johane 4:27-30, 39-42; Math. 15:21-28; 2 Thes. 1:1-4; Rom. 15:7; Efesu 4:32; 1 Petru 3:15.

> <p>Indimana Yekhanda</p>
> “Kepha mngcweliseni uKrestu abe yiNkosi ezinhliziyweni zenu, nihlale ningabalungele ukubaphendula bonke abanibuza isizathu sethemba elikini, kodwa kube ngobumnene nangokwesaba” (1 Petru 3:15).

Uma silokhu sifunda ngempilo kaJesu, kulapho simangaliswa yikhono laKhe lokwamukela abantu abaphe nokuzethemba. Nakuba wakhuza abaholi bezenkolo esebenzisa amagama aqinile, wabamukela ngenjabulo abantu ababelwa nesono, abahlushwa unembeza, nabazizwa belahliwe bengenathemba. Wayebapha umusa waKhe.  Umusa waKhe wayewunika ngisho nesoni esibi kakhulu.  Ukujula kwentethelelo yaKhe kwakujule ukwedlula ukujula kwesono sabo. Uthando lwaKhe lwalungenamikhawulo. UJesu akazange atshengise nokuncane ukuziqhenya noma ukuziphakamisa.  Kuwo wonke umuntu wayebona isidalwa esenziwe ngomfanekiso kaNkulunkulu, nokho esiwele esonweni, eze lapha emhlabeni ukuzosisindisa. Akukho muntu owayengeke afinyeleleke ngothando lwaKhe. Akekho owasephansi ngendlela yokuthi umusa waKhe wawungenakufinyelela kuye. Wayehlonipha bonke ayethintana nabo, abaphathe ngenhlonipho ebafanele. Wayeholela abantu embusweni ngoba wayekholelwa ebantwini. Izimpilo zabo zaziguqulwa ngobukhona baKhe ngoba wayebanaka ngokujulile.  Baba yilokho ayekholwa ukuthi bangaba yikho. Kulesifundo saleliviki sizobhekisisa ngokujulile indlela uJesu ayebuka ngayo abantu, sithole nendlela yokusebenzisa lawo macebo kokwethu ukuphila.

_*Funda isifundo saleliviki ukulungisela iSabatha lika Ncwaba 29._