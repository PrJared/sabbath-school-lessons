---
title:  Ukufundisa Iqiniso Ngothando
date:  27/08/2020
---

UJesu akazange ayeke ukufundisa iqiniso “ngenxa yothando,” ngoba lokho kwakungeke kube uthando.  Uthando lufunela omunye okuhle ngaso sonke isikhathi.  Uthando neqiniso akuphikisani.  Iqiniso uma lifundiswa ngokuzithoba nangobumnene, lisho uthando.  UJesu wathi: “Ngiyindlela, iqiniso, nokuphila” (Johane 14:6).  UJesu uYena yedwa indlela yokusindiswa (iZenzo 4:12).  Umusa waKhe uyasisindisa, ukuze sazi iqiniso laKhe, siphile impilo yaKhe.  Iqiniso elingenalo uthando liholela ekugqilazekeni kokuzama ukusindiswa ngomthetho, okuyinto eklinya ukukholwa.  Lokhu okubizwa ngothando, kube kungenalo iqiniso kuholela ekwamukeleni izinto ezingaphatheki, umuntu azithole entanta olwandle lokungabaza.  Iqiniso elifundiswa ngothando liholela ebuKrestwini beqiniso obukhomba indlela, obunenjongo nesiqiniseko.

`Funda ku 1 Petru 3:15; 2 Thimothewu 4:2, noThithu 3:4, 5.  Yimaphi amazwi kulezindimana enza kulingane ukufundisa iqiniso leBhayibheli nomoya wokuzithoba, owamukelayo?`

Ababhali beTestamente eliSha abanzange baqhakambise uthando ngaphezu kweqiniso. Ngendlela enhle, bahlanganisa uthando neqiniso, umusa nomthetho, isihe nokwethembeka. UPetru uyala abazalwane ukuba “baziphendulele kubo bonke abababuza isizathu sethemba elingaphakathi kwabo, ngobumnene nokwesaba” (1 Petru 3:15, NKJV).  Ngamanye amazwi, udinga ukukwazi lokho okholelwa kukho, ukuthi kungani ukukholwa, ukwazi ukuchaza lokho okukholwayo, nesizathu sakho.  Lokhu akusho ukuthi unazo zonke izimpendulo noma ukuthi ungaphendula abanye ngezinkolelo zakho. Into oyishoyo-nje ukuthi “ngobumnene nokwesaba”—okusho ukuthi ngokuzithoba nokwazi ubukhulu bezindaba okukhulunywa ngazo—ungakuchaza ukumele ukukholwa kwakho. UPawulu uyala insizwa uThimothewu ukuba “ashumayele iZwi!  Noma isikhathi siyavuma, noma asivumi.  Batshele, ubasole, ubakhuthaze, ngakho konke ukubekezela nokufundisa” (2 Thimothewu 4:2, NKJV). Ukhumbuza uThithu ukuthi ukulunga kukaNkulunkulu nothando lwaKhe okusindisa labo abazelwe kabusha kuYe (Thuthu 3:5).Nathi sibizelwe ukufundisa iqiniso ngothando nokuzithoba. INkosi yethu isimema ukuba sihlanganyele naYo ekwabeleni ngesigijimi sezinsuku zokugcina ngendlela eyamukela abanye,emhlabeni ofayo ungenaye uKrestu.

`Uma bewungabuzwa ukuthi “ Kungani ungumKrestu?” bewungaphendula uthini, ngasizathu sini?`