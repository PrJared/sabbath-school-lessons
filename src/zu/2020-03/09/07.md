---
title:  Ukujula Nomcabango
date:  28/08/2020
---

“KuKrestu kutholakala ubumnene bukamelusi, uthando lomzali, nomusa ongenakuqhathaniswa woMsindisi onesihe. Izibusiso zaKhe uzithulula ngendlela eheha kakhulu. Akeneliswa-nje ukuzimemezela lezibusiso; uphana ngazo ngendlela ethathekisa kakhulu, ukuze kube khona umdlandla wokuzithola. Ngokufanayo, izinceku zaKhe zifanele ukufundisa ngobucebi benkazimulo yesipho esingenakuchazeka. Uthando lukaKrestu olumangalisayo luzoncibikilisa, lugobe izinhliziyo, ngesikhathi ukusho izimfundiso njengomlolozelo kwehluleka. “Duduzani, nibaduduze abantu baMi, usho uNkulunkulu wenu. Khuphukela entabeni ende wena Siyoni, obika okujabulisayo, uphakamise ngamandla izwi lakho, wena Jerusalema obika okujabulisayo, uliphakamise ungesabi, usho emizini yakwaJuda ukuthi: ‘Bhekani, nangu uNkulunkulu wenu!...Iyakwalusa umhlambi waYo njengomalusi, ibuthe amawundlu nje ngemikhono yawo, iwagone esifubeni sayo.’ Isaya 40:1, 9-11.”—Ellen G. White, The Desure of Ages, amakhasi 826, 827.

**Imibuzo Yokuxoxisana**

`1. Kuyadabukisa, kodwa abanye abantu bazenza ngcono ngokukhomba iziphosiso zabanye. Singaqiniseka kanjani ukuthi asiweli kulowo mqondo onjalo?`

`2. Cabanga ngalokhu: Umngane wakho usanda kubuya emngcwabeni, bese ethi: “Ngithokoza kakhulu ukuthi u-anti usesezulwini, ungibhekile. Kungenza ngizizwe kamnandi kakhulu.”  Ngokwezimiso esifunde ngazo esifundweni sethu kulelisonto,` ungaphawula uthini? Nakuba sibaluleke kangaka isifundo ngabafileyo, kungani kungesona isikhathi esihle sokushumayeza lowo muntu ngabafileyo?

`3. Xoxani ngalamazwi maqondana nokufakaza kwethu kwabanye: “kona lokhonje ukufuna okubi ebantwini, kudala ububi kulabo abafuna ububi kwabanye. Ngokuhlala emaphutheni abanye, siyaguqulwa sibe njalo.  Kodwa ngokubuka uJesu, sikhulume ngothando lwaKhe nokuphelela kwesimilo saKHe, siyaguqulwa sifane naYe. Ngokuzindla ngomgomo ophakeme awubeke phambi kwethu, sizokhushulelwa endaweni emsulwa nengcwele, phambi kukaNkulunkulu. Uma sihlezi lapha, kuphuma ukukhanya kithina okukhanyisela bonke abathintene nathi.”—Ellen G. White, Gospel Workers, ikhasi 479.`