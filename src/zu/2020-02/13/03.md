---
title:  Ukufunda KuJesu
date:  22/06/2020
---

Asikho esinye isibonelo esingcono nesikhuthazayo okumele sisilandele esedlula uJesu Kristu. Wayezazi Izibhalo, futhi evuma ukulandela Izwi Elilotshiweyo likaNkulunkulu futhi aphile ngalo.

`Funda uLuka 4:4, 8, 10–12. UJesu uzisebenzisa kanjani Izibhalo ukumelana nezilingo zikaSathane na? Lokhu kusitshelani ngendlela Izibhalo okumele zibe ngumongo ngayo okholweni lwethu, ikakhulu ngezikhathi zokulingwa na?`

UJesu wayezazi kahle Izibhalo. Wayelazi kakhulu Izwi likaNkulunkulu kangangokuba waliphinda engalibhekile. Lokhu kwazana neZwi likaNkulunkulu Elilotshiweyo kwakungumphumela wesikhathi esikhethekile noNkulunkulu efunda Izibhalo. Uma wayengawazanga okuyiwona amazwi Ezibhalo kanye neNgqikithi ayeqhamuko kuyo, kwakungabalula ukuba aqilwe ngomubi. Naye omubi wayecaphuna Izibhalo futhi wazisebenzisela izinhloso zakhe zokukhohlisa. Ngalokho, ukwazi ukucaphuna Izibhalo, njengoba uSathane enza, akwanele. Umuntu uyadinga ukwazi ukuthi yikuphi okunye okushiwo yiZibhalo ngendikimba futhi azi incazelo efanele. Yilokhu kwazana kuphele neZwi likaNkulunkulu okungasisiza, njengoJesu, ukuba singaluthwa yisitha sikaNkulunkulu, kepha sikwazi ukumelana nokuhlasela kukaSathane. Ngokuphindaphinda sifunda ngoJesu evula imiqondo yabalandeli bakhe ekuqondeni Izibhalo ngokubabhekisa kolokho “okulotshiwe” (Luka 24:45, 46; Mat. 11:10; Johane 6:45; etc.). wayethatha ngokuthi labo abafunda Izibhalo bangakwazi ukuqonda ngokufanele incazelo zazo: “ ‘Yini ebhalwe emthethweni na? Ukuzwa kuthini na?’ ” (Luka 10:26, NKJV). KuJesu, lokho okulotshiwe Ezibhalweni kuyindlela okumele siphile ngayo.

KuJohane 7:38, uJesu—uLiZwi likaNkulunkulu elenziwa inyama—wabhekisa abalandeli Bakhe kulokho okwakushiwo yiZibhalo. KungeBhayibheli kuphela lapho sazi ukuthi unguMesiya wesithembiso. YiZibhalo ezifakaza ngaYe (Johane 5:39). UJesu ngoKwakhe wayevumile Ukuphila ngeZibhalo, Izwi likaNkulunkulu elibhaliwe. Uma Yena wayevuma ukukwenza lokho, kusitshelani thina ngokumele sikwenze na?

`Asebeyini amava akhe ngokusebenzisa Izibhalo empini ekulweni kwakho nezilingo na? Okungukuthi, lapho ulingwa, ngabe waqala ngokufunda iBhayibheli noma ucaphune Izibhalo na? Kwaba yini umphumela, futhi yini oyifundile kulawomava na?`