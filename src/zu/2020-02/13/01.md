---
title:  Ukuphila NgeZwi LikaNkulunkulu
date:  20/06/2020
---

### Funda Kuleliviki
Fil. 2:12–16; Luka 4:4, 8, 10–12; Hub. 37:7; Hub. 46:10; Hub. 62:1, 2, 5; Kol. 3:16.

> <p>Indimana Yekhanda</p>
> “Yibani ngabalenzayo izwi, ningabi ngabalizwayo kuphela, nizikhohlisa” (Jakobe 1:22, NKJV).

Kkuyiyona ndlela engcono kunazo zonke yokufunda iBhayibheli iyize uma singazimisele Ukuphila ngalokho esikufunda Ezibhalweni. Lokho okuyiqiniso emfundweni ngokubanzi kuyiqiniso futhi nasekufundeni iBhayibheli ngokuqondile: ufunda kangcono kakhulu hhayi nje ngokufunda amagama noma ukuzwa, kodwa ngokwenza lokho okwaziyo. Lokhu kulalela kuvula ingcebo yezibusiso zezulu obekungabe zivalelekile kithina, futhi kusiholela endleleni ethathekisayo kanye nempilo eyandisa ukuqonda kwethu nolwazi. Uma singafuni Ukuphila ngokweZwi likaNkulunkulu futhi singafuni ukwenza lokho esikufundile, ngeke sakhula. Futhi ubufakazi bethu buyoncipha ngoba izimpilo zethu zingahambisani namazwi ethu. Sikhula emuseni nasekuhlakanipheni ngezibonelo eziphefumulelwe ezisibonisa ukuthi kusho ukuthini Ukuphila ngeZwi likaNkulunkulu. Asikho isibonelo esingcono futhi engekho namandla akhuthaza kakhulu kunoJesu Kristu. Wasinikeza iphethini yokuba siyilandele. Waphila impilo ehambisana ngokugcwele nentando kaNkulunkulu. Kuleliviki, sizofunda ngokuthi kusho ukuthini Ukuphila ngeZwi likaNkulunkulu futhi nangaphansi kwegunya lobunkulunkulu.

_*Funda isifundo saleliviki ukulungiselela iSabatha, 27 June._