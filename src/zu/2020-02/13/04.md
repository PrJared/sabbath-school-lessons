---
title:  UJesu Umelene NeZibhalo?
date:  23/06/2020
---

`Funda uJohane 5:45–47. Mbiko muni onamandla uJesu awunikeza lapha ngobudlelwane Bakhe neBhayibheli na?`

Abanye babanga ngokuthi ngenkathi uJesu ekhuluma wayekhuluma ngokuphikisana kakhulu namazwi Ezibhalo, njengalokhu siwathola kwiTestamente Elidala. Bathi amazwi kaJesu aze aphakamiswe abe ngaphezu kweZibhalo.  KwiTestamente Elisha, sifunda ukuthi uJesu wathi: “ ‘Nizwile ukuthi kwathiwa . . . kepha Mina ngathi kini . . .’ ” (Matt. 5:43, 44; qhathanisa no Matt. 5:21, 22, 27, 28, 33, 34, 38, 39). Ngenkathi uJesu esho lamazwi adumile kwiNtshumayelo yaseNtabeni, wayengazami ukuchitha noma ukushiya iTestamente Elidala, njengalokhu kubanga abanye abachasisi. Kunalokho, wayephendula ezichasisweni eziningi zeZibhalo kanye nemikhuba eyayitshenziswa ngabanye abachasisi besikhathi Sakhe ukuvmela ukuziphatha ngakwabanye abantu uNkulunkulu ayengakuvumi futhi engakuyalezanga, njengokuzonda isitha sakho (buka uMat. 5:43). UJesu akazange alichithe iTestamente Elidala noma ngandlela thile anciphise igunya lalo. KwakuyiTestamente Elidala, nembala, elaliqinisa ukuthi ungubani Yena. Kunalokho, waqinisa incazelo yemisho yeTestamente Elidala ngokukhomba enhlosweni kaNkulunkulu yendabuko. Ukusebenzisa igunya likaJesu ukuchitha Izibhalo eziNgcwele noma ukudicilela phansi izigaba ezithile zeBhayibheli njengezingaphefumulelwe kungukugxeka okuyisinyenyela, okuyingozi kunakho konke KweZibhalo, ngoba kwenzeka egameni likaJesu. Sinesibonelo sikaJesu segunya alinikeza Izibhalo, ngesikhathi Sakhe, okwakuyiTestamente Elidala kuphela. Yibuphi obunye ubufakazi esibudingayo mayelana nendlela okumele sibuke ngayo iTestamente Elidala na? Kude le kunokuzenza buthakathaka Izibhalo, uJesu ngokungaguquki waphakamisa Izibhalo njengomholi othembekile kanye noqinisekile. Empeleni, ngokungananazi ukhuluma kuyona Intshumayelo yaseNtabeni athi: “ ‘Ningacabangi ukuthi ngizele ukuzochitha uMthetho nabaProfethi; angizelenga ukuzochitha kepha ukugcwalisa’ ” (Mat. 5:17, NASB). Futhi aqhubeke athi noma ngubani “ ‘oweqa owodwa kule miyalo emincinyane, afundise abantu kanjalo, uyakuthiwa omncinyane embusweni wezulu; kepha oyigcinayo, ayifundise, lowo uyakuthiwa mkhulu embusweni wezulu’ ” (Matt. 5:19, NASB).

`Yiziphi ezinye zezimfundiso eziphambili okuthi, kuze kuba namuhla, zithole isisekelo sazo kwiTestamente Elidala na? Cabanga, ngokwesibonelo, leyo yoKudala (Genesisi 1-2) Nokuwa (Genesisi 3). Yimaphi amanye amaqiniso obuKristu abucayi esiwathola kwiTestamente Elidala okuthi kamuva agqamiswe kwiTestamente Elisha na?`