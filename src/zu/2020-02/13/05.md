---
title:  Izikhathi Zokuthula NeZwi LikaNkulunkulu
date:  24/06/2020
---

Izimpilo zethu zivama ukuxakeka futhi zigcwele ukuminxana kanye nengcindezi. Ngezinye izikhathi kumele sisebenze ngokuzikhandla ukuze siphile—sikwazi ukubeka ukudla phezu kwetafula. Ngezinye izikhathi, nakuba sinazo izidingo zempilo, simatasatasa ngoba sifuna okwandile. Sifuna izinto esicabanga ukuthi zizosenza sijabule futhi seneliseke. Kodwa, njengalokhu uSolomoni esixwayisa encwadini yoMshumayeli, lokho akwenzeki njalo. Noma ngabe Sithini isizathu, singaxakeka kakhulu ezimpilweni zethu, futhi kulula kakhulu, kulokhu kuphithizela, ukukhipha phandle uNkulunkulu. Akukona ukuthi asikholwa, kodwa ngukuthi nje asichithi isikhathi esihle sifunda, sikhuleka, futhi sisondelana noJehovah, ophethe “ ‘ukuphila kwakho esandleni Sakhe’ ” (Dan. 5:23, NKJV). Singaphazamiswa ngezinye izinto ukuba sibe namava esikhathi esihle noNkulunkulu. Sonke sidinga isikhathi lapho sishaya ngolonwabu ngamabomu ukuze sihlangane nalowo onguMsindisi wethu, uJesu. UMoya oNgcwele ungakhuluma kanjani nathi uma singami silalele na? Isikhathi esikhethekile noNkulunkulu, ekufundeni Izwi Lakhe kanye nesexhumaneni ngomkhuleko, ngumthombo wempilo yezikamoya.

`Funda iHubo 37:7; Ihubo 46:10; IHubo 62:1, 2, 5. Lemibhalo isifundisani mayelana nesikhathi esithule noNkulunkulu na? Kungani lesisikhathi noNkulunkulu sibaluleke kangaka na?`

Uma uthando othile, uyakujabulela ukuchitha isikhathi wedwa kanye nalowo othandiweyo. Khetha indawo ongafunda futhi uzindle kuyo ngeZwi likaNkulunkulu ungaphazamiswa. Ezimpilweni zethu eziphithizelayo, lokhu kungenzeka kuphela uma sibeka ngamabomu isikhathi salokhu. Imvamisa ekuqaleni kosuku yisona sikhathi esingcono salemizuzu yokuthula nozindla. Izikhathi ezinjengalezi ngaphambi komsebenzi wosuku zingaba yisibusiso usuku lonke, ngoba imibango ebalulekile oyizuzuayo ihamba nawe amahora amaningi. Kodwa ke yiba nobuchule bokuthola isikhathi osidingayo ukuze uhlangane noNkulunkulu kungekho siphazamiso. Ukuxhumana ngomkhuleko noNkulunkulu ophilayo WeBhayibheli kuthinta impilo yakho ngendlela enkulu. Ekugcineni, kuthayisela ekutheni wena ufane kakhulu noJesu.

`Wenza kanjani ngamabomu ekufuneni isikhathi sokuchitha wedwa noJehovah na? Zinjani lezozikhathi, futhi zikusiza kanjani ekwazini kangcono iqiniso kanye nothando lukaNkulunkulu na?`