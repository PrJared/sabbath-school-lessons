---
title:  Isahlulelo Sokuphenya
date:  10/06/2020
---

Uhlaka lwesiprofetho esilufunde kuleliviki luthole ukuphaswa kakhulu phakathi kwezazimlando zamaProtestanti kusukela kwi-Reformation. Kodwa kwaze kwaba ngesikhathi sama-Millerite ekuqaleni kwama-1800 lapho izinsuku ezingu-2,300 kanye nesahlulelo Sokuphenya zabukisiswa futhi zafundisiwa. Buka uhlaka olulandelayo:

|Daniel 7|Daniel 8|
|---|---|
|Babylon (ibhubesi)|-|
|Media-Persia (ibhere)|Media-Persia (inqama)|
|Greece (ingwe)|Greece (impongo)|
|Pagan Rome (isilo sesine)|Pagan Rome (horn moves horizontally)|
|Papal Rome (uphondo oluncane)|Papal Rome (horn moves vertically)|

`Funda uDaniyeli 7:9–14; 8:14, 26. Kwenzekani lapha ezulwini njengalokhu kuvezwa yilemibhalo na?`

Ngemuva kokushushisa ngesikhathi sokungakhanyiselwa, esaphela ngo-1798 ngokuthunjwa nangokuboshwa kukapapa ngu-General Berthier (Rev. 13:3), uDaniyeli 7 no 8 bakhuluma ngokwahlulela. Ukwahlulela kuzokwenzeka ezulwini lapho “ ‘inkundla yahlala’ ” (Dan. 7:10, NKJV) futhi “ ‘Othile onjengeNdodana yoMuntu, eza ngamafu ezulu . . . weza kuMdala weZinsuku’ ” (Dan. 7:13, NKJV). Lombono wokwahlulela uza ngemuva kuka1798 futhi ngaphambi Kokuza Kwesibili kukaJesu. Lombono wokwahlulela kuDamiyeli 7 uhambisana ngokuqondile nokuhlanzwa kwendawo engcwele kuDaniyeli 8:14. Bakhuluma ngento eyodwa. NgokukaDaniyeli 8:14, lesisikhathi “sokuhlanzwa kwendawo engcwele,” okuyinkulumo yoSuku Lokubuyisana, ngukuhlwa nokusa okungu-2,300 noma izinsuku. Ngesimiso Sonyaka Nosuku, lezizinsuku zimele iminyaka engu-2,300.  Isiqalo saleminyaka engu-2,300 sitholakala kuDaniyeli 9:24, lapho isiprofetho samaviki angu-70 (iminyaka engu-490) singu-chatak, noma “sinqunywe,” embonweni wezinsuku ezingu-2,300 (Dan. 9:24). Empeleni, abafundi abaningi ngokulungile babona isiprofetho sezinsuku ezingu-2,300 sikaDaniyeli 8:14 kanye nesiprofetho samaviki angu-70 (iminyaka engu-490) sikaDaniyeli 8:14 njengezingxenye ezimbili zeziprofetho esisodwa. Indimana elandelayo kwisiprofetho samaviki angu-70, Daniyeli 9:25, inikeza isiqalo salesisikhathi, “ ‘kusukela ekuphumeni kwezwi lokubuyisa nokwakha iJerusalema’ ” (NKJV). Usuku lwalesisigameko ngu “nyaka wesikhombisa ka-Aritahishashita inkosi” (Ezra 7:7), noma u-457 B.C. Ukubala uqhubekele phambili ngeminyaka engu-2,300, sifinyelela ku-1844, okungekude kakhulu no-1798 futhi kungaphambi Kokuza Kwesibili kukaJesu. Yingalesisikhathi uJesu angena endweni eNgcwele, Ngcwele futhi waqala umsebenzi Wakhe wokunxusela, wokuhlanza indawo engcwele yasezulwini. Buka uhlaka esifundweni sangolweSihlanu.