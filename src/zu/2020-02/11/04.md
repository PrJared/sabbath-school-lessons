---
title:  Ukukhomba Uphondo Oluncane
date:  09/06/2020
---

Eminyakeni engamakhulu-khulu, amaProtestanti akhomba umbuso wophondo Oluncane lukaDaniyeli 7 no 8 njengebandla lamaRoma. Kungani na??

`Funda uDaniyeli 7:1–25 no 8:1–13. Yiziphi izimpawu ezifanayo zophondo oluncane kuzozombili izahluko na? Singalukhomba kanjani na?`

Kunezimpawu eziyisikhombisa ezifanayo phakathi kophondo Oluncane lukaDaniyeli 7 no 8: (1) zombili zichazwa njengophondo; (2) zombili yimibuso eshushisayo (Dan. 7:21, 25; 8:10, 24); (3) zombili ziyazikhukhumeza futhi ziyahlambalaza (Dan. 7:8, 20, 25; 8:10, 11, 25); (4) zombili zihlasela abantu bakaNkulunkulu (Dan. 7:25, 8:24); (5) zombili zinezinto zezenzo zazo ezichazwa ngesikhathi sesiprofetho (Dan. 7:25; 8:13, 14); (6) zombili zifinyelela ekupheleni kwesikhathi (Dan. 7:25, 26; 8:17, 19); futhi (7) zombili zobhujiswa ngokungekona okomhlaba (Dan. 7:11, 26; 8:25).  Umlando ukhomba umbuso wokuqala njenge-Babylon (Dan. 2:38), owesibili njenge-Medo-Persia (Dan. 8:20), futhi owesithathu njenge-Greece (Dan. 8:21). Umlando awunanazi ngokuthi ngemuva kwalemibuso kuza iRoma. KuDaniyeli 2, insimbi emele iRoma iyaqhubeka iye ezinyaweni zensimbi exubene nobumba; Okungukuthi, kuze kube sekupheleni kwesikhathi. Uphondo Oluncane lukaDaniyeli 7 luqhamuka esilweni sesine kodwa lusala luyingxenye yesilo sesine. Yimuphi umbuso owaqhamuka eRoma futhi waqhubeka nethonya lawo kwezepolitiki nenkolo okungenani iminyaka engu-1,260 (buka uDan. 7:27) na? Munye kuphela umbuso ongena khaxha emlandweni kanye nakwisiprofetho—Ubupapa. Ubupapa babusa phakathi kwezizwe eziyishumi zase-Europe futhi basusa ezintathu (Dan. 7:24). Ubupapa “ ‘ “babehlukile kunale edlule” ’ ” (Dan. 7:24, NASB) okukhomba Ububodwa ngokuqhathaniswa nezinye izizwe. Ubupapa bakhuluma “ ‘ “amazwi azikhukhumezayo ngakoPhezukonke” ’ ” (Dan. 7:25, NKJV) futhi “baziphakamisa bazilinganisa neSikhulu samabandla” (Dan. 8:11, NKJV) ngokuthatha indima kaJesu ifake upapa esikhundleni Sakhe. Ubupapa bagcwalisa iziprofetho sokushushisa “ ‘ “abangcwele boPhezukonke” ’ ” (Dan. 7:25, NKJV) balahlela phansi “ingxenye yomkhosi” (Dan 8:10, NKJV) ngesikhathi sokulwa ne-Reformation ngenkathi amaProtestanti ebulawa. Ubupapa bafuna “ ‘ “ukuguqula izikhathi nomthetho” ’ ” (Dan. 7:25, NKJV) ngokususa umthetho wesibili kanye nokuguqula iSabatha libe ngeSonto.

`KuDaniyeli 2, 7, no 8, ngemuva kwe-Greece, munye umbuso ovukayo obakhona kuze kuphele isikhathi. Kungaba yimuphi lowo mbuso ngaphandle kweRoma, manje kwisigaba sawo sobupapa na? Nakuba ingahambisani nezepolitiki, kungani lokhu kuyingxeye ebucayi yemfundiso yeSigijimi seZingelosi Ezintathu, futhi ngalokho, ingxenye ebucayi yeqiniso lamanje na?`