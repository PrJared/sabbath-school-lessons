---
title:  IBhayibheli NeSiprofetho
date:  06/06/2020
---

### Funda Kuleliviki
Dan. 2:27–45, Johane 14:29, Num. 14:34, Dan. 7:1–25, Dan. 8:14, 1 Cor. 10:1–13.

> <p>Indimana Yekhanda</p>
> “Wathi kimi: “Koze kube yizikhathi zokuhlwa nezokusa eziyizinkulungwane ezimbili namakhulu amathathu; bese iyahlanjululwa indlu engcwele” (Daniel 8:14, KJV).

Isiprofetho seBhayibheli sisemqoka ekutheni singobani thina kanye nokuthunywa kwethu. Isiprofetho sihlinzeka ngenqubo yangaphakathi nangaphandle yokuqinisekisa ukushaya eskhonkosini kweZwi likaNkulunkulu. UJesu wathi, “ ‘Manje senginitshelile kungakenzeki, ukuze nikholwe, nxa sekwenzekile’ ” (Johane 14:29, NKJV; buka futhi uJohane 13:19). Umbuzo obucayi yilo: Sisichasisa kanjani isiprofetho ngokuyiko ukuze sazi uma isiprofetho, nembala, sesifezekile na?

Ngesikhathi se-Reformation, ama-reformer alandela indlela yomlando. Lendlela iyafana naleyo uDaniyeli noJohane abayisebenzisa njengokhiye wokuchasisa kwabo. Indlela yomlando ibuka iziprofetho njengomlando oqhubekayo nofezeka ngokuhamba kwesikhathi, kusukela emuva bese ziphela ngombuso kaNkulunkulu waphakade.

Kuleliviki, sizofunda ngezinsika zokuchasisa iziprofetho ngokomlando. “Kumele sibuke emlandweni ukugcwaliseka kweziprofetho, ukufunda Ukusebenza koMhlinzeki ekunyakazeni okukhulu kokuvuselela, kanye nokuqonda ukuqhubeka kwezigameko ekuhleleni izizwe empini yokugcina yempikiswano enkulu.”—Ellen G. White, Testimonies for the Church, vol. 8, p. 307.

_*Funda isifundo saleliviki ukulungisela iSabatha, 13 June._