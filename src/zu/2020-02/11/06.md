---
title:  Umzekeliso NjengeSiprofetho
date:  11/06/2020
---

Izimpawu zeziprofetho zesikhathi sokugcina, njengalezo ezitholakala kuDaniyeli neSambulo, zinokugcwaliseka okukodwa. Isibonelo, impongo igcwaliseka nge-Greece, umbuso owodwa (Dan. 8:21). Nembala, umbhalo uphumele obala wakusho ngembaba! Kukhona okusobala kunalokho na? Imizekelizo, nokho, igxila ebantwini bangempela, kwizigameko, noma izinhlelo zeTestamente Elidala ezisekelwe eqinisweni lomlando kepha zikhomba phambili engempeleni elikhulu kusasa. Ukusetshenziswa kwemizekeliso njengendlela yokuchasisa ibuyela kuJesu kanye nakubalobi beTestamente Elisha, futhi kuze kutholakale kwiTestamente Elidala uqobo. Okungukuphela komhlahlandlela wokubona umzekeliso kanye nokufezeka kwawo yingalenkathi umlobi ophefumulelwe weZibhalo ekuveza.

`Funda u-1 Korinte 10:1–13. Kukweziphi izigameko emlandweni uPawule abhekisa kuzo lapho eluleka ibandla laseKorinte na? Lokhu kuhlobene kanjani nathi namuhla na?`

UPawule ubhekisa emuva eqinisweni lomlando woKufuduka futhi akhe Umzekeliso osekelwe kumava amaHeberu asendulo ehlane. Ngalendlela, uPawule ubonisa ukuthi uNkulunkulu, owaphefumulela uMose ukuba abhale lezizigameko, wayehlose ukuthi “lezizinto zibe yizibonelo zethu” (1 Kor. 10:6, NKJV), ngalokho ayale uIsrayeli kamoya ukubekezelela izilingo lapho siphila ezinsukwini zokugcina.

**Funda izahluko ezingezansi bese ubhala umzekeliso ngamunye kanye nokufezeka kwawo, njengalokhu kuchazwe nguJesu nabalobi beTestamente Elisha.** 

`Mat. 12:40`

`Johane 19:36`

`Johane3:14, 15`

`Rom. 5:14`

`Johane 1:29`

Odabeni ngalunye, uJesu kanye nabalobi beTestamente Elisha basebenzisa isichasiso somzekeliso nokumelwe yiwo okwenza ukubaluleka kweziprofetho kugqame. Ngalendlela, babhekisa ekufezekeni okukhulu kweqiniso lomlando.