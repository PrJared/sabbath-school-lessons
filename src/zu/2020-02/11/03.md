---
title:  Isimiso Sonyaka Nosuku
date:  08/06/2020
---

Esinye sezihluthulelo zokuchasisa umlando yisimiso Sonyaka Nosuku. Abafundi abaningi basebenzise lesisimiso kwiziprofetho zesikhathi zikaDaniyeli kanye neSambulo. Bathole lesisimiso Emibhalweni eminingana engumongo kanye nakwingqikithi yangalesosikhathi yeziprofetho ngokwazo.

`Funda uNumeri 14:34 no Ezekiel 4:6. UNkulunkulu usisho kanjani lesisimiso Sonyaka Nosuku kulemibhalo na?`

Kulemibhalo, siyabona ngokusobala umqondo wesimiso Sonyaka Nosuku. Kodwa sisiphendulela kanjani lesisimiso ngezinye iziprofetho zesikhathi, njengalezo ezikuDaniyeli 7:25, no Daniyeli 8:14, kanye neSambulo 11:2, 3; Sambulo 12: 6, 14; neSambulo 13:5 na? Ezinye izakhi ezintathu ziphasa lesisimiso Sonyaka Nosuku kuleziziprofetho zikaDaniyeli neSambulo: ukusetshenziswa kwezimpawu, izikhathi ezinde, kanye nezisho eziyinqayizivele.

Okokuqala, uphawu lwesimo sezilo kanye nezimpondo lumele Imibuso luncoma ukuthi izisho zesikhathi kumele ziqondwe njengophawu. Izilo kanye nezimpondo akumele zithathwe njengezangempela. Ziyizimpawu zokunye. Yingakho, ngenxa yokuthi sonke isiprofetho siwuphawu, kungani kumele sithathe iziprofetho zesikhathi kuphela njengoba zinjalo na? Impendulo, nembala, ithi akufanele.

Okwesibili, izigameko eziningi kanye nemibuso ebaluliwe kuleziziprofetho zithatha isikhathi eside, obekungeke kwenzeka uma iziprofetho zesikhathi ezikhuluma ngazo bezithathwa ngobunjalo bazo. Lapho kusetshenziswa Isimiso Sonyaka Nosuku, isikhathi silingana nezigameko ngendlela ehlaba eskhonkosini kakhulu, into ebingeke yenzeke uma iziprofetho zesikhathi bezithathwa ngobunjalo bazo. Ekugcineni, izisho ezingavamile ezisetshenziswa ukubalula lezizikhathi zincoma ukuchasisa ngokwezimpawu. Ngamanye amazwi, izindlela isikhathi esishiwo ngaso kuleziziprofetho (isibonelo, “ukuhlwa nokusa okungu-2,300” kukaDaniyeli 8:14, NIV) akuzona izindlela ezijwayelekile zokusho isikhathi, okusibonisa ukuthi izikhathi ezishiwo lapha ziyizimpawu, akuzona ezangempela.

`Buka isiprofetho samaviki angu-70 sikaDaniyeli 9:24-27. Sifunda ukuthi “kusukela ekuphumeni kwezwi lokubuyisa nokwakha iJerusalema kuze kufike uMesiya Inkosana” (Dan. 9:25, NKJV), kuyoba ngamaviki angempela angu-69, noma unyaka owodwa nenzinyanga ezine kanye neviki elilodwa. Isiprofetho asenzimqondo uma siqondwa ngaleyondlela akunjalo na? Kwenzekani, nokho, uma sisebenzisa Isimiso seBhayibheli sonyaka Nosuku, bese Amaviki angu-70 eba yiminyaka engu-490 na?