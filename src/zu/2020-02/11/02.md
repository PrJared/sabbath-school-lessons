---
title:  Ezomlando NeSiprofetho
date:  07/06/2020
---

Indlela eyisisekelo ama-Seventh-day Adventist ayisebenzisayo ekufundeni iziprofetho ibizwa ngezomlando. Ngumqondo wokuthi iziprofetho eziningi ezinkulu eBhayibhelini zilandela umgudu oqondile ongaphazamisekile Womlando, kusukela emuva kuze kube manje, kanye nekusasa. Kuyafana nendlela ongafunda ngayo umlando esikoleni. Sikwenza lokhu kanje ngoba yindlela iBhayibheli ngokwalo elisichasisela ngayo leziziprofetho.

`Funda uDaniyeli 2:27-45. Yiziphi izigaba zaleliphupho eziveza ukuqhubeka, okungaphazamisekile kwemibuso kuwo wonke umlando na? Kungayiphi indlela, esineBhayibheli ngokwalo lisikhombisa indlela yokuchasisa iziprofetho sesikhathi sokugcina na?`

Qaphela ukuthi umbuso ka-Nebuchadnezzar ubonwa njengekhanda legolide. Ngalokho uDaniyeli ukhomba i-Babylon njengombuso wokuqala (Dan. 2:38). Abesethi uDaniyeli, “ ‘Emva kwakho kuyakuvuka omunye umbuso omncane kunawe, nomunye umbuso wesithathu’ ” (Dan. 2:39, NKJV) bese kuba ngowesine (Dan. 2:40). Ukuthi lezi zilandelena kungekho gebe kuvezwa ngumfanekiso ngokwawo, ngokuba ngamunye kulemibuso umelwe yizigaba zomzimba omkhulu osuka ekhanda ugcine ezinzwaneni. Ixhumene, njengalokhu isikhathi nomlando kuxhumene. KuDaniyeli 7 no 8, kunokuba kube ngumfanekiso, izimpawu ngezilwane ezithile zisetshenzisiwe, kodwa into efanayo iyafundiswa. Sinikezwa ukulandelana okungathikamezeke ndawo kwemibuso emine yomhlaba (emithathu kaDaniyeli 8). Iqala emandulo, futhi iqhubeke njalo emlandweni, ifike esikhathini samanje futhi iqhubekele phambili kwikusasa, ngenkathi uKristu ebuya noNkulunkulu esungula umbuso Wakhe waphakade. Ngalokho, isithombe sikaDaniyeli 2 kanye nemibono elandelayo kaDaniyeli 7 no 8 isinikeza isisekelo sesichasiso samaProtestanti sesiprofetho sezomlando, ama-Seventh-day Adventist asasibambile nanamuhla.

`Funda uJohane 14:29. UJesu uthini lapha okusiza ukuba siqonde indlela isiprofetho esingasebenza ngayo na?`

`Iyiphi inzuzo esinayo namuhla, thina esiphila umlando omningi sewenzekile, okuthi othile owayephila ngesikhathi sase-Babylon ayengenayo na?`