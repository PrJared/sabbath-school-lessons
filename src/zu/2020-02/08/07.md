---
title:  Umcabango Obanzi
date:  22/05/2020
---

Funda u-Ellen G. White, “The Creation,” pp. 44–51; “The Literal Week,” pp. 111–116, in Patriarchs and Prophets. “Ubufakazi obuphindaphindiwe, obugxile ekuqhathaniseni, kokubhaliwe, kokwezilimi kanye nokunye, buhlangana kuwo onke amazinga, buholele esiphethweni esisodwa sokuthi u-y, ‘usuku,’ kuGenesisi 1 kusho usuku lwangempela lwamahora angu-24. “Umlobi kaGenesisi 1 wayengeke aveze ngezindlela eziphelele umqondo ‘wosuku’ lwangempela kunalezo azikhethile.”—Gerhard F. Hasel, “The ‘Days’ of Creation in Genesis 1: Literal ‘Days’ or Figurative “Periods/Epochs’ of Time?” Origins 21/1 [1994], pp. 30, 31. “Izihlakaniphi ezinkulu, uma zingaholwa yizwi likaNkulunkulu, ziyakhungatheka ekuzameni kwazo ukuhlola ubudlelwane besayensi nesambulo. Umdali kanye nemisebenzi Yakhe bangaphezu kokuqonda; futhi ngenxa yokuthi lezi zingechazwe ngemithetho yemvelo, umlando WeBhayibheli bese kuthiwa awuthembekile.”—Ellen G. White, Testimonies for the Church, vol. 8, p. 258.

**Imibuzo Yokuxoxisana**

`1. Buka isicaphuno sika-Ellen G. White ngenhla. Kuvame kangakanani, nanamuhla, ukuba sibone lokho akubhala, naphakathi kwalabo abathi bangamaKristu okuthi, lapho bebhekene nemibango yesayensi, bese ngokuvamile bahambisane nemibango yesayensi ukwedlula umbiko webhayibheli, okungathi, njengalokho ebhalile, kugudle ukuthi umlando webhayibhelo “awethembekile” na?`

`2. Kungani kungenzeke ukuba silithathele phezulu iBhayibheli ngenkathi samukela imfundiso yokusombuluka na? Uma kukhona omaziyo wemfundiso yokusombuluka othi ungumKristu, yinindaba ungambuzi ukuba achaze Isiphambano ngokwalokho uPawule akuloba (see Romans 5) mayelana nokuxhumana okuqondile okuphakathi kokuwa kukaAdamu kanye nokufa kanye nesiphambano sikaJesu na? Iyiphi incazelo akunikeza yona na?`

`3. Uma iBhayibheli liyisambulo sikaNkulunkulu, amehlo ekholwa kanye nokholo akuvulelwa yini eqinisweni elikhulu elethulwa Ezibhalweni na? AmaKristu angabizwa kanjani ngokuthi “awacabangi” ngenkathi evula izingqondo zawo emaqinisweni Ezibhalo embulwa nguNkulunkulu waphakade na? Empeleni,` ukubuka izwe ngeso longakholwa kuNkulunkulu kufiphele kakhulu kunokubuka izwe komKrsitu.

`4. Njengamakholwa ahlala athembeke Ezwini likaNkulunkulu, singasebenza kanjani nalabo abanomshikashika nemibuzo yobulili na? Kungani kungamele sijikijele amatshe, nakubantu okuthi, njengowesifazane ekuphingeni, babenecala lokona na?`