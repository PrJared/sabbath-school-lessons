---
title:  Izinsuku ZoKudala
date:  18/05/2020
---

Eminyakeni engekude sekubekhona umkhuba wokubuka iviki loKudala njengelingelona langempela, njengesingathekiso, umfanekiso, noma inganekwane. Lokhu kuqubuke emfundisweni yokusombuluka, ehlawumbisela ezikhathini ezinde ukuba ibike ngokuthuthuka kwempilo emhlabeni. Lifundisani iBhayibheli kulendikimba na? Kungani “izinsuku” zoKudala kuGenesisi 1 kumele ziqondwe njengezangempela, hhayi isingathekiso na?

`Funda uGenesisi 1:3–5 no Exodus 20:8–11. Igama “usuku” lisetshenziswe kanjani kulezizingqikithi na?`

Igama lesiHeneru u-y, noma “usuku,” lisetshenziswe ngokuphikelela kuyo yonke indaba yoKudala libhekise osukwini lwangempela. Akukho endabeni kaGenesisi yoKudala okukhomba ukuthi okunye ngaphandle kosuku lwangempela kwakuqondiwe, Njengalokhu siqonda usuku olulodwa namuhla. Empeleni, abanye abafundi abangakholelwa ekutheni kwakuyizinsuku zangempela, nokho, bayavuma ukuthi inhloso yombhali kwakungeyokukhombisa izinsuku zangempela. Kuyathathekisa ukuthi uNkulunkulu ngoKwakhe uphawula leligama ngesigaba sokuqala sesikhathi (Gen. 1:5). Y, noma usuku, luchazwa ngalomusho “kwaba ngukuhlwa kwaba ngukusa” (Gen. 1:5, 8, etc., NASB). Lelitemu lisetshenziswe ngesinye, hhayi isiningi, okuchaza usuku olulodwa.

Ngalokho, izinsuku eziyisikhombisa zoKudala kumele ziqondwe njengesigaba esiphelele sesikhathi, esethulwa ngenombolo ephambili ’echad (“kunye”) kulandele izinombolo (olwesibili, olwesithathu, olwesine, kanjalo.). lendlela ikhombisa ukulandelana kwezinsuku, igcine Ngosuku lwesikhombia. Akukho okuvela ekusetshenzisweni kwalamatemu noma ekuxoxweni kwendaba ukuthi kunezikhewu phakathi kwalezizinsuku. Izinsuku eziyisikhombisa zoKudala, nembala, yizinsuku eziyiskhombisa esizazi namuhla. Futhi, isimo sangempela sosuku sithathwa ngokuyiso ngenkathi uNkulunkulu ebhala ngomunwe Wakhe umthetho wesine, ephawula isisekelo sokuphumula ngeSabatha losuku lwesikhombisa ngokulandelana kwezinsuku zangempela zeviki loKudala.

`Ukudala kuGenessis akukona kodwa ukudala eBhayibhelini. Kukhona futhi nokudala kabusha, Ekuzeni kweSibili, ngenkathi uNkulunkulu eyoguqula ukubola “ngesikhashana, ngokuphazima kweso, ngecilongo lokugcina” (1 Kor. 15:52, NKJV). Uma, nokho, uNkulunkulu engakwenza lokhu ngokuphazima ekudaleni kabusha, kungani ebengasebenzisa izigidigidi zeminyaka edala okokuqala, njangalokhu abezokusombuluka befundisa na?`