---
title:  Ukudala noMshado
date:  20/05/2020
---

Eminyakeni elishumi edlule sibone izinguquko ezinkulu endleleni umphakathi kanye nohulumeni abachaza ngayo umshado. Izizwe eziningi zomhlaba zivumele imishado yobulili obufanayo, zachitha imithetho yangaphambili ebivikele isimo somndeni omongo waso siyindoda eyodwa nomfazi oyedwa. Lokhu akukaze kwenzeka ngaphambilini ngezindlela eziningi, futhi kuvusa Imibuzo emisha ngesimo somshado, ubudlelwane phakathi kwebandla nombuso, futhi kanye nobungcwele bomshado nomndeni Njengalokhu kuchazwa yiZibhalo.

`Funda uGenesisi 1:26–28; no Genesisi 2:18, 21–24. Lezizahluko zisifundisani ngenhloso yaphakade kaNkulunkulu ngomshado na?`

Ngosuku lwesithupha, uNkulunkulu ufinyelela kuvuthondaba loKudala, Ukudalwa kwesintu. Kuyathathekisa ukuthi isiningi siyasetshenziswa kuNkulunkulu kuGenesisi 1:26: “ ‘Masenze umuntu ngomfanekiso wethu.’ ” bonke abantu bobuNkulunkulu Abathathu ngobudlelwane bothando lomunye nomunye manje badala ubudlelwane besintu bomshado obusekwe kubunkulunkulu lapha emhlabeni. “Ngomfanekiso kaNkulunkulu wamdala yena; owesilisa nowesifazane wabadala Yena” (Gen. 1:27, NKJV). UAdamu uthi, “ ‘“Lo useyithambo lamathambo ami nenyama yenyama yami’ ” (Gen. 2:23, NKJV) futhi uAdamu umetha athi “uyiNdodakazi.” Umshado ufuna ukuthi “indoda iyakushiya uyise nonina, inamathele kumkayo; bayakuba nyamanye” (Gen. 2:24, NKJV). Izibhalo azinanazi ngokuthi lobubudlelwane bumele bube phakathi kowesilisa nowesifazane, bona abadabuka kubaba nomama wabo. Lomqondo ucaciswa kabanzi emyalezweni onikezwa abazali bokuqala bomhlaba: “UNkulunkulu wababusisa; uNkulunkulu wathi kubo: ‘Zalanani, nande, nigcwalise umhlaba, niwunqobe’ ” (Gen. 1:28, NKJV). Emthethweni wesihlanu, abantwana (inzalo) kumele bahloniphe ubaba nomama wabo (Exod. 20:12). Lobubudlelwane bungeke bafezeka ngaphandle kobudlelwane bobulili obungafani.

`Funda amazwi kaJesu kuMathewu 19:3-6. Asifundisani mayelana nesimo kanye nokungcwaliseka komshado na? Ngokwamazwi kaJesu, futhi sibe singakhohlwanga ngothando lukaNkulunkulu lwesintu sonke futhi sonke siyizoni, kumele sime kanjani ngokuqina nangokwethembeka ezimisweni zeBhayibheli zomshado na?`