---
title:  Ekuqaleni . . . .
date:  17/05/2020
---

`Funda uGenesisi 1:1. Yimaphi amaqiniso ajulile ambulwe lapha na?`

IBhayibheli livula ngamazwi amakhulu kunawo onke, amazwi alula kepha ngesikhathi esisodwa aqukethe ukujula okungenakukalwa uma efundisiswa. Empeleni, Imibuzo emikhulu kunayo yonke yefilosofi mayelana nokuthi singobani thina, kungani silapha, nokuthi safika kanjani lapho aphendulwa yilomusho wokuqala WeBhayibheli. Sikhona ngoba uNkulunkulu wasidala esikhathini esiqokiwe sasendulo. Asizange sisombuluke kokungekho; futhi singazange sibekhona ngokungalindelekile, ngenhloso engekho, kanye nomkhomba-ndlela ongahlelekile, Njengalokhu imfundiso yendabuko ekhona manje ifundisa. Ukusombuluka ngokuka-Darwin kuyaphikisana neZibhalo ngazo zonke izindlela, futhi imizamo yabanye yokuzwanisa yona neBhayibheli kwenza AmaKristu abukeke eziwula. Sadalwa nguNkulunkulu ngesikhathi esithile: “ekuqaleni.” Lokhu kumele kusho ukuthi uNkulunkulu wayekhona ngaphambi kwalesisiqalo. Okungukuthi, uNkulunkulu wayekhona ngaphambi kokuba isikhathi sidalwe futhi saboniswa ngendlela yansuku zonke “yokuhlwa nokusa” kanye nasezinyangeni naseminyakeni, konke kuphawulwe wubudlelwane bomhlaba nelanga nenyanga. Lesisiqalo esiphelele sivunywa futhi siphaswe ngezinye izahluko zeZibhalo, eziqhubeka nokuqinisa isimo kanye nendlela yomsebenzi wokudala kukaNkulunkulu (John 1:1–3).

`Funda uJohane 1:1-3 noHeberu 1:1, 2. Ngubani okungaye kwadalwa na? Cabanga ngokuthi kusho ukuthini ukuthi wabuye wafa esiphambanweni.`

IBhayibheli lifundisa ukuthi uJesu kwadalwa ngaye. IBhayibheli lithi “konke kwavela ngaye; ngaphandle kwakhe akuvelanga lutho kukho konke okuvelileyo” (John 1:3, NKJV). NgoJesu “Yena wenza imihlaba” (Heb. 1:1, 2, NKJV). Ngoba zonke izinto zidabuka kuJesu ekuqaleni, singaba nethemba lokuthi ekugcineni Yena uyakuphelelisa lokho akuqalile, ngokuba Yena ungu “ ‘Alpha no Omega,’ ” “ ‘owoKuqala nowoKugcina’ ” (Samb. 1:8, Samb. 22:13, NKJV).

`Kwenza mehluko muni ukwazi ukuthi wadalwa nguNkulunkulu na? Cabanga uma ubungakukholwa lokho. Ibizokwenza mehluko muni indlela ozibuka ngayo wena nabanye, futhi kungani na?`