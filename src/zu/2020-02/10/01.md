---
title:  IBhayibheli NjengoMlando
date:  30/05/2020
---

### Funda Kuleliviki
1 Samuel 17; Isa. 36:1–3, Isa. 37:14–38; Daniel 1, 5; Matt. 26:57–67; Heb. 11:1–40.

> <p>Indimana Yekhanda</p>
> “NginguJehova uNkulunkulu wakho owakukhipha ezweni laseGibithe, indlu yobugqila” (Exod. 20:2 [no Dut. 5:6], NKJV).

IBhayibheli lakhelwe phezu komlando. Umlando WeBhayibheli uqondile usukela esiqalweni esiphelele, ngenkathi uNkulunkulu edala zonke izinto, uye emgomeni wokugcina lapho ezobuyisela umhlaba Ekuzeni Kwakhe Kwesibili. Isimo somlando weZibhalo wuphawu oluzehlukanisa kwezinye izincwadi eziNgcwele zezinye izinkolo. IBhayibheli livuma ubukhona bukaNkulunkulu owenza izinto emlandweni; alizami ukuhlola lobobukhona. Ekuqaleni, uNkulunkulu uyakhuluma, futhi impilo emhlabeni iyadalwa (Gen. 1:1-31). Ubiza uAbrahama ukuba aphume kwelamaKhaledi. Ukhulula abantu Bakhe ebugqilini baseGibhithe. Ubhala Imithetho Elishumi ezibhebheni zamatshe ngomunwe Wakhe (Eksod. 31:18). Uthumela abaprofethi. Uthumela izehlulelo. Ubiza abantu Bakhe ukuba baphile futhi babelane ngomthetho Wakhe ongcwele kanye necebo losindiso nezinye izizwe. Ekugcineni, uthumela iNdodana Yakhe uJesu Kristu emhlabeni, ngalokho ehlukanise phakathi umlando ingunaphakade.

Kuleliviki, sizobuka ezinye izinto ezingumongo emlandweni njengalokhu ziveziwe eBhayibhelini futhi sibheke nobunye ubufakazi kweze-archeology obusiza ukuqinisa umlando njengalokhu ubikiwe eBhayibhelini.

_*Funda isifundo saleliviki ukulungiselela iSabatha, 6 June._