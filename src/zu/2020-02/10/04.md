---
title:  Daniel, Nebuchadnezzar, ne-Babylon
date:  02/06/2020
---

Ngo-July 2007, umfundi we-University yase-Vienna wayesebenza kwi-project kwi-British Museum ngenkathi ethola ithabulethi yangesikhathi sika-Nebuchadnezzar, inkosi yase-Babylon. Kulethabulethi, wathola igama u-“Nebusarsekim,” igama lesikhulu sase-Babylon esibalulwe kuJeremiya 39:3. U-Nebusarsekim ngomunye wabantu abaningi, amakhosi kanye nezikhulu, okuthe (sibonga i-archeology) batholakala kabusha esikhathini sikaDaniyeli no-Nebuchadnezzar.

`Funda uDaniyeli 1 no 5. Izinqumo zokuqala zikaDaniyeli zihambisana kanjani nezeno zikaNkulunkulu ekusebenziseni yena njengenceku Yakhe nomprofethi ukuthinta izigidi zabantu emlandweni wonke na?`

UDaniel “wazimisela enhliziyweni yakhe” (Dan. 1:8) ukuthembeka kuNkulunkulu ngokuphatheleni nalokho ayekudla nayekukhuleka. Lemikhuba elungile, eyakhiwa ekuqaleni kwamava akhe, yaba yiphethini eyayizomikeza amandla empilweni yakhe ende. Umphumela kwaba ngukucabanga okuphusile, ubuhlakani, kanye nokuqonda okwavela phezulu. Lokho kwabonwa ngu-Nebuchadnezzar no-Belshazzar, kangangokuba wakhushulelwa ezikhundleni eziphakeme kunazo zonke embusweni. Kepha, mhlawumbe Okusemqoka kakhulu, kwaba nomphumela ekuphendukeni kweNkosi u-Nebuchadnezzar uqobo (Dan. 4:34–37). U-Nebuchadnezzar wayeyindodana ka-Nebopolassar. Ndawonye bakha idolobha elikhulu, elalilihle kunawo onke angalesosikhathi (Dan. 4:30). Idolobha lase-Babylon lalilikhulu kakhulu, linamathempeli engaphezulu kuka-300, isigodlo esihle, futhi sikakwe ngezindonga ezazibanzi ngo-12 kuye ku 22 feet ziphindwe kabili. Izindonga zazinamasango angu-8 amakhulu, onke eqanjwe ngoNkulunkulu abakhulu base-Babylon. Elidume kakhulu yi-Ishtar Gate, elambiwa ngamaJalimani futhi lakhiwa kabusha kwi-Pergamom Museum e-Berlin. KuDaniyeli 7:4, i-Babylon ichazwe njengebhubesi elinamaphiko okhozi. Indlela yokungena umkhosi ebheke kwi-Ishtar Gate ikakwe yimifanekiso engu-120 yamabhubhesi. Umfanekiso webhubesi elikhulu ligxumela Indoda watholakala ngesikhathi kumbiwa futhi usamile ngaphandle kwedolobha nanamuhla. Konke lokhu kufakazela ibhubhesi njengophawu olufanelekile lwe-Babylon the Great. Umlando webhayibheli kanye nombiko walo wesiprofetho uyaqiniswa.

`UDaniyeli 1:8 uthe uDaniyeli “wazimisela enhliziyweni yakhe.” Kuchaza ukuthini lokhu na? Yiziphi ezinye izinto odinga ukuba “uzimisele enhliziyweni yakho” ukuba uzenze noma ungazenzi na?`