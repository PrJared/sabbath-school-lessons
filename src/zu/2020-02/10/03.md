---
title:  Isaya, Hezekiya, no-Sennacherib
date:  01/06/2020
---

`Funda uIsaya 36:1–3 no Isaya 37:14–38. Kulombiko wokuhlaselwa okukhulu kukaIsrayeli ngamaAsiriya, uNkulunkulu ubahlenga kanjani abantu Bakhe na??`

Ngo-701 B.C., u-Sennacherib uhlasela uJuda. Lendaba ibhaliwe Ezibhalweni. Futhi ibhalwe ngu-Sennacherib uqobo ngezindlela eziningi. Ezincwadini zakhe zomlando, ezatholakala ekomkhulu iNiniva, uyaziqhenya, “Amadolobha akhe [uHezekiya] angamashumi amane nesithupha anezindonga eziqinile kanye nezigodi eziningi ezincane ezingomakhelwane ngazihlasela futhi ngazinqoba.’Esigodlweni sika-Sennacherib eNiniva ubhiyozela ukunqoba kwakhe idolobha lakwaJuda i-Lachish ngokumboza izindonga zegumbi eliphakathi nesigodlo ngezithombe ezibonisa ukuhlasela kanye nokulwa kwakhe nedolobha.

Kungekudala, ukumba kwase-Lachish kwembule ukonakala okukhulu kwedolobha ngemuva kokuba lalishiswe ngu-Sennacherib. Kodwa ngokumangalisayo iJerusalema liyasinda. U-Sennacherib ukwazi ukuziqhayisa ngalokho kuphela: “NgoHezekiya umJuda, ngamvalela edolobheni lakhe njengenyoni ekhejini.” Akukho okuchaza ukubhujiswa kweJerusalema, futhi awukho umbiko wabathunjiweyo.

Kuyiqiniso ukuthi iJersulema yahlaselwa, kodwa iBhayibheli libika ukuthi lokhu kwathatha usuku olulodwa kuphela, njengoba iNgelosi KaJehovah ikhulula iJerusalema. Njengoba noIsaya ayebikezele, “ ‘Ngalokho usho kanje uJehova ngenkosi yase-Asiriya, uthi: “Ayiyikungena kulo muzi, ayiyikucibishela mcibisholo khona; ayiyikubhekisa kuwo isihlangu, ayiyikunqwabela iduli ngakuwo. Indlela eyafika ngayo iyakubuya ngayo; ayiyikungena kulo muzi,” usho uJehova. Ngiyakuwuvikela lo muzi ukuba ngiwusindise ngenxa yami nangenxa yenceku yami uDavide’ ” (Isa. 37:33–35, RSV).

Ngokuthathekisayo, yi-Lachish kuphela evezwa ngokugqamayo eNiniva, ikomkhulu laseAsiriya. IJerusalema ayibonakali ezindongeni zesigodlo. U-Sennacherib wakwazi ukuqhayisa ngokunqoba i-Lachish kuphela. Umbukiso phakathi kukaNkulunkulu wasezulwini kanye nonkulunkulu bamaAsiriya ukhonjiswe ekukhululweni kwabantu Bakhe. Yena (uNkulunkulu) ubona izenzo zolaka ngabaseAsiriya. Uzwa amazwi omkhuleko kaHezekiya. UNkulunkulu enze emlandweni.

`Ungakhumbula kanjani ukuthi lowo Nkulunkulu ngokumangalisayo owakhulula uIsrayeli ngalesosikhathi futhi kuleyondawo nguyena Nkulunkulu okhuleka kuye, oncike kuye, nothembele kuye namuhla na?`