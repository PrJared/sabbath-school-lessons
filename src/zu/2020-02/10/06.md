---
title:  Ukholo NoMlando
date:  04/06/2020
---

Asiphili ezikhaleni ezingenalutho. Ukukhetha kwethu kunethonya hhayi kuphela kithina, kepha nakwabanye futhi. Ngendlela efanayo, izimpilo zabantu abaningi bakaNkulunkulu ngezikhathi zasendulo zithinte kakhulu ikusasa labanye ngaphandle kwabo. KumaHeberu

11, lesisahluko “sokholo” esaziwa kakhulu, sibona ngokufingqiwe Ithonya labaningi kulamaqhawe okholo.

**Funda AmaHeberu 11:1–40. Yiziphi izifundo esingazifunda kulamaqhawe asendulo nangokubuka izimpilo zawo na?**

`Enoch`

`Noah`

`Abraham`

`Sarah`

`Joseph`

`Moses`

`Rahab`

`Samson`

Ukukholwa akukona nje inkolelo kokuthile noma kothile; kungokwenza ngokuphendula leyonkolelo. Kulukholo olusebenzayo; yilokho okubhalwa njengokulunga. Yilezozenzo zokholo eziguqula umlando. Ngasinye kulezizenzo sincike ekuthembeleni Ezwini likaNkulunkulu. UNowa wenza Ngokholo ngenkathi akha umkhumbi, ethembele Ezwini likaNkulunkulu ngaphezu kwamava nokuhlaziya. Ngenxa yokuthi lalingakaze line, amava nokuhlaziya ancoma ukuthi uzamcolo wawungenzi mqondo. Kodwa uNowa walalela uNkulunkulu, futhi isintu sasinda. UAbrahama, esabizwa ngoAbram washiya i-Ur eningizimu ne-Mesopotamia, okuyilona dolobha elalinobuhlakani kunawo onke emhlabeni ngalesosikhathi, waphuma, engazi ukuthi uNkulunkulu wayemholela kuphi. Kodwa wakhetha ukwenza ngoKwezwi likaNkulunkulu. UMose wakhetha ukuba ngumalusi eholela abantu bakaNkulunkulu Ezweni leSithembiso kunokuba abeyinkosi yaseGibhithe, umbuso owawumkhulu kunayo yonke ngalesosikhathi. Wathemebela ezwini likaSomandla, limbiza esihlahleni esivuthayo. URahabi wanquma ukuthemba imibiko ngokuhlenga kukaNkulunkulu, wavikela izinhloli ezimbili, futhi waba yingxenye yozalo lukaJesu. Kuncane esikwaziyo ngendlela izinqumo zethu ezingathinta ngayo izimpilo zabantu abaningi kulesisizukulwane kanye nezilandelayo!