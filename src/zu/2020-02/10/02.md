---
title:  UDavide, USolomoni, kanye Nobukhosi
date:  31/05/2020
---

Ubukhosi bukaDavide noSolomoni bumele isikhathi segolide emlandweni kaIsrayeli. Kodwa kungezekani uma uDavide noSolomoni bengazange babekhona, njengalokhu abanye bebanga na? Uma umbuso wabo wawungemkhulu njengalokhu iBhayibheli lichaza, njengalokhu abanye bebanga, futhi na? Ngaphandle kukaDavide belingeke libekhona iJerusalema, ikomkhulu lesizwe (2 Sam. 5:6-10). Ngaphandle kukaDavide ngabe alikho ithempeli elakhiwa yindodana yakhe, uSolomoni (1 Amakhosi 8:17-20). Ekugcineni, ngaphandle kukaDavide ngabe akukho Mesiya ozayo, ngoba kungozalo lukaDavide lapho uMesiya ethenjiswa (Jer. 23:5, 6; Samb. 22:16). Umlando kaIsrayeli bekuyomele ubhalwe kabusha ngokuphelele. Kepha lowomlando, njengalokhu ufundeka Ezibhalweni, yiwona qobo onikeza uIsrayeli nebandla indima nomsebenzi owodwa.

`Funda u-1 Samuweli 17. UNkulunkulu ubanikeza kanjani ukunqoba okungephikiswe abakwaIsrayeli na? Ngubani osetshenziswayo kulokhu kunqoba na? Lokhu kunqoba kwenzeka kuphi na?`

Qaphela incazelo eqondile yendawo yalezizimpi ku-1 Samuweli 17:1-3. Indawo yase-Khirbet Qeiyafa imi ezintabeni phezulu ngempela kwalendawo inkambu kaIsrayeli echazwe kulesisahluko. Kungekudala ukumba lapho kwembule idolobha elikhulu eliqinisiwe lamabutho langesikhathi sikaSawule noDavide lingenhla kwesigodi. Amasango amabili angalesosikhathi embiwe. Njengoba amadolobha amaningi KwaIsrayeli wasendulo ayenesango elilodwa, loluphwau lungasiza ekukhombeni lendawo njenge Shaaraim (1 Sam. 17:52), ngesiHeberu okuchaza “amasango amabili.” Kulokhu, sikhombile okokuqala lelidolobha lasendulo leBhayibheli. Ngo-2008 nango-2013, imibhalo emibili yatholakala abaningi abakholwa ngukuthi imele umbhalo omdala kunayo yonke yesiHeberu. Umbhalo wesibili ubalula igama u-Eshbaal, igama elifana nelinye lamadodana kaSawule  (1 Chron. 9:39). Ngo-1993, ukumba edolobheni elisenyakatho lase-Tel Dan kwaveza umbhalo omkhulu wenkosi u-Hazael waseDamaseku, obhala ngokunqoba kwakhe “Inkosi yakwaIsrayeli” kanye nenkosi “yendlu kaDavide.” Lokhu yindlela efana naleyo okuchazwa ngayo umbuso kaDavide eBhayibhelini, kunezezele ubufakazi obunamandla be-archeology bokuthi uDavide wayekhona emlandweni, njengalokhu kusho iBhayibheli.

`Cabanga ngokugudlisela kwalokho obekungaba yiko okholweni lwethu uma, njengoba kubanga abanye abantu, Inkosi uDavide yayingakaze ibekhona ngempela?`