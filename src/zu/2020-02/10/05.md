---
title:  UJesu Womlando
date:  03/06/2020
---

`Funda uMathewu 26:57–67, Johane 11:45–53, noJohane 18:29–31. Ngubani u-Caiaphas, futhi iyini indima yakhe ekufeni kukaKristu na? Ngubani u-Pontius Pilate, futhi isinqumo sakhe sasibaluleke ngani ukuba i-Sanhedrin ifeze imigomo yayo na?`

U-Caiaphas wayengumpristi omkhulu futhi wakhuthaza uzungu lokufuna Ukubulala uJesu. Ubukhona bakhe bubhaliwe ngu-Josephus, owezomlando ongumJuda ebhalela amaRoma. “Ngaphandle kokuba wancisha u-Joseph, owayebizwa futhi ngo-Caiphas, wobupristri obukhulu, waqoka u-Jonathan, indodana ka-Ananus, owayekade engumpristi omkhulu ngaphambilini, ukuba angene endaweni yakhe.”—Josephus Complete Works (Grand Rapids, MI: Kregel Publications, 1969), book 18, chapter 4, p. 381.  Ngo-1990, ithuna lomndeni latholakala eningizimu neJerusalema liqukethe amabhokisi angu-12 amathambo. Izimali kanye nokobumba okwakusethuneni kulikhomba esikhathini esiphakathi necentury yokuqala A.D. Okuyilona elihlotshiwe kakhulu kulamabhokisi, elinamathambo amaningana, linegama “Joseph son of Caiaphas.” Abafundi abaningi bekholwa ukuthi leli yithuna kanye nebhokisi lika-Caiaphas, uMpristi Omkhulu owayethinteka kakhulu ekufeni kukaJesu.

Ngo-1961, umbhalo onegama lika-Pontius Pilate, umphathi wakwaJuda ngaphansi koMbusi u-Tiberius, watholakala etsheni eshashalazini lase-Caesarea Maritima Ngalokho, kuko kokubili, abantu abaphambili ekufeni kukaKristu bafakazelwa ngumlando. Abezomlando abangewona AmaKristu bangesikhathi sama-century amabili okuqala nabo bakhuluma ngoJesu waseNazaretha. U-Tacitus, isazi-mlando somRoma, ubhala ngoKristu, ngokubulawa Kwakhe ngu-Pontius Pilate ngesikhathi sokubusa kuka-Tiberius, kanye nangamaKristu okuqala eRoma. U-Pliny the Younger, umbusi ongumRoma, ubhala ngo-A.D. 112-113 ebhalela umbusi u-Trajan, ebuza ukuthi awaphathe kanjani amaKrsitu. Uwachaza njengabahlangana Ngosuku oluthile ngaphambi kokukhanya lapho bebuthana futhi bacule amaculo sengathi baculela unkulunkulu. Lokhu okuvela kokumbiweyo kanye nemithombo yomlando kuhlinzeka ngobufakazi obungebona bebhayibheli bobukhona bukaJesu, owayekhonzwa eminyekeni engu-50 ngemuva kokufa Kwakhe. Amavangeli ngokwawo angumthombo wokuqala ngoJesu, futhi kumele siwafundisise ukufunda kabanzi ngoJesu nangempilo Yakhe.

`Nakuba kukuhle njalo ukubanobufakazi be-archeology ukuphasa ukholo lwethu, kungani kumele sifunde ukungenzi ukholo lwethu luncike kulezizinto, nakuba zilusizo olukhulu kwezinye izikhathi na?`