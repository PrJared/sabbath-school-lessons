---
title:  Ukucabanga Kabanzi
date:  17/04/2020
---

Funda u-Ellen G. White, “As a Child,” pp. 68–74, and “The Temptation,” pp. 114–123 in The Desire of Ages. “Abantu bazibona behlakaniphile ukwedlula izwi likaNkulunkulu, behlakaniphile kunoNkulunkulu: futhi kunokuba bagxilise izinyawo zabo esisekelweni esingenyakaziswe, futhi balethe konke ekuhlolweni yizwi likaNkulunkulu, bavivinya lelozwi ngemicabango yabo yesayensi kanye nendalo, futhi lokho okubonakala kungavumelani nemiqondo yabo yesayensi, kuyalahlwa njengokungafanele ukukholakala.”— Ellen G. White, Signs of the Times, March 27, 1884, p. 1.  “Labo abazana kangcono nobuhlakani kanye nenhloso kaNkulunkulu Njengalokhu yembuliwe Ezwini Lakhe, baba ngamadoda nomama bemiqondo enamandla; futhi babe yizisebenzi ezinekhono noThisha omkhulu, uJesu Kristu. . . . UKristu unikeze abantu Bakhe amazwi eqiniso, futhi bonke babizelwe ukuthatha iqhaza ekwaziseni izwe. . . . Akukho ukungcwaliseka ngaphandle kweqiniso, izwi. Ngakho kusemqoka kakhulu ukuba liqondwe yibo bonke!”—Ellen G. White, Fundamentals of Christian Education, p. 432.

**Imibuzo Yokuxoxisana**

`1. Uma uJesu, ababhali beVangeli, kanye noPawule babephatha Izibhalo zeTestamente Elidala njengezwi likaNkulunkulu, lokho kumele kusitsheleni ngesizathu sokuphambuka kwemiqondo eminingi yesimanje ngeZibhalo futhi kungani kungamele siwele kulezozimpikiswano, nanoma ngubani ozifundisayo na?`

`2. Ukunikeza nje abantu umqondo wokuthi abafundi abaningi bezibhalo benzeni ngokungabaza kwabo, nazi izinto ezimbalwa abaziphikayo. Baphika Ukudalwa ngezinsuku eziyisithupha zangempela, bamukele izigidi zeminyaka yokusombuluka. Balahla uAdamu ongenasono emhlabeni ongawile. Baphika uzamcolo womhlaba wonke. Abanye baphika ukuba khona ngempela kukaAbrahama. Abanye baphika indaba yofuduko (Eksodusi). Abanye baphika izimangaliso zikaJesu, kuhlangene nokuvuka Kwakhe kwangempela enyameni. Abanye baphika umqondo wesiprofetho, lapho abaprofethi bebika ngekusasa, ngezinye izikhathi amakhulu noma izinkulungwane zeminyaka Ezayo. Leziziphetho kumele zisitsheleni ngokwenzeka ngenkathi abantu beqala ukungabaza igunya nokuqiniseka kweZibhalo na? Futhi, Yiziphi izindlela zokuzama ukusiza abantu abanjalo ukuba baqondisise iqiniso na?`

`3. Ekuphenduleni Umbuzo ekugcineni kwesifundo sangoLwesibili, sikuqonda kanjani ukuthi zonke Izibhalo ziphefumulelwe, kuhlangene nalezozigaba ezingasasebenzi kithina namuhla na?`