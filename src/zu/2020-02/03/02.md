---
title:  Kulotshiwe
date:  12/04/2020
---

Ukubhabhathizwa kukaJesu nguJohane Umbhabhathizi kwaphawula Ukuqala kokusebenza kukaMsindisi, emuva kwalokho uJesu waholwa nguMoya ukuya ehlane lakwaJuda, lapho—ebuthakathakeni besintu—walingwa nguSathane.

`Funda uMathewu 4:1–11. UJesu uzivikela kanjani ezilingweni zikaSathane ehlane na? Yini okumele siyifundile mayelana neBhayibheli kulendaba na?`

Ngenkathi elingwa ngenkanuko, uJesu waphendula: “ ‘Kulotshiwe, “Umuntu akayikuphila ngesinkwa sodwa, kepha ngalo lonke izwi eliphuma emlonyeni kaNkulunkulu” ’ ” (Matt. 4:4, NKJV). UJesu ukhomba Ezwini eliphilayo kanye nomthombo walo wobunkulunkulu. Ngalendlela uqinisekisa igunya leZibhalo. Ngenkathi elingwa ngemibuso nenkazimulo yalomhlaba, uJesu uyaphendula, “ ‘Kulotshiwe, “Wokhuleka eNkosini uNkulunkulu wakho, umkhonze yena yedwa” ’ ” (Mat. 4:10, Luka 4:8, NKJV). UKristu uyasikhumbuza ngokuthi Ukukhonza kweqiniso kugxile kuNkulunkulu hhayi komunye, nokuthi ukuzinikela Ezwini Lakhe ngukukhonza kweqiniso. Ekugcineni, ngesilingo sokuthanda ukukhangisa kanye nokungatheka, uJesu uyaphendula, “ ‘Kulotshiwe futhi, ‘Awuyikumlinga uJehovah uNkulunkulu wakho’” (Mat. 4:7, NKJV; no Luka 4:12).

Kuzo zontathu izilingo, uJesu uphendula ngamazwi “Kulotshiwe.” Okungukuthi, uJesu uya ngqo Ezwini likaNkulunkulu hhayi kokunye Ukubhekana nokuhlasela kanye nobuqili bukaSathane. Lokhu kumele kube yisifundo esinamandla kithina sonke: iBhayibheli, futhi iBhayibheli, kuphela eliyisilinganiso sokugcina kanye nesisekelo senkolo yethu. Yebo, iBhayibheli kuphela laliyindlela kaJesu yokuzivikela ekuhlaseleni kwesitha. UJesu nguNkulunkulu, kodwa ekuzivikeleni kuSathane uzinikela kuphela Ezwini likaNkulunkulu. Akuwona Umcabango; akumazwi amaningi, kungeyona impikiswano enobuciko; akuwona amazwi enzondo; kunalokho ngamazwi alula kepha ajulile Ezibhalo. KuKristu, Izibhalo zinegunya elikhulu kunawo onke kanye namandla amakhulu kunawo onke. Ngalendlea, umsebenzi Wakhe uqala ngesisekelo esiqinisekile futhi aqhubeke nokwakhela ekuthembekeni kweBhayibheli.

`Singafunda kanjani nathi ukuncika Ezwini likaNkulunkulu, futhi sizinikele ngaphansi kwalo na?`