---
title:  UJesu Nendabuko Nomlando WeBhayibheli
date:  15/04/2020
---

UJesu wafundisa ukuthi iBhayibheli liyizwi likaNkulunkulu ngokomqondo wokuthi lokho elikushoyo kuyafana nalokho okushiwo nguNkulunkulu. Indabuko yalo ikuNkulunkulu futhi, ngalokho, liqukethe igunya eliphezulu lazozonke izigaba zempilo. UNkulunkulu wasebenza emlandweni ukwembula intando Yakhe kwisintu ngeBhayibheli. isibonelo, kuMathewu 19:4, 5 (NKJV), uJesu ubhekisa esicaphunweni esibhalwe nguMose. Kodwa uJesu Uthatha lesisicaphuno athi, “ ‘Lowo owabenza ekuqaleni . . . wathi, “Ngalesisizathu Indoda iyakushiya uyise nonina.” ’ ” Kunokuba athi “Izibhalo zithi,” UJesu uthi “ ‘Lowo owabenza ekuqaleni . . . wathi,’ ” ebhekise kumazwi oMdali lokho umxoxi kaGenesisi akuloba. Empeleni, uNkulunkulu, uthathwa lapha njengomlobi walesisisho, nakuba sabhalwa nguMose.

**Funda izahluko ezilandelayo. UJesu wayebaqonda kanjani abantu nezigameko zomlando WeBhayibheli na?**

`Mat. 12:3, 4`

`Marko 10:6–8`

`Luka 4:25–27`

`Luka 11:51`

`Mat. 24:38`

UJesu ngokulandelela uphatha abantu, izindawo, nezigameko zeTestamente Elidala njengeqiniso lomlando. Ubhekisa kuGenesisi 1 no 2, ku-Abel kuGenesisi 4, kuDavide edla isinkwa sabapristi, nakuEliya phakathi kwabantu bomlando. Ngophindelela ukhuluma ngokuhlushwa kwabaprofethi basendulo (Mat. 5:12, Mat. 13:57, Mat. 23:34–36, Marko 6:4). Embikweni oyisixwayiso, uJesu uchaza izinsuku zikaNowa: “ ‘ babedla, bephuza, beganwa, bendiswa, kwaze kwafika usuku uNowa angena ngalo emkhunjini, abazanga kwaze kwafika uzamcolo wabakhukhula bonke, kuyakuba njalo ukufika kweNdodana yomuntu’” (Mat. 24:38, 39, NKJV). Kukhona zonke izimpawu zokuthi uJesu wayebhekise kulesisenzo esikhulu sikwahlulela kukaNkulunkulu njengesigameko somlando.

`Ngoba uJesu ngoKwakhe ubhekisa kulababantu basemlandweni njangabangempela, kuthini ngamandla enkohliso kaSathane ukuthi abantu abaningi namuhla, kanye nalabo abathi bangamaKrsitu, bavama ukuphika ubukhona babo na? Kungani kungamele siwele kulolugibe na?`