---
title:  UJesu kanye noMthetho
date:  13/04/2020
---

`Funda uMathewu 5:17–20; Mathewu 22:29; no Mathewu 23:2, 3. Uthini uJesu kulezizingqikithi na?`

UJesu wafundisa abafundi Bakhe ukulalela Izwi likaNkulunkulu kanye nomthetho. Akukho kusikisela Kwakhe engabaza igunya nokufaneleka kweZibhalo. Kunalokho, wayebhekisa njalo kuzo njengomthombo Wegunya lobunkulunkulu. Futhi nakubaSadusi wathi, “ ‘Niphambukile, ngoba anizazi izibhalo kanye namandla kaNkulunkulu’” (Mat. 22:29, RSV). UJesu wafundisa ukuthi ukwazi nje ngengqondo iBhayibheli kanye nezimfundiso zalo kwakunganelanga ekwazini iqiniso futhi, okubaluleke kakhulu, ekwazini uJehovah, oyilo leloqiniso.

`UMathewu 22:37-40 usitshelani mayelana nendlela uJesu ayebuka ngayo umthetho kaMose na?`

Kulesisisho kummeli, uJesu usho ngokufinyeziwe Imithetho Elishumi, eyanikezwa uMose eminyakeni elinganiselwa kwengu-1,500 ngaphambilini. Kumele kubonakale ukuthi uJesu ugxila kwiTestamente Elidala futhi aliphakamisele ezingeni eliphezulu kunawo onke. AmaKristu amaningi aphethe ngokuphambukile ukuthi lapha kwanikezwa umthetho omusha, futhi ngaleyondlela umthetho weTestamente Elidala usuthathelwe indawo yivangeli leTestamente Elisha. Kodwa iqiniso ngukuthi lokho uJesu akufundisa lapha kusekelwe emthethweni weTestamente Elidala. UKristu wambula umthetho ngokuphelele ukuze “ ‘kulemithetho emibili’ ” (efingqa Imithetho Elishumi, eyokuqala emine egxile kubudlelwane bomuntu nobunkulunkulu, futhi neyesebili eyisithupha egxile ebudlelwaneni phakathi kwabantu) “ ‘kuncike wonke umthetho nabaprofethi’ ” (Mat. 22:40, RSV). Ngalendlela, uJesu futhi uphakamisa lonke iTestamente Elidala uma ethi, “umthetho nabaprofethi,” ngokuba lokhu yindlela efinyeziwe yokubhekisa emthethweni, abaprofethi, kanye nemibhalo, noma zonke izigaba ezintathu zeTestamente Elidala. “Yena [uKristu] wakhomba Ezibhalweni njengezinegunya elingaphikiswa, futhi nathi kumele senze ngokufanayo. IBhayibheli lethulwe njengezwi likaNkulunkulu waphakade, njengesiphetho sayo yonke impikiswano kanye nesisekelo salo lonke ukholo.”—Ellen G. White, Christ’s Object Lessons, pp. 39, 40.

`Yimiphi (uma ikhona) eminye imithombo yegunya eqhudelanayo (Umndeni, ifilosofi, isiko-mpilo) engase imelane nokuzinikela kwakho Ezwini likaNkulunkulu na?`