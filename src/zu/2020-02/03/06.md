---
title:  AbaPostoli NeBhayibheli
date:  16/04/2020
---

Ababhali beTestamente Elisha babhekana neBhayibheli ngendlela efana nekaJesu. Odabeni lwezimfundiso, inkambo elungileyo, kanye nokufezeka kweziprofetho, iTestamente Elidala kubo laliyiZwi likaNkulunkulu elinegunya. Asitholi lutho, noma Yikuphi, kulokho okushiwo ngokwenziwa yilamadoda okulwisana negunya noma ubuqiniso banoma iyiphi ingxenye yeBhayibheli.

**Izahluko ezingezansi zisifundisani ngendlela abapostoli ababeqonda ngayo igunya leZwi likaNkulunkulu na?**

`Zenzo 4:24–26`

`Zenzo 13:32–36`

`Rom. 9:17`

`Gal. 3:8

Qaphela ukuthi kulezizahluko indlela ezihlanganisa ngayo Izibhalo neZwi likaNkulunkulu uqobo. KwiZenzo 4, ngaphambili nje kokugcwaliswa nguMoya oNgcwele, abafundi badumisa uNkulunkulu ngokuhlenga uPetro noJohane. Ekudumiseni kwabo, baphakamisa amazwi abo, bevuma uNkulunkulu njengoMdali futhi ngokukhuluma ngoDavide njengenceku Yakhe. Okungukuthi, amazwi kaDavide ngamazwi kaNkulunkulu. KwiZenzo 13:32-36, uDavide ucashunwa futhi nguPawule, kodwa amazwi akhe athathwa njengaphuma kuNkulunkulu, ngokuba indimana 32 ithi: “Lokho uNkulunkulu akwethembisa obaba” (RSV). KwabaseRoma 9:17, lapho othile engalindela uNkulunkulu njengendikimba, uPawule usebenzisa itemu “Izibhalo,” ethi: “Ngokuba Izibhalo zithi kuFaro” (NKJV), empeleni obekungathi, “Ngokuba uNkulunkulu uthi kuFaro.” KwabaseGalathiya 3:8 indikimba “Izibhalo” lisetshenziswe esikhundleni sika “Nkulunkulu,” okuveza indlela Izwi likaNkulunkulu elixhumene ngayo noNkulunkulu uqobo.  Empeleni, ababhali beTestamente Elisha bancike ngokufanayo kwiTestamente Elidala njengezwi likaNkulunkulu. Kunamakhulu emisho kwiTestamente Elisha aphume kwiTestamente Elidala. Omunye umfundi wenze uhla lwezinkomba ezingu-2,688, 400 eziphuma kuIsaya, 370 kumaHubo, 220 kuEksodusi, njalo, njalo. Uma othile ubengahlanganisa loluhla lwezinkomba, izindikimba, kanye nezihloko, inani beliyokwanda kakhulu. Izincwadi zigcwele izinkomba zeziprofetho zeTestamente Elidala ezivama ukwethulwa ngalesisisho, “kulotshiwe” (Mat. 2:5, Marko 1:2, 7:6, Luka 2:23, 3:4, Rom. 3:4, 8:36, 9:33, 1 Kor. 1:19, Gal. 4:27, 1 Pet. 1:16). Konke lokhu kuqinisa ukuthi Izibhalo zeTestamente Elidala ziyisisekelo okuphezu kwazo kumi izimfundiso zikaJesu nabapostoli.