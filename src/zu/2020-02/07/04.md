---
title:  Ukuphindaphinda, Ukuhleleka Kwamagama,kanye Nezincazelo
date:  12/05/2020
---

Ekucabangeni kwesiHeberu, kunezindlela eziningi zokwethula imiqondo ethi iqinise incazelo futhi igcizelele ukubaluleka kwemiqondo. Ngokungafani nezilimi zase-Europe, isiHeberu asinazo izimpawu zokubhala olimini lwendabuko, ngalokho isakhiwo solimi sasungula ezinye izindlela zokudlulisela lemiqondo.

`Funda uGenesisi 1:26, 27; no Isaya 6:1-3. Yimaphi amagama aphindaphindiwe kulezizahluko na? Lamagama aphindaphindiwe agqamiswa kanjani yimiqondo ehlukene ethulwa ngokuphindaphinda na?`

Enye yezindlela umlobi womHeberu ayengagcizelela ngayo ezinye izimpawu zikaNkulunkulu kwakungokuphindaphinda kathathu. Njengalokhu indaba yokudala ifinyelela kuvuthondaba lomsebenzi kaNkulunkulu wokudala, umbhalo ugcizelela ukubaluleka okukodwa kwesintu esidaliweyo. Itemu u-bara’, “ukudala,” njalo linoNkulunkulu kuphela njengedikimba yalo. Okungukuthi, nguNkulunkulu kuphela onamandla okudala ngaphandle ngokuncika kwizinto ezikhona. Lapha umbhalo uchaza ukudalwa komuntu: ‘Ngalokho uNkulunkulu wadala umuntu ngomfanekiso wakhe; ngomfanekiso kaNkulunkulu wamdala yena; owesilisa ngowesifazane Yena wabadala bona” (Gen. 1:27, NKJV). Qaphela ukuphindaphinda kathathu kwegama “ukudala.” UMose, ngalokho, wagcizelela ukuthi isintu sidalwe nguNkulunkulu nokuthi sadalwa ngomfanekiso Wakhe, futhi. Lamaqiniso ayegcizelelwa nguyena. Embonweni nasobizweni lukaIsaya, iserafim iphindaphinda amazwi “Ngcwele, ngcwele, ngcwele Nkosi yamabandla” (Isa. 6:3). Isigcizelelo sisebungcweleni bukaNkulunkulu obumangalisayo obukhona bakhe bugcwalisa ithempeli. Sibona futhi lobubungcwele kumazwi kaIsaya, ngenkathi emi ebukhoneni bukaSomandla: “Maye Kimina, ngokuba ngiphelile!” (Isa. 6:5, NKJV). Nomprofethi onjengoIsaya, enqwamana nobungcwele nesimilo sikaNkulunkulu, wazenyeza ngokungafaneleki kwakhe. Ngalokho, nalapha, kude ngaphambili kokuba uPawule aphawule ngokuba yisoni kwesintu kanye nokudinga uMsindisi (Romans 1–3), siyabona iBhayibheli libhekisa kwisimo esiwileyo sesintu, nakumuntu “olungileyo” njengoIsaya. KuDaniyeli 3, sinokuphindaphinda (okwehlukahlukene) komusho “umfanekiso owakhiwa ngu-Nebuchadnezzar” (Dan. 3:1, 2, 3, 5, 7, 12, 14, 15, 18, NKJV). Lomusho, noma ukwehluka kwawo, uphindwa izikhathi ezingu-10 esahlukweni ukuqhathanisa isenzo sika-Nebuchadnezzar emelana nomfanekiso uNkulunkulu ayemembulele wona ngoDaniyeli (Dan. 2:31–45). Isigcizelelo lapho sisesintwini sifuna ukuzenza unkulunkulu wokukhonzwa, ngokuphikisana noNkulunkulu okungukuphela Kwakhe weqiniso, okunguYena kuphela ofanele ukukhonzwa.