---
title:  Amagama Nezincazelo Zawo
date:  11/05/2020
---

Kuzozonke Izilimi kunamagama anothile futhi adepha ezincazelweni kangangokuba kulukhuni ukuwahumusha ngokwanele ngegama elilodwa. Amagama anjalo adinga ukufundwa kabanzi ngokusebenza kwawo eBhayibhelini ukuqonda ububanzi bencazelo.

`Funda u-1 Amakhosi 3:6, iHubo 57:3, iHubo 66:20, iHubo 143:8, no Mika 7:20. Isihe nobumnene bukaNkulunkulu budlulela kanjani ezidalweni Zakhe na?`

Igama lesiHeberu u-chesed (isihe) ngelinye lamagama anothile futhi nanesigqi kwiTestamente Elidala. Lichaza uthando, umusa wothando, isihe, kanye nomoya wesivumelwane kaNkulunkulu ngakubantu Bakhe. Kulezizahluko ezimbalwa, simbonile eveza “ ‘isihe esikhulu (chesed) kwinceku Yakho uDavide . . .; uqhube nalobubumnene (chesed) obukhulu kuye’ ” (1 Amakhosi 3:6, NKJV). “Uyakuthumela umusa (chesed) Wakhe kanye ngeqiniso Lakhe” (Hub. 57:3, NKJV). Mayelana noIsrayeli, Yena “uyakunikeza iqiniso kuJakoba nesihe (chesed) kuAbrahama” (Mik. 7:20, NKJV). Zining izincwadi ezibhalwe ngaleligama u-chesed, zizama ukubamba ukudepha kwesihe sikaNkulunkulu nothando ngakithina.

`Funda uNumeri 6:24–26, Jobe 3:26, iHubo 29:11, Isaya 9:6, no Isaya 32:17. Kulezizahluko, yikuphi lokhu “kuthula” noma i¬-shalom okukhulunywa ngako kuzo na?`

Igama lesiHeberu u-shalom livame ukuhumushwa njengo “kuthula.” Kodwa incazelo yaleligama idephe futhi ibanzi kunalokho. Lingahumushwa njengo “kuphelela, inhlalakahle.” Izibusiso kanye nomusa kaNkulunkulu kusigcina esimweni sika-shalom, okuyisipho esivela kuNkulunkulu (Num. 6:24–26). Ngokuchasene, amava kaJobe okuhlupheka aletha isimo lapho yena “ ‘engakhululekile’ ” (NKJV) futhi “ ‘engathule,’ ” ngoba akanayo i-shalom. Kulomhlaba omatasa, kuyisibusiso esikhulu ukwamukela usuku lweSabatha ngamazwi Shabbat Shalom, ngokuba ukuhlanganyela kwethu noNkulunkulu kusihlinzeka ngokuthula okuphezulu kanye nokuphelela okufiswa yizimpilo zethu.

`Kunoma yiluphi ulimi esilukhulumayo nesilufundayo—nakuba singazazi izincazelo zendabuko zalamagama—singaba kanjani namava eqiniso ezincazelo zalamagama ngokuqonda kwethu na?`