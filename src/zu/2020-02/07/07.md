---
title:  Umcabango Obanzi
date:  15/05/2020
---

Funda u-Ellen G. White, “John Wycliffe,” pp. 79–96; “Luther Before the Diet,” pp. 145–170 in The Great Controversy; Funda futhi isigaba 4.a.–j. kumqulu “Methods of Bible Study,” engatholakala kwi-link elandelayo: www.adventistbiblicalresearch.org/materials/bibleinterpretation-hermeneutics/methods-bible-study. “Ezwini Lakhe, uNkulunkulu unikeze abantu ulwazi oludingekile ukuba basindiswe. Izibhalo eziNgcwele kumele zamukelwe njengesambulo esinegunya, nesingenaphutha, sentando Yakhe. Ziyizinga lesimilo Sakhe, isambulo sezimfundiso, kanye nesivivinyo samava. . . . Kepha iqiniso lokuthi uNkulunkulu wembule intando Yakhe kubantu ngeZwi Lakhe, alenzanga bungadingeki ubukhona kanye nobuholi bukaMoya oNgcwele. Kunalokho, uMoya wathenjiswa nguMsindisi wethu, ukuvulela izinceku Zakhe izwi, ukukhanyisa kanye nokusebenzisa izimfundiso zalo. Futhi njengoba kwakunguMoya kaNkulunkulu owaphefumulela iBhayibheli, ngeke kwenzeka ukuba ukufundisa kukaMoya kuphikisane nalelozwi.”—Ellen G. White, The Great Controversy, p. 9.

**Imibuzo Yokuxoxisana**

`1. Nakuba zingaki izihumusho zeBhayibheli ezikhona olimini lwakho, yini ongayenza ukusebenzisisa lokho onako na? Ungafunda kanjani Ukuthanda iBhayibheli njengeZwi likaNkulunkulu kanye nokufuna, Ngokholo, ukulalela lokho elikufundisayo na?`

`2. Cabanga ngomehluko phakathi kwalokho Izwi likaNkulunkulu elikufundisayo ngendabuko yesintu (ukuthi sadalwa nguNkulunkulu Ngosuku lwesithupha lweNdalo), kanye nalokho isintu ngokwaso, ngaphansi kwegama le “sayensi,” elikufundisayo, Okungukuthi sasombuluka emimyakeni eyizigidigidi. Lomehluko Obanzi kangaka phakathi kwako kokubili kumele usitsheleni ngokubaluleka kokugxila kulokho iBhayibheli elikufundisayo, futhi nokuphambuka okukhulu okungenziwa yisintu lapho sichezuka Ezwini likaNkulunkulu nakulokho elikufundisayo na?`

`3. Yiziphi izikhali zeBhayibheli, uma zikhona, onazo ezingakusiza ukuba uqonde kangcono iBhayibheli na? Futhi noma ke ungenazo ezengeziwe izikhali, Ungafunda kanjani ukusebenzisa ezinye zezifundo ozifunde Kuleliviki ngendlela yokuchasisa iBhayibheli na?`

`4. Abantwana bakwaIsrayeli batshelwa ukuba bafundise izingane zabo amaqiniso amakhulu ababephathiswe wona kanye nokubuyekeza izindaba zokuhola kukaNkulunkulu ezimpilweni zabo (Dut. 4:9). Singasabalulanga inzuzo esobala yokudlulisela ukholo, yini emayelana nokufundisa kanye nokuxoxa izindaba zokuhola kukaNkulunkulu ezimpilweni zethu enomkhuba wokukhulisa ukholo lwethu na? Okungukuthi, kungani ukwabelana ngeqiniso leZibhalo kanye nabanye kuyinzuzo kithina, ngokufanayo na?`