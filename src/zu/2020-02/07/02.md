---
title:  Ukuqonda Izibhalo
date:  10/05/2020
---

`Funda u-2 Timothewu 3:16, 17. Iyiphi inhloso yokuba sinikezwe iBhayibheli na?`

IBhayibheli lalotshwa njengofakazi wezenzo zikaNkulunkulu emlandweni, icebo Lakhe lokuhlenga isizwe sesintu esiwileyo, kanye nokufundisa thina kuzo zonke izindlela zokulunga. Inkosi yakhetha ukukwenza lokhu ngolimi lwesintu, yenza imicabango Yayo kanye nemiqondo ibonakale ngamazwi esintu. Ekuhlengeni uIsrayeli eGibhithe, uNkulunkulu wakhetha isizwe esithile ukudlulisa umyalezo Wakhe kubantu bonke. Wavumela lesosizwe ukukhuluma Izwi Lakhe ngolimi lwaso, isiHeberu (kanye nezigaba ezimbalwa ngesi-Aramaic, Ulimi oluhlobene nesiHeberu). Ukuqubuka kwesikompilo lesiGriki kwaletha ithuba elisha, elenza ukuba iTestamente Elisha lidluliselwe ngolimi lukazwelonke lwesiGriki, esasikhulunywa kabanzi kuleyongxeye yomhlaba ngalesosikhathi. (Empeleni, kwakuze kube nesihumusho sesiGriki seTestamente Elidala, ngokunjalo.) Lolulimi “lukazwelonke” lwenza ukuba abapostoli kanye nebandla lokuqala bakwazi ukusabalalisa ivangeli ezindaweni ezikude ngokubanzi ngogqozi olusha lokuvangela ngemuva kokufa kukaKristu. Kamuva, umpostoli uJohane “waba ngufakazi ngezwi likaNkulunkulu nangobufakazi bukaJesu Kristu, ngakho konke akubonayo” (Samb. 1:2, NKJV). Ngalendlela, iBhayibheli libonisa ukuqhubeka kwalobu “bufakazi” obuphefumulelwe kusukela kumlobi wokuqala weZibhalo kuze kufike kowokugcina.

`Funda uDuteronomi 32:476, 47. Kungani kwakubaluleke kangaka ukuba abantwana bakwaIsrayeli balalele “onke amazwi alomthetho” (Deut. 32:46), i-Torah, noma “imiyalezo” na? Izwi likaNkulunkulu “lizilula” kanjani izinsuku zethu na? Kungasho ukuthini lokho ngokwengqikithi yethu namuhla na?`

Abanye abantu abalihumushi nje kuphela ezilimini zabo kodwa baba nezinye isihumusho ezahlukene zalo ngezilimi zabo. Abanye bangaba nesihumusho esisodwa, uma nalokho benako. Kodwa nakuba kuyikuphi onako, iphuzu eliphambili ngelokuba ulithande njengezwi likaNkulunkulu futhi, Okusemqoka kakhulu, ulalele lokho elikufundisayo.

`Kungani kungeyona “into eyize” (Deut. 32:47, NKJV) ukulalela Izwi likaNkulunkulu kanye nokulifundisa abantwana bakho, ngokunjalo na?`