---
title:  Cabanga Kabanzi
date:  03/04/2020
---

Funda u-Ellen G. White, “The Scriptures a Safeguard,” pp. 593–602 in The Great Controversy; “Let Not Your Heart Be Troubled,” pp. 662–680 in The Desire of Ages. “Ezwini Lakhe, uNkulunkulu unikeze abantu ulwazi oludingekile ukuba basindiswe. Izibhalo eziNgcwele kumele zamukelwe njengesambulo esinegunya, nesingenaphutha, sentando Yakhe. Ziyizinga lesimilo Sakhe, isambulo sezimfundiso, kanye nesivivinyo samava.”—Ellen G. White, The Great Controversy, p. 9. Baningi abafile ngokuphakamisa kanye nokuthembeka Ezwini likaNkulunkulu. Omunye walabo kwakungu-Dr. Rowland Taylor, umfundisi weBandla lamaNgisi e-Hadley, England, owamelana nokungena kwemisa lamaKatolika ngesikhathi sokubusa kuka-Bloody Mary. Ngemuva kokukhishelwa ngaphandle futhi aklolodelwe ngokubambelela kwakhe Ezibhalweni, wenza ubizo ngokwakhe kwibhishobhi lase-Winchester, u-Lord Chancellor of England, kodwa naye wamphonsa ejele futhi ekugcineni wamthumela ukuba ayoshiswa. Ngaphambi nje kokufa kwakhe ngo-1555, wakhuluma lamazwi:  “ ‘Bantu abalunguleyo! Akukho enginifundise kona ngaphandle KweZwi Elingcwele likaNkulunkulu, kanye nalezozifundo engizithathe encwadini ebusisekile kaNkulunkulu, iBhayibheli Elingcwele. Ngize lapha namuhla ukuzoshicilela lokho ngegazi lami.’ ”—John Foxe, The New Foxe’s Book of Martyrs, rewritten and updated by Harold J. Chadwick (North Brunswick, NJ: Bridge-Logos Publishers, 1997), p. 193. U-Dr. Taylor wezwakala esho iHubo 51 ngaphambi nje kokuba umlilo ubaswe futhi afe.

**Imibuzo Yokuxoxisana**

`1. Iyiphi indlela isiprofetho esiqinisa ngaso Imvelaphi engcwele yeBhayibheli na? Leziziprofetho ezifezekile ziluqinisa kanjani ukholo lwethu na?`

`2. Ngokubhekise embuzweni osekugcineni kwesifundo sangoLwesibili, kungani ubufakazi ngoJesu enguMesiya bunamandla kangaka na?`

`3. UJesu nabapostoli batshengisa ukukholwa okungantengi ekwethembekeni kanye nasegunyeni Elingcwele leZibhalo eziNgcwele. Ngokwesibonelo, zingaki izikhathi lapho uJesu abhekisa Ezibhalweni futhi nokuthi (ngokuvama ukubhekisa Kuye) Izibhalo kumele “zigcwaliseke” na? (buka ngokwesibonelo, Mat. 26:54, 56; Marko 14:49; Luka 4:21; Johane 13:18; Johane 17:12). Ngalokho, uma uJesu athatha Izibhalo (kulokhu iTestamente Elidala) ngokuqinile, ikakhulu ngokuphathelene nokugcwaliseka kwesiprofetho, kumele ke kubenjani ukubuka kwethu iBhayibheli na?`