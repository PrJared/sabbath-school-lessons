---
title:  IBhayibheli NjengoMlando
date:  01/04/2020
---

IBhayibheli lilodwa uma uliqhathanisa nezinye izincwadi “ezingcwele” ngoba lisekelwe emlandweni. Lokhu kusho ukuthi iBhayibheli aliyona nje imicabango yobuhlakani babantu (njengo-Confucius noma u-Buddha), kodwa libika ngezenzo zikaNkulunkulu emlandweni njengalokhu ziphokophelele emgomeni oqondile. Mayelana neBhayibheli, leyomigomo yile 1) isithembiso sikaMesiya futhi 2), ukuza kwesibili kukaJesu. Lokhu kuqhubekela kukodwa enkolweni yobuKristu bobuJuda, ngokumelene nombono wezinye izinkolo zezwe kusukela kwelaseGibhithe yasemandulo kufike kwizinkolo zamanje zasempumalanga.

`Funda u-1 Korinte 15:3–5, 51–55; Roma 8:11; no 1 Thesalonika 4:14. Lezizahluko zisifundisani hhayi kuphela ngokuba ngumlando oyiqiniso ukuvuka kukaKristu kepha ngalokho okukusho kithina ngamunye na?`

Ubufakazi bamaVangeli amane kanye noPawule ngobokuthi uJesu wafa, wangcwatshwa, wavuku ngomzimba kwabafileyo, nokuthi wabonakala kubantu abahlukahlukene. Lokhu kufakazelwa ngofakazi ababemubeke ethuneni kwathi kamuva balibona lingenalutho. Ofakazi abamthinta uJesu, futhi badla kanye Naye. UMariya Magadelina, uMariya (umama kaJesu), kanye nabanye omama bambona esenguKristu ovukileyo. Abafundi bakhuluma Naye endleleni eya e-Emmaus. UJesu waziveza kubo ezobathuma. UPawule ubhala ukuthi uma ubufakazi beZibhalo bulahlwa, ngalokho ukushumayela nokukholwa kwethu “kuyize” (1 Kor. 15:14). Ezinye izihumusho zithi “kuyincithakalo” (REB) noma (akuyinto yalutho” (NIV). Abafundi bathi, “ ‘Kuyiqiniso! INkosi ivukile’ ” (Luka 24:34, NIV). Itemu lesiGriki ontos libhekisa kokuthile okwenzeka ngempela. Lihumushwa ngokuthi, “ngempela,” “ngeqiniso,” noma “impela.” Abafundi bafakaza ngokuthi “ ‘INkosi ivukile impela’ ” (NKJV).

UKristu wethulwa futhi njengo “libo” (1 Cor. 15:20) labo bonke abafa. Iqiniso lomlando lokuthi uKristu wavuka buqu kwabafileyo futhi uyaphila namuhla kuyisiqiniseko sokuthi nabo bazovuswa njengalokhu Naye avuswa. Bonke abalungileyo “bayophiliswa kuKristu” (1 Kor. 15:22, NRSV). Lelitemu lapha likhomba isenzo sakusasa sokudala, lapho labo “abangabakaKristu,” noma abahlala ngokwethembeka Kuye bayovuswa “ekuzeni Kwakhe” (1 Kor. 15:23, NKJV) “ngecilongo lokugcina” (1 Kor. 15:52, NKJV).

`Kungani isithembiso sovuko singumongo enkolweni yethu, ikakhulu njengoba siqonda ukuthi abafileyo balele na? Ngaphandle kwaso, kungani ukukholwa kwethu ngempela “kuyize” na?`