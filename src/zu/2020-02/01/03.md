---
title:  Ngubani Owaloba IBhayibheli. Futhi Kuphi na?
date:  30/03/2020
---

Ababhali abahlukahlukene, izindawo ababekuzo, kanye nemvelaphi yabo inikeza ubufakazi obubodwa bokuthi uNkulunkulu usebenza ukukhuluma umlando kanye nombiko Wakhe kubantu abahlukahlukene ngokwamasiko-mpilo.

`Izindimana ezilandelayo zisitshelani ngababhali bezibhalo kanye nemvelaphi yabo na? (Eksod. 2:10, Amos 7:14, Jer. 1:1–6, Dan. 6:1–5, Mat. 9:9, Fil. 3:3–6, Samb. 1:9).`

IBhayibheli labhalwa ngabantu abanezimvelaphi ezahlukene futhi besezimweni ezahlukahlukene. Abanye babebhala besezigodlweni, abanye emajele, abanye ekudingisweni, futhi nabanye ngezikhathi zohambo lwabo bevangela. Lamadoda ayenemfundo eyehlukene futhi nemisebenzi engafani. Abanye, njengoMose, kwakumele babengamakhosi noma, njengoDaniyeli, basebenze ezikhundleni eziphakeme. Abanye babengabelusi nje. Abanye babebasha futhi abanye sebebadala. Ngaphandle kwalokho kwehlukana, bonke babenokukodwa abafana ngakho: babebizwe nguNkulunkulu futhi baphefumulelwa nguMoya oNgcwele ukubhala imibiko kubantu Bakhe, noma kuyinini nanoma bahlala kuphi.

Futhi, abanye bababhali babengofakazi bezigameko ababekhuluma ngazo. Abanye benza Ucwaningo lwezigameko noma basebenzisa ngokuqikelela izibhalo (Josh. 10:13, Luke 1:1– 3). Kodwa zonke izigaba zeBhayibheli zaziphefumulelwe (2 Tim. 3:16). Kungalesisizathu uPawule ethi “noma yikuphi okwakulotshiwe. . . kwalotshelwa ukuyalwa kwethu, ukuze ngoku. . . khuthaza kweZibhalo sibe nethemba” (Rom. 15:4, NASB). UNkulunkulu owadala izilimi zesintu wenza abantu abakhethekile ukuba badlulisele Umcabango ophefumulelwe ngendlela ethembekile kanye nangolimi lwesintu. “Kumthokozisile uNkulunkulu ukukhuluma iqiniso Lakhe ezweni esebenzisa abantu, futhi Yena ngoKwakhe, NgoMoya Wakhe oNgcwele, wenza ukuba abantu bafaneleke futhi bakwazi ukwenza umsebenzi Wakhe. Wahola umqondo ekukhetheni lokho okumele kukhulunywe nokumele kulotshwe. Ingcebo yabekwa ezitsheni zobumba, kepha, nakuba kunjalo, iphuma Ezulwini.”—Ellen G. White, Selected Messages, book 1, p. 26.

`Baningi Ababhali abahlukene, kwizingqikithi Eziningi ezahlukene, kepha uNkulunkulu oyedwa wembulwa yibo bonke. Leliqiniso elimangalisayo lisiza kanjani ukuqinisekisa kithina ubuqiniso beZwi likaNkulunkulu na?`