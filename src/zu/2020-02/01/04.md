---
title:  IBhayibheli NjengeSiprofetho
date:  31/03/2020
---

IBhayibheli lilodwa phakathi kweminye imisebenzi yezenkolo ngoba okufika ku-30 percent kwelikuqukethe kumayelana neziprofetho nemibhalo yesiprofetho. Ukuhlangana kwesiprofetho kanye nokugcwaliseka kwaso ngesikhathi kungumongo wendlela Izibhalo ezibuka ngayo izwe, ngokuba uNkulunkulu owenza emlandweni wazi futhi nekusasa futhi ulembulile kubaprofethi Bakhe (Amos 3:7). IBhayibheli akulona nje kuphela Izwi eliphilayo, noma Izwi lomlando—liyizwi lesiprofetho.

**Izibhalo ezilandelayo ziyembula kanjani imininingwane kaMesiya ozayo na?**

`Gen. 49:8–12`

`Hub. 22:12–18`

`Isa. 53:3–7`

`Dan. 9:2–27`

`Mik. 5:2`

`Mal. 3:1`

`Zak. 9:9`

Kuneziprofetho okungenani ezingamashumi ayisithupha nanhlanu eziqondile ngoMesiya kwiTestamente Elidala, ziningi Ezinye uma senezezela ngemifanekiso (imfundiso yendlela imikhosi yeTestamente Elidala, njengemihlatshelo, yayiyiziprofetho ezincane ngoJesu). Leziziprofetho zimayelana nemininingwane eqondile njengokuthi “Intonga yobukhosi ayiyikusuka kuJuda” (Gen. 49:10; nokuthi wayezozalelwa eBethlehema kwaJuda (Mik. 5:2); nokuthi wayezo “delelwa, ashiywe ngabantu”; ashaywe, abhecwe ngecala, kepha angathi vu ukuzikhulumela (Isa. 53:3-7); ukuthi izandla nezinyawo zakhe zazizohlatshwa; nokuthi babezokwabelana ngezambatho Zakhe (Hub. 22:12-18). Ukuthi leziziprofetho zeTestamente Elidala zagcwaliseka ngokuqondile empilweni, ekufeni, nasekuvukeni kukaJesu kungubufakazi bokuphefumulelwa kwazo kanye nokwambulwa. Kukhomba futhi ukuthi uJesu wayengulowo Yena nabanye ababethi unguYena. UJesu walandela abaprofethi basemandulo ekubikezeleni ngokufa nokuvuka Kwakhe (Luka 9:21, 22; Mat. 17:22, 23), ngokuwa kweJerusalema (Mat. 24:1, 2), kanye Nokuza Kwakhe Kwesibili (Johane 14:1–3). Ngalokho, ukuba ngumuntu Kwakhe, ukufa, kanye nokuvuka kuprofethiwe yiBhayibheli, futhi nokufezeka kwako kuqinisekisa ukwethembeka kwalo.

`Yiziphi zonke isizathu ongazicabanga zokukholwa kwakho kuJesu kanye nokusifela Kwakhe na? Yabelana ngazo neklasi ngeSabatha futhi, eklasini, buza Umbuzo: Kungani ubufakazi buqandula ikhanda na?`