---
title:  Ububodwa BeBhayibheli
date:  28/03/2020
---

### Kuleliviki Funda
Dut. 32:45–47; Gen. 49:8–12; Isa. 53:3–7; 1 Kor. 15:3–5, 51–55; Rom. 12:2

> <p>Indimana Yekhanda</p>
> “Izwi lakho liyisibani ezinyaweni zami nokukhanya endleleni yami” (IHubo 119:105, NKJV).

Liqukethe izincwadi ezingu-66, futhi lilotshwe ngaphezu kweminyaka engu1,500 kumazwekazi amathathu (Asia, Africa, kanye ne-Europe) ngabalobi abangaphezu kwamashumi amane, iBhayibheli lilodwa. Ayikho enye incwadi, engcwele noma eyezenkolo, efana nalo. Futhi akumangalisi. Nembala, liyiZwi likaNkulunkulu. Kunemibhalo engaphezulu kuka-24,600 yeTestamente Elisha yesikhathi siminyaka engu-400 yokuqala ngemuva kukaKristu. Kwizibhalo zokuqala zika-Plato, kukhona eziyisikhombisa, zingu-8 ezika-Herodotus, kuthi ezika-Homer Iliad zeqe kancane ku-263 ezisekhona. Yingakho, sinobufakazi obuqandula ikhanda ngokuqiniseka kwezibhalo zeTestamente Elisha.

IBhayibheli yincwadi yokuqala eyaziwayo eyahumushwa, incwadi yokuqala eNtshonalanga eyashicilelwa, futhi kube yincwadi yokuqala ukusabalala kabanzi ezilimini Eziningi kangangokuba lingafundwa ngu-95 percent wabantu basemhlabeni namuhla. IBhayibheli lilodwa ngokwegqikithi kanye nomyalezo walo, ogxile kwizenzo zikaNkulunkulu zokuhlenga emlandweni. Lowomlando uxubene nesiprofetho, njengalokho ubikezela ngamacebo kaNkulunkulu ngekusasa kanye nangombuso Wakhe waphakade. LiyiZwi eliphilayo likaNkulunkulu, ngoba wona lowoMoya kaNkulunkulu okungawo Izibhalo zaphefumulelwa (2 Tim. 3:16, 17) wethenjiswe kumakholwa namuhla ukusiholela kulo lonke iqiniso lapho sifunda Izwi (Johane 14:16, 17; Johane 15:26; Johane16:13).

_*Funda isifundo saleliviki ukulungisela iSabatha, 4 April._