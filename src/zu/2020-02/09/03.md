---
title:  Ukudala Emibhalweni Yasemandulo
date:  25/05/2020
---

Izazi zemivubukulo zithole Imibhalo yaseGibhithe yasemandulo kanye neyaseMpumalanga Eseduze equkethe imilando emidala yokudala kanye nozamcolo. Lokhu kudale abanye ukuthi bazibuze ukuthi indaba ekuGenesisi ayetshelekwanga yini kulamasiko-mpilo noma incike kuwo ngendlela thile. Kodwa ngabe lokhu kuyiko na?

`Funda uGenesisi 1–2:4, bese ufunda izicaphuno eziphuma kwi-Atra-Ḫasis Epic: “Ngenkathi onkulunkulu kunokuba kube ngabantu/ benza umsebenzi, bethwala imithwalo,/imithwalo yonkulunkulu yayimikhulu kakhulu,/ Umsebenzi ulukhuni kakhulu, inkinga inkulu kakhulu/. . . . ‘Makuthi unkulunkulu wesibeletho adale inzalo,/ Futhi Indoda ithwale Umthwalo wonkulunkulu!’ . . . U-Geshtu-e, unkulunkulu owayenokuhlakanipha,/ bambulala embizweni yabo./ U-Nintu waxuba ubumba/ Kanye nenyama negazi lakhe. . . .”—Stephanie Dalley, Myths from Mesopotamia: Creation, the Flood, Gilgamesh, and Others (New York: Oxford University Press, 1989), pp. 9, 14, 15. Yimuphi umehluko owubonayo na?`

Nakuba kukhona okufanayo phakathi kwalezizindaba (e.g., abantu bokuqala benziwa ngobumba), umehluko usobala kakhulu. (1) Ku-Atra-Ḫasis umuntu usebenzela onkulunkulu ukuze onkulunkulu baphumule. KuGenesisi, uNkulunkulu udala umhlaba kanye nakho konke okukuwo edalela isintu njengeqophelo lokudala, futhi abe esephumula nabo. KuGenesisi, isintu sibekwa Ensimini futhi simenywe ukuba sizodlelana noNkulunkulu futhi sinakekele indalo Yakhe—umqondo ongatholakali kwi-Atra-Ḫasis. (2) Kwi-Atra-Ḫasis, unkulunkulu omncane uyabulawa kuthi igazi lakhe lixutshwe nobumba ukwenza abesilisa abayisikhombisa kanye nabesifazane. KuGenesisi, kuqala “kwenziwe” uAdamu nguNkulunkulu, ophefumulela kuye Ukuphila, bese “Kwenziwa” owesifanzane kamuva ukuba abe “ ‘ngumsizi’ ” wakhe (NKJV). UNkulunkulu akazange adale uAdamu noEva ngegazi lesithixo esibulewe. (3) Akukho phawu lwempi noma udlame embikweni kaGenesisi, njenalokhu kutholaka endabeni ka-Atra-Ḫasis. Umbiko webhayibheli muhle ekuvezeni uNkulunkulu onamandla onke ohlinzeka isintu ngenhloso ehloniphekile emhlabeni opheleleyo. Lomehluko omkhulu wenze abafundi ukuba baphethe ngokuthi, ekugcineni, lena yimibiko ehluke kakhulu yokudala.

`Abanye baphikisane ngokuthi, eminyakeni, izindaba zokudala kanye nezikazamcolo zadluliselwa, ngobudedengu zincike kokwenzeka ngempela (Yingakho kukhona okufanayo) kodwa zahlanekezelwa ngokuhamba kwesikhathi. Ngokumelene, uMose, ngaphansi kokuphefumulelwa nguMoya oNgcwele, wembula lokho okwenzeka ngempela. Kungani lencazelo isebenza kangcono ekuvumeni ukufana okumbalwa kunomqondo wokuthi uMose watsheleka kulezizindaba zabahedeni na?`