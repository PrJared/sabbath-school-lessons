---
title:  'Ukudala: UGenesisi NjengeSisekelo, Isigaba 2'
date:  23/05/2020
---

### Kuleliviki Funda
Jobe 26:7–10; Genesisi 1–2; Genesisi 5; Genesisi 11; 1 Kron. 1:18–27; Mat. 19:4, 5; Johane 1:1–3.

> <p>Indimana Yekhanda</p>
> “Amazulu amemezela inkazimulo kaJehova; nomkhathi ubonisa umsebenzi wezandla Zakhe” (Hub 19:1, NKJV).

Izihlakaniphi eziningi ezinkulu zathola ugqozi Ezibhalweni lokuhlola kabanzi umhlaba odalwe nguNkulunkulu; ngenxa yalokho, isayensi yesimanje yabakhona. U-Johannes Kepler, Isaac Newton, John Ray, Robert Boyle, kanye nabanye ososayensi bakuqala babekholwa ukuthi imisebenzi yabo yayembula kabanzi ngemisebenzi kaNkulunkulu yokudala.  Ngemuva kwe-French Revolution, nokho, isayensi yange-19th century yaqala ukusuka ekubukeni umhlaba ngokukaNkulunkulu yagxila kwimvelo kanye nokuphathekayo, imvamisa ingenayo indawo kaNkulunkulu. Lemiqondo yagqamiswa ngu-Charles Darwin On the Origin of Species (1859). Kusukela ngalesosikhathi, isayensi ithe yaziqhelisa kakhulu kwisisekelo sayo saBhayibheli, kwaba nomphumela wokuchasisa kabusha indaba kaGenesisi. Ngabe iBhayibheli lifundisa indlela yokubuka izwe endala nengeyona yesayensi na? Ngabe indaba yeBhayibheli yabolekwa ezizweni zabahedeni na? Ngabe iBhayibheli lakheka ngokwesiko-mpilo lendawo nesikhathi, noma isimo salo sokuphefumulelwa siphakamisa thina ekuboneni indabuko ephelele esakhiweni sayo sobunkunkulu na? Lezi ngezinye zezindaba esizothinta kuzo esifundweni saleliviki.

_*Funda isifundo saleliviki ukulungiselela iSabatha, 30 May._