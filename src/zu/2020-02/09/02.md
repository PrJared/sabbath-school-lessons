---
title:  Umhlaba Oyisicaba?
date:  24/05/2020
---

Kuyinto evama ukukholakala ukuthi abaningi emandulo babecabanga ukuthi Umhlaba uyisicaba. Abantu abaningi, nokho, ngezizathi ezinhle ezahlukahlukene, babeqonda ukuthi Umhlaba uyindilinga. Nanamuhla, nokho, abanye babanga ngelithi iBhayibheli ngokwalo lalifundisa ukuthi umhlaba uyisicaba.

`Funda iSambulo 7:1 no 20:7, 8. Ithini ingqikithi yalezizindimana na? Okusemqoka kakhulu, ngabe zifundisa ukuthi umhlaba uyisicaba na?`

UJohane, umlobi walamazwi, ubhala isiprofetho sesikhathi sokugcina echaza izingelosi ezine zasezulwini imi emagumbini amane omhlaba, zivimbe imimoya emine” (Samb. 7:1, NASB). Waphindaphinda igama “amane” izikhathi ezintathu ukuhlanganisa izingelosi namaphuzu amane e-compass.  Kafunshane nje, usebenzisa ulimi lwesingathekiso, njengoba senza namuhla lapho sithi, ngokwesibonelo, ukuthi “ilanga liyashona” noma ukuthi umoya “waqubuka empumalanga.” Ukuphikelela ekuhumusheni njengoba kubhaliwe leziziprofetho ngenkathi ingqikithi ikhomba isingathekiso senyakatho, iningizimu, impumalanga kanye nentshonalanga, kunguthatha lombhalo ngaphandle kwengqikithi futhi uyenze ifundise lokho engakufundisi. Nembala, ngenkathi uJesu ethi, “Ngokuba enhliziyweni kuvela izizindlo ezimbi, ukubulala, ukuphinga, ubufebe, ukweba, ukufakaza amanga, ukuhlambalaza” (Mat. 15:19, NKJV), wayengakhulumi ngomzimba womuntu, noma ngenhliziyo uqobo. Wayesebenzisa isingathekiso ukwenza iphuzu ngokuziphatha kahle.

`Funda uJobe 26:7–10; no Isaya 40:21, 22. Zisifundisani ngesimo somhlaba na?`

KuJobe 26:7 umhlaba uvezwa njengolenga esikhaleni: “ ‘Welula inyakatho phezu kwendawo engenalutho; uphanyeka umhlaba phezu kweze’ ” (NASB). Umhlaba uyi “ ‘ndingilizi’ ” (Jobe 26:10). UIsaya 40:22 uthi, “Nguye ohlezi esiyingelezini somhlaba — abakhile kuwo banjengezintethe — noweneka izulu njengendwangu, alelule njengetende ukuba kuhlalwe kulo” (NKJV).

`Zibeke esimweni somuntu owayephila eminyakeni eyizinkulungwane ezedlule. Yibuphi ubufakazi owawungaba nabo bokuthi umhlaba uyahamaba na? Noma wawungathola ubufakazi bokuthi umile kuyiwona ovumelana nawo na? Noma yibuphi ubufakazi owawungabuthola bokuthi uyisicaba, noma uyindingilizi na?`