---
title:  UGenesisi vs. Ubuhedeni
date:  26/05/2020
---

Kunokuba incike ezinganekwaneni zobuhedeni zendalo, uGenesisi ubukeka ebhalwe ngendlela ephikisa lezizinganekwane futhi ibeke uNkulunkulu njengoMdali kude nazo.

`Kunokuba incike ezinganekwaneni zobuhedeni zendalo, uGenesisi ubukeka ebhalwe ngendlela ephikisa lezizinganekwane futhi ibeke uNkulunkulu njengoMdali kude nazo.`

Amagama “ilanga” kanye “nenyanga” agwenywa ngempela ngoba lamagama ngesiHeberu kwakungamagama (noma ahlobene namagma) ezithixo zelanga nenyanga zaseMpumalanga Eseduze yasemandulo kanye nabaseGibhithe. Ukusetshenziwa kwamagama “ukukhanya okukhulu” kanye “nokukhanya okuncane” kwakubonisa ukuthi zazidalelwe imisebenzi ethile eqondile, “ ‘zibe yizibonakaliso zezinkathi, nezezinsuku, nezeminyaka’ ” kanye noku “ ‘khanyisa emhlabeni’ ” (Gen. 1:14, 15, NKJV). Okungukuthi, umbhalo ukuveza ngokusobala ukuthi ilanga nenyanga zazingezona izithixo kodwa kwakuyizinto ezidaliwe ngomsebenzi othile, Njengalokhu siziqonda namuhla.

`Funda uGenesisi 2:7, 18–24. UNkulunkulu ungenelele kanjani ngokusondelene ekudalweni kukaAdamu noEva na?`

Izinganekwane zasendulo zaseMpumalanga Eseduzane ngokuvumelana ziveza ukudalwa komuntu njengento ecatshangwe kamuva, engumphumela wokuzama ukukhulula izithixo emsebenzini olukhuni. Lomcabango ongekhoyo uphikiswa ngumqondo WeBhayibheli wokuthi umuntu kumele abuse umhlaba njengesekela likaNkulunkulu. Akukho ekudalweni komuntu okungahleliwe. Kunalokho, umbhalo ukhomba isintu njengovuthondaba lwendaba yokudala, ubonisa ngokugqamile umehluko phakathi kwemibiko yobuhedeni kanye neyebhayibheli. UGenesisi, ngalokho, wethula isilungiso ngokumelene nezinganekwane zasemandulo. UMose wasebenzisa amagama athile kanye nemiqondo engahambisani nemiqondo yobuhedeni. Futhi wakwenza lokhu ngokuthi abike ngokuqonda kwezibhalo iqiniso, kanye nendima kaNkulunkulu nenhloso Yakhe Ekudaleni.

`Eminyakeni eyizinkulungwane eyedlule, indaba yeBhayibheli yokudala yayiphikisana nesiko-mpilo langalesosikhathi. Namuhla, indaba yokudala yeBhayibheli iyaphikisana nesiko-mpilo elikhona. Kungani lokhu kungamele kusimangalise na?`