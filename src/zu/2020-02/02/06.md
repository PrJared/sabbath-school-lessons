---
title:  Ukuqonda IBhayibheli Ngokholo
date:  09/04/2020
---

`Funda AmaHeberu 11:3, 6. Kungani ukholo lusemqoka kakhulu ekuqondeni uNkulunkulu neZwi Lakhe na: Kungani kungenzeke ukumthokozisa uNkulunkulu ngaphandle kokholo na?`

Konke ukufunda kweqiniso kwenzeka kwingqikithi yokholo. Ngukukholwa okungabuziyo kwengane ngakubazali bayo okwenza ingani ifunde izinto ezintsha. Ngubudlelwane obunokwethemba obuhola ingane ekufundeni izigaba eziyisisekelo zempilo nothando. Ulwazi kanye nokuqonda, ngakhoke, kukhula ebudlelwaneni bokuthemba kanye nothando. Kusenjalo, owenza umculo akalidlali kahle iculo kuphela ngenkathi yena eba ngungcweti kumakhono amsiza ekudlaleni isikhali esithile somculo, kodwa uma etshengisa uthando lomculo, lombhali weculo, kanye nesikhali somculo. Ngendlela efanayo, asiliqondi ngokufanele iBhayibheli uma siya kulo ngomoya wokungabaza, kodwa ngomoya wothando kanye nokholo. Umpostoli uPawule wabhala, “Ngaphandle kokholo ngeke samthokozisa uNkulunkulu” (Heb. 11:6, NIV). Ngalokhoke, kuyinto edingekayo ukuya eBhayibhelini Ngokholo, sivuma indabuko yalo engeyona yalomhlaba, kunokuba silibone iBhayibheli njengenye yezincwadi zesintu. Ama-Seventh-day Adventist akubeke ngokusobala lokhu kudabuka okungekona okomhlaba kweBhayibheli kwiNkolelo yawo yokuqala Eyisisekelo seBandla lama-Seventh-day Adventist, ethi: “Izibhalo eziNgcwele, iTestamente Elidala nElisha, ziyiZwi Elilotshiwe likaNkulunkulu, elanikezwa ngokuphefumulela kobunkulunkulu. Ababhali abaphefumulelwe bakhuluma futhi baloba Njengalokhu babeqhutshwa nguMoya oNgcwele. Ezwini Lakhe, uNkulunkulu unikeze isintu ulwazi oludingekile losindiso. Izibhalo eziNgcwele ziyigunya eliphakeme, futhi isambulo esingenasici sentando Yakhe. Ziyisilinganiso sesimilo, isivivinyo samava, kanye nesambulo esiqinisekile sezimfundiso, kanye nombiko othembekile wezenzo zikaNkulunkulu emlandweni. (Hub. 119:105; Zaga. 30:5, 6; Isa. 8:20; Johane 17:17; 1 Thes. 2:13; 2 Tim. 3:16, 17; Heb. 4:12; 2 Petro 1:20, 21.)”

`Yini abantu abayigejayo ekuqondeni kwabo kweBhayibheli lapho bengayi Ezibhalweni ngomoya wokholo na? Kungani ukholo lungeyona impumputhe na? Okungukuthi, Yiziphi izizathu ezinhle esinazo zalolukholo futhi kungani ukholo lusadingekile ekubhekaneni namaqiniso eBhayibheli na?`