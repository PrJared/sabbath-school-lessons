---
title:  Indabuko kanye Nesimo SeBhayibheli
date:  04/04/2020
---

### Kuleliviki Funda
2 Pet. 1:19–21; 2 Tim. 3:16, 17; Duteronomi. 18:18; Eksod. 17:14; Johane 1:14; Heberu. 11:3, 6.

> <p>Indimana Yekhanda</p>
> “Ngalokho nathi sibonga uNkulunkulu singaphezi, ngokuba, kuthe lapho namukela izwi likaNkulunkulu enalizwa ngathi, anilamukelanga njengezwi labantu kepha njengezwi likaNkulunkulu, njengokuba liyilo isibili, elona lisebenza futhi phakathi kwenu nina enikholwayo” (1 Thesalonika 2:13, NKJV).

Indlela esibona futhi siqonde ngayo indabuko kanye nesimo seZibhalo ithinta kakhulu indima edlalwa yiBhayibheli ezimpilweni zethu kanye nasebandleni ngokubanzi. Indlela esihumusha ngayo iBhayibheli ibunjwa futhi ithonywe kakhulu ukuqonda kwethu inqubo yesambulo kanye nokuphefumulelwa. Lapho sifuna ukuqonda Izibhalo ngokufanele, okokuqala sonke sidinga ukuvumela iBhayibheli ukuba libeke imingcele okumele lihumushwe ngayo. Asikwazi ukufunda izibalo ngezindlela ezisetshenziswa kwi-biology noma i-sociology. Asikwazi ukufunda i-physics ngamathuluzi afana nalawo esiwasebenzesela ukufunda umlando. Ngendlela efanayo, amaqiniso ezikamoya eBhayibheli ngeke aziwa futhi aqondwe ngokufanele ngezindlela zabaphika ubukhona bukaNkulunkulu. Kunalokho, Ukuhumusha kwethu kweZibhalo kudinga ukuthathela phezulu ubunkulunkulu-buntu beZwi likaNkulunkulu. Yingakho okudingekayo ekuhumusheni Izibhalo ngokufanele ngukuba siye eBhayibhelini ngokholo kunokuba siye ngokungakholwa noma ngokungabaza. Kuleliviki sizobuka ezinye izibonelo eziyisisekelo sendabuko kanye nesimo SeBhayibheli okumele zithinte ukulihumusha kanye nokuliqonda kwethu.

_*Funda isifundo saleliviki ukulungiselela iSabatha, 11 April._