---
title:  Ukuhambisana Phakathi KukaKristu NeZibhalo
date:  08/04/2020
---

`Funda uJohane 1:14; Johane 2:22; Johane 8:31, 32; no Johane 17:17. Yikuphi Ukuhambisana okubonayo phakathi kukaJesu, Izwi likaNkulunkulu elenziwa inyama, kanye neZibhalo, Izwi likaNkulunkulu Elilotshiweyo na?`

Kukhona ukuhambisana phakathi kukaliZwi likaNkulunkulu, elenziwa inyama (i.e., uJesu Kristu), kanye neZwi likaNkulunkulu Elilotshiweyo (i.e., Izibhalo). Njengalokhu uJesu abakhona ngokungekona okomhlaba kepha ngoMoya oNgcwele kepha wazalwa ngowesifazane, Izibhalo eziNgcwele azidabuki lapha emhlabeni kepha zethulwa ngabantu. UJesu Kristu wabangumuntu esikhathini futhi nasesikhaleni. Waphila ngesikhathi esithile nasendaweni ethile. Kepha leliqiniso alichithanga ubunkulunkulu Bakhe, futhi alizange lenze uJesu aphelele emlandweni.Nguye kuphela onguMhlengi wawo wonke umuntu, ezweni lonke jikelele, kuso sonke isikhathi (buka iZenzo 4:12). Ngokufanayo, Izwi likaNkulunkulu Elilotshiweyo, iBhayibheli, nalo lanikezwa ngesikhathi esithile futhi kwisiko-mpilo elithile. NjengoJesu Kristu, iBhayibheli alibandezelwe yisikhathi, i.e., aliphelele esikhathini esithile noma endaweni ethile; kunalokho, liqhubeka nokuba nesibopho kubo bonke abantu, ezweni lonke jikelele.

Ngenkathi uNkulunkulu ezembula Yena, wehlela ezingeni lesintu. Isimo somuntu sikaJesu sabonisa zonke izimpawu zokubuthakathaka besintu kanye nemiphumela yeminyaka engu4,000 yokonakala. Kepha, akabanga nasono. Ngokufanayo, ulimi lweZibhalo wulimi lwesintu, akulona ulimi “oluphelele lwesintu esikhulu” esingakhulunywa futhi singaqondwa muntu. Nakuba ulimi lunemikhawulo yalo, Umdali wesintu, onguMdali wolimi lwesintu, ukwazi ngokuphelele ukukhuluma intando Yakhe kubantu ngendlela ethembekile ngaphandle kokusiholela ophathe. Nembala, konke ukuqhathanisa kunemikhawulo yako. UJesu Kristu kanye neZibhalo abafani ncimishi. IBhayibheli aliyena uNkulunkulu engumuntu. UNkulunkulu akayona incwadi. UNkulunkulu kuJesu Kristu waba ngumuntu. Silithanda iBhayibheli ngoba sikhonza uMsindisi obikwa emakhasini alo. IBhayibheli lilodwa futhi alehlukaniseki ebunyeni bobunkunkulu nesintu. U-Ellen G. White wakubona kahle lokhu ngenkathi ebhala: IBhayibheli, namaqiniso alo avela kuNkulunkulu ethulwe ngolimi lwesintu, lethula ubunye bobunkulunkulu kanye nesintu. Lobubunye babukhona kuKristu, owayeyiNdodana kaNkulunkulu futhi abeyiNdodana yoMuntu. Ngalokho kuyiqiniso NgeBhayibheli, Njengalokhu kwakuyiqiniso ngoKristu, ukuthi ‘Izwi lenziwa inyama, futhi lahlala phakathi kwethu.’ Johane 1:14.” –Ellen G. White, The Great Controversy, p. 8.

`Kungani Izibhalo kumele zibeyisisekelo okholweni lwethu na? Ngaphandle kwazo, ngabe sikuphi na?`