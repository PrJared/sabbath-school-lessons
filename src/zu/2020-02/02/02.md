---
title:  Ukwambula KukaNkulunkulu KweBhayibheli
date:  05/04/2020
---

`Funda u-2 Petro 1:19-21. UPetro ukusho kanjani ukuqiniseka kwakhe mayelana nendabuko yombiko wesiprofetho wemibhalo na?`

IBhayibheli alifani nezinye izincwadi. Ngokukampostoli uPetro, abaprofethi babeqhutshwa nguMoya oNgcwele kangangokuba okuqukethwe yimbiko yabo kwakuqhamuka kuNkulunkulu. Abazange bazisungulele kona. Kunokuba ibe “yizinganekwane zobuqili” (2 Pet. 1:16), umbiko weBhayibheli wesiprofetho udabuka kuNkulunkulu, futhi ngalokho uyiqiniso futhi uthembakele. “abantu beqhutshwa nguMoya oNgcwele bakhuluma okukaNkulunkulu” (2 Pet. 1:21, NKJV). UNkulunkulu wayesebenza enqubeni yesambulo, lapho azisa intando kubantu abakhethekile.

Ukukhuluma umlomo nomlomo phakathi kukaNkulunkulu nabantu abathile yiqiniso elingephikwe leZibhalo. Yingakho iBhayibheli linegunya elikhethekileyo lobunkulunkulu, futhi siyadinga ukuba samukele lobubunkulunkulu lapho sihumusha Izibhalo. ZinoNkulunkulu wethu njengomlobi wokugcina, izincwadi zebhayibheli zibizwa ngokufanelekile ngokuthi “Izibhalo ezingcwele” (Rom. 1:2, 2 Tim. 3:15).

Zanikezwa ngenhloso ephathekayo, futhi. “ilungele ukufundisa, nokusola, nokuqondisa, nokuyala ekulungeni, ukuze umuntu kaNkulunkulu aphelele, apheleliselwe yonke imisebenzi emihle” (2 Tim. 3:16, 17, TNIV). Siyaludinga futhi nosizo lukaMoya oNgcwele ukusebenzisa ezimpilweni zethu lokho uNkulunkulu akwembulile Ezwini Lakhe. Ngokukampostoli uPetro, ukuhunyushwa KweZwi elembuliwe likaNkulunkulu akuyona into yemicabango yethu. Sidinga Izwi likaNkulunkulu kanye NoMoya oNgcwele ukuba siliqonde ngendlela efaneleyo. Futhi Izibhalo zithi, “Ngeqiniso iNkosi uJehova ayenzi lutho, ingayambulanga imfihlakalo yayo ezincekwini zayo abaprofethi” (Amos 3:7, NKJV). Amagama ebhayibheli “esambulo” (ngokwehlukana kwaso) asho umqondo wokuthile obekufihlakele ngaphambilini kodwa manje sekuvezwe obala noma kwembulwa futhi ngalokho kwaziwa futhi kwabonakala. Njengesintu, siyakudinga lokho kwembulelwa, ngokuba siyizoni, ezahlukene noNkulunkulu ngenxa yesono sethu, futhi ngalokho sincike Kuye ukuba sazi intando Yakhe.

`Kulukhuni ngokwanele ukulalela iBhayibheli nakuba sikholelwa kubunkulunkulu bendabuko yalo. Bekungenzekani uma besingabaza ubunkulunkulu bendabuko yalo na?`