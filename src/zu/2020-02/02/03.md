---
title:  Inqubo Yokuphefumulelwa
date:  06/04/2020
---

Ngenxa yokuthi uNkulunkulu usebenzisa umgudu wolimi Ukwembula intando Yakhe kumuntu, isambulo sobunkulunkulu siyakwazi ukulotshwa phansi. Kepha, Njengoba sesibonile, iBhayibheli lingumphumela kaNkulunkulu ambula iqiniso kithina ngokusebenza kukaMoya oNgcwele, odlulisela futhi alonde umbiko Wakhe ngezikhali ezingabantu. Yingakho singalindela ubunye obuyisisekelo obubonakala kuzo zonke Izibhalo kusukela kuGenesisi kuye kwiSambulo (isibonelo, qhathanisa uGenesisi 3:14, 15 neSambulo 12:17).

`Funda u-2 Petro 1:21, 2 Timothewu 3:16, noDuteronomi 18:18. Zithini lezizindimana mayelana nokuphefumulelwa?`

Zonke Izibhalo ziphefumulelwe ngobunkulunkulu, nakuba kungezona zonke izigaba ezinikeza ugqozi ukuzfunda noma ezisebenzayo kithina namuhla (isibonelo, izigaba ezimayelana namadili amaHeberu zaziphefumulelwe nakuba singalindelekile ukuba sizigcine namuhla). Kepha sidinga ukuzifunda zonke Izibhalo, nazo lezozigaba ezingelula ukuzifunda nokuziqonda noma ezingasebenzi kithina namuhla.

Futhi, akukona konke eBhayibhelini okwambulwa ngokuqondile nguNkulunkulu. Ngezinye izikhathi uNkulunkulu wayesebenzisa ababhali ukuba bahlole izinto noma basebenzise ezinye izibhalo ezikhona (buka uJosh. 10:13, Luka 1:1–3) ukudlulisa umyalezo Wakhe.  Nakuba kunjalo, zonke Izibhalo ziphefumulelwe (2 Tim. 3:16). Yilesi sizathu uPawule ethi, “noma yini” eyabhalwa, yabhalelwa ukuyalwa kwethu, ukuze “ngokukhuthaza kweZibhalo sibe nethemba” (Rom. 15:4, NASB).

“IBhayibheli likhomba kuNkulunkulu njengomlobi walo; kepha lalotshwa ngezandla zabantu; futhi ezimweni zokubhalwa kwezincwadi zalo ezahlukahlukene lethula ubunjalo bababhali balo abaningi. Amaqiniso ambuliwe onke ‘anikezwa ngokuphefumulela kukaNkulunkulu’ (2 Tim. 3:16); kepha ashiwo ngamazwi abantu.”—Ellen G. White, The Great Controversy, p. 7.

`Namuhla kukhona abafundi beZibhalo abaphika ubulobi bobunkulunkulu bezigaba eziningi zeBhayibheli, baze bafinyelele lapho izimfundiso eziningi ezibucayi—Ukudala(lwa), Ufuduko (Eksodusi), uvuko—ziyaphikwa. Kungani kusemqoka ukuba singakuvumeli lokho, nakancane na? Emva kwakho konke, ngabe kumele sehlulele izwi likaNkulunkulu na?`