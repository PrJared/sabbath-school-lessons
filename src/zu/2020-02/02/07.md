---
title:  Ukuabanga Kabanzi
date:  10/04/2020
---

Funda amakhasi alandelayo kulombhalo “Methods of Bible Study”: “2. Presuppositions Arising From the Claims of Scripture,” part a) Origin, and part b) Authority. (“Methods of Bible Study” ingatholakala ku: www.adventistbiblicalresearch.org/materials/bibleinterpretation-hermeneutics/methods-bible-study). Lisemqoka linjalo iBhayibheli okholweni lwethu, lilodwa lingebe nakho ukubaluleka kwezikamoya kithina uma kungenathonya likaMoya oNgcwele ezinhliziyweni zethu nasezingqondweni zethu lapho silifunda. “Ezwini Lakhe, uNkulunkulu unikeze isintu ulwazi oludingekile losindiso. Izibhalo eziNgcwele ziyigunya eliphakeme, futhi isambulo esingenasici sentando Yakhe. Ziyisilinganiso sesimilo, isivinyo samava. . . . Kepha iqiniso lokuthi uNkulunkulu wembule intando Yakhe kubantu ngeZwi Lakhe, akulahlanga isidingo sobukhona kanye nobuholi bukaMoya oNgcwele. Kunalokho, uMoya wathenjiswa nguMsindisi wethu, ukuvula izwi ezincekwini Zakhe, ukukhanyisa kanye nokusebenzisa izimfundiso zalo. Futhi njengoba kunguMoya kaNkulunkulu owaphefumelela iBhayibheli, ngeke kwenzeka ukuba imfundiso kaMoya ingaphikisana nezwi.”—Ellen G. White, The Great Controversy, p. 9.

**Imibuzo Yokuxoxisana**

`1. Kungani uNkulunkulu ezembula Yena kanye nentando Yakhe kithina na? Kungani sidinga isambulo na?`

`2. Uzembula kanjani uNkulunkulu na? UNkulunkulu usebenzisa izindlela ezahlukene zokwembula okuthile Ngaye. Ukwenza lokho ngendlela evamile ngendalo, kodwa ngokuqonde kakhulu ngamaphupho? (Dan. 7:1); imibono (Gen. 15:1); izimpawu (1 Amakhosi 18:24, 38); kanye nangendodana Yakhe uJesu Kristu (Heb. 1:1, 2). Ngabe uNkulunkulu uzembulile kuwena uqobo na? Yabelana ngamava akho.`

`3. Abanye abafundi BeBhayibheli bachitha izimfundiso eziningi zeBhayibheli, bezibona njengezinganekwane. Izimfundiso ezifana nokuDala(lwa), uAdamu noEva bangempela, Ufuduko (Eksodusi), kanye nezindaba ngoDaniyeli yizibonelo nje ezimbalwa (kwiTestamente Elidala) zezimfundiso ezichithwa njengezindaba zokuzakhela okuhloswe ukufundisa amaqiniso ezikamoya. Yilokho okwenzekayo uma isintu sahlulela Izwi likaNkulunkulu. Lokhu kumele kusitsheleni ngobungozi balendlela yokubuka na?`

`4. UNkulunkulu wembule intando Yakhe ngendlela enamandla kakhulu eBhayibhelini. Kepha, uNkulunkulu ufisa usizo lwakho ekusabalaliseni intando Yakhe kanye nezindaba ezilungileyo zosindiso Lwakhe kuJesu Kristu kuphela. Ngenkathi abantu bekubuka, nguNkulunkulu onjani abambona kuwe nakwindlela oziphatha ngayo na?`