---
title:  Izibhalo Zihumusha Izibhalo
date:  29/04/2020
---

Ngenxa nje yokuthi kunobunye beZibhalo iBhayibheli liyakwazi ukuzihumusha ngokwalo. Ngaphandle kwalobu bunye, Izibhalo bezingeke zibe wukukhanya okwembula incazelo yazo, lapho isigaba esithile sihumusha ezinye izigaba futhi ngalokho sibe wukhiye wokuqonda ezinye izahluko.

`Funda uLuka 24:27, 44, 45. UJesu ubhekisa kanjani Ezibhalweni ukuchaza ukuthi ungubani Yena na? Lokhu kusifundisani ngendlela esingasebenzisa ngayo Izibhalo na?`

Ubuhle bokuvumela Izibhalo zihumushe Izibhalo ngukuthi kuletha ukukhanya okubanzi kwincazelo yazo. Ngokwenza kanjalo, asihlanganisi ngobudedengu izahluko ezahlukene ukufakazela Umcabango wethu. Kunalokho, ngokuqikelela sithatha ingqikithi yesahluko ngasinye. Ngaphandle kwengqikithi yamanje ngaphambili nangemuva kwisahluko esihlolwayo, kumele sibuke futhi ingqikithi yencwadi okutholakala kuyo Isahluko. Phezu kwalokho, njengoba ngokukaPawule Ezibhalweni, “Konke okwalotshwa ngaphambilini kwalotshelwa ukufundisa thina” (Rom. 15:4, NIV), kumele sifunde zonke Izibhalo ngendikimba ethile.

“IBhayibheli lingumhlahleli walo. Izibhalo kumele ziqhathaniswe neZibhalo. Umfundi kumele afunde ukubuka izwi ngokuphelele, futhi abone ubudlelwane bezigaba zalo. Kumele azuze ulwazi lwendikimba yalo enkulu nengumongo, lwenhloso yokuqala kaNkulunkulu ngomhlaba, yokuphakama Kwempikiswano enkulu, kanye nomsebenzi wosindiso.”—Ellen G. White, Education, p. 190. Ngenkathi siqhathanisa Izibhalo neZibhalo, kubalulekile ukufundisisa iBhayibheli. Uma kungenzeka, kumele sikwenze lokho ngolimi lwalo lwendabuko, noma okungenani ngesihumusho esifanele seBhayibheli esithembekile kwincazelo equkethwe kwisiHeberu nesiGriki sendabuko. Nakuba ulwazi lwezilimi zendabuko kungadingekile ukuze ube nokuqonda okuhle kweBhayibheli, kusiza ngempela uma kungenzeka. Uma Kungenjalo, ukwethembeka nokukhuleka ekufundweni kweZwi, ngomoya wokuzithoba nowokuzinikela, kuzothela izithelo ezinkulu.

`Cabanga ngemfundiso ethile, njengesimo Sabafileyo, okungaso ukugxila ezahlukweni ezithile ezimbalwa kungaholela ekuphambukeni uma ezinye izahluko zinganakwanga. Lokhu kusitshelani ngokubaluleka kokuqoqa futhi ufunde konke iBhayibhelo elikushoyo ngesihloko ukuze uqonde kangcono lokho okufundiswa yiBhayibheli na?`