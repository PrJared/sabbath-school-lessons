---
title:  Ukucaciseka KweZibhalo
date:  28/04/2020
---

Noma yikuphi ukubheka Ezibhalweni kuphela akuphusile kakhulu uma incazelo yokubhaliwe eBhayibhelini ingacacile.

`Funda uMathewu 21:42; Mathewu 12:3, 5; Mathewu 19:4; Mathewu 22:31; Marko 12:10, 26; Luka 6:3; Mathewu 24:15 no Marko 13:14. Ukubhekisa ngokuphinda phindiwe kukaJesu Ezibhalweni kugudlani mayelana nokucaciseka kombiko wazo na?`

Ubufakazi beZibhalo abufithizeli: iBhayibheli licace ngokwanele kulokho elikufundisayo. IBhayibheli licace kangangokuba lingaqondwa yizingane kanye nabantu abadala ngokufanayo, ikakhulu ezimfundisweni zalo eziyisisekelo. Kepha maningi Amathuba okuthi ulwazi kanye nokuqonda kwethu kujule kakhulu. Asidingi mshumayeli oqavile ukuba asinikeze incazelo yeBhayibheli. Kunalokho, izimfundiso zalo eziyisisekelo zingaqondwa yiwo onke amakholwa. Lingathekisa ubupristi bawo onke amakholwa kunokuba libeke umkhawulo wesihumusho salo kubantu abambalwa, njengabafundisi. Ngalokho, siyakhuthazwa eBhayibhelini ukuba sizifundele Izibhalo ngokwethu ngoba siyakwazi ukuqonda umbiko kaNkulunkulu kithina. Kukhonjiswe ngokufanele ukuthi “ukuvumelana kwababhali beZibhalo kubonisa ukuthi Izibhalo kumele zithathwe ngomqondo wazo ocacile, nokuyiwona, ngaphandle kokuba isingathekiso esisobala siqondiwe. . . . Akukho ukuhluba ‘ikhasi’ kumqondo oqondile ukuze kufinyelelwe ‘kumnyombo’ wencazelo efihlakele engafinyelelwa kuphela ngabathe bagogoda.”—Handbook of Seventh-day Adventist Theology [Hagerstown, MD: Review and Herald Publishing Association, 2000], p. 65. Kunalokho, Ukucaciseka kweBhayibheli kumayelana nolimi, umqondo, kanye namagama Ezibhalo ngoba kuneqiniso ngempela elihloswe ngababhali beZibhalo kunokuba kube nezincazelo zemizwa, ezingalawulekile, neziningi zombhalo wezibhalo. Akukho kulokho okuchaza ukuthi ngeke, ngezinye izikhathi, sihlangane nemibhalo esingayiqondi ngokuphelele noma esingayizwa. Ngakho ukuthi, leli yiZwi likaNkulunkulu, futhi thina siyizidalwa eziwileyo. Nakuba kunjalo, Izwi likaNkulunkulu licace ngokwanele ezintweni esizidinga ngempela ukuba sizazi futhi siziqonde, ikakhulu ngokuphathelene nodaba losindiso.

`Cabanga ngesikhathi owawungaqondi Imibhalo ethile, ukuba uthola isichasiso kamuva. Yini owayifunda kulawomava mhlawumbe engasiza nabanye abanenkinga ngokuthile okufanayo na?`