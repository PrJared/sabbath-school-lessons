---
title:  NgeZibhalo Kuphela—Sola Scriptura
date:  25/04/2020
---

### Funda Kuleliviki
1 AbaseKorinte. 4:1–6; Titu 1:9; 2 Timothewu 1:13; Marko 12:10, 26; Luka 24:27, 44, 45; Isaya 8:20.

> <p>Indimana Yekhanda</p>
> “Ngokuba izwi likaNkulunkulu liphilile, linamandla, libukhali kunezinkemba zonke ezisika nhlangothi zombili, lihlaba kuze kwahlukaniswe umphefumulo nomoya, amalungu nomnkantsha, lahlulela imicabango nezizindlo zenhliziyo” (Heberu 4:12, NKJV).

Umbango womProtestanti ka-“Izibhalo kuphela” (sola Scriptura) waphakamisela Izibhalo ekubeni yizona kuphela isilinganiso kanye nomthombo osemqoka wemfundiso. Ngokumelene nemfundiso yama-Roman Catholic, egcizelela Izibhalo kanye namasiko, inkolo yobuProtestanti igcizelela igama elingumongo “kuphela”; Okungukuthi, Izibhalo kuphela ziyigunya lokugcina uma kuza ezintweni zokholo nemfundiso. KwakuyiBhayibheli elanikeza amandla anqumayo kanye negunya kwi-Protestant Reformation kanye nokuvukela kwayo iRoma neziphosiso eyabe izifundisa iminyaka eminingi. Kwizihumusho eziningi zeZibhalo, lapho kuzo izincanzelo eziningi ezahlukene zabe zifakwa ebhayibhelini, ama-Protestant Reformers agcizelela ukubaluleka kokuhumusha iBhayibheli ngokohlelo lolimi nomlando WeBhayibheli, okwathathela phezulu uhlelo lolimi kanye nencazelo okuyiyona yombhalo webhayibheli. Kuleliviki sizobuka ku-sola Scriptura kabanzi. Sizofunda ukuthi u¬-sola Scriptura ugudlisa izimiso eziyisisekelo zokuhumusha ibhayiheli esingenze lutho ngaphandle kwazo ekuqondeni Izwi likaNkulunkulu. NjengamaProtestanti, kumele sigcine iBhayibheli njengegunya lokugcina eliphezulu lemfundiso

_*Funda isifundo saleliviki ukulungiselela iSabatha, 2 May._