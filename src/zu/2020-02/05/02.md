---
title:  Izibhalo NjengeNkambiso Enqumayo
date:  26/04/2020
---

Kusukela ekuqaleni kwawo, ama-Seventh-day Adventist azibuka njengabantu beNcwadi, Okungukuthi, AmaKristu akholwa eBhayibhelini. Ukuqinisekisa isimiso simibhalo sika sola Scriptura (ngeZibhalo kuphela), sivuma Ububodwa BeBhayibheli. Izibhalo zodwa ziyinkambiso Enqumayo yemfundiso yethu kanye negunya lokugcina lempilo nemfundiso. Eminye imithombo, njengamava enkolo, ukucabanga kwesintu, noma amasiko, angaphansi kweBhayibheli. Empeleni, isimiso sika-sola Scriptura sasihlose ukuvikela igunya leZibhalo ekuncikeni Ebandleni kanye nokuhumushwa kwazo, futhi sasusa ithuba lokuthi isilinganiso sokuhumushwa kwazo siqhamuke ngaphandle kweBhayibheli.

`Funda u-1 Korinte 4:1-6, ikakhulu indimana 6, lapho uPawule ethi akumele seqe “ngale kwalokho okulotshiweyo.” Kungani leliphuzu libucayi okholweni lwethu na?`

Ukungeqi ngale kwalokho okulotshiweyo akufaki imiqondo eqhamuka kweminye imikhakha yemfundo, njengomlando kanye ne-archaeology yezibhalo. Eminye imikhakha ingaletha ukukhanya kwizigaba ezithile kanye nemuva lezahluko zezibhlao, futhi ngalokho kusisize ukuba siqonde kangcono umbhalo webhayibheli. Futhi akukhiphi usizo lweminye imithombo emsebenzini wokuhumusha, njengezichazimazwi, noluhla lwamagama, kanye nezinye izincwadi. Nakuba kunjalo, ekuhumusheni okufanele kweBhayibheli, umusho weZibhalo usemqoka kunazozonke ezinye izigaba, amasayensi, kanye nezinsiza ezikamuva. Eminye imibono kumele ivivinywe ngokuqikelela ngokwesimo seZibhalo ziphelele.

Lokho esikuqinisa ngempela ngenkathi senza isimiso se-sola Scriptura ngukuthi uma kuqubuka ukungazwani ekuhumusheni ukholo lwethu, ngalokho Izibhalo kuphela zithwala igunya eledlula futhi lehlulele noma yimuphi Umthombo noma isiko lebandla. Akumele seqele ngale noma simelane nalokho okulotshwe eBhayibhelini. UbuKristu beqiniso kanye nokushumayela ivangeli okuvumisayo kuncike ekuzinikeleni okuqinile egunyeni leZibhalo. “YiZibhalo kuphela eziyinkosi yakho konke okulotshiweyo kanye nemfundiso emhlabeni.”—Martin Luther, Luther’s Works, vol. 32: Career of the Reformer II, ed. Jaroslav Jan Pelikan, Hilton C. Oswald, and Helmut T. Lehmann, vol. 32 [Philadelphia: Fortress Press, 1999], pp. 11, 12.

`Funda iZenzo 17:10-11. Lezizindimana zikwazisa kanjani lokho esikhuluma ngako lapha mayelana nokuba sekuqaleni kweZibhalo na?`