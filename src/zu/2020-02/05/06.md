---
title:  Sola Scriptura no-Ellen G. White
date:  30/04/2020
---

`Funda uIsaya 8:20. Kungani kubaluleke ngasosonke isikhathi ukubhekisa Ezibhalweni “emthethweni nasebufakazini” njengenkambiso yemfundiso yethu na? Lokhu kusho ukuthini ngomsebenzi wabaprofethi abangeyona ingxenye yomqulu wezebhayibheli na?`

Lapho sikhuluma ngo-sola Scriptura (Izibhalo kuphela), ama-Seventh-day Adventist anqwamana nombuzo ngokumele kwenziwe ngo-Ellen G. White, naye owayephefumulelwe nguNkulunkulu futhi wasebenza njengesithunywa kwinsali yabantu Bakhe. Yini ubudlelwane phakathi kwemibhalo yakhe neZibhalo na? Nakuba ufunda ngokuwalazela Imibhalo ka-Ellen White ibonisa ngokusobala ukuthi kuye, iBhayibheli laliyisisekelo futhi lingumongo wokucabanga nokufundisa kwakhe. Empeleni, wayeqinisekisa ngokuphindiwe ukuthi iBhayibheli liyigunya eliphakeme kunawo onke kanye nenkambiso yokugcina nesilinganiso sazo zonke izimfundiso, ukholo, kanye nemikhuba (buka The Great Controversy, p. 595). Ngale kwalokho, wayesiphasa ngokusobala isimiso esikhulu samaProtestanti sika-sola Scriptura (buka The Great Controversy, p. 9).

Ukuzibuka kwakhe u-Ellen G. White, imibhalo yakhe, lapho iqhathaniswa neZibhalo, “yayingukukhanya okuncane kokuholela abantu ekukhanyeni okukhulu,” iBhayibheli (The Advent Review and Sabbath Herald, January 20, 1903). Imibhalo yakhe ayiyona indlela enqamulelayo noma ayithathi indawo yokufunda iBhayibheli. Empeleni uthi: “Anizazi Izibhalo. Uma benenze izwi likaNkulunkulu ukufunda kwenu, ngesifiso sokufinyelela esilinganisweni seBhayibheli nasekupheleleni kobuKristu, beningeke nidinge ama-Testimonies. Kungenxa yokunganaki kwenu ukwazana neNcwadi kaNkulunkulu ephefumulelwe efuna ukufinyelela kini ngobufakazi obuqondileyo nobulula.”—Ellen G. White, Testimonies for the Church, vol. 2, p. 605. Ngaleyondlela, Imibhalo yakhe kumele ithakaselwe. Inokuphefumulelwa okufanayo nalokho kwababhali bezebhayibheli, kodwa inomsebenzi owehlukileyo kunoweBhayibheli. Imibhalo yakhe ayithayiseli Ezibhalweni kepha ingaphansi KweZibhalo eziNgcwele. Wayengakaze ahlose ukuba Imibhalo yakhe ithathe indawo yezibhalo; kunalokho, waphakamisa iBhayibheli njengesilinganiso okungukuphela kwaso sokholo nokwenza.

`Cabanga ngesipho esimangalisayo esisiphiwe ngomsebenzi ka-Ellen G. White. Singafunda kanjani ukuthakasela kangcono lokhu kukhanya okumangalisayo okuphuma kuye sibe futhi siphakamisa ubukhulu beZibhalo na?`