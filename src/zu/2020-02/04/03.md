---
title:  Amava
date:  20/04/2020
---

`Funda abaseRoma 2:4 no Titu 3:4, 5. Siba kanjani namava okulunga, okubekezela, okuthethelela, obumnene kanye nothando lukaNkulunkulu na? Kungani kubalulekile ukuba ukholo lwethu lungabi yinto engaphatheki, ulwazi nje lwengqondo, kodwa lube yinto esinamava ayo ngempela na? Kusenjalo, kungaziphi izindlela amava ethu engashayisana ngazo neBhayibheli futhi asiholele ophathe enkolweni na?`

Amava ayingxenye yokuphila kwesintu. Athinta imizwa kanye nemicabango yethu ngendlela enamandla. UNkulunkulu usakhe ngendlela yokuthi ubudlelwane bethu kwindalo Yakhe, kanye naNaye uqobo, kuxhumene ngokubalulekile futhi kwabunjwa ngamava ethu. Kuyisifiso sikaNkulunkulu ukuba sibe namava obuhle bobudlelwane, bobuciko nomculo, kanye nobezimangaliso zendalo, kanye futhi nenjabulo yensindiso Yakhe kanye namandla ezithembiso zeZwi Lakhe. Inkolo yethu kanye nokholo zingaphezulu kwemfundiso kanye Nezinqumo eziphusile. Esiba namava ngako kubumba ngokubalulekile indlela esibuka ngayo uNkulunkulu nako ukuqonda kwethu Izwi Lakhe. Kodwa siyadinga ukubonisisa umkhawulo nokusilela kwamava ethu uma kuza ekwazini intando kaNkulunkulu.

`Yisiphi isixwayiso esitholakala ku-2 Korinte 11:1-13 na? Lokhu kumele kusitsheleni ngemikhawulo yokwethemba amava ethu na?`

Amava angakhohlisa kakhulu. NgokweZibhalo, amava adinga ukuba nendawo yawo efanele. Adinga ukwaziswa futhi abunjwe yiZibhalo futhi ahumushwe yiZibhalo. Ngezinye izikhathi sifuna ukuba namava ento engavumelani neZwi nentando kaNkulunkulu. Lapha kumele sifunde ukwethemba Izwi likaNkulunkulu nangaphezulu kwamava ethu kanye nezifiso. Kumele siqaphe ukuqinisekisa ukuthi namava ethu ahambisana neZwi likaNkulunkulu ngaso sonke isikhathi futhi awaphikisani nemfundiso esobala yeBhayibheli.

`Inkolo lapho Ukuthanda uNkulunkulu kanye nabanye (see Mark 12:28â€“31) kuyimithetho ephakeme, nembala, yinkolo kuyo amava abalulekile. Kusenjalo, kungani kubucayi ukuba njalo sivivinye amava ethu ngeZwi likaNkulunkulu na?`