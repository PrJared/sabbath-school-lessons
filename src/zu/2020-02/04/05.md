---
title:  Indlela YokuCabanga
date:  22/04/2020
---

`Funda u-2 Korinte 10:5, 6; Izaga 1:7; neZaga 9:10. Kungani ukulalela uKristu emicabangweni yethu kusemqoka kangaka na? Kungani ukwesaba uJehovah kungukuqala kokuhlakanipha na?`

UNkulunkulu usinikezile ikhono lokucabanga. Sonke isenzo sesintu kanye nakho Ukuphikisana ngezimfundiso kuhlawumbisela ikhono lethu lokucabanga nelokufinyelela eziphethweni. Asivumelani nenkolo engenakucabanga. Ekulandeleni Isikhathi Sokukhanyiselwa se-18th century, nokho, ukucabanga kwesintu kwathatha indima entsha nedlondlobele, ikakhulu emphakathini waseNtshonalanga, edlula kude nekhono lethu lokucabanga nokufinyelela eziphethweni ezilungileyo. Ngokumelene nomqondo othi lonke ulwazi lwethu luncike kumava emizwa, Omunye umqondo Uthatha ukucabanga komuntu njengomthombo ophambili wolwazi. Lomqondo, obizwa nge-rationalism, ngumqondo wokuthi iqiniso aliphumi emizweni kepha engqondweni ethathwe ekucabangeni ngenye indlela. Ngamanye amazwi, kukhona amaqiniso athile, futhi ukucabanga kwethu kuphela okungawabamba. Lokhu kwenza ukucabanga kwesintu isivivinyo kanye nenkambiso yeqiniso. Indlela yokucabanga yaba yigunya elisha ngaphambi kwalo konke okunye kwakumele kukhothame, kuhlangene negunya lebandla futhi, ngokubabazekayo, negunya leBhayibheli njengezwi likaNkulunkulu. Yonke into eyayingenabufakazi ngokwayo emqondweni wesintu yalahlwa futhi nokuba semthethweni kwayo kwangatshazwa. Lomoya wathinta izigaba ezibanzi zeZibhalo. Zonke izimangaliso kanye nezenzo zikaNkulunkulu, njengokuvuka kukaJesu ngokwenyama, ukuzala kwentombi nto, noma ukudala ngezinsuku eziyisithupha, ukubala ezimbalwa, azibange zisathathwa njengeqiniso nezingathenjwa. Iqiniso ngukuthi, kumele sikhumbule iqiniso lokuthi nawo amandla ethu okucabanga athintwe yisono futhi adinga ukuba ngaphansi kokuphathwa nguKristu. Isintu sifiphele ekuqondeni kwaso futhi sisukile kuNkulunkulu (Efes. 4:18). Ngaphezu kwalokho, iqiniso lokuthi uNkulunkulu nguMdali wethu likhomba ukuthi, ngokwezibhalo, ukucabanga kwethu akudaliwe njengento esebenza ngokuzimela noma ngokuqhelile kuNkulunkulu. Kunalokho “ukwesaba uJehovah kungukuqala kokuhlakanipha” (Zaga. 9:10, qathanisa neZaga. 1:7). Kusekwamukeleni isambulo sikaNkulunkulu kuphela, esiseZwini Elilotshiwe likaNkulunkulu, njengelibusa ezimpilweni zethu, futhi sivuma ukulandela lokho okubhaliwe eBhayibhelini, lapho singacabanga ngokufanele.

`Eminyakeni engamakhulukhulu edlule, Umongameli waseMelika u-Thomas Jefferson wenza elakhe iTestamente Elisha ngokususa kulo noma yini, ngokubuka kwakhe, okwakuphikisana nomqondo. Cishe zonke izimangaliso zikaJesu, kuhlangene nokuvuka Kwakhe, zaphuma. Lokhu kukodwa kumele kusifundiseni mayelana nemikhawulo yokucabanga kwesintu ekuqondeni iqiniso na?`