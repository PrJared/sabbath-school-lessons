---
title:  IBhayibheli—Umthombo Wegunya WeziMfundiso Zethu Zenkolo
date:  18/04/2020
---

### Kuleliviki Funda
Marko 7:1–13; Rom. 2:4; 1 Johane 2:15–17; 2 Kor. 10:5, 6; Johane 5:46, 47; Johane 7:38.

> <p>Indimana Yekhanda</p>
> “Emthethweni-ke nasebufakazini! Uma bengakhulumi ngokwalelizwi, kungenxa yokuthi akukho ukukhanya kubona” (Isaya 8:20, NKJV).

Alikho ibandla lamaKristu elingasebenzisi Izibhalo ukuphasa izinkolelo zalo. Kepha indima kanye negunya leZibhalo kwimfundiso ayifani kuwo wonke amabandla. Empeleni, indima yeZibhalo ingehluka kakhulu ngebandla ngalinye. Lena yindikimba ebalulekile neyinkimbinkimbi esizoyibheka ngokufunda imithombo emihlanu enethonya ethinta ukuhumusha kwethu Izibhalo: amasiko, amava, isiko-mpilo, izindlela zokucabanga, kanye neBhayibheli ngokwalo.

Lemithombo idlala indima esemqoka kuyo yonke imfundiso kanye nakuwo onke amabandla. Sonke siyingxenye yamasiko kanye namasiko-mpilo asithintayo. Sonke sinamava athe abumba ukucabanga kwethu kanye nanethonya ekuqondeni kwethu. Sonke sinengqondo yokucabanga nokuhlaziya izinto. Sonke siyalifunda iBhayibheli futhi silisebenzise ukuqonda kwethu uNkulunkulu kanye nentando Yakhe.

Imuphi kulemithombo, noma inhlanganisela yayo, enegunya lokugcina endleleni esihumusha ngayo iBhayibheli, futhi isetshenziswa kanjani ngokuhambisana na? Ukubaluleka okunikezwa kunoma yimuphi Umthombo kuholela ekugcizeleleni nesemiphumeleni ehlukene futhi ekugcineni ikhombe indlela yayo yonke imfundiso.

_*Funda isifundo saleliviki ukulungiselela iSabatha, 25 April._