---
title:  Ukucabanga Kabanzi
date:  24/04/2020
---

Funda u-Ellen G. White, “The Scriptures a Safeguard,” pp. 593–602, in The Great Controversy. Amasiko, amava, amasiko-mpilo, izindlela zokucabanga, kanye neBhayibheli konke kukhona ngenkathi sizindla ngeZwi likaNkulunkulu. Umbuzo osemqoka yilo: Yimuphi kulemithombo onezwi lokugcina kanye negunya lokugcina emfundisweni yethu na? Ngokunye ukuqinisa iBhayibheli, kodwa kungokunye ukuvumela iBhayibheli, ngokusebenza kukaMoya oNgcwele, ukuba lithinte futhi liguqule impilo. “Ezwini Lakhe, uNkulunkulu unikeze abantu ulwazi oludingekile ukuba basindiswe. Izibhalo eziNgcwele kumele zamukelwe njengesambulo esinegunya, nesingenaphutha, sentando Yakhe. Ziyizinga lesimilo Sakhe, isambulo sezimfundiso, kanye nesivivinyo samava.”—Ellen G. White, The Great Controversy, p. 9.

**Imibuzo Yokuxoxisana**

`1. Kungani kulula ukuphakamisa imininingwane yesiko elithile lesintu kunokuphila umoya womthetho kaNkulunkulu: Ukuthanda uJehovah uNkulunkulu ngenhliziyo yami yonke nangomphefumulo nangengqondo kanye nomakhelwana wami njengoba ngizithanda mina (buka uMat. 22:37–40) na?`

`2. Eklasini, xoxani ngempendulo yakho yombuzo wokugcina wesifundo sangeSonto. Iyiphi indima amasiko okumele ayidlale Ebandleni lethu na? Uzibona Kuphi izibusiso nezinselele kumasiko ezenkolo na?`

`3. Singaqinisekisa kanjani ukuthi amasiko, nakuba emahle kangakanani, awadluli Izwi Elilotshiweyo likaNkulunkulu njengenkambiso negunya lethu lokugcina na?`

`4. Akesithi othile ubanga ngokuthi ube nephupho kulo uJehovah akhulume naye, emtshela ukuthi iSonto wusuku lweqiniso lokuphumula nokukhonza ngezikhathi zeTestamente Elisha. Ungamphendula kanjani lowomuntu, futhi indaba enjengalena isifundisani mayelana nokuthi amava kumele njalo avivinywe ngeZwi likaNkulunkulu na?`

`5. Eklasini, khulumani ngesiko-mpilo ibandla enikulo elizithola licwile kulo. Lelisiko-mpilo liluthinta kanjani ukholo lwakho na? Yiziphi izibonelo esingazithola emlandweni lapho isiko-mpilo lathinta kakhulu izenzo zamalungu ebandla ngezindlela okuthi, uma sibuka emuva manje, sibona kungalungile na? Yiziphi izifundo esingazithathela zona kulokhu namuhla, ukuze singenzi amaphutha afanayo na?`