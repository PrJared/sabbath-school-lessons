---
title:  IBhayibheli
date:  23/04/2020
---

UMoya oNgcwele, owembule futhi waphefumulela ingqikithi yeBhayibheli kubantu, akasoze asiholela kokumelene neZwi likaNkulunkulu noma aphambuke Ezwini likaNkulunkulu. Kuma-Seventh-day Adventist, iBhayibheli linegunya eliphakeme kunamsiko esintu, amava, izindlela zokucabanga, noma amasiko-mpilo. YiBhayibheli kuphela eliyinkambiso ngayo okumele konke okunye kuvivinywe.

`Funda uJohane 5:46, 47; noJohane 7:38. KuJesu Kristu, ngabe yimuphi Umthombo wokugcina wokuqonda Imibuzo yezikamoya na? IBhayibheli likuqinisekisa kanjani ukuthi uJesu unguMesiya weqiniso na?`

Abanye abantu babanga ngelithi bamukele “isambulo” ezikhethekileyo kanye memiyalezo kuMoya oNgcwele, kodwa lezi ziphikisana nombiko osobala WeBhayibheli. Kubona uMoya oNgcwele usezingeni legunya eliphezulu kuneZwi likaNkulunkulu. Noma ngubani owenza ize Izwi Elilotshiweyo neliphefumulelwe likaNkulunkulu futhi agweme umbiko walo osobala, uhamba engcupheni eyingozi futhi akalandeli ukuhola kukaMoya kaNkulunkulu. IBhayibheli liyisivikelo sethu okungukuphela kwaso kwezikaMoya. Yilo kuphela elithembekile ezindabeni zokholo nokwenza. “NgeZibhalo uMoya oNgcwele uyakhuluma emqondweni, futhi ufake iqiniso enhliziyweni. Ngalokho uveza amaphutha, futhi axoshe lokho emphefumulweni. KungoMoya weqiniso, usebenza ngezwi likaNkulunkulu, lapho uKristu enqobele Kuye abantu Bakhe abakhethekileyo.”—Ellen G. White, The Desire of Ages, p. 671. UMoya oNgcwele akumele uqondwe njengothatha indawo yeZwi likaNkulunkulu. Kunalokho, usebenza ngokuzwana neBhayibheli ukusidonsela kuKrsitu, ngalokho enze iBhayibheli inkambiso okungukuphela kwayo yezikamoya zeqiniso lebhayibheli. IBhayibheli lihlinzeka ngemfundiso ephusile (buka u-1 Tim. 4:6), futhi njengoba Izwi likaNkulunkulu lithembekile futhi lifanele ukwamukelwa ngokuphelele. Akuwona umsebenzi wethu ukwahlulela Izibhalo. Izwi likaNkulunkulu, kunalokho, linelungelo kanye negunya lokwahlulela thina nokucabanga kwethu. Futhi, liyiZwi Elilotshiweyo likaNkulunkulu uqobo.

`Kungani iBhayibheli lingumholi ophephile emibuzweni yezikamoya ukwedlula imicabanggo yethu na? Yini imiphumela yokungamukeli iBhayibheli njengesilinganiso okumele ngaso sivivinye zonke izimfundiso kanye nawo amava ethu kwezikamoya na? Uma isambulo esisesithe besiyizwi lokugcina emibuzweni yezikamoya, kungani lokho bekungasiholela kwinxushunxushu nasekudukeni na?`