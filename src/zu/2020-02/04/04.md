---
title:  Isiko-Mpilo
date:  21/04/2020
---

Sonke siyingxenye yesiko-mpilo elithile. Sonke kunethonya isiko-mpilo elinayo phezu kwethu futhi. Akekho obalekela lokho. Nembala, cabanga ngobungako beTestamente Elidala obumayelana noIsrayeli engcoliswa ngemasiko-mpilo amzungezile. Yini eyenza sicabange ukuthi thina namuhla sehlukile noma singcono na? Izwi likaNkulunkulu linikezwa ngesikhathi sesiko-mpilo elithile, nakuba lingapheleli kulelosiko-mpilo elilodwa. Nakuba izinto zesiko-mpilo zinethonya elingagwemeki ekuqondeni kwethu iBhayibheli, akumele silahlekelwe ngumbono weqiniso lokuthi iBhayibheli leqa amasiko-mpilo akhona ngokwezigaba zawo, imibuso, noma izinga lempilo. Yilesisizathu esisodwa iBhayibheli ledlula noma yiliphi isiko-mpilo futhi likwazi nokuguqula nokulungisa izinto zesono elizithola kuwo onke amasiko-mpilo.

`Funda u-1 Johane 2:15-17. Ucahza ukuthi uJohane lapho ethi akumele sithande izinto zalomhlaba na? Singaphila kanjani emhlabeni kepha singabi nomqondo wasemhlabeni na?`

Isiko-mpilo, njenganoma yiluphi uhlangothi lwendalo kaNkulunkulu, lithintwe yisono. Ngenxa yalokho, lingaphansi kokwahlulela kukaNkulunkulu. Yebo, ezinye izigaba zesikompilo lethu zihambisana kahle nenkolo yethu, kodwa kumele njalo siqaphele ekwenzeni umehluko phakathi kwako kokubili. Empeleni, inkolo yeBhayibheli kumele iphonse inselele, uma kudingekile, kwisiko-mpilo elikhona futhi idale isiko-mpilo elimelene futhi elithembekile Ezwini likaNkulunkulu. Ngaphandle kokuba sinokuthile okugxiliswe kithina okuvela ngaphezu kwethu, Kungekudala siyowela kokuningi okusiphahlileyo. U-Ellen G. White unikeza umqondo olandelayo: “Abalandeli bakaKristu kumele bahlukane nezwe ngokwezimiso kanye nentando, kodwa akumele bazikhiphe ezweni. UMsindisi wahlangana njalo nabantu, hhayi ukubakhuthaza kunoma yini eyayingavumelani nentando kaNkulunkulu, kodwa ukubaphakamisa bona.”—Ellen G. White, Counsel to Parents, Teachers, and Students Regarding Christian Education, p. 323.

`Yiziphi izigaba zesiko-mpilo lakho eziphikisana ngokuphelele nenkolo yeBhayibheli na? Okubaluleke kakhulu, sima kanjani siqine ngokumelene nalezozigaba ezizama ukungcolisa inkolo yethu na?`