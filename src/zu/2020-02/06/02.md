---
title:  Ukucabangela
date:  03/05/2020
---

`Funda uLuka 24:36-45. Yini eyavimbela abafundi, ababezazi Izibhalo, ekuboneni incazelo yeqiniso yeZwi likaNkulunkulu, nakuba izigameko ezazibikezelwe kulo zenzeka phambi kwabo na?`

Akekho oza esahlukweni seZibhalo kungekho lutho alucabangayo. Wonke umfundi weZibhalo, uza eBhayibhelini enomlando othile kanye namva athile okuba yikona okuthinta indlela Yokuhumusha. Nabo abafundi babenemiqondo yabo ngokuthi uMesiya wayengubani nokuthi kwakumele enzeni, ngokuncike kokwakulindelekile ngalesosikhathi. Ukuqiniseka kwabo okwakunamandla kwavimbela ukuqonda okucacile kwemibhalo yezibhalo, okusiza ekuchazeni isizathu sokungaqondisisi uJesu kanye nezigameko ezazikake impilo Yakhe, ukufa, kanye nokuvuka. Sonke sinezinkolelo ezithile ngalomhlaba, ngokuyikona ngempela, ngoNkulunkulu, njalo, njalo, esikucabangelayo noma esakwamukela—siqondile noma singaqondile—ngenkathi sihumusha iBhayibheli. Akekho obhekana nendimana yeBhayibheli kungekho lutho emqondweni wakhe. Uma, ngokwesibonelo, indlela yokubuka izwe yothile iphika ukungenelela kukaNkulunkulu, lowomuntu ngeke afunda futhi aqonde Izibhalo njengombiko oyiqiniso nothembekileyo walokho uNkulunkulu akwenzile emlandweni, kodwa uyolihumusha ngendlela ehluke kakhulu kunalowo owamukela iqiniso lobukhona bukaNkulunkulu. Abahumushi BeBhayibheli abakwazi ngokupheleleyo ukuzihlangula kwingemuva labo, kumava abo, emicabangweni abanayo, kanye nokucabangela nemiqondo abanayo. Ukuba phakathi nendawo ngokuphelele, noma ukubuka ngokuphusile, akwenzeki. Ukufundwa kweBhayibheli kanye nokuzindla ngezimfundiso njalo kwenzeka kwingemuva lokucabangela ngesimo somhlaba kanye nesimo sikaNkulunkulu. Kodwa izindaba ezilungileyo ngezokuthi uMoya oNgcwele ungavula futhi ulungise ukubuka kwethu okufiphele kanye nokucabangela ngenkathi sifunda amazwi Ezibhalo ngomqondo ovulekile kanye nangenhliziyo eqotho. IBhayibheli liqinisa ngokuphindelela ukuthi abantu abasuka ezinkambweni ezahlukene kakhulu bakwazi ukuqonda Izwi likaNkulunkulu nokuthi uMoya oNgcwele usiholela “kulo lonke iqiniso” (John 16:13).

`Yikuphi okunye kokucabangela kwakho mayelana nezwe a? Yiziphi izindlela onganikela konke Ezwini likaNkulunkulu ukuze Izwi ngokwalo libumbe kabusha imicabango yakho ukuba ivumelane neqiniso lalokho okufundiswa yiBhayibheli na?`