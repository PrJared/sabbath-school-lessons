---
title:  Kungani Isihumusho Sidingeka Na?
date:  02/05/2020
---

### Funda Kuleliviki
Luka 24:36–45; 1 Kor. 12:10, 1 Kor. 14:26; Zenzo 17:16–32; Johane 12:42, 43.

> <p>Indimana Yekhanda</p>
> “Kepha-ke ngaphandle kokukholwa akwenzeki ukumthokozisa; ngokuba ozayo kuNkulunkulu umelwe ukukholwa ukuthi ukhona nokuthi ungumvuzi walabo abamfunayo” (Heberu 11:6, NKJV).

Ukufunda iBhayibheli kusho futhi ukulihumusha iBhayibheli. Kodwa sikwenza kanjani lokho na? yiziphi izimiso esizisebenzisayo na? Njengokuthi nje, sibhekana kanjani nezinhlobo ezahlukene zimibhalo esiyithola lapho na? Isibonelo, Ngabe Isahluko esisifundayo singumfanekiso, iphupho lophawu lwesiprofetho, noma indaba yomlando na? Isinqumo sengqikithi yezibhalo sifaka isenzo sokuhumusha ngokwaso.  Ngezinye izikhathi, abanye abantu basebenzisa iBhayibheli njengenkulumo yobunkulunkulu: ngokuvula nje iBhayibheli befuna indimana yeBhayibheli ngokungacabangi benethemba lokuthola iseluleko. Kodwa ukuxhumanisa ngokungacabangi izahluko zeBhayibheli Njengalokhu othile ezithola kungaholela eziphethweni eziphambukile nezingavamile. Ngokwesibonelo, ngenkathi umyeni eshiya umkakhe ethatha omunye wesifazane, owesifazane wathola isiqiniseko ngenkathi ethola indimana elandelayo: “Ngizofaka ubutha phakathi kwakho nowesifazane” (Gen. 3:15, NKJV). Wayeqinisekile, ngokwalendimana, ukuthi ukushendeza komyeni wakhe kwakuzophela kungekudala!  Noma yimuphi umbhalo ngaphandle kwengqikithi uphenduka ube yizaba zohlelo nemicabango yothile. Yingakho, kunesidingo esikhulu sokungalifundi nje iBhayibheli kodwa sokulihumusha ngokufaneleyo.

_*Funda isifundo saleliviki ukulungisela iSabatha, 9 May._