---
title:  IBhayibheli NeSiko-Mpilo
date:  05/05/2020
---

`Funda iZenzo 17:16–32. KwiZenzo 17, uPawule wazama ukwethula umbiko wevangeli kwingqikithi entsha: ukubuka ngokwesiko-mpilo lamaGriki. Amasiko-mpilo angafani ayithinta kanjani indlela esivivinya ngayo ukubaluleka kwemiqondo eminingi na?`

Ulwazi lwesizinda sesiko-mpilo laseMpumalanga Eseduzane luyasiza ekuqondeni ezinye izahluko zeBhayibheli. “Ngokwesibonelo, isiko-mpilo lamaHeberu lalinikeza Umthwalo kothile ngezenzo angazenzanga kepha ezivumele ukuba zenzeke. Ngalokho, abalobi abaphefumulelwe beZibhalo ngokuvamile bakhomba uNkulunkulu ngokwenza lokho ekucabangeni kwaseNtshonalanga okungathiwa ukuvumele noma akakuvimbelanga ukuba kwenzeka, ngokwesibonelo, ukuqiniswa kwenhliziyo kaFaro.”—“Methods of Bible Study,” section 4.p.

Isiko-mpilo liphakamisa Imibuzo ethile ebalulekile kweze-hermeneutics. Ngabe iBhayibheli lihleleke ngokwesiko-mpilo, futhi ngalokho lisebenza kulelosiko-mpilo elikulo na? Noma Ngabe umbiko wobunkulunkulu onikezwe kwisiko-mpilo elithile wedlula lelosiko-mpilo futhi ukhuluma kuso sonke isintu na? Kwenzekani uma amava esiko-mpilo lothile eba yisisekelo sokivivinya ukuchasisa kwethu KweZibhalo na? KwiZenzo 17:26, umpostoli uPawule unikeza umbono othathekisayo ngeqiniso elivama ukunganakwa ngenkathi abantu befunda lombhalo. Uthi uNkulunkulu wasenza sonke ngegazi elilodwa. Nanjengoba sehlukahlukene ngokwamasiko-mpilo, kepha, ngokwezibhalo kukhona isibopho esifanayo esenza bonke abantu babemunye, nakuba behlukene ngokwamasiko-mpilo, futhi yingenxa yokuthi uNkulunkulu nguMdali waso sonke isintu. Ukuba yizoni kwethu kanye nokudinga kwethu usindiso akuphelele kwisiko-mpilo elilodwa. Sonke sidinga usindiso esilunikezwa ngokufa kanye nokuvuka kukaJesu Kristu

Nakuba uNkulunkulu akhuluma kwizizukulwane ezithile, waqinisekisa ukuthi izizukulwane ezizayo ezifunda Izwi likaNkulunkulu zizokwazi ukuqonda lawo maqiniso eqa ngale kwezindawo kanye nezimo ezinomkhawulo zangesikhathi Imibhalo yeBhayibheli eyalotshwa ngazo. Njengokuhambisanayo, cabanga nge-algebra, eyasungulwa okokuqala kwi-9th century AD e-Baghdad. Ngabe lokhu Kuchaza ukuthi amaqiniso kanye nezimiso zaleligatsha leZibhalo agcina kulesosikhathi nendawo na? Nembala cha. Isimiso esifanayo sisebenza kumaqinso Ezwi likaNkulunkulu. Nakuba iBhayibheli lalotshwa esikhathini eside esidlule kumasiko-mpilo ahluke kakhulu kunawethu namuha, amaqiniso eliwaqukethe asangena kithina njengalokho ayengena kulabo okwakukhulunywa nabo ekuqaleni.