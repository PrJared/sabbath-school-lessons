---
title:  Kungani Ukuchasisa Kubalulekile
date:  07/05/2020
---

`Funda uNehemiya 8:1–3, 8. Kungani ukuqondisisa Izibhalo kubalulekile kangaka kithina, hhayi nje ngamunye kodwa njengebandla na?`

Umbuzo osemqoka kunayo yonke eBhayibhelini ngowosindiso nangendlela esisindiswa ngayo. Kungenjalo, Yikuphi okunye okubalulekile ekugcineni na? Kulunge ngani, Njengalokhu uJesu asitshela, ukuba sizuze konke izwe elikunikezayo bese silahlekelwa yimiphefumulo yethu (Mat. 16:26) na? Kepha siyakwazi okufundiswa yiBhayibheli mayelana nosindiso kuncike kakhulu ekuchasisweni. Uma siya futhi sichasisa iBhayibheli ngokungekona, singase sifinyelele eziphethweni ezingamanga, hhayi nje kuphela ekuqondeni ngosindiso kodwa kukho konke okunye okufundiswa yiBhayibheli. Empeleni, nasesikhathini sabapostoli, ukuphambuka kwezimfundiso kwasekungene Ebandleni, ngokungangabazeki kubhebhethekiswa ngukuchasisa okungekona kweZibhalo.

`Funda u-2 Petro 3:15, 16. Lokhu kusitshelani ngokubaluleka kokufunda kahle Izibhalo na?`

Nembala, uma singabantu beNcwadi, abafuna Ukuphila ngeBhayibheli kuphela—futhi asinayo eminye imithombo yegunya njengamasiko, izinkolelo, noma igunya lokufundisa lebandla lokusichasisela iBhayibheli—udaba ke lokuchasisa okufanele kweBhayibheli lubaluleke kakhulu ngoba sineBhayibheli kuphela ukuba lisitshele lokho esizokukholwa nesizokuphila. Udaba lokuchasisa Izibhalo lusemqoka emfundisweni kanye nasempilweni yomsebenzi webandla. Ngaphandle kokuchasisa okufanele kweBhayibheli, ngeke kwabakhona Ubunye bemfundiso, futhi nalokho Ubunye bebandla kanye nokuthunywa kwethu. Imfundiso embi nephendukezelwe iholela ekuthunyweni okudodobele nokuphendukezelwe. Yingakho, uma sinombiko wokwethula ezweni kodwa sibe sididekile ngencazelo yombiko, singakwenza kanjani ngokufanele ukwethula lowombiko kulabo abadinga ukuwuzwa na?

`Funda Imiyalezo yeZingelosi Ezintathu zeSambulo 14:6–12. Yiziphi izimfundiso ezilapha, futhi kungani ukuqonda okufanele kwazo kubaluleke kakhulu ekuthunyweni kwethu na?`