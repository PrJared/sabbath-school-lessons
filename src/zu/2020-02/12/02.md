---
title:  Okungase Kubeyizizathu ZokubukekaKuphikisana
date:  14/06/2020
---

`Funda u-2 Timothy 2:10–15. UPawule uyala uTimothewu ukuba akhuthale futhi abe “ngoqondisa kahle izwi leqiniso” (NASB). Yimuphi umbiko obalulekile awunikeza kithina sonke lapha na?`

Akekho umfundi ocabangayo kanye noqotho weZibhalo ongaphika iqiniso lokuthi kunezinto eBhayibhelini Ezilukhuni ukuziqonda. Lesisimo akumele sisiphazamise thina. Empeleni, kumele sikulindele lokho. Kunjalo nje, siyizidalwa ezingaphelele futhi ezishabalalayo, futhi akukho muntu onolwazi oluphelele kuyo yonke imikhakha yokufunda, yekake izinto eziNgcwele. Yingakho, lapho abantu abangazi futhi abashabalalayo bezama ukuqonda ubuhlakani bukaNkulunkulu waphakade weZibhalo, ngeke bungabikhona ubunzima. Lobubunzima ekuqondeni izimfundiso zeZibhalo, nokho, akuqinisi ukuthi lokho iBhayibheli elikuqinisayo kungamanga. Labo abachitha izimfundiso zeZibhalo zesambulo esingcwele kanye nokuphefumulelwa bavama ukugqamisa lobobukhuni njengezimpikiswano kanye nokuphambuka. Ngoba kubo iBhayibhelo liyincwadi nje yesintu, bekholwa ukuthi ibhayibheli kumele libe nokungapheleli namaphutha. Ngalomqondo, kuvama ukungabikhona kwemizamo enqala yokufuna incazelo efaka Ubunye ngokwethembeka KweZibhalo obungumphumela wokuphefumulelwa okungcwele. Abantu abaqala ukungabaza amakhasi okuqala Ezibhalo, umbiko woKudala (ngokwesibonelo), bangaholelwa ngokushesha ekungabazeni zonke Izibhalo. Okunye ukwehluka KweZibhalo kungaba ngenxa yamaphutha abahumushi nababekopisha. U-Ellen White uthe: “Abanye basibuka kabi bese bethi ‘Awucabangi ukuthi kungase kube nephutha lalabo abehumusha noma bekopisha na?’ Konke lokho kungase kubenjalo, futhi ingqondo engaphusile ukuba inqikaze futhi ikhubeke ngalokho ibingase futhi ikulungele ukukhubeka ezimfihlweni Zezwi Eliphefumulelwe, ngoba izingqondo zabo ezibuthaka azikwazi ukubona izinhloso zikaNkulunlulu. Yebo, bangakhubeka kalula emaqinisweni asobala angamukelwa yimiqondo elula, futhi ebona okukaNkulunkulu nakuyo ukukhuluma kukaNkulunkulu kulula futhi kukuhle, kugcwele umongo kanye namafutha. Onke amaphutha ngeke adale inkinga kumuntu oyedwa, noma akhubekise noma ngubani, obengeke abone ubunzima eqinisweni elilula elembuliwe.”—Ellen G. White, Selected Messages, book 1, p. 16.

`Kungani kubaluleke kakhulu ukuba siye eBhayibhelini ngomoya wokuzithoba nokuzinikela na?`