---
title:  Ukubhekana Nezahluko Ezilukhuni
date:  13/06/2020
---

### Funda Kuleliviki
2 Tim. 2:10–15, 1 Kron. 29:17, Jakobe 4:6–10, Gal. 6:9, Zenzo 17:11.

> <p>Indimana Yekhanda</p>
> “Nithi ukubekezela kweNkosi yethu kungukusindiswa, njengalokho nomzalwane wethu othandekayo uPawulu wanilobela njengokuhlakanipha ayekuphiweyo, njengalokhu nasezincwadini zonke ekhuluma kuzo ngalezo zinto, okukhona kuzo okunye okulukhuni ukuzwisiswa, okuthi abangafundile nabangaqinile bakuhlanekezela, njengalokhu benze njalo nangezinye izincwadi, kube ngukubhujiswa kwabo” (2 Petro 3:15, 16, NKJV).

Lapho ekhuluma ngezincwadi zikaPawule, uPetro ubhala ukuthi kuzo, nakwezinye izindawo Ezibhalweni, kukhona “ezinye izinto Ezilukhuni ukuziqonda” (2 Pet. 3:16, NKJV). Lamazwi aphendukezelwa “ngabantu abangazi futhi bengazinzile” (2 Pet. 3:16, NIV) kubase ekubhubheni kwabo. UPetro akathi zonke izinto zilukhuni ukuziqonda, kodwa ezinye zazo. Futhi siyakwazi lokho, akunjalo na? Yimuphi umfundi othembekile WeBhayibheli ongakaze anqwamane nemibhalo ebukeka ixakile futhi okulukhuni ukuyiqonda na? Ngokuqinisekile, ngesinye isikhathi, sonke siba nawo lawamava. Yingakho, sizobuka lokhu kuleliviki, hhayi nje imibhalo elukhuni, kodwa okungase kube yizizathu zalezizinselele futhi nokuthi singenza kanjani, njengabacingi abathembekile beqiniso Ezwini likaNkulunkulu, ukuba sibhekane nazo. Ekugcineni, ezinye zalezizisho Ezilukhuni zingase zingaxazululeki nganeno kwezulu. Ngaso lesosikhathi, iningi lemibhalo eBhayibhelini ayilukhuni nhlobo, futhi Asikho isidingo sokuvumela embalwa imibhalo ukuthena amandla ithemba lethu ekuthembekeni nasegunyeni leZwi likaNkulunkulu ngokubanzi.

_*Funda isifundo saleliviki ukulungisela iSabatha, 20 June._