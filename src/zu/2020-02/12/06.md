---
title:  Ukubhekana Nobunzima NgokweZibhaloNangoKukhuleka
date:  18/06/2020
---

`Funda Izenzo 17:11, Izenzo 8:35, Izenzo 15:15, 16. Yini abapostoli kanye namalungu ebandla lokuqala ababeyenza lapho benqwamana nemibuzo elukhuni na? Kungani Izibhalo zisengcono kakhulu ekuzichasiseni ngokwazo na?`

Okuyisona sisombululo esingcono kunazo zonke sezinkinga zeBhayibheli sitholakala kulona iBhayibheli. Izinkinga zeBhayibheli ziphenduleka kangcono kakhulu lapho zifundwa ngokukhanya KweZibhalo kunokuba kube ngendimana eyodwa engahlanganiswanga nezinye noma neZibhalo zonke. Kumele, nembala, sisebenzise iBhayibheli ukuba lisisize siliqonde lona. Ukufuna ukumba amaqiniso amakhulu atholakala Ezibhalweni ngenye yezinto ezisemqoka kakhulu esingazenza. Uma ungasiqondi Isahluko seZibhalo, zama ukuthola ukukhanya kwezinye izahluko ezikhuluma ngendikimba efanayo. Zama ngasosonke isikhathi ukuthola imisho esobala yezibhalo ukuletha ukukhanya kuleyo engekho obala kakhulu. Kusemqoka kakhulu futhi ukungafiphalisi imisho esobala yezibhalo ngokuletha kuyo izahluko okungelula ukuziqonda. Kunokuba ubheke imithombo engekho ebhayibhelini, noma isayensi, noma ifilosofi, ukuchaza iBhayibheli, kumele sivumele umbhalo weZibhalo uzembule incazelo yawo kithina. Sekuke kwathiwa  sisemadolweni ethu sibuka ngempela izinkinga ngendlela entsha. Ngokuba emkhulekweni, siphawula ukuthi sidinga usizo lwasezulwini ekuchasiseni kanye nasekuqondeni Izibhalo. Emkhulekweni, sifuna ukukhanyiselwa kwezingqondo zethu Ngalowo Moya oNgcwele owaphefumulela ababhali BeBhayibheli ukuba babhale lokho abakubhala. Emkhulekweni, izisusa zethu ziba sobala, futhi singakwazi ukutshela uNkulunkulu isizathu sokufuna ukuqonda lokho esikufundayo. Emkhulekweni, sicela uNkulunkulu ukuba avule amehlo ethu Ezwini Lakhe futhi asinikeze umoya ovumayo ukulandela kanye nokwenza iqiniso Lakhe. (Lokhu kubucayi!) Lapho uNkuunkulu esihola ngoMoya Wakhe oNgcwele ngokuphendula imkhuleko yethu, akaphikisani nalokho alembule eBhayibhelini. Ngasosonke isikhathi uNkulunkulu uyohambisana neBhayibheli, futhi aqinise futhi akhele phezu kwalokho akuphefumulele ababhali BeBhayibheli ukuba bakusho kithina.

`Umkhuleko usiza kanjani ekukubekeni esimweni esifanele sengqondo ukuze uqonde kangcono futhi ulalele Izwi likaNkulunkulu?`