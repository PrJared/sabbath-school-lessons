---
title:  Ukubhekana Nobunzima Ngobuqotho nangoKuqikelela
date:  15/06/2020
---

Ngabe usuke waba nawo amava okuhlangana nombhalo noma iqoqo lemibhalo ongakwazanga ukuyiqonda, noma owathola kulukhuni ukumatanisa neminye imibhalo noma nokuyikona nje na? Kulukhuni ukucabanga ngokuthi awukaze ubhekane nalenkinga. Udaba naluke, Waphendula kanjani na? Noma, Okusemqoka kakhulu, Kumele uphendule kanjani na?

`Funda u-1 Korinte 29:17, Izaga 2:7, 1 Timothewu 4:16. Ithini lemibhalo kokungasebenza embuzweni wokubhekana Nezahluko Ezilukhuni na?`

Kusebuqothweni kuphela lapho sikwazi Ukubhekana Nobunzima. Ubuqotho buyasivikela ukuze singagwemi ubunzima noma sizame ukubufihla. Ubuqotho buzosikhuza ekunikezeni izimpendulo ezingadephile futhi ezingakwazi ukuhlolisiswa. UNkulunkulu uyathokoza ngobuqotho nangokwethembeka. Ngalokho, kumele silingise Isimilo Sakhe kukho konke esikwenzayo, nakuko ukufunda kwethu iBhayibheli. Abantu abaqotho bazobhekana Nobunzima ngendlela eyenza ukuba baqikelele bangethuli ulwazi olungaphandle kwengqikithi, baphendukezele iqiniso ngokusebenzisa amagama amaningi, noma baholele ophathe abanye ngokuphazamisa ubufakazi. Kungcono kakhulu ukulinda impendulo ephusile yobunzima kunokuzama ukunikeza isixazululo esinganelisi nesigwemayo. Umphumela omuhle wokubaqotho ekufundeni kwethu iBhayibheli ngukuthi kwakha ukwethenjwa, futhi ukwethenjwa kungumongo wabo bonke ubudlelwane obuphilayo. Kuqinisekisa abantu kakhulu kunezimpendulo ezibushelelezi. Kungcono ukuthi angikwazi ukuphendula kahle umbuzo, kunokuba uzame ukuwenza usho lokho ofuna ukusho, ube ungasho kanjalo. Abantu abaqikelelayo bafuna ngempela ukwazi iqiniso leZwi likaNkulunkulu futhi, ngalokho, ngokwethembeka baqinisekisa ukuthi abajahi ukwenza izinqumo ezincike olwazini olungaphelele noma ezimpendulweni ezibushelelezi. Abantu abaqikelelayo bazimisele ukubuka yonke imininingwane engase ibe ibalulekile. Abajahi ekucabangeni kwabo kodwa bayalifundisisa Izwi likaNkulunkulu nalo lonke ulwazi oluhambisana nalo.

`Wenzani, noma kumele wenzeni ngemibhalo ongayiqondi ngokuphelele noma ebukeka sengathi ayihambisani nokuqonda kwakho iqiniso na?`