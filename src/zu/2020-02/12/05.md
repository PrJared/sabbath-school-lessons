---
title:  Ukuphikelela NokuBekezela
date:  17/06/2020
---

`Funda abaseGalathiya 6:9. Nakuba uPawule ekhuluma lapha ngokuphikelela ekwenzeni okuhle kwabanye, umoya ofanayo uyadingeka lapho sibhekene nemibuzo elukhuni. Kungani ukuphikelela nokubekezela kusemqoka ekuxazululeni izinkinga na?`

Ukuphumelela kwangempela njalo kudinga impikelelo. Lokho esukuzuza kalula sivama ukungakuthatheli phezulu. Ubunzima eBhayibhelini businikeza ithuba lokusebenzisa izigqondo zethu, futhi ukuzimisela kanye nokuphikelela esiba nako ukuthola isisombululo kwembula ukubaluleka kithina kodaba. Noma singakanani isikhathi esisichitha ekufundeni iBhayibheli ukuzama ukuthola kabanzi ngencazelo kanye nombiko yisikhathi esihle. Mhlawumbe amava okuhlola ngokukhuthala Izibhalo sifuna impendulo, noma kungaba ysikhathi eside, kuyoba yisibusiso esikhulu kunesisombululo senkinga uma sigcine ngokusithola. Ngale kwalokho, lapho sisithola isisombululo senkinga, sibayigugu kithina kakhulu. Iqiniso lokuthi awukwazi ukuxazulula inkinga ngokushesha akuqinisi ukuthi ngeke yaxazululeka. Kuyamangalisa ukuthi sivama ukukhohlwa yileliqiniso elisobala. Baningi okuthi, lapho behlangana Nobunzima Ebhayibhelini, futhi bacabange ngabo kancane futhi bangaboni isixazululo, ngokushesha baphethe ngokuthi inkinga ngeke ixazululeke. Abanye baqala ukungabaza ukuthembeka kweBhayibheli ngokuphelele. Kodwa kumele singakhohlwa ukuthi kungase kube nesisombululo esilula nakuba ngokubona kwethu ngokuhlakanipha okufiphele kwesintu—noma ukungazi—singasiboni. Besingacabangani ngoqala ukufunda izibalo okuthi, lapho ezame wehluleka ngesigamu sehora ukuxazulula inkinga elukhuni, bese ethi Asikho isisombululo salenkinga ngoba yena engakwazanga ukusithola na? Lokhu kuyiqiniso nakithina ekufundeni kwethu iBhayibheli. Lapho ubunzima obuthile budelela imizamo yakho enamandla yokubuxazulula, beka eceleni okwesikhashana, kuthi Kusenjalo, yenza lokho uNkulunkulu akwembulele kona ngokusobala. Ukubona okuthile kwezikamoya kuzuzeka kuphela lapho sizimisela ukulandela lokho uNkulunkulu asesitshele kona ukuba sikwenze. Ngalokho phikelela ubekezele ekufundeni kwakho iBhayibheli. Futhi ke, ukubekezela kungamandla amakholwa ekugcineni kwesikhathi (buka iSamb. 14:12).

`Yini ongayifunda kubantu abafunde izahluko ezilukhuni zeBhayibheli ngokukhuthala nangokubekezela na? Singabakhuthaza kanjani abanye ukuba bangadikibali ekufuneni kwabo iqiniso na? Kungani kungamele sesabe lapho sihlangana nezahluko ezilukhuni Ezibhalweni na?`