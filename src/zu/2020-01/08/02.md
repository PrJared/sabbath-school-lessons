---
title:  Izilwane Ezine
date:  16/02/2020
---

`Funda kuDaniyeli 7. Yini ingqikithi yalokho okwatshengiswa uDaniyeli, futhi umayelana nani lombono?`

Isilwane ngasinye esatshengiswa uDaniyeli siqondene nenxenye ethile yesithombe esaboniswa uNebukadinesari, kodwa manje kunikezwa imininingwane enezelwe ngombuso ngamunye. Kubalulekile ukuthi izilwane ezimele izizwe ezingakholwa, zonke azihlanzekile. Futhi, ngaphandle kwesilo sesine, uDaniyeli uchaza lezilwane njengezifana nezilwane ezaziwayo. Ngakhoke, lezilwane akusiyo-nje imifuziselo esuka ekhanda, njengoba yileso naleso sinezimpawu ezithile ezikhomba kumkhakha othile wombuso esiwumele.

Ibhubesi: Ibhubesi lifaneleke kakhulu ukumela iBhabhiloni. Amabhubhesi anamaphiko ayedwetshwe emihlobisweni yezindonga nakweminye imidwebo yaseBhabhiloni. Ibhubesi elivezwe embonweni lagcina ngokunqunywa amaphiko alo, lenziwa ukuba lime liqonde njengomuntu, laphiwa inhliziyo yomuntu. Lokhu kufanekisa izinga lokwehla embusweni waseBhabhiloni ngesikhathi kubusa amakhosi akhona ayelandela.

Ibhere: Ibhere limele umbuso waseMedo-Pheresiya. Ukuthi liphakeme nganxanye kutshengisa amandla amaPheresiya ngaphezu kwawamaMede. Izimbambo ezintathu phakathi kwamazinyo aso zimele ukunqoba okuthathu okugqamilekwamaMedo-Pheresiya phezu kwe: Lidiya, iBhabhiloni, neGibhithe.

Ingwe: Ingwe esheshayo imele umbuso wamaGreki owasekwa ngu Alexander the Great. Amaphiko amane enza lesilo sedlulele ngokushesha, isifanekiso esihle sika Alexander, owathi ngeminyaka embalwa-nje wanqoba wonke umhlaba owawaziwa ngaleso sikhathi. Isilo esesabekayo nesinamandla: Njengoba imibuso engenhla yayimele izilwane ezithile kuphela, lo, umbuso ngokwawo. Okusho ukuthi, eyokuqala kuthiwa “yayinjenge” bhubesi noma “njenge” bhere, kodwa lona awufaniswa nalutho. Lesilo esinezimpondo eziningi futhi sibonakala sinolaka kakhulu kunalezo ezingaphambili. Ngaleyo ndlela, singumfuziselo ofanelekile weRoma elalingakholwa, elanqoba, labusa, lagxoba ngezinyawo zensimbi.

`Zonke lezinkulungwane zeminyaka yomlando wabantu seyafika, yadlula, njengoba kwakuprofethiwe. Ungathola ukududuzeka okungakanani ngokwazi ukuthi phezu kwakho konke ukuxokozela, udweshu, nesiphithiphithi ngesinye isikhathi, uNkulunkulu usabusa? Lokho kusifundisani ngokwethembeka kweMibhalo?`