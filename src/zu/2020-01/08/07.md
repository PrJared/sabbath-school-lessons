---
title:  Ukujula Nomcabango
date:  21/02/2020
---

Ngokudlulisa amehlo-nje emlandweni kuyabonakala ukuthi emva kokuwa kombuso waseRoma, okwenziwa ukuhlasela kwezizwe ezivela enyakatho, umbishobhi waseRoma wasebenzisa lelo thuba lokwehlulwa kwezizwe ezintathu, wazibeka njengokunguyena umbusi jikelele eRoma kusukela ngo A.D. 538. Ngesikhathi kwenzeka lokho, wathathela kuye imisebenzi eminingi yebandla neyombusi waseRoma. Kulokho, kwavela uPhapha onamandla ombuso nawebandla waze wehlulwa nguNapoleon ngo 1798. Lokho akwenzanga isiphelo seRoma, kwaphela-nje leso sigaba sokuhlushwa kwamaKrestu. UPhapha akazibizanga nje kuphela ngokuthi uyinxusa likaKrestu, kodwa futhi wafaka izimfundiso eziningi nemikhuba ephambene neBhayibheli. Isihlambo, ukujezisa umzimba, ukuvuma izono kumpristi, nokuguqulwa komyalo weSabatha kube yiSonto, phakathi kwezinye izinguquko eziningi “zezikhathi nomthetho” okwasungulwa nguPhapha. “Ngawakhe amandla, umuntu angekwazi ukumelana nezinsolo zesitha. Egqoke izingubo ezichashazelwe yisono, uvuma icala lakhe, eme phambi kukaNkulunkulu. Kodwa uJesu, uMmeli wethu, wenzela bonke ukuncenga okunamandla, labo okuthi ngokuphenduka nokukholwa banikele ululondolozwa kwemiphefumulo yabo kuYena. Uyabancengela, anqobe ummangaleli wabo ngalokho okwenzeka eKhalvari. Ukulalela kwaKhe umthetho kaNkulunkulu okuphelele kumnike onke amandla ezulwini nasemhlabeni, acelele abantu abanecala umusa nokubuyisana kuYise. Kummangaleli wabantu baKhe uthi: ‘UJehova uyakukukhuza, Sathane. Laba yibo abathengwe ngegazi laMi, abophulwe emlilweni.’ Bese, kulabo abamethembayo ngokukholwa, unikeza isiqiniseko esithi: ‘Bheka, ngidedisile kuwe ububi bakho; ngiyakukwembathisa ezobukhosi.’ Zakariya 3:4.”—Ellen G. White, Prophets and Kings, amakhasi 586, 587.

**Imibuzo Yokuxoxisana**

`1. Phinda ubuke zonke izimpawu zophondo oluncane oluvela esilweni sesine, iRoma, luphinde luhlale luyinxenye yaso. Yimuphi okuyiwona mbuso kuphela owavela eRoma elingakholwa emakhulwini eminyaka eyedlule, futhi, ngaphandle kokuhlupha abantu bakaNkulunkulu, usekhona nanamhlanje? Lokhu kuhlonzwa okucace kanje kufanele kusivikele kanjani ekuqaguleni ukuthi singubani, kanye nomqondo othi uphondo oluncane lusho inkosi ethile yomGreki eyadlula nomlando eminyakeni eyikhulu nesigamu engakazalwa uJesu? Lezi zimpawu ezicace kangaka futhi zimelwe ukusivikela kanjani enkolelweni ethi uphondo oluncane umbuso othile osazofika esikhathini esizayo?`