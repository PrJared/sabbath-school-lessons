---
title:  Kusuka Olwandle Olugubhayo Kuye Emafwini Ezulu
date:  15/02/2020
---

### Kuleliviki Funda ku
Daniyeli 7, 2 Thesalonika 2:1-12, Roma 8:1, Marku 13:26, Luka 9:26, Luka 12:8, 1 Thimothewu 2:5.

> <p>Indimana Yekhanda</p>
> “Umbuso nokubusa bobukhulu bemibuso phansi kwalo lonke izulu kuyakunikwa isizwe sabangcwele boPhezukonke; umbuso waKhe ungumbuso ongunaphakade, yonke imibuso iyakumkhonza, imlalele” (Daniyeli 7:27).

Umbono kaDaniyeli 7, okuyisihloko sethu kuleli viki, ufana nephupho elikuDaniyeli 2. Kodwa uDaniyeli uyenaba kulokho okwakwembulwe kuDaniyeli 2. Okokuqala, umbono wenzeka ebusuku futhi utshengisa ulwandle luvunguzwa imimoya emine. Ubumnyama namanzi busikhumbuza ngokudalwa, kodwa lapha indalo ibonakala imapeketwana noma ihlaselwa. Okwesibili, izilwane kulombono azihlanzekile futhi zixubile, okuyinto emele okuphikisana nohlelo lwendalo. Okwesithathu, izilwane zibonakaliswa zinamandla okubusa; kubonakala ukuthi ukubusa uNkulunkulu ayekunike u-Adamu ensimini sebuqhwagwe yilababusi. Okwesine, ngokufika kweNdodana yoMuntu, umbuso kaNkulunkulu uyabuyiselwa kulabo okungowabo ngokufaneleyo. Lokho okwalahlekela u-Adamu ensimi, iNdodana yoMuntu iyakubuyisa ngokwahlulela kwasezulwini.

Lencazelo engenhla isinika isithombe esibanzi ngemifanekiso yeBhayibheli esetshenziswe kulombono onemifuziselo eminingi. Ngenhlanhla, eminye imininingwane ebalulekile yalombono ichaziwe yingelosi, ukuze siqonde ingqikithi yalesiprofetho esimangalisayo.