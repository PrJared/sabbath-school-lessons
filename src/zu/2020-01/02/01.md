---
title:  Ukusuka eJerusalema Kuye eBhabhiloni
date:  04/01/2020
---

### Kuleliviki Funda ku
2 AmaKhosi 21:10-16; Daniyeli 1; Galatiya 2:19, 20; Mathewu 16:24-26; 2 Korinte 4:17; Jakobe 1:5.

> <p>Indimana Yekhanda</p>
> “Laba bafana abane uNkulunkulu wabanika ukwazi nokuqonda encwadini nasekuhlakanipheni; uDaniyeli wayenengqondo kuyo yonke imibono namaphupho” DIaniyeli 1:17.

Bhayibeli alibufihli ubuthakathaka babantu abawileyo. Kusukela kuGenesise 3 kuye phambili, ukona kwabantu nemiphumela yakho ebuhlungu kwenekwe obala. Kusenjalo futhi, sibona izibonelo zalabo abatshengisa ukwethembeka okukhulu kuNkulunkulu, ngisho noma bebhekene nokununuselwa ngomvuzo uma bengase badele ukwethembeka kwabo. Ezinye izibonelo ezinhle kakhulu zalokhu kwethembeka zibonwa encwadini kaDaniyeli.

Nokho, uma sifunda uDaniyeli, asikhumbule ukuthi iqhawe langempela lalencwadi uNkulunkulu. Sizejwayele kakhulu izindaba ezigcizelela ukwethembeka kukaDaniyeli nabangane bakhe, size sikhohlwe ukuphakamisa ukwethembeka kwaLowo owayehola lezo zinsizwa ezine ngesikhathi zibhekene namandla nokuheha kombuso waseBhabhiloni. Kukodwa-nje ukwethembeka, kuyinselele, asikhulumi-ke uma ubhekene nengcindezi yezwe okungelona elakini, namasiko akhona, nenkolo yakhona. Kodwa lamaqhawe ahlangabezana nayo inselele ngoba, njengomphostoli uPawulu , “bayamazi abakholwa nguYe” (2 Thimothewu 1:12), futhi bayamethemba.