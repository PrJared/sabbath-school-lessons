---
title:  Ukujula Nomcabango
date:  10/01/2020
---

“UDaniyeli nabangane bakhe besengamabhungu eBhabhiloni, ngokusobala baphatheka kangcono kunoJosefa eminyakeni yakhe yokuqala eGibhithe; kodwa babhekana nokuvivinywa kwezimilo ezinzima ngokufanayo. Besuswa endaweni yakubo eJudiya, labafana abaluzalo lwasebukhosini, bayiswa edolobheni okuyilona elalilihle ngempela, bayiswa esigodlweni senkosi yakhona enkulu kunawo wonke, bakhethelwa ukuqeqeshelwa umsebenzi okhethekile wenkosi. Zazinkulu izilingo ezazibazungezile kuleso sigodlo esonakele nesokungcebeleka. Ukuthi bona bantu abakhonza uJehova, babe yizigqila eBhabhiloni; ukuthi izitsha zasendlini kaNkulunkulu zasezibekwe ethempelini lezithixo zaseBhabhiloni; ukuthi nenkosi yakwa-Israyeli uqobo yayiyisiboshwa ezandleni zabantu baseBhabhiloni, into okwakuqhayiswa ngayo njengobufakazi bokuthi inkolo yaseBhabhiloni namasiko akhona inkulu kuneyamaHeberu. Phansi kwesimo esinjalo, esebenzisa kona ukwehliswa kwabo isithunzi okwenzeka ngokushiya kuka-Israyeli umthetho waKhe, uNkulunkulu wanika iBhabhiloni ubufakazi bobukhulu baKhe, bobungcwele bezimfuno zaKhe, nomphumela oqinisekile wokulalela. Wabunikeza lobufakazi, ngendlela obunganikezwa kuphela ngokusebenzisa labo abasabambele ekwethembekeni kwabo.”— Ellen G. White, Education, ikhasi 54.

**Imibuzo Yokuxoxisana**

`1. Eklasini, xoxani ngezinselele ezehlukene zamasiko nezasemphakathini enibhekana nazo njengamaKrestu emiphakathini yenu. Ziyini lezo zinselele, futhi ibandla jikelele, lingazihlangabeza kanjani?`

`2. Ake ucabange ukuthi kwakungaba lula kangakanani kuDaniyeli nabanye ukwenzelela ngenkolo yabo. Angithi vele abaseBhabhiloni yibona abanqobi. Isizwe samaJuda sasehluliwe. Yibuphi obunye “ubufakazi” obabudingeka bokuthi “onkulunkulu” baseBhabhiloni bakhulu kunoNkulunkulu ka-Israyeli, kanjalo-ke uDaniyeli nabangane bakhe kwakudingeka balamukele lelo qiniso? Kulesimo, yimaphi amaqiniso aseBhayibhelini abalulekile ababambelela kuwona, abaphasa ngalesikhathi? (bheka uJeremiya 5:19, Jeremiya 7:22-34.) Lokhu kufanele kusitsheleni ngokubaluleka kokwazi amaBhayibheli ethu nokuqonda “iqiniso lamanje”?`

`3. Kubaluleke ngani kangaka ukwethembeka, hhayi kithina kuphela, kodwa nakulabo ababona ukwethembeka kwethu obuwubufakazi ngesimilo seNkosi esifuna ukuyikhonza na?`