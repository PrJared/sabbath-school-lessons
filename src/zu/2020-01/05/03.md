---
title:  Wexwayiswa Ngumprofethi
date:  27/01/2020
---

`Funda kuDaniyeli 4:27. Ngaphandle kwesixwayiso ngalokho okuzokwenzeka, uDaniyeli utshela inkosi ukuba yenzeni , ngasizathu sini na? (Bheka neZaga 14:31).`

UDaniyeli akagcini ngokuchaza iphupho, uphinde akhombe uNebukadinesari endleleni yokuphuma kulesimo sakhe: “Ngalokho, nkosi, masamukeleke kuwe isiluleko sami, unqamule izono zakho ngokulunga, nobubi bakho ngokuba nomusa kwabampofu; mhlawumbe kungelulwa ukuthula kwakho” (Dan. 4:27).

UNebukadinesari uqala umsebenzi omkhulukazi wokwakha eBhabhiloni. Izingadi, imihosha yamanzi, namathempeli amaningi, nezinye izakhiwo, ziguqula lomuzi ube esinye sezimangaliso zomhlaba. Kodwa ubuhle obunje, noma inxenye yabo, butholakele ngokuxhaphaza izigqila nokunganaki abampofu. Phezu kwalokho, umcebo wombuso usetshenziselwa ukwanelisa ukutamasa kwenkosi nezikhulu zayo. Kanjalo-ke, ukuzikhukhumeza kukaNebukadinesari akugcini ngokumvimbela ukuthi anike uNkulunkulu udumo, kodwa futhi kunomphumela owenza anganaki ukuhlupheka kwabasweleyo. Uma sibuka ukuthi uNkulunkulu ubanake kangakanani abampofu, akumangalisi ukuthi phakathi kwezinye izinto uDaniyeli abengazikhomba enkosini, ukhetha isono sokunganaki abampofu.

Umlayezo othunyelwa kuNebukadinesari akusiyo into entsha nakancane. Abaprofethi beTestamente eliDala babevame ukuxwayisa abantu bakaNkulunkulu ngokucindezela abampofu. Yebo, esihamba phambili ezonweni eziholela ekudingisweni kwenkosi, isono sokunganaki abampofu. Vele phela, uzwelo ngakulabo abampofu indlela ephakeme kakhulu yokutshengisa uthando lobuKrestu; ngakolunye uhlangothi, ukuxhaphaza nokungabanaki abampofu kufana nokuhlasela uNkulunkulu uqobo. Ngokunakekela abampofu, siyavuma ukuthi uNkulunkulu ungumnikazi wezinto zonke, okusho ukuthi thina asibona abanikazi kodwa siyizinceku zamafa kaNkulunkulu.

Ngokukhonza abanye ngalokho esinakho, sidumisa uNkulunkulu futhi sivuma ubukhosi baKhe. Ubunikazi bukaNkulunkulu okufanele kusho ukuthi lokho esinakho kusetshenziswa kanjani nokuthi kubaluleke kangakanani. Kulapho-ke lapho ehluleka khona uNebukadinesari, nathi sisengozini yokwehluleka, ngaphandle kokuthi sivume ubukhosi bukaNkulunkulu phezu kwalokho esiphumelele kukho, sibonakalise ukukuvuma kwethu lokho ngokusiza labo abaswelayo.