---
title:  Ukujula Nomcabango
date:  31/01/2020
---

“Inkosi eyayikade ezikhukhumeza seyiphenduke umntwana kaNkulunkulu ozithobile; lenkosi eyayibusa ngesandla sensimbi, ingenakho ukubekezela, yaba yinkosi ehlakaniphile nenesihe. Yona eyayidelela futhi ihlambalaze uNkulunkulu wasezulwini, manje ivuma amandla oPhezukonke, ifuna nokugqugquzela ukuhlonishwa kukaJehova nenhlalakahle yabantu bayo. Ngokujeziswa yiLowo oyiNkosi yamakhosi noMbusi wababusi, uNebukadinesari wagcina esifundile isifundo bonke ababusi abadinga ukusifunda—ukuthi ubukhulu beqiniso buzalwa ukulunga kweqiniso. Wavuma ukuthi uJehova unguNkulunkulu ophilayo, ethi: ‘Mina Nebukadinesari ngiyayidumisa iNkosi yasezulwini, emisebenzi yayo yonke iyiqiniso, nezindlela zaYo zingukwahlulela: kanti labo abahamba ngokuziphakamisa, uyakwazi ukubathoba.’ “Injongo kaNkulunkulu yokuthi umbuso omkhulu kunayo yonke emhlabeni uzwakalise udumo lwaKhe, yase ifezekile. Lesimemezelo saseshashalazini lapho uNebukadinesari evuma khona umusa nokulunga negunya likaNkulunkulu, kwakuyisenzo sokugcina sempilo yakhe esibhalwe emlandweni ongcwele.”—Ellen G. White, Prophets and Kings, ikhasi 521.

**Imibuzo Yokuxoxisana**

`1. “Ukuzikhukhumeza kuholela kubo bonke obunye ububi: yisimo somqondo esiphikisana noNkululunkulu ngokuphelele. Kuzwakala njengehaba yini lokhu? Uma kunjalo, cabanga ngakho futhi...Uma umuntu enokuzigabisa, uzonda ukuzigabisa kwabanye. Empeleni, uma ufuna ukwazi ukuthi uzigabisa kangakanani, indlela elula ukuzibuza lombuzo: ‘Ngicasuka kangakanani uma abanye abantu benganginaki noma bekhuluma ngendlela ebhuqayo, noma bebukisa? Iqiniso ukuthi ukuzigabisa komuntu ngamunye kuncintisana nokwabanye. Kungenxa yokuthi bengifuna kubukwe mina emcimbini, kungakho- nje ngicasuka uma kukhona omunye othathekisa amehlo abantu.”—C.S. Lewis, Mere Christianity [New York: Touchstone, 1996], ikhasi 110. Uthini lapha uLewis okungakusiza ubone ukuzigabisa kweyakho impilo na?`

`2. Ingqikithi esiyibone kulesahluko, nakwezinye ezingaphambi kwaso, ubukhosi bukaNkulunkulu. Kubaluleke ngani ukuthi siyiqonde lengqikithi? Lidlala yiphi indima iSabatha ukusisiza siqonde leliqiniso elimqoka na?`