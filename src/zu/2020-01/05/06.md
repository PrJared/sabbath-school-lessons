---
title:  Uyazehlisa Futhi Uyabonga
date:  30/01/2020
---

`Inkosi ephendukile ithi: “Bonke abakhe emhlabeni bashaywa ize” (Dan. 4:35). Uma sibheka isimo akhulumela phezu kwaso, phuzu lini elibalulekile alenzayo na?`

Sazi kanjani ukuthi ngempela uNebukadinesari umamukela ngokuqinisekile uNkulunkulu weqiniso na? Sithola ubufakazi obukhulu ekuthini uNebukadinesari uqobo lwakhe umbhali kaDaniyeli. Yebo, inxenye enkulu yalesahluko kubonakala ukuthi sathathwa encwadini inkosi eyayisabalalisa embusweni wayo obanzi. Kulencwadi, inkosi ikhuluma ngokuziphakamisa kwayo nokusangana kwayo, iyavuma ngokuzithoba ukuthi uNkulunkulu wangenelela empilweni yayo. Kwakuyivela kancane ukuthi amakhosi asendulo abhale utho oluwehlisa isithunzi. Empeleni zonke izincwadi zamakhosi asendulo esizaziyo zidumisa wona amakhosi. Incwadi efana nalena, ngakhoke, lapho inkosi ivuma khona ukuzikhukhumeza kwayo nempilo yayo yobulwane, ikhomba inguquko yangempela. Phezu kwalokho, ngokubhala incwadi elanda ngamava ayo, iphinde ivume ubukhulu bukaNkulunkulu, inkosi yenza umsebenzi womvangeli. Ayisakwazi ukuzigcinela yona lokho ekuzwile yakufunda kuNkulunkulu weqiniso. Esikubonile lapha, emthandazweni wenkosi nokudumisa kwayo (Dan. 4:34-37), kuveza obala ubuqiniso bamava aKhe.

Inkosi manje isibona izinto ngenye indlela, iyayibona nemingcele yamandla omuntu. Ngomthandazo onamandla wokubonga, inkosi idumisa amandla kaNkulunkulu kaDaniyeli, ivume ukuthi “bonke abakhe emhlabeni bashaywa ize” (Dan. 4:35). Okusho ukuthi,abantu benyama abanalutho abangazibonga ngayo. Ngakhoke, lokhu esikubukayo kokugcina ngoNebukadinesari encwadini kaDaniyeli, kutshengisa inkosi ezithobile nebongayo, ecula amaculo okudumisa uNkulunkulu, isixwayise ngokuziphakamisa.

UNkulunkulu uyaqhubeka nokuguqula izimpilo zabantu nanamhlanje. Akukhathaleki ukuthi abantu baziphakamisa kangakanani noma bayizoni ezimbi kangakanani, kuNkulunkulu kukhona umusa namandla okuguqula izoni ezihlubukayo zibe abantwana bakaNkulunkulu wasezulwini.

`Funda kwabaseFilipu 2:1-11. Yini esiyitholayo lapha engasiphula ukuziphakamisa ezimpilweni zethu na?`