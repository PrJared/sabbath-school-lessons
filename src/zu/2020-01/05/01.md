---
title:  Ukusuka Ekuziphakamiseni Kuye Ekuzehliseni
date:  25/01/2020
---

### Kuleliviki Funda ku
Dan. 4:1-33, Izaga 14:31, 2 Amakhosi 20:2-5, Jona 3:10, Dan. 4:34-37, Filipu 2:1-11.

> <p>Indimana Yekhanda</p>
> “Yeka ubuningi bezibonakaliso zaKhe! Umbuso waKhe ungumbuso ongunaphakade, nokubusa kwaKhe kungokwezizukulwane” (Daniyeli 4:3).

UPkuzikhukhumeza kubizwa ngokuthi yisona sono sokuqala. Siqala ukubona kuLusifa, ingelosi eyayisezulwini. UNkulunkulu uthi kuHezekeli: “Inhliziyo yakho yakhukhumala ngobuhle bakho, wonakalisa ukuhlakanipha kwakho ngokukhazimula kwakho; ngikulahlele phansi, ngikubeke phambi kwamakhosi ukuba akubone” (Hezekeli 28:17).

Ukuzikhukhumeza kuholela ekuweni kukaLusifa, manje-ke usebenzisa ukuzikhukhumeza kwakhe ukuholela izigidi zabantu phansi, endleleni eya ekubhujisweni. Siwile sonke, sethembele kuNkulunkulu nangokuphila kwethu. Izipho esinazo, konke esiphumelela kukho ngalezo zipho, kuvela kuNkulunkulu kuphela. Kanjalo-ke, singalokotha kanjani ukuzikhukhumeza, siziqhayise, noma siziqhenye esikhundleni sokuthi kubonakale ukuzithoba kukho konke esikwenzayo?

Kwathatha isikhathi eside ukuthi uNebukadinesari aqonde ukubaluleka kokuzehlisa. Ngisho nokubonakala komuntu wesine esithandweni somlilo (bheka isifundo seviki eledlule) akuyiguquli indlela aphila ngayo. Kwaze kwaba yilapho uNkulunkulu emphuca umbuso, emxosha ukuba ayohlala nezilwane endle, lapho inkosi yasibona kahle isimo sayo.