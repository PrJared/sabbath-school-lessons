---
title:  UMikayeli, Isikhulu Sethu
date:  22/03/2020
---

`Funda kuDaniyeli 12:1. Ubani oguqula umlando ekupheleni kwesikhathi na? AmaRoma 8:34 namaHeberu 7:25 asisiza kanjani ukuthi siqonde okushiwo yilendimana na?`

Kuze kube manje, isahluko ngasinye kuDaniyeli besiqala ngokugagula umbusi wesizwe esingakholwa. UDaniyeli 12 ngokunjalo, uqala ngombusi, kodwa ngokuphambene zonke ezinye izahluko, lombusi isikhulu sasezulwini esisukumela ukusindisa abantu bakaNkulunkulu ezandleni zezitha zabo. Njengoba sike sathi halamuzi kuDaniyeli 10, uMikayeli uYena Lowo onamandla wasezulwini owabonakala kuDaniyeli emfuleni iTigris. Lapho uvela njengommeli wasezulwini omele abantu bakaNkulunkulu. Uphinde abonakale kwenye indawo kuDaniyeli njengeNdodana yoMuntu (Daniyeli 7), isiKhulu sebandla (Daniyeli 8), nanjengoMesiya isiKhulu (Daniyeli 9). Kanjalo uMikayeli—ogama laKhe lisho ukuthi “ubani ofana noNkulunkulu?”—kungebe omunye ngaphandle kukaJesu uqobo lwaKhe.

Kubalulekile ukuphawula isikhathi sokungenelela kukaMikayeli. Ngokuka Daniyeli 12:1, kwenzeka “ngaleso sikhathi” (Dan. 12:1). Lamazwi abhekise esikhathini okusanda kukhulunywa ngaso kuDaniyeli 11:40-45. Leso yisikhathi esenaba kusukela ekuweni kumbuso kaPhapha ngo 1798 kuze kube uvuko lwabafileyo ekupheleni kwesikhathi (Dan. 12:2). Kunemikhakha emibili yomsebenzi kaMikayeli esingayihlonza kuleligama elithi “ukumela” elisetshenziswe kuDaniyeli 12:1 ukuchaza isenzo saKhe. Okokuqala, isenzo esithi “ukuma” lisinika umqondo wamakhosi esukuma ukuyonqoba, abuse. Futhi, litshengisa ukuthi uMikayeli ungumholi kwezempi ovikela abantu baKhe, abahole ngendlela ekhethekile ngesiwombe sokugcina sempikiswano enkulu.

Okwesibili, isenzo esithi “ukuma” sibuye sisho ukuhlala kokwahlulelwa. UMikayeli “uyama” ukuze enze umsebenzi wommeli esigcawini sasezulwini. NjengeNdodana yoMuntu, uza phambi koMdala Wezinsuku ukumela abantu bakaNkulunkulu ngesikhathi sokwahlulela kokuhlolwa kwamabhuku (Dan. 7:9-14). Kanjalo ukuma noma ukusukuma kukaMikayeli kusinika umqondo womkhakha wasempini womsebenzi waKhe. Ngamanye amazwi, uphiwe amandla okunqoba izitha zikaNkulunkulu, nangegunya, amele abantu bakaNkulunkulu esigcawini sasezulwini.

`Ake ucabange ukuthi kusho ukuthini ukuthi uMikayeli usimele khona manje. Kufanele kukunike ithemba elingakanani lokho wena moni?`