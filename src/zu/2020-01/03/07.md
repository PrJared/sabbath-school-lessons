---
title:  Ukujula Nomcabango
date:  17/01/2020
---

Kunesifundo ekuthini isithombe sikaDaniyeli 2 sakhiwe ngegolide nesiliva, okusansimbi okuxhunyaniswa namandla omnotho. Lesithombe siphinde sihlanganise nethusi nensimbi, izinto ezazisetshenziselwa ukwakha amathuluzi nezikhali; kube khona nobumba olwalusetshenziselwa ukubhala nezitsha zasendlini endulo. Kanjalo-ke, lesithombe sinikeza umfanekiso ocacile wezizwe nalokho ezikwenzile. Okufaneleke kakhulu, izitho zomzimba zesithombe ezicacile zisitshela ngokulandelana kwemibuso yomhlaba nokuqembukelana okuyokuba khona ezinsukwini zokugcina. Itshe, nokho, libonakaliswa njengento engenziwanga “ngezandla zabantu” (Dan. 2:45), okuyisikhumbuzo esinamandla sendlela isiphelo esiyofika ngayo kulomhlaba wesikhashana nakho konke okwakhiwe abantu. Nakuba “ngokubuka kwamehlo omuntu, umlando wabantu ungabukeka sengathi uxovekile...uDaniyeli uyasiqinisekisa ukuthi ngemuva kwakho konke lokhu, kukhona uNkulunkulu, obukayo nohambayo phakathi kwakho konke lokhu ukuze aphume nesisombululo okuyisona esihle kakhulu.”—William H. Shea, Daniel: A Reader’s Guide (Nampa, ID: Pacific Press, 20051, ikhasi 98.

**Imibuzo Yokuxoxisana**

`1. Kumnandi kangakanani ukwazi ukuthi phakathi kwaso sonke isiphithiphithi salomhlaba, uNkulunkulu usawabambile amatomu, nokuthi uyokwenza konke kufike esiphelweni senkazimulo. Kuze kufike leso sikhathi, iyini indima yethu ekwenzeni konke okuhle esingase sikwenze ekusizeni ukunciphisa ukuhlupheka okukhona kulomhlaba owile na?`

`2. Singathini ngokusebenzisana nokwethembeka kukaDaniyeli nabangane bakhe okusondelene kangaka nenkosi yomhedeni eyayihlukumeze abantu bakubo kangaka?`

`3. Njengoba sesibonile, abanye bathi itshe elaqheshulwa entabeni kungengazandla lisho ukusatshalaliswa kwevangeli emhlabeni. Akunjalo, ngenxa yezizathu eziningi, kuhlanganisa nalokho okushiwo uDaniyeli 2:35 ukuthi itshe liyochoboza izizwe ezingaphambi kwalo, nokuthi “umoya uyozikhukhula indawo yazo ize ingatholakali”. Lokho akwenzekanga emva kwesiphambano. Futhi, imizamo yokumatanisa umbuso wetshe nebandla iyehluleka ukusho ukuthi umbuso wetshe uthatha indawo yayo yonke imibuso yabantu ngokwemikhakha yayo. Umbuso obandakanya umhlaba wonke. Ngakhoke, ukubuya kukaJesu kuphela ongayisa leliphupho lesiprofetho esiqongweni. Pho, kungani ukubuya kukaJesu kuyiyona ncazelo kuphela eyenza umqondo ngalokho okwenziwa yitshe ezinsukwini zokugcina na?`