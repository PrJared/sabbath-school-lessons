---
title:  Itshe
date:  16/01/2020
---

`Funda kuDaniyeli 2:34, 35; 44, 45. Lezindimana zisifundisani ngesiphelo somhlaba wethu na?`

Okugxilwe kukho ephusheni, ukuthi kuyokwenzekani “ezinsukwini zokugcina” (Dan. 2:28). Nakuba imibuso yokusansimbi nowobumba yayiqine kangakanani futhi icebile, iyisanduleliso-nje sokusungulwa kombuso wetshe. Nakuba ngenye indlela okusansimbi nobumba kuyizinto ezingenziwa abantu, itshe elisephusheni liphonswa kungengasandla samuntu. Ngamanye amazwi, yize lemibuso engaphambili ekugcineni efika esiphelweni, umbuso ofanekiswe ngetshe uyohlala kuze kube phakade. Umfuziselo wedwala uvame ukufanekisa uNkulunkulu (isibonelo: Duter. 32:4, 1 Sam. 2:2; IHubo 18:31), netshe-ke ngokunjalo lingamela uMesiya (IHubo 118:22; 1 Petru 2:4, 7). Kanjalo-ke, ayikho enye into efanaleke njengomfuziselo wetshe ukufanekisa ukumiswa kombuso waphakade kaNkulunkulu.

Abanye bathi umbuso wetshe wamiswa ngesikhathi uJesu elapha emhlabani, nokuthi ukumenyezelwakwevangelikushokonaukuthiumbusokaNkulunkulu sewugcwele umhlaba. Nokho kodwa, umbuso wetshe ufika kuphela ngemuva kokuthi imibuso emine seyiwile, nomlando wabantu sewufinyelele esikhathini semibuso ehlukene phakathi, efanekiswe ngezinyawo nezinzwane zesithombe. Lokhu kushabalalisa umqondo wokugcwaliseka ngomnyakakhulu wokuqala, ngoba umsebenzi kaJesu emhlabeni waqhubeka ngesikhathi kubusa iRoma, umbuso wesine.

Kodwa itshe ligudlukela intaba. “Itshe elashaya isithombe lakhula laba intaba enkulu, lagcwala umhlaba wonke” (Dan. 2:35). Intaba efana nalena isicabangisa ngeNtaba yeZiyoni, lapho kwakumi khona ithempeli, isifanekiso esibonwayo sombuso kaNkulunkulu emhlabeni ngezikhathi zeTestamente eliDala. Okuthathekisayo ukuthi lelitshe elaqheshulwa entabeni, nalo liba yintaba. Lentaba, esikhona vele ngokusho kwendimana, kungacishe kwenzeke ukuthi isho iZiyoni lasezulwini, ithempeli lasezulwini, lapho kuyophuma khona uKrestu esezomisa umbuso waKhe waphakade. Lombuso-ke uyogcwaliseka kulelo Jerusalema eliyokwehla livela ezulwini (Isambulo 21:1-22:5),.

`UDaniyeli 2 kuze kube manje, uyinembile yonke imibuso. Kungani-ke, kuwubuhlakani ukuthi sethembe iziprofetho zakhe ngokufika kombuso wokugcina, umbuso waphakade kaNkulunkulu na? Kungani kungenzi umqondo ukungasikholwa isiprofetho na?`