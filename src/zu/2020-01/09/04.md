---
title:  Ukuhlaselwa Kwendlu Engcwele
date:  25/02/2020
---

`Funda kuDaniyeli 8:10-12. Uphondo oluncane lubonakala lwenzani lapha na?`

KuDaniyeli8:10,uphondooluncaneluzamaukulingisa,ngokwasenkolweni,imizamoyabakhi baseBhabheli (Genesise 11:4). UDaniyeli naye utshengisa abathembekile bakaNkulunkulu bekhazimula njengezinkanyezi (Dan. 12:3). Ngokusobala, lokhu akusikho ukuhlasela ngezikhwepha lokho okusezulwini, kodwa, ukuhlushwa kwabantu bakaNkulunkulu, “abanobuzwe babo ezulwini” (Filipu 3:20). Nakuba-nje kuyizinkulungwane zamaKrestu ezabulawa ababusi baseRoma, manje sekugxilwe ekusebenzeni okuqonde phezulu kophondo oluncane. Kanjalo-ke ukugcwaliseka kwalesiprofetho kuxhunyaniswa neRoma ebuswa nguPhapha, nokushushisa kwayo kuyo yonke iminyaka. Futhi uDaniyeli 8:;11 ukhuluma “ngesikhulu” okukhulunywa ngaso kwenye indawo kuye uDaniyeli ngokuthi “oGcotshiweyo uMbusi” (Dan. 9:25), u “Mikayeli, isikhulu senu” (Dan. 12:1). Akekho omunye ngaphandle kukaJesu Krestu abengabhekiswa kuye lamazwi. UJesu Krestu uyiSikhulu salesixuku noMpristi oMkhulu wethu ezulwini. Ngakhoke, uPhapha nohlelo lwakhe lwenkolo uzama ukweqa nokululaza umsebenzi wobupristi kaJesu.

KuDaniyeli 8:11, amazwi athi “umnikelo oshiswa imihla yonke” akhulunywa ngokuqondene nethempeli lasemhlabeni, ukusho imikhakha ehlukene neqhubekayo yezinkonzo — kuhlanganisaimihlatshelonokushweleza. Izoni zithethelelwangalezinkonzo, kususweizono endlini engcwele. Lolohlelo lwasemhlabeni lumele umsebenzi kaKrestu wokusincengela ethempelini lasezulwini. Ngakhoke, njengoba kuprofethiwe, uPhapha ufaka ukushweleza kukaKrestu afake esikhundleni sakho, okwabapristi. Ngalokhu kukhonza-mbumbulo okunje, uphondo oluncane lususa umsebenzi kaKrestu wokushweleza, okufanekisa ukudicilela phansi ithempeli likaKrestu.

“Lwaphonsa phansi iqiniso, lwenza njengentando yalo, lwaba nempumelelo” (Dan. 8:12). UJesu uzibiza ngokuthi uyiqiniso (Johane 14:6) aphinde athi iZwi likaNkulunkulu liyiqiniso (Johane 17:17). Ngokuphambene nalokho, uPhapha wenqabela ukuhunyushelwa kweBhayibheli ezilimini zabantu, ubeka ukuhunyushwa kweBhayibheli ngaphansi kwegunya lebandla, wathi umlando noma amasiko, alingana neBhayibheli njengesimiso sokukholwa.

`Lesifundo kumelwe sisitsheleni ngokubaluleka nokuba yigugu kolwazi lweqiniso lweBhayibheli uma kuqhathaniswa namasiko abantu?`