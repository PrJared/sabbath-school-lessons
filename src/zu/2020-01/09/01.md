---
title:  Kusuka Ekungcolisweni Kuye Ekuhlanjululweni
date:  22/02/2020
---

### Kuleliviki Funda ku
Daniyeli 8, Daniyeli 2:38, Genesise 11:4, Levitikusi 16, Heberu 9:23-28.

> <p>Indimana Yekhanda</p>
> “Wathi kimi: ‘Kuyoze kube yizikhathi zokuhlwa nezokusa eziyizinkulungwane ezimbili namakhulu amathathu; bese yihlanjululwa indlu engcwele’ “ Daniyeli 8:14.

Umbono esifunda ngawo kuDaniyeli 8 wanikezwa kumprofethi ngo 548/547 B.C., kanti usinika incazelo ebalulekile ngokwahlulela okukhulunywa ngakho kuDaniyeli 7. Ngokwehlukile emibonweni kaDaniyeli 2 no 7, umbono kaDaniyeli 8 ushiya ngaphandle iBhabhiloni, uvele uqale ngeMedo-Pheresiya, ngoba ngalesikhathi iBhabhiloni lase lisezingeni lokwehla, kanti amaPheresiya ayesezothatha indawo yeBhabhiloni njengombuso olandelayo womhlaba wonke. Umbono kaDaniyeli 8 ufana nalowo kaDaniyeli 7. Ulimi nemifuziselo kuyashintsha kuDaniyeli 8 ngoba ugqamisa kakhulu ukuhlanjululwa kwethempeli lasezulwini ngokuxhumene nosuku lokubuyisana lwasezulwini. Kanjalo- ke igalelo eligqamile lika Daniyeli 8 lisekugxileni kwakhe emikhakheni yethempeli lasezulwini. Ngesikhathi uDaniyeli 7 ebonakalisa isigcawu sasezulwini neNdodana yoMuntu yamukela umbuso, uDaniyeli 8 ubonakalisa ukuhlanjululwa kwethempeli lasezulwini. Ngakhoke, njengoba ukufana phakathi kwalezahluko ezimbili kutshengisa, ukuhlanjululwa kwethempeli lasezulwini esikubona kuDaniyeli 8 kuhambisana nokwahlulela kukaDaniyeli 7.