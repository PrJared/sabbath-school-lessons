---
title:  Ukuhlelwa Kwesikhathi Sesiprofetho
date:  27/02/2020
---

`Funda kuDaniyeli 8:13. Uthini umbuzo obuzwa lapha, futhi usisiza kanjani ukuthi siqonde impendulo endimaneni elandelayo?`

Sithini isikhathi sokuhlwa nokusa okungu 2 300? Okokuqala, asiphawule ukuthi ngemuva kokuthi uDaniyeli etshengiswe inqama nembuzi, okwalandelwa yizenzo nomonakalo owenziwa uphondo oluncane, umbono uphenduka umbuzo kuDaniyeli 8:13. Lombuzo uqondene kakhulu nokuzokwenzeka ekupheleni kwaleso sikhathi esiprofethiwe, hhayi ubude baso. Futhi, lesikhathi ngeke kwathiwa siqondene kuphela nobude bezenzo zophondo oluncane, ngoba igama elithi umbono lihlanganisa yonke into, kusukela kwinqama kuye kuzenzo zophondo oluncane. Ngakhoke lesi yisikhathi eside esenzeka ngempela emlandweni.

Kulombuzo othi “Uyakuba khona kuze kube nini lombono” (inqama [Medo-Pheresiya], impongo [Grisi], uphondo oluncane nezenzo zalo [iRoma elingakholwa nelikaPhapha]), lo omunye ongcwele waphendula wathi: “Koze kube yizikhathi zokuhlwa nezokusa eziyizinkulungwane ezimbili namakhulu amathathu; bese yihlanjululwa indlu engcwele” (Dan. 8:14). Njengoba sekuphawuliwe ngaphambili, lesikhathi side kangaka-nje ngoba siqala ngesikhathi sombuso wamaMedo-Pheresiya, siqhubeke kube umbuso wamaGreki kuzekubeyiRomaelikholwayonelikaPhapha. Ngokwendlela yokuhumushangokusebenzisa umlando (bheka isifundo 1), lesikhathi sesiprofetho kufuneka sibalwe ngokusebenzisa umthetho othi usuku lumele unyaka, okusho ukuthi lezikhathi zokuhlwa nokusa okungu 2 300 kulingana nobude besikhathi seminyaka engu 2 300. Ukuba bekungenjalo, ngabe kusho ukuthi lezinsuku ezingu 2 300 zenza iminyaka edlule kancane-nje kweyisithupha, okungaba yisikhathi esifushane kakhulu ukuthi kwenzeke zonke lezigigaba ezisembonweni. Kanjalo-ke lomthetho wokuthi usuku lumele unyaka uyasebenza. UDaniyeli 8 akasiniki ulwazi olungasisiza sibale ukuqala kwalesikhathi, okuyinto engasitshela nangesiphelo saso. Kodwa uDaniyeli 9 usinika ulwazi olubalulekile (bheka isifundo seviki elizayo).

`Iminyaka engu 2 300 yalesiprofetho yenza okuyisona siprofetho eside kunazo zonke eBhayibhelini. Cabanga-nje: iminyaka engu 2 300! Yisikhathi eside leso, kakhulukazi uma uqhathanisa nokuthi abantu baphila isikhathi esingakanani manje. Lokhu kuqhathanisa kusisiza kanjani ukubekelela uNkulunkulu kanye nokubheka kwethu ukugcwaliseka kwezigameko zokugcina?`