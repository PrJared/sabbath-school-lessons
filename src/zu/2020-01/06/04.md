---
title:  Yangena Indlovukazi
date:  04/02/2020
---

`Funda kuDaniyeli 5:9-12. Ithini indlovukazi ngoDaniyeli, okuyinto inkosi okwakufanele ngabe yayiyazi? Kusitshelani ukuthi inkosi nokuthi kukhona umuntu onguDaniyeli?`

Ngesikhathi kukhona ukudideka endlini yedili ngenxa yombhalo ongaziwa osodongeni, kwangena indlovukazi izokweluleka inkosi ethithizayo. Ikhumbuza inkosi ngoDaniyeli owakwazi ukuchaza amaphupho nokusombulula izimfihlo ngesikhathi sikaNebukadinesari. Ukuba uBelshesari wayehlakaniphe njengenkosi eyayingaphambi kwakhe, wayezokwazi ukuthi angaphendukela kubani ukuze athole incazelo yalombhalo oyimfihlakalo. Ukungenelela kwendlovukazi kwakudingeka, ngoba ngalesikhathi inkosi yayibamba iyeka. Amazwi endlovukaziezwakalanjengawokusolakuBelshesaringesenzo sakhe sokungamnaki okunguyena muntu kuphela embusweni ongachaza lombhalo. Iyaphinda itshela inkosi ngesimilo sikaDaniyeli: Lomprofethi unoMoya kaNkulunkulu oNgcwele, ukhanyiselwe, unokuqonda nokuhlakanipha kwasezulwini, unomoya omuhle, nolwazi; uphiwe ukuqonda nokuchaza amaphupho, ukuxazulula izinkinga, wayongamele izihlakaniphi, abafunda izinkanyezi, amaKaledi, nabalumbi ngesikhathi sikaNebukadinesari (Daniyeli 5:11, 12).

Ngalesikhathi, siyamangala futhi ukuthi kungani uBelshesari wayengamnakile uDaniyeli. Indimana ayisiniki impendulo eqondile kulombuzo, kodwa sithatha ngokuthi ngalesikhathi, emva kokuthi uDaniyeli esekhonze inkosi kwaze kwaba ngumnyaka wesithathu wombuso wayo (Daniyeli 8:1, 27), wayengasasebenzi ngokugcwele. Esinye isizathu kungaba ubudala bakhe. Wayeselinganiselwa eminyakeni engu 80, futhi inkosi kwakunokwenzeka ukuthi yayifuna ukufaka abantu abasha ezikhundleni zobuholi. Kungenzeka futhi ukuthi inkosi yamziba uDaniyeli ngoba ingafuni ukuzibophelela kuNkulunkulu kaDaniyeli. Kodwa noma ngabe siyini isizathu noma izizathu, kuyamangalisa ukuthi umuntu onodumo olungaka njengoDaniyeli bangamkhohlwa masinya kangaka.

`Funda kumaRoma 1:16-32. Siwubona uvezwa ngayiphi indlela umthetho kulezindimana, kungeyona lendaba kuphela, kodwa emhlabeni namhlanje?`