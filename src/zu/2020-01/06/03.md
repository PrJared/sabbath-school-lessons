---
title:  Isivakashi Esingamenyiwe
date:  03/02/2020
---

`Funda kuDaniyeli 5:5-8. Kwenzekani, futhi kungani inkosi isabela ngalendlela? Lendaba ifana kanjani noDaniyeli 2, futhi lokho kufana kubaluleke ngani? (bheka iHubo 96:5, Kolose 1:15-17.)`

Njengoba uNebukadinesari wayenza ngezikhathi ezibucayi (Dan. 2:2, Dan. 4:7), uBelshesari wabiza abafundaizinkanyezi, amaKaledi, nabalumbiukuzebachazelombhalooyimfihlakalo. Ukuqinisekisa ukuthi benza konke okusemandleni abo, inkosi ibathembisa udumo olukhulu: (1) izembatho ezibubende, okungumbala owawugqokwa abasebukhosini endulo (Esteri 8:15); (2) umgexo wegolide, okwakuluphawu lwesikhundla esiphezulu emphakathini (Genesise 41:42); (3) isikhundla sokuba ngowesithathu embusweni. Lomklomelo wesithathu uyisifanekiso esifhle somlando weBhabhiloni ngaleso sikhathi. Ngoba uBelshesari wayengumbusi wesibili ebambisene noyise uNabonidus, uphana ngesikhundla sombusi wesithathu. Kodwa phezu kwalemiklomelo ekhangayo, izihlakaniphi ziyehluleka ukuqhamuka nencazelo. Phezu kwazo zonke izono zayo, inkosi manje izama ukuthola ukuhlakanipha endaweni okungeyona. Izazi zaseBhabhiloni azikwazi ukuchaza umbhalo. Ubhalwe ngolimi lwabo, isiAramaic, njengoba sizobona kusasa, kodwa azikwazi ukuchaza lamazwi. Lokhu kungasikhumbuza lokho uNkulunkulu akusho ngoIsaya: “Ukuhlakanipha kwabahlakaniphileyo babo kuyakuphela, nokuqonda kwabaqondileyo babo kuyakusitheka” (Isaya 29:14). Esecaphune lendimana, umphostoli uPawulu wathi: “Siphi isazi na? Uphi umbhali na? Uphi umphikisi walesi sikhathi na? UNkulunkulu kakwenzanga kube yize ukuhlakanipha kwaleli zwe na? Ngokuba njengalokho ekuhlakanipheni kukaNkulunkulu izwe alimazanga uNkulunkulu ngokuhlakanipha kwalo, kwaba kuhle kuNkulunkulu ukusindisa abakholwayo ngobuwula bentshumayelo” (1 Korinte 1:20, 21).

Amanye amaqiniso abaluleke kakhulu ukuthi angayekelwa ebantwini ukuba bazame ukuwasombulula ngokwabo. Kungakho-nje uNkulunkulu, ekhetha ukuwembulela thina lamaqiniso.

`Cabanga ngemivuzo eyayithenjisiwe, ubheke lokho okwakuzolandela masinyane, yayiyize kangakanani leyo mivuzo. Lokhu kufanele kusitsheleni ngokudlula kwezinto zalapha emhlabeni, nokuthi sidinga njalo ukucabanga ngokwaphakade kukho konke esikwenzayo?`