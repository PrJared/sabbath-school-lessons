---
title:  Ukujula Nomcabango
date:  07/02/2020
---

Iziphihli zamadili abizayo zazejwayelekile ezigodlweni zakuqala lapho amakhosi ayetshengisa ngobukhulu bawo nokuzethemba. Nakuba singayazi yonke imininingwane ngaleli dili, siyazi ukuthi lenziwa mhla amaMedo-Pheresiya ezilungisela ukuhlasela iBhabhiloni. Kodwa, uma sikhuluma njengabantu, kwakungekho sizathu sokwethuka. IBhabhiloni lalinezindonga eziqinisiwe, ukudla kweminyaka eminingi, Kanye namanzi amaningi, ngoba umfula i-Ewufrathe wawugeleza udabule Phakathi kwalomuzi. Ngakhoke inkosi uBelshesari wayengaboni nkinga ngokwenza idili ngesikhathi izitha zizungeza umuzi. Wabuye wayala ukuthi kuhalaliswe ngedili lotshwala. Yeko lobo bufakazi bokuziphakamisa komuntu, kakhulukazi uma kuqhathaniswa namandla kaNkulunkulu. Ngokusebenzisa uDaniyeli, uNkulunkulu watshela inkosi ukuthi yize yayithole amathuba amaningi okufunda iqiniso, “uNkulunkulu ophethe umphefumulo wakho esandleni saKhe nonguMnikazi wezindlela zakho zonke, awumnikanga udumo” (Dan. 5:23). “Umlando wezizwe ukhuluma kithina namhlanje. UNkulunkulu unendawo yesizwe ngasinye, nomuntu ngamunye ecebweni laKhe elikhulu. Namhlanje abantu nezizwe bayavivinywa ngesilinganiso esisesandleni saLowo ongalenzi iphutha. Bonke, ngokuthanda kwabo, bayakhetha ukuthi bayophelelaphi, kanti uNkulunkulu ulawula konke ukuze kufezeke inhloso yaKhe.”— Ellen G. White, Prophets and Kings, ikhasi 536.

**Imibuzo Yokuxoxisana**

`1. Eklasini, xoxani ngempendulo yombuzo wosuku lokuQala ngezindlela umphakathi nezizwe ezihlambalaza ngazo iqiniso likaNkulunkulu. Yiziphi lezo zindlela, futhi thina njengebandla namalunga, singasabela kanjani kulokho kuhlambalaza na?`

`2. Lendaba isifundisani ngokuthi usindiso akusikho kakhulu ukuthi sazi kangakanani, kodwa yindlela esisabela ngayo kulokho esikwaziyo? (bheka uDan. 5:22).`

`3. Funda kuDaniyeli 5:23. Yiziphi izimiso zokukholwa ezibalulekile ezitholakala kulendimana? Isibonelo: Lendimana isixwayisa ithini ngokweyisa uNkulunkulu? Noma, isifundisani lendimana ngokuthi uNkulunkulu akasiye-nje uMdali, kodwa futhi uphethe nokuphila kwethu?`

`4. Noma wayengazi ukuthi asho ukuthini amagama, uBelshesari washaywa uvalo (Dan. 5:6). Lokhu kusitshelani ngokuphila nonembeza onecala?`