---
title:  Iziprofetho Ngezikhathi Zokuphela KwekaDaniyeli
date:  31/12/2019
---

Imibono yesiprofetho ebhalwe encwadini kaDaniyeli yehlukile kuneziprofetho eziningi ezikhulunywa abanye abaprofethi beTestamente eliDala. Iziprofetho zikaDaniyeli ziwela ngaphansi kohlelo lwezejwayelekile. Kubalulekile ukwazi umehluko phakathi kwalezinhlobo zesiprofetho ukuze umuntu aqonde kahle isiprofetho seBhayibheli. Iziprofetho zokwambulwa zinezimpawu ezingavamile, ezizehlukanisayo kulezo okuthiwa yiziprofetho ezejwayelekile: Imibono namaphupho. Esiprofethweni sokwambulwa uNkulunkulu usebenzisa kakhulu amaphupho nemibono ukuthumela umlayezo waKhe kumprofethi. Lulezo ezejwayelekile, umprofethi uthola “iZwi leNkosi,”— elingahlanganisa nemibono—okungamagama esiwathola izikhathi ezingu 1 600 eziprofethweni ezejwayelekile. Imifanekiso embaxambili. Ngesikhathi iziprofetho ezejwayelekile zinemifanekiso emincane, imifanekiso ebonwa njalo ekuphileni; kulezo eziphathelene nokwembulwa uNkulunkulu usebenzisa imifanekiso engavamile ekuphileni, njengezilo ezinezimpiko nezimpondo. Ukubusa kwezulu nokungabikho kwemibandela. Ngokuphambene neziprofetho ezejwayelekile, okugcwaliseka kwazo kuvame ukwencika endleleni abantu abasabela ngayo ngaphansi kwesivumelwano sikaNkulunkulu noIsrayeli, iziprofetho zesiphelo somhlaba azinambandela. Ngalezi profetho uNkulunkulu wembula ukukhuphuka nokuwa kwemibuso yomhlaba kusukela emihleni kaDaniyeli kuze kube sekupheleni kwesikhathi. Loluhlobo lwesiprofetho lwencike ekuthini uNkulunkulu wazi inzinto ngaphambi kokuthi zenzeke, nokubusa kwaKhe, futhi zizogcwaliseka noma ngabe abantu benza ziphi iziqumo.

`Funda kuJona 3:3-10. Ngabe lesi yisiprofetho esejwayelekile noma esikhuluma ngokubhubha komhlaba na? Sekela impendulo yakho. Kanjani-ke ngo Daniyeli 7:6?`

Ukwazi ngezinhlobo ezehlukene zesiprofetho, njengezejwayelekile nezikhuluma ngesiphelo somhlaba, kungaba lusizo olukhulu. Okokuqala-nje, lezinhlobo zitshengisa ukuthi uNkulunkulu usebenzisa izindlela ezehlukene ukuthumela iqiniso lesiprofetho (Heberu 1:1). Okwesibili, ulwazi olunjalo lusisiza siqonde kangcono ubuhle nobubanzi beBhayibheli. Okwesithathu, lolulwazi luphinde lusisize ekuhumusheni iziprofetho ngendlela ehambisana nobufakazi beBhayibheli lonke, sikwazi nokuchaza kahle “izwi leqiniso” (2 Thimothewu 2:15).

`Ngokubuka izindimana ezifana noHoseya 3:4, 5; Amose 8:11; no Zakariya 9:1; amanye amaKrestu namhlanje alindele ukuthi izigameko zokugcina emlandweni womhlaba ziyokwenzeka eMpumalanga ePhakathi. Yini iphutha lalencazelo na? Ukwazi umehluko phakathi kweziprofetho zesiphelo nezejwayelekile kungasisiza kanjani ukuchaza loludaba na?`