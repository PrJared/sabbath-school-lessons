---
title:  Ukujula Nomcabango
date:  03/01/2020
---

“IBhayibheli lahlelelwa ukuba yisiqondiso kubo bonke abafisa ukwazana nentando yoMdali wabo. UNkulunkulu wanika abantu izwi eliqinisekile lesiprofetho; izingelosi, noKrestu uqobo, zeza ukuzokwazisa uDaniyeli noJohane izinto ezazizokwenzeka masinyane . Lezo zindaba ezibalulekile ezithinta ukusindiswa kwethu aziyekwangwa zifihlakele. Azembulwangwa ngendlela ezodida, ilahlekise abantu abafuna iqiniso ngokuzimisela. Uthi uNkulunkulu ngomprofethi uHabakuki: “Wulobe umbono uwuqophe ezibhebheni ukuba ufundwe kalula, “Habakuki 2:2. Izwi likaNkulunkulu licacile kubo bonke abalifunda ngenhliziyo enomthandazo. Wonke umphefumulo oqiniseke ngempela uzokuthola ukukhanya kweqiniso. ‘Ukukhanya kuhlanyelelwe olungileyo.’ IHubo 97:11. Futhi alikho ibandla elingakhula ebungcweleni ngaphandle kokuthi amalunga alo afune iqinso ngokukhuthala sengathi afuna umcebo ofihliweyo.”—Ellen G. White, The Great Controversy, amakhasi 521, 522. “Funda umlando kaDaniyeli nabangane bakhe. Nakuba babephila lapho babephila khona, nxazonke behlangabezana nezilingo zokutamasa, badumisa uNkulunkulu bamnika inkazimulo ngempilo yansuku zonke. Bazimisela ngokugwema bonke ububi. Benqaba ukuzibeka endleleni yesitha. UNkulunkulu wavuza ukukholeka kwabo okunganyakazi ngezibusiso ezinkulu.”—Manuscript Releases [No. 224], vol. 4 (Ellen G. White Estate, 1990), amakhasi 169,170.

**Imibuzo Yokuxoxisana**

`1. Uma sifunda incwadi kaDaniyeli, kunephuzu eligqamile elivelayo. UNkulunkulu akagcini ngokubusa phezu kwazo zonke izizwe, kodwa wazana nathi ngabanye, ngendlela esondelene nesezingeni elijulile. Isibonelo ukuthi njengoba sizobona kuDaniyeli 2, wakwazi ukunika inkosi yomhedeni iphupho. Ukungena engqondweni yomuntu elele, ufake iphupho, kutshengisa ukusondelana esingakwazi nokukuqonda. Kusenjalo, njengoba sizobona, uhlobo lwephupho lutshengisa ukuthi uNkulunkulu uyabusa naphezu kwemibuso emikhulukazi yomhlaba, futhi uyazi ukuthi konke kuyophela kanjani. Singathola kududuzeka kuni nathemba lini kulomfanekiso weqiniso na? Kusenjalo, kukwenza uzizwe kanjani ukwazi ukuthi uNkulunkulu usondele kangangoba wazi nemicabango yakho? Maqondana nalokhu-ke, kungani isithembiso sesiPhambano sibaluleke kangaka na?`

`2. Eklasini, xoxani ngomehluko phakathi kwesiprofetho esejwayelekile nesiphathelene nesiphelo . Yiziphi ezinye izibonelo zazo zombili ongazithola eBhayibhelini?`