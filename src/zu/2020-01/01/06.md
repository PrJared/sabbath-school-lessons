---
title:  Ukufaneleka KukaDaniyeli Kulesikhathi Samanje
date:  02/01/2020
---

Yize noma yabhalwa eminyakeni engaphezu kuka 2 000, incwadi kaDaniyeli ilokhu ifanelekile ebantwini bakaNkulunkulu kumnyaka-khulu ka 21. Sizophawula imikhakha emithathu incwadi kaDaniyeli engafaneleka ngayo kithina. UNkulunkulu uyabusa ezimpilweni zethu. Noma izinto sezibheda, uNkulunkulu usabusa futhi usasebenza ngezenzo zabantu ukubonelela izingane zaKhe ngokuhle kakhulu. Okwenzeka kuDaniyeli eBhabhiloni kufana nalokho okukaJosefa eGibhithe, noEsteri ePheresiya. Labantu abasha abathathu babethunjiwe emazweni okuhamba, bengaphansi kwengcindezi enkulu yezizwe ezingakholwa. Kulowo odlulisa amehlo-nje, bangabonakala sengathi babebuthakathaka nokuthi uNkulunkulu wayebadelile. Kodwa, iNkosi yabaqinisa, yabasebenzisa ngezindlela ezinamandla. Lapho sibhekene nezilingo, ukuhlupheka, nokuphikiswa, singabheka kulokho uNkulunkulu akwenzela uDaniyeli, uJosefa, no Esteri. Singaqiniseka ukuthi uNkulunkulu uhlezi eyiNkosi, nokuthi akasilahlile ngisho naphakathi kwezilingo zethu nokuvivinywa.

UNkulunkulu ubambe amatomu omlando. Ngesinye isikhathi siyadideka ngenxa yomhlaba ongenanjongo nogcwele isono nodlame. Kodwa isigijimi sikaDaniyeli sithi uNkulunkulu uwabambile amatomu. Kuzo zonke izahluko zikaDaniyeli, isigijimi siyabethelelwa ukuthi uNkulunkulu uqondisa ukuhamba komlando. U-Ellen G. White uthi: “Emlandweni wabantu ukukhula kwezizwe, ukundlondlobala nokuwa kwemibuso, kubonakala kwencike entandweni yomuntu nezikhwepha zakhe. Ukuthi kuzokwenzekani, kubonakala sengathi kusezandleni zomuntu, nezifiso zakhe, noma ubuqili bakhe. Kodwa ezwini likaNkulunkulu liyavulwa ikhethini, sibone ngemuva nangaphezulu, yonke iminyakazo namaqhinga abantu, izithunywa zaKhe Yena onomusa omkhulu, zisebenza ngokuthula nangesineke ukufeza intando yaKhe.”—Education, ikhasi 173.

UNkulunkulu uhlinzeka ngesibonelo kubantu baKhe esikhathini sokugcina. UDaniyeli nabanganebakhebayisibonelosokuphilaemphakathinionezinkoleloezivameukungqubuzana nemfundiso yeBhayibheli. Uma bephansi kwengcindezi yokuxegisa ukukholwa kwabo, benzelele ngokwenza izinto ezizophika ukuzinikela kwabo kuNkulunkulu, bahlala bethembekile eZwini likaNkulunkulu. Amava abo okwethembeka nokuzinikela okuphelele eNkosini kuyakhuthaza uma sibhekene nempikiswano nokuhlushwa ngenxa yevangeli. Khona manjalo, uDaniyeli uyatshengisa ukuthi yinto engenzeka ukuba negalelo embusweni nasemphakathini kodwa uhlale wethembekile kuNkulunkulu.

`Funda kuDaniyeli 9:23; Daniyeli 10:11, 12; noMathewu 10:29-31. Zithini lezindimana ngomdlandla kaNkulunkulu emizabalazweni yethu na?`