---
title:  Isilinganiso SikaNkulunkulu Sesikhathi
date:  01/01/2020
---

Elinye iphuzu elibalulekile esifanele ukungalikhohlwa uma sifunda incwadi kaDaniyeli, indlela yokufunda isiprofetho sesiphelo ngokuqondene nomlando. Lemfundiso, ephinde yaziwe ngokuthi yi-historicism, inkolelo yokuthi okuzayo kwencike kulokho oseke kwenzeka ngaphambili, ingezwakala kangcono uma iqhathaniswa neziphikisana nayo i- preterism, futurism, ne idealism. I-preterism ibuka izigameko eziprofethwe kuDaniyeli ngokuthi senzeka esikhathini esingaphambili. I-futurism yona ithi zona lezo ziprofetho zisazogcwaliseka. I-idealism yona ithi iziprofetho ngokuphela komhlaba ziyimifanekiso yesimo sokukhonza ngaphandle komthelela womlando. I-historicism, ngokuphikisanayo, ithi ngokusebenzisa isiprofetho sesiphelo, uNkulunkulu wembula uthotho olunganqamuki lwezigameko zomlando kusukela esikhathini somprofethi kuye esikhathini sokugcina. Uma sifunda incwadi kaDaniyeli, sizothola ukuthi umbono omkhulu ngamunye (Daniyeli 2, 7, 8, 11) uphinda lomlando ngezindlela ezehlukene nangemininingwane emisha. Ovulindlela bama-Adventist, kuhlanganisa noEllen G. White, babeziqonda kahle iziprofetho zikaDaniyeli nesambulo ngokuphathelene nomlando.

`Funda kuNumeri 14:34 noHezekeli 4:5, 6. Ngokolimi lwesiprofetho, “usuku” luvame ukumelani na?`

Uma sifunda incwadi kaDaniyeli, sidinga ukukhumbula futhi ukuthi isikhathi sesiprofetho sibalwa ngomthetho othi usuku lumele umnyaka. Okusho ukuthi usuku esiprofethweni luvameukulingananomnyakaekubaleniokwejwayelekile. Kanjalo-ke, isiprofetho sokuhlwa nokusa okungu 2 300 sidinga ukubonwa ngokuthi sisho iminyaka engu 2 300 (Daniyeli 8:14). Ngokunjalo, isiprofetho samasonto angu 70 akwaziwe ukuthi sisho iminyaka engu 490 (Daniyeli 9:24-27). Lesilinganiso sesikhathi sibonakala sifanelekile ngenxa yezizathu ezithile ezisobala: (1) Njengoba lemibono iyimifuziselo, izikhathi okukhulunywa ngazo nazo kufanele zibe yimifuziselo. (2) Njengoba izigameko zalemibono zithatha iminyaka emide, kuze kube “sesikhathini sokugcina” kwezinye izindawo, ubude besikhathi esiqondene naleziprofetho kufanele sihunyushwe kanjalo. (3) Umthetho wokuthi usuku lumele umnyaka uyaqiniswa yincwadi kaDaniyeli. Isibonelo esicacile sivela kwisiprofetho samasonto angu 70, esibalwa kusukela ezinsukwini zenkosi uAritahishashita kufikela ekufikeni kukaJesu njengoMesiya. Ngakhoke indlela okuyiyona esobala nefanelekile ukwenza umqondo ngezikhathi zesiprofetho ezitholakala encwadini kaDaniyeli ukuzichaza ngokusebenzisa umthetho wokuthi usuku lumele umnyaka.

`Ezinye zalezi profetho zesikhathi zithatha amakhulu noma izinkulungwane zeminyaka. Lokho kufanele kusifundiseni ngokuba nesineke na?`