---
title:  Kusukela Ekufundeni Kuye Ekuqondeni
date:  28/12/2019
---

### Kuleliviki funda ku
Luka 24:25-27; 2 Petru 3:11-13; Jonah 3:3-10; Numeri 14:34, Daniyeli 9:23; 10:11, 12.

> <p>Indimana Yekhanda</p>
> “Ufiliphu wayesegijimela kuye, wayizwa ifunda umprofethi u-Isaya, wathi: “Uyakuqonda kambe lokhu okufundayo na?” (Izenzo 8:30).

Indimana Yekhanda “Ufiliphu wayesegijimela kuye, wayizwa ifunda umprofethi u-Isaya, wathi: “Uyakuqonda kambe lokhu okufundayo na?” (Izenzo 8:30). bandla lethu lazalwa ngalokho okubhalwe emakhasini encwadi kaDaniyeli, esifunda ngayo kulekota. Uma siqala-nje, asikhumbule lamaphuzu alandelayo ukuze asihole ekufundeni kwethu:

Okokuqala, asikhumbule njalo ukuthi uKrestu uYena ingqikithi yencwadi kaDaniyeli, njengoba enjalo nangalo lonke iBhayibheli. Okwesibili, uDaniyeli ubhalwe ngendlela etshengisa ikhono lokubhala elisisiza ukuqonda okuyikona okugxilwe kukho. Okwesithathu, sidinga ukuqonda umehluko phakathi kweziprofetho ezejwayelekile nalezo ezikhomba isiphelo. Lokho kuzosisiza ukwehlukanisa phakathi kweziprofetho zikaDaniyeli nalezo zabanye abafana naboIsaya, Amose noJeremiya. Okwesine, njengoba sifunda ngeziprofetho zikaDaniyeli ezithinta isikhathi, sidinga ukuqonda ukuthi leziprofetho zihamba ibanga elide lesikhathi futhi zibalwa ngokusebenzisa umthetho othi usuku lumele umnyaka. Okweihlanu, sizogcizelela ukuthi incwadi kaDaniyeli ayiphethe- nje kuphela ulwazi ngesiprofetho, kodwa futhi ifaneleke kahle empilweni yethu ngabanye namhlanje.