---
title:  Ukujula Nomcabango
date:  14/02/2020
---

Ukukhululwa kukaDaniyeli kubhaliwe kumaHeberu 11. Lesahluko esingabizwa ngokuthi “esamaqhawe okholo” sithi abaprofethi, phakathi kokunye ukunqoba kwabo, “bavimba imilomo yezingonyama” (Heb. 11:33). Kuyamangalisa lokhu, kodwa asikhumbule ukuthi amaqhawe okukholwa akubona kuphela labo abasinda ekufeni njengoDaniyeli, kodwa nalabo abahlupheka, bafa ngesibindi, njengoba sisho futhi lesahluko. UNkulunkulu ubiza abanye ukuba bafakaze ngokuphila, abanye ngokufa. Ngakhoke, indaba yokukhululwa kukaDaniyeli ayisho ukuthi ukukhululwa kwenzelwa bonke abantu, njengoba sibona ezihlweleni zabesilisa nabesifazane abafela ukukholwa kwabo kuJesu. Kodwa ukukhululwa kukaDaniyeli ngendlela emangalisayo kuyatshengisa ukuthi uNkulunkulu uyabusa, futhi ekugcineni, uyokhulula bonke abantwana baKhe emandleni esono nokufa. Kuzovela obala lokhu ezahlukweni ezilandelayo zikaDaniyeli.

**Imibuzo Yokuxoxisana**

`1. Indoda yomFulentshi uJean Paul Sartre wake wabhala wathi “okuyiyona ndlela enhle yokucabanga ngokudalwa kwabantu ukuthi umuntu yisidalwa okudingeka sicabange ngoNkulunkulu.” (Jean Paul Sartre, Being and Nothingness:A Phenomenological Essay on Ontology, Washington Square Press, 1956, p. 724). Lokhu kusisiza kanjani ukuqonda kwelinye izinga, ukuthi kungani inkosi yangena esihibeni na? Kungani thina sonke, noma sikuliphi izinga ekuphileni, sidinga ukuqaphela lesimo esiyingozi, noma singafika ngendlela efihlakele kanjani? Yiziphi ezinye izindlela esingafisa ngazo ukuba “njengoNkulunkulu”?`

`2. Sinikeza ubufakazi obunjani kwabanye abantu mayelana nokwethembeka kwethu kuNkulunkulu nomthetho waKhe na? Abantu` abakwaziyo bangasho yini ukuthi uyakumela ukukholwa kwakho, noma ungalahlekelwa umsebenzi, noma impilo yakho?

`3. Yini oyibona kuDaniyeli, emenza abe umuntu ongasetshenziselwa izinhloso zikaNkulunkulu ngendlela enamandla? Ngokusizwa uNkulunkulu, ungenza njani ukuze ube nalezo zimpawu zesimilo?`

`4. Yiziphi izindlela uDaniyeli ayengafaneleka ngazo ukuguqula umkhuba wakhe wokuthandaza njengoba kwakuphume umthetho omnqabelayo? Noma mhlawumbe lokho kwakungaba ukwenzelela okuyingozi? Uma kunjalo, ngoba yini?`