---
title:  Abantu Abanomona
date:  09/02/2020
---

Ngisho nasezulwini, lapho konke kwakukuhle, uLusifa wabanomona ngoKrestu. “ULusifa wabanoma ngoJesu Krestu. Kodwa ngezikhathi zonke izingelosi zikhothamela uJesu, zivuma ubukhulu baKhe negunya laKhe elikhulu, nokubusa kwaKhe, wakhothama kanye nazo; kodwa inhliziyo yakhe yayigcwele umona nenzondo.”—Ellen G. White, The Story of Redemption, ikhasi 14. Umona umuzwa oyingozi ngendlela yokuthi emiyalweni eyishumi, kanye nokwenqatshelwa kokubulala nokweba, kukhona umyalo owenqabela ukufisa (bheka kuEkso. 20:17).

`Ngisho nasezulwini, lapho konke kwakukuhle, uLusifa wabanomona ngoKrestu. “ULusifa wabanoma ngoJesu Krestu. Kodwa ngezikhathi zonke izingelosi zikhothamela uJesu, zivuma ubukhulu baKhe negunya laKhe elikhulu, nokubusa kwaKhe, wakhothama kanye nazo; kodwa inhliziyo yakhe yayigcwele umona nenzondo.”—Ellen G. White, The Story of Redemption, ikhasi 14. Umona umuzwa oyingozi ngendlela yokuthi emiyalweni eyishumi, kanye nokwenqatshelwa kokubulala nokweba, kukhona umyalo owenqabela ukufisa (bheka kuEkso. 20:17).`

Ikhono likaDaniyeli lokuphatha layithinta inkosi, kodwa lavusa umona kwezinye izikhulu. Kanjalo-ke, benza uzungu lokumgudluza ngokumthwesa icala lenkohlakalo. Kodwa nakuba baphenya baphequlula, abatholanga sici ekuphatheni kukaDaniyeli. “Abatholanga lutho nacala kuye, ngokuba wayethembekile” (Dan. 6:4). Igama lesi-Aramaic elisho “ukukholeka” lingabuye lihunyushwe ngokuthi “ukwethembakala.”

UDaniyeli umsulwa; akukho lutho izikhulu ezingalwenza ukumthwesa icala ngamanga. Kodwa, futhi ziyabona ukuthi wethembeke kangakanani kuNkulunkulu wakhe nokuthi uwulalela kangakanani umthetho kaNkulunkulu wakhe. Ngakhoke bayabona ukuthi ukuze bambophele amanqina enyathi uDaniyeli, kuyodingeka baqhamuke nesimo lapho uDaniyeli ezobhekana khona nokukhetha ukulalela umthetho kaNkulunkulu noma umthetho wombuso. Kulokho izikhulu ezikwaziyo ngoDaniyeli, abangabazi nakancane ukuthi uzothatha uhlangothi lomthetho kaNkulunkulu wakhe esikhundleni sohlangothi lombuso. Ubufakazi obungako ngokwethembeka kukaDaniyeli!

`Yikuphi ukubhekana nomona oseke wahlangabezana nabo, futhi wasiphatha kanjani leso simo? Yini indaba umona uyisono esiyingozi kangaka nesilimaza umphefumulo?`