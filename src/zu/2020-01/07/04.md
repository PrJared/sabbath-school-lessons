---
title:  Umthandazo KaDaniyeli
date:  11/02/2020
---

`“Kepha wena, nxa ukhuleka, ngena ekamelweni lakho, uthi usuvale umnyango wakho ukhuleke kuYihlo osekusithekeni, noYihlo obona ekusithekeni uzakukuvuza” (Mathewu 6:6). Funda kuDaniyeli 6:10. Yini indaba uDaniyeli angaveli azithandazele esithe, engabonwa muntu?`

UDaniyeli umphathi kahulumeni onamava, kodwa, ngaphezu kwakho konke, uyinceku kaNkulunkulu. Kanjalo-ke, uyena kuphela ilunga likahulumeni ongaqonda ukuthi kuhlosweni ngesimemezelo senkosi. KuDariyu, isimemezelo siyithuba lokuqinisa ubunye bombuso wakhe, kodwa kubenzi bozungu, siyindlela yokugudluza uDaniyeli. Yebo, izizathu zangempela nezinhloso zaloluzungu yimpi ekhona phakathi kukaNkulunkulu namabutho obumnyama. Ngalesikhathi (539 B.C.) uDaniyeli wayeseyitholile imibono ebhalwe ku Daniyeli 7 (553 B.C.) no (551 B.C.). ngakhoke isimemezelo senkosi usiqonda kahle, hhayi njengodaba lwezombusazwe-nje, kodwa njengesinye isiwombe kulempi enkulu. Umbono weNdodana yoMuntu inikeza umbuso ebantwini boPhezukonke, nosizo oluyinduduzo lwengelosi ehumushayo (Daniyeli 7) kwamlethela isibindi sokubhekana nalesimo esibucayi emehlweni. Kungenza futhi ukuthi wayecabanga ngokwehlela abangane bakhe, ababa nesibindi sokumelana nomyalo kaNebukadinesari (Daniyeli 3).

Kanjalo-ke, akawuguquli umkhuba wakhe wokuthandaza, kodwa uyaqhubeka ngokwenza kwakhe kokuthandaza kathathu ngosuku ebheke eJerusalelma. Phezu komyalo ovimbela ukucela noma yini komunye umuntu noma unkulunkulu ngaphandle kwenkosi, uDaniyeli akazihluphi ngokucasha uma ethandaza ngalezo zinsuku ezibucayi ezingamashumi amathathu. Uyena yedwa phakathi kwabaningi abaphathi basembusweni, osendleleni eya ekungqubuzaneni nomyalo wenkosi. Kodwa ngempilo yakhe yokuthandaza esidlangalaleni, watshengisa ukuthi ukuthembeka kwakhe kuNkulunkulu kuhamba ngaphambi kokwethembeka enkosini nomyalo wayo ongenakuhlehliswa.

`Funda kuZenzo 5:27-32. Nakuba isixwayiso lapha sisobala, kungani thina, uma siphikisana nomthetho wabantu, kufuneka siqiniseke ukuthi lokho esikwenzayo kuyintando kaNkulunkulu na? Cabanga ngabantu abafela lokho thina esikuthatha ngokuthi akufanelekile!`