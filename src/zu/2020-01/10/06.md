---
title:  IKhalenda Lesiprofetho
date:  05/03/2020
---

Ekupheleni kombono wokuhlwa nokusa okungu 2 300, umprofethi uyashaqeka ngoba akawuqondi (Dan. 8:27). Ngemuva kweminyaka eyishumi, kwafika uGabriyeli ukuzosiza uDaniyeli “aqonde” umbono (Dan. 9:23). Lokhu kwambulelwa kokugcina kuveza ukuthi umsebenzi kaMesiya uzofezeka uma sekusondela isiphelo samasonto angamashumi ayisikhombisa. Ngokokubala kokuthi usuku lumele unyaka, nobude bezigameko eziprofethiwe, amasonto angamashumi ayisikhombisa kumelwe athathwe njengeminyaka engu 490. Ukubalwa kwalesikhathi kuqala ngokukhishwa komyalo wokwakha kabusha iJerusalema (Dan. 9:25). Lomyalo wakhishwa yinkosi uAritahishashita ngu 457 B.C. Kwakuvunyelwa amaJuda ayeholwa nguEzra, ukuthi aphinde akhe iJerusalema (Ezra 7). Ngokusho kweBhayibheli, amasonto angamashumi ayisikhombisa “anqunyiwe.” Lokhu kusho ukuthi isikhathi seminyaka engu 490 ikhishiwe kwesinye isikhathi esijana, esiyiminyaka engu 2 300 egaguliwe embonweni wesahluko 8. Kusobala ngalokhu ukuthi iminyaka engu 2 300 naleyo engu 490 kufanele iqale kanyekanye, ngo 457 B.C.

Isiprofetho samasonto angamashumi ayisikhombisa sehlukaniswe izigaba ezintathu: amasonto angu 7; amasonto angu 62, nesonto lamashumi ayisikhombisa.

Amasonto angu 7 (iminyaka engu 49) kubonakala esho isikhathi lapho iJerusalema lalakhiwa. Ngemuva kwalamasonto angu 7, kukhona amasonto ango 62 (iminyaka engu 434) eholela koGcotshiweyo, uMbusi (Dan. 9:25). Kanjalo-ke, iminyaka engu 483 ngemuva komyalo kaAritahishashita, ngonyaka ka A.D. 27, uJesu oGcostshiweyo wabhabhadiswa wagcotshwa ngoMoya oNgcwele ukuze enze umsebenzi waKhe wobuMesiya.

Ngesonto lamashumi ayisikhombisa, kwenzeka ezinye izigigaba ezimqoka: (1) “UMesiya/ oGcotshiweyo wayezonqunywa” (Dan. 9:26), okusho ukufa kukaKrestu. (2) UMesiya/ oGcotshiweyo “wayezoqinisa isivumelwano nabaningi isonto elilodwa” (Dan. 9:27). Lo, umsebenzi okhethekile kaJesu nabaphostoli esizweni samaJuda. Wenziwa “ngesonto” lokugcina kusukela ngoA.D. 27 kuye ku 34. (3) “Imihlatshelo neminikelo ikhawuke phakathi kwesonto” (Dan. 9:27). Ngemuva kweminyaka emithathu nesigamu ebhabhadisiwe (okusho ukuthi phakathi nesonto), uJesu waphelisa uhlelo lwemihlatshelo—okusho ukuthi alusabalulekile esiprofethweni—ngokuthi azinikele Yena uqobo njengomhlatshelo wokugcina nophelele wesivumelwano esisha, ngaleyo ndlela eqeda isidingo seminye iminikelo yezilwane. Isonto lokugcina lesiprofetho samasonto angu 70 laphela ngo A.D. 34 ngesikhathi uStefane ebulawela ukukholwa kwakhe, nevangeli laqala lafinyelela nakwabezizwe.

`Funda kuDaniyeli 9:24-27. Naphakathi kwethemba elikhulu nesithembiso sikaMesiya, sifunda ngodlame, izimpi, incithakalo. Lokhu kungasisiza kanjani siqiniseke ukuthi phakathi kwezinhlekelele zasekuphileni, lisekhona ithemba?`