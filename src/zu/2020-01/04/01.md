---
title:  Kusuka Emlilweni Kuye Esigodlweni
date:  18/01/2020
---

### Kuleliviki Funda ku
Daniyeli 3, Isambulo 13:11-18, Eksodusi 20:3-6, Duter. 6:4, 1 Korinte 15:12-26; Heberu 11.

> <p>Indimana Yekhanda</p>
> “UNkulunkulu wethu esimkhonzayo unamandla okusikhulula esithandweni somlilo ovuthayo; yebo, uyakusikhulula esandleni sakho, nkosi” (Daniyeli 3:17).

Ngalendlela lamadodana agcwaliswe ngoMoya oNgcwele, amemezela ukukholwa kwawo esizweni sonke, ukuthi Lowo abamkhonzayo uYena kuphela uNkulunkulu weqiniso nophilayo. Lobufakazi ngokukholwa kwabo kwakuyibona bugagu obungaphezu kwabo bonke ngenkolo yabo. Ukuze batshengise abakhonzi-zithombe ngamandla nobukhulu bukaNkulunkulu ophilayo, izinceku zaKhe zimelwe ukubonakalisa ukuthi ziyamhlonipha uNkulunkulu. Azikwenze kucace ukuthi uYena yedwa ezimkhonzayo nezimdumisayo, nokuthi ayikho enye into, ngisho nokuphephisa ukuphila kwazo uqobo, engaziheha ukuthi zithobele ukukhonza izithombe. Lezifundo zinomthelela oqonde-ngqo empilweni yethu kulezi nsuku zokugcina.”—Ellen G. White, In Heavenly Places, ikhasi 149. Nakuba ukubhekana nengozi yokubulawa ngenxa yenkolo yakho kungabukeka njengento yaleziya zikhathi zobumyama, iBhayibheli lisitshela ukuthi ekupheleni kwesikhathi, lapho umhlaba sewukhanyiselwe yimpucuko, kuyokwenzeka okufanayo, kodwa ngaleso sikhathi kwenzeke emhlabeni wonke. Kanjalo-ke, ngokufunda lendaba, sithola ukukhanyiselwa ngezigameko iMibhalo ethi abathembekile bakaNkulunkulu bayohlangabezana nazo.