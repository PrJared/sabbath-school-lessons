---
title:  Ukujula Nomcabango
date:  20/03/2020
---

Kuyathathekisa ukuthi maqondana noDaniyeli 11:29-39, uMartin Luther wahlanganisa isinengiso sokuchithwa kuDaniyeli 31, nokubusa kukaPhapha nezimfundiso zakhona nemikhuba yakhona. Ngakhoke, ukufana kukaDaniyeli 11 noDaniyeli 7 no 8 kufakazela umbono kaLuther nabanye abahlaziyi bamaProtestandi othi izinhlelo zikaPhapha nezimfundiso zakhona, ziwukugcwaliseka kwaleziprofetho emlandweni. Maqondana nalokhu, uEllen G. White uthi: “Akukho bandla lapho kwakubusa khona iRoma elayekwa isikhathi eside lizikhonzela ngonembeza okhululekile. Masinyane-nje umbuso kaPhapha uthole amandla, welula izingalo zawo ukucindezela yonke into eyayingafuni ukwamukela intando yakhe, kanjalo, amabandla athobela ukubusa kwakhe elandelana elinye ngemuva kwelinye.”—The Great Controversy, ikhasi 62.

**Imibuzo Yokuxoxisana**

`1. Singenze njani ukungalimazi imizwa yabanye abantu, kodwa ngaso leso sikhathi singananazi ngokufundiswa yiBhayibheli mayelana nendima yeRoma ezinsukwini zokugcina na?`

`2. UDaniyeli 11:33 uthi: “Abahlakaniphileyo babantu bayakuqondisa abaningi, kepha bayakuwa ngenkemba, nangelangabi, nangokuthunjwa, nangokuphangwa.” Lendimana ithini ngalokho okuyokwehlela abanye abantu bakaNkulunkulu abathembekile? Ithini futhi lendimana ngokwenziwa abanye balabo abathembekile ngaphambi kokuthi bafele inkolo yabo? Lokho kusiphathele siphi isigijimi thina namhlanje?`

`3. UDaniyeli 11:36 uthi: “Inkosi iyakwenza njengentando yayo, iziphakamise, izikhulise phezu kwabo bonke onkulunkulu, ikhulume okumangalisayo ngoNkulunkulu wawonkulunkulu, ibe nenhlanhla luze luphelele ulaka, ngokuba okumisiweyo kuyakwenziwa.” Lokhu kukukhumbuzani noma ubani? (bheka uIsaya 14:12-17; no 2 Thesalonika 2:1-4.)`

`4. UDaniyeli 11:27, 29 kanye no 35 basebenzisa amazwi athi lammo’ed, noma “ngesikhathiesinqunyiweyo.” Kusitshelanilokhofuthi,ngamandlakaNkulunkulu phezu komlando na?`