---
title:  Kusuka eNyakatho neNingizimu Kuye Ezweni Elihle
date:  14/03/2020
---

### Kuleliviki Funda ku
Daniyeli 11; Daniyeli :3-8, 20-22; Isaya 46:10; Daniyeli 8:9, 23; Mathewu 27:33-50.

> <p>Indimana Yekhanda</p>
> “Abanye kwabahlakaniphileyo bayakuwa ukuba bacwengisiswe, bahlanzwe, benziwe mhlophe kuze kube sesikhathini sokuphela, ngokuba kusezakuba sesikhathini esimisiweyo” (NDaniyeli 11:35)

Njengoba siqala lesahluko esiyinselele, sidinga ukwenza amaphuzu ambalwa kwasekuqaleni-nje. Okokuqala, uDaniyeli 11 unokufanayo neziprofetho ezingaphambili kuDaniyeli. Njengoba kunjalo ezahlukweni 2, 7, 8 no 9, isigijimi sesiprofetho sidonsa kusukela ezinsukwini zomprofethi kuze kube sekupheleni kwesikhathi. Okwesibili, kuvela ukulandelana kwemibuso yomhlaba, imibuso eyayivame ukucindezela abantu bakaNkulunkulu. Okwesithathu, isiprofetho ngasinye, siphetha ngendlela emnandi. KuDaniyeli 2, itshe liqothula isithombe esakhiwe ngokusansimbi; kuDaniyeli 7, iNdodana yoMuntu yamukela umbuso; kanti kuDaniyeli 8 no 9, indlu engcwele yasezulwini iyahlanjululwa ngomsebenzi kaMesiya.

Isahluko 11 silandela amaphuzu amathathu ayisisekelo. Elokuqala, siqala ngamakhosi asePheresiya, silande ngokuzokwenzeka kuwona, nesikhathi sokuphela, lapho inkosi yasenyakatho ihlasela intaba eNgcwele kaNkulunkulu. Elesibili, uchungechunge lwezimpi phakathi kwenkosi yasenyakatho neyaseningizimu, nomthelela wazo ebantwini bakaNkulunkulu uyachazwa. Elesithathu, siphetha kamnandi njengoba inkosi yasenyakatho seyibhekene nesiphelo sayo ngase “ntabeni enhle nengcwele” (Daniyeli 11:45). Isiphetho esihle kanje sisho ukuphela kobubi nokumiswa kombuso kaNkulunkulu waphakade.