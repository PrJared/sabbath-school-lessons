---
title:  Izigameko Zokugcina
date:  19/03/2020
---

`Funda kuDaniyeli 11:40-45. Kwenzekani lapha?`

Lemisho elandelayo iyasisiza ukuqonda lezindimana: Isikhathi sokuphela: Lamazwi avela encwadini kaDaniyeli kuphela (Dan. 8:17; Dan. 11:35, 40; Dan. 12:4, 9). Ukuhlolisisa iziprofetho zikaDaniyeli kutshengisa ukuthi isikhathi sokuphela siqala kusukela ekuweni kukaPhapha ngo 1798 kuze kube ukuvuswa kwabafileyo (Dan. 12:2). Inkosi yaseNyakatho: leligama, okokuqala lichaza indawo yombuso wama Seleucid, kodwa futhi libhekise eRoma engakholwa nakuyo engaphansi kukaPhapha. Ngalendlela-ke, alichazi indawo ethile, kodwa isitha senkolo yabantu bakaNkulunkulu. Phezu kwalokho, sidinga ukuphawula futhi ukuthi inkosi yaseNyakatho imele unkulunkulu mbumbulu, lowo ngokomfuziselo, obandakanywa neNyakatho eBhayibhelini (Isaya 14:13). Inkosi yaseNingizimu: Leligama okokuqala, lisho amakhosi awuzalo lukaPtolemy eGibhithe, eningizimu neZwe Elihle. Kodwa ngokuqhubeka kwesiprofetho, lithatha umkhakha wezenkolo, bese libandakanywa abathile, nokungakholwa kuNkulunkulu. U-Ellen G. White unanela ngokubhekise eGibhithe uthi kuSambulo 11:8, athi: “Lokhu, ukungakholwa kuNkulunkulu.”—The Great Controversy, ikhasi 269. Intaba Enhle: Ezikhathini zeTestamente eliDala lamazwi ayesho iZiyoni, inhloko-dolobha nenhliziyo kaIsrayeli, eyayisezweni lesithembiso. Ngemuva kokubethelwa kukaJesu, abantu bakaNkulunkulu abasachazwa ngobuzwe nendawo abahlala kuyona. Ngakhoke, intaba engcwele isho umfuziselo ochaza abantu bakaNkulunkulu abasakazeke emhlabeni.

Mhlawumbe singahumusha izigameko kanje:

1. Inkosi yaseNingizimu ihlasela inkosi yaseNyakatho: i-French Revolution yazama ukusiphula nezimpande inkolo, inqobe nombuso kaPhapha kodwa yehluleka.
2. Inkosi yaseNyakatho ihlasela, yehlula inkosi yaseNingizimu: amabutho ezenkolo aholwa nguPhapha, kanye nabasizi bawo, bayogcina beyinqobile impi yokungakholwa kuNkulunkulu, benze umbimbi namabutho anqotshiwe.
3. I-Edomu, iMowabi, nezikhulu zakwa-Amoni bayophunyuka: abanye kulabo abangabalwa nabantu bakaNkulunkulu abaqinisekile, bayozihlanganisa nesibaya ngehora lokugcina.
4. Inkosi yaseNyakatho ilungisela ukuhlasela intaba engcwele, kodwa lokho kuba yisiphelo sayo: amabutho obubi ayanqotshwa, umbuso kaNkulunkulu uyasekelwa.

`Singaduduzeka kanjani ekwazini ukuthi, ekugcineni, uNkulunkulu nabantu baKhe bayonqoba?`