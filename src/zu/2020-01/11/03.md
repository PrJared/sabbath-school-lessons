---
title:  Umbono Wesikhulu
date:  09/03/2020
---

`Funda kuDaniyeli 10:4-9. Kwenzekani kuDaniyeli lapha?`

Njengoba uDaniyeli echaza lokho akubona, asikwazi nokucabanga ngenkazimulo ayibona. Lokho kubonakala komuntu (Dan. 10:5, 6) kusikhumbuza “iNdodana yoMuntu” eyabonakala embonweni wokwahlulela kwasezulwini (Dan. 7:13). Izingubo zakhe zelineni zisikhumbuza izingubo zobupristi (Lev. 16:4), okuyinto efanisa lomuntu “nesiKhulu samabandla” esivezwe ngokuqondene nendlu engcwele yasezulwini (Dan. 8). Igolide nalo libandakanywa nezingubo zobupristi njengophawu lokuhlonipheka kwasebukhosini. Okokugcina, ukufaniswa kwalomuntu nonyazi, umlilo, ithusi, nezwi elinamandla kusinika isithombe sokuthi akusiye umuntu wasemhlabeni. Lo, umuntu onezimpawu zobupristi, zobukhosi, nezamabutho. Lomuntu futhi ubonakalisa ukufana nalowo wasezulwini owabonakala kuJoshuwa ngaphambi kwempi eyahlasela iJerikho (Josh. 5:13, 14). Embonweni, uJoshuwa wabona “umkhuzi wempi kaNkulunkulu”. Kuyathathekisa ukuthi igama lesiHeberu elihunyushwa ngokuthi “umkhuzi” (sar) lapha, kuseyilo futhi elihunyushwe ngokuthi “isikhulu” ngokubhekise kuMikhayeli kuDaniyeli 10:21. Kodwa kukhona ukufana okusondelene phakathi kukaDaniyeli noJohane.

`Sithola kuphi okufanayo phakathi kombono kaDaniyeli 10 naleyo eku Joshuwa 5:13- 15 neSambulo 1:12-18?`

NgokukaDaniyeli, labo ababenaye bethuka, kanti uDaniyeli yena waphelelwa amandla wawa phansi. Ukubonakala kobukhona bukaNkulunkulu bamugabha. Kodwa noma wayesaba kangakanani ekuqaleni, umbono kaDaniyeli uyatshengisa ukuthi uNkulunkulu uyabusa emlandweni. Ngempela, njengoba uqhubeka umbono, sizobona ukuthi uNkulunkulu unika uDaniyeli ufifana ngomlando wabantu kusukela ngezikhathi zomprofethi kuze kube kumiswa umbuso kaNkulunkulu (Daniyeli 11 no 12).

`Uma, njengoba sibonile izikhathi ngezikhathi kuDaniyeli, uNkulunkulu ekwazi ukugcina umlando wabantu ngaphansi kwesandla saKhe, yini angasenzela yona thina ngabanye ngabanye?`