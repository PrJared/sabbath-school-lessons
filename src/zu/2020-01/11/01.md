---
title:  Kusuka Empini Kuye Ekunqobeni
date:  07/03/2020
---

### Kuleliviki Funda ku
Efesu 6:12, Daniyeli 10, Ezra 4:1-5, Joshuwa 5:13-15, Isamb. 1:12-18, Kolose 2:15, Rom. 8:37-39.

> <p>Indimana Yekhanda</p>
> “Wathi: ‘Ungesabi, muntu othandekayo; ukuthula makube kuwe; qina, yebo, mawuqine’ “ (Daniyeli 10:19).

UDaniyeli 10 uyisingeniso sombono wokugcina kaDaniyeli, oqhubeka ezahlukweni 11 no 12. Sitshelwa zisuka-nje ukuthi lombono uphathelene “nokungquzulana okukhulu” (Dan. 10:1). Ngesikhathi uDaniyeli 11 etshengisa eminye imininingwane yalokungquzulana, uDaniyeli 10 ubonakalisa umkhakha wawo wasekukholweni, atshengise ukuthi ngemuva kwezimpi zasemhlabeni kukhona impi yomphefumulo ebandakanya umhlaba namazulu. Uma sizofunda lesahluko, sizobona ukuthi uma sithandaza, siyabandakanyeka kulempi ngendlela enomthelela omkhulukazi. Kodwa asisodwa ekuzabalazeni kwethu; uJesu uyayingena lempi elwa noSathane. Sizofunda ukuthi okuyiyona-mpi ngempela esiyilwayo akusiyo elwa nababusi basemhlabeni, kodwa ababusi bobumnyama.

Njengoba umphostoli uPawulu washo emakhulwini eminyaka ngemuva kukaDaniyeli: “Ngokuba asibambene negazi nenyama, kodwa sibambene nemibuso, namandla, nababusi bezwe balobu bumnyama, nabawomoya bobubi emkhathini” (Efesu 6:12). Okusalayo ukuthi ukunqoba kwethu kulempi kwencike kuJesu Krestu, okunguYena yedwa owahlula uSathane esiphambanweni.