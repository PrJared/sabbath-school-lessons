---
title:  Impi Enkulu
date:  11/03/2020
---

`Funda kuDaniyeli 10:20, 21. Yini eyembulelwa uDaniyeli lapha?`

Isithunywa sasezulwini sivula isihenqo, sembulele uDaniyeli impi yasemkhathini eqhubekayo emlandweni wabantu bengaboni bona. Uma-nje eqala ukuthandaza uDaniyeli, kusuka impi yakwamoya phakathi kwezulu nomhlaba. Izidalwa zasezulwini zabambana nenkosi yasePheresiya ukuthi kudedelwe amaJuda aqhubeke nokwakha kabusha ithempeli. Siyazi, ngokubhalwe ekuqaleni kukaDaniyeli 10 ukuthi inkosi yasePheresiya kwakunguKoresi. Kodwa, inkosi yenyama iyodwa ayikwazi ukumelana nesidalwa sasezulwini. Lokhukushoukuthingemuvakomuntu, kukhonaamandlakamoyaaqhubukusha uKoresi ukuthi avimbele amaJuda ukuthi angaqhubeki nomsebenzi wokwakha ithempeli. Kunesimo esifanayo kuHezekeli 28, lapho inkosi yaseTire imele uSathane, lawomandla akwamoya angemuva kwenkosi yenyama yalapho. Ngakhoke akufanele kusimangaze ukuthi amakhosi asePheresiya lawo okwenza uMikayeli ukuzokulwa nawo, abandakanya noSathane nezingelosi zakhe. Lokhu kuyakhombisa ukuthi ukuphikisa kwabantu ukwakha ithempeli eJerusalema kunozakwabo kwezakwamoya.

`Funda kuDaniyeli 10:13. Uhlobo luni lwempi echazwayo lapha?`

“Ngesikhathi uSathane wayelwa ezama ukufaka umoya emakhosini amaMedo-Pheresiya ukuba engenzi umusa ebantwini bakaNkulunkulu, izingelosi zazenzela abathunjwa umsebenzi. Lonke izulu lalinomdlandla kulempi. Ngomprofethi uDaniyeli, siyalunguziswa kulomzabalazo omkhulu ophakathi kwemimoya yokulunga neyobubi. Amasonto amathathu, uGabriyeli wayebambene namandla obumnyama, efuna ukunqoba umthelela owawusebenza emqondweni kaKoresi; kanti ingakapheli lempi, uKrestu uqobo, weza ukuzolekelela uGabriyeli. ‘Isikhulu sasembusweni wamaPheresiya samelana nami izinsuku ezingamashumi amabili nanye,’ kusho uGabriyeli; ‘kepha bheka, uMikayeli, omunye wezikhulu zokuqala, weza ukungisiza; noma kade ngishiyiwe ngedwa khona namakhosi asePheresiya.’ Daniyeli 10:13. Konke izulu elalinokukwenzela abantu bakaNkulunkulu, kwenziwa. Kwatholakala ukunqoba ekugcineni; imimoya yesitha yaxoshwa kuzo zonke izinsuku zikaKoresi, nasezinsukwini zendodana yakhe uKhambisise, owabusa isikhathi esingangeminyaka eysisikhombisa nesigamu.”—Ellen G. White, Prophets and Kings, amakhasi 571, 572.