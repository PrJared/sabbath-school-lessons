---
title:  Isikhulu Esinqobayo
date:  12/03/2020
---

Umuntu ogqame kunabo bonke encwadini kaDaniyeli yilowo obizwa ngokuthi “iNdodana yoMuntu” ekuqaleni (Dan. 7:13) noma “iSolji;I sebamd;a” (Dan. 8:11. Ekugcineni sithola ukuthi igama lakhe uMikayeli (Dan. 10:12), elisho ukuthi “ubani ofana noNkulunkulu?” Uze ukusiza uGabriyeli empini nenkosi yasePheresiya (Dan. 10:13). Ingelosi ibiza lona wasezulwini ngokuthi u”Mikayeli iSikhulu senu” (Dan. 10:21), okusho isikhulu sabantu bakaNkulunkulu. UMikayeli uyavela kamuva encwadini kaDaniyeli njengaLowo omele abantu bakaNkulunkulu (Dan. 12:1). KuJuda 9, sifunda ukuthi uMikayeli, obuye abizwe ngengelosi enkulu, ulwa noSathane, avuse uMose ekufeni. ISambulo 12:7 siveza ukuthi uMikayeli umi njengomholi wempi yasezulwini, enqoba uSathane nezingelosi zakhe eziwile. Kanjalo-ke uMikayeli akusiye omunye umuntu, kodwa uJesu Krestu. Njengoba umbuso wasePheresiya unomkhuzi wamabutho, umkhuzi wakwamoya omi ngemuva komholi wenyama, kanjalo abantu bakaNkulunkulu banoMikayeli uMkhuzi omkhulu wabo, ongenelelayo ukubalwela nokubanqobela impi yasemkhathini.

`Funda kwabaseKolose 2:15. UJesu ukuthole kanjani ukunqoba empini yasemkhathini na?`

Njengoba sibhekene namabutho obubi, singaba nethemba kuJesu iqhawe lethu. Wehlula uSathane esaqala umsebenzi waKhe wevangeli. Empliweni yaKhe lapha emhlabeni, wehlula uSathane ehlane ngesikhathi ehlaselwa ngezilingo. Walwa namademoni, wakhulula abantu emandleni obumnyama. UJesu wehlula ububi nangesikhathi kucashe ngomzamo kaPetru wokumncenga ukuthi angayi eKhalvari. Emazwini aKhe okugcina kubafundi, uJesu wakhuluma ngokufa kwaKhe okwasekuseduze, ethi kuyimpi eyogcina ngokunqotshwa okukhulu kukaSathane: “Kalokhu kungukwahlulelwa kwalelizwe; kalokhu umbusi waleli zwe uzakuxoshwa. Mina, nxa ngiphakanyiswa emhlabeni, ngiyakubadonsela kimi bonke” (Johane 12:31, 32).

Ngesinye isikhathi siyabhekabheka, sibone ukuthi izinto zimbi ngempela. Udlame, ukungabikho kwezimilo, ukukhwabanisa, nezifo ziqhubuka yonke indawo. Isitha, esingenziwe ngenyama negazi, sisihlasela ngesihluku nxazonke. Kodwa noma zinzima kangakanani izimpi esizilwayo, uJesu uyasilwela, ame njengeSikhulu noMpristi oMkhulu endlini engcwele yasezulwini.

`Funda kumaRoma 8:37-39. Singasenza kanjani isithembiso sokuba umnqobi sifezeke ekuphileni kwethu kobuKrestu na?`