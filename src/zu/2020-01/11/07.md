---
title:  Ukujula Nomcabango
date:  13/03/2020
---

“Amasonto amathathu, uGabriyeli wabambana namandla obumnyama, efuna ukuvimba lomthelela owawusebenza engqondweni kaKoresi...Konke lokho izulu elalingakwenzela abantu bakaNkulunkulu, kwenziwa. Ukunqoba kwazuzwa ekugcineni; amandla esitha avinjwa zonke izinsuku zikaKoresi, nazo zonke izinsuku zendodana yakhe uKhambesise.”— Ellen G. White, Prophets and Kings, ikhasi 572.

“Yeka leyo nhlonipho engako iNkosi yezulu eyayinika uDaniyeli! Yaduduza inceku enguDaniyeli owayevevezela, yamnika isiqiniseko sokuthi umthandazo wakhe uzwakele ezulwini. Njengempendulo kulowo mthandazo oqinisekile, ingelosi uGabriyeli wathunyelwa ukuba athinte inhliziyo yenkosi yasePheresiya. Leyo nkosi yayikade imelane noMoya kaNkulunkulu emasontweni amathathu ngesikhathi uDaniyeli wayezilile, ethandaza, kodwa iSikhulu sasezulwini, ingelosi enkulu, uMikayeli, wathunyelwa ukuba aguqule inhliziyo yalenkosi enenkani ukuze yenze okufaneleyo, kuphendulwe umthandazo kaDaniyeli.”—Ellen G. White, The Sanctified Life, ikhasi 51.

**Imibuzo Yokuxoxisana**

`1. Nakuba singebona abantu bokuqala emlandweni wobuKrestu ukubona leliqiniso, njengamaSeventh-day Adventist, sikuvuma kakhulu ubukhona be ”mpikiswano enkulu” noma umqondo wokuthi indalo yonke iyinxenye yomzabalazo omkhulu ophakathi kukaKrestu noSathane. Futhi sikholwa ukuthi wonke umuntu uyabandakanyeka kulempikiswano. Abanye, ngisho nabasezweni, bayakhuluma ngempi ethile esithinta sonke. Wena ikuthinte kanjani lempikiswano enkulu? Uyibone yenzeka kanjani kweyakho impilo?`

`2. Funda kwabase-Efesu 6:10-18. Qaphela imifuziselo yasempini esetshenziswa nguPawulu. Iyiphi imiyalo yempi esinikwa yona kulempikiswano enkulu na?`

`3. KuDaniyeli 10:11, ngokwesibili (bheka kuDan. 9:23) uDaniyeli ubizwa ngokuthi hamudot, noma “othandiweyo.” Lokhu kusitshelani ngokuxhumana okusondelene nangemizwa, phakathi kwezulu nomhlaba na? Cabanga ngokwehluka okukhulu kwaleliqiniso uma liqhathaniswa nomqondo ogcwele emhlabeni wesimanje othi akekho uNkulunkulu . Ukubuka izinto ngendlela yeBhayibheli njengoba sibona kwenzeka kuDaniyeli, kusinika themba lini?`