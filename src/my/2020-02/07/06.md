---
title: 'Laibute Leh A Thupuak'
date: 14/05/2020
---

Pasian’thu tawhkisai a tampen in laisiangtho bu ahihi. Laisiangthobute pen muntuamtuam pan, thutuamtuam tawh kigelh ahihi. Pawlkhatpen genkholhna; pawlkhat pen kigawmtawm, Late bang e. Tangthu buzong 1 leh Kumpi Nihnatete, leh pawlpi tuamtuamte tungah Paul’ laikhakte cihbangin om ngeingai hi.

Laibu’ khiatna leh thupuak i teltheih nadingin, laikungpu leh a gelhdaanpan kipan sinkul hi. Tampitakmah laikungpu kithei hi. Laisiangtholui ah bumasa nga tengbang Moses gelh ahihi (Josh. 8:31, 32; Kumpi Masate 2:3; Kumpi Nihnate 14:6; 21:8; Ezra 6:18; Nehemiah 13:1; Daniel 9:11-13; Mal. 4:4). Zeisu leh Sawltakte’n zong kipsak hi (Maku 12:26; Johan 5:46, 47; 7:19) (Sawl. 3:22, Rom 10:5). Laisiangtho laikungpu pawlkhat ki pulaklo lel hi. Esther, Ruth leh Samuel laibute Khangtangthu cihte laikungpu kitel mello hi.

`Piancil 15:1–5 lehPiancil 22:17, 18 simin. Moses in Piancilbu laikungpu ahihna thu kician bang omhiam?`

Paikhiatna pan Thu Hilhkikna dong laikungpu Moses hi a, paikhit khitin agelh ahihi. Piancil laibu pen, Pasian’ piansakna tangthu hi a, Piancil hunpan behmakaite hun ciangdong hi a, Paikhiat mapek in a gelh hihtuak hi.

“Moses in kumtampi tuu a cinkawmin, amahbek omin, amite ki nenniamna ngaihsunsun a, Pasian in apu apate tungah a kamciamte phawkin, asun azan in Israel adingthungen hi. Vanmite’n zong Moses khuavakpia uh a, Khasiangtho humuamna tawh Piancil laibu gelh hi” EGWhite, Patriarchs and Prophets, p. 251.

Piancil laibu in, hotkhiatna ngiimna teng leh, Pasian in a puuksa mihingte a tatkikna ding teng hong pulak hi. Abraham suante minamlian suaksak ding cih thuciam a bawl ciangin kician semsem hi. “Nasuan leh khakte van a aksi leh tuipigei a sehnel bangin tampi ka phasak ding hi” (Piancil 22:17) ci hi

`Thuman dang ei theihkhakloh, bang khawngpeuh, Piancilbu in hong hilh hiam? Pasian’kammalte in, eite upna a dingin bangzah thupi hiam?`