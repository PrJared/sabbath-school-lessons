---
title: 'Ciphakik Kammal Hoih Leh Khiatna'
date: 12/05/2020
---

Hebrewte lungsimah, laikhiatdan, ngaihdan khawng pulaktheih na’ng lam tampi omhi ci’n um uhhi.Europe te’pautawh kibanglo in, Hebru taangpau in laimal khenna neimello ahih manin, laitawh kizopna a bawlna dingun laigualhdan puahphat kul hi.

`Piancil 1:26, 27; leh Isaiah 6:1–3 simin. Hihtengah bang kampeuh kipau phapha hiam? Hih a kipauphakik kammalte in bang cihnopna tuampeuh nei uh a, kipauphakik hiding hiam?`

Hebru laikungpu te’n, Pasian’omzia khat a bulgen nop uhciangin, thumvei a kizomin pau phakik uhhi.Piansak nasepna ah, Pasian sepsa asangpen in, mihing a piansakna ahihi. “Bawl” cihpen ‘bara’ hi a, Pasianbek tawh kisai hi. Bangmahmah a omnailo panin, a deihna khat piangsak tawmthei pen Pasian bek hi. Mihing a piansakzia a genna ah: “Pasian in, ama’ limbangin mihing piangsak in, Pasian’lim bangin amah a piangsak hi. Amah in pasal leh numei a piangsak hi” (Piancilna 1:27). “Piangsak” thumvei a cih i muhtang hi. Moses in, mihingpen Pasian in Ama’lim bangin a bawl ahihna gentel nuamlua hi. Tua thuman a gentel a hihi.

Isaiah mangsungah, seraphimte’n “Siangtho, siangtho, siangtho, Vanglian Topa”(Isaiah 6:3) ci uhhi. Acihnopna bulpipen, Pasian’sianthona in biakinnpi dim acinuam ahihi. Isaiah in, Pasian’ maiah dingin “Gimngahpa hita ing, a mawknapi ka hihi” (Isaiah 6:5) ci in Pasian’siangthona hong musak hi. Kamsangpipi Isaiah nangawn in, Pasian’siangthona hangin, ama’ ginatlohna phawkin patau mahmah hi. Paul in zong (Rom 1-3) sungah mihing mawhneihna leh honkhiapa i kisap zia hong pulak a, Laisiangtho in mihoih i cih Isaiah nangawn a puuksa mihingmah hivevecih hong theisak hi.

Daniel 3na ah, “Nebuchadnezzar’ milimpi’ thu” tamveipi genkikkik hi (Daniel 3: 1, 2, 3, 5, 7, 12, 14, 15, 18). Nebuchadnezzar in, nakpi takin Pasian a langdona ahih manin, gendantuam tawh hihthu mah (Daniel 2:31-45) sungtengah, 10vei banggenphapha hi. Daniel’deihna bulpi in, Pasian bekmah biaktakcing hi napi, biaktak acing zolo pasian khatpeuh, mihing in bawltawmtawm cih hong musak nuam hi.