---
title: 'Ngaihsutbeh Ding'
date: 15/05/2020
---

Kidona lianpisungah Ellen G. White gelh, “John Wycliffe,” pp. 79–96; “Luther before the Diet,” pp. 145–170; “Methods of Bible Study,” sungpanzong khenh 4. a – j dong anuai a linkpan simin: www. adventistbiblicalresearch.org/materials/bible-interpretation-hermeneutics /methods-bible-study.

“Pasianin eite hotkhiat na’ng a kisam thute a thubu sungah hong pia khinzo hi.Tua Pasian’kammal tepeuhmah vanglian leh puktheilo cih saantheih kul hi. I gamtatzia ding, upna thuguipi leh theihna khantohna ding ahihi. A kisamlo peuhmah hong mawklahlo leh Khasiangtho makaihna lopeuhmah in honglaklo hi. Thukhat panin, Honpa in ama thute leh ama hong hilhsate hong telphasak dingin, Khasiangtho hongsawl ding hong kamciam hi. Laisiangthobu pen Khasiangtho’humuap a hih nungsang, laisiangtho a langdo thudang hong hilhlo ding hi.”—Ellen G. White, the Great Controversy, p. 9.

**Kikup ding dotnate**:

`1. Nang’pau in laisiangtho phendaan tuamtuam omphial taleh, nang theihsunsun tawh nabangci kalsuan hiam? Pasian’kammalcih umtakpi in zuihsawm in nakoici hanciam hiam?`

`2. Pasian in Piansaklai nigukni in mihing bawl cih Pasian’kammal leh, leitung mipilte’n “science” pilna tawh mihing hong pianna ding kum awn tampisung kikhelkhel cih thuhilhna ngaihsunkaak in.Hihzah a kigamla thunih i -et ciangin, eite laisiangtho i letkip ding a phatmawhzia leh, Pasian’thu in kiciantak in hong hilhsate pan puapialna bangzah lauhuai cih hong hilh hiam?`

`3. Laisiangtho nateltheih semsem nading, bang vanzat peuh nanei hiam? Bangmah vanzat neikeiphial lengzong, tukalsung ih thusinna in laisiangtho khiatdaan bangzah hong teltuam sak hiam? `

`4. Israeltepen atuu atate peuhmah thuman hilh ding, amau nuntaksung vua Pasian’ makaihnate hilhsawn ding cih kivaikhak ngiat uhhi(Thuhilhkik. 4:9). Upna ki hawp sawn bel genliang kei inla, Pasian hong makaihna i genkhiat ciangin i upna hong khangsak zo hiam? Midang tungah Pasian hong makaihna hawpsawnna in eima a ding bang phattuamna hong pia thei ding hiam?`