---
title: 'Kampau Athu Leh A Kizoppih Thute'
date: 09/05/2020
---

### Tukalsung simding
Thuhilhkik 32:46, 47;Kumpi Masate 3:6;Gamlak Vakna 6:24–26;Piancilna 1:26, 27; Piancilna 2:15–23;15:1–5.

> <p>Kamngah</p>
> “Hih thukham laibu la unla, note langkhatah teci dingin a omtheih nadingin Topa na Pasian uh thuciamna singkuang geiah koih un.” Thu Hilhkikna 31:26.

Leitung mi billion tampi te’n kampau nam 6000val kinei hi. Laisangtho bukimpen kampau nam 600val, laisiangthothak bekleh khentuamtuamte kampau 2500val tawh kiphenkhia khin hi. Kampau nam tamkhin mahmah napi, a langzong khinzo nailo lai hi.

Billion khat leh alang (1.5billion - 1,500,000,000) bangin laisiangtho a kici limlim amau kampau in kiphensak nailo hi. Nasep ding tampi omlai hi mahleh, Bible society hanciamna tawh,mihing billion 6 (6,000,000,000) bangin laisiangtho simthei ta uhhi.

Amau kampau ngiat a laisiangtho neite bangzahin hampha uhhiam! Eite’n hamphatlam vive in i ngaihsut hangin, taanghlai Europe gamah hih laisiangthobu pen mipite muhloh dingin kikeemcip liangcih i mangngilh den hi. Laikhetna setpite tungah leh Biakna Puahphate tungah i lungdamna lian hi. Laisiangthobu anei taktak eite’n, Khasiangtho panpihna tawh simin, Topa leh ama’ hong hilhna laimaite hoihtakin i sin ding hi.