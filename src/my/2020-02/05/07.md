---
title: 'Ngaihsutbeh Ding'
date: 01/05/2020
---

The Handbook of Seventh-day Adventist Theology, laibu sung laisiangtho khiatna acihna ah, “laisiangtho in amahleh amah kiletkhia” ci hi. Laisiangtho kammalte a ki thutuakna leh a kiciat mahmahna, pp. 64– 66. Chapter 20 sim lecin, “laisiangtho hilhna leh kisinna,” Education, pp. 185–192; “laisiangtho kammal thupipen” Selected Messages, book 3, pp. 29–33. “Laisiangtho sang naupang limlim, laisin nopna lungsim guanngiat ding hi. Laimai simin enngiatngiat ding a, ei ngaihsutna kiptheih na’ng peuh hilozaw in, Pasianin bang gen hiam cih theih na’ng hizaw hi.Hongpiapa Khasiangtho panpihna bekin laisiangtho hong teltaktak sak ding hi. Tua theihtelna ngah in nuntakpih ngiat in. Pasian hongsawl khempeuh i mang ding hi. Laisiangtho naksim lecin, hanciamtak a Pasian’na sepna leh lungduaina hong guan ding hi. Suangtote in, leisung kham a tawh uh mahbangin, lungsimtakpi leh lungkialo in Pasian’ kammal thuthukte izong ding hi.”—Ellen G. White, Education, p. 189.

“Laisiangtho, anleh tui in nei in, tatna hekna ah bulphuh lecin, Pasian kiangpanin ngaihsutna hoih khatpeuh nangah khading hi. Tua kammalte, note’maiah tuni in, kapahtawi hi. Kei kammalte ciinkiikna lel ‘Sister White in hi cih, Sister White in hia cih’ cikei unla, Israel’ Pasianin bangci a bangthu hongpia cih zongzaw un.”—Ellen G. White, Selected Messages, book 3, p. 33.

**Kikupding dotnate**:

`1. Mi tampi in, Laisiangtho buppi in abangci hilozaw in, teeltuam pawlkhatpeuh simlel uh ahih manun, bang upkhialhna peuh neithei uhhiam?` 

`2. Matthai 11:11 simin.Zeisu in tuiphum Johanvai a genna ah: “Leitungmi khempeuh sungpan tuiphumpa Johan a lianpen a hihi. Ahi zongin vantung ki ukna sungah aneupen i cihte nangawn Johan sangin lianzaw lai hi” ci hi. Laisiangtho a gelh hetlo kamsangkhat Zeisu in hong pulaak hi.Laisiangtho sung laibu khatzong a neilo pa in, kamsang taktakmah hithei veve cihthu koibangin hong theisak hiam? Hihthu panin SDA te’n bang thupuak i ngahkha hiam?`

`3. Laisiangtho bekmah a ci, ei SDA bek i hi hetkei hi. Pawlpi dangte in zong citek uhhi. Hi napi, pawlpi dangte in laisiangtho sungpan mahin, doctrine tuamtuamte koi bangin mukhia thei hiding uh hiam?`