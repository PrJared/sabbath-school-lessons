---
title: 'Laisiangtho In Ki Ukna Dinsan'
date: 26/04/2020
---

Seventh-day Adventists tepen, acilpan kipan, laibu’mite, Laisiangtho umngiat Christiante ci in kithei hi. Laisiangthobek i cih takmahin, Laisiangtho bekmah i pahtawi hi. I upna leh biakna vai khempeuhah Laisiangtho bekmah i dinsan ahihi. Biakna ah phutkhakthu, mi’ngaisutdan, taangh upna cihtepen, tua Laisiangtho nuai ah dinsanneute ahi uhhi. Pawlpi in, Laisiangtho pualam pan upna tuamtuam leh khiatdan tuamtuamte a omlohna dingin, Laisiangtho bekmah dansanpi in a kipahtawi hi. 

`1 Corinth. 4:1–6 sim inla, adiakin 6na, Paul in “akigelhna khengval” in pailo ding hi hang.Hihthu in i upna adingin banghang thupilua hiam?`

A kigelhzah khengval pailo ding cihteh, munluite tokik a thupiangsate theihkikna kihel lo hi. Tua bangte in, i Laisiangtho kammalte khuavak hongtaan in, hong telsak zawsop hi. Khanglui kammal laibu, dictionarybu, Laisiangtho thulu zon-olnabu leh Laisiangtho khiatna laibute zong a khengvalte lakah kihello hi.Tu a i laisiangthobu a letkhiate’n zong, muhdan tuamtuam, science lam khawngleh thudang tuamtuam tepan huhna la uhhi. Tua huhna tuamtuamte zong, Laisiangtho dinsan tawh a kituak hiam cih sittel phot kullai hi.

Laisiangtho bekmah upna in kiplet leng, upna lamah buaina khatpeuh a om ciangin, thuman Laisiangtho leh mihing’ taangh upnate khentel i siam ding hi. Laisiangtho sung kigelhte khengval peuhmah paise dah lelni. Christian mantaktak hihna leh, lungdamthu tawh mite i zawh theih na’ng in, Laisiangtho bekmah kiplet ding hihang.

“Laisiangtho in leitungah upna leh lai kigelh dang khempeuh ii bulpi taktak a hihi.”—Martin Luther, Luther’s Works, vol. 32: Career of the Reformer II, ed. Jaroslav Jan Pelikan, Hilton C. Oswald, and Helmut T. Lehmann, vol. 32 [Philadelphia: Fortress Press, 1999], pp. 11, 12.

`Sawltak 17:10, 11 simin.Atung a i gengente tawh kisai, hih Laisiangtho munin bang peuh gennei hiam?`