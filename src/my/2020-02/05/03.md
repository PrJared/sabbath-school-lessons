---
title: 'Laisiantho A Kipumkhatna'
date: 27/04/2020
---

Laisiangtho in amahleh amah “Pasian humuap” kici hi(2 Timoti Nihna 3:16).”Kamsangte’ deihdan a kiletkhia mawkmawk hihetlo a, Pasian in Khasiangtho tungtawnin a piak bangbang hi zaw hi”(2 Pet. 1:20, 21). Pasian in laisiangthobu laikungpu hi nacihnak leh, tua Laisiangtho sung omthu tuamtuamte a bultaktakah kipumkhatna nei a hihlam naphawk dinghy.

`Titus 1:9 leh 2Timothy 1:13 simin. Eite’ upna adingin Laisiangtho kipumkhatna in banghangin thupi sese hiam?`

A piapa Pasian ahih manin, asungtawng mahmah kipumkhat ngiat hi.Laisiangtho in ki pumkhatna neikei mawkleh, i upna zong ki pumkhat theilo dinghi. Laisiangtho ki pumkhat keileh, pawlpi inzong thuman leh thuzuau a khentel siamna’ng haksa ding hi. Ki ukna bulkip neitheilo ding a, Pasian’thupan a pialkhiate puahphatna neitheilo ding hi. A gualzawhna thabei in suahtakna vanglian neilo ding hi.

Zeisu leh Laisiangtho laikungpute in, Laisiangtho ki pumkhatna leh Pasian’piak ahihna genpha mahmah uhhi. Tua tawh kisai in, laisiangtholui kammalte a zatkikna uh ih en dinghi (Rom 3:10-18 sungah, Paulin, Laisiangtho kammal ci in, Thuhilhsia 7:20; Late 14:2, 3; 5:9; 10:7; leh Isaiah 59:7, 8) cihte zang hi.

Laisiangtho laikungpu khempeuh in, tualaite khentuamtheih ahihlohna, anung amai akilem dimdiam thuthupite vive ahihna honglak uhhi. Laisiangtho lui leh thak kikalah, ki thutuaklohna ompeuhmah lo hi. Laisiangtho thak in lungdamna thudang leh biaknathak khawng hong hilhlo hi. Laisiangtho luipen Laisiangtho thak in telkheh a, Laisiangtho thakin Laisiangtho lui tungah kilam hi. Tuabangin anih tuakun kipanpih in khuavak kipiatuak uhhi.Laisiangtho sungthu khat peuhpeuh i sin ding ciangin, a ki pumkhatna phawkin, bulneilo thudangte khawng bulphuh lozaw ding hi hang.

`Laisiangtho munkhawng a ki kingkalh dan khawng hong omteh, bang i cih diam? Koibangin i lemtuah thei diam?`