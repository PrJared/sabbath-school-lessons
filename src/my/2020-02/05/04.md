---
title: 'Laisiangtho Thu Kician'
date: 28/04/2020
---

Laisiangtho’thu kician mello hileh, laisiangthobek cih ding zong thangahhuai mello hi.

`Mate 21:42; 12:3, 5; 19:4; 22:31; Maku 12:10, 26; Luka 6:3; Mate 24:15; leh Maku 13:14 cihte simin. Zeisu in laisiangtho’thute kicianmahmah ahihna, banggenphapha hiam?`

Laisiangtho’tecipante kician mahmah: kicingtak kiciantak in hong hilh hi. Mun tamzawte ah, naupangte leh picingte’n zong a kikim in, tua Laisiangtho hilhnate kitelzo hi. A thukzaw pilna leh theihna neihtheihna’ng zong tampi omhi. Laisiangtho khiatna khawngpen biakna tawh akituak ding phalna cihbang kullo hi. Thu ummi khempeuhin a teltheih ding thupizaw hi. Laisiangtho khia ding khawng siampi tawmno teelkhiat sangin, thu-um khempeuhin khiazawleh hoihzaw hi.Tua a hihmanin, eimau mimalin, Pasian’thupuak i teltheih na’ngin, Laisiangtho kantel ding i kihan-thawn zaw hi.

Laisiangtho laikungpute in, “a kiptawntung laisiangtho’thute peuhmah in, lim kiciankhat hong laktuam a hihkei nakleh, laimal ombang, laigual ombang lianlian a khiat ding hilel hi. Asung tawngah akiseel khinkhian, amuu, athuthuk, telzawh lohthute pulaakna dingin a hawng khehtawm cihbang khawng omlo hi.”— Handbook of Seventh-day Adventist Theology [Hagerstown, MD: Review and Herald Publishing Association, 2000], p. 65.Laisiangtho kiciatnapen akampau, a deihna leh alaimalte mahmah tawh kizom a, laikungpu te’nzong amau deihbang, acing akem omlo a, mawtgelh hetlo uhhi.

Khatveivei ciang, ei’lungsimin a batzawhloh leh telzawhloh khawngzong omkha sop ding hi. Pasian’kammal hi a, eilah a puuksa mihing i hilel hi. Eite theihloh phamawh mahmahte, a diak in hotkhiatna tawh kisai limlim bangpen kician kitel mahmah lelhi.

`Na telloh khawng a omhunte ngaihsunkik inla, nungtelkik sawmin. Nang phutkhak thute hangin, nangmahbang a tello midangte koibangin nahuhthei diam?`