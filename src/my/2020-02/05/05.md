---
title: 'Laisiangtho In Laisiangtho Letkhia'
date: 29/04/2020
---

Abulpi tawphah kipumkhat ahih manin, amah leh amah kiletkhia thei hizaw hi. Tuabang ki pumkhatna lotawh, ama’khiatna amah’n khia theilo ding hi. Munkhat ii khiatnate, mundangkhat ah kipulaak a hihmanin, a kitelzaw dingin amah leh amah kikhia thei kici hi.

`Luka 24:27, 44, 45 simin. Zeisu in, Amah kua kahi ci in Laisiangtho sungpan genkhia hiam? I Laisiangtho zatdan ding bang hong hilh naci hiam?`

Laisiangtho amah leh amah kiletkhiatna leh Laisiangtho hoihna hong musak hi.Tuabangin Laisiangtho munte deidan hetlo in, ei’khiatdante thuman cih lakna dingin khuikhawm zel ding hihang. Laisiangtho kammalte hoihtak ngaihsunpha zaw in. Munkhatpeuh khiatna lapaklo in, tua kammal omna laibu zong i ngaihsut kul hi. Paul in (Rome 15:4) sungah”Laisiangtho sung thu-om khempeuhpen eite thuhilhna ding” tuate khempeuh i simphat nading a hihi.

“Laisiangtho sungah Thu akim dildel in kigelh a, laisiangtho leh laisiangtho mah tehkaak ding ahihi. Tua kammalte a huamin en-ding a, a kizopnate zong i en-ding hi.Pasian in leitung a ding a ngiimna bulpi, kidona lianpi ngiimna leh hotkhiatna ngiimnate khempeuh i sin ding hi” —Ellen G. White, Education, p. 190.

Laisiangtho leh laisiangthomah i tehkaak dingteh, laisiangthomah hoihtak sim masa in. A hihtheihleh, alaibu bulpi ahi Hebru leh Greek encian leng hoihpen hi. Laisiangtho telsem nading in laibu bulpi kisam lianglo hi napi, phattuamna omtaktak thei hi.Ahihkei lehzong, thungetna, kiniamkhiatna leh ki-aapna taktawh laisiangtho i sim leh gahpha gah takpi ding hi.

`Upna thukhunkhat lungngai in, misite omzia cihbang, laisiangtho mun pawlkhat teelkhia lecin, adang nateellohte hangin paikhialhna omthei hi.Thulu khattawh kisai mun ombangbang kaikhawm in simna banghangin thupi mahmah hiam?`