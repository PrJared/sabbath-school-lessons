---
title: 'A Nungta Pasian Kammal'
date: 29/03/2020
---

Mikhat in a sihkuan a kam thupite vaikhak thei zel hi. Laisiangtho kipatna lamlaibu-nga gelhpa Moses in, a sihkuan in, mipite lakhat a sak hi (Thu Hilhkikna 31:30–32:43)

`Thu Hilhkikna 32:45–47 simin. Moses in Pasian’ kammal vangliatna tawh, Hebrewte kamciamgam a tutpih theihna koici gen hiam?`

Moses’ kam vaikhakte lakah hanthotna khauh omhi. Pasian in amah Moses tungtawnin a vaikhaksa khempeuh, lungsim sungah tengsak in, nuntakpih ding deih hi. Tate tuute kihilhsawn in Pasian hotkhiatna kamciam lenkip ding deihsak hi. Kammal khatpeuh tengkhia ding hilozaw a, “thukhamna khempeuh” mang ding deih hi (Thuhilhkik 32:46).

Leitung hunbeikuan nangawnin, Pasian in, Ama’ kammal tungah a citak a, thukhamte a lenkip, Zeisu’ teci panna a nei mipawl nei ding hi (Mang 12:17). Laisiangtho tungah thuman ding uh a, leitung hauhna lel ahilo, Zeisu hong bawlkholsak innpi luah dingte ahi uhhi (Johan 14: 1-3).

`Johan 1:1–5, 14; Johan 14:6 simin. Zeisu leh tawntung nuntakna vai bang hong hilh hiam? Thu in ci leh sa hong suak cih leh, Laisiangtho humuapna koici kizop hiam?`

Laisiangtho buppi mungtuppi in Zeisu hi. Messiah in ci leh sa tawh hongpaisuk napen, Laisiangtholui kamciam a tangtunna ahihi. Amah nungta, si,nungtakik ahihna Laisiangtho in tel tak in hong gen banah, a hoihzaw tawntung nuntakna zong hong kamciampah hi.

`Thu Hilhkikna 32:47 simkik lai in. Pasian’thu namanh manin, “na guaksuak lohna” bangpeuh om a, Pasian upna leh a thumanna in banghang in mawkmawk hetlo hiam?`