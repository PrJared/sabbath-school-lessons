---
title: 'Thu In Puahphatna Vanglian Nei'
date: 02/04/2020
---

`Kumpi Nihnate 22:3–20 simin. Banghangin kumpi Josiah in a puan balkeek hiam?Amuh khiatthu in, Amah bek hilo, minambup koibangin kheelzo thei hiam?`

BC 621 kumin, Josiah kum 25 pha a, Siampi Hilkiah in “thukhamna Laibu” Moseslaibu masa 5 teng, mukhia hi. Adiak in Thu Hilhkikna bu simpha diak uhhi. A pa Amon leh a Pu kumpi ginalopenpa Manasseh maan hunsungin, Baal, Asherah leh “vantungnate” (2Kumpi 21:3-9) biakna kawmkal ah tua laizialte mangthang hi. Josiah in, thuciamte a zakciangin, Pasian taktak biaknapan a mite gamlapi tungkhin cih a muh ciangin dahna tawh a puan balkeek hi. Gamsung buppi munsangnate khiasuk in, milim khempeuh susia a, puahphatna hong kipan pahhi. Tuateng a zawh khit ciangin, biakpiakna munkhatbek:Jerusalem ah Pasian biakinnpi sung bekah biakna pia uhhi. Tua a kimukhia Pasian kammalte in mipite lungsim zo, puahpha, kisikkik in kikheelsak hi. Tua kikheelna Josiah pankipan in Judah gambup kilawhgawp hi.

`Laisiangtho in eite nuntakdan hong kheelzo a, hotkhiatna lampi honglak cih koibangin hong telsak hiam?Johan 16:13, Johan 17:17, Hebrews 4:12, and Romans 12:2.`

Laisiangtho vangliatna teci lianpen in, nuntakdan hong kikheelsakna ahihi. Mihing’ mawh na leh gitnatlohna teng hong lakkhiatsak leh gumpa i kisapna hong telsak tua laisiangtho kammal mah hi.

Tehpihbei Laisiangtho in, tangthu lah hi, genkholhna lah hi, nuntakdan zong kheelzo a hih manin, khiatdan zong tehpih omtheilo hi. Laibu dangte bangin kikhia theilo hi. A nungta Pasian’ thu hi a, a nungta Khazih in “thumaan” ah hong makaih ding (Johan 16:13) a Khasiangtho hong sawl hi.Pasian humuam a kipiakhia ahih manin, a khiatdan dingzong a sungmahah thukhun omkhin zo hi. Tua thukhunte pen, laikungpute in, Laisiangtho mah a nazatsawn bangin khiat ding a hihi.