---
title: 'David Solomon Leh A Kumpi Khang'
date: 31/05/2020
---

David leh Solomon kumpi sephun pen Israel adingin khamhun hoih ahihi. David leh Solomon omkei zenleh bang aci tam? Laisiangtho genbangin amau’gam omkei leh? David omkei zenleh, a khuapi Jerusalemomlo ding hi (2 Sam. 5:6–10). David omkei peuhmah leh, a tapa Solomon lamsa biakinnpi omlo ding hi(Kumpi Masatete 8:17– 20).Atawpna ah David lotawh, hong kamciapsa, a suan a khak Messiah zong omtheilo hi (Jeremiah 23:5, 6; Maangmuhna 22:16). Israel tangthu a thak in gelhphatkik kul ding hi. Tua tangthu in, Israel leh pawlpi adingin nasep lianpi hong guan zaw hi.

`Samuel Masa 17 simin. A kician mahmah galzawhna khat Pasian in, kua zangin, koi ah ngahsak hiam?`

Samuel Masa 17:1–3 sung a gal kidona munte leikiatdan a tomin enpha in.Khirbet Qeiyafamun bangpen, Israelte’giahphual satna mualtung a hihi. Tuhun leisung tokikte muhna ah, kulh nasia takin kibawl a, Saul hunpan kipan David hunsung zong, khuapi cing galkapte in, mualnuai zangkuam teng a etsukna uh a hihi. A tokikte in, kongpi nih mukhia uhhi.Israelte’ taangkhuapite in kongpi khatbekmah nei uh himahleh, hihthu in(1 Sam. 17:52)sung a Hebru pau “Shaaraim” a cih “kongpi nih” cihna kipsak hi. Laisiangtho sung a khuapi khat tangthu a tel hipah hang. 2008 leh 2013 kumte in, Hebru laigelh khanghampen dingin a ki um, suang a kikuui laigelhnih mukhia uhhi. Tua a kikuuilai nihna in, Eshbaal cih minkhat gen a, Saul’tapa khat mintawh kibang hi(Khang Thangthu Masa 9:39).

1993 kumin, saklam khuapi Teldankitokik a, Damascus kumpiHazael in, “Israel kumpi David’innkuan” tungah a galzawhna ciaptehna laigelh ki mukhia hi.Laisiangtho sungah David kicipa omtaktak a hihna, hihthu ciaptehna te’n teci pang hi. 

`Pawlkhatin, Kumpi David omtakpi lohi a cihbang uh hileh, eite’ upna bang a ci tam maw?`