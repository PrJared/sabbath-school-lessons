---
title: 'Isaiah Hezekiah Leh Sennacherib'
date: 01/06/2020
---

`Isaiah 36:1–3 leh Isaiah 37:14–38 simin. Assyrian mihonpi in, Judah dodinghong kuanlai in, Pasianin, Amite koici suahtak hiam?`

BC 701 kumin, Judah dodingin Sennacherib hong kuan cih laisiangtho in gen hi. Amah Sennacharib tektekin zong ciamteh hi. Atangthu laibute Nineveh khua ah kimu kik a, “Hezekiah’ khuapi sawmli leh guk leh simzawhloh khuaneu tampi takmah ka zogawp hi” cihi.Sennacherib’ kumpi inndei laizang kawmtungah, Judea khuapi Lachish a zawhna thute zong kimukhia hi.

Lachish a kitawhkikna panin, Sennacherib haltum khit a neng a tawngte zong kimu hi. Tua lai in,Jerusalem khua suakta hiuhiau ahih manin Sennacherib in, “Judean Kumpipa Hezekiah zong ama’ khuapi sungah, vasakhum bangin kakhumcip hi” cihi. Jerusalem a kisuksiatna leh salmatna ciapteh ding bangmah omlo hi.

Jerusalem ki kim-uum mah a, ahih hang in, vantungmi in, Jerusalem honkhia ahih manin nikhatbek kim-uum man hi. Isaiah in “hih khuapi ah amah hong pailo ding a, thaltang zong lawnlo ding hi. Lum tawh hong pailo ding a, galsim nading panmun zong hong bawllo ding hi. Hong kuan na lampi mahah amah ciahkik ding a, hih khuapi sungah hong pailo ding hi. Banghanghiam cihleh Ka nasempa David kakhualna in, hih khuapi a suahtak nading ka huding hi” (Isaiah 37:33–35)cihi.

Nineveh ah, Lachish tangthu bekmah omhi. Jerusalem’tangthu kumpi inn kawmtungah ki gelhlo hi. Sennacherib in Lachish a zawhna thubekmah kisialhpih thei hi. Assyrian pasiante leh vantung Pasianin a mite a hotkhiatna honglak hi. Pasianin Assyriate hong galsimna mu a, Hezekiah thungetna zong za hi. Tangthusungah Pasianin nasem hi.

`Tuni tuhunin nathungetna Pasianpen, hualai pek a Israelte a honkhiapa Pasian mah ahihlam naphawkthei ding hiam?`