---
title: 'Letkhiatna Banghang Thupi'
date: 07/05/2020
---

`Nehemiah 8:1–3, 8 simin. Amimal bek hilo in pawlpi mahmah in laisiangtho telphat ding banghangin thupi hiam?`

Laisiangtho sungah a thupipen dotna in, hotkhiatna leh, koibangin hong honkhia cih ahihi. Zeisu in eite ading a hoihpen banghi ci hiam? Leitung khempeuh ngah in, ihkha mansuah leng bang phattuamna omding hiam (Mate 16:26)?

Hotkhiatna tawh kisai laisiangtho hilhna teltheihna dingin, letkhiatdaan thupi hi. Thumanlo takin laisiangtho i simleh, hotkhiatnathu bek ahilo, thudang tampitak zong telkhial gawp ding hi hang. Nungzuite hunlai in zong, upna manlote pawlpi sungah hong lutsim hi. Tuapen, laisiangtho letkhiatna manlote hang ahihi.

`2 Peter Nihna 3:15, 16 simin. Hihmunin, laisiangtho thumantawh i sim ding aphatmawhna bang hong gen hiam?`

Laibu’mite i hih takpi leh, laisiangtho bekmah tawh i nungta ding a, tualo adang taangh upna, pawlpi’thukhun leh pawlpi thupiakna tawh laisiangtho letkhiatna cihte i zangkei hi. Eite tat leh hekzia ding hong hilh laisiangtho nei i hhih manin,thuman takin laisiangtho khiat theih ding thupi mahmah hi.

I pawlpi thu-upna leh nasepna peuhmah, laisiangtho letkhiatdan manmahmah in huzaap mahmah hi. Letkhiatdan mankei leh, upna thukhun leh hilhnate, pawlpi leh pawl nasepnate zong kipumkhat theilo hi. Akisia leh a vakvai upnate in, akisia a vakvai pawlpi piangsak hi. Leitungah i piakding thupuak neigige napi, a khiatna telmello khawng i hihleh, tua thute leitung buppi zuak dingin bangci gentheih ding i hhi hiam?

`Mangmuhna 14:6-12 sungah vantungmi thumte thupuakte simin.Upna tawh kisai bang thupi om a, tuate telcianna in i mission a ding bang thupi omhiam?`