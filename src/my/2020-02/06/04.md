---
title: 'Laisiangtho Leh Ngeina'
date: 05/05/2020
---

`Sawltak 17:16–32 simin. Sawltak 17 sungah, Paul in, lungdamna thupen thudang tawh hong zopsak hi: Greek ngeina upna tawh zom hi.Tua ngeina tuamtuamte in, i ngaihsutdan tuamtuamte koibangin huzaap thei hiam?`

Tua nisuahnalam gamte’ngeina theihna in, laisiangtho hong telsaktuam mahmah hi. Etpak dingin, “Hebru ngeina ah, mikhat in, ama’ lungkimna tawh a hilo gamtatna khat peuhpeuh pen, ama’ phalnamah tawh a hih manin, mawhpuak nei veve hi.Humuapna tawh laisiangtho gelhte in, Pasian’nasepna hizaw hi ci uh a, tuapen nitumna lamgamte in, ama’n phal, aihkeileh khaamlo hi, gentehna, ‘Pharoah’lungsim khauhsakna’, ci uhhi”—”Methods of Bible Study,” section 4.p.

Ngeina sungmah ah laisiangtho letkhiatzia dotna piangsak hi. Laisiangtho pen ngeina ki bulphuh hiam, tua ngeinatawh kizomte bekin sangthei ding hiam? Pasianin ngeina namkhat tungah a piak thupuakpen, tua ngeina khengin mikhempeuh tungah thugen thei ding hiam? Minamkhat’ ngeina bulphuh in, eite letkhiatna dingin a kikheel ziauziau thei hiding hiam?

Sawltak 17:26 sungah, Paul in, a thupi mahmah khat hongpia hi napi, mite’n tuathu a sim uhhang, thupiseh mello uhhi. Pasian in sisan khatsungah hongbawl hi cihi. Eite bel ngeina tuamtek sungahkilamdang himahleng, laisiangtho in, tua mite khempeuh Pasian bawlsa ci in kizopna lianpi khat hongpia hi. Mawhnei i hihna leh hotkhiat i kisapna pen ngeina tawh ciangtanh omlo hi. Zeisu sihna leh thawhkikna tungtawnin hotkhiatna i kisam ciat hi.

Pasian in minamkhat tungah gen himahleh, tua minam khangsawnte in, Pasian’ kammalte simin, amau huamsungbek ahilo, a pualamah zong paikhia lai ding cih Pasian in mukhol hi.Tua tawh a kibang, Algebra pen AD kum zalom 9na sungin, Iraq gam Baghdad khuapi ah kiphuankhia ahihi. Tua ahihteh, Algebra lam peuhmah tualai munbek mahah kizang ding hiam? Hi tuanlo hi.Pasian’thuman zong tuabanglian hi. Laisiangtho pen taanglai ngeina tuamdang khat hun a kigelh himahleh, a sungom thumantepen, amaubek hihetlo in, eite zong hong huamlai hi.