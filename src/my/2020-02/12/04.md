---
title: 'Haksatnate Ki Niamkhiattak In Phu'
date: 16/06/2020
---

`James 4:6–10; Khang Thangthu Nihna 7:14; leh Zephaniah 3:12 simin. Laisiangtho a tel haksate lungduai takin simding banghangin kisam hiam?`

Mi tampitakte in, amauthu in bangmah hihzolo ahihna, a pualam panpihna khatpeuh kisam a hihlam uh kiniamkhiat takin phawkthei uhhi.Na khempeuh theikim zolo ahihlam phawk uhhi. Hih mite’n, amaubek thuman kici tentanlo in, thuman manpha sakzaw banah, thuman cihpen amau bawltawmtheih a hihlohzia tel uhhi. Amau teltheih thuman lianpenpen in, a thumantheih uh tawm mahmah cih a theihna uh hizaw hi. Paul in “Dal limlang sungpan etbang” (1Cor. 13:1) nacihi.

Tuabang lungsim kiniamkhiatna in thupha tam hi: kiniamkhiat takin zonna in pilna khanna hi a,suakta takin a kihilhpilthei lungsim piangsak hi. A kiniamkhiatte khialbaih zaw tuanlo uh a, lungsim kikhelbaihin lungsimkip neilo cihbang zong hi tuanlo uhhi. Laisiangtho thuman sangthei cihna hiziau lelbek hi.Amau pilna bangciang omcih tel uh a, mi kiphasakte’ neihtheih ngeiloh, Pasian’thu lamah khantohna neithei uhhi.

“Kiniamkhiat takleh, deihna taktawh Pasian’thu lamlahna a zong mite in hotkhiat nathu, laisiangtho sungah ombangin teltaktak ding uhhi.Ahihhang tuabang lungsim neilo a, thuman zong peuhmah, tua thuman amau kiangpan ki lakhia ding hi. Lungsim takpitawh a zonglote Topa’n hopihlo hi. Zahtakna neilo lungsim hoihlote a ding Topa in hun mawk beisaklo hi.Dawimangpa deihnabang zui a, Pasian’thukham a thupisaklo mite, dawimangpa in lamhilh tawntung hi. I lungsim ki niamkhiat in, deihtakpina leh zahtakna tawh Nuntakna Thu zong ciatni; a ki niamkhiat leh a kitamzaan lungsim bekin khuavak mu hi”—The Advent Review and Sabbath Herald, August 22, 1907.

`Kiniamkhiatna leh thutaktak nakoici khaikhin thei ding hiam?Mi khatpeuh in, No Seventh-day Adventistte, Na Sabbath uh thuman taktak hi a, midangte khempeuh khial uh cih koibangin lakthei ding Na hi uh hiam ci in hong dotleh nakoici dawn diam?`