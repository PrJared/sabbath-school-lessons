---
title: 'Haksatnate Laisiangtho Leh Thungetna Tawh Phu'
date: 18/06/2020
---

`Sawl. 17:11, Sawl. 8:35, leh Sawl. 15:15, 16 simin. Nungzuite leh pawlpimi masate in, dotna haksa a tuakuh ciangin, bang hihuh hiam? Laisiangtho mahin tuate bulpi a hihveve theihna banghang hiam?`

Laisiangtho thuhaksate a dawnna ding laisiangtho sungmah ah omhi. Laisiangtho thubuai tepen munkhatbek simlo in, mun dangdangte tawh simkaak lecin, tuate in hong telsak tuamthei hi. Laisiangthothu teltheih nading laisiangtho mahin hong huhthei ding hi. Laisiangtho sungpan in a thupi mahmahte zonkhiat theihnapen i kisap penpen a hihi.

Munkhatpeuh natelloh a omciangin, a kinaipih mundang tuamtuam tepan khuavak la in. A kitelcian mahmahte zong masa lecin, a kitelcian lote tungah khuavak hongtaan ding hi. A kitelcian mahmah munte khawngpen, a telhak munte khawngtawhkhuamialsak ke’n.Laisiangtho pualam khawngpan, mite ngaihsutna khawng leh science khawngtawh laisiangtho khiatna i zonsangin, tua laisiangtho sungmahah zong zaw ding hihang.

Haksatnate pen i khuktung tun peuhleng muhdanthak tawh hong musak thei hi. Thungetna pen, laisiangtho teltheih na’ng Pasian’huhna kisam i hihna pulakna a hihi. Thungetna tawh, tua laisiangtho a humuampa Khasiangtho mahin, i lungsim hong vaksak in, laikungpute laigelhte tel zawhna dingin hong huh ding hi. Thungetna sungah, suakta takin i telnop thute Pasian kiangah pulakthei lel hihang. Mitte hong honsakin, Ama’thu zuihnopna lungsim neitheih na’ng thunget ding phamawh mahmah hi. I thungetna hongdawngin, a Khasiangtho in hong makaih ciangin, ama’ kammal tawh ki tukalhin bangmah hong hihlo hi. Pasian’nasepna peuhmah laisiangtho tawh kituak sakden a, Laisiangtho laikungpute a humuapsa mahbangin kipsak tawntung hi.

`Thungetna in, Pasian’thu i telsemsem nadingin, leh athu i mantheihna ding koibangin lungsimman hongpia thei hiam?`