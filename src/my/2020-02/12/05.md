---
title: 'Lungsimkip Leh Thuakzawhna'
date: 17/06/2020
---

`Galatians 6:9 simin. Paul in, midang tungah a hoih bawlnathu a gen bangin, a haksa dotnate zong tua lungsim mahtawh phut ding kisam hi. Thusia kileptuahna ah lungsimkip leh thuakzawhna,banghangin kisamthei hiam?`

Gualzawhna dingin kipkhona kisam hi. I mawkngahte zong i thupisim keilel hi. Laisiang tho sungah a telhaksa thute in, i khuak nasemsak a, lungsimkip leh thuakzawhna tawh tuathute hong zongsak tentan in a thupitna zong hong musak hi. Laisiangtho khiatna zongin nahunzatte pen hunhoih hunpha ahihi.Laisiangtho thuman i zonhun sausemsem leh thupha liansemsem hi. I lung hong buaisak hong hehsakkhat peuh noptuam i ngahleh ei ading a manphalua hipah hi.

Thubuai khatpeuh nalepzawh pakloh hangin kilemh zonawnlo ding hituanlo hi. Tuabang munte khenpahpah pen ngaihsuthuai mahmah hi.Laisiangtho sungah thuhaksa khatpeuh a tuakteh tawmkhawng ngaihsun pakin, a pianmelloh ciangin khengsuakpah ziau, cihbang tawh kitel tuanlo ding hi. Pawlkhat leuleu in, laisiangtho muantak a cing diam peuh ci uh. Mangngilhloh dingkhat, baihmahmah napi’n, mihing’pilna aihke’h haina in muzolo thei hi.

Algebra i sin ciangin, nailang bang sawtta, bawltheih mahmahloh ciangin, kibawlthei nawn ke’nteh peuh ki mawkcih thei hi. Laisiangtho simna ahzong tuabang lian ahihi.

Na thaneihzah nakisin nangawn a kingahloh ciangin, tawmvei khawlphot inla, Pasian in kiciantakin bang honglak cih enpha kik in. Khalam mitpilna peuhmah pen, Pasian lamlahna bang a sepna bekmah tawh kingah thei hi. Tua ahih manin kiptakin lungduaina tawh laisiangtho simin. Thuakzawhna in hun nunungmi eite a ding i manphatna ahihi (Mangmuhna 14: 12 simin).

`Lungsim takpi leh lungduai takin laisiangtho a simte tungpan bang pilna i ngahthei diam? Thuman a zong mite lungkiat lohna’ng koibangin tha i pia thei ding hiam? A telhak laisiangtho munte i phutkhak ciangin banghangin lauhuai lolel hiam?`