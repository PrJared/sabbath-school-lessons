---
title: 'Thumantak Leh Kidawmtakin Haksatna Phu'
date: 15/06/2020
---

Laisiangtho mun natelzawhloh khawng a omngei hiam? A dangte tawh kizawitot sakding khawng a haksa thei hiam? Khatveivei, leh mailam ah phukha thei ding hiteh. Kidot ding inah, Koi bangin nadawng a, mailam ah, nakoici dawnlai ding hiam?

`Khang Thangthu Masa 29:17, Paunak 2:7, 1 Timoti Masa 4:16 simin. Hih laimai haksate dawntheih nadingin, hih munte’n bangpeuh gen hiam?`

Thumanna bekmah tawh haksatnate i nawkzo bekding hi.Thumaanna in, haksatna tawh hong kipelhsak tuanlo a, hong kemcingzaw hi. Sittelna taktak hong omciang, nathumanna in, kineihna omsaklo ding hi. Pasianin thumaanna leh cihtakna deih hi. I laisiangtho simna ahzong, amah sun ding hong deih hi.

Mi thumante peuhmah in, a telhak munte a tunteh, a kisailopi khawng tawh thuman melh gawplo uh a, midang lampialtheih nading bawllo uhhi. Akician mello thukhatpeuh phuaktawm in dawn mawkmawk sangin, a kipkho dawnna ngakleng hoihzaw tham hi. Laisiangtho khiatna ah i thumanna in, muanna piangsak a, tua muanna in mi kizopna cidamsak hi. Upmawh dawnna sangin mi huupzo zaw hi. A hihetlo khatpeuh tawh nadawn mawk sangin, theitel lian ke’ng ci lecin hoih zaw thampek hi.

Mi kuhkal takpi te’n, Pasian’thuman telnuam takpi a hihmanun, lopthop bawl hetlo in, a thuman a theih masiah hanciam in ngak uhhi. Tuabang mi kuhkalte in, a thupi khat khawng kantan kha nuamlo uhhi. Kinluat in neilo zaw in, a kizoppih theih ding mun tuamtuamte zong kicing takin simpha mahmah uhhi.

`Na telphatloh leh, nang pilna in a batphatloh thute a omciangin, nabangcih zel a, mailamah zong nabangcih lai ding hiam?`
