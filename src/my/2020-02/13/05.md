---
title: 'Pasian Kammal Tawh Gamdaih Hun'
date: 24/06/2020
---

I nuntak hunte dipkua lungkham lungkia in i omhi. I sabuai tungah an a omtheih nadingin tawltakin nasep kulzel hi. I kisap vante neihzawh na’ngin suktai totai in i huaiham zel hi.I lunggulh vante in lungnop hongpia dingin lamen thei hihang. Ahih hangin Solomon in Thuhilhsia laibu sung ah tuabangin piangdenlo cih hong hilhhi.

Bangthu bangthu in ei hong nakbuaisak mahmah taleh, Pasian a dingin tuate nak baihlua lel hi. I uploh hang zong hi tuanlo a, laisiangtho simhun, thunget hun leh Pasian kiang naih hun i lakloh hang hizaw a, “nanuntakna ama’khutsungah omhi” (Daniel 5:23).Pasian tawh i kikhawl hun dingte khawng nadang sepna in beisakthei hihang. Hong gumpa Zeisu tawh kimuh ding khawng i ki-uaikaisak zel leng, Khasiangtho in koibangin hong hopihthei ding hiam? Pasian’kammal simna tawh hunhoih la in, thungetna tawh kikhawl leng, i kha nungta ding hi.

`Late 37:7; Late 46:10; lehLate 62:1, 2, 5 simin.Pasian tawh hunsiangtho lakvai bang gen hiam? Pasian tawh hunsiangtho banghangin thupi hiam?`

Na itmahmah khat tawh huntuam lak nuamsa mahmah lel hiteh. Pasian’kammal simna ding hun, kuama sukbuai theiloh hun telngiat in. A dipkuathuai i nuntakna pen, lungsim takpi tawh ki aapna huntawh laih in. Zingsang tungin tua ki-aapna hun lakding hoihpen hi. Nasep kipatma in tua bang hunlakna pen, tua ni sunthapai thupha sanna hi a, amanpha nathu zakte in nang hong uapding hi. Kuama sukbuai theihloh dingin, Pasian tawh kikhawlh ding hun tuamlak in. Laisiangtho hong piapa Pasian tawh thungetna tungtawnin kizom lecin nanuntakna nakpi takin hong hoihzaw tham ding hi. Zeisu tawh hong kibangsak ding hi.

`Pasian tawh huntuam ladingin bangzah nalawp hiam?Tua hunte bangtawh kibang a, Pasian’ hong itna i telsemsem theihna ding koibangin hong huhthei hiam`?