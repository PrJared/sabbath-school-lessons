---
title: 'Zeisu Kiangpan Sinna'
date: 22/06/2020
---

Khazih sangin a hoihzaw etteh takcing i zuihding kuamah omlo hi. Ama’n zong laisiangtho mah thupisak a, Pasian’kammalte tungah dingkip hi.

`Luka 4:4, 8, 10–12 simin. Satan’ khemzolnate nanzawh na’ng in Zeisu in laisiangtho koici zat hiam? Mawhzolna i thuakciang phadiak in, laisiangtho bulphuh ding a thupitna bangteng peuh hong gen hiam?`

Zeisu in laisiangtho tellua hi.Pasian’ kammalte ama’lungsim sungah tengmahmah ahih manin, a kamtawh genziau thei lel hi. Tuabangin Pasian kammal nuntakpih theih manin, Pasian tawh hunhoih hunnuam zangkhawm thei hi. Laisiangtho kammal zat bang linlian theikei khaleh, dawi in khemnop samahmah ding hi. Dawi nangawn in zong a mikhem nading laisiangtho kammal zang hi. Dawi in ama’deihna lamah a zatbangin zatlel tawh kicing zolo hi. Laisiangtho mundang khatpeuhin koici pulak hiam theileh a khiatna mantaktak theitheituam ding hi. Zeisu bangin Pasian’kammal i nuntakpihna bek phattuamna om a, Satan hong khemzolnate tungah hong gualzo sakthei hi.

Zeisu in a nungzuite’lungsim honsak a hihmanin, “a kigelh bang” in telsak hi (Luka 24:45, 46; Mate 11:10; Johan 6:45).Laisiangtho a simte in “thukham sung a kigelh bang” in telthei ding hi.Bangthu nasim hiam? (Luka 10:26). Zeisu nuntakzia, laisiangtho sung a kigelhbang nuntakziau ding hilel hi. Johan 7:38 sungah, Pasian’thu in sa hong suak a –a nungzuite tungah laisiangtho a ciahkik ding sawl hi. Zeisu in Messiah a hihlam laisiangtho bekin hong theisak hi. Laisiangtho in ama’thu teci pang hi (Johan 5:39). Zeisu teekmahin a kigelh bangbang in, laisiangtho beelding ut hi. Amah tuabang hihnuam ahihleh, eite’n zong bang hihdingin hongsawl hiam?

`Mawhzolna tawh nakido ciangin, laisiangtho simding koibangin naphukha ngei hiam? Mawh hong kizol ciangin, laisiangtho nasim hiam? Bangpeuh hongpiang kha hiam?`