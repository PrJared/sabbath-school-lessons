---
title: 'Laisiangtho Leh Genkholhna'
date: 06/06/2020
---

### Tukalsung simding
Daniel 2:27–45,Johan 14:29, Gamlak 14:34,Daniel 7:1–25, Daniel 8:14,Korin Masa 10:1–13.

> <p>Kamngah</p>
> “Amah in, zingsang leh nitak biakpiakna tulnih leh zathumvei a cinkhit ciang in, biakinnpi kipuahkik ding hi, a cihi” Daniel 8:14.

Laisiangtho genkholhna pen i nasepna leh eima ading thupi hi. Tua genkholhnate in, Pasian thuman kician mahmah ahihna hong musak hi. Zeisu in zong (Johan 14:29; leh Johan 13:19) sungte ah “Athu hongpian taktak ciangin ka thugente na-uptheih nadingun, a pianma in hong genkhol ka hihi” cihi. Dotna thupi khat: genkholhna khat tangtung takpi cih i theihna dingin, tua genkholhna koibangin kikhia hiam?

Biakna puahphat hunlai in, puahphate in tangthupute hihdan zui uhhi. Tua hihdan in Daniel leh Johan tegel amau a tuak a khiatdan hipah lel hi. Tangthupute in, genkholhna peuhmah tangthu sungah khantohna tawh picing in, Pasian’tawntung gamdong hongtun hi ci uhhi.

Tukalsung, tangthupute in genkholhnate a khiatdan i sin ding hi. “Genkholh thute a tangtun kawmin tangthusuak cih i mu ding hi.Genkholh thute tangtunna tangthu sung i muh banah, biakna puahphatna sungah Pasian ompihna i sin ding a, kidona lianpi tawpdong Pasian hong makaihna zong kimu ding hi”—Ellen G. White, Testimonies for the Church, vol. 8, p. 307.