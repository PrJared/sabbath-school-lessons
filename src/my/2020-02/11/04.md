---
title: 'Kineu Zongkhia'
date: 09/06/2020
---

Biakna puahphate in, kum zalom tampi sungmah, Daniel 7 leh 8 sung a kineu pen Rome pawlpi ngawh uhhi. Banghang hiam?

`Daniel 7:1–25 leh 8:1–13 simin. A munnih mahun kineu’thu bangpeuh genkhawm tuak uh hiam? Eite’n zong kineu koici muhkhiat thei ding i hi hiam?`

Daniel 7 leh 8 sungah kineu in aneihtuak omzia sagih nei hi: (1) kii hikhawmtuak uh; (2) bawlsiatna vanglian neikhawm uh (Daniel 7:21, 25; 8:10, 24); (3) kiphasak khawm in Pasian’min gensia khawm uh (Daniel 7:8, 20, 25; 8:10, 11, 25); (4) Pasian’mite ngiimkhawm uh (Daniel 7:25, 8:24); (5) genkholh hunte tawh kituakkhawm uh (Daniel 7:25; 8:13, 14); (6) hunbei dong omsuak khawm uh (Daniel 7:25, 26; 8:17, 19); (7) Pasian in susia khawm ding uh (Daniel 7:11, 26; 8:25).

Tangthu in, kumpi masapen Babylon(Daniel 2:38) ci a, a nihna Media-Persia(Daniel 8:20), a thumna Greece(Daniel 8:21) cihi. Hih kumpite khitteh Rome hong piang keileh tangthu manlo hipah hi. Daniel 2 sungah, sik in Rome hi a, sik leh buan kihel khepeek tawh hunbei dongmah kizomsuk pah hi.Daniel 7 ah kiineu in sapi lina pan hong pokhia a, lina ading khenkhat mah hi paisuak hi.

Daniel 7:25 sung a kum 1260 sung gamvai leh biaknavai a helzau, Rome sungpan in bang ukzawhna hong piangkhia hiam? Tangthu leh genkholhna bangin papacy mahtawh kituak bek hi. Gamsung mi namsawmte lakpan, papacy hong piangkhia in, minam thum lawnkhia hi (Daniel 7:24). Papacy pen, adangte tawh etkaak ciangin “a omsate tawh kilamdang mahmah” Daniel 7:24 cihi.Amah in “alianpen Pasian langpangin thugen” (Daniel 7:25) a, “vantung galkap mangpa bangin kiliansak” (Daniel 8:11) in, Zeisu dinmun teng laksakin pope kici uhhi.Papacy in zong “Sangpenpa’ misiangthote” (Daniel 7:25)a bawlsiat ding zong picingsak, leh “vantung galkapte do” (Dan 8:10)puahphatna do in Protestantte that hi. Papacy in thukham nihna paikhia a, Sabbath pen Sunday tawh khek in, “hun leh thukham khelsawm” (Daniel 7:25) ding hi.

`Daniel 7 leh 8 sungah, Greece khitciangin, a dangkhat hong khangin a tawpdong in omsuak ding hi. Rome lo kuadang omthei ding hiam, papal in e? Gamvai tawh etciang diklo phial mahleh, vantungmi thum thupuakte in, a thupi mahmah tulai a ding thuman koibangin hithei hiam?`