---
title: 'Kum Ni Thukhun'
date: 08/06/2020
---

I letkhiat ding danah, kum-ni thukhun theihhuai hi. Laisiam tampi takte’n zong hih thukhun pen, Daniel leh Mangmuhnalai tungtangah zangmah uhhi. Laisiangthomun pawlkhat leh a kizop pih pawlkhat tungpan tua thukhun namu uhhi.

`Gamlak Vakna 14:34 leh Ezekiel 4:6 simin. Hih kum-ni thukhun pen, hih laisiangtho mun tegel ah, Pasianin koibangin hong lak hiam?`

Hihmun tepan kum-ni thukhun teltakin i muthei hi. Daniel 7:25, lehDaniel 8:14, a kizoppih Mangmuhna 11:2, 3; 12: 6, 14; leh13:5 cihtehih thukhun tawh  kizomsak thei ding i hihiam? Daniel leh Mangmuhna sung kum-ni thukhun a kipsak namthum: limciinna, hun sau leh a khiatna hong genpahna cihte ahi uhhi.

Amasa in, sapi leh kiite in kumpite acihmah bangin, a hunte zong amau khanhunmah hi sukpah lel hi. Sapi leh kiite pen a kammal banglian in kikhia theilo hi. Amau in limpuak nei sese uhhi. Adang genkholhna te’n limpuak nei uh ahihleh, banghangin akammal ombangin letkhia sese ding hiam? Limpua mahin khia ding hihang.

Anihna, genkholhna sungah kumpi tampite in kum zalom tampi huam uh a, tuate bangpen a kammal ombang lianlianin khia leng hithei hetlo hi. Kum-ni thukhun mahtawh khiatciang bekin, a hitheilo ding thukhat pen a hithei thukhat hongsuak hi.

Anunung pen, hun a kipiate nangawn zong limpua hun vive ahi uhhi.Daniel 8:14 sungah “Zingsang leh nitak 2300 vei” acih ciangin zong, a kammal ombang lian hinawnlo a, limpua mah hipah hi.

`Daniel 9: 24 -27 sung a kal 70 genkholhna sim in. “Jerusalem lamkikna dingthu a kipiak hun a kipan, sathau kinilhpa hongpai dong” (Daniel 9:25), a laimal in kal 69 hi a, kum khat kha li leh kalkhat ahihi. Tua banglian hipah leh tua genkholhthu kitelthei vetlo hi. Bang hang? Kum-ni thukhuntawh i bulh ciangin, kal 70 pen kum 490 hong phathei pan hi.`