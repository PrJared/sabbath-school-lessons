---
title: 'Limpuakna Ingenkholhna'
date: 11/06/2020
---

Daniel leh Mangmuhna sung a hun nunung genkholhna ah, limpuate munkhatah tangtung khawm uhhi. Gentehna’n, keltal limpuak in Greece hi a, Daniel 8:21 sung kumpi khat ahihi. A lai siangtho munmahin a min honglawh nungsang, kicianlua lel hi. Limpuate in zong, laisiangtholui hunlai mikhatpeuh, thupiang khatpeuh leh kipawlna khatpeuh bulphuh phot a, tuapan mailamah a picing zawlai thukhatpeuh kawksawnlai hi. Limpuakna pan letkhiatna pen Zeisu leh laisiangtho thak laikungpute hihdan hi a, tua banah Laisiangtholui sungah zong tua mahbang veve hi. Limpua leh limpua ahihloh khentel theih nadingin, laisiangtho gelhte’n a genbangbang hizaw ding hi.

`Korin Masa 10:1–13 simin. Paul in Corinth pawlpi mite a hatthotna ah, bangthu piangkhat zang hiam? Eite tawh koibangin kisai thei ding hiam?`

Paul in Paikhiatlai a thupiang taktakte gen a, Hebrewte in gamlakah a phutkhak thute pen khangthakte ading limpua ahihna lak hi. Pasian in Moses humuap in, ciamtehsak a, “eite adingin hilhkholhna hisak” (Korin Masa 10:6), hun nunung khalam Israelte’n mawhzolna a zawhzawh nading hanthotna in zang hi.

**Anuai a munte sim inla Zeisu leh laisiangthothak gelhte in limpua sakmaw puasaklo cih khensuk in.**

`Mate 12:40`

`Johan 19:36`

`Johan 3:14, 15`

`Rome 5:14`

`Johan 1:29`

Munkhat simin, Zeisu leh laisiangtho thak gelhte in, limpua leh pualo khentel theih dingin gelhkhin hi. A picingzaw thute pianglai ding cih hong laksawnlai hi.

`Leitung biakbuk nasepnate ngaihsun lecin, eite hong kihotkhiat dingzia hong hilh hi. Biakbuk nasepnate eite ading a thupitna bangteng hong hilh hiam`?
