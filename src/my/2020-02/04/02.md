---
title: 'Taangh Upna'
date: 19/04/2020
---

Taangh upna zong sia samlo hi. Thu beisate kizomto thei in, mantakin nakisem hiathiat thei hi. I bulpi tawh hong kizomkipsak hi. Hih taangh upna in, biakna sungah a thupi mahmah khat hi napi, lauhuaina zong pawlkhat omlai hi.

`Maku 7:1–13 ah Zeisu in leitung taangh upnate bangcidaan in genhiam?`

Zeisu’n a phutkhak taangh upnapi pen Jew mite lakah a khangkhang in Siate pan sangnaupangte tungah kihilhsawn uhhi. Zeisu’hunlai in, Laisiangtho tawh kimin omsak uhhi. Tua taangh upnate in hun sawtpi la in, thunengnono tampitakmah Laisiangtho ahuh dingin behlaplap uhhi. Hih mihing’ ngeina lelte, biakna makaipite “upate” in pibawl mahmah taleh (Maku 7:3, 5), Pasian’ thukham tawh ki zakim theivetlo hi (Maku 7:8, 9). Mihing’ taangh upna ngeina hipeuh a, “Pasian’ thu pampaih uhhi” (Maku 7:13) cilel hi.

`Korin Masa 11:2 leh 2 Thesalonika Nihna 3:6 simin. Pasian’kammal leh Mihing’taangh ngeina koibangin khentel thei ding hiam? Tuabang khentel ding banghang thupi hiam?`

Anungta Pasian’kammal in, amah zahtak theihna leh cihtakna hong guan hi. Hih cihtakna in ngeina khatin kipsuak hi. Eite’ cihtakna in, a kammalte tungtawnin a deihna hong pulaak den, a nungta Pasian tungah thumaan ding deih hi. Mihing’ ngeinate khempeuh tungah, Laisiangtho in makaih tawntung hi. Taangh upna ngeina hoihpente tungsiahah Laisiangtho omlai hi. Pasian’ kam mal hang a hong piangkhia taangh upna ngeinate nangawn, Laisiangtho tawh taihphot lai ding kisam hi.

`“Taangh upna” cih thulunuai ah, pawlpi’ septheih ding bangteng a omtam maw? Laisiangtho leh ngeina khentel theihding banghangin thupi kici thei hiam?`