---
title: Laisiangtho
date: 23/04/2020
---

Eite Laisiangtho hong muam honglak Khasiangtho in, Pasian kammalpan lampial dingin cikmah hunin hong makaih ngeilo hi. Seventh-day Adventistte a dingin, Laisiangtho sangin a lian zaw taangh upna, phutkhakna, ngaihsutna leh ngeina khatzong omlo hi. Laisiangtho bekmah in na khempeuh hong tehsak thei hi.

`Johan 5:46, 47; leh Johan 7:38 simin. Zeisu bekmah, Khalam dotna hong vengsakthei hi. Zeisu in Messiah ahihna Laisiangtho in bangci gen hiam?`

Mi pawlkhatin Khasiangtho kiangpan a tuamvilvel in “genkholhna” ngahdaan in ki um uh a, ahih hang Laisiangtho tawh ki tukalhgawp hi. Khasiangtho khawngpen Pasian kammal sangin liansakzaw pongmawk uhhi. Pasian’kammal thupisaklo, a thupuakte khawng a pelhte in, Khasiang -tho makaihna nuaipan pialkhin uh a, lauhuai mahmah hi.I kha’galmuanna in Laisiangtho a hihi. Upna leh tatna hekna khempeuh ah i dinsan ding ahihi.

“Laisiangtho tungtawnin Khasiangtho in i lungsim sungah thuman thutak hong guan hi.Thukhial pholak in lungsim sungpan hong nilkhiatsak hi. Thuman Khasiangtho in, Pasian’kammal tungtawnin nahongsem a, Khazih inzong mite ama lamah kaai hi”—EGWhite, The Desire of Ages, p. 671.

Pasian’kammalpen Khasiangtho khawngtawh mawkkhek keini. Amah’n Laisiangtho tungtawn in Zeisu lamah eite hongzol in, Khalam dinmun pen Laisiangtho bekmah cih hong hilh hi. Laisiangtho in thuman upna hi(1Tim. 4:6) a, Pasian’kammal in muantakcing, santakcing hi. Laisiangtho tungkhawngah thu-mawkkhen keini.Pasian’thu in eite’ngaihsutna hong ukin, thukhen thei hi. Pasian’kammal a kigelh ahihi.

`Thudang a kician mello, upmawhthu khawng sangin, Laisiangtho mah a lungmuanhuaina bang omhiam? I thuhilhnate leh khalam thute  Laisiangtho dinsanin i neihlohna bang lauhuaina piangthei hiam? I khalam thute ah mimal thusuak peuh tawh kalsuan mawk leng, bangzah in lauhuai ding hiam?`
