---
title: Phutkhak
date: 20/04/2020
---

`Romans 2:4 leh Titus 3:4, 5 simin. Hoihna, thuakzawhna, mawhmaisakna, migitna leh Pasian itna koici neihtheih ding ihi hiam? I upna pen, muhtheihloh lungsim pilna maimai hilozaw in, ihphutkhak taktak ahih ding banghang thupi hiam? I phutkhak thute in Laisiangtho tawh a kituak khollo in, i upna khawng hong lampialsak theihdaan gen in.`

Mihing i hih phot nakleh phutkhak neih dingmah ahihi. I ngaihsutna leh lungsim sukha mahmah hi. Pasian in eite hong piansakcil limlim in, Amah tawh kizom ding leh, phutkhak sate hangin i omziate piang ding ahihi.

Pasianin, mikhat leh khat kizop ding, la leh tumgingte, piansaknate’ hoihna leh Ama’thu sungah suahtak lungnopna ngahding in hong deihsak hi. Eite biakna leh upna in thukhunte leh khensatnate sangin thupizaw hi. I phutkhakte in, Pasian imuhdan leh a kammal i teltheih na’ng hong huh hi. Pasian’deihna i theih ciangin, eite’muhna kiciangtanhlua leh cingtaaklo lua ahihna i telsemsem ding hi.

`2 Corinthian 11:1–3 sungah bang vauna omhiam? Eite’theihna ciang lellel a muan takcinlohna bang hong hilh hiam?`

Ei’theihna ciang lellel muanhuai vetlo hi. Theihna cihzong a munmun tawh kisai hi. Laisiangtho tawh taihphat dending a hihi. Khatveivei teh, Pasian’thutawh a kituaklopi khawng ki thei gawpgawp nuam hi. Ei’theihna leh ei’ deihna khengin, Pasian’kammal muanzawk kisinhuai hi. Ei’ phutkhak leh theihna pen, Laisiangtho kammal tawh a kikingkalh lohna ding in, i kikep siam mahmah kul hi.

`Pasian itna leh mihing itna(Maku 12:28–31) cihte gelin thukham kitomlakna hi a, thupi mahmah hi. Tua ahih manin, eite’ phutkhakthu leh theihthute, Pasian’kammal tawh taihden ding banghangin thupi hiam?`