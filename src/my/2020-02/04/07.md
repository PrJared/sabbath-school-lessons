---
title: 'Ngaihsutbeh Ding'
date: 24/04/2020
---

E.G.White, “The Scriptures a Safeguard” laimai 593–602, The Great Controversysungpan simin.

Taangh upna, phutkhakthu, ngeina, ngaihsutna leh Laisiangtho cihte in Pasian’thute tungah hong huzaap mahmah hi. Zuau thudotna khatah: Hih atung ateng lakpan, i biakna sungah, koipen in huzaap neipen hiam? Laisiangtho hi i cihpah ding hi a, Khasiangtho na sepna hangin, Laisiangtho in i nuntakzia kheelsak ding hihang.

“Mihingte hotkhiatna ding a kisam bangbangin, Pasian in Laisiangtho hongpia hi. Tua Laisiangtho pen vangliatna tawh a kidim leh, a khialtheilo Pasian’deihna ahihi. I zia i tong ding hi a, upna thukhun ding leh, i phutkhakte ettel nading ahihi.”—Ellen G. White, the Great Controversy, p. 9.

**Kikup ding dotnate**:

`1. Pasian’thukham khawng nuntakpih ding, lungsim khempeuhtawh Pasian it ding leh, vengte eimah bangin itding sangin, mihing taangh upna khawng nuntakpih, banghang in baihzaw hiam? (Mate 22:37– 40).`

`2. Sundayni dotna nunungpen kikum kik dihun. Taangh upna in pawlsungah bang dinmun la hiam? Biakna taangngeina sungah, thupha leh tona koi tengah kimu hiam?`

`3. Taang upna in bangzah in hoihmahleh, tuate in Pasian’kammal khengin vangliatna a neihloh na’ng bangci hih ding hiam?`

`4. Mikhat in, Topa genkholhna sang a mangman in, laisiangthothak hun a ding Sundayni in, tawlngakni mantaktak hi cih kilak leh, tua mipa thugente na bangci dawn ding a, Pasian kammal bekmah tawh kiteh ding cih na koici hilh ding hiam?`

`5. Na pawlpi ki tuiphumzia kikum dih unla: tua ngeina in naupna bangzah huzaap hiam? Taanglai pawlpi tangthu i leh-etkik ciangin, ngeina thupisaklua uh a hih manun, a lum a let suak uhhi. Tuabang khialhna i bawl khakloh na’ng, eite bang pilna hongpia naci hiam?`