---
title: 'A Kigelh Hi'
date: 12/04/2020
---

Tuiphum Johan kiangah Zeisu a kituiphumna pankipan a nasep hong kipan hi. Judean gampa lakah Khasiangtho in paipih a, leimi’ dinmunah a thanempen laitakin – Satan in zia-et hi. 

`Matthai 4:1–11 simin. Tua gampa lakah Satan’ zia-etnapan, Zeisu in Amah leh amah koici kidaal hiam? Hihthu tawh kisai in Laisiangthopan bang pilna peuh ihngah hiam?`

Gawltawh a ki zia-etna ah, Zeisu in “Anlumbek tawh mihing nungtalo a, Pasian genkhiat thute tawh nungtazaw hi ci in Laisiangtho sungah ‘Kigelh hi’” a ci hi (Mate 4:4). Zeisu in laisiang tho sungpan Pasian’ kammal kipsak hi. Leitungbup ukna tawh a zia-et ciangin zong “Na Topa Pasian bekmah bia in, Ama’na bekmah nasem ding hi, Laisiangtho in cihi” (Mate 4:10; Luka 4:8) ci in dawng leuleu hi. Biakpiakna peuhmah Pasian lobuang kuamadang tungah suanlo ding a, Ama’thu ah ki aapna in biakpiakna taktak ahihlam pulaak hi.A tawpna ah siamna lakding leh uplah ding lamah zia-et leuleu a, “Na Topa Pasian, na zia-et kei ding hi, Laisiangtho in cihi” ci in dawng hi (Mate 4:7; Luka 4:12).

Thumvei zia-etnate, “Akigelh hi” (Laisiangtho in cihi) ci in dawnghi. Satan’khemnopna khempeuh, Pasian’ kammal bekmah tawh dawngkik hi. Eite’adingin, pilna vanglian mahmah hi a, Laisiangtho bekmah eite’upna thulaigil hi dinghi. Galpa galbawlnate, Zeisu in Laisiangtho kammal bekmah tawh kidal hi. Amah Pasian hi napi, Satan’galpan, Pasian’kammal tawh kidal hi. Eima ngaihsutna, eima gelsiamna, hoihtak kiging sitset a nialna, khatpeuh muhdah man a pumnialna cihbang hihetlo: Laisiangtho kamthuk zangziau hi. Zeisu adingin, Laisiangtho in vang lianpen hi. Anasep kipat ding ciangin, Laisiangtho kammal muanhuaina tungah kibulphuh masa hi. 

`Koibangin, Pasian kammal tungah ki aap in, i kinga thei ding hiam?`