---
title: 'Zeisu Leh Laisiangtho Bulpi Leh Tangthu'
date: 15/04/2020
---

Zeisu in laisiangtho’ kammalte’n khiatna nam nihthumneiphial mah taleh, Pasian’kammal a hihna hong hilh hi. 

A bulpi in Pasian a hih manin, mikhempeuh tungah vanglian hi. Pasian in Ama’ deihnate tangthu tawh hong lak hi. Gentehna in, Mate 19:4, 5 sungah Moses’kammal “A ki patcil in a Piangsakpa in …hihthu hangin, Pasalin a nu a pa nusia in” a cihteh, “laisiangtho in” ci zawlo in “A kipatcil in Piangsakpa in ci hi” acihciangin, Piancil laibu sung a Piangsakpa’kammal a pahtawi ahihi. Hih kammalte pen Pasian’kammal Moses ciaptehna bang a hihi.

**Anuai ate simin. Zeisu in tangthu sung a mite leh Laisiangtho thupiangte bangzah tel naci hiam?**

`Mate 12:3, 4`

`Maku 10:6–8`

`Luka 4:25–27`

`Luka 11:51`

`Mate 24:38`

Zeisu in laisiangtholui mite, munte leh thupiangte peuhmah tangthu thumaan in pom hi. Piancil 1 leh 2, Piancil 4na ah Abel, David in anlum siangtho a neekna, Elisha’tangthu cihte thupi sak mahmah hi. Tanglai kamsangte thuakna ci in gentawntung hi(Mate 5:12; 13:57; 23:34–36, Maku 6:4).Hilhkholna khatah, Noah hunlai ci: “Noah in, tembaw sung a tumni ciangdong, mite in, an-ne zu-ne in omuh a, mo kipi mo kikha in nuntak ngeina bangin omuh a, tuiciin hong tungin, tui in mikhempeuh a tupcip hun ciangdong, kuamahin bangmah atheihloh mahbangin, Mihing’ Tapa hongpai ciangin zong kuamahin thei khollo ding hi”(Mate 24:38, 39). Tangthu sungah, a lianmahmah Pasian’thukhennate, Zeisu in honglak zel hi.

`Hih tangthu sunga mite Zeisu in thumaan thutak ci ahihleh, tuni tuhun a Christian a kicite in, tuabang thute omngeikei ci in, Satan’khemna a um mite in nial thei uhhi. Tua thaangsungah banghangin ki awklo dinghiam?`