---
title: 'Piansakna Leh Hun'
date: 27/05/2020
---

`Piancil 5 leh 11 simin. Laisiangtho sungah Adam pan Noah dong leh, Noah pan Abraham dong khang tangthu koici ki suut hiam?`

Hih khang tangthute a picingsak thukhat bel omhi: “Khang-gui” a cih mahbangin hun nei sitset hi.A khanggui leh a hun gualkhawm suk lianlian hi. “Tuapa kum tuazah nungta a, ta nihnei. Tua a tapa in, kum tuazah nungta, tanu tapa tuazah nei ci in ciamteh suk diudeu hi.” Piancil 5na in “tuapa nuntak hunsung kum tuazah” cihbangin gensuk leuleu hi. Tuabangin a ciapteh manin, a kikal khawngah khatpeuh guanbeh ding, paihkhiat ding lemtheilo hi.Piancil 5 leh 11te in, Khang tangthu masa 1:18- 27 sung a khanggui ciaptehna tawh kibang sitset a hihmanin, a kibehlap, a mang cihkhawng omvetlo hi. Hibangdanin laisiangtho in thuman ahihna amahleh amah hong kilak hi.

Kum tulnih sungphial, Jewte leh Christiante in, tuiciin tunhun leh leitung kumphakzah zong thapai uh hi.Piancilbu 1-2 sungtengah piansakhun nisagih panin pan ngiatngiat uhhi. Asawt nailo deuhkhat in, leitung mipil kisate’n, Piancilbu 5 leh 11 letkhiatphat nading in, taanghlai munte topha kik uhhi. Tua ciangin Laisiangtho in thuman thutak leh muanhuai a hihna theihlawh uhhi.

Pasian’hun zeekdan in apai tua tangthu telpha mahmah leng, piancilbu 5 leh 11 tegelpen, “tangthutawh ahi a, Pasian’thutawh ahi zongin,Adamleh ei a suan akhak khempeuh tawh i ki zopna hong telsak mahmah hi. Piancilbu 5 leh 11:10-26 sung thuteng in, Pasian’miteleh, niguk sungteng a piansak nakhempeuh tung a tuang mihingpa kizopna hong lak hi.”—Gerhard F. Hazel, “The Meaning of the Chrono genealogies of Genesis 5 and 11,” Origins 7/2 [1980], p. 69.

`Laisiangtholui ciaptehnate thuhoih mahmah vive himahleh, Paul in 1Timothy 1:4 leh Titus 3:9 sungah a kidop huaithu bang hong gen hiam?`