---
title: 'Laisiangtho Sungah Piansakna'
date: 28/05/2020
---

**Anuai a laisiangtho munte siminla, laikungpute’n Piancilbu 1 pan 11 sungteng a bulphuhzia gelhsuk in.**

`Mate 19:4, 5`

`Maku 10:6–9`

`Luka 11:50, 51`

`Johan 1:1–3`

`Sawltak 14:15`

`Rome 1:20`

`Korin Nihna 4:6`

`Efesa 3:9`

`1 Timoti Masa 2:12–15`

`James 3:9`

`1 Peter Masa 3:20`

`Jude 11, 14`

`Mang 2:7; 3:14; 22:2, 3`

Zeisu leh thuciamthak laikungpu khempeuh in, Piancilbu 1-11 sungteng bulphuh mahmah uhhi. Zeisu in, laikungpu Moses kammalte ahi, piancil lai a numei leh pasalte’thu genkik hi (Mate 19:4). Paul in zong a laikhakte thuman ahihna dingin, piansakna thuciaptehna bulphuhkik hi. Athen mipilte kiangah “Tua Pasianpen leitung buppi leh atung a omkhempeuh piangsakpa hi a, van leh lei a ukpa ahih manin, mihingte lamsa biakinn sungah tenglo hi” (Sawl. 17:24) cihi. Tua bangin, thuciamthak laikungpute in, a laibu a simding khangthak mite a ding thukip thukho a hih theihna dingin, piansakna tangthute bulphuh ngiatngiat hi. Rome 5 simpak lecin, Adam pan Zeisu dong kizopna tamveipi omhi (Rom 5:12, 14-19). Tangthu sungah Adam omtaktak ahihna pulak a, kikhelkhel a piang cih upna in nasia takin langdo hi.

`Laisiangthothak laikungpute Khasiangtho in humuam a, Zeisu mahmah in, thuman thutak hi acih nakleh: banghangin ei adingin haihuai thei ding hiam?`