---
title: 'Pasian Thupulaakna Laisiangtho'
date: 05/04/2020
---

`Simin: 2 Peter Nihna 1:19–21. Peter in LST i gen khawltna bulpi asan na bangci bangin lak hiam`

Laisiangthobu in laibu dangte tawh kibang hiallo hi. Sawltak Peter in, Khasiangtho in kamsangte zangin, Pasian kiangpan thupuakte ngahuh cihi. Phuaktawm hetlo uhhi.

“Phuaktawm thu” (2Peter 1:16) hihetlo, Pasian kiangpan hongpai, thukip muanhuaite ahihi. “Khasiangtho’sawl natawh Pasian’ misiangthote in gen hi” (2Peter 1:21) ci hi. Pasian in ama deihmi teelkhia in, Ama’ thu pulaaksak hi. Pasian tawh maitang kimu kihona a omloh phamawhlian hi. Tua ahih manin, Laisiangtho pen, Pasian’thuneihna a, i khiatna ah zong, Pasian’ deihnamah zuih a kul hi. Laikungpupi pen Pasian ahih manin “Laisiangtho” (Rom1:2; 2Tim. 3:15) kici hi.

Zatpah theihding ngiimna zong hongpia hi. “Thuman thutak hilhna ding, a khialte taaina ding, a manlote a manin puahna ding, aman in nuntak theihna ding thuhilhna ding” (2Tim. 3:16, 17) cihi. Pasianin hong pulakte nuntakpih theihna dingin, Khasangtho’panpihna zong i kisamlai hi.Peter in, Pasian hongpiak thute, eima ngaihsutdan khawng a mawkkhiat ding hihetlo a, thuman thutak i teltheihna dingin Khasiangtho in khentel siamna hongpia ding hi cihi.

Amos in zong “Topa Pasian in, ama nasem kamsangte tungah ama’ geelna theisak masa lopi in, bangmah hihhetlo hi” (Amos 3:7) cihi.Laisiangtho kammal “pulaak” cihpen, a kiseelcip khat a siin hongkhia, kimusak cihna a hihi. Mawhnei mihing i hih manin, Pasian tawh ki gamla i hihmanin, Ama’ deihna i teltheihna dingin, hong pulaakkhiat kul hi.

`LST pen Pasian in hongpiak i theih hi napi zuih ding haksak kisa hi. Pasian kiang pan ong pailam a umlo let awlmawh lo hi le hang bang i suakthei ding hiam?`