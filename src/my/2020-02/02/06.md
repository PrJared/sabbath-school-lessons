---
title: 'Upna Sungah Laisiangtho Telthei'
date: 09/04/2020
---

`Hebrews 11:3, 6 simin. Banghangin, Pasian leh A’thu teltheihna’ng upna kisam thei hiam? Banghangin upnalo tawh Pasian ki lungdamsak theilo hiam?`

Pilna mantaktak upna sungah ombek hi. Nu leh Pa tungtawn a pilna thak a sinden taneute in a nu leh pa a muanbang hipah hi. Taneute’n, Nu leh Pa muangtak in, nuntakzia leh itna a bulsin mahmah bang ahihi. Pilna leh theihnate zong ki itna leh kimuanna pan hong khangkhia ahihi.

Tua mahbangin, tumging tumpa khat in zong, a tumging tum siammahmah phial mahleh, a la, a phuakpa leh a van a it ciangbekin tumpan hi. Tuatawh kibangin, eite’n zong laisiangthopen ummel losa khawng, muanlahna khawngpeuh tawh i sim sangin, itna leh upna tawh simleng, kitel zawtham hi. Paul in “Upna lotawh kuamahin Pasian ki lungkimsak zolo hi” (Hebru 11:6) cihi. Upna lo peuhmah in Laisiangtho kineek theilo a, mihing’laibu mawkmawk hihetlo, mihing khengval laibu hi cih upna tawh simkul hi.

Seventh-day Adventistste in, pawlpi upna laibu sungah: “Laisiangtholui leh thak anihmah in, a kigelh Pasian’thu hi a, Pasian humuapna pan hi cihi.Laikungpute in, Khasiangtho sawlna bangin paukhia in laigelh uhhi. Hihthu sungah hotkhiatna ding a kisam bangbang pilna theihna hongpia hi. Tua Laisiangtho in ukzawhna vanglianpen nei a, a puktheilo Pasian deihna honglak hi. Eite nuntaksung etteh ding, thuman upna leh tangthu sungah Pasian thumanna cihte ciaptehna a hihi(Late 119:105; Paunak 30:5, 6; Isaiah 8:20; Johan 17:17; 1 Thesalonika Masa 2:13; 2 Timoti Nihna 3:16, 17; Hebru 4:12; 2 Peter Nihna 1:20, 21.)”

`Mite in upna lopi tawh Laisiangtho a simuh ciangin bangsung a kisam omhiam? Hih upna in banghangin mittawlo hiam? Upna neite hamphatna leh Laisiangtho thuman thutak teltheih nading in, banghangin upna kisam sese hiam?`