---
title: 'A Kigelh Pasian Kammal'
date: 07/04/2020
---

`Topa’n Moses kiangah, “hih thute gelhin. Hih thute tawh kizui in nangleh Israel tawh thuciamna khat kabawlzo hi” (Paikhiat 34:27).Topa in, mipite kiangah genziau dingbek cilo in gelhsukteek ding banghangin sawl hiam? Akigelh kammal in bang hamphatna omhiam?`

Thu a gen Pasianin, mihing’kampau a piangsakpa ahih manin, Amahtawh a kizomthei, ama’ thumaan a pulaakthei ding mimuanhuai teelkhia hi. Tua ahih manin, Laisiangtho laikungpute khempeuh in Pasian kiangmahah ki aap masasak uhhi.

**Anuai a munte’n a kigelh Mangmuhna tawh kisai bang gen uhhiam?**

`Paikhiat. 17:14; 24:4`

`Joshua 24:26`

`Jeremiah 30:2`

`Mang.1:11,19;21:5;22:18,19`

Pasianin, banghangin Mangmuhna gelhsuk dingin sawl hiam?Mangngilh paklohna ding ci pakni. Pasianin, Ama’deih bangin eite hong makaih tawntung ahihna, Laisiangtho kammalte in honglak hi. Kammal 100 tawh gen sangin, lai malkhat tawh ciaptehna in kipkho zaw hi. Kamtawh ki gensawn sangin, laitawh ki teisawn leh muibun zaw hi. Kamtawh ahihleh, hunkhat munkhat a mimal ciangtanhsa in khatvei kigen thei sam hi. Lai tawh hileh, leitung gamtuamtuam ah simzawh loh mitampi te’n ciangtanh omlo in laisimthei a, khangsawnte zong in simsuksuk theilai hi. Amau teekin simthei keiphial leh zong, mi sim ngaithei lailai uhhi.