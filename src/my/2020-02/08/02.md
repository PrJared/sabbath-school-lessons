---
title: 'A Kipatcilin'
date: 17/05/2020
---

`Piancil 1:1 simin. Hihmunah bang thuman thuthuk hong kilak hiam?`

Laisiangtho in, a sangpen, athukpen, alianpen leh a baihpen kammal, a simte a ding tehpih omlo thuthuk ahihi. Ei kuate ihhi a, hihtengah banghangin ki omthei a, koibangin piang i hiam cih dotna teng hong dawnsak hi. Hunkhatlai in Pasian hongbawl manin i omthei hi. Bangmahlo pan piang mawkmawk i hi kei hi; eima kamthu, ngiimna omlo, leitung mipilte hilhbang khawngin piangmawk zong i hi kei hi. Charles Darwinin piangmawkmawk a cihte pen laisiangtho tawh ki lehbulh mahmah a, pawlkhatin laisiangtho tawh kituak in koihnuam uhhi.

“Akipatcil” lai in Pasian in eite hong piangsak hi. Tua a kipatcil mapek in, Pasian omkhin zo thampek cihna ahihi. Hunte a kipiansakma Ni, kha, kum leh “nitak leh zingsang” a pianma in Pasian omkhin hi.Hih kipatcilna pen, laisiangtho mundangte’n zong panpih uh a, Pasian’ nasepna ci in sang uhhi (Johann 1:1-3).

`Johann 1:1–3 leh Hebrews 1:1, 2 simin. Piangsakpa kua hiam?Singlamtehtung a sihna in bang khiatna nei hiam?`

Laisiangthoin, Zeisu pen piangsakpa hi a, “nakhempeuh amah tawh kipiangsak in, amahlo tawh kipangsak khatzong omlo” (Johann 1:3) ci in gen hi. Zeisu tungtawnin “Leitung a bawl hi” (Hebru 1:1, 2). Na khempeuh in Zeisu bulkip nei uh a, Zeisu inzong Alpha leh Omega, a kipatna leh a tawpna a hih manin, ama patsa nakhat, a tawpdongin tangtut ding hi” (Mang.1:8; Maangmuhna 22:13).

`Pasian hong piansak a hihlam nakitheihna in bang hong lamdangsak hiam? Na upkei lehzong ngaisunpha in. Nang leh nang nahi a, midang ahi zongin nakoici muh hiam, bang hang hiam?`