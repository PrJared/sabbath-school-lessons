---
title: 'Piansakna Piancil Laibu In A Bulpi Khen 1'
date: 16/05/2020
---

### Tukalsung simding
Johan 1:1–3, Piancilna 1:3–5, Paikhiat. 20:8–11,Maangmuhna 14:7, Mate. 19:3– 6,Rome. 5:12.

> <p>Kamngah</p>
> “A kipatcil in Thu a omhi, tuathu in Pasian tawh a omkhawm hi, tuathu in Pasian a hihi. Amahin a kipatpan kipan Pasian tawh a omkhawm hi. Amah in nakhempeuh a bawl hi, amahlo peuhmah tawh bangmah kibawllo hi. Ama sungah nuntakna om a, tua nuntakna in mihing adingin khuavak ahihi.” Johan 1:1–4.

Piancil laibu khaanlian masate in laisiangtho buppi bulpi a hihi. Laisiangtho buppi upna thukhun khempeuh in hihmunte siksan uhhi. Hihtengah Pasianin, Pa, Tapa in (Johan 1:1-3; Hebru 1:1, 2), leh Khasiangtho(Piancil 1:2)in nasem uh a, leitungleh asung a omte khempeuh a bawl a, anasepna sangpen ahi mihing a bawl hi (Piancil 1:26-28). Piancilbu in Sabbath zong hong hilh (Piancilna2:1-3), siatna bulpi (Piancil 3), Messiah leh hotkhiatna ngiimna(Piancil 3:15), leitung buppi tuiliim (Piancil 6-9), thuciamna (Piancilna 1:28; 2:2, 3, 15–17; 9:9–17; Piancilna 15), kam tuamtuam hong kaatna (Piancil 10, 11) leh, Piancil pan kipan Abraham dong khanggui hong theisak hi (Piancil 5 leh 11).

Anunung penin, Pasian’kammal vanglian (Piancil 1:3; 2Tim 3:16; Johan 17:17), mihing pianzia (Piancil 1:26-28), Pasian’omzia(Mate 10:29, 30), numei leh pasal kiteenna (Piancilna 1:27, 28; Piancilna 2:18, 21-25), leitung leh a sung omte kepcinna (Piancilna 1:26; 2:15, 19),puahphat kikding lam-etna (Isaiah 65:17, 66:22, Maangmuhna 21:1)cihte khempeuh in, tukal leh maikal a i sin ding Piancil chapter masate siksan uhhi