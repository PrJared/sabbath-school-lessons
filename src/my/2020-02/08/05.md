---
title: 'Piansakna Leh Kiteenna'
date: 20/05/2020
---

Hun nunung kum zalom pawlkhat sungin, mite leh kumpite mahmah in kiteenna tawh kisai thutampi takmah lumlet uhhi. Gam tampitakte in, vanneih kibang kiteenna tawh, Pasian in pasal khatleh numei khat innkuan suakding cih thukhampen lumletgawp hi. Kiu tuamtuam pan in ngeina tawh a kitukalh thukhat hi a, kiteenna tawh kisai, pawlpi leh gam, innkuanvai tawh kisai in dotna tampi takmah omsak hi.

`Piancil 1:26–28; lehPiancil 2:18, 21–24 simin. Kiteenna tawh kisai, Pasian in eite etteh ding bang lim hong hilh hiam?`

Nigukni in Pasianin, piansakna tungnungpen, mihing a piangsak hi. Pasian in mitamna lak in thugen hi. “Eima’lim eimah hong sun in mihing bawlni” (Piancil 1:26 )cihi. Thumgawm Pasian sung a om amimal simin ki itna takpi tawh, Pasian piak leitung kiteenna piangsak hi.

“Pasian in ama’limbangin mihing piangsakin, Pasian’limbangin amah a piangsak hi” (Piancilna 1:27). Adam in, “hihpen keima’guh leh keima sate ahihi” (Piancilna 2:23)ci a, Adam in amah “numei” a cihi. Kiteen manin, “pasal in a nu leh apa nusia in a zi tawh kigawm a, amaute gel pumkhat ahi uhhi” (Piancilna 2:24) cihi.

Nu leh pa sungpan a piangkhia ngiat numei leh pasal in, tuabang dinmun ah omding cihteh laisiangtho zong telhaksa veve hi. Leitungah i nuleh pa masate gel tungah hihthu kihilh masa pen pah a: “Pasianin, amau thuphapia a, ‘cipha in tampipha unla, leitung dimin zo un.’”(Piancilna 1:28)a ci hi. Thukham 5na sungahtate tuute in Nu leh Pa zahtak ding (Paikhiatna 20:12) a cihpen zong, vanneih kibanglo kitenna lobuang tawh tangtung thei hetlo hi.

`Mate 19:3-6 sung Zeisu’kammalte simin. Hihmunte in, kitenna dinmunleh sianthona bangpeuh hong theisak hiam? Zeisu’kammal khuavak sungah, Pasianin mawhnei mihing khempeuh hong itna phawkden in, laisiangtho bulphuh kitenna sungah koibangin dingkip thei ding i hi hiam?`