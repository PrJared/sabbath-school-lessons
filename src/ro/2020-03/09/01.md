---
title:  O atitudine de învingători
date:  22/08/2020
---

> <p>Textul de memorat</p>
> „Ci sfinţiţi în inimile voastre pe Hristos ca Domn.” Fiţi totdeauna gata să răspundeţi oricui vă cere socoteală de nădejdea care este în voi, dar cu blândeţe şi teamă.” (1 Petru 3:15)

Cu cât studiem mai mult viaţa lui Isus, cu atât ne minunăm mai mult de capacitatea Lui de a-i accepta şi a-i sprijini pe oameni. Cu toate că le-a adresat mustrări usturătoare conducătorilor religioşi din vremea Lui, Isus i-a primit cu bucurie pe cei care se luptau cu păcatul, chinuiţi de vină şi condamnaţi fără nicio speranţă. Harul Său era pentru ei. Mila Sa se întindea chiar şi până la cel mai de jos păcătos. Adâncimea iertării Sale era infinit mai profundă decât adâncimea păcatelor lor. Dragostea Sa nu avea limite.

Isus nu a manifestat nici măcar o urmă de mândrie sau de superioritate. El vedea în fiecare fiinţă umană un om creat după chipul lui Dumnezeu, deşi căzut în păcat, iar El venise să îl salveze. Toţi erau cuprinşi în dragostea Sa. Nimeni nu căzuse atât de jos, încât harul Său să nu îl mai poată ajunge. El le arăta respect tuturor celor cu care venea în contact şi îi trata cu demnitatea pe care o meritau. Îi conducea spre Împărăţia lui Dumnezeu, deoarece credea în oameni. Viaţa lor se schimba în prezenţa Lui, pentru că Isus îi iubea atât de mult. Oamenii deveneau aşa cum credea El că pot fi.

În studiul din săptămâna aceasta vom analiza mai atent atitudinea Sa faţă de oameni şi cum să aplicăm în viaţă principiile descoperite.