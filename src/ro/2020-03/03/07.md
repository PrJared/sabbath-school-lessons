---
title:  Un gând de încheiere
date:  17/07/2020
---

Pretutindeni în jurul nostru, oamenii caută ceva mai mult decât ceea ce le oferă lumea trecătoare. Isus a spus: „Mare este secerişul, dar puţini sunt lucrătorii” (Matei 9:37). Problema nu era secerişul. Cu ochi unşi de Duhul Sfânt, Isus a văzut un mare seceriş acolo unde ucenicii vedeau doar opoziţie. Care a fost soluţia lui Hristos la problema aceasta? „Rugaţi dar pe Domnul secerişului să scoată lucrători la secerişul Lui” (Matei 9:38). Soluţia este să te rogi ca Dumnezeu să te trimită pe tine în secerişul Lui.

Să ne rugăm şi noi astfel: „Doamne, sunt dispus să fiu folosit pentru înaintarea Împărăţiei Tale. Te rog, deschide-mi ochii să pot vedea ocaziile providenţiale pe care mi le deschizi în fiecare zi! Învaţă-mă să fiu sensibil faţă de oamenii din jurul meu! Ajută-mă să rostesc cuvinte de speranţă şi încurajare, să le împărtăşesc dragostea şi adevărul Tău celor cu care vin în contact zi de zi.” Atunci, Dumnezeu poate face lucruri extraordinare cu viaţa noastră.

**Pentru studiu suplimentar**: : Ellen G. White, Faptele apostolilor, cap. 11 „Evanghelia în Samaria”.

STUDIU LA RÂND – BIBLIA ŞI CARTEA EVANGHELIZARE

**Biblia: Proverbele 3-9**

`1. Ce fel de „venit” este mai de preţ decât aurul?`

`2. De unde ies izvoarele vieţii?`

`3. Câte şi care sunt lucrurile pe care le urăşte Domnul?`

`4. Ce anume este personificată ca „o femeie gălăgioasă”?`

Evanghelizare, Secţiunea 8, subcapitolul „Predicarea despre nemurire”

`5. Ce anume trebuie să părăsească sau să dezbrace pastorii atunci când prezintă subiectul despre nemurirea sufletului?`