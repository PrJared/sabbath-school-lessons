---
title:  Un gând de încheiere
date:  31/07/2020
---

Duhul Sfânt colaborează cu Tatăl şi cu Fiul în procesul de răscumpărare. În toate acţiunile noastre de a da mărturie, noi ne alăturăm Lui în lucrarea de salvare a oamenilor. El convinge inima cu privire la păcat şi creează oportunităţi. Prin Cuvânt, Duhul Sfânt luminează mintea şi descoperă adevărul. El sfărâmă prejudecăţile şi barierele culturale care întunecă viziunea despre adevăr şi eliberează de lanţurile obiceiurilor rele.

Când dăm mărturie pentru Isus, să ne amintim că noi cooperăm cu Duhul Sfânt! El este acolo înaintea noastră, pregătind inimile pentru primirea mesajului Evangheliei. El este cu noi, ca să mişte inimile oamenilor când facem un act obişnuit de bunătate, când le vorbim despre Isus, când facem un studiu biblic, când oferim o carte despre adevăr sau când participăm la o acţiune de evanghelizare. Duhul Sfânt va continua să lucreze în inima acelui om mult timp după ce l-am întâlnit, făcând totul pentru a-l conduce la cunoştinţa mântuirii.

**Pentru studiu suplimentar**: : Ellen G. White, Faptele apostolilor, capitolul 5 „Darul Duhului”; Hristos, Lumina Lumii, capitolul 73 „Să nu vi se tulbure inima”.

STUDIU LA RÂND – BIBLIA ŞI CARTEA EVANGHELIZARE

**Biblia: Proverbele 17-23**

`1. Ce fel de cuvinte nu se potrivesc în gura… cui?`

`2. Când se face prostul înţelept?`

`3. Ce anume este bine „să-ţi fie toate deodată pe buze”?`

`4. Spre ce anume „abia ţi-ai aruncat ochii” şi „nu mai este”?`

Evanghelizare, Secţiunea 8, subcapitolul „Prezentarea Spiritului Profetic”

`5. Cum le recomandă Ellen G. White credincioşilor să-şi susţină poziţia şi ideile?`