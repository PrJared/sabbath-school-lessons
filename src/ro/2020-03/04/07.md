---
title:  Un gând de încheiere
date:  24/07/2020
---

Când ne rugăm pentru alţii, Dumnezeu onorează angajamentul nostru faţă de El şi dependenţa noastră de puterea Sa, folosind toate resursele cerului pentru a transforma viaţa fiecărui om. Când rugăciunile noastre se înalţă la tronul Său, fiinţe îngereşti se grăbesc să treacă la acţiune la porunca Sa. „Îngerii slujitori aşteaptă lângă tronul lui Dumnezeu porunca lui Isus Hristos de a răspunde la fiecare rugăciune înălţată cu o credinţă vie şi stăruitoare.” – Ellen G. White, Solii alese, cartea 2, p. 377

Avem asigurarea că nicio rugăciune nu se pierde, nici măcar una nu este trecută cu vederea de Dumnezeu. Rugăciunile noastre sunt păstrate în ceruri pentru a primi răspuns la vremea şi în locul considerate de El cele mai potrivite. „Rugăciunea credinţei nu este niciodată în van, însă a pretinde că va primi întotdeauna răspuns în modul şi pentru lucrul specific cerut este o încumetare.” – Ellen G. White, Mărturii, vol. 1, p. 231. Ce încurajatoare sunt aceste cuvinte atunci când te rogi pentru soţul tău sau soţia ta care nu Îl cunoaşte pe Hristos, pentru fiii şi fiicele tale, pentru rude, prieteni şi colegii de lucru! Nicio rugăciune sinceră nu este niciodată în zadar! Poate că nu întotdeauna primim răspunsul imediat, dar Dumnezeu mişcă inima celor pentru care ne rugăm, în moduri pe care le vom cunoaşte doar în veşnicie.

STUDIU LA RÂND – BIBLIA ŞI CARTEA EVANGHELIZARE

**Biblia: Proverbele 10-16**

`1. Ce fel de om este cel ce doarme în timpul seceratului?`

`2. Ce fel de oameni sunt cei ce glumesc cu păcatul?`

`3. Ce (cine) anume locuieşte în mijlocul înţelepţilor?`

`4. Despre ce categorie de oameni se spune că „le este scârbă să facă rău”?`

Evanghelizare, Secţiunea 8, subcapitolul „Solia unui creştin”

`5. În ce condiţii ar fi resurse abundente pentru a duce mai departe lucrarea Domnului?`