---
title:  Un gând de încheiere
date:  14/08/2020
---

Dumnezeu lucrează în inimile celor din jurul nostru. Dacă avem discernământ spiritual pentru a vedea unde El este deja la lucru, vom observa cu regularitate ocazii de a le împărtăşi altora Cuvântul Său. Când Dumnezeu pregăteşte solul inimii, noi avem ocazia de a semăna sămânţa Evangheliei. Înainte ca Isus să îi fi întâlnit vreodată, Duhul Sfânt pregătise inima lui Nicodim, a femeii din Samaria, a femeii cu scurgerea de sânge, a tâlharului de pe cruce, a sutaşului şi a multor altora pentru a primi Cuvântul. Prin anumite situaţii din viaţa lor şi prin lucrarea Duhului Sfânt, ei au fost pregătiţi să primească mesajul lui Hristos.

Poate că avem o reţinere naturală de a-i întreba pe oameni dacă putem să ne rugăm cu ei, să le spunem despre făgăduinţele din Biblie sau să le oferim o carte. Foarte adesea, când ne simţim îndemnaţi să-i spunem cuiva despre credinţa noastră, Duhul Sfânt care ne îndeamnă pe noi a făcut deja o impresie asupra acelei persoane ca să primească mărturia noastră.

**Pentru studiu suplimentar**: : Ellen G. White, Calea către Hristos, capitolul „Cunoaşterea de Dumnezeu”; Slujitorii Evangheliei, subcapitolul „Studii biblice în familie” din secţiunea 6; Evanghelizare, subcapitolul „Metode pentru lucrarea biblică” din secţiunea 14, Instructorul biblic.

STUDIU LA RÂND – BIBLIA ŞI CARTEA EVANGHELIZARE

**Biblia: Proverbele 31 – Eclesiastul 6**

`1. De ce „nu se cade” împăraţilor să bea vin şi băuturi tari?`

`2. Despre ce anume a constatat înţeleptul că „nu este nimic mai bun pentru om”?`

`3. De ce este de preferat un copil sărac şi înţelept decât un împărat bătrân şi fără minte?`

`4. Din ce anume se cunoaşte prostia nebunului?`

Evanghelizare, Secţiunea 8, subcapitolul „Rânduielile sfinte”

`5. Cu ce scop a fost instituită rânduiala spălării picioarelor?`