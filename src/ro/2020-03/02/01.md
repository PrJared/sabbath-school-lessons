---
title:  Puterea mărturiei personale
date:  04/07/2020
---

> <p>Textul de memorat</p>
> „Căci noi nu putem să nu vorbim despre ce am văzut şi am auzit.” (Faptele apostolilor 4:20)

Există o putere deosebită în relatarea experienţei personale. Când inima este încălzită de dragostea lui Hristos şi suntem schimbaţi prin harul Său, avem ceva semnificativ de spus despre El. Un lucru este să povestim ce a făcut Isus pentru altcineva şi cu totul altceva este să spunem ce a făcut El pentru noi, în mod personal.

E dificil să aduci argumente contra experienţei personale. Oamenii pot să îţi comenteze credinţa, felul în care interpretezi un text sau chiar şi să ia în râs religia, în general. Însă, când cineva poate spune: „Cândva eram fără speranţă şi acum am speranţă; eram copleşit de vină, dar acum simt pace; nu aveam niciun rost în viaţă, dar acum am un scop”, chiar şi cei sceptici simt impactul puterii Evangheliei.

Cu toate că unii oameni au parte de convertiri subite şi dramatice, aşa cum i s-a întâmplat apostolului Pavel pe drumul spre Damasc, mult mai adesea o convertire are loc pe măsură ce omul îşi dă seama tot mai mult cât de valoros este Mântuitorul, are o apreciere profundă a harului Său şi un simţământ adânc de recunoştinţă pentru mântuirea oferită fără plată. Hristos reorientează în mod radical viaţa noastră. Aceasta este experienţa de care lumea are nevoie cu disperare şi pe care o doreşte.