---
title:  Un gând de încheiere
date:  10/07/2020
---

Esenţa vieţii de creştin constă într-o relaţie cu Isus atât de bogată, încât vom tânji să le spunem şi altora despre El. Oricât de importantă ar fi o doctrină corectă, ea nu poate înlocui o viaţă transformată prin har şi schimbată prin dragoste. Ellen G. White explică foarte clar acest lucru: „Mântuitorul ştia că niciun argument, oricât de logic, nu ar fi înmuiat inimile învârtoşate şi nu ar fi putut străpunge crusta egoismului şi a spiritului lumesc. El ştia că ucenicii Săi trebuiau să fie înzestraţi cu putere cerească; că Evanghelia îşi va împlini lucrarea numai atunci când va fi vestită din inimi încălzite şi cu buze elocvente, printr-o cunoaştere vie a Aceluia care este Calea, Adevărul şi Viaţa.” – Faptele apostolilor, p. 31. În cartea Hristos, Lumina lumii, ea adaugă acest gând profund: „Iubirea minunată a lui Hristos va înduioşa şi va supune inimile acolo unde simpla înşirare a doctrinei nu va izbuti nimic” (p. 826).

Există oameni care cred că a da mărturie personală înseamnă să încerce să-i convingă pe ceilalţi de adevărurile pe care le-au descoperit în Cuvântul lui Dumnezeu. Deşi este important ca, la momentul potrivit, să facem cunoscute aceste adevăruri, mărturia personală are mai mult de-a face cu eliberarea de vină, cu pacea, mila, iertarea, puterea, speranţa şi bucuria pe care le-am găsit în darul vieţii veşnice, oferit fără plată de Isus.

**Pentru studiu suplimentar**: : Elen G. White, Faptele apostolilor, cap. 41 „Vrei să mă îndupleci”.

STUDIU LA RÂND – BIBLIA ŞI CARTEA EVANGHELIZARE

**Biblia: Psalmii 146 – Proverbele 2**

`1. Ce aleargă „cu iuţeală mare”?`

`2. Pe cine slăveşte Domnul?`

`3. Care este soarta tuturor celor lacomi de câştig?`

`4. Cine anume nu mai găseşte cărările vieţii?`

Evanghelizare, Secţiunea 8, subcapitolul „Întâmpinarea problemelor cu privire la respectarea Sabatului”

`5. Care este singurul lucru din lumea noastră pe care ne putem sprijini?`