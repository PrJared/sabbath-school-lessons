---
title:  Spune ce a făcut Isus pentru tine
date:  05/09/2020
---

> <p>Textul de memorat</p>
> „V-am scris aceste lucruri ca să ştiţi că voi, care credeţi în Numele Fiului lui Dumnezeu, aveţi viaţa veşnică.” (1 Ioan 5:13)

După cum s-a afirmat într-un studiu anterior, nu există o dovadă mai grăitoare în favoarea puterii Evangheliei decât o viaţă schimbată. Oamenii pot avea dispute cu tine despre credinţa ta sau polemici referitoare la doctrină. Ei pot să pună sub semnul întrebării felul în care înţelegi tu Scripturile, însă rareori vor pune la îndoială mărturia ta despre ce înseamnă Isus pentru tine şi ce a făcut El în viaţa ta.

A da mărturie înseamnă să spunem ce ştim despre Isus; să-i ajutăm pe oameni să afle ce înseamnă El şi ce a făcut El pentru noi. Dacă mărturia noastră constă doar în a încerca să le dovedim că este corect ce credem noi şi ce cred ei este greşit, vom avea parte de eşec. Însă, dacă mărturia noastră despre Isus vine dintr-o inimă care a fost transformată de harul Său, cucerită de dragostea Sa şi uimită de adevărul Său, ceilalţi vor fi impresionaţi de modul în care adevărul pe care îl credem a avut un impact asupra vieţii noastre. Adevărul prezentat în legătură cu o viaţă transformată schimbă totul.

Când Domnul Hristos este sensul oricărei doctrine şi fiecare învăţătură biblică reflectă caracterul Său, cei cărora le vorbim din Scripturi vor fi mai dispuşi să accepte Cuvântul Său.