---
title:  Un gând de încheiere
date:  04/09/2020
---

Acum câţiva ani, o biserică mică din Europa, situată în afara unui mare oraş, a decis că trebuia să facă ceva pentru Domnul. Biserica stagna. Nu se mai botezase nimeni de ani de zile. Dacă ar fi continuat aşa, biserica nu ar mai fi avut viitor. Pastorul şi comitetul bisericii s-au rugat stăruitor şi s-au gândit ce puteau face.

În timp ce studiau Noul Testament, au hotărât să înceapă lucrarea în grupe mici. Nouă membri ai bisericii au prins ideea. Şi-au luat angajamentul de a se ruga împreună şi a învăţa cum să pună efectiv bazele misiunii pe grupe mici. Curând, au hotărât să facă din casele lor centre de evanghelizare. Grupele au învăţat să-şi pună în practică darurile în moduri diferite. Au demarat proiecte de rugăciune şi ospitalitate, au legat prietenii cu persoane din oraş şi i-au ajutat pe cei din familiile lor, pe prieteni şi pe foştii membri ai bisericii. Liderii grupelor mici au început să facă studii biblice în nouă case, având patruzeci de musafiri care participau. Ei erau uimiţi de modul în care lucra Duhul Sfânt. În cele din urmă, şaptesprezece participanţi din patruzeci au fost botezaţi. Mărturia acestei biserici mici, care lâncezea, este că grupele mici au un impact enorm. Ele sunt unul dintre mijloacele lui Dumnezeu de a-i implica pe membrii bisericii în misiune.

STUDIU LA RÂND – BIBLIA ŞI CARTEA EVANGHELIZARE

**Biblia: Isaia 1-7**

`1. Prin ce anume va fi mântuit Sionul şi, de asemenea, cei ce se vor întoarce la Dumnezeu?`

`2. La ce Se aştepta Domnul de la „via” pe care o iubea şi ce a găsit?`

`3. Ce avea să se întâmple cu boierimea poporului, dedată petrecerilor?`

`4. Pe cine a luat Domnul cu chirie şi cu ce l-a comparat?`

Evanghelizare, Secţiunea 9, subcapitolul „În ajutorul convertirii sufletelor”

`5. Ce anume nu poate lua locul convertirii?`