---
title:  Din ţărână la stele
date:  20/03/2020
---

> <p>Textul de memorat</p>
> „Cei înţelepţi vor străluci ca strălucirea cerului, şi cei ce vor învăţa pe mulţi să umble în neprihănire vor străluci ca stelele, în veac şi în veci de veci.” (Daniel 12:3)

La începutul cărţii Daniel îl vedem pe Nebucadneţar care invadează Iudeea şi duce robi în Babilon; prin contrast, cartea Daniel se încheie cu Mihail care Se ridică pentru a-l elibera pe poporul lui Dumnezeu din Babilonul din vremea sfârşitului. Cu alte cuvinte, după cum vedem în toată cartea Daniel, la sfârşit, chiar la sfârşit, Dumnezeu face ca totul să lucreze în favoarea poporului Său.

După cum am văzut, Daniel şi prietenii lui l-au rămas credincioşi lui Dumnezeu şi au dat dovadă de o înţelepciune fără seamăn în toate testele şi încercările din robie. Tot aşa, când se vor confrunta cu necazuri, copiii lui Dumnezeu de la sfârşitul timpului vor rămâne credincioşi, în special în acea „vreme de strâmtorare cum n-a mai fost de când sunt neamurile” (Daniel 12:1). La fel ca Daniel şi prietenii lui, şi ei vor da dovadă de înţelepciune şi pricepere. Ei nu doar că vor avea înţelepciune ca o însuşire personală, ci vor fi implicaţi, ca o consecinţă a acestei înţelepciuni, să îi conducă pe alţii la neprihănire. Unii vor muri sau vor fi daţi la moarte şi, astfel, se vor întoarce în ţărână, dar vor fi înviaţi pentru veşnicie: „Mulţi din cei ce dorm în ţărâna pământului se vor scula: unii pentru viaţa veşnică şi alţii pentru ocară şi ruşine veşnică” (Daniel 12:2).