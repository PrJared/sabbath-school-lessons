---
title:  De la marea învolburată, la norii cerului
date:  15/02/2020
---

> <p>Textul de memorat</p>
> „Dar domnia, stăpânirea şi puterea tuturor împărăţiilor cari sunt pretutindeni supt ceruri se vor da poporului sfinţilor Celui Prea Înalt. Împărăţia Lui este o împărăţie vecinică, şi toate puterile Îi vor sluji şi-L vor asculta!” (Daniel 7:27)

Viziunea din Daniel 7, subiectul nostru din această săptămână, îşi găseşte paralela în Daniel 2. Dar Daniel 7 prezintă mai pe larg cele descoperite în capitolul 2. În primul rând, viziunea are loc în timpul nopţii şi prezintă marea agitată de cele patru vânturi. Întunericul şi apa evocă creaţiunea, dar aici lumea creată pare distorsionată şi sub atac. În al doilea rând, animalele din viziune sunt necurate şi hibrid, ceea ce reprezintă o încălcare a regnului creat. Însă, odată cu venirea Fiului omului, stăpânirea asupra pământului, încredinţată de Dumnezeu lui Adam, le este redată celor cărora le aparţine de drept. Fiul omului va recăpăta la judecata din ceruri ceea ce a pierdut Adam prin păcat.

Descrierea de mai sus ne oferă o imagine panoramică a reprezentărilor biblice care se află în fundalul acestei viziuni simbolice. Din fericire, câteva detalii esenţiale ale viziunii au fost explicate de înger, aşa că putem înţelege cadrul principal al acestei profeţii uimitoare.