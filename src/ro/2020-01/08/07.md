---
title:  Un gând de încheiere
date:   21/02/2020
---

După căderea Imperiului Roman, în urma atacurilor barbarilor din nord, episcopul Romei a profitat de dispariţia a trei triburi barbare şi, din anul 538 d.Hr., a rămas singura putere în Roma. Apoi a preluat mai multe funcţii instituţionale şi politice ca guvernator roman. Aşa a apărut papalitatea, învestită cu putere seculară şi religioasă pe care a păstrat-o până când papa a fost detronat de Napoleon, în 1798. Dar aceasta nu a însemnat finalul Romei, ci doar al acelei etape de persecuţie. Papa pretinde că este locţiitorul lui Hristos şi a introdus învăţături şi practici contrare Bibliei. Purgatoriul, penitenţele, spovedania şi schimbarea poruncii a patra, de a păzi Sabatul, cu porunca de a fi păzită duminica sunt doar câteva dintre acţiunile sale de a schimba „vremurile şi legea”.

„În propria putere, omul nu poate face faţă acuzaţiilor vrăjmaşului. El stă înaintea lui Dumnezeu în haine mânjite de păcat, mărturisindu-şi vinovăţia. Dar Isus, Apărătorul nostru, prezintă o rugăciune eficientă în favoarea tuturor acelora care, prin credinţă şi pocăinţă, şi-au predat Domnului viaţa pentru a fi păzită. El le susţine cauza şi, prin argumentele puternice ale Calvarului, îl biruieşte pe învinuitorul lor. Ascultarea Sa desăvârşită de Legea lui Dumnezeu l-a dat toată puterea în cer şi pe pământ şi El cere de la Tatăl Său milă şi împăcare pentru omul vinovat. … Iar acelora care se bizuie pe El cu credinţă, le dă asigurarea: «Iată că îndepărtez de la tine nelegiuirea şi te îmbrac cu haine de sărbătoare» (Zaharia 3:4).” – Ellen G. White, Profeţi şi regi, pp. 586-587

`STUDIU LA RÂND – BIBLIA ŞI CARTEA EVANGHELIZARE`

Biblia: Psalmii 6-12

`1. Din gura cui Şi-a scos Domnul „o întăritură de apărare”?`

`2. Ce îşi dorea psalmistul să ştie popoarele?`

`3. Pentru cine se ruga psalmistul să nu-i uite Domnul?`

`4. Care era îngrijorarea psalmistului în legătură cu oamenii evlavioşi?`