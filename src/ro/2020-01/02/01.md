---
title:  Din Ierusalim la Babilon
date:  04/01/2020
---

> <p>Textul de memorat</p>
> „Dumnezeu a dat acestor patru tineri ştiinţă şi pricepere pentru tot felul de scrieri, şi înţelepciune; mai ales însă a făcut pe Daniel priceput în toate vedeniile şi în toate visele.” (Daniel 1:17)

Biblia nu evită să arate slăbiciunile omenirii căzute. începând de la Geneza 3, păcătoşenia omului şi rezultatele ei nefaste sunt arătate clar. în acelaşi timp putem vedea şi exemplele celor care au dat dovadă de multă credincioşie faţă de Dumnezeu, chiar şi atunci când li s-au oferit motive puternice să renunţe la credincioşia lor. Unele dintre exemplele de credincioşie cele mai puternice le descoperim în cartea Daniel.

Totuşi, când studiem cartea Daniel, să nu uităm că adevăratul erou al acestei cărţi este Dumnezeu. Suntem obişnuiţi cu istorisiri în care este evidenţiată credincioşia lui Daniel şi a tovarăşilor lui şi poate că uităm să înălţăm credincioşia Celui care i-a călăuzit şi i-a susţinut pe aceşti patru tineri în confruntarea lor cu puterea şi farmecul Imperiului Babilonian. Provocarea este suficient de mare să fii credincios în ţara ta, acolo unde trăieşti, şi cu mult mai mare când te confrunţi cu presiunea unei ţări străine, a unei alte culturi şi a unei religii diferite. Dar aceşti oameni credincioşi au înfruntat situaţiile grele şi au învins deoarece, la fel ca apostolul Pavel, ştiau „în cine au crezut” (2 Timotei 1:12) şi se încredeau în El.