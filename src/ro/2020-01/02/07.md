---
title:  Un gând de încheiere
date:  10/01/2020
---

„În Babilon, Daniel şi tovarăşii săi au fost, în tinereţea lor, numai în mod aparent ceva mai favorizaţi de soartă decât a fost Iosif în Egipt în anii de început ai vieţii sale; cu toate acestea, ei au fost supuşi la teste ale caracterului nu mai puţin severe. De la simplitatea căminului lor din Iudeea, aceşti tineri de descendenţă regală au fost duşi în cel mai măreţ oraş, la curtea celui mai mare monarh, şi au fost aleşi să fie educaţi pentru a fi în slujba specială a împăratului. Puternice au fost ispitele care i-au înconjurat în acea curte stricată şi luxoasă. Faptul că ei, închinătorii lui Iehova, erau prizonieri în Babilon, că vasele locaşului lui Dumnezeu fuseseră puse în templul zeilor Babilonului, că împăratul lui Israel era el însuşi prizonier în mâinile babilonienilor-toate acestea erau amintite cu orgoliu de învingători, ca o dovadă că religia şi obiceiurile lor erau superioare religiei şi obiceiurilor evreilor. în aceste împrejurări, tocmai prin umilirea pe care Israel o atrăsese asupra sa din cauză că se îndepărtase de poruncile Sale, Dumnezeu i-a dat Babilonului dovezi ale supremaţiei Lui, dovezi privind sfinţenia cerinţelor Sale şi urmarea sigură a ascultării. Şi mărturia a fost dată în singurul mod în care se putea face aceasta, prin aceia care şi-au păstrat neclintită loialitatea faţă de El.” – Ellen G. White, Educaţie, p. 54

STUDIU LA RÂND – BIBLIA ŞI CARTEA EVANGHELIZARE

**Biblia: Iov 6-12**

`1. Ce mângâiere, ce bucurie spunea Iov că îi va rămâne în durerile sale?`

`2. Cine şi cui îi adresează cuvintele: „Nu ştiu să te fi cunoscut vreodată”?`

`3. Ce anume considera Iov că aleargă mai iute decât un alergător?`

`4. La cine, dintre oameni, considera Iov că se găseşte înţelepciunea?`

Evanghelizare, secţiunea 5, subcapitolul „Înviorarea spirituală şi organizarea bisericii pentru slujire”

`5. De unde a avut Ellen G. White planul organizării de mici grupe, ca temelie a efortului misionar?`