---
title:  Fără cusur şi înţelepţi
date:  08/01/2020
---

Daniel şi prietenii lui au fost aleşi să-i slujească împăratului deoarece se potriveau profilului stabilit de Nebucadneţar. Acesta cerea ca famenii să fie „fără cusur” şi „frumoşi la chip” (Daniel 1:4). Este interesant de observat că jertfele şi cei care slujeau în sanctuar trebuiau să fie „fără cusur” (Leviticul 22:17-25; 21:16-24). împăratul Babilonului se pare că avea cerinţe asemănătoare pentru cei care slujeau în palatul lui.

`4. Ce ne spun versetele de mai jos despre cum putem rămâne credincioşi în orice ispită? Galateni 2:19,20; Matei 16:24-26; 2 Corinteni 4:17`

Dumnezeu a onorat credincioşia celor patru robi evrei şi, la sfârşitul celor zece zile de probă, ei arătau mai sănătoşi şi mai bine hrăniţi decât cei care mâncau de la masa împăratului. Domnul le-a dat slujitorilor Lui „ştiinţă şi pricepere pentru tot felul de scrieri” şi, în special pe Daniel, l-a făcut „priceput în toate vedeniile şi în toate visele” (Daniel 1:17). Acest dar urma să aibă un rol semnificativ în lucrarea lui profetică.

Aşa cum a onorat credinţa slujitorilor Săi la curtea babiloniană, Dumnezeu ne dă şi nouă înţelepciune când ne confruntăm cu provocările acestei lumi. Din experienţa lui Daniel şi a prietenilor lui învăţăm că este posibil să rămâi nemânjit de elementele corupătoare ale societăţii. De asemenea, învăţăm că nu trebuie să ne izolăm de societate şi de viaţa culturală pentru a-l sluji lui Dumnezeu. Daniel şi prietenii lui nu doar că au trăit în mijlocul unei societăţi care avea la bază minciuni, erezii şi mituri, ci au fost educaţi în acele minciuni, erezii şi mituri. Şi totuşi au rămas credincioşi.

`Indiferent de locul în care trăim, Domnul aşteaptă ca noi să rămânem credincioşi în mijlocul influenţelor culturale şi sociale care sunt contrare credinţei noastre. Identifică influenţele negative care te înconjoară şi întreabă-te: Cât de bine reuşesc sa le biruiesc?`