---
title:  De la luptă la biruinţă
date:  06/03/2020
---

> <p>Textul de memorat</p>
> „Apoi mi-a zis: «Nu te teme de nimic, om prea iubit! Pace ţie! Fii tare şi cu inimă!»” (Daniel 10:19 p.p.)

Daniel 10 ne prezintă vedenia finală a lui Daniel, care continuă în capitolele 11 şi 12. Încă de la început, ni se spune că această vedenie priveşte o „mare nenorocire” (Daniel 10:1). Dacă în Daniel 11 ne sunt descoperite câteva detalii ale acestei nenorociri, sau ale acestui mare conflict, Daniel 10 prezintă dimensiunile spirituale şi ne descoperă că în spatele bătăliilor pământeşti se dezlănţuie un conflict spiritual de proporţii cosmice. Studiind acest capitol vom vedea că, atunci când ne rugăm, noi intrăm în acest conflict cosmic într-un mod care are repercusiuni profunde. Dar nu suntem singuri în luptele noastre; Isus intervine în locul nostru în lupta împotriva lui Satana. Vom descoperi că lupta supremă în care suntem angajaţi nu este împotriva puterilor omeneşti, ci împotriva puterilor întunericului.

Câteva secole după Daniel, apostolul Pavel se exprima astfel: „Căci noi n-avem de luptat împotriva cărnii şi sângelui, ci împotriva căpeteniilor, împotriva domniilor, împotriva stăpânitorilor întunericului acestui veac, împotriva duhurilor răutăţii care sunt în locurile cereşti” (Efeseni 6:12). În final, succesul nostru în acest conflict depinde de Isus Hristos, Singurul care l-a învins pe Satana la cruce.