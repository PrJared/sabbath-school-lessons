---
title:  Un gând de încheiere
date:   03/01/2020
---

„Biblia a fost dată cu scopul de a fi o călăuză pentru toţi aceia care doresc să cunoască voia Creatorului… Îngerii şi însuşi Hristos au venit să le descopere lui Daniel şi lui Ioan lucrurile care aveau să se întâmple în curând. Aceste probleme importante, care au de-a face cu mântuirea noastră, n-au fost lăsate învăluite de mister. Ele n-au fost descoperite ca să-l încurce şi să-l rătăcească pe cercetătorul sincer după adevăr. Domnul spunea prin profetul Habacuc: «Scrie viziunea şi explic-o… ca să se poată citi uşor» (Habacuc 2:2, în KJV). Cuvântul lui Dumnezeu este clar pentru toţi aceia care îl studiază cu o inimă plină de rugăciune. Orice suflet sincer va veni la lumina adevărului. … Şi nicio biserică nu poate înainta în sfinţenie dacă membrii ei nu caută cu stăruinţă după adevăr ca după o comoară ascunsă.” – Ellen G. White, Tragedia veacurilor, pp. 521-522

„Studiaţi istoria lui Daniel şi a tovarăşilor lui. Deşi ei trăiau unde trăiau, întâmpinaţi din toate părţile de ispita de a-i face pe plac eului, ei L-au proslăvit şi glorificat pe Dumnezeu în viaţa lor de zi cu zi. Ei au hotărât să evite orice rău. Ei au refuzat să se aşeze singuri în calea vrăjmaşului. Dumnezeu a răsplătit cu binecuvântări bogate credincioşia lor statornică.” – Ellen G. White, Manuscript Releases [No. 224], voi. 4, pp. 169-170

Studiu la rând – Biblia şi cartea Evanghelizare

**Biblia**: Estera 9 – Iov 5

`1. Ce cuprindeau scrisorile trimise de Estera şi Mardoheu iudeilor din cele o sută douăzeci şi şapte de ţinuturi ale împăratului Ahaşveroş?`

`2. Cine era iubit de mulţimea fraţilor săi?`

`3. Despre ce spunea Iov că îi era hrana de toate zilele?`

`4. Despre cine se spune că îşi închide gura atunci când Dumnezeu îl ocroteşte pe cel slab?`

Evanghelizare, secţiunea 5, subcapitolul „Şcolile de pregătire pentru lucrarea în oraşe”

`5. În ce condiţii nu se vor pierde impresiile bune lăsate de solii lui Dumnezeu în inima şi în mintea oamenilor?`