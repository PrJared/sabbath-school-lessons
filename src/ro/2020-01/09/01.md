---
title:  Curăţirea sanctuarului
date:  21/02/2020
---

> <p>Textul de memorat</p>
> „Şi el mi-a zis: «Până vor trece două mii trei sute de seri şi dimineţi; apoi sfântul Locaş va fi curăţit!»” (Daniel 8:14)

Viziunea descrisă în Daniel 8 i-a fost dată profetului în 548/547 Î.Hr. şi ne oferă câteva clarificări semnificative cu privire la judecata despre care se vorbeşte în Danie! 7. Spre deosebire de viziunile din Daniel 2 şi 7, viziunea din Daniel 8 nu include Babilonul, ci începe cu Medo-Persia deoarece, la acel moment, Babilonul era în cădere şi persanii urmau să înlocuiască Babilonul ca următoarea putere mondială. Viziunea din Daniel 8 este paralelă cu cea din Daniel 7. Limbajul şi simbolurile se schimbă în Daniel 8, deoarece aduc în atenţie curăţirea sanctuarului ceresc în legătură cu Ziua cerească a Ispăşirii. Astfel, contribuţia distinctă a viziunii din Daniel 8 constă în faptul că se concentrează pe aspecte ale sanctuarului ceresc, Dacă Daniel 7 ne arată judecata cerească şi pe Fiul omului primind împărăţia, Daniel 8 ne prezintă curăţirea sanctuarului ceresc. Paralelele dintre aceste două capitole arată că scena curăţirii sanctuarului ceresc din Daniel 8 corespunde scenei judecăţii din Daniel 7.