---
title:  De la taină la descoperire
date:  11/01/2020
---

> <p>Textul de memorat</p>
> „Daniel a luat cuvântul şi a zis: «Binecuvântat să fie Numele lui Dumnezeu, din veşnicie în veşnicie! A Lui este înţelepciunea şi puterea.»” (Daniel 2:20)

În apele din jurul Groenlandei sunt aisberguri de toate mărimile. Uneori sloiurile mai mici de gheaţă merg într-o direcţie, în timp ce gheţarii mari merg în alta. Vântul de la suprafaţă împinge sloiurile mai mici, în timp ce masele uriaşe de gheaţă sunt purtate de curenţii puternici ai oceanului. Când ne gândim la apariţia şi căderea naţiunilor de-a lungul istoriei, putem să asemănăm mişcarea lor cu vântul de suprafaţă şi curenţii oceanelor. Vântul reprezintă tot ce poate fi schimbat şi imprevizibil, ca de exemplu voinţa omului. Dar, simultan cu rafalele şi cu furtuna, mai lucrează o forţă, chiar mai puternică şi foarte asemănătoare curenţilor oceanului. Această forţă este mişcarea sigură a scopurilor înţelepte şi suverane le lui Dumnezeu. Ellen G. White spunea: „Ca stelele în vastul circuit al drumului rânduit lor, planurile lui Dumnezeu nu cunosc nici grabă şi nici întârziere.” – Hristos, Lumina lumii, p. 32. Deşi ridicarea şi căderea naţiunilor, ideologiilor şi partidelor politice par să se datoreze doar acţiunii omului, Daniel 2 ne arată că Dumnezeul cerului este Cel care conduce istoria omenirii spre finalul ei măreţ.