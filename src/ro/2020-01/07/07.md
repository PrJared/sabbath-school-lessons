---
title:  Un gând de încheiere
date:  14/02/2020
---

Eliberarea lui Daniel a fost înregistrată şi în Evrei 11. În acest capitol, care poate fi numit „Panoul de onoare al eroilor credinţei” se spune că profeţii, printre alte realizări, „au astupat gurile leilor” (vers. 33). Este un lucru minunat, dar să nu uităm că eroii credinţei nu sunt doar cei care au scăpat de moarte, ca Daniel, ci şi cei care au suferit şi au murit curajoşi, după cum ne spune şi Evrei 11. Dumnezeu îi cheamă pe unii să dea mărturie prin viaţa lor, iar pe alţii, prin moarte. De aceea, relatarea despre eliberarea lui Daniel nu sugerează că eliberarea le este garantată tuturor, lucru demonstrat de mulţimea de bărbaţi şi femei care au murit ca martiri pentru credinţa lor în Isus. Totuşi eliberarea miraculoasă a lui Daniel ne arată că Dumnezeu domneşte şi că El îşi va elibera copiii de sub puterea păcatului şi a morţii. Acest lucru va deveni şi mai clar în următoarele capitole din Daniel.

STUDIU LA RÂND – BIBLIA ŞI CARTEA EVANGHELIZARE

**Biblia: Iov 41-Psalmii 5**

`1. Cine şi despre ce a vorbit fără să înţeleagă?`

`2. Cum sunt sfătuiţi împăraţii să se poarte?`

`3. Ce considera psalmistul că făceau fiii oamenilor în privinţa deşertăciunii şi a minciunilor?`

`4. Cu ce compară psalmistul bunăvoinţa cu care Domnul îl înconjoară pe cel neprihănit?`

Evanghelizare, Secţiunea 6, subcapitolul „Metode de publicitate impresionante, pline de succes”

`5. Ce scrie Ellen G. White despre folosirea presei şi a agenţiilor publicitare pentru a atrage atenţia asupra lucrării noastre?`