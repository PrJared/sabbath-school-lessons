---
title:  Dumnezeu este glorificat
date:  13/02/2020
---

`6. Ce mărturie a dat împăratul despre Dumnezeu? Daniel 6:24-28`

Un punct important al relatării este faptul că Darius L-a lăudat pe Dumnezeu şi l-a recunoscut suveranitatea. Acesta este un punct culminant, chiar apogeul laudelor sau expresiilor de recunoaştere aduse lui Dumnezeu în capitolele anterioare (Daniel 2:20-23; 3:28,29; 4:1-3,34-37). La fel ca Nebucadneţar, răspunsul lui Darius la eliberarea lui Daniel sunt laudele aduse lui Dumnezeu. Dar el face chiar mai mult: îşi schimbă decretul anterior şi le porunceşte tuturor să „se înfricoşeze de Dumnezeul lui Daniel” (Daniel 6:26).

Daniel este salvat în mod miraculos, credincioşia îi este răsplătită, răul este pedepsit, iar onoarea şi puterea lui Dumnezeu sunt recunoscute de toţi. Dar ce vedem aici este un mic exemplu a ce se va întâmpla la nivel mondial: poporul lui Dumnezeu va fi eliberat, răul va fi pedepsit şi Domnul va fi înălţat înaintea întregului univers.

`7. Ce element din decretul împăratului ne-ar putea nelinişti şi de ce? Daniel 6:24`

Există totuşi un punct care aduce nelinişte: nevestele şi copiii care, din câte ştim, sunt nevinovaţi, au aceeaşi soartă ca cei vinovaţi. Cum putem explica această faptă care, astăzi, ar fi considerată un abuz al justiţiei?

În primul rând, trebuie să observăm că hotărârea şi aplicarea ei au fost în conformitate cu legea persană, care includea şi familia în pedepsirea celui vinovat. Conform unui principiu antic, întreaga familie poartă responsabilitatea pentru greşeala unui membru al familiei. Asta nu înseamnă că este corect, dar această relatare corespunde realităţilor acelei vremi.

`În faţa unor nedreptăţi ca aceasta şi altele, ce mângâiere putem găsi în versete ca 1 Corinteni 4:5?`