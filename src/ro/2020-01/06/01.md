---
title:  De la aroganţă la distrugere
date:  01/02/2020
---

> <p>Textul de memorat</p>
> „El schimbă vremurile şi împrejurările; El răstoarnă şi pune pe împăraţi; El dă înţelepciune înţelepţilor şi pricepere celor pricepuţi!” (Daniel 2:21)

În Daniel 5, Cuvântul lui Dumnezeu ne dă un exemplu de mândrie omenească ce sfârşeşte în mod izbitor şi dramatic. Deşi am putea spune că lui Nebucadneţar i-a trebuit mult timp pentru a învăţa această lecţie, în cele din urmă a învăţat-o. Folosind vasele de la Templul din Ierusalim într-o petrecere de la palat, Belşaţar le-a pângărit. O astfel de profanare era nu doar o sfidare a lui Dumnezeu, ci chiar un atac asupra Lui. Prin aceasta, Belşaţar a umplut cupa nelegiuirilor, purtându-se asemenea cornului mic (Daniel 8), care avea să atace temeliile sanctuarului lui Dumnezeu. Luând împărăţia de la Belşaţar, Dumnezeu a arătat ce va face El împotriva vrăjmaşilor poporului Său din ultimele zile. Evenimentele relatate în Daniel 5 s-au petrecut în anul 539 î.Hr., în noaptea în care Babilonul a căzut în mâinile armatei medo-persane. Aici se face trecerea de la aur la argint, trecere prezisă în Daniel 2. Din nou devine evident faptul că Dumnezeu conduce istoria lumii.