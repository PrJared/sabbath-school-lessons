---
title:  Din cuptor la palat
date:  18/01/2020
---

> <p>Textul de memorat</p>
> „Iată, Dumnezeul nostru, căruia Îi slujim, poate să ne scoată din cuptorul aprins şi ne va scoate din mâna ta, împărate.” (Daniel 3:17)

„Aceşti tineri, umpluţi de Duhul Sfânt, declară înaintea întregii naţiuni credinţa lor, şi anume că Acela căruia I se închină este singurul Dumnezeu adevărat şi viu. Această demonstrare a credinţei lor a fost cea mai elocventă prezentare a principiilor pe care le aveau. Pentru a-i impresiona pe idolatri cu puterea şi măreţia Dumnezeului celui viu, slujitorii Săi trebuie să le arate reverenţa lor faţă de Dumnezeu. Ei trebuie să arate că El este singurul pe care îl proslăvesc şi căruia I se închină şi că nicio răsplată, şi nici chiar ameninţarea cu moartea nu i-ar putea determina să facă nici cea mai mică concesie în faţa idolatriei. Aceste lecţii au un impact direct şi esenţial în experienţa noastră din ultimele zile.” – Ellen G. White, In Heavenly Places, p. 149

Deşi, când vine vorba de închinare, ameninţarea cu moartea poate părea de domeniul erei preştiinţifice şi al superstiţiilor, Scriptura ne spune că în timpul sfârşitului, când lumea va fi „avansat” foarte mult, se va observa ceva asemănător, dar la nivel mondial. Din studierea acestei experienţe putem afla despre problemele cu care, conform Scripturii, se vor confrunta cei credincioşi.