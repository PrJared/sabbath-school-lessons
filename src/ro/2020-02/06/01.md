---
title:  De ce este nevoie de interpretare?
date:  02/05/2020
---

> <p>Textul de memorat</p>
> „Şi, fără credinţă, este cu neputinţă să fim plăcuţi Lui! Căci cine se apropie de Dumnezeu trebuie să creadă că El este şi că răsplăteşte pe cei ce-L caută.” (Evrei 11:6)

A citi Biblia înseamnă şi a interpreta Biblia. Dar cum putem face acest lucru? Ce principii să folosim? De exemplu, cum ne raportăm la diferitele tipuri de scriere pe care le găsim în ea? Cum ne dăm seama dacă pasajul pe care îl citim este o pildă, un vis profetic şi simbolic sau o naraţiune? Decizia într-o chestiune atât de importantă cum este contextul Scripturii implică în sine interpretarea.

Uneori, oamenii folosesc Biblia ca pe un oracol divin: deschid Scriptura la întâmplare pentru a găsi un verset biblic care speră să îi călăuzească. Dar a înşirui pasaje biblice la întâmplare poate duce la concluzii foarte ciudate şi greşite.

De exemplu, când un bărbat şi-a părăsit soţia pentru altă femeie, soţia şi-a găsit alinare în următorul verset: „Vrăjmăşie voi pune între tine şi femeie” (Geneza 3:15). Ea era convinsă, pe baza acestui verset, că aventura soţului ei nu va rezista!

Orice verset folosit în afara contextului devine foarte repede un pretext folosit pentru a-ţi susţine propriile idei sau agenda personală. De aceea avem mare nevoie nu doar să citim Biblia, ci şi să o interpretăm corect.