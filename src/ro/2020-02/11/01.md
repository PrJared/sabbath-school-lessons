---
title:  Biblia şi profeţia
date:  06/06/2020
---

> <p>Textul de memorat</p>
> „Şi el mi-a zis: «Până vor trece două mii trei sute de seri şi dimineţi; apoi Sfântul Locaş va fi curăţat!»” (Daniel 8:14)

Profeţia biblică este esenţială pentru identitatea şi misiunea noastră. Profeţia ne oferă un mecanism intern şi extern de confirmare a acurateţei Cuvântului lui Dumnezeu. Isus a spus: „Şi v-am spus aceste lucruri acum, înainte ca să se întâmple, pentru ca, atunci când se vor întâmpla, să credeţi” (Ioan 14:29; vezi şi Ioan 13:19). Întrebarea este: Cum interpretăm profeţia corect, ca să putem şti când s-a împlinit?

În timpul lor, reformatorii au urmat metoda istoricistă, aceeaşi pe care au folosit-o Daniel şi Ioan în interpretarea lor. Metoda istoricistă consideră profeţia ca fiind o împlinire progresivă şi continuă a istoriei, începând din trecut şi sfârşindu-se cu Împărăţia veşnică a lui Dumnezeu.

În această săptămână vom studia stâlpii interpretării profetice istoriciste. „Trebuie să vedem în istorie împlinirea profeţiei, să studiem lucrările Providenţei în marile mişcări de reformă şi să înţelegem desfăşurarea evenimentelor în mersul naţiunilor înainte, către conflictul final al marii lupte.” – Ellen G. White, Mărturii, vol. 8, p. 307