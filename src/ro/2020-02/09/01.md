---
title:  Cartea Geneza şi facerea lumii (II)
date:  23/05/2020
---

> <p>Textul de memorat</p>
> „Cerurile spun slava lui Dumnezeu şi întinderea lor vesteşte lucrarea mâinilor Lui.” (Psalmii 19:1)

Mulţi gânditori de seamă au fost inspiraţi de Scriptură să cerceteze lumea creată a lui Dumnezeu; ca un rezultat a apărut ştiinţa modernă. Johannes Kepler, Isaac Newton, John Ray, Robert Boyle şi alţi mari oameni de ştiinţă au crezut că prin lucrările lor au descoperit şi mai mult despre opera lui Dumnezeu.

Totuşi, după Revoluţia Franceză, ştiinţa secolului XIX a început să facă tranziţia de la o viziune teistă asupra lumii la una bazată pe naturalism şi materialism, adesea fără a lăsa loc supranaturalului. Aceste idei filozofice au fost popularizate de cartea lui Charles Darwin, Originea speciilor (1859). De la acea vreme, ştiinţa s-a distanţat foarte mult de temelia sa biblică, ajungându-se astfel la o reinterpretare radicală a relatării din Geneza.

Ne prezintă Biblia o viziune demodată, neştiinţifică despre cosmologie? Relatarea biblică a fost doar împrumutată de la naţiunile păgâne înconjurătoare? A fost Biblia condiţionată cultural de loc şi timp sau natura sa inspirată ne înalţă gândirea pentru a putea pricepe natura cu totul divină a originii noastre?