---
title:  Un gând de încheiere
date:  29/05/2020
---

„Biblia este istoria completă şi cea mai instructivă pe care o au oamenii. Ea vine proaspătă din fântâna adevărurilor eterne şi o mână divină a păstrat puritatea ei în decursul veacurilor. … Numai aici putem găsi o istorie a rasei umane, nemânjită de prejudecăţi sau mândrie omenească.” – Ellen G. White, Mărturii, vol. 5, p. 25

„Mi-a fost arătat că, fără istoria biblică, geologia nu poate dovedi nimic. Relicvele găsite în pământ sunt o dovadă a unor lucruri care au fost diferite în multe privinţe de prezent. Dar momentul existenţei lor şi perioada de timp în care aceste lucruri au fost pe pământ pot fi înţelese doar cu ajutorul istoriei biblice. Poate fi un lucru nevinovat să facem presupuneri dincolo de istoria biblică, dacă presupunerile noastre nu contrazic adevărurile găsite în Sfintele Scripturi. Dar când nu iau seama la Cuvântul lui Dumnezeu în ceea ce priveşte relatarea despre creaţiune şi caută să justifice lucrările creatoare ale lui Dumnezeu prin principiile naturale, oamenii se află în oceanul fără margini al incertitudinii. Modul în care Dumnezeu Şi-a încheiat lucrarea de creare în şase zile literale nu le-a fost descoperit niciodată oamenilor muritori. Lucrarea Sa creatoare este la fel de nepătruns cum este şi existenţa Sa.” – Ellen G. White, Spiritual Gifts, vol. 3, p. 93

STUDIU LA RÂND – BIBLIA ŞI CARTEA EVANGHELIZARE

**Biblia: Psalmii 104-110**

`1. Ce face Domnul să crească pentru vite şi pentru nevoile omului?`

`2. Din ce cauză a fost „spurcată” ţara lui Israel?`

`3. Ce a făcut Domnul sufletului însetat şi celui flămând?`

`4. Cine şi de ce stă la dreapta săracului?`

Evanghelizare, Secţiunea 7, subcapitolul „Mijloacele de prezentare a adevărului”

`5. Ce metodă de prezentare a adevărului aprecia Ellen White şi despre care spunea că va fi folosită din ce în ce mai mult în lucrarea finală?`