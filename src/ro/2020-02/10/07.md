---
title:  Un gând de încheiere
date:  05/06/2020
---

„Biblia este cea mai veche şi cea mai amplă sursă istorică pe care o au oamenii. Ea a venit direct de la izvorul adevărului veşnic şi, de-a lungul veacurilor, o mână divină i-a păstrat puritatea. Ea luminează trecutul îndepărtat, trecut pe care cercetarea omenească încearcă în zadar să-l pătrundă. Numai în Cuvântul lui Dumnezeu vedem puterea care a aşezat temeliile pământului şi a întins cerurile. Numai aici descoperim un raport autentic al originii naţiunilor. Numai aici ne este dată istoria neamului omenesc, neîntinată de mândria sau prejudecăţile omeneşti.” – Ellen G. White, Educaţie, p. 173

„Cel care Îl cunoaşte pe Dumnezeu şi cunoaşte Cuvântul Său are o credinţă întemeiată pe divinitatea Sfintelor Scripturi. El nu probează Biblia prin ideile despre ştiinţă ale omului. El aduce aceste idei pentru a fi probate prin măsurătoarea cea fără greş. El ştie că tot Cuvântul lui Dumnezeu este adevăr, şi adevărul nu se poate contrazice niciodată; tot ceea ce, în învăţătura aşa-numitei ştiinţe, contrazice adevărul descoperirii lui Dumnezeu este simplă lucrare omenească, de nimereală.

Celor cu adevărat înţelepţi, cercetările ştiinţifice le deschid câmpuri vaste de gândire şi informare.” – Ellen G. White, Mărturii, vol. 8, p. 325

Studiu suplimentar: Ellen G. White, Patriarhi şi profeţi, cap. 63 „David şi Goliat”; Profeţi şi regi, cap. 28 „Ezechia” şi cap. 30 „Izbăvirea de sub puterea Asiriei”.

STUDIU LA RÂND – BIBLIA ŞI CARTEA EVANGHELIZARE

**Biblia: Psalmii 111-117**

`1. Cine şi de ce nu se teme de veşti rele?`

`2. De unde îl ridică Domnul pe cel sărac, lipsit?`

`3. Ce au văzut şi au făcut marea şi Iordanul?`

`4. Unde promitea psalmistul că-şi va împlini juruinţele făcute Domnului?`

Evanghelizare, Secţiunea 7, subcapitolul „Povestiri, anecdote, gesticulări şi glume”

`5. Ce se întâmplă când amuzamentele (glumele) sunt amestecate cu învăţăturile Scripturii?`