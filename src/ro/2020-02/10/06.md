---
title:  Credinţa şi istoria
date:  04/06/2020
---

Noi nu trăim într-un vid. Alegerile noastre ne influenţează nu doar pe noi, ci şi pe ceilalţi. În acelaşi fel, vieţile multora din poporul lui Dumnezeu din vechime au avut un impact major asupra viitorului celor de lângă ei.

**5. Revezi Evrei 11. Ce lecţii putem învăţa de la aceşti eroi din vechime şi prin studierea vieţii lor?**

`Enoh`

`Noe`

`Avraam`

`Sara`

`Iosif`

`Moise`

`Rahav`

`Samson`

Credinţa nu înseamnă doar a crede în ceva sau cineva, ci înseamnă a acţiona ca răspuns la acel crez. Numai credinţa care lucrează este socotită neprihănire. Aceste fapte ale credinţei schimbă istoria. Fiecare dintre aceste acţiuni depind de încrederea în Cuvântul lui Dumnezeu.

Noe a acţionat prin credinţă când a construit arca, încrezându-se în Cuvântul lui Dumnezeu mai presus de experienţă sau raţiune. Pentru că până atunci nu mai plouase, experienţa şi raţiunea sugerau că un potop era ceva lipsit de logică. Dar Noe a ascultat de Dumnezeu şi rasa umană a supravieţuit. Avraam, la acea vreme Avram, a ieşit din cetatea Ur, din sudul Mesopotamiei, cea mai sofisticată cetate din lume la acea vreme, şi a plecat fără să ştie unde avea să îl conducă Dumnezeu. Dar el a ales să acţioneze pe baza Cuvântului Său. Moise a ales mai degrabă să devină păstor şi apoi să conducă poporul lui Dumnezeu spre ţara făgăduită, decât împărat peste Egipt, cel mai mare imperiu al vremii. El s-a încrezut în vocea Celui Atotputernic, care l-a chemat dintr-un rug aprins. Rahav a hotărât să se încreadă în raportul despre eliberarea lui Dumnezeu, a ascuns iscoadele şi a devenit parte a genealogiei lui Isus. Cât de puţin ne dăm seama ce influenţă vor avea deciziile noastre asupra vieţii multor oameni în această generaţie şi cele care vor veni!

`Ce decizii importante îţi stau înainte? Cum iei o hotărâre şi de ce?`