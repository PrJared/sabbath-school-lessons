---
title:  Un gând de încheiere
date:  03/04/2020
---

„În Cuvântul Său, Dumnezeu le-a încredinţat oamenilor cunoştinţa necesară pentru mântuire. Sfintele Scripturi trebuie să fie primite ca o descoperire autoritară, infailibilă a voinţei Sale. Ele sunt măsura caracterului, descoperitorul doctrinelor şi dovada experienţei.” – Ellen G. White, Tragedia veacurilor, p. 7

Mulţi oameni au murit pentru că au pus la loc de cinste Cuvântul lui Dumnezeu şi i-au rămas credincioşi. Unul dintre ei a fost dr. Rowland Taylor, un preot englez care a trăit în timpul domniei reginei Maria I (cea sângeroasă). El s-a împotrivit impunerii liturghiei catolice în parohia sa din Hadley. După ce a fost dat afară din biserică şi ridiculizat pentru că a stat de partea Scripturii, el a apelat personal la episcopul de Winchester, lordul cancelar, dar acesta l-a trimis la închisoare şi apoi la moarte pe rug. Chiar înainte de moartea sa, în 1555, el a spus următoarele: „Oameni buni! Nu v-am propovăduit nimic altceva decât Cuvântul sfânt al lui Dumnezeu şi lecţii pe care le-am luat din cartea aceasta sfântă a lui Dumnezeu, sfânta Biblie. Am venit astăzi aici pentru a o pecetlui cu sângele meu.” – John Foxe, The New Foxe’s Book of Martyrs, rescrisă şi actualizată de Harold J. Chadwick, p. 193. Dr. Taylor a fost auzit repetând Psalmul 51 chiar înainte de a fi aprins focul şi de a-şi da ultima suflare.

Studiu suplimentar: Ellen G. White, Tragedia veacurilor, cap. 37 „Scripturile, o apărare sigură”; şi Hristos, Lumina lumii, cap. 73 „Să nu vi se tulbure inima”.

STUDIU LA RÂND – BIBLIA ŞI CARTEA EVANGHELIZARE

**Biblia: Psalmii 48-54**

`1. A cui răscumpărare este atât de scumpă, încât nu se va face niciodată?`

`2. Unde cere Dumnezeu să fie adevărul?`

`3. Care sunt jertfele plăcute lui Dumnezeu?`

`4. Ce vrea Dumnezeu să vadă când Se uită de la înălţimea cerurilor?`

Evanghelizare, secţiunea 6, subcapitolul „Cunoaşterea îndeaproape a oamenilor”

`5. Ce trebuie să facă cei care îi învaţă pe oameni atunci când văd în auditoriu o persoană care pare interesată?