---
title:  Biblia – sursa de autoritate a credinţei noastre
date:  18/04/2020
---

> <p>Textul de memorat</p>
> „«La Lege şi la mărturie!» Căci dacă nu vor vorbi aşa, nu vor mai răsări zorile pentru poporul acesta.” (Isaia 8:20)

Nu există biserică creştină care să nu folosească Scriptura pentru a-şi susţine crezurile. Totuşi, rolul şi autoritatea Scripturii în teologie nu sunt aceleaşi în toate bisericile. Din contră, acestea pot varia foarte mult de la o biserică la alta. Este un subiect important, dar complex, pe care îl vom explora analizând cinci surse diferite care au un impact important asupra modului în care interpretăm Scriptura: tradiţia, experienţa, cultura, gândirea şi însăşi Biblia.

Aceste surse joacă un rol semnificativ în teologia fiecărei biserici creştine. Fiecare dintre noi face parte dintr-o cultură, un grup social, care are tradiţii specifice şi faptul acesta are un impact asupra noastră. Cu toţii avem experienţe care ne modelează gândirea şi ne influenţează percepţia. Cu toţii avem o minte cu care gândim şi care ne ajută să evaluăm lucrurile. Cu toţii am citit Biblia şi o folosim pentru a-L înţelege pe Dumnezeu şi voia Sa.

Care dintre aceste surse ne oferă cea mai bună interpretare a Bibliei sau în ce combinaţie şi cum sunt folosite aceste surse în relaţie unele cu altele? Dacă acordăm prioritate unei surse sau unor surse putem ajunge la anumite idei şi rezultate diferite şi, în cele din urmă, aceasta va hotărî direcţia întregii teologii a bisericii.