---
title:  Un gând de încheiere
date:  10/04/2020
---

Deşi este esenţială pentru credinţa noastră, doar Biblia nu ar avea nicio valoare spirituală reală pentru noi dacă inima şi mintea noastră nu ar fi influenţate de Duhul Sfânt când o citim şi o studiem.

„În Cuvântul Său, Dumnezeu le-a încredinţat oamenilor cunoştinţa necesară pentru mântuire. Sfintele Scripturi trebuie să fie primite ca o descoperire autoritară, infailibilă a voinţei Sale. Ele sunt măsura caracterului, descoperitorul doctrinelor şi dovada experienţei… Cu toate acestea, faptul că Dumnezeu a descoperit voia Sa oamenilor prin Cuvântul Său n-a făcut inutilă prezenţa şi călăuzirea continuă a Duhului Sfânt. Din contră, Duhul a fost făgăduit de Mântuitorul nostru ca să descopere Cuvântul slujitorilor Săi, să lumineze şi să aplice învăţăturile Lui. Şi pentru că Duhul lui Dumnezeu a fost Acela care a inspirat Biblia, este cu neputinţă ca învăţătura Duhului să fie vreodată contrară aceleia a Cuvântului.” – Ellen G. White, Tragedia veacurilor, p. 9

STUDIU LA RÂND – BIBLIA ŞI CARTEA EVANGHELIZARE

**Biblia: Psalmii 55-61**

`1. Cine sunt cei despre care spune psalmistul că „nu vor ajunge nici jumătate din zilele lor”?`

`2. Unde spera psalmistul să-i fie puse şi scrise lacrimile sale?`

`3. Ce constatase psalmistul despre cum este ajutorul omului?`

`4. La ce fel de adăpost dorea psalmistul să alerge?`

Evanghelizare, secţiunea 6, subcapitolul „Predicile tipărite şi literatura”

`5. Pentru ce anume este esenţială pagina tipărită?`