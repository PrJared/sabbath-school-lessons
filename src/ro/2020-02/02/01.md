---
title:  Originea Bibliei
date:  04/04/2020
---

> <p>Textul de memorat</p>
> „De aceea mulţumim fără încetare lui Dumnezeu că, atunci când aţi primit Cuvântul lui Dumnezeu, auzit de la noi, l-aţi primit nu ca pe cuvântul oamenilor, ci, aşa cum şi este în adevăr, ca pe Cuvântul lui Dumnezeu, care lucrează şi în voi, care credeţi.” (1 Tesaloniceni 2:13)

Modul în care percepem si înţelegem originea si natura Scripturii are un impact major asupra rolului pe care Biblia îl are în viaţa noastră si în biserică. Felul în care interpretăm Biblia este influenţat si modelat în mare măsură de înţelegerea procesului revelaţiei si inspiraţiei. Când vrem să înţelegem corect Scriptura, în primul rând trebuie să ţinem seama de modul de interpretare pe care îl găsim chiar în ea. Nu putem studia matematica cu ajutorul metodelor empirice folosite în biologie sau sociologie. Nu putem studia fizica folosind aceleaşi instrumente ca pentru istorie. Nici adevărurile spirituale ale Bibliei nu vor fi cunoscute si înţelese corect prin metodele ateiste care abordează Biblia ca si cum Dumnezeu nu ar exista, ci modul în care interpretăm Scriptura trebuie să ia în serios dimensiunea divino-umană a Cuvântului lui Dumnezeu. De aceea, ca să putem să o interpretăm corect, noi trebuie să abordăm Biblia cu credinţă, nu cu scepticism sau îndoieli metodologice.

În această săptămână vom studia câteva aspecte fundamentale ale originii si naturii Bibliei care ar trebui să aibă impact asupra modului în care o interpretăm si o înţelegem.