---
title:  Inside Story
date:   28/02/2020
---

#### Mezardan Gelen Tanıklık

_Andrew McChesney, Adventist Müjdeleme_

George Cobb, iki kere ölen adam.

Cobb hakkında çok az bilgi var ve bilindiği kadarıyla hiçbir fotoğrafı yok.

Fakat mezarı uzun yıllardır dikkatleri üzerine çekiyor, çünkü ABD’nin Maine eyaletindeki Brunswick’te bir mezarlıkta bulunan mezarının taşında bir doğum tarihi ve iki ölüm tarihi var. Şöyle yazıyor:

10 Haziran 1794’te doğdu

10 Kasım 1848’de öldü

9 Mayıs 1882’de uyudu

İşin aslı, Cobb 10 Kasım 1848’de vaftiz olmuştu ve ihtidasının tarihinin, kendisi 9 Mayıs 1882’de 88 yaşındayken ölüp toprağa verildikten sonra mezar taşına yazılmasını istemişti.

Ellen G. White Estate yöneticisi James Nix “Bu, kilisemizin öncülerinin imanlarının ve inançlarını mümkün olan her aracı kullanarak paylaşmaya yönelik istekleriyle kararlılıklarının ilginç bir örneği, buna mezar taşınıza siz uyuduktan sonra inancınızı paylaşacak bir şeyler yazdırmak da dahil” dedi.

Mezar taşında dördüncü emirden bir bölüm de var: “Sebt gününü takdis etmek için onu hatırında tut.”

Nix, Cobb’un bir fotoğrafını ve soyundan gelenleri bulmaya çalıştı, fakat başarılı olamadı. “Cobb’un bir tane fotoğrafını bulabilmek için her yeri aradım” dedi. “Buralarda ‘Cobb’un soyundan kimse var mı?’ diye sordum. Mezar taşına kazılacak fazladan yazı için hem para ayırıp hem de talimat bırakacak kadar önemseyen bu adam hakkında bilgi edinmek istiyorum.”

Cobb’un mezardan yaptığı bu benzersiz tanıklığı, mezarlığı ziyaret eden kilise üyeleri de dahil olmak üzere bir çok kişinin yüreğine dokundu.

Yedinci Gün Adventist Kilisesi’nin dünya çapındaki örgütünün başkanı Ted N. C. Wilson “Gerçekten yaşıyor olabilmek için benliğe ölmesi gerektiğini anlamıştı” dedi. “Yani hayatını, kendisi için yaşamak ile, eski benliğe ölüp Mesih’te yeni bir yaratık olmak arasındaki tezatın güzel bir örneği olarak yaşamıştı. Onun mezar taşını görmek ne büyük bir ayrıcalık.”

Kilisenin Dünya Hizmeti Enstitüsü’nde eğitim ve iletişim kordinatörü olarak çalışan üçüncü nesil Adventist müjdeci Karen Glassford, bu mezar taşını ilk gördüğünde ilk ölüm tarihinin aslında Cobb’un vaftizine gönderme olabileceğinden şüphelendiğini söyledi.

“Onun mezar taşı diğer insanlara harika bir tanıklık sağladı” dedi. “Bu onları meraklandırıyor: ‘Acaba niye iki kere öldü?’ Eminim ki bu adamın mezar taşı sayesinde göğe gelen insanlar olacak.”