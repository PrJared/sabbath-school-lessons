---
title:  Kirlenmeden Arınmaya
date:   22/02/2020
---

### Konuyla İlgili Metinler
Daniel 8, Dan. 2:38, Yar. 11:4, Levililer 16, İbr. 9:23–28..

> <p>Hatırlama Metni</p>
> “Ve bana dedi; İki bin üç yüz akşamla sabah oluncaya kadar; makdis [tapınak] o zaman tahir olacak [temizlenecek]” (Daniel 8:14, KM).

Daniel 8. bölümde aktarılan görüm peygambere mö 548/547 tarihinde verildi ve Daniel 7. bölümde bahsedilen yargılama hakkında önemli açıklamalar sağlıyor. Daniel 2. ve 7. bölümlerdeki görümlerin tersine, 8. bölümdeki görüm Babil’i atlayarak Med-Pers krallığıyla başlıyor, zira o dönemde Babil çöküşteydi ve Persler yeni dünya gücü olarak Babil’in yerini almak üzereydi. Daniel 8. bölümdeki görüm, 7. bölümdekiyle aynı doğrultuda. Daniel 8. bölümde kullanılan dil ve simgeler değişiyor, çünkü göksel Kefaret Günü’yle bağlantılı olarak göksel tapınağın arındırılmasına bütünüyle odaklanılıyor. Böylece, Daniel 8. bölümün kendine özgü katkısı göksel tapınağın özelliklerine odaklanmış olmasından kaynaklanıyor. Daniel 7. bölümde göksel mahkeme ve İnsanoğlu’nun krallığı alması ortaya konurken, Daniel 8. bölümde göksel tapınağın arındırılması gösteriliyor. Yani, bu iki bölüm arasındaki benzerliklerin işaret ettiği gibi, Daniel 8. bölümde tasvir edilen göksel tapınağın arındırılması 7. bölümdeki yargılama sahnesine karşılık geliyor.

_*29 Şubat Sebt Günü’ne hazırlık için bu haftanın konusunu çalışın._