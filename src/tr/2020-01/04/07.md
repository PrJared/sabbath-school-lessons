---
title:  Ek Çalışma
date:   24/01/2020
---

“Dura ovasındaki İbrani gençlerin tecrübesinden alınacak dersler önemlidir. Günümüzde, Allah’ın hizmetkârlarının pek çoğu, masum oldukları halde, Şeytan’ın telkiniyle kıskançlık ve dinsel bağnazlıkla dolan kişilerin elinde aşağılanmaya ve suistimale maruz kalacaklar. İnsanın gazabı bilhassa dördüncü emrin Sebti’ni kutsal tutanlara karşı uyandırılacak; ve sonunda bu kişiler evrensel bir hükümle suçlanarak ölümü hak ettikleri duyurulacaktır.

“Allah’ın halkını bekleyen sıkıntı mevsimi sarsılmaz bir iman gerektirecektir. O’nun çocukları ibadet ettikleri tek varlığın O olduğunu, hiçbir kaygının, hayatı kaybetme endişesinin dahi kendilerini sahte ibadete en ufak bir taviz vermeye yöneltemeyeceğini açıkça göstermelidir. Sadık yürek için, günahlı ve sınırlı insanların emirleri ebedî Allah’ın sözü yanında önemsiz kalacaktır. Sonuç hapis, sürgün ya da ölüm cezası da olsa, gerçeğe itaat edilecektir.”—Ellen G. White, Peygamberler ve Krallar, s. 512, 513.”—Sayfa 675.

**Tartışma Soruları**

`1. Petrus 1:3–9 ayetlerini oku. Allah neden bazılarını ızdıraptan kurtarırken diğerlerini kurtarmıyor? Yoksa bunun gibi soruların cevabına bu zamanda sahip olamayacak mıyız? Mucizevi kurtuluşun gerçekleşmediği durumlarda, hayal kırıklıklarına rağmen neden Allah’ın iyiliğine güvenmeliyiz?`

`Buradaki öykü İbranilerin kızgın fırında ölmeleriyle sonuçlanmış olsaydı, yine de ondan hangi dersleri çıkarabilirdik?`

`Son günlerdeki olaylardan anladıklarımıza dayanarak, kime ibadet ettiğimizi gösterecek olan konu, görünen işaret ne olacak? Bu, Sebt gününün gerçekten ne kadar önemli olduğuna dair şu anda bize ne anlatmalı??`

`Luka 16:10 ayetini oku. Mesih’in buradaki sözleri gerçekten imanla yaşamanın ne anlama geldiğini anlamamıza nasıl yardımcı olabilir?`

`Nebukadnessar’ın “Bakalım hangi ilah sizi elimden kurtaracak?” dediği Daniel 3:15 ayetini tekrar oku. Bu soruya ne cevap verirdin?`