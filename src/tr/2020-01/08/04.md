---
title:  Mahkeme Kuruldu
date:   18/02/2020
---

`Nehemya 9:9–22 ayetlerini oku. Duanın bu bölümüyle ilk bölümü arasında ne fark var?`

Dört hayvana ve küçük boynuzun işlerine ilişkin görümden sonra, peygamber gökte bir yargılama sahnesi görüyor (Dan. 7:9, 10, 13, 14). Mahkeme kurulurken, tahtlar yerlerine konuluyor ve Eskiden beri var Olan yerine oturuyor. Göksel sahnede, binlerce binlerden oluşan göksel varlıkların Eskiden beri var Olan’a hizmet ettiği, mahkemenin kurulduğu ve kitapların açıldığı gösteriliyor.

Bu yargılama hakkında dikkate alınması gereken husus, yargılamanın küçük boynuzun 1260 yıllık etkinlik döneminden sonra (ms 538–1798; Cuma gününün dersine bak), fakat Allah’ın son krallığının kurulmasından önce gerçekleşmesi. Hatta, görümde üç kez aşağıdaki sıralama ortaya çıkıyor:

<center>Küçük boynuz safhası (538–1798)</center>

<center>Göksel yargılama</center>

<center>Allah’ın sonsuz krallığı</center>

`Daniel 7:13, 14, 21, 22, 26, 27 ayetlerini oku. Yargılama hangi açılardan Allah’ın halkının yararına?`

Eski Ahit’te buluşma çadırından ve tapınaktan gelen çeşitli yargı eylemleri anlatılır, fakat burada bahsedilen yargılama farklı. Bu sadece küçük boynuzu değil, aynı zamanda sonunda krallığı alacak olan Yüceler Yücesi’nin kutsallarını da etkileyen evrensel bir yargılama.

Daniel 7. bölümde yargılama açıklanmıyor ve başlangıcıyla bitişi hakkında bilgi verilmiyor. Fakat yargılamaya küçük boynuzun Allah’a ve O’nun halkına saldırısının ardından başlandığı ima ediliyor. O halde buradaki mesele, evrensel boyutta bir yargılamanın başlangıcını vurgulamak. Daniel 8. ve 9. bölümlerden (önümüzdeki haftalara bak), yargılamanın başlama zamanını ve bu yargılamanın göksel Kefaret Günü’nde göksel tapınağın arındırılmasıyla ilişkili olduğunu öğreneceğiz. Buradaki ders, İkinci Geliş öncesinde gökte Allah’ın halkının yararına bir yargılamanın şüphesiz gerçekleşecek olduğu (Dan. 7:22).

`İsa’nın çarmıhta bizim için gerçekleştirdiğini anlamak, yargı gününde güvenceye sahip olmamızın sebebi için neden bu kadar merkezi önemde? Çarmıh olmasa başka hangi umudumuz, hatta bunun ihtimali olabilirdi? (Bkz. Rom. 8:1.)`