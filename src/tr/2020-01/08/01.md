---
title:  Fırtınalı Denizden Göğün Bulutlarına
date:   15/02/2020
---

### Konuyla İlgili Metinler
Daniel 7, 2Se. 2:1–12, Rom. 8:1, Mar. 13:26, Luka 9:26, Luka 12:8, 1Ti. 2:5.

> <p>Hatırlama Metni</p>
> ““Göklerin altındaki krallıklara özgü krallık, egemenlik ve büyüklük kutsallara, Yüceler Yücesi’nin halkına verilecek. Bu halkın krallığı sonsuza dek sürecek, bütün uluslar O’na kulluk edip sözünü dinleyecek” (Daniel 7:27)..

Bu haftaki konumuz olan Daniel 7. bölümdeki görüm, 2. bölümdeki düşe paralel. Fakat Daniel 7, Daniel 2’de bildirileni ayrıntılı olarak açıklıyor. Öncelikle, görüm gece gerçekleşiyor ve denizin dört rüzgâr tarafından dalgalandırılmasını tasvir ediyor. Karanlık ve su yaratılışı anımsatıyor, fakat burada yaratılış bir şekilde bozulmuş ya da saldırı altında gibi görünüyor. İkinci olarak, görümdeki hayvanlar kirli ve melez, bu da yaratılışın düzeninin ihlalini temsil ediyor. Üçüncü olarak, hayvanlara egemenlik verildiği resmedilmiş; dolayısıyla, Allah’ın bahçede Adem’e verdiği egemenliğin bu güçler tarafından gasp edildiği anlaşılıyor. Dördüncü olarak, İnsanoğlu’nun gelişiyle birlikte, Allah’ın egemenliği asıl sahibine iade ediliyor. Adem’in bahçede kaybettiğini İnsanoğlu göksel yargıyla geri alıyor.

Yukarıdaki tarif, bu bir hayli simgesel görümün arka planında işleyen Kutsal Kitap tasvirinin paoramik bir manzarasını ortaya koyuyor. Neyse ki görümün çok önemli ayrıntılarından bazıları melek tarafından açıklanıyor, biz de bu sayede bu muazzam peygamberlik sözünü ana hatlarıyla anlayabiliyoruz.

_*22 Şubat Sebt Günü’ne hazırlık için bu haftanın konusunu çalışın._