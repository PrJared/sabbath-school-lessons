---
title:  Ek Çalışma
date:   14/02/2020
---

Daniel’in kurtarılışı İbraniler 11. bölümde kaydedilmiştir. “İmanın Onur Listesi” denilebilecek bu bölümde, peygamberlerin (diğer başarılarının yanı sıra) “aslanların ağzını kapadıkları” söyleniyor (İbr. 11:33). Bu harika bir şey, fakat İbraniler 11. bölümde de anlatıldığı gibi, iman kahramanlarının sadece Daniel gibi ölümden kurtulanlardan değil, acı çekerek cesaretle ölenlerden de oluştuğunu aklımızda tutmalıyız. Allah bazılarını yaşayarak, bazılarını da ölerek tanıklık etmeye çağırır. Bu nedenle, Daniel’in kurtarılışı anlatısı, İsa’ya imanlarından dolayı şehit edilen çok sayıda erkek ve kadından öğrendiğimiz gibi, kurtuluşun herkese verildiği anlamına gelmez. Fakat, Daniel’in mucizevi şekilde kurtarılması, Allah’ın hüküm sürdüğünü ve eninde sonunda O’nun tüm çocuklarını günahın ve ölümün gücünden kurtaracağını gösteriyor. Daniel’in ileriki bölümlerinde bu netlik kazanacak.

**Tartışma Soruları**

`Fransız düşünür Jean Paul Sartre şöyle yazmıştı: “İnsan gerçekliğinin esas tasavvurunu kavramanın en iyi yolu, insanın tasavvuru Allah olması gereken varlık olduğunu söylemektir.”(Jean Paul Sartre, Being and Nothingness: A Phenomenological Essay on Onthology [Varlık ve Hiçlik: Görüngüsel Ontoloji Üzerine Bir Deneme], Washington Square Press, 1956, s. 724). Bu, en azından bir ölçüde, kralın bu tuzağa neden düştüğünü anlamamıza nasıl yardım eder? Hepimiz, hayattaki toplumsal konumumuz ne olursa olsun, ne kadar sinsice yaklaşırsa yaklaşsın, aynı tehlikeli eğilime karşı neden dikkatli olmalıyız? Başka hangi şekillerde “Allah gibi” olmayı isteyebiliriz?`

`Allah’a ve O’nun yasasına olan bağlılığımıza ilişkin, başkalarına nasıl bir tanıklıkta bulunuyoruz? Seni tanıyan insanlar, işini, hatta hayatını kaybetme pahasına bile olsa, senin imanını savunacağını düşünürler mi?`

`Daniel’de onu Allah’ın Kendi tasarıları için etkin bir şekilde kullanabileceği bir insan yapan ne görüyorsun? Sen de Rabb’in yardımıyla aynı nitelikleri ne şekilde geliştirebilirsin?`

`Daniel’in fermanı göz önünde bulundurarak dua etme şeklini değiştirmeye karar vermesi hangi şekillerde haklı çıkarılabilirdi? Yoksa bu tehlikeli bir taviz mi olurdu? Öyle ise, neden?`