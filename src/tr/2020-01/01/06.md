---
title:  Daniel Kitapçığının Günümüzle İlişkisi
date:   02/01/2020
---

2500 yıldan uzun süre önce yazılmış olmasına rağmen, Daniel kitapçığı Allah’ın 21. yüzyıldaki halkı için son derece güncel olmaya devam ediyor. Daniel’in bizim için geçerli olabileceği üç alana dikkat çekeceğiz.

Allah hayatlarımızda egemendir. İşler kötü gittiğinde bile Allah egemendir ve çocukları için en iyisini sağlamak amacıyla insanların tuhaf eylemleri aracılığıyla çalışır. Daniel’in Babil’deki deneyimi, Yusuf’un Mısır’da, Ester’in İran’da yaşadıklarına benziyor. Bu üç genç yabancı ülkelerde tutsaktılar ve putperest ulusların bunaltıcı baskısı altındaydılar. Dikkatsiz gözlere zayıf ve Allah’ın vazgeçtiği kişiler gibi görünebilirlerdi. Fakat Rab onları güçlendirdi ve etkili biçimlerde kullandı. Denemelerle, sıkıntılarla ve düşmanlıkla karşılaştığımız zamanlarda, geri dönüp Allah’ın Daniel, Yusuf ve Ester için yaptıklarına bakabiliriz. Rabb’in bizim Rabbimiz olmaya devam ettiğinden ve bizi denemeler ve ayartılar arasınayken bile terk etmediğinden emin olabiliriz.

Allah tarihin seyrini yönlendirir. Günah ve şiddetle dolu düzensiz ve amaçsız dünya zaman zaman bize sıkıntı verebilir. Fakat Daniel’in mesajı Allah’ın her şeyi denetiminde tuttuğudur. Daniel kitapçığının her bir bölümünde Allah’ın tarihin seyrini yönlendirdiği tekrar tekrar vurgulanıyor. Ellen G. White’ın dediği gibi: “İnsanlık tarihinin kayıtlarında, ulusların gelişimleri, imparatorlukların yükselişi ve çöküşü sanki insanlığın iradesine ve maharetine bağlıymış gibi görünür. Olayların şekillenmesi, büyük ölçüde insanın gücüyle, ihtirasıyla ya da hevesleriyle belirleniyor gibi görünür. Fakat Allah’ın Sözü’nde perde açılır ve insani ilgilerin, güç ve tutkuların oyununun ve karşı oyununun, ardında, üzerinde ve her yerinde, Merhameti Sonsuz Olan’ın temsilcilerinin sessizce ve sabırla O’nun isteğinin tasarılarını gerçekleştirdiklerini görürüz.”—Education [Eğitim], s. 173.

Allah, Kendi son zaman halkına örnek olur. Daniel ve arkadaşları, Kutsal Kitap’ın dünya görüşüne çoğunlukla aykırı bir dünya görüşüne sahip olan toplumda, hayata dair örnek kişiler görevi görürler. Onlara imanlarından ödün vermeleri ve Rabb’e olan bağlılıklarını yadsıyacak alanlarda Babil sistemine tavizde bulunmaları için baskı yapıldığında, Allah’ın Sözü’ne sadık kaldılar. Müjde uğruna düşmanlıkla, hatta zulümle karşılaştığımızda, onların sadakat ve Rabb’e mutlak bağlılık tecrübeleri bizi yüreklendirir. Aynı zamanda, Daniel Rabb’e bağlı kalarak devlete ve topluma katkıda bulunmanın mümkün olduğunu göstermektedir.

`Daniel 9:23; Daniel 10:11, 12 ve Matta 10:29–31 ayetlerini oku. Bu ayetler Allah’ın bizim kişisel mücadelelerimize ilgisi hakkında ne söylüyor?`