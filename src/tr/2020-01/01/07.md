---
title:  Ek Çalışma
date:   03/01/2020
---

“Kutsal Kitap, Yaratıcıları’nın isteğini öğrenmek isteyen herkese kılavuz olması için tasarlanmıştır. Allah insanlara kesin peygamberlik sözünü vermiştir; melekler, hatta Mesih’in Kendisi, Daniel ve Yuhanna’ya yakın zamanda olması gereken olayları bildirmek için gelmiştir. Kurtuluşumuzu ilgilendiren önemli konular bir sis perdesi içinde bırakılmamıştır. Bunlar, gerçeğin dürüst arayıcılarının aklını karıştıracak ya da yanlış yönlendirecek şekilde açıklanmamıştır. Rab, peygamber Habakkuk aracılığıyla şöyle demiştir: ‘Rüyeti yaz, ve levhaların üzerine açıkça kaz da, onu okuyan koşsun’ (Habakkuk 2:2 [km]). Allah’ın sözü, onu dua eden bir kalple çalışan herkes için açıkça anlaşılırdır. Gerçekten dürüst olan her can, gerçeğin ışığına gelecektir. ‘Doğrulara ışık... saçar” (Mezmur 97:11). Hiçbir kilise, üyeleri gerçeği gizli bir hazine gibi, ciddiyetle aramadığı müddetçe, kutsallıkta yol alamaz.”—Ellen G. White, Büyük Mücadele, s. 521, 522.

“Daniel ve arkadaşlarının öyküsünü çalış. Yaşadıkları yerde dört bir yanda benliği şımartma ayartısıyla karşılaşmalarına rağmen, günlük hayatlarında Allah’ı şereflendirip yücelttiler. Tüm kötülüklerden kaçınmaya kararlıydılar. Kendilerini düşmanın yoluna koymayı reddettiler. Allah da onların sarsılmaz sadakatlerini zengin bereketlerle ödüllendirdi.”–Ellen G. White, Manuscript Releases [Yayınlanan El Yazmaları] No. 224, cilt 4, s.169, 170.

**Tartışma Soruları**:

`Daniel kitapçığını çalıştığımızda, çok etkili bir hususla karşılaşacağız. Allah sadece tüm uluslar üzerinde egemen değildir, aynı zamanda her birimizi en derin düzeyde, yakından tanımaktadır. Örneğin, Daniel 2. bölümde göreceğimiz gibi, putperest kralın bir düş görmesini sağlayabilmişti. Bir kişi uyurken onun zihnine girebilmek ve bir düş yerleştirmek, bizim idrak etmeye bile başlayamayacağımız bir yakınlığı ortaya koyuyor. Aynı zamanda, göreceğimiz gibi, düşün niteliği Allah’ın dünyanın muazzam imparatorluklarını bile mutlak şekilde denetiminde tutuğunu ve her şeyin nasıl sonuçlanacağını bildiğini ortaya koyuyor. Gerçeğin bu betimlemelerinden nasıl bir teselli ve umut çıkarabiliriz? Aynı zamanda, Rabb’in senin her düşünceni bilecek kadar yakın olduğunu bilmek kendini nasıl hissettiriyor? Bu bağlamda, Çarmıh’ın vaadi neden çok önemli hale geliyor?`

`Klasik ve apokaliptik peygamberlik sözleri arasındaki farkı derste tartışın. Kutsal Kitap’ta her ikisine dair başka hangi örnekleri`