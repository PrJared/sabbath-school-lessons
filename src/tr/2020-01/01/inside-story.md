---
title:  Inside Story
date:   03/01/2020
---

#### Dost Edinin, Adventist Değil

_Andrew McChesney, Adventist Müjdeleme_

İgor Gospodarets Moskova’dan 800 adet “Kutsal Kitap Sağlıklı ve Mutlu Yaşama Giden bir Yoldur” yazılı renkli müjdeleme afişi siparişi verdi. Nüfus çoğunluğunun Hristiyan olmadığı, eski bir Sovyet cumhuriyetinde bulunan kentinde, bu ilanları dört bir yana astı. Bundan sonra yaşlı bir müjdeci ona baştan başlamasını söyledi.

Arjantinli müjdeci Arturo Schmidt “Yedinci Gün Adventist Kilisesi’nin beş günde sigarayı bırakma programı için 800 yeni afiş siparişi ver” dedi.

İgor kulaklarına inanamadı. Afişler kendisine çokça zamana ve paraya mal olmuştu, sıfırdan başlamak istemiyordu. “Neden?” diye sordu.

Schmidt “Hedefimiz Hristiyan olmayanları Adventist yapmak değil” dedi. “Hedefimiz dostlar edinmek.”

Yıl 1992’ydi, Sovyetler Birliği dağılalı henüz 1 yıl olmuştu. Genç bir Adventist pastör olan İgor, bu yeni bulunan inanç özgürlüğünü değerlendirip İsa’ya olan sevgisini paylaşmak istiyordu.

Schmidt’in tavsiyesi hoşuna gitmedi. İsa’yı duyurmamak ona mantıklı gelmedi. Sigarayı bırakma dersleri vermenin arkasındaki mantığı göremedi. Müjdeleme afişlerine bağlanan paranın boşa gitmesini istemiyordu. Dua etti.

Sonunda, İgor bunu denemeye karar verdi. Belki de yaşlı müjdeci onun bilmediği bir şey biliyordu. İgor Moskova’dan 800 adet sigarayı bırakma afişi sipariş etti ve bunları eskilerin üstüne astı.

İlk sigarayı bırakma seminerine katıldığında İgor’u bir sürpriz bekliyordu. Kiranan salon 1000 kişiyle ağzına kadar dolmuştu. Ziyaretçilerin çoğu Hristiyan değildi. İgor, önceki afişlerin bu kadar çok katılımcıyı çekemeyeceğini anladı.

Aradan beş yıl geçti. Bir Sebt günü vaazından sonra, bir yabancı İgor’un elini sıkmak için uzandı.

Adam “Beni hatırladınız mı?” diye sordu.

İgor hatırlamadı.

Adam “Beş yıl önce sigarayı bırakma dersine katılan 1000 kişiden biriyim” dedi. “Sizin ve Pastör Schmidt’in konuşmalarınızı dinledim.”

Adam Hristiyan olmayan bir ailede büyüdüğünü ve sigarayı bırakmak için çabaladığını anlatı. Bu seminerler sigarayı bırakmasına yardımcı olmuştu, böylece Adventistlerin kendisine dost olduğunu anlayarak, her Sebt günü kiliseye gelmeye başlamıştı.

İgor kulaklarına inanamadı.

Şimdi 59 yaşında ve güney Rusya’da bir kilisenin önderi olan İgor, “Dostluk müjdelemesinin önemini işte o zaman anladım” dedi. “Hedefimiz Hristiyan olmayanları Adventist yapmak değil. Hedefimiz İsa için dostlar edinmek.”