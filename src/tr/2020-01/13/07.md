---
title:  Ek Çalışma
date:   27/03/2020
---

“Peygamberlik sözleri yargının başlangıcına kadar süren bir olaylar zinciri sunmaktadır. Bu bilhassa Daniel’in kitabı için geçerlidir. Ancak Daniel’e, kendi peygamberlik sözünün son günlere ilişkin kısmını ‘sonun vaktine kadar’ saklaması ve mühürlemesi söylenmişti. Bu peygamberlik sözlerinin yerine gelişlerine göre, bu zamana ulaşıncaya dek yargıya ilişkin bildiri duyurulamazdı. Fakat sonun zamanı geldiğinde, peygamberin sözleriyle ‘bilgileri artsın diye birçokları oraya buraya gidecek’ (Daniel 12:4).

“Elçi Pavlus kiliseyi Mesih’in gelişini kendi zamanında beklememeleri için uyardı. ‘İmandan dönüş başlamadıkça, mahvolacak olan o yasa tanımaz adam ortaya çıkmadıkça o gün gelmeyecektir’ diyor (2. Selanikliler 2:3). Rabbimiz’in gelişini, büyük sapkınlığın ve ‘yasa tanımaz adam’ın uzun hükümranlık döneminin sona erişine dek bekleyemeyiz. ‘Yasa tanımazlığın gizli gücü’ ve “mahvolacak olan’ olarak da adlandırılan bu ‘yasa tanımaz adam,’ peygamberlik sözünde öngörüldüğü gibi 1260 yıl boyunca üstünlüğünü sürdürecek olan papalığı temsil etmektedir. Bu dönem 1798 yılında sona erdi. Mesih’in gelişi bu zamandan önce gerçekleşemezdi. Pavlus’un uyarısı, 1798 yılına kadar tüm Hristiyanlık dönemini kapsar. Mesih’in ikinci gelişi bildirisi bu zamandan sonra duyurulacaktı.”—Ellen G. White, Büyük Mücadele, s. 356.

**Tartışma Soruları**

`Gelecekteki son zaman olayları için tarihler belirleyerek hangi tehlikeleri göze alıyoruz? Bu öngörülen olaylar meydana gelmediğinde birçoklarının imanına ne oluyor? Mesih’in Yuhanna 14:29 ayetindeki sözlerinde, peygamberlik sözünü kendi ruhsal faydamız için kullanmayı öğrenmemize ve yanlış öngörülerde bulunma ya da bunlara inanma tuzağına düşmemizi önlemeye yardımcı olacak, peygamberlik sözlerine dair hangi önemli ilke bulunmaktadır?`

`Bugün içinde yaşadığımız hızlı iletişim ve aynı zamanda (her zaman bizim yararımıza olmayan) bilimsel ilerleme zamanında, “hiç görülmemiş bir sıkıntı dönemi” düşüncesinin gerçekleştiğini hayal etmek neden hiç de zor değil?`

`Pazartesi gününün son sorularından olan, “kitapta yazılı bulunmak” için tek umudumuzun neden Mesih’in doğruluğunun büyük hakikati olan müjde olduğu sorusuna cevaplarınızı tartışın. Bu olmasa, başka ne umudumuz olurdu?`