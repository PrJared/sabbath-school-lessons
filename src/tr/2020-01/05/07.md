---
title:  Ek Çalışma
date:   31/01/2020
---

“Bir zamanların mağrur hükümdarı Allah’ın mütevazı bir çocuğu olmuştu; gaddar ve zorba yönetici, bilge ve merhametli kral oldu. Gökteki Allah’ı küçümseyip O’na küfreden kişi, şimdi Yüceler Yücesi’nin kudretini kabullenmişti ve Yehova korkusunu yaymak ve O’nun tebaasının mutluluğunu desteklemek için samimiyetle çabalıyordu. Kralların Kralı ve Rablerin Rabbi olan Kişi’nin azarı altında, Nebukadnessar sonunda her her hükümdarın öğrenmesi gereken dersi, gerçek büyüklüğün gerçek iyilikte olduğunu öğrenmişti. Yehova’nın yaşayan Allah olduğunu kabul etti ve şöyle dedi: ‘Ben Nebukadnessar Göklerin Kralı’na şükrederim. O’nu över, yüceltirim. Çünkü bütün yaptıkları gerçek, yolları doğrudur; kendini beğenmişleri alçaltmaya gücü yeter.’

Allah’ın dünyadaki en büyük krallığın O’na övgüler sunması tasarısı şimdi yerine gelmişti. Nebukadnessar’ın Allah’ın merhametini, iyiliğini ve yetkisini ikrar ettiği bu duyuru, kutsal tarihte kaydedilmiş olan kralın hayatındaki son eylemdir.”—Ellen G. White, Peygamberler ve Krallar, s. 521.

**Tartışma Soruları**

`“Tüm diğer kötülüklerin yolunu açan gururdur: tümüyle Tanrı karşıtı bir ruhsal durumdur. Bu sana çok abartılı mı görünüyor? Öyleyse, bir kez daha düşün... Kişi ne kadar gururluysa, diğer insanlardaki gururdan o kadar hoşnutsuz olur. Hatta, ne kadar gururlu olduğunu bilmek istiyorsan bunun en kolay yolu kendine şu soruları sormaktır: ‘Diğer insanlar beni hakir gördüğünde, beni dikkate almayı reddettiklerinde, işime burunlarını soktuklarında, büyüklük tasladıklarında ya da gösteriş yaptıklarında bundan ne kadar hoşnutsuzluk duyuyorum?’ Mesele şu ki, her kişinin gururu diğer herkesin gururu ile rekabet etmektedir. Davette her işe burnunu sokan kişiden o kadar rahatsız olmamın sebebi aslında benim her işe burnumu sokmayı istiyor olmam. İki cambaz bir ipte oynamaz.”—C. S. Lewis, Mere Christianity [Halis Hristiyanlık] (New York: Touchstone, 1996), s.110. Yazar Lewis burada kendi hayatındaki gururu görmene belki de yardım edecek ne söylüyor?`

`Bu bölümde ve önceki bazı bölümlerde gördüğümüz temalardan biri de Allah’ın egemenliği. Bu konuyu anlamamız neden çok önemli? Sebt gününün bu önemli gerçeği anlamamıza yardım etmekte nasıl bir işlevi var?`