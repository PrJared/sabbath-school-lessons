---
title:  Gururdan Tevazuya
date:   25/01/2020
---

### Konuyla İlgili Metinler
Dan. 4:1–33, Özd. 14:31, 2Kr. 20:2–5, Yunus 3:10, Dan. 4:34–37, Flp. 2:1–11..

> <p>Hatırlama Metni</p>
> ““Belirtileri ne büyük! Şaşılası işleri ne yüce! Krallığı ebedi krallıktır, egemenliği kuşaklar boyu sürecek” (Daniel 4:3).

Gurura ilk günah denilmiştir. İlk olarak gökteki saraylarda bir melek olan Lusifer’de ortaya çıkmıştı. Bu nedenle Allah Hezekiel aracılığıyla şöyle diyor: “Güzelliğinden ötürü gurura kapıldın, görkeminden ötürü bilgeliğini bozdun. Böylece seni yere attım, kralların önünde seni yüzkarası yaptım (Hez. 28:17)

Gurur Lusifer’in düşmesine yol açmıştı, o da şimdi insanlara gurur aşılayarak onları Allah’a karşı gelmeye ve böylelikle yıkıma götüren bir yola girmeye yönlendiriyor. Hepimiz, bizzat varlığımız için Allah’a bağımlı, düşkün insanlarız. Sahip olduğumuz her kabiliyet, bu kabiliyetlerle başardığımız her şey sadece Allah’tan kaynaklanıyor. O halde, aslında yaptığımız her şeye tevazunun egemen olması gerekirken, ne cüretle gururlu, övüngen ve kibirli olabiliyoruz?

Tevazunun önemini anlamak Nebukadnessar’ın uzun zamanını aldı. Kızgın fırında dördüncü adamın görünmesi bile (geçen haftanın dersi) yaşamının gidişatını değiştirmemişti. Ancak Allah krallığını elinden alıp onu yabani hayvanların arasında yaşamaya gönderdikten sonra kral gerçek durumunun farkına vardı.

_*1 Şubat Sebt Günü’ne hazırlık için bu haftanın konusunu çalışın._