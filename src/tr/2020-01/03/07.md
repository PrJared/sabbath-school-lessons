---
title:  Ek Çalışma
date:   17/01/2020
---

Daniel 2. bölümdeki heykelin, mali güçle ilgili madenler olan altından ve gümüşten olmasına dikkat etmek yol göstericidir. Heykel aynı zamanda silah ve alet yapımında kullanılan tunçtan ve demirden, ayrıca eski dünyada kültürel ve evsel amaçlar için kullanılan kilden yapılmıştır. Dolayısıyla, heykel insanlığın ve onun başarılarının canlı bir tasviridir. Heykelin belirgin vücut bölümleri birbirini izleyen dünya krallıklarını ve insanlık tarihinin son günlerinde hüküm sürecek olan son uyuşmazlığı en uygun şekilde aktarıyor. Fakat, taşın “insan eli”yle yapılmamış (Dan. 2:45) olduğunun bilhassa tasvir edilmesi, bu geçici dünyayı ve onun tüm insani başarılarını bekleyen doğaüstü sonun güçlü bir hatırlatıcısı.

Her ne kadar “insanlık tarihi insanın çıplak gözüne kuvvetlerin ve karşı kuvvetlerin karmaşık bir etkileşimi gibi görünse de... Daniel bize tüm bunların arkasında Allah’ın olduğuna ve yukarıdan bakarak en iyi gördüğüne ulaşmak için onun içinde yol aldığına dair güvence veriyor.”—William H. Shea, Daniel: A Reader’s Guide [Daniel: Okuyucu Rehberi] (Nampa, ID: Pacific Press, 2005), s. 98.

**Tartışma Soruları**

`Dünyadaki tüm bu kargaşa ve ızdırabın içinde, Allah’ın her şeyi mutlak şekilde denetiminde tuttuğunu ve görkemli sonucuna ulaştıracağını bilmek ne kadar iyi. O zamana kadar, bu düşkün dünyadaki ızdırabı hafifletmek için yapılabilecek tüm iyiliğin yapılmasında bizim görevimiz nedir?`

`Daniel ve sürgünlerin, kendi halklarına büyük zarar vermiş olan putperest bir önderle bu kadar yakın ve görünürde sadakatle çalışmasını nasıl açıklayabiliriz?`

`Gördüğümüz gibi, bazıları el değmeden kesilmiş olan taşın müjdenin dünyaya yayılmasına işaret ettiğini ileri sürmüştür. Bunun doğru olamayacağını gösteren birkaç sebep var, bunlardan biri de Daniel 2:35 ayetinde belirtilen, taşın önceki ulusları ezeceği ve “rüzgarın hiç iz bırakmadan hepsini alıp götürdüğü.” Bu Çarmıh’tan sonra gerçekleşmedi. Üstelik, taştan krallığı kiliseyle özdeşleştirme girişimlerinden bazıları, taştan krallığın diğer tüm insan egemenliği biçimlerinin yerine geçeceğini dikkate almıyor. Bu tüm dünyayı kapsayan bir krallık. Dolayısıyla, bu peygamberlik rüyasının doruğu olarak resmedilen süreci yalnızca İsa’nın ikinci gelişi başlatabilir. Öyleyse, zamanın sonunda taşın yaptığı şeyin tek mantıklı yorumu neden İsa’nın ikinci gelişidir?`