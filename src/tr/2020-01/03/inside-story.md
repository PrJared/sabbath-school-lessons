---
title:  Inside Story
date:   17/01/2020
---

#### Ateşin Dokunmadığı Kitap

_Andrew McChesney, Adventist Müjdeleme_

Nijeryalı bir öğrenci tüm eşyalarını dairesindeki demir boruları bile eriten kızıl alevli bir yangın nedeniyle kaybetmiş, fakat hayretler içinde sadece bir eşyasını zarar görmemiş bir halde bulmuştu: Ellen White’ın “The Great Hope” (Büyük Umut) kitabının bir nüshası.

Olajide Oluwatobi İgbinyemi adındaki öğrenci derhal kitabı okudu ve kentindeki Yedinci Gün Adventist kilisesine koştu, bu kitabı kendisine basılı yayın müjdeciliği faaliyetinde bir Sebt gününde bu kilisenin üyeleri vermişti.

Igbinyemi, elindeki sağlam “Yüce Umut” nüshasıyla, şaşkına dönmüş kilise üyelerine “Bu kitap çok iyi, harika” dedi. Bu kitap “Büyük Mücadele”nin 11 bölümünü içeren kısaltılmış bir uyarlamasıydı.

“Hiç böyle bir kitap görmemiştim” dedi. “Kitabı bitirmemi bir mucize sağladı.”

30 yaşındaki İgbinyemi’ye kitabı Nijerya’nın başkenti Lagos’un 220km kuzeydoğusunda yer alan Ede kentinde bir kilise üyesi vermişti. Adventist Kilisesi Osun Konferansı başkanı Joseph Adebomi şöyle diyor: Dünya kilisesinin Kentlere Müjdeleme hedefiyle ortak hareket eden ve dünya genelinde kentlerde 1 milyar kitap dağıtmayı hedefleyen kilise üyeleri, “Büyük Umut”un binlerce nüshasını Nijerya’nın Osun eyaletinde her çeyrekte bu kitabın dağıtılmasına ayrılan özel bir Sebt gününde dağıttı.

Bundan sonra, Ede’de Federal Politeknik adında bir yüksek öğrenim kurumunda öğrenci olan Igbinyemi, 2018’in Eylül ayında kitabı kirada oturduğu tek odalı dairesinde bırakıp seyahate çıktı. Geri döndüğünde, evini bir yangında harap olmuş bir halde buldu. Ders kitapları, mobilyaları ve yatağı tamamen mahvolmuştu.

Adebomi “Demir bile erimiş” dedi.

Yangının sebebi hemen belli olmadı.

Fakat İgbinyemi külleri karıştırırken “Büyük Umut”u buldu.

O gün, günümüz dünyasında sürmekte olan kargaşaya anlam vermek için tarihi ve peygamberlik sözlerini kullanan kitabı büyük bir hevesle okuyup bitirdi. Sonra da tanıklığını paylaşmak için Adventist kilisesine koştu.

Adebomi’ye göre, “Paylaştığınız kitabın nasıl bir kitap olduğunu bilmiyorsunuz” diye bildirmişti. “Bunda Tanrı’nın gücü var.”

İgbinyemi (resimde) topluluğun karşısında diz çöküp Tanrı’yı övdü.

Bu öykü Nijerya’nın Osun eyaletinde insanların yüreklerine dokunuyor ve imanlarını pekiştiriyor.

Emekli pastör ve Nijerya’yı da içeren Batı-Orta Afrika Bölümü’nün eski yönetici sekreteri Onaolapo Ajibade “Daha önce Kutsal Kitap’ların yangından zarar görmediğini duymuştum, ama başka bir kitabın yanmadığını hiç duymadım” dedi, . Kendisi Osun eyaletindeki İnisa’da yaşıyor. “Bu mucize Peygamberlik Ruhu kitaplarına olan sevgimi arttırdı.”