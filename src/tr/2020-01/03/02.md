---
title:  Allah’ın Her Yerdeki Varlığı
date:   12/01/2020
---

`Daniel 2:1–16 ayetlerini oku. Rabb’in krala gösterdiği düş yüzünden İbraniler nasıl bir krizle karşılaşıyorlar?`

Eski dünyada düşler çok ciddiye alınırdı. Bir düş kötü bir his bırakıyorsa, çoğunlukla yaklaşmakta olan bir felakete işaret ederdi. Dolayısıyla, Nebukadnessar’ın bir düşten dolayı ve işleri daha da kaygı verici bir hale dönüştüren şekilde bu düşü artık hatırlamıyor oluşu yüzünden çok sıkıntılı olması anlaşılabilir. Babilli uzmanlar tanrıların düşlerin yorumunu açıklayabileceğine inanıyorlardı, fakat Daniel kitapçığındaki bu düş söz konusu olduğunda uzmanların yapabileceği bir şey yoktu, zira kral düşü unutmuştu. Düşün içeriği kendilerine açıklansa, kralı memnun edecek bir yorum bulabilirlerdi. Fakat bu benzeri görülmemiş durumda, rüya uzmanları krala rüyasının ne anlama geldiğini söyleyemediklerinde, şu gerçeği kabul etmek zorunda kaldılar: “İnsanlar arasında yaşamayan ilahlardan başka krala bunu açıklayabilecek kimse yoktur” (Dan. 2:11).

`İlahiyatçılar Allah’ın “her yerdeki varlığından” bahsederler, öyle ki Allah yaratılıştan ayrı olmasına rağmen, yine de ona çok yakın olabilir. Allah’ın kral Nebukadnessar’a bir düş vermesi, O’nun bize ne kadar yakın olabileceğine dair bize ne öğretiyor? (Ayrıca bkz. Elçilerin İşleri 17:28.)`