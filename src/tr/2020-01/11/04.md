---
title:  Bir Melek Dokundu
date:   10/03/2020
---

`Daniel 10:10–19 ayetlerini oku. Bir melek Daniel’e her dokunduğunda ne oluyor?`

İlahî ışığın parıltısı altında bunalan peygamber yere düşüyor. Daha sonra ona dokunup teselli etmek için bir melek ortaya çıkıyor. Anlatıyı okuduğumuzda, meleğin Daniel’e üç kez dokunduğuna dikkat et.

İlk dokunuş peygamberin ayağa kalkmasını ve gökten gelen teselli edici sözleri duymasını sağlıyor: “Korkma, ey Daniel! Anlayışa erişmeye ve kendini Tanrın’ın önünde alçaltmaya karar verdiğin gün duan işitildi. İşte bu yüzden geldim” (Dan. 10:12). Daniel’in duası gökleri harekete geçirmişti. Bizim için bu Allah’ın dualarımızı duyduğuna dair bir güvencedir ve sıkıntı zamanlarında büyük teselli kaynağıdır.

İkinci dokunuş Daniel’in konuşabilmesini sağlıyor. Peygamberin ağzından Rabb’in karşısında korku ve heyecan hislerini ifade eden sözler dökülüyor: “Ey efendim, bu görüm yüzünden acı çekiyorum, kendimi toparlayamıyorum. Ben kulun nasıl seninle konuşayım? Gücüm tükendi, soluğum kesildi” (Dan. 10:16, 17). Yani, Allah sadece bizimle konuşmakla kalmaz; bizden duygularımızı, ihtiyaçlarımızı ve arzularımızı O’na anlatabilelim diye ağzımızı açmamızı ister.

Üçüncü dokunuş ona güç veriyor. Daniel yetersizliğini fark ettiğinde, melek ona dokunuyor ve onu Allah’ın esenliğiyle teselli ediyor: “Ey çok sevilen adam, korkma! Esenlik olsun sana! Güçlü ol! Evet, güçlü ol!” (Dan. 10:19). Meleğin Daniel’e anlayış ve kavrayış vermek için, onun dualarına cevaben gönderilmiş olduğunu hatırla. Başka bir deyişle, 11. bölümde devam eden görüm, Daniel’in Yeruşalim’in mevcut durumu için tuttuğu yasa ve tefekkürüne karşılık olarak onu yüreklendirmeye çalışacak. Allah bizim tarafımızda olduğu için, sıkıntılarla karşılaştığımız zamanlarda bile huzur bulabiliriz. O’nun sevgi dolu dokunuşu geleceğe umutla bakmamıza imkân sağlıyor.

`Ondalık vermek kendi ruhsallığımız için ve Allah’a kişisel olarak ne kadar güvendiğimizin ölçüsü olarak neden çok önemli?`

`Toplumun çeşitli kesimlerindan olan bize, gök aslında çok yakın olabilir.”—Ellen G. White, Çağların Arzusu, s. 48. Göğün ve yerin birbirine ne kadar yakından bağlantılı olduğunu ne sıklıkla düşünüyorsun? Bu gerçeği her zaman yüreğinde ve zihninde canlı tutsan nasıl daha farklı yaşardın?`