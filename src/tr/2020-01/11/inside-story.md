---
title:  Inside Story
date:   13/03/2020
---

#### Anne Karnındaki Bebek Ölmeyi Reddetti

_Victor Hulbert_

Doktor, Fusae Suzuki’ye “Çok üzgünüm” dedi. “Kocanız çok genç, fakat ne yazık ki bu akşam ya da en fazla birkaç gün içinde ölecek.”

Bu haber genç Japon anneyi perişan etti. Nehre su çekmeye gitti ve suya bakarken kendisini suya atmayı düşündü. Fakat bu sırada siyah takım elbiseli iki adam belirdi.

Biri “Kısa bir süre sabret” dedi.

Diğeri “Evet, sabırlı ol” dedi.

Bu sözlerden sonra, adamlar ortadan kayboldu.

Bu olay Fusae’yi umutsuzluğundan kurtardı ve tüberküloza yakalanmış olan çiftçi eşi Mitsuharu’ya bakmak üzere eve döndü.

Çok geçmeden ikinci çocuğuna hamile kaldı. Mitsuharu eşinin iki çocuğa tek başına bakmak için çabalaması düşüncesine dayanamıyordu. Sonunda, kocasının hamileliği sonlandırması ricalarına razı oldu. Devlet de bu kararı destekledi.

Eczacı ona kesinlikle işe yarayacağını söylediği etkili bir ilaç verdi.

“Bu ilacı dikkatli kullan ve sakın reçetede belirtilen dozun üstüne çıkma” diye uyardı. “Aksi halde kendi hayatın tehlikeye girer.”

Fusae, hamileliğini sonlandırmaya yetecek olan ilk dozu aldı. Acı içinde ağlarken, karnındaki bebeğin hareket ettiğini hissetti. “Bebeğim hala yaşıyor!” diye haykırdı.

Ertesi gün aynı dozu tekrar aldı. Ardından üçüncü gün tekrarladı. Ancak karnındaki bebek hâlâ hareket ediyordu. Çaresizlik içinde, ilaç şişesini boşaltana kadar almaya devam etti, fakat bebek hayatta kaldı.

Kocasına “Bu tamamen inanılmaz bir şey!” dedi.

Sağlıklı bir bebek doğdu. Birkaç ay sonra Fusae ve Mitsuharu müjdeleme toplantılarına katıldılar ve Akeri’nin ilk doğum gününde vaftiz oldular.

Adventist Kilisesi Kuzey Asya-Pasifik Bölümü’nün yönetici sekreteri olarak hizmet verdikten sonra emekli olan tecrübeli Japon pastör Akeri Suzuki “Onların vaftiz günü bana hep Tanrı’nın hayatımı kurtarmak için annemin rahmine müdahale ettiğini anımsatır” dedi. “Anne-babam köyümüzdeki ilk Adventist kilise üyeleri oldu.”

Annesi bu olayı Akeri’ye 30 yaşından sonra anlattı.

“Annemden doğum hikayemi öğrendiğimde korkunç bir sarsıntı geçirdim ve güçlü bir yıldırım çarpış gibi hissettim” dedi. “Bütün bedenim titredi.”

Tanrı’nın muazzam sevgisi karşısında şaşkına dönerek, “Ben Tanrı’dan gelen çok kıymetli bir hediyeyim” diye düşündü.

Tam o anda kendini tekrar Tanrı’ya adadı.

“Tanrı hayatımı kurtarmak için annemin rahmine müdahale etti” dedi.