---
title:  Savaştan Zafere
date:   07/03/2020
---

### Konuyla İlgili Metinler
Ef. 6:12, Daniel 10, Ezra 4:1–5, Yeşu 5:13–15, Va. 1:12–18, Kol. 2:15, Rom. 8:37–39.

> <p>Hatırlama Metni</p>
> ““Ey çok sevilen adam, korkma! Esenlik olsun sana! Güçlü ol! Evet Güçlü ol!” (Daniel 10:19).

Daniel 10. bölümde kitapçığın son görümü başlıyor, bu görüm 11.ve 12. bölümlerde de devam ediyor. Bize en başta bu görümün “büyük bir savaşla” ilgili olduğu bilgisi veriliyor (Dan. 10:1). Bu savaşla ilgili ayrıntılar Daniel 11. bölümde anlatılıyorken, Daniel 10. bölüm bunun ruhsal boyutlarını gösteriyor ve dünyadaki savaşların perde arkasında evrensel boyuttaki bir ruhsal çatışmanın bütün şiddetiyle sürdüğünü ortaya koyuyor. Bu bölümü işlerken, dua ettiğimizde bu evrensel çatışmaya çok derin sonuçları olan bir şekilde dahil olduğumuzu göreceğiz. Fakat mücadelelerimizde yalnız değiliz; İsa Şeytan’a karşı savaşta bizim adımıza çarpışıyor. Dahil olduğumuz nihai savaşın dünyasal insan güçlerine karşı değil, karanlığın güçlerine karşı olduğunu öğreneceğiz.

Elçi Pavlus’un Daniel’den yüzyıllar sonra belirttiği gibi: “Çünkü savaşımız insanlara karşı değil, yönetimlere, hükümranlıklara, bu karanlık dünyanın güçlerine, kötülüğün göksel yerlerdeki ruhsal ordularına karşıdır” (Ef. 6:12). Sonuçta, mücadeledeki başarımız Şeytan’ı çarmıhta tek başına yenen İsa Mesih’e dayanmaktadır.

_*14 Mart Sebt Günü’ne hazırlık için bu haftanın konusunu çalışın._