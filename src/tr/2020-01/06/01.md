---
title:  Kibirden Yıkıma
date:   01/02/2020
---

### Konuyla İlgili Metinler
Daniel 5, Va. 17:4–6, Mez. 96:5, Kol. 1:15–17, Rom. 1:16–32, Vaiz 8:11, Va. 14:8.

> <p>Hatırlama Metni</p>
> ““O’dur zamanları ve mevsimleri değiştiren. Kralları tahttan indirir, tahta çıkarır. Bilgelere bilgelik, anlayışlılara bilgi verir” (Daniel 2:21).

Daniel 5. bölümde, Allah’ın Sözü insan kibrinin hayret verici ve etkileyici bir şekilde sonuçlanan güçlü bir örneğini aktarıyor. Gerçi Nebukadnessar’ın dersini almasının uzun zaman sürdüğü söylenebilir, fakat en azından sonunda öğrendi. Torunu Belşassar ise öğrenemedi. Tapınak kaplarını saraydaki bir sefahat aleminde kullanarak kirletti. Böyle bir saygısızlık eylemi sadece Allah’a meydana okumakla değil, bizzat O’na saldırmakla eşdeğerdi. Böylelikle, Belşassar Allah’ın tapınağının temellerine saldıran küçük boynuza benzer şekilde hareket ederek (bkz. Daniel 8), kötülükleri doruğa ulaşmış oldu. Allah Belşassar’ın egemenliğini elinden alarak, son günlerde Kendi halkının düşmanlarına karşı yapacağı şeyi de önceden canlandırdı. Daniel 5. bölümde anlatılan olaylar mö 539 yılında, Babil’in Med-Pers ordusu tarafından işgal edildiği gece gerçekleşiyor. Daniel 2. bölümde öngörülen altından gümüşe geçiş işte burada gerçekleşiyor. Allah’ın dünyanın meselelerine hükmettiği bir kez daha ortaya çıkıyor..

_*8 Şubat Sebt Günü’ne hazırlık için bu haftanın konusunu çalışın._