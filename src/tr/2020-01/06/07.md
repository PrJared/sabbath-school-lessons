---
title:  Ek Çalışma
date:   07/02/2020
---

Eski dünyanın saraylarında büyük şölenler vermek yaygındı. Krallar büyüklüklerini ve özgüvenlerini sergilemek için taşkınlık ve lüksle dolu şölenler düzenlemeye bayılırlardı. Bu söz konusu şölenle ilgili tüm ayrıntıları bilmesek de, Med-Pers ordusu şehre saldırmaya hazır beklerken düzenlenmiş olduğunu iyi biliyoruz. Ancak insani açıdan, endişelenmeyi gerektirecek bir sebep yoktu. Babil’in güçlendirilmiş surları, yıllarca yetecek yiyecek stoku ve bolca suyu vardı, zira Fırat Irmağı şehrin tam ortasından akıyordu. O yüzden, kral Belşassar şehrin etrafını düşman sarmışken şölen vermekte sakınca görmemişti. Büyük bir kutlama tertip edilmesini emretti, bu da kısa sürede yozlaşmış bir sefahat alemine dönüştü. İnsanlığın kibrinin ne kadar güçlü bir ispatı, özellikle de Rabb’in kudretiyle karşılaştırıldığında. Allah, Daniel aracılığıyla krala, gerçeği öğrenmek için elinde olan fırsatlara rağmen, “soluğunu elinde tutan, bütün yollarını gözeten Tanrı’yı yüceltmediğini” (Dan. 5:23) söyledi.

“Ulusların tarihi bugün bize hitap eder. Allah her ulusa ve her bireye Kendi büyük planında bir yer vermiştir. Günümüzde insanlar ve uluslar, hata yapmayan Kişi’nin elindeki çekülle sınanmaktadır. Herkes kendi kaderine kendi seçimleriyle karar verir, Allah da kendi amaçlarının gerçekleşmesi için her şeye hükmeder.”—Ellen G. White, Peygamberler ve Krallar, s. 536

**Tartışma Soruları**

`Pazar günkü dersteki, toplumun ve kültürün Allah’ın gerçeğine hangi şekillerde saygısızlık ettikleri sorusunun cevabını derste tartışın. Bunlar neler, biz kilise olarak ve kişisel olarak bu saygısızlıklara ne şekilde karşılık vermeliyiz?`

`Bu öykü, kurtuluşun ne bildiğimizden daha çok bildiklerimize ne şekilde karşılık verdiğimizle ilgili olduğuna dair bize ne öğretiyor? (Bkz. Dan. 5:22.)`

`Daniel 5:23 ayetini oku. Bu ayette hangi önemli ruhsal ilkeler bulunuyor? Örneğin, ayet Allah’a meydan okumaya karşı bizi ne şekilde uyarıyor? Ya da, ayet Allah’ın sadece Yaratıcı değil, aynı zamanda varlığımızın Gözeticisi de olduğuna dair bize ne öğretiyor?`

`Belşassar duvardaki sözcüklerin ne anlama geldiğini bilmemesine rağmen korkmuştu (Dan. 5:6). Bu, suçluluk duyan bir vicdanla yaşamanın ne demek olduğuna dair bize ne anlatıyor?`