---
title:  Kraliçe Gelir
date:   04/02/2020
---

`Daniel 5:9–12 ayetlerini oku. Kraliçe Daniel hakkında kralın zaten biliyor olması gereken ne söylüyor? Daniel’in varlığından bile habersiz görünmesi kral hakkında ne söylüyor?`

Ziyafet salonu duvardaki gizemli mesaj yüzünden şaşkınlığa düşerken, kraliçe geldi ve kafası karışmış krala rehberlik etti. Ona, düşleri yorumlama ve gizemleri çözme yeteneği Nebukadnessar zamanında ispatlanmış olan Daniel’i hatırlattı. Belşassar selefi kadar akıllı olsaydı, bu gizemli yazının anlamını bulmak için nereye bakması gerektiğini biliyor oldurdu. O an tamamen ne yapacağına bilemez durumda olan kral için kraliçenin araya girmesi gerekliydi. Kraliçenin sözleri, tüm krallıkta gizemli yazıyı yorumlayabilecek yegâne kişiyi dikkate almadığı için Belşassar’ı azarlar gibiydi. Ayrıca krala Daniel’in sözlü bir özgeçmişini verdi: Peygamberde Kutsal Allah’ın Ruhu vardı, sağduyuya, kavrayışa ve ilahî bilgeliğe sahipti, olağanüstü bir ruhu vardı ve bilgiliydi; düşleri kavrama ve yorumlama, bilmeceleri çözme, gizemleri açıklama yeteneği vardı; Nebukadnessar’ın zamanında sihirbazların, yıldızbilimcilerin, falcıların başkanı olmuştu (Dan. 5:11, 12).

Bu noktada, Belşassar’ın Daniel’i neden göz ardı ettiğini bir kez daha merak ediyoruz. Ayetler bu soruya doğrudan cevap vermiyor, fakat krala hükümdarlığının en az ilk üç yılında hizmet ettikten sonra (Dan. 8:1, 27), Daniel’in artık etkin hizmette olmadığını tahmin ediyoruz. Bunun nedenlerinden biri Daniel’in yaşı olabilir. Muhtemelen 80 yaş civarındaydı, kral yaşlı önderleri daha genç kuşaktan kişilerle değiştirmek istemiş olabilir. Kendisini Daniel’in Tanrısı’na adamak istemediği için onu görmezden gelmeye karar vermiş de olabilir. Fakat neden ya da nedenler ne olursa olsun, Daniel gibi bir makama sahip birinin bu kadar çabuk unutulabilmesi yine de dikkat çekici.

`Romalılar 1:16–32 ayetlerini oku. Bu ayetlerde ifade edilen ilkenin yalnızca bu öyküde değil, aynı zamanda günümüz dünyasında hangi şekillerde ortaya konduğunu görüyoruz?`