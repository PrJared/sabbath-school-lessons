---
title:  Tartıldın ve Eksik Bulundun
date:   05/02/2020
---

`Daniel 5:13–28 ayetlerini oku. Daniel kralın yakında gerçekleşecek ölümüne neyi sebep gösteriyor?`

Kralı Daniel’e danışmaya şartlar zorlamış olsa da, bunu isteksiz bir şekilde yapmış görünüyor. Bu, kralın bizzat Daniel’e karşı olan tavrından daha çok, Daniel’in Tanrısı’na karşı olan tavrı hakkında çok şey anlatıyor.

Daniel’in kralın sunduğu mükafatlara verdiği karşılık da Daniel’in öncelikleri ve karakteri hakkında çok şey söylüyor. Daniel’in, gizemli sözcüklerin ne anlama geldiğini bildiği için, ödülün gerçekte ne kadar değersiz olduğunu fark etmiş olması da mümkün.

Daniel bundan sonra kralı üç konuda suçluyor.

Birincisi, Belşassar Nebukadnessar’ın tecrübesini tamamen görmezden gelmişti. Yoksa tövbe eder, selefi gibi kendini alçaltırdı.

İkinci olarak, Belşassar tapınak kaplarını şarap içmek ve putlarını övmek için kullanmıştı. Daniel burada put yapımında kullanılan altı çeşit malzemeyi daha önce belirttiğimiz sıralamayla sayıyor.

Üçüncü olarak, kral “soluğunu elinde tutan, bütün yollarını gözeten” (Dan. 5:23) Kişi’yi, Allah’ı yüceltmeyi ihmal etmişti.

Daniel, kralın yanlışlarını belirttikten sonra, düşün yorumuna geçiyor. Duvardaki ilahî yazının üç Aramice fiilden (ilki tekrarlanıyor) oluştuğunu bu noktada öğreniyoruz. Bunların temel anlamları kral ve bilgeleri tarafından biliniyor olmalıydı: MENE: “saydı”; TEKEL: “tarttı” ve PERES: “bölündü.”

Med-Pers ordusu Babil’in kapılarına dayanmışken, kral ve bilgeleri bu yazının uğursuz bir anlama geldiğinden muhtemelen şüphelenmişlerdi, fakat bilgeler krala hoşa gitmeyen bir şey söyleme cesaretini gösterememişlerdi. Sadece Daniel asıl mesajı tüm anlamıyla Belşassar’a iletmek için deşifre ederek anlamlı bir ifadeye dönüştürme becerisine sahip olduğunu göstermişti: “MENE: Tanrı senin krallığının günlerini saydı ve ona son verdi. TEKEL: Terazide tartıldın ve eksik bulundun. PERES: Krallığın ikiye bölünerek Medler’le Persler’e verildi” (Dan. 5:26–28).

Pek teselli edici ve sevinçli sözler değil.

`Kral süratle yargıya uğradı. Mevcut halde adalet ve yargının henüz yerini bulmadığı olaylarda Allah’a güvenmeyi nasıl öğrenebiliriz? (Bkz. Vaiz 3:17, Vaiz 8:11, Mat. 12:36, Rom. 14:12.)`