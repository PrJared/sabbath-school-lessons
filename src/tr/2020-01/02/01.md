---
title:  Yeruşalim’den Babil’e
date:   04/01/2020
---

### Konuyla İlgili Metinler
2Kr. 21:10–16; Daniel 1; Gal. 2:19, 20; Mat. 16:24–26, 2Ko. 4:17; Yakup 1:5..

> <p>Hatırlama Metni</p>
> “Tanrı bu dört gence her konuda bilgi, beceri, bilgelik verdi. Daniel her çeşit görümü ve düşü yorumlayabiliyordu” (Daniel 1:17).

Kutsal Kitap düşkün insanlığın zayıflıklarını göstermekten imtina etmez. Yaratılış 3. bölümden itibaren, insanın günahkârlığı ve bunun üzücü sonuçları belirgin şekilde sergilenir. Aynı zamanda da, sadakatlerini terk etmeleri için güçlü teşviklerle karşılaştıklarında bile Allah’a büyük sadakat gösterenlerin öykülerini görürüz. Bu sadakatin en dokunaklı örneklerinden bazıları da Daniel kitapçığında görülür

Ancak Daniel’i çalışırken, kitapçığın asıl kahramanının Allah olduğunu her zaman aklımızda tutalım. Daniel ve arkadaşlarının sadakatlerini vurgulayan öykülere o kadar alışkınız ki, bu dört genç Babil İmparatorluğu’nun gücüne ve cazibesine karşı durmaya çalışırken onları yönlendiren ve destekleyen Kişi’nin sadakatini övmeyi unutabiliriz. Yabancı bir ülkenin kültürel ve dinsel baskıları karşısında sadık kalmayı bir yana bırakın, insanın kendi ülkesindeyken bile bunu başarması yeterince zor bir mücadeledir. Fakat öykülerin insan kahramanları zorluklara göğüs gererler, çünkü elçi Pavlus gibi onlar da “kime inandı[klarını] bil[irler]” (2Ti. 1:12) ve O’na güvenirler.

_* 11 Ocak Sebt Günü’ne hazırlık için bu haftanın konusunu çalışın._