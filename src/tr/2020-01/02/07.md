---
title:  Ek Çalışma
date:   10/01/2020
---

“Babil’deki Daniel ile arkadaşları gençliklerinde, görünürde hayatının erken dönemlerinde Mısır’da bulunan Yusuf’a göre daha talihlilerdi; fakat onlar da neredeyse aynı derecede sert karakter sınavlarına tabi tutuldular. Kraliyet soyundan gelen bu gençler nispeten daha sade olan Yahuda’daki anayurtlarından kentlerin en muhteşemine, onun en büyük hükümdarının sarayına taşınmışlar ve kralın özel hizmetine yönelik eğitim görmeleri için seçilmişlerdi. Bu yozlaşmış ve konforlu sarayda onları çevreleyen ayartılar çok kuvvetliydi. Yehova’ya ibadet eden bu gençlerin Babil’e esir düşmüş olmaları; Allah’ın evinin kaplarının Babil tanrılarının tapınağına konulmuş olması; İsrail kralının kendisinin Babilliler’in elinde tutsak olması, galipler tarafından böbürlenerek kendi dinlerinin ve geleneklerinin İbranilerin dininden ve geleneklerinden üstün olduğuna kanıt olarak gösteriliyordu. Bu şartlar altında, İsrail’in O’nun emirlerinden ayrılmasının getirdiği aşağılanmalar aracılığıyla, Allah Babil’e Kendi üstünlüğünün, emirlerinin kutsallığının ve itaatin kesin sonucunun kanıtını gösterdi. O’nun verdiği bu tanıklık, yalnız başına da verilebilecekken, hâlâ bağlılıklarını sıkı sıkıya koruyanlar aracılığıyla verildi.”—Ellen G. White, Education [Eğitim], s. 54.

**Tartışma Soruları**

`Derste, toplumunuzda Hristiyanlar olarak karşılaştığınız çeşitli kültürel ve sosyal zorluklar hakkında konuşun. Bu zorluklar neler ve bir bütün olarak kilise bunlara karşılık vermeyi nasıl öğrenebilir?`

`Daniel ve diğerleri için imanlarından taviz vermenin ne kadar kolay olabileceği konusunu düşün. Sonuçta, Babilliler galiplerdi. Yahudi ulusu bozguna uğramıştı. Babil “tanrılarının” İsrail’in Tanrısı’ndan daha büyük olduğuna ve dolayısıyla Daniel ile arkadaşlarının bu gerçeği kabullenmesi gerektiğine dair daha ne “kanıta” ihtiyaç vardı ki? Bu durumda, bu süre içinde ayakta durmalarına yardım etmiş olabilecek hangi önemli Kutsal Kitap gerçeklerine tutunmuş olabilirler? (Bkz. Yer. 5:19, Yer. 7:22–34.) Bu, Kutsal Kitap’ı bilmemizin ve “mevcut olan gerçeği” kavramamamızın ne kadar önemli olduğuna dair bize ne anlatmalı?`

`Sadakat, sadece kendimiz için değil, hizmet etmeye çalıştığımız ve sadakatimizin kendileri için Rabb’in karakterine tanıklık ettiği kişiler için de neden bu kadar önemli?`