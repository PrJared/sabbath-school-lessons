---
title:  Bir Lütuf Ricası
date:   02/03/2020
---

`Daniel 9:3–19 ayetlerini oku. Daniel merhamet için yalvarışını hangi temelde yapıyor?`

Bu duada birkaç noktaya özellikle dikkat etmeliyiz.

Öncelikle, Daniel duasının hiçbir yerinde Yahudi halkının başına gelen felâketlere dair bir açıklama talep etmiyor. Sebebi biliyor. Aslında, duanın esas kısmı Daniel’in bizzat sebebi anlatmasından oluşuyor: “Tanrımız Rabb’in sözüne kulak vermedik, kulları peygamberler aracılığıyla bize verdiği yasalara uymadık” (Dan. 9:10). Daniel’i bir şeyi anlamaya çalışırken en son 8. bölümün sonunda, 2300 akşam ve sabah görümünü anlamadığını söylediğinde görmüştük (bkz. Dan. 8:27).

İkinci nokta da, bu duanın Allah’ın lütfuna, halkını günah işlemiş ve kötülük yapmış olmalarına rağmen bağışlama istekliliğine bir başvuru olmasıdır. Burada bir anlamda müjdenin güçlü bir örneğini görüyoruz; kendi erdemleri olmayan günahkâr halkın buna rağmen layık olmadıkları lütfu ve hak etmedikleri bağışlanmayı istemeleri. Bu, her birimizin Allah’ın karşısındaki durumuna bir örnek değil mi?

`“Daniel 9:18, 19 ayetlerini oku. Daniel Rabb’e duasına karşılık vermesi için başka hangi sebebi gösteriyor?`

Daniel’in duasının bir başka yönünden de bahsetmek gerek: Allah’ın adının şerefine başvuru. Yani, duanın gerekçesi Daniel’in ya da halkının kişisel çıkarları değil, Allah’ın kendi itibarıdır (Dan. 9:17–19). Başka bir deyişle, talebe karşılık verilmelidir zira Allah’ın adı şereflendirilecektir.

`2. Krallar 19:15–19 ayetlerini oku. Hizkiya’nın duası hangi yönlerden Daniel’in duasını anımsatıyor? Matta 5:16 ayeti bizim de Allah’ı nasıl yüceltebileceğimize dair ne söylüyor?`