---
title:  İtiraftan Teselliye
date:   29/02/2020
---

### Konuyla İlgili Metinler
Daniel 9; Yer. 25:11, 12; 29:10; 2Kr. 19:15–19; Mat. 5:16; Yakup 5:16.

> <p>Hatırlama Metni</p>
> “Ya Rab, dinle! Ya Rab, bağışla! İşit ve davran, ya Rab! Ey Tanrım, adının hatırı için gecikme! Çünkü kent ve halk Senindir.” (Daniel 9:19).

Daniel 9. bölüm Kutsal Kitap’taki harika dualardan birini ihtiva etmektedir. Daniel hayatının önemli anlarında önündeki zorluklarla baş edebilmek için duaya başvurdu. Daniel ile arkadaşları putperest kralın gördüğü düş yüzünden öldürülmek üzereyken, peygamber duayla Allah’a yaklaştı (Daniel 2). Kraliyet fermanıyla kral dışında bütün ilahlara dua etmek yasaklandığında, Daniel Yeruşalim’e dönerek günlük dualarına devam etti (Daniel 6). O yüzden, Daniel 9. bölümdeki duayı göz önünde bulundururken, Daniel 8. bölümdeki 2300 akşam ve sabah görümünün peygamberi çok etkilemiş olduğunu unutmayalım. Peygamberlik sözünün ana hatları açıklanmış olmasına rağmen, Daniel iki göksel varlık arasındaki konuşmada bildirilen zaman aralığını anlamlandıramıyordu: “İki bin üç yüz akşamla sabah oluncaya kadar; makdis [tapınak] o zaman tahir olacak [temizlenecek]” (Daniel 8:14, KM). Peygambere ancak şimdi, 9. bölümde daha fazla ışık veriliyor, bu kez de onun içten duasına karşılık olarak.

_*7 Mart Sebt Günü’ne hazırlık için bu haftanın konusunu çalışın._