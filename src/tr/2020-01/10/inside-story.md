---
title:  Inside Story
date:   06/03/2020
---

#### Angola Havaalanındaki Melek

_Andrew McChesney, Adventist Müjdeleme_

Melekler havaalanlarında yaşar mı?

Bir TAAG Angola Havayolları uçağı beni Angola’nın başkenti Luanda’ya bir akşam geç saate getirdi. Müjdecilik öyküleri derlemek üzere gideceğim ada ülkesi Sao Tome ve Principe’ye kalkacak bir sonraki uçuşa iki saat vardı.

Biniş kartımda belirtilen saatte, kalkış alanına doğru uzanan uzun bir kuyruğa girdim. Fakat biniş kartımı uzattığımda, havayolu temsilcisi Portekizce bir şeyler söyleyerek beni geri çevirdi. Anlam veremediğimi görünce bir güvenlik görevlisi çağırdı, o da 20 dakika beklemem gerektiğini belirtti.

Yirmi dakika sonra havayolu temsilcisi biniş kartımı kabul etti ve beni kalabalık bir odaya yönlendirdi. 15 dakika daha bekledim.

Ardından başka bir havayolu temsilcisi “Sao Tome!” diye seslendi. Zemin kattaki kalkış alanına inmek için yürüyen merdiveni bekleyen kalabalığa katıldım. Fakat yürüyen merdivenin başında bekleyen bu seferki havayolu temsilcisi, Portekizce bir şeyler söyleyerek biniş kartımı reddetti. Konuşmayı çevirecek bir güvenlik görevlisi de yoktu, ben de 20 dakika beklemem gerektiğini düşündüm.

Diğer yolcular yürüyen merdivene akın ettiler ve kısa sürede odada pek az kişi kaldı. Gitmeye karar verdim. Biniş kartımı kontrol edecek kimse kalmamıştı. Yürüyen merdivenin aşağı ucunda, karmakarışık bir kuyrukta bekleyen insanlara katıldım.

Dakikalar geçti ve bizi uçağa götürmeye hiçbir otobüs gelmedi.

Ardından kumral saçlı ve sarıya çalan kahverengi sırt çantalı bir genç adam kuyrukta önüme geçti. Öylece dikilerek, neden sıranın arkasına geçmediğini merak ettim. Birkaç dakika sonra bana baktı ve “Benim İngilizcem” dedi.

Ne demek istediği konusunda hiçbir fikrim yoktu. Sadece Portekizce bildiğini düşündüm.

Adam etrafımızdaki kalabalığa işaret etti.

Biraz aksanlı bir İngilizceyle “Bu uçuş Portekiz’e” dedi. “Sao Tome orada.” Koridorun sonunu işaret etti.

“Teşekkür ederim!” diye bağırdım ve koşmaya başladım. Gerçekten de, koridorun sonunda bir otobüs bekliyordu ve ben bindikten kısa süre sonra kapılarını kapattı.

Çok dolu olmayan uçağa bindiğimde, havaalanındaki o yabancıyı hatırladım. İngilizce konuştuğumu nereden anlamıştı? Kimseyle bir şey konuşmamıştım. Nereye gideceğimi nasıl anlamıştı? Biniş kartım cebimdeydi. Neden kuyrukta tam önüme geçip beni kalabalık arasında seçmişti?

Sao Tome’ye varınca hikayemi yerel kilisenin önderi Eliseu R. Xavier’e anlattım. Tanrı’nın bir melek gönderdiğini belirtti. Uçuşumu kaçırsaydım üç gün boyunca Luanda’da mahsur kalacağımı söyledi. Havayolları Sao Tome’ye haftada sadece üç uçuş düzenliyor.

Hiç şüphem yok. Havaalanları meleklerin evidir.