---
title:  Kuzeyden ve Güneyden Güzel Ülke’ye
date:   14/03/2020
---

#### Konuyla İlgili Metinler
Daniel 11; Dan. 8:3–8, 20–22; Yşa. 46:9, 10; Dan. 8:9, 23; Mat. 27:33–50.

> <p>Hatırlama Metni</p>
> ““Bilgelerden kimisi tökezleyecek; öyle ki, son gelinceye dek arınıp temizlenebilsin, lekesiz duruma gelebilsinler. Çünkü son yine de belirlenen zamanda gelecek” (Daniel 11:35) .

EBu zorlayıcı bölüme başlarken, girişte birkaç noktanın vurgulanması gerekiyor. Öncelikle, Daniel 11. bölüm Daniel kitapçığında daha önce gördüğümüz peygamberlik sözlerinin ana hatlarıyla tümüyle aynı doğrultudadır. Aynı 2., 7., 8., ve 9. bölümlerde olduğu gibi, peygamberlik bildirisi peygamberin zamanından başlayıp zamanın sonuna kadar uzanıyor. İkinci olarak birbiri ardına dünya güçleri ortaya çıkıyor, bunlar genellikle Allah’ın halkına zulmeden güçler. Üçüncü olarak, ana hatlar halindeki her peygamberlik sözü mutlu sonla doruğa ulaşıyor. Daniel 2. bölümde taş heykeli yok ediyor; Daniel 7. bölümde İnsanoğlu krallığı alıyor; Daniel 8. ve 9. bölümlerdeyse göksel tapınak Mesih’in işi aracılığıyla arındırılıyor.

11. bölüm üç temel noktayı takip ediyor. İlk olarak, Pers krallarıyla başlıyor ve onların kaderlerini, kuzey kralının Allah’ın kutsal dağına saldırmasıyla sonun zamanının gelişini anlatıyor. İkinci olarak, kuzey kralı ile güney kralı arasındaki birbirini izleyen bir dizi savaş ve bunların Allah’ın halkını nasıl etkiledikleri tarif ediliyor. Üçüncü olarak, Kuzey kralının “güzel kutsal dağ” yakınında ölmesiyle mutlu sona erişiyor (Dan. 11:45). Böylesine olumlu bir sonuç, kötülüğün bitişine ve Allah’ın sonsuz krallığının kuruluşuna işaret ediyor.

_*21 Mart Sebt Günü’ne hazırlık için bu haftanın konusunu çalışın._