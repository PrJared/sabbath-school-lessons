---
title:  Inside Story
date:   20/03/2020
---

#### Hizmet Yüreği

_Joyce_

Joyce 25 yaşında bir Küresel Hizmet öncüsüdür, 10 milyon nüfuslu bir kentte, başka bir kadın Küresel Hizmet öncüsüyle birlikte gençler için bir kilise kurdular. Kapalı ve Hristiyanlığa düşman bir ülkede yaşadığı için, Adventist Müjdeleme onun tam adını ve yerini yayınlamıyor. Burada, editör Andrew McChesney’in “Neden müjdeci olmaya karar verdiniz?” sorusuna Joyce’un verdiği yanıtı okuyacağız.

Benim bir ablam var, adı Sarah ve doğuştan kalp hastalığı var.

Büyükannem çok endişeliydi ve en iyi hastaneyi her yerde aradı. Fakat doktorlar Sarah’ya yardım edemiyorlardı. Böylece büyükannem geleneksel ibadet yerlerimize giderek yardım istedi, fakat buralarda da kimse ablama yardım edemedi.

Sonunda doktor anne-babama elinden başka bir şey gelmediğini söyledi.

“Sarah’ya en iyi şekilde bakın” dedi. “Yemek için özel bir şey, ya da yeni bir oyuncak isterse mutlu olması için ona verin.”

Bir gün, Sarah 7 yaşındayken, Yedinci Gün Adventisti bir akrabamız uzaklardan ziyarete geldi. Büyükannemin Sarah için endişeli olduğunu gördü ve “İsa’ya inanırsanız bereketlenirsiniz” dedi.

Ertesi Sebt günü büyükannem beni kiliseye götürdü. 3 yaşındaydım. Kilise üyeleri çevremizde daire biçiminde toplandılar, bizim için ve Sarah için dua ettiler.

Sadece birkaç gün sonra Sarah iyileşti! Kalbi mükemmel çalışıyordu! Doktor buna inanamadı. Birkaç tıbbi test uyguladı ve Sarah’nın kalbinde hiçbir sorun olmadığını gördü. Bu bir mucizeydi!

Bu mucize ailemi değiştirdi. Büyükannem ve anne-babam her Sebt günü kiliseye gitmeye başladılar, çok geçmeden de vaftiz oldular. Anne-babam bundan sonra İsa’yı başkalarına anlatmak istediklerine karar verdiler. Böylece işlerinden ayrıldılar, kilise eğitimi aldılar ve Küresel Hizmet öncüleri oldular. Ablam büyüdüğünde o da Küresel Hizmet öncüsü oldu. Geçen yıl ben de Küresel Hizmet öncüsü olma kararı aldım.

Müjdeci olarak, Kutsal Kitap dersleri veriyorum, insanlarla birlikte dua ediyorum ve vaazlar veriyorum. Bir ortakla, 23 yaşındaki başka bir Küresel Hizmet öncüsüyle birlikte çalışıyorum, kısa süre önce bu kentte gençler için yeni bir kilise kurduk.

Hristiyan olmayan akrabalarımız neden müjdeci olduğumu anlamıyorlar. Bana başka bir iş aramamı söylüyorlar. Bazen böyle olumsuz sözcükler duyunca cesaretim kırılıyor, ama anne-babam benim için dua ediyor. Hatta annem Sebt günleri oruç tutup benim için dua ediyor. Anne-babam bana insanlar için çalışmadığımı, Tanrı için çalıştığımı hatırlatıyorlar.

Anne-babam haklı. Ben Tanrı için çalışıyoum. Tanrı ablamı iyileştirerek ne kadar muhteşem ve güçlü olduğunu gösterdi. Tanrı’nın her adımımda bana yol gösterdiğine inanıyorum.