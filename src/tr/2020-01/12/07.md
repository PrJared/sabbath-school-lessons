---
title:  Ek Çalışma
date:   20/03/2020
---

Martin Luther’in, en azından Daniel 11:29–39 ayetlerine ilişkin, 11:31 ayetindeki yıkıcı iğrenç şeyin papalık ve onun öğretileriyle uygulamaları olduğunu tespit etmesi ilginç. Böylelikle, Daniel 11. bölümün 7. ve 8. bölümlerle olan karşılıklı ilişkisi, Luther’in ve diğer birçok Protestan yorumcunun, papalık kurumu ile onun öğretilerinin bu peygamberlik sözlerinin tarihteki yerine gelişleri olduğu görüşünü pekiştiriyor. Bu bağlamda Ellen G. White şöyle diyor: “Roma’nın yetki alanındaki hiçbir kilise, vicdan özgürlüğünü uzun süre rahatsız edilmeden uygulayamadı. Papalık güce kavuşur kavuşmaz yetkisini tanımayı reddeden herkesi ezmek için kollarını uzattı ve kiliseler birbiri ardınca onun egemenliğine girmeye başladı.”—Büyük Mücadele, s. 62.

**Tartışma Soruları**

`Kutsal Kitap’ın Roma’nın son günlerdeki işlevine dair öğrettiklerinden taviz vermeden, başkalarının duygularına karşı nasıl hassas olabiliriz?`

`Daniel 11:33 ayeti şöyle diyor: “Halkın arasındaki bilge kişiler birçoklarını eğitecekler. Ama bir süre bu kişiler ya kılıçla öldürülecek, yakılacak, tutsak edilecek ya da mallarından edilecekler.” Bu ayet, Allah’ın sadık halkından olan bazı kişilerin kaderlerine dair ne söylüyor? Ayrıca bu ayet bu sadık insanlardan bazılarının şehit edilmeden önce ne yapıyor olacaklarını söylüyor? Burada bugün bizim için hangi mesaj var?`

`Daniel 11:36 ayeti şöyle diyor: “Kral dilediği gibi davranacak. Kendini bütün tanrılardan daha büyük, daha yüce gösterecek, tanrıların Tanrısı’na karşı duyulmamış sözler söyleyecek. Tanrı’nın öfkesi tamamlanıncaya dek başarılı olacak. Çünkü tasarlanan, yerine gelecektir.” Bu sana kimi ve neyi hatırlatıyor? (Bkz. Yşa. 14:12–17; ayrıca bkz. 2Se. 2:1–4.)`

`Daniel 11:27, 29 ve 35 ayetlerinde lammo‘ed, yani “belirlenen zaman” ifadesi geçiyor. Bu, tarihin Allah’ın denetiminde olmasıyla ilgili bize tekrar ne anlatıyor?`