---
title:  Pers ve Grek Krallıkları Hakkındaki Peygamberlik Sözleri
date:   15/03/2020
---

`Daniel 11:1–4 ayetlerini oku. Burada bize Daniel kitapçığında daha önce gördüğümüz peygamberlik sözlerinden bazılarını hatırlatan ne görüyoruz?`

Cebrail Daniel’e Pers krallığında üç kralın daha ortaya çıkacağını söylüyor. Bunlardan sonra, hepsinden daha zengin olacak olan dördüncü kral gelecek ve Grekleri kışkırtacak. Koreş’ten sonra Pers imparatorluğunda art arda üç kral hüküm sürdü: Kambises (mö ٥٣٠–٥٢٢), Sahte Smerdis (mö ٥٢٢) ve ١. Darius (mö ٥٢٢–٤٨٦). Dördüncü kral, Ester kitapçığında Ahaşveroş olarak bahsedilen Kserkses’tir. Peygamberlik sözünde öngörüldüğü gibi, çok zengindi (Ester ١:١–٧) ve Grek krallığını istila etmek için muazzam bir ordu topladı. Fakat tüm kuvvetine rağmen, cesur Grek askerlerinden oluşan daha küçük bir güç tarafından püskürtüldü.

Daniel ١١:٣ ayetinde ortaya çıkan ve eski dünyanın mutlak hükümdarı haline gelen güçlü kralın Büyük İskender olduğunu fark etmek zor değil. ٣٢ yaşında, imparatorluğu yönetecek bir varis bırakmadan öldü. Böylece krallık dört generali tarafından bölüşüldü: Seleukos Suriye ve Mezapotamya’ya, Ptolemaios Mısır’a, Lisimahos Trakya ve Anadolu’nun bir kısmına ve Kassander Makedonya ve Yunanistan’a hakim oldu.

`Daniel 11:2–4 ayetlerini Daniel 8:3–8, 20–22 ayetleriyle karşılaştır. Bu ayetler bir arada buradaki kuvvetin İskender olduğunun belirlenmesine nasıl yardımcı oluyor?`

Bu çeşitli isimlerden, tarihlerden, bölgelerden ve tarihsel olaylardan ne öğrenebiliriz? İlk olarak, peygamberlik sözünün ilahî haberci tarafından öngörüldüğü gibi yerine geldiğini öğreniyoruz. Allah’ın Sözü asla yanılmaz. İkinci olarak, Allah tarihin Rabbi’dir. Birbiri ardına gelen siyasi güçlerin, önderlerin ve krallıkların, her çeşit imparatorun, diktatörün ve politikacının hırsıyla harekete geçirildiği izlenimini edinebiliriz. Fakat Kutsal Kitap Allah’ın mutlak şekilde denetim sahibi olduğunu ve tarihin çarkını Kendi ilahi gayesi doğrultusunda hareket ettireceğini, bunun sonucunda da kötülüğün yok edileceğini ve Allah’ın sonsuz krallığının kurulacağını ortaya koyuyor.