---
title:  Inside Story
date:   22/05/2020
---

Gecikmiş Kalp Krizi

Yiannakis Kyriazis

Korkunç karın ağrısı beni sabah 5’te uyandırdı.

Dinlenmeme rağmen bitkin ve nefes nefese hissettim. Neredeyse 60 yaşımdaydım ve sağlığımın çok iyi olduğu söylenemezdi, bu yüzden doğrudan Kıbrıs’ın başkenti Lefkoşa’daki hastaneye gittim. Doktor beni muayene etti, her şeyin yolunda olduğunu ve eve gitmemi söyledi.

Eşim Marbie, yanımdaydı. Günde beş paket sigara içmeyi bırakmama yardımcı olmuştu. Ayrıca beni İsa’ya ve Yedinci Gün Adventist Kilisesi’ne üyeliğe kadar götürmüştü. Sadece yaşam biçimim değiştikten sonra benimle evlenmeyi kabul etti ve ben vaftiz edildim.

Şimdi, yeni inancım ve evliliğimin üzerinden sadece iki yıl geçti ve kendimi çok iyi hissetmiyorum.

“Hiçbir yere gitmiyorum” dedim doktora.

Hala acı çekiyordum ve nedenini bilmek istedim. Israrımı görünce, doktor bir kardiyolog aramayı kabul etti. Mesai saatleri dışında olduğumuz için bu biraz zaman alacaktı.

Bir saat geçti. iki saat, sonra beş, yedi, sekiz...

Saat 13:10 civarında, ağrı önemli ölçüde arttı. Nefes almak için uğraşıyordum, temiz hava için dışarı çıkmak için ayağa kalktım. Başım dönmeye başladı ve beni bir karanlık kapladı.

Birisi “Acele edin! Kalp krizi geçiriyor.” diye bağırdı.

O anda, kardiyolog geldi.

Sağlık çalışanları beni acil servise götürdü.

Bilincimi yeniden kazandığımda, kalp arterlerimin kötü bir şekilde tıkandığını öğrendim.

“Elimizden gelen her şeyi yaptık,” dedi kardiyolog.

Üç hafta boyunca yoğun bakım ünitesine yatırıldım. Durumum düzeldiğinde, doktorlar açık kalp ameliyatı yaptılar. 9 saat ameliyathanede kaldım. Tanrı’nın lütfu sayesinde, operasyon iyi gitti ve yine güçlü ve mutluyum. Geriye dönüp baktığımda, beni sabah 5’te uyandıran sancıların kalp krizinin başlangıcı olduğuna inanıyorum. Hemen ölebilirdim. Yine de sevgi dolu Tanrımız kalp krizini kardiyolog gelene kadar tam 8.5 saat erteledi, böylece hayatımı korudu. Bugün 61 yaşındayım ve bana yeni bir yaşam süresi verdiği için Tanrı’ya minnettarım. Bana verdiği ekstra yılları Ona ve başkalarına hizmet etmek için kullanacağım.

Bu çeyreğin onüçüncü Sebt Günü’nün bağışının bir kısmı Yiannakilerin cemaati ve diğer iki cemaat için Lefkoşa’da yeni bir kilise binası ve toplum merkezinin inşa edilmesine yardımcı olacaktır.