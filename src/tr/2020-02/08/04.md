---
title:  Sebt Günü ve Yaratılış
date:  19/05/2020
---

Günümüzde Yedinci Gün Sebt’i seküler toplumda ve dini cemiyetlerde ağır saldırı altındadır. Bu gerçek, küresel kurumların çalışma takvimlerinde görülebilir; bir çok Avrupa ülkesinde, takvimi Pazartesi gününü haftanın ilk günü, Pazar gününü de yedinci gün olacak şekilde değiştirmeye teşebbüs edilmiştir; ayrıca papalığın iklim değişikliği ile ilgili yedinci gün Sebt’inden “Yahudi Sebt Günü” diye bahseden son genelgesinde, insanların küresel ısınmayı hafifletmek için bir dinlenme günü tutmaları teşvik edilmiştir. (Papa Francis, Lautdato Si’, Vatikan City, s. 172, 173).

`Yaratılış 2:1-3, Mısırdan Çıkış 20:8-11, Markos 2:27 ve Vahiy 14:7 ayetlerini oku. Yaratılış haftasını anlamak dördüncü emirle ne şekilde bağlantılı? Bununla Üç Meleğin Mesajı arasında ne bağlantı var?`

Kutsal kitap şöyle der, “Yedinci güne gelindiğinde Tanrı yapmakta olduğu işi bitirdi” (Yar. 2:2). “Allah yedinci gün istirahat ettikten sonra bu günü kutsadı, başka bir deyişle insan için istirahat günü olarak belirledi”—Ellen G. White, Patriarchs and Prophets [Atalar ve Peygamberler] s, 47. Bu sebeple İsa şöyle diyebilmişti, “İnsan Sebt günü için değil, Sebt günü insan için oldu” (Mar. 2:27 KM). İsa, bu yetkili açıklamayı yapabildi çünkü Sebt Günü’nü Allah’ın Halkı ile arasındaki antlaşmanın ölümsüz işareti ve mührü olarak yapan ya da yaratan O’ydu. Sebt Günü sadece İbrani halkı için değil tüm insanlık içindi.

Yaratılış kitapçığında İsa’nın Sebt Günü’nü yarattıktan sonra üç şey yaptığı belirtiliyor. İlk önce “dinlendi” (Yar. 2:2) ve bize, bizimle dinlenmeye duyduğu isteğin ilahi örneğini verdi. İkinci olarak, yedinci günü “kutsadı” (Yar. 3:3). Yaratılış öyküsünde, hayvanlar kutsanmıştır (Yar. 1:22), Adem ile Havva kutsanmıştır (Yar. 1:28) fakat özellikle kutsanan tek gün yedinci gündür. Üçüncü olarak, Allah onu “takdis etti” (Yar. 2:3 KM) ya da “kutsal bir gün olarak belirledi”.

Kutsal Kitap’ta bu üç unvana birden sahip olan bir gün daha yoktur. Bu üç iş de dördüncü emirde tekrarlanmaktadır fakat bu sefer Allah Kendi parmağıyla yazıp, Sebt Günü’nün temeli olarak Yaratılışı işaret etmektedir.

`Vahiy 14:7 ve Mısır’dan Çıkış 20:11 ayetlerinin karşılaştırılması, Sebt Günü emrinin Yaratan’a ibadet etmenin temeli olduğunu ortaya koyuyor. Sebt Günü’ne yapılan bu doğrudan bağlantı son gün olayları ile ne şekilde bağlantılıdır?`