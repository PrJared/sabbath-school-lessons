---
title:  Yaratılış ve Evlilik
date:  20/05/2020
---

Geçtiğimiz on yıl, toplumun ve devletlerin evliliği tanımlama biçimlerinde muazzam değişikliklerin gerçekleşmesine tanıklık etti. Dünyadaki bir çok ulus, merkezini bir erkek ve bir kadının oluşturduğu aile yapısını koruyan önceki yasaları altüst ederek, aynı cinsten olanların evliliğini onaylamaya başladı. Bu, bir çok yönden eşi benzeri görülmemiş bir gelişme ve evlilik kurumu, kilise ile devlet arasındaki ilişki, Kutsal Yazılar’da tanımlandığı şekliyle evlilik ve ailenin kutsallığı konularında yeni sorular ortaya çıkartıyor.

`Yaratılış 1:26-28 ve Yaratılış 2:18-24 ayetlerini oku. Bu ayetler Allah’ın evlilik konusundaki ideali hakkında bize ne öğretiyor?`

Altıncı günde, Allah Yaratılışın doruğuna ulaşıyor, insanlığın yaratılması. Yaratılış 1:26 ayetinde Allah için çoğul kullanılmış olması etkileyici: “Kendi suretimizde, kendimize benzer insan yaratalım” Birbirleriyle sevgi ilişkisi içinde olan Üçlü Tanrılığın tüm bireyleri, şimdi de, ilahi olarak kurulmuş insan ilişkisi evliliği burada yeryüzünde yaratıyorlardı.

“Tanrı insanı kendi suretinde yarattı, onu Tanrı’nın suretinde yarattı. Onları erkek ve dişi olarak yarattı” (Yar. 1:27). Adem, “İşte, bu benim kemiklerimden alınmış kemik, Etimden alınmış ettir” (Yar. 2:23) dedi ve ona “kadın” adını verdi. Evlilik şunu gerektirir, “adam annesini babasını bırakıp karısına bağlanacak, ikisi tek beden olacak” (Yar. 2:24).

Kutsal Yazılar, bu ilişkinin kendileri de bir erkek ve kadın olan anne babalarından gelen bir erkek ve bir kadın arasında gerçekleşmesi gerektiği konusunda çok açıktır. Bu kavram yeryüzünün ilk ebeveynlerine verilen talimatta daha da açıklanmıştır: Allah, “onları kutsayarak, ’Verimli olun, çoğalın’ dedi, ’Yeryüzünü doldurun ve denetiminize alın’ ” (Yar. 1:28). Beşinci emirde çocukların (evlatların) annelerine ve babalarına saygı göstermeleri gerektiği belirtiliyor (Çık. 20:12). Bu karşılıklı ilişki, iki cinsin birlikteliğinden oluşan bir ilişki dışındaki herhangi ilişkide uygulanamaz.

`İsa’nın Matta 19:3–6 ayetlerindeki sözlerini oku. Bu sözler evliliğin doğası ve kutsallığı hakkında bize ne öğretiyor? İsa’nın sözlerinin ışığında, Allah’ın tüm insanlığa duyduğu sevgiyi ve her birimizin günahkârlar olduğumuzu da asla unutmayarak, evliliğin kutsal kitaba dayanan ilkelerini nasıl sağlam ve imanlı bir şekilde savunabiliriz?`