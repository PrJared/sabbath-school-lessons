---
title:  Yaratılış, Düşüş ve Haç
date:  21/05/2020
---

Kutsal Kitap, kusursuz Yaratılış, Düşüş, vaat edilen Mesih ve son kurtuluş arasında kesintisiz bir bağlantı olduğunu ortaya koyuyor. Bu büyük olaylar, insan ırkı için kurtuluş tarihi konusunun temelidir.

`Yaratılış 1:31, Yaratılış 2:15–17 ve Yaratılış 3:1–7 ayetlerini oku. Allah’ın mükemmel yaratımına ne oldu?`

Allah, yaratımının “çok iyi” (Yar. 1:31) olduğunu söyledi. “Yaratılış şimdi tamamlanmıştı. . . . Aden bahçesi yeryüzünde çiçekleniyordu. Âdem ile Havva hayat ağacına istedikleri gibi yaklaşabiliyorlardı. Allah’ın egemenliği tüm yaratılmış varlıklara bereketin doluluğunu vermeyi ihtiva eder.”—Ellen G. White, Patriarchs and Prophets [Atalar ve Peygamberler], s. 47. Allah Adem ve Havva’yı eğer yasak ağaçtan yerlerse kesinlikle ölecekleri konusunda uyarmıştı (Yar. 2:15–17). Yılan, konuşmasına bir soru ile başladı ve daha sonra Allah’ın söylediğinin tam tersini söyledi: “Kesinlikle ölmezsiniz” (Yar. 3:4). Şeytan Havva’ya onun Allah gibi olacağı büyük bilgelik vaat etti. Açıkçası, Havva da ona inandı.

`Pavlus, Allah’ın Yaratılış 2:15–17 ayetlerindeki ifadesini nasıl doğruluyor? Romalılar 5:12 ve Romalılar 6:23 ayetlerini oku. Bu öğretiler ile tanrıcı evrim arsasında ne ilişki var?`

Kutsal Yazılar’da, sonraki kutsal kitap yazarlarının, önceki Kutsal Kitap ifadelerini doğrulayıp ilaveten açıklama yaptıklarını görebiliriz. Romalılar 5–8 bölümlerinde Pavlus günah ve kurtuluşun güzelliği hakkında yazıyor: “Günah bir insan aracılığıyla, ölüm de günah aracılığıyla dünyaya girdi. Böylece ölüm bütün insanlara yayıldı” (Rom. 5:12). Fakat evrimci bakış açısı ölümü insanlıktan milyonlarca yıl önce var sayıyor. Bu bakış açısı, kutsal kitaba dayanan günahın kökeni öğretisi, Mesih’in çarmıhtaki vekaleten ölümü ve kurtuluş planı hakkında ciddi çıkarımlarda bulunuyor. Eğer ölümün günahla ilişkisi olmasaydı, bu günahın karşılığının ölüm olmadığı anlamına gelirdi (Rom. 6:23) ve Mesih’in bizim günahlarımız için ölmesi için ortada bir sebep kalmazdı. Bu sebeple, Yaratılış, Düşüş ve Çarmıh ayrılmaz biçimde birbirine bağlıdır. İlk Adem, son Adem’e bağlıdır (1Ko. 15:45, 47). Darwinci evrim inancı, sürece bir Allah kavramı yerleştirilse bile Hristiyanlığı en temelinden yok ederdi.