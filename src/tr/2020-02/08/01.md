---
title:  'Yaratım: Temel olarak Yaratılış 1. Bölüm'
date:  16/05/2020
---

### Konuyla İlgili Metinler
Yu.1:1–3, Yar. 1:3–5, Çık. 20:8–11, Va. 14:7, Mat. 19:3–6, Rom. 5:12

> <p>Hatırlama Metni</p>
> “Başlangıçta Söz vardı. Söz Tanrı’yla birlikteydi ve Söz Tanrı’ydı. Başlangıçta O, Tanrı’yla birlikteydi.  Her şey O’nun aracılığıyla var oldu, var olan hiçbir şey O’nsuz olmadı. Yaşam O’ndaydı ve yaşam insanların ışığıydı” (Yuhanna 1:1–4).

Yaratılış kitapçığının ilk bölümleri Kutsal Yazılar’ın kalanı için temeldir. Kutsal Kitap’taki başlıca öğretilerin ya da doktrinlerin kaynağı bu bölümlerdedir. Burada, Tanrılığın doğasının, Baba, Oğul (Yu. 1:1–3, İbr. 1:1, 2) ve Kutsal Ruh (Yar. 1:2) olarak, dünyayı ve insanoğlu ile doruğa ulaşan içindeki her şeyi yaratmak için uyum içinde çalıştığını görüyoruz. Yaratılış Kitapçığında ayrıca Sebt Günü (Yar. 2:1–3), kötülüğün kökeni (Yaratılış 3), Mesih ve Kurtarma tasarısı (Yar. 3:15), dünya çapındaki tufan (Yaratılış 6–9), antlaşma (Yar. 1:28; 2:2, 3, 15–17; 9:9–17; Yaratılış 15), dillerin ve halkların dağılması (Yaratılış 10, 11) ve Yaratılış’tan İbrahim’e kadar kutsal kitap kronolojisi için bir çerçeve oluşturan soy kütükleri (Yaratılış 5 ve 11) ile tanıştırılırız. Son olarak da, Allah’ın konuştuğu Söz (Yar. 1:3, 2Ti. 3:16, Yu. 17:17), insanlığın doğası (Yar. 1:26–28), Allah’ın karakteri (Mat. 10:29, 30), bir erkek ve bir kadın arasındaki evlilik (Yar. 1:27, 28; Yar. 2:18, 21–25), yeryüzünün ve kaynaklarının vekilharçlığı (Yar. 1:26; 2:15, 19) ve yeni bir yaratımın vaat edilen umudu (Yşa. 65:17, 66:22, Va. 21:1) konularının hepsi, bu ve önümüzdeki hafta boyunca çalışacağımız bu ilk bölümleri temel almaktadır.

_*23 Mayıs Sebt Gününe hazırlık için bu haftanın konusunu çalış._