---
title:  Ek Çalışma
date:  22/05/2020
---

Ellen G. White, Geçmişten Sonsuzluğa kitabından, 6–9 sayfalarındaki “Yaratılış” ve 35–36 sayfalarındaki “Haftanın Başlangıcı” bölümlerini oku.

“Karşılaştırmalı, edebi, dilbilimsel ve diğer değerlendirmelerle giderek artan kanıtlar, her seviyede bir noktada birleşmekte ve Yaratılış 1. bölümdeki yôm ’gün’ ifadesinin tutarlı biçimde 24 saatlik gerçek gün anlamına geldiği sonucuna götürmektedir.

“Yaratılış kitapçığı 1. bölümün yazarı, gerçek ’gün’ fikrini ifade etmek için seçilmiş olandan daha etraflı ve kapsamlı yollar bulamazdı.” Gerhard F. Hasel, “The ’Days’ of Creation in Genesis 1: Literal ’Days’ or Figurative “Periods/Epochs’ of Time? [Yaratılış 1. bölümdeki Yaratım Günleri: Gerçek ’Günler mi yoksa Simgesel Dönemler/Çağlar mı?]” s. 30, 31.

“En büyük zihinler, Allah’ın sözüyle yönlendirilmezlerse, bilimin ve vahyin arasındaki ilişkiyi araştırma çabalarında şaşkına dönerler. Yaratıcı ve O’nun işleri onların kavrayışlarının ötesindedir; bunlar doğa yasalarıyla açıklanamadıkları için de, Kutsal Kitap tarihi güvenilmez olarak ilan edilmektedir.”—Ellen G. White, Testimonies for the Church [Kilise İçin Tanıklıklar] 8. cilt, s. 258.

**Tartışma Soruları**

`Yukarıdaki Ellen White alıntısını oku. Günümüzde bile, tam olarak onun yazdığı gibi Hristiyan olduğunu iddia edenler arasında dahi, bilimin savları karşısında, onun dediği gibi kutsal kitap tarihinin “güvenilmez” olduğunu demeye getirecek, gözü kapalı bu savları kutsal kitabın öyküsünün üzerinde görecek kişilerle ne sıklıkla karşılaşıyoruz?`

`Bir yandan tanrıcı evrimi kabul ederek, Kutsal Kitap’ı ciddiye almak neden mümkün değil? Eğer tanrıcı evrime inanan ve Hristiyan olduğunu iddia eden bir tanıdığınız varsa, neden ondan Pavlus’un yazdığı Adem’in düşüşü, ölüm ve İsa’nın çarmıhı arasındaki doğrudan bağlantının ışığında (bkz. Romalılar 5) Haç’ı açıklamasını istemiyorsunuz? Nasıl bir açıklamada bulunuyor?`

`Eğer Kutsal Kitap Allah’ın vahyi ise, o halde inananların imanı ve gözleri Kutsal Yazılar’da açıklandığı gibi daha büyük bir gerçekliğe açılmaz mı? O halde, Hristiyanlar zihinlerini sonsuz bir Allah tarafından vahyedilen Kutsal Yazılardaki gerçeklere açtıklarında onlara nasıl “eski kafalı” denilebiliyor? Aslında, tanrıtanımaz, maddeci dünya görüşü Hristiyan dünya görüşünden çok daha dar.`

`Allah’ın Sözü’ne sadık kalan inananlar olarak, cinsel kimlikleri konusunda sorun yaşayan kişilere ne şekilde hizmet edebiliriz? Zina yapan bir kadın gibi günah işleyen insanların arasında olduğumuzda bile, neden taş atanlar biz olmamalıyız?`