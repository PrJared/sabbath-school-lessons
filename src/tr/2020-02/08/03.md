---
title:  Yaratılış’ın Günleri
date:  18/05/2020
---

Son yıllarda Yaratılış haftasını harfi harfine gerçekleşmemiş bir simge, bir anlatı hatta bir efsane gibi görme eğilimi var. Bu yaklaşım, yeryüzündeki yaşamın gelişmesi için çok uzun çağların geçmesi gerektiğini varsayan evrim teorisi sonrasında ortaya çıktı.

Kutsal Kitap bu konuda ne öğretiyor? Yaratılış 1. bölümdeki “günler” neden simgesel günler olarak değil de gerçek günler olarak anlaşılmalı?

`Yaratılış 1:3–5 ve Mısır’dan Çıkış 20:8–11 ayetlerini oku. Bu bağlamlarda “gün” sözcüğü nasıl kullanılmış?`

İbranice yöm ya da “gün” sözcüğü, Yaratılış anlatımı boyunca sürekli olarak gerçek gün anlamında kullanılmıştır. Yaratılış anlatısındaki hiçbir şey, ifade edilmek istenenin bugün bizim anladığımız tek bir günden başka bir şey olduğuna işaret etmiyor. Aslında, günlerin gerçek günler olduğuna inanmayan bazı alimler de eninde sonunda yazarın maksadının gerçek günleri anlatmak olduğunu kabul edecekledir.

Allah’ın Kendisinin ilk zaman birimine bu ismi atamış olması ilginç (Yar.1 :5). Yöm ya da gün, “Akşam oldu, sabah oldu ve ilk gün oluştu” (Yar. 1:5) ifadesiyle tanımlandı. Sözcük çoğul değil, tek bir günü ifade edecek şekilde tekil olarak kullanılmış.

Bu sebeple, yedi günlük Yaratım, baş sayıyla, ’echad (“bir”) başlayan ve sırasal sayılarla devam eden (ikinci, üçüncü, dördüncü...) tam bir zaman birimi olarak anlaşılmalıdır. Bu düzen, birbirini takip edip yedinci günde sonlanan bir gün silsilesini göstermektedir. Sözcüklerin kullanımında ya da anlatım biçiminin kendisinde, bu günler arasında boşluklar olması gerektiğine dair bir belirti bulunmamaktadır. Yaratımın yedi günü, bugün bizim kullandığımız yedi gündür.

Ayrıca, günün gerçek doğası, Allah Yedinci Gün Sebt’inin gerçek yedi günlük Yaratım haftası dizilişine dayandığını belirten dördüncü emri Kendi parmağıyla yazdığında düzenlenmiş oldu.

`Kutsal Kitap’taki tek yaratılış, Yaratılış kitapçığındaki Yaratılış değil. Ek olarak, Allah’ın “son borazan çalınınca…göz açıp kapayana dek” ( 1Ko. 15:52) faniliği ölümsüzlüğe dönüştüreceği İkinci Geliş’teki yeniden-yaratılış da var. Eğer Allah yeniden yaratılışta bir anda buna yapabiliyorsa, tanrıcı evrimin öğrettiği gibi ilk yaratılışta neden milyarlarca yıl harcamış olsun ki?`