---
title:  İsa ve Tüm Kutsal Yazılar
date:  14/04/2020
---

`Luka 24:12–35, 44, 45 ayetlerini oku. İsa öğrencilere müjde mesajını öğretmek için Kutsal Yazılar’ı ne şekilde kullanıyor?`

Mesih’in ölümü sonrasında takipçilerinin kafası karışmıştı ve şüphe içindeydiler. Bu nasıl olmuş olabilirdi? Ne anlama geliyordu? Luka kitapçığının bu bölümünde, İsa’nın onlara iki defa göründüğünü görüyoruz, önce Emmaus yolundaki iki öğrenciye, sonra da diğerlerine. İki ayrı olayda da, İsa her şeyin nasıl Eski Ahit’in peygamberlik sözlerinin tamamlanması olduğunu açıklıyor: “Sonra Musa’nın ve bütün peygamberlerin yazılarından başlayarak, Kutsal Yazılar’ın hepsinde kendisiyle ilgili olanları onlara açıkladı” (Luk. 24:27).

Yine, Luka 24:44, 45 ayetlerinde İsa şöyle diyor, “ ’ “Musa’nın Yasası’nda, peygamberlerin yazılarında ve Mezmurlar’da benimle ilgili yazılmış olanların tümünün gerçekleşmesi gerektir” demiştim.’ Bundan sonra Kutsal Yazılar’ı anlayabilmeleri için zihinlerini açtı.”

Luka 24:27 ayetinde “Kutsal Yazılar’ın hepsinde” ifadesi geçiyor olmasına dikkat edin. Bu, ikinci paragrafta da “Musa’nın Yasası’nda, peygamberlerin yazılarında ve Mezmurlar’da” ifadesiyle yeniden vurgulanıyor. Bu durum, insan olup aramızda yaşamış Söz olan İsa’nın (Yu. 1:1–3, 14), bu olanların nasıl da yüzlerce yıl öncesinden anlatılmış olduğunu açıklamak için Kutsal Yazılar’ın yetkisine dayandığını açıkça kanıtlıyor. İsa, Kutsal Yazılar’ın tümünden bahsederek, öğrencilere örnekle öğretiyor. Çünkü müjde mesajını yaymak için çıktıklarında, onların da dünyanın dört bir yanındaki yeni mühtedilere kavrayış ve kuvvet aşılamak için Kutsal Yazılar’ın tamamını izah etmeleri gerekiyordu.

Matta 28:18–20 ayetlerinde İsa’nın öğrencilerine (ve bugün bize) nasıl “Gökte ve yerde bütün yetki bana verildi” dediğine dikkat edin. Fakat bu yetki hala Babasından ve tüm Tanrılık’tan kaynaklanmaya devam etmektedir çünkü onlara şöyle dedi, “Bu nedenle gidin, bütün ulusları öğrencilerim olarak yetiştirin; onları Baba, Oğul ve Kutsal Ruh’un adıyla vaftiz edin.” Daha sonra da anahtar metin geliyor: “Size buyurduğum her şeye uymayı onlara öğretin.” İsa’nın öğrettiği ve emrettiği nedir? Öğrettikleri Kutsal Yazılar’ın tamamına dayanmaktadır. O, Söz’ün peygamberlik sözlerindeki yetkisi üzerine geldi ve Kutsal Yazılar’daki peygamberlik sözlerinin tamamlanmasıyla Babası’na teslim oldu.

`Eğer İsa Kutsal Yazılar’ın tamamını kabul ediyorsa, neden biz de aynısını yapmalıyız? Yine, her şeyin günümüzde bize illaki de uygulanabilir olmadığını ark ettiğimizde bile, Kutsal Yazılar’ın tamamının yetkisini kabul etmeyi nasıl öğreniriz? Cevabını Sebt günü derste söyle.`