---
title:  İsa ve Yasa
date:  13/04/2020
---

`Matta 5:17–20; Matta 22:29 ve Matta 23:2, 3 ayetlerini oku. İsa bu durumlarda ne diyor?`

İsa öğrencilerine Allah’ın Sözü’ne itaati ve yasayı öğretti. O’nun Kutsal Yazılar’ın yetkisini ya da uygunluğunu sorguladığını gösteren hiçbir işaret bulunmamakta. Tersine, İsa sürekli olarak ondan ilahi yetkinin kaynağı olarak bahsetti. Ve Sadukilere şöyle dedi, “Siz Kutsal Yazılar’ı ve Tanrı’nın gücünü bilmediğiniz için yanılıyorsunuz” (Mat. 22:29). İsa, Kutsal Kitap ve onun öğretileri hakkında sadece entellektüel bilgiye sahip olmanın gerçeği ve daha önemlisi o gerçeğin ta kendisi olan Rabb’i bilmek için yeterli olmadığını öğretti.

`Matta 22:37–40 ayetleri, İsa’nın Musa’nın Yasası’nı nasıl gördüğüne dair bize ne anlatıyor?`

İsa, yasa uzmanına beyanında neredeyse 1500 yıl önce Musa’ya verilmiş olan On Emir’i özetliyor. İsa’nın Eski Ahit yasasına odaklanma şeklinin, onu en yüksek seviyeye çıkartıyor olduğu anlaşılmalı. Birçok Hristiyan, yanlış bir şekilde, burada yeni bir emrin verildiği ve bu yüzden Eski Ahit yasasının yerini artık Yeni Ahit’in müjdesinin aldığı sonucuna varmıştır. Fakat aslında İsa’nın öğrettiği Eski Ahit’in yasasını temel almaktadır. Mesih yasayı tamamıyla açıkladı ve deşifre etti ve bu sayede “Kutsal Yasa’nın tümü ve peygamberlerin sözleri bu iki buyruğa dayanır” (Mat. 22:40) (On Emir’i insani-ilahi ilişkisine odaklanan ilk dört emir ve kişilerarası ilişkilere odaklanan diğer altı emir olarak özetlemiştir). Bu şekilde “Kutsal Yasa’nın ve tüm peygamberlerin” diyerek İsa, aynı zamanda tüm eski Ahit’i yüceltiyor çünkü bu, yasadan, peygamberlerden ve yazılardan ya da Eski Ahit’in üç bölümünün tümünden bahsetmenin kısaltılmış bir yoluydu.

“O [Mesih], Kutsal Yazılar’a tartışmasız yetki kaynağı olarak işaret etti, biz de böyle yapmalıyız. Kutsal Kitap sınırsız Allah’ın sözü olarak, tüm çatışmaların sonu ve tüm imanın temeli olarak sunulmalıdır.”—Ellen G. White, Christ’s Object Lessons [Mesih’in Örnek Dersleri], s. 39, 40.

`Peki ya (varsa) rakip yetki kaynakları (aile, felsefe, kültür), senin Allah’ın Sözü’ne olan itaatinle karşı karşıya gelirse?`