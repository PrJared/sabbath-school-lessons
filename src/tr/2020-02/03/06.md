---
title:  Elçiler ve Kutsal Kitap
date:  16/04/2020
---

Yeni Ahit yazarları da Kutsal Kitap’a aynı İsa’nın yaklaştığı şekilde yaklaşıyorlar. Öğreti, ahlâk ve peygamberlik sözünün tamamlanması konularında, Eski Ahit onlar için Allah’ın yetkili Sözü’ydü. Bu adamların Kutsal Kitap’ın her hangi bir parçasının yetkisini ya da gerçekliğini sorgulayan bir şey söylediklerini veya bir harekette bulunduklarını gösteren bir şeyi hiçbir yerde bulamayız.

**Aşağıdaki ayetler, elçilerin Allah’ın Sözü’nün yetkisini nasıl anladıkları konusunda bize ne öğretiyor?**

`Elç. 04:24–26`

`Elç. 13:32–36`

`Rom. 9:17`

`Gal. 3:8`

Bu ayetlerde, Kutsal Yazılar’ın Allah’ın Kendisinin sesi ile ne kadar yakından ilişkili olduklarına dikkat et. Elçilerin İşleri 4. bölümde, Kutsal Ruh tarafından doldurulmadan hemen önce, öğrenciler Petrus ve Yuhanna kurtarıldığı için Allah’ı övüyorlar. Övgülerinde, seslerini yükselterek Allah’ın Yaratıcılığını ve kulu Davut aracılığıyla konuştuğunu beyan ediyorlar. Yani, Davut’un sözleri Allah’ın sözleridir. Elçilerin İşleri 13:32–36 ayetlerinde, Pavlus bir kez daha Davut’tan alıntı yapıyor fakat onun sözleri Allah’a atfediliyor. 32. ayet şöyle der: “Tanrı…atalarımıza verdiği sözü.”

Romalılar 9:17 ayetinde özne olarak Allah’ın uygun olacağı yerde, Pavlus “Kutsal Yazılar” diyor: “Çünkü Kutsal Yazılar Firavun’a şöyle diyor” (CAN). Galatyalılar 3:8 ayetinde özne olarak “Allah” yerine “Kutsal Yazılar” kullanılıyor, bu da Allah’ın Sözü’nün Allah’ın Kendisiyle ne kadar yakından bağlantılı olduğunu gösteriyor.

Aslında Yeni Ahit yazarları Eski Ahit’e Allah’ın Sözü olarak eşit oranda dayanıyorlar. Yeni Ahit’te, Eski Ahit’ten yüzlerce alıntı var. Bir araştırmacı, Yeni Ahit’te belirli şekilde 2688 defa Eski Ahit’ten bahsedildiğini saptamıştır. Bunlardan 400 tanesi Yeşaya, 370 tanesi Mezmurlar, 220 tanesi Mısır’dan Çıkış kitapçıklarındandır. Buna bir de imaları, temaları ve motifleri eklersek sayı çok daha büyük olabilir. Kitapçıklar Eski Ahit’in peygamberlik sözlerine yapılan atıflarla dolup taşmaktadır. Bu alıntılara genellikle “diye yazılmıştır” ifadesi eklenir (Mat. 2:5, Mar. 1:2, 7:6, Luk. 2:23, 3:4, Rom. 3:4, 8:36, 9:33, 1Ko. 1:19, Gal. 4:27, 1Pe. 1:16). Bütün bunlar, İsa’nın ve elçilerin öğretilerinin Eski Ahit’in Kutsal Yazıları’nı temel aldığını doğrulamaktır.

`Bu örnekler, Kutsal Yazılar’ın yetkisine olan güvenimizi sarsacak tüm düşüncelerin ne kadar tehlikeli olduğuna dair bize ne öğretmeli?`