---
title:  Ek Çalışma
date:  17/04/2020
---

Ellen G. White, The Desire of Ages [Sevgi Öğretmeni] kitabından, 57–63 sayfalarındaki “Bir Çocuk olarak” ve 99–109 sayfalarındaki “Denenme” bölümlerini oku.

İnsanlar kendilerini Allah’ın Sözü’nden, hatta Allah’tan daha akıllı sanıyorlar ve sağlam zemine basıp diğer her şeyi Allah’ın Sözü ile sınamak yerine, bilim ve doğaya dair kendi fikirlerine dayanarak Söz’ü sınıyorlar. Söz onların bilimsel fikirleriyle aynı doğrultuda olmadığında ise doğru kabul etmek için yetersiz bulunarak terk ediliyor.”—Ellen G. White, Signs of the Times [Vakitlerin İşaretleri], 27 Mart 1884, s. 1.

“O’nun Söz’ünde açıklandığı şekliyle Allah’ın bilgeliğini ve gayesini en yakından tanımış olanlar, zihinsel güce sahip kişilere dönüşüyorlar ve onlar büyük Öğretmen İsa Mesih ile etkili işçiler olabilirler. . . . İsa halkına gerçeğin sözlerini bildirdi ve onların hepsi bu sözlerin tüm dünya tarafından bilinmesi için yapılan çalışmaya katılmaya çağrılıyorlar. . . . Gerçekten, sözden başka kutsanma yoktur. O halde, onun herkes tarafından anlaşılmasının gerekliliği ne kadar zaruri!”—Ellen G. White, Fundamentals of Christian Education [Hristiyan Eğitiminin Temelleri], s. 432.

**Tartışma Soruları**

`İsa’nın, Müjde yazarlarının ve Pavlus’un Eski Ahit’in Kutsal Yazıları’nı Allah’ın Sözü olarak ele almış olmaları, günümüzdeki modern Kutsal Yazı görüşlerinin birçoğunun neden yanlış olduğu ve onları öğreten kim olursa olsun bu tartışmalara asla düşmememiz gerektiğine dair bize ne anlatmalı?`

`Günümüz kutsal kitap bilginlerinin şüpheciliklerine kapılarak nerelere gittiklerine dair bir fikir vermesi için, birçoklarının kabul etmediği birkaç şeyden bahsedelim. Altı günde yaratılışın gerçekliğini kabul etmeyerek milyarlarca yıl süren evrimi kabul ediyorlar. Düşmemiş bir dünyadaki günahsız Adem’i kabul etmiyorlar. Dünya çapındaki tufanı kabul etmiyorlar. Bazıları İbrahim’in gerçekten yaşamış olduğunu kabul etmiyor. Bazıları Mısır’dan çıkış öyküsünü kabul etmiyor. Bazıları, O’nun bedenen dirilişi de dahil İsa’nın mucizelerini kabul etmiyor. Bazıları peygamberlerin bazen yüzyıllar hatta bin yıl öncesinden geleceği anlattığı öngörücü peygamberliği kabul etmiyor. Bu sonuçlar, insanların Kutsal Yazılar’ın yetkisinden ve gerçekliğinden şüphe etmeye başladığında ne olduğuna dair bize ne anlatmalı? Ayrıca, böyle insanların gerçeği açık bir şekilde kavramalarına yardım etmek için kullanılabilecek yöntemler nelerdir?`

`Salı gününün dersinin sonundaki soruyla ilgili, Kutsal Yazılar’ın tamamının, günümüzde bize uygulanması gerekli olmayan bölümlerin bile, nasıl esinlenmiş olabileceğinden ne anlıyoruz?`