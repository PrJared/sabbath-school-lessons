---
title:  İsa ve Kutsal Kitap’ın Kökeni ile Tarihi
date:  15/04/2020
---

İsa, Kutsal Kitap’ın, söylediklerinin Allah’ın söyledikleriyle aynı anlamı taşıması bakımından Allah’ın Söz’ü olduğunu öğretti. Onun kökeni Allah’ta bulunmaktadır, bu sebeple hayatın her halinde mutlak yetkiye sahiptir. Allah, isteğini insanoğluna Kutsal Kitap aracılığıyla açıklamak için tarih boyunca çalışmıştır.

Örneğin Matta 19:4, 5 ayetlerinde, İsa, Musa tarafından yazılmış olan bir alıntıdan bahseder. Bu metni alır ve şöyle der, “Yaradan başlangıçtan insanları…yarattı ve şöyle dedi: ’Bu nedenle adam annesini babasını bırakıp karısına bağlanacak.’ ” İsa, “Kutsal Kitap der ki” demek yerine, Yaratılış’ın anlatıcısının yazdığını, Yaratan’ın Söz’üne dayandırarak, “Yaradan başlangıçtan insanları yarattı… ve şöyle dedi” diyor. Aslında burada, bu ifade Musa tarafından yazılmış olmasına rağmen, onu yazanın Allah olduğu kabul ediliyor.

**Aşağıdaki ayetleri oku. İsa, Kutsal Kitap’ın tarihi şahsiyetlerini ve olaylarını nasıl görüyordu?**

`Matta 12:3, 4`

`Markos 10:6-8`

`Luka 4:25-27`

`Luk. 11:51`

`Mat. 24:38`

İsa, Eski Ahit halklarını, yerlerini ve olaylarını ısrarla tarihi gerçek olarak ele alıyor. Yaratılış Kitapçığı 1. ve 2. bölümden, 4. bölümdeki Habil’den, Davut’un mayasız ekmeği yemesinden, Elişa’dan ve diğer tarihi şahsiyetlerden bahsediyor. Sürekli olarak eski zaman peygamberlerinin çektikleri acılardan bahsediyor (Mat. 5:12, Mat. 13:57, Mat. 23:34–36, Mar. 6:4). Ayrıca bir uyarıda bulunurken, Nuh’un zamanını tarif ediyor: “Nuh’un gemiye bindiği güne dek, tufandan önceki günlerde insanlar yiyip içiyor, evlenip evlendiriliyorlardı. Tufan gelinceye, hepsini süpürüp götürünceye dek başlarına geleceklerden habersizdiler. İnsanoğlu’nun gelişi de öyle olacak” (Mat. 24:38–39). İsa’nın, Allah’ın hükmünün bu muazzam işinden, tarihi bir olay olarak bahsettiğine dair her bulguya sahibiz.

İsa’nın Kendisi’nin bu tarihi kişilerden gerçek kişiler olarak bahsediyor olması, Hristiyan olduklarını iddia edenlerin dahi, genellikle varlığını reddettiği Şeytan’ın ayartmalarının gücü hakkında ne söylüyor? Biz neden bu tuzağa asla düşmemeliyiz?