---
title:  İsa ve Elçilerin Kutsal Kitap Görüşü
date:  11/04/2020
---

### Konuyla İlgili Metinler
Mat. 4:1–11; Mat. 22:37–40; Luk. 24:13–35, 44, 45; Luk. 4:25–27; Elç. 4:24–26.

> <p>Hatırlama Metni</p>
> “İsa ona şu karşılığı verdi: ’ “İnsan yalnız ekmekle yaşamaz, Tanrı’nın ağzından çıkan her sözle yaşar” diye yazılmıştır’ ” (Mat. 4:4).

Maalesef, içinde bulunduğumuz post-modern çağda Kutsal Kitap genellikle onun esinlenmesini ve yetkisini sorgulayan felsefenin merceği aracılığıyla yeniden yorumlanmıştır. Aslında, Kutsal Kitap yalnızca bize göre ilkel bir kültürde yaşamış ve bugün yaşadığımız dünyayı muhtemelen anlayamayacak olan insanların düşünceleri olarak görülüyor. Aynı zamanda, doğaüstü unsur önemsizleştirilerek ya da yok sayılarak, Kutsal Kitap Allah’ın Gözü’nden insanlar belgesi olmaktan çıkartılıp, insanların gözünden Allah belgesine dönüştürülmüş durumda. Bunun sonucu olarak, Kutsal Kitap, Darwinci düşüncenin ve modern felsefenin çağında birçokları için büyük ölçüde anlamsız bir hal aldı.

Fakat biz bu durumu tamamıyla reddediyoruz. Biz, Yeni Ahit’teki, İsa ve elçilerin o zamanda ellerindeki tek Kutsal Kitap olan Eski Ahit’i nasıl anladıklarını çalışarak, tüm Kutsal Yazılar’a esinlenmiş şekilde bakmanın yöntemini görebiliyoruz. İnsanlara, bölgelere ve aktarılan olaylara nasıl yaklaşmışlardı? Varsayımları ve müteakiben yorumlama için kullandıkları yöntemler nelerdi? Varsayımları sadece kuşkuculuğa ve Allah’ın Sözü’nden şüphe duymaya götüren esinsiz insanların yanlış kanıları yerine, İsa ve elçilerin anlayışını takip edelim.

_*18 Nisan Sebt Günü’ne hazırlık için bu haftanın konusunu çalış._