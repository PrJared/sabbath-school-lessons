---
title:  Kutsal Kitap ve Kültür
date:  05/05/2020
---

`Elçilerin İşleri 17:16–32 ayetlerini oku. Elçilerin İşleri 17. bölümde Pavlus müjde mesajını yeni bir bağlamda aktarmayı denemişti: Grek kültürünün felsefesi. Farklı kültürel geçmişler, çeşitli düşüncelerin değerini ölçme şeklimize nasıl ediyor?`

Arka planda Yakın Doğu kültürü ile ilgili bilgiye sahip olmak bazı Kutsal Kitap ayetlerini anlamamıza yardım eder. “Örneğin, İbrani kültürü kişiye kendi işlemediği fakat gerçekleşmesine izin verdiği eylemler için sorumluluk atfederdi. Bu sebeple, Kutsal Yazılar’ın esinlenmiş yazarları, sıklıkla, firavunun yüreğinin katılaştırılması örneğindeki gibi, Batı düşüncesinde izin verme ya da olmasının önüne geçmeme olarak yorumlanacak işler söz konusu olduğunda, Allah’ın bizzat faal olarak o işleri gerçekleştirdiğine inanmışlardır.”—Methods of Bible Study [Kutsal Kitap’ı Çalışma Yöntemleri], Kısım 4.p.

Kültür ayrıca yorum bilime dair bazı çok önemli soruyu da ortaya çıkarmaktadır. Kutsal Kitap kültüre özel midir, yani sadece bildirildiği kültürle mi ilgilidir? Ya da belirli bir kültürde verilmiş olan ilahi mesaj, o kültürü aşarak tüm insanoğluna konuşur mu? Kişinin kendi kültürel tecrübesi, Kutsal Yazılar’ı yorumlamasında temel ve turnusol olursa ne olur?

Elçilerin İşleri 17:26 ayetinde Pavlus, gerçeklikle ilgili, bu ayeti okuyanların genellikle atladığı ilginç bir bakış açısı sunuyor. Allah’ın hepimizi tek insandan türettiğini söylüyor. Kültürel olarak çeşit çeşit olsak da, kutsal kitap diliyle kültürel farklılıklarımıza rağmen, tüm insanları birleştiren ortak bir bağ var ve bunun sebebi tüm insanlığın Yaratıcısı’nın Allah olmasıdır. Günahkârlığımız ve kurtarılmaya duyduğumuz ihtiyaç bir kültürle sınırlı değil. Hepimizin İsa Mesih’in ölümü ve dirilişiyle bize sunulmuş olan kurtuluşa ihtiyacı var.

Allah belirli nesillere hitap etmiş olsa da, Allah’ın Sözü’nü okuyacak olan gelecek nesillerin bu gerçeklerin Kutsal Kitap ayetlerinin yazılmış olduğu dönemlerin yerel ve sınırlı şartlarının ötesinde olduğunu anlayacaklarını görmüştü.

Örneğin ilk olarak M.S. 9. yüzyılda Bağdat’ta keşfedilen cebir bilimini düşün. Bu durum, matematiğin bu dalının doğrularının ve ilkelerinin sadece o zaman ve o yerle sınırlı olduğu anlamına mı gelir? Tabi ki hayır.

Aynı ilke Allah’ın Sözü’nün doğruları için de geçerlidir. Kutsal Kitap çok uzun zaman önce bugün içinde yaşadığımız kültürlerden çok farklı kültürlerde yazılmış olsa da, içindeki doğrular, onların ilk hitap ettiği topluluklarla ilgili olduğu kadar bizimle de ilgilidir.