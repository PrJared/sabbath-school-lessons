---
title:  Yorum Neden Gerekli
date:  02/05/2020
---

Sebt Günü

### Konuyla İlgili Metinler
Luk. 24:36–45; 1Ko. 12:10, 1Ko. 14:26; Elç. 17:16–32; Yu. 12:42, 43.

> <p>Hatırlama Metni</p>
> “İman olmadan Tanrı’yı hoşnut etmek olanaksızdır. Tanrı’ya yaklaşan, O’nun var olduğuna ve kendisini arayanları ödüllendireceğine iman etmelidir” (İbraniler 11:6).

Kutsal Kitap’ı okumak aynı zamanda Kutsal Kitap’ı yorumlamak anlamına gelir. Peki bunu nasıl yapıyoruz? Hangi ilkelerden yararlanıyoruz? Örneğin Kutsal Kitap’ta gördüğümüz farklı tarz yazıların nasıl üstesinden geliyoruz? Örneğin okuduğumuz metin bir öykü mü, peygamberlik sözündeki simgesel bir düş mü, yoksa bir tarih anlatısı mı? Kutsal Yazılar’ın bağlamıyla ilgili bu kadar önemli bir meseleye dair varılan sonucun kendisi, bir yorumlama işi gerektiriyor.

İnsanlar bazen Kutsal Kitap’ı ilahi bir kâhin gibi kullanıyor: Kitap’ı rastgele açıp kendilerine rehberlik edeceğini umut ettikleri ayeti arıyorlar. Fakat kişinin Kutsal Kitap ayetlerini, rastgele karşısına çıktığı gibi birbirine bağlaması çok garip ve yanlış sonuçlara yol açabilir.

Örneğin kadın, kocası kendisini bir başka kadın için terk ettiğinde, karşına şu ayet çıktığında kendisini güven içinde hissediyor: “Seninle kadını, onun soyuyla senin soyunu birbirinize düşman edeceğim” (Yar. 3:15). Bu ayete dayanarak, kadın kocasının ilişkisinin sürmeyeceğine ikna oluyor!

Bağlamından kopartılan her metin, hızlıca kişinin kendi gündemi ya da fikirleri için bir mazerete dönüşüyor. Bu sebeple bizim Kutsal Kitap’ı sadece okumamıza değil, aynı zamanda onu doğru bir şekilde yorumlamamıza büyük ihtiyaç var.

_*9 Mayıs Sebt Gününe hazırlık için bu haftanın konusunu çalış._