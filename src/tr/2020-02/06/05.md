---
title:  Bizim Günahkâr ve Düşmüş Doğamız
date:  06/05/2020
---

`Yuhanna 9:39–41 ve Yuhanna 12:42, 43 ayetlerini oku. Bu ayetlerde, insanları kutsal kitabın mesajındaki gerçeği kabul etmekten alıkoyan neydi? Bu vakalardan kendimiz için hangi uyarıları çıkartabiliriz?`

Bu kadar güçlü kanıtın varlığına rağmen, İsa’yı kabul etmeyen dini önderleri küçük görmek kolay. Fakat biz de O’nun Söz’ü söz konusu olduğunda benzer bir tavır takınmamak için dikkatli olmalıyız.

Günahın bizim Allah’la olan ilişkimizi ileri derecede kısırlaştırdığına, bozduğuna ve kırdığına şüphe yok. Bizim insani var oluşumuz tamamen günahın etkisi altındadır. Günah aynı zamanda Kutsal Yazılar’ı yorumlama becerimizi de etkiler. Sadece insani akıl yürütme süreçlerimiz kolayca günahkâr amaçlar uğruna kullanılabildiği için değil, zihinlerimiz ve düşüncelerimiz günah tarafından bozulduğu ve bu sebeple Allah’ın gerçeğine kapandığı için. Bu bozulmanın şu özellikleri düşüncemizde saptanabilir: gurur, kendini kandırma, şüphe, uzaklık ve itaatsizlik.

Gururlu bir kişi kendisini Allah ve O’nun Sözü’nden yukarıda görür. Bu da yorumlayan kişiyi, insan düşüncesini, gerçeğin, hatta Kutsal Kitap’ta bulunan gerçeklerin nihai belirleyicisi olarak vurgulamaya yönlendirir. Bu yaklaşım Kutsal Yazılar’ın ilahi yetkisini azaltır.

Bazı insanlar, Allah’ın vahyedilmiş isteği ile tezat içinde olsalar bile sadece kendilerine çekici gelen fikirleri dinleme eğilimindedirler. Allah bizi kendini kandırmanın tehlikesine karşı uyarmıştı (Va. 3:17). Günah aynı zamanda şüpheyi besler, biz şüphe duyduğumuzda bocalarız ve Allah’ın Sözü’ne inanmamaya meylederiz. Kişi şüphe ile başladığında, kutsal metnin yorumlanması asla bir açıklığa götürmeyecektir. Tersine, şüphe duyan kişi hızlıca kendisini Kutsal Kitap’ta neyin kabul edilebilir neyin kabul edilemez olduğunu yargılayacak pozisyona yükseltir ve bu da üzerinde durmak için çok tehlikeli bir zemindir.

Aslında bizim Kutsal Kitap’a eleştiri ve şüphe tavrıyla değil, iman ve itaat ile yaklaşmamız gerekir. Gurur, kendini kandırma ve şüphe Allah ve Kutsal Kitap’la araya mesafe konulmasına yol açar ve bu da kesinlikle itaatkârsızlığa yani Allah’ın vahyedilmiş isteğini takip etmekte isteksizliğe götürür.

`Hiç kendini Kutsal Kitap’ta okuduğun bir görüşe karşı mücadele ettiğin bir durumda buldun mu–yani, o açıkça sana bir şey yapmanı söylüyorken sen başka bir şey yapmak istiyordun? Ne oldu ve bu tecrübenden ne öğrendin?`