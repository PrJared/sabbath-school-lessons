---
title:  Inside Story
date:   08/05/2020
---

Polonya’da Dört Oğlu Kaybetmek

Andrew McChesney, Adventist Müjdeleme

Polonya’nın Lodz şehrinde Tanrı,Wiesława Winiarska ve dört oğlunu kutsadı. Sonra oğlu Grzegorz 26 yaşındayken korkunç bir kazada öldü. Koşmaya başlamıştı ve demiryolu raylarının yakınında koşarken, hızla geçen bir trenin rüzgarı ile raylara düştü. Jacek 28 yaşında intihar etti. Hayatıyla sorunlar yaşadı ve kendini astı. Sławek bir gasp olayında fena bir şekilde dövüldüğünde 39 yaşındaydı. Hastanede öldü. Son oğlu Jarosław’a 16 yaşındayken bir beyin tümörü teşhisi konuldu. Birden fazla operasyondan sonra 33 yaşında öldü.

Wiesława’nın yaşlılığında ona yardım edecek bir oğlu yok. 68 yaşında, sağlığı kötü; diyabet hastası ve iki kere felç geçirdi. Ciddi sırt problemleri var ve bastonla yürüyor. Görme yetisinin çoğunu kaybetti ve kör olmak üzere.

“Hayatım bir güllük gülistanlık değildi” dedi. “Yine de mutlu olduğumu söyleyebilirim. Aslında, şu anki kadar mutlu olmamıştım”

Birkaç yıl önce, genç bir tıp öğrencisi olan Tomasz Karauda, The Signs of the Times dergisinin ücretsiz bir kopyasıyla evinin kapısını çaldı. Bundan sonraki zamanlarda, konuşmak ve ona cesaret vermek için sık sık ziyaret etti. Ölmekte olan oğlu Jarosław’ı ziyaret etmek için hastaneye gitmesine yardım etti ve öldüğü gün onu teselli etti.

“Tomek hayatımda bana yardımcı olan ilk kişiydi,” dedi Wiesława. “Bana Tanrı’yı gösterdi.” Son oğlunu kaybettikten sonra yüreğini İsa’ya verdi.

“Eyüp gibi hissediyorum” dedi. “Çok şey aldım ve ben de çok kaybettim. Ama Tanrı bana tıpkı Eyüp gibi ikinci bir hayat verdi.”

Wiesława Mezmurlar 23: 4’ü seviyor, "Karanlık ölüm vadisinden geçsem bile, Kötülükten korkmam. Çünkü sen benimlesin. Çomağın, değneğin güven verir bana." (NKJV).

Wiesława, hayat hikayesini Adventist cemaatlerle paylaşmayı da seviyor. Gençler genellikle gözyaşlarıyla karşılık veriyorlar. Onlara, asla kimsenin onun gibi bir çile çekmesini istemeyeceğini söylüyor.

“Tanrı’nın sevgisi beni hayatta tutuyor” dedi. “Yeni hayatım vaftiz ile başladı. Tanrı olmasaydı, bana ne olurdu bilmiyorum.”

Polonya’da Hope Channel için bir televizyon stüdyosu kurmaya yardımcı olan ve müjdeyi Lehçe konuşan insanlara yayınlanmasını sağlayan 2017’deki Onüçüncü Sebt bağışlarınız için teşekkür ederiz.