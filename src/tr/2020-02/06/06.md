---
title:  Yorumlama Neden Önemli?
date:  07/05/2020
---

`Nehemya 8:1-3, 8 ayetlerini oku. Sadece kişisel olarak değil, kilise olarak da Kutsal Yazılar’ı açık bir şekilde anlamamız neden bu kadar önemli?`

Kutsal Kitap’taki en önemli husus kurtuluş konusu ve nasıl kurtarıldığımızdır. Neticede, uzun vadede başka neyin önemi var ki? İsa’nın Kendisinin bize anlattığı gibi, bütün dünyayı kazansak ama canımızdan olsak, bunun ne yararı olur (Mat. 16:26)?

Fakat Kutsal Kitap’ın ne öğrettiğini bilmek yorumlamaya çok bağlıdır. Eğer Kutsal Kitap’a yanlış bir şekilde yaklaşır ve yorumlarsak, sadece kuruluşu anlamak konusunda değil, Kutsal Kitap’ın öğrettiği diğer her şeyde de çok büyük ihtimalle yanlış sonuçlara varırız. Aslında, elçiler zamanında bile teolojik yanlışlar çoktan kiliseye sızmıştı, o yüzden Kutsal Yazılar’ın yanlış yorumlarıyla desteklendiğinde bunun olması şaşırtıcı değil.

`2. Petrus 3:15, 16 ayetlerini oku. Bu, Kutsal Yazılar’ı doğru bir şekilde okumanın ne kadar önemli olduğuna dair bize ne anlatıyor?`

Aslında, biz yalnızca Kutsal Kitap’ı yaşamayı isteyen Kitap halkıyız–ve bizim gelenek, mezhepler ya da Kutsal Kitap’ı bize yorumlaması için kilisenin öğretme yetkisi gibi diğer yetkili kaynaklarımız yok–bu sebeple Kutsal Kitap’ın doğru yorumu çok önemli çünkü bize neye inanmamız gerektiğini ve nasıl yaşamamız gerektiğini söyleyen sadece Kutsal Kitap’ımız var.

Kutsal Yazılar’ın yorumlanması konusu kilisenin teolojik ve hizmetsel sağlığı için de çok önemlidir. Kutsal Kitap’ın doğru bir yorumu olmasa, doktrin ve öğretide bütünlük olamaz ve bu yüzden kilisede ve hizmetimizin bütünlüğü de mümkün olmaz. Kötü ve bozulmuş bir teoloji kaçınılmaz olarak eksik ve bozuk bir hizmete yol açar. Sonuçta, eğer bizim dünyaya iletecek bir mesajımız varsa fakat mesajın anlamı konusunda kafamız karışıksa, mesajı onu duymaya ihtiyacı olanlara ne kadar etkili bir şekilde sunabiliriz ki?

`Vahiy 14:6–12 ayetlerindeki üç meleğin mesajını oku. Buradaki teolojik konular nelerdir ve onları doğru anlamak hizmetimiz açısından neden çok önemli?`