---
title:  Tercüme ve Yorum
date:  04/05/2020
---

Kutsal Kitap çok eski dillerde yazılmıştı: Eski Ahit bazı bölümleri Aramice olmakla birlikte, çoğunlukla İbranice yazılmıştı, Yeni Ahit ise Grek ortak diliyle. Dünya nüfusunun büyük çoğunluğu bugün bu eski dilleri okumuyor ya da konuşmuyor. Bu sebeple Kutsal Kitap’ın farklı güncel dillere tercüme edilmesi gereklidir.

Fakat her iyi çevirmenin bildiği gibi, her tercüme içinde biraz yorum barındırır. Bir dildeki bazı kelimelerin diğerinde tam olarak eş değerde karşılığı yoktur. Metinleri dikkatli bir şekilde tercüme edip daha sonra da yorumlama sanatı ve yeteneğine “hermenötik (yorumbilim)”denir.

`1. Korintliler 12:10, 1. Korintliler 14:26, Yuhanna 1:41, 9:7, Elçilerin İşleri 9:36 ve Luka 24:27 ayetlerini oku. Bu ayetlerin hepsinde yorumlama ve tercümeden bahsediliyor. Hatta Luka 24:27 ayetinde İsa, öğrencilere Kutsal Yazılar’ın anlamını açıklamak zorunda kalmıştı. Bu, yorumlamanın önemi hakkında bize ne anlatıyor?`

Hermenötik (kutsal kitap yorumu) kelimesinin türediği Grekçe hermenuo sözcüğü, Grek tanrısı Hermes’e dayanmaktadır. Hermes, tanrıların bir temsilcisi ve elçisi olarak kabul edilirdi ve bu sebeple diğer bir çok şeyle birlikte insanlar için ilahi mesajları tercüme etmekten sorumluydu.

Yorum bilgisi ile ilgili bizim için önemli olan nokta, eğer orijinal dilleri okumuyorsak, metinlere yalnızca tercümeler aracılığıyla ulaşabileceğimizdir. Şükür ki, bir çok tercüme esas anlamı iletmekte yeterince başarılı. Her ne kadar Kutsal Yazılar’ın orijinal dillerini bilmek yararlı olsa da, onda açıklanan önemli gerçekleri anlamak için buna mecbur değiliz. Fakat elimizdeki iyi bir tercüme de olsa, Luka 24:27 ayetinde gördüğümüz gibi, ayetlerin düzgün bir şekilde yorumlanması da çok önemli. Yorum biliminin asıl gayesi, Kutsal Kitap ayetlerinin anlamlarını doğru bir şekilde iletmek ve ayetteki öğretiyi hemen şimdi düzgün bir şekilde hayata geçirmemize yardım etmektir. Yukarıdaki Luka kitapçığındaki ayetin gösterdiği gibi, İsa takipçileri için bunu yapmıştı. İsa’nın Bizzat Kutsal Kitap ayetlerini senin için yorumlamasının nasıl bir şey olduğunu hayal et!

`Bir çok kişi çeşitli tercümelere ulaşabilirken, birçoklarının böyle bir imkânı yok. Hangi tercüme ile çalışmak zorunda olursan ol, Söz’ü dua ile çalışmak ve onun öğretilerine itaat etmeye çalışmak neden önemli?`