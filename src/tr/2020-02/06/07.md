---
title:  Ek Çalışma
date:  08/05/2020
---

Ellen G. White, Yol, Gerçek ve Yaşam kitabından, 69–74 sayfalarındaki “Şüphelerle Ne Yapmalı” bölümünü ve “Methods of Bible Study [Kutsal Kitap’ı Çalışma Yöntemleri]” belgesinden, 1. Bölüm: “Bible Study: Presuppositions, Principles, and Methods [Kutsal Kitap Çalışması: Varsayımlar, İlkeler ve Yöntemler]”, 2. Bölüm: “Presuppositions Arising from the Claims of Scripture [Kutsal Kitap’ın Savlarından Ortaya Çıkan Varsayımlar]” ve 3. Bölüm: “Principles for Approaching the Interpretation of Scripture [Kutsal Kitap’ın Yorumlanmasına Yaklaşım İlkeleri]” bölümlerini oku.  (Methods of Bible Study [Kutsal Kitap’ı Çalışma Yöntemleri] belgesi, www.adventistbiblicalresearch.org/materials/bible-interpretation-hermeneutics/methods-bible-study adresinde bulunmaktadır).

“Söz’ü çalışırken, önyargılı fikirlerinizi ve ailenizden öğrendiğiniz, size işlenmiş düşüncelerinizi araştırma yaklaşımınızı geride bırakın. Kutsal Yazılar’ı kendi görüşlerinizi haklı çıkarmak için araştırırsanız, gerçeğe hiçbir zaman ulaşamazsınız. Bunları kapıda bırakın ve tövbekâr bir yürekle, Rabb’in size söylediklerini duymak için içeri girin. Çünkü alçakgönüllü bir şekilde gerçeği arayan kişi, Mesih’in ayağının dibine oturan ve O’ndan öğrenendir. Söz ona anlayış verecektir. Mesih, kendi düşüncelerinde çok akıllı oldukları için Kutsal Kitap’ı çalışmayanlara, eğer kurtuluş konusunda akıllı olmayı istiyorsanız yüreğinizde alçakgönüllü ve mütevazı olmalısınız diyor.

“Söz’ü önceki düşüncelerinizin ışığında okumayın, onu önyargılardan uzak bir zihinle, dikkatle ve dua ile araştırın. Eğer okurken inanç gelirse ve çok değer verdiğiniz kanılarınızın sözle uyumlu olmadıklarını görürseniz, sözü bu kanılarınıza uydurmaya çalışmayın. Kanılarınızı söze uydurun. Geçmişte inandığınız ya da tecrübe ettiğiniz şeylerin anlayışınızı kontrol etmesine izin vermeyin. Yasa’dan çıkan harika şeylerin farkına varmak için zihninizin gözlerini açın. Yazılmış olanı bulun ve ayağınızı sonsuz kayaya yerleştirin”—Ellen G. White, Messages to Young People [Gençlere Mesajlar], s. 260.

**Tartışma Soruları**

`Sahip olduğumuz dünya görüşü, eğitimimiz ve kültürümüz Kutsal Kitap’ı yorumlamamıza ne şekilde etki ediyor? Kutsal Kitap’ı yorumlamamıza kaçınılmaz olarak dahil ettiğimiz, dışarıdan kaynaklanan etkilerin farkında olmamız bizim için neden çok önemli?`

`Hepimiz günahkâr ve günahın olumsuz etkisi altında olduğumuz konusunda hemfikiriz. Günah, Kutsal Kitap’ı okuma şeklimizi hangi yollarla etkiliyor? Yani, günah bize Allah’ın Sözü’nü yanlış yorumlamamıza sebep olabilecek ne yapıyor? Örneğin, Kutsal Kitap’ta kınanan bir şeyi yapmaya duyduğumuz istek onu çarpık bir şekilde okumamıza nasıl sebep olabilir? Günah, Kutsal Kitap’ı yorumlama şeklimizi hangi diğer yollarla filtreliyor?`

`Kutsal Kitap’ın yazıldığı zamanları ve kültürleri daha iyi anlamak Kutsal Yazılar’daki bazı ayetleri daha iyi kavramamıza nasıl yardımcı olabilir? Birkaç örnek ver.`