---
title:  Ek Çalışma
date:  24/04/2020
---

Ellen G. White, Büyük Mücadele kitabında 598-607. sayfalardaki “Kutsal Yazılar’ın Koruyuculuğu” bölümünü oku.

Bizim Allah’ın Sözüne dair tefekkürümüzde, gelenek, deneyim, kültür, akıl ve Kutsal Kitap hepsi bulunmakta. Belirleyici soru şu: Bizim ilahiyatımızda bu kaynakların hangisi son sözü söylüyor ve nihai yetkiye sahip? Kutsal Kitap’ı onaylamak başka bir şey, Kutsal Ruh’un hizmeti aracılığıyla hayatımıza etki etmesine ve onu değiştirmesine büsbütün izin vermek başka bir şey.

Bir anlamda, kültür, tecrübe, akıl ve hatta gelenek öz olarak illaki kötü  değildir. Bunlar Kutsal Yazılar’ın öğrettikleriyle çeliştikleri noktada sorun olmaya başlarlar ve bunun sıklıkla gerçekleşeceğinin bilinmesi gerekiyor. Asıl kötü olan, bunların Allah’ın Sözü’nün önüne geçtikleri zamanlardır. Eski Ahit ve Yeni Ahit zamanlarındaki sapkınlık kayıtlarının pek çoğu dışarıdan kaynaklanan etkilerin ilahi vahyin önüne geçtiği bu zamanlara aittir.

**Tartışma Soruları**

`Allah’ın yasasının ruhunu yaşamak yerine bazı insan geleneklerini ayrıntılı şekilde sürdürmek neden daha kolay: Rabbimiz Allah’ı bütün yüreğimle, bütün canımla ve bütün aklımla sevmek ve komşumu da kendim gibi sevmek (bkz. Mat. 22:37–40)?`

`Çarşamba gününün son sorusuna verdiğin cevabı derste söyle. Kilisemizde geleneğin işlevi ne olmalı? Dini geleneklerdeki bereketler ve zorlukların neler olduklarını görüyorsun?`

`Ne kadar iyi olursa olsun, geleneğin bizim nihai ölçümüz ve yetkilimiz olarak Allah’ın Yazılı Sözü’nün yerini almadığından nasıl emin olabiliriz?`

`Bir kişinin düşünde Rabb’in kendisiyle konuştuğunu ve Yeni Ahit döneminde asıl dinlenme ve ibadet gününün Pazar günü olduğunu söylediğini farz et. Bu düşü gören kişiye nasıl tepki verirdin ve böyle bir öykü, deneyimin nasıl her zaman Allah’ın Sözü ile sınanmasının gerekli olduğuna dair bize ne öğretiyor?`

`Sınıfta kilisenizin içinde bulunduğu kültür hakkında konuş. Bu kültür imanına ne şekilde etki ediyor? Tarihten, bugün geriye baktığımızda kültürün kilise üyelerinin davranışlarında olumsuz bir etkiye yol açtığını gördüğümüz hangi örnekleri bulabiliriz? Aynı hatalara düşmemek için bundan hangi dersleri çıkartabiliriz?`