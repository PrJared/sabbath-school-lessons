---
title:  Kültür
date:  21/04/2020
---

Hepimiz belirli bir kültürün ya da kültürlerin bir parçasıyız. Ayrıca her birimiz kültür tarafından şekillendiriliyor ve kültürden etkileniyor. Hiçbirimiz bundan kaçamıyor. Eski Ahit’in aslında ne kadar çok, Eski İsrail’in, etrafındaki kültürler tarafından yozlaştırılmasının öyküsü olduğunu düşün. Bize, günümüzde farklı ya da daha iyi durumda olduğumuzu düşündüren nedir?

Allah’ın Sözü de sadece o kültürle sınırlanmış olmasa da aslında belirli bir kültüre verilmiştir. Kültürel etmenler, Kutsal Kitap’ı anlayışımızı kaçınılmaz biçimde etkiliyor olsa da, Kutsal Kitap’ın ırk, imparatorluk ve sosyal mevki gibi yerleşmiş kültürel sınıflandırmaların ötesinde olduğu gerçeğini unutmamalıyız. Kutsal Kitap’ın tüm insan kültüründen üstün olmasının, hatta her kültürde gördüğümüz günahkâr unsurları dönüştürebilecek ve düzeltebilecek güçte olmasının sebebi işte budur.

`1. Yuhanna 2:15-17 ayetlerini oku. Yuhanna bize dünyaya ait şeyleri sevmeyin derken ne demek istiyor? Dünyada yaşayıp dünyasal bir düşünce yapısına sahip olmamayı nasıl başarabiliriz?`

Allah’ın yaratımının tüm diğer unsurları gibi kültür de günahın etkisi altındadır. Aynı zamanda da Allah’ın hükmü altında bulunur. Evet, kültürün bazı unsurları imanımızla çok hoş bir şekilde aynı doğrultuda olabilir fakat ikisini birbirinden ayırmak için her zaman dikkatli olmalıyız. Tercihen, Kutsal Kitap imanı, eğer gerekliyse var olan kültüre meydan okumalı ve Allah’ın Sözü’ne sadık bir karşı kültür oluşturmalıdır. Eğer yukarıdan kaynaklanan ve bize demirli bir şeye sahip değilsek, kısa sürede etrafımızda bizi çevrelemekte olana kendimizi teslim ederiz.

Ellen G. White şu bilgiyi veriyor:

“Mesih’in takipçilerinin ilkeler ve görüşler konusunda dünyadan ayrı olmaları fakat kendilerini dünyadan yalıtmamaları gerekir. Kurtarıcı, insanları Allah’ın isteğine uygun olmayan herhangi bir şeyde yüreklendirmek için değil, onları kalkındırıp yüceltmek için sürekli olarak aralarına katıldı.”— Ellen G. White, Counsels to Parents, Teachers, and Students [Anne-Babalara, Öğretmenlere ve Öğrencilere Öğütler], s. 323.

`Senin kültürünün hangi yönleri kutsal kitap imanına tamamen karşıt doğrultuda? Daha da önemlisi, imanımızı yozlaştırmaya çalışan bu unsurların karşısında ne şekilde sıkı durabiliriz?`