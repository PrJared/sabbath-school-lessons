---
title:  İlahiyatımızın Yetkili Kaynağı–Kutsal Kitap
date:  18/04/2020
---

### Konuyla İlgili Metinler
Mar. 7:1–13; Rom. 2:4; 1 Yu. 2:15–17; 2Ko. 10:5, 6; Yu. 5:46, 47; Yu 7:38.

> <p>Hatırlama Metni</p>
> “Tanrı’nın öğretisine ve bildirisine dönmek gerek! Böyle düşünmezlerse, onlar için hiç şafak sökmeyecek” (Yeşaya 8:20).

İnançlarını desteklemek için Kutsal Yazılar’ı kullanmayan hiçbir Hristiyan kilisesi yoktur. Fakat Kutsal Yazılar’ın ilahiyatlarındaki işlevi ve yetkisi her kilisede aynı değildir. Aslında Kutsal Yazılar’ın işlevi kiliseden kiliseye büyük ölçüde farklılık gösterir. Bu, Kutsal Yazılar’ı yorumlamamıza etki eden birbirinden farklı beş etkili kaynağı çalışarak araştıracağımız önemli fakat karmaşık bir konu: gelenek, tecrübe, kültür, akıl ve Kutsal Kitap’ın kendisi.

Bu kaynakların her ilahiyatta ve her kilisede önemli işlevleri vardır. Hepimiz bizi etkileyen çeşitli geleneklerin ve kültürlerin bir parçasıyız. Hepimiz düşünme biçimimizi şekillendiren ve kavrayışımıza etki eden tecrübeler yaşadık. Hepimizin şeyleri düşünecek ve değerlendirecek bir aklı var. Hepimiz Kutsal Kitap’ı okuyor, Allah’ı ve O’nun isteğini anlamak için ondan yararlanıyoruz.

Bu kaynaklardan hangileri ya da hangilerinin birleşimi Kutsal Kitap’ı yorumlama biçimimiz ve bunların birbirleriyle ilişkili olarak nasıl kullanıldıkları konusunda nihai yetkiye sahip? Kaynaklardan herhangi birine ya da birkaçına verilen öncelik, farklı vurgulara ve sonuçlara yol açacak ve sonuçta tüm ilahiyatımızın yönünü belirleyecek.

_*25 Nisan Sebt Günü’ne hazırlık için bu haftanın konusunu çalış._