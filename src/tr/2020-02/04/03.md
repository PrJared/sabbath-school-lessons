---
title:  Deneyim
date:  20/04/2020
---

`Romalılar 2:4 ve Titus 3:4, 5 ayetlerini oku. Allah’ın iyiliğini, hoşgörüsünü, bağışlayıcılığını, merhametliliğini ve sevgisini nasıl tecrübe ederiz? İmanımızın soyut, düşünsel bilgiden ibaret olmaması, gerçekten tecrübe ettiğimiz bir şey olması neden önemli? Aynı zamanda, tecrübelerimiz hangi yollarla Kutsal Kitap’la çatışabilir hatta bizi imanımızda yanlış yönlendirebilir?`

Deneyim bizim insani var oluşumuzun bir parçasıdır. Duygularımıza ve düşüncelerimize güçlü bir şekilde etki eder. Allah bizi, O’nun yaratımıyla hatta Kendisiyle olan ilişkimiz, önemli ölçüde deneyimimize bağlı ve onunla şekillenecek şekilde tasarlamıştır.

Allah’ın arzusu, bizim ilişkilerin, sanatın, müziğin ve yaratımın harikalarının güzelliğini, aynı zamanda da O’nun kurtarışının sevincini ve Söz’ündeki vaatlerin gücünü tecrübe etmemizdir. Bizim dinimiz ve imanımız sadece öğreti ve akılcı kararlardan daha fazlasıdır. Allah görüşümüze ve hatta O’nun Söz’ünü kavrayışımıza önemli ölçüde deneyimlerimiz şekil verir. Fakat konu Allah’ın isteğini bilmeye geldiğinde, deneyimlerimizin sınırlarını ve yetersizliklerini de açıkça görmeliyiz.

`2. Korintliler 11:1–3 ayetindeki uyarı nedir? Bu, deneyimlerimize güvenmenin sınırlarına dair bize ne anlatmalı?`

Deneyimler çok aldatıcı olabilirler. Kutsal kitap diliyle, deneyim uygun ortamına sahip olmak zorundadır. Kutsal Yazılar tarafından şekillendirilmeli ve Kutsal Yazılar tarafından yorumlanmalıdır. Bazen Allah’ın Sözü ve isteğine uymayan bir şey tecrübe etmek isteriz. Kendi tecrübelerimiz ve arzularımızın da üzerinde Allah’ın Sözü’ne güvenmeyi öğrenmeliyiz.  Tecrübemizin her zaman Allah’ın Sözü ile uyumlu olduğundan ve Kutsal Kitap’ın açık öğretisiyle çelişmediğinden emin olmak için sürekli tetikte olmalıyız.

`Ana buyrukların Allah’ı sevmek ve diğerlerini sevmek olduğu bir inanç ( bkz. Mar. 12:28–31), elbette deneyimin önemli olduğu bir inançtır. Aynı zamanda, deneyimimizi her zaman Allah’ın Sözü aracılığıyla sınamamız neden çok gerekli?`