---
title:  Ek Çalışma
date:  15/05/2020
---

Ellen G. White, Büyük Mücadele kitabından, 78–95 sayfalarındaki “John Wycliffe” ve 144–69 sayfalarındaki “Luther Kurultayın Önünde” bölümlerini; ayrıca aşağıdaki adresteki “Methods of Bible Study [Kutsal Kitap’ı Çalışma Yöntemleri]” belgesinden 4.a.–j bölümünü oku:  www.adventistbiblicalresearch.org/materials/bible-interpretation-hermeneutics/methods-bible-study.

“Allah, Sözü’nde, insana kurtuluş için gerekli olan bilgiyi vermiştir. Kutsal Yazılar, O’nun isteğinin yetkin ve yanılmaz açıklaması olarak kabul edilmelidir. Bunlar, karakter standardı, doktrinlerin açıklayıcısı ve deneyimlerin kriteridir. . . . Ancak Allah’ın kendi isteğini insanlara sözü aracılığıyla bildirmesi, Kutsal Ruh’un sürekli varlığını ve yönlendirmesini gereksiz hale getirmemiştir: Aksine, Kutsal Ruh sözü O’nun hizmetkârlarına açmak ve öğretilerini aydınlatarak uygulamak üzere, Kurtarıcımız tarafından vaat edilmiştir. Kutsal Kitap’ı esinleyen Allah’ın Ruh’u olduğuna göre de, Ruh’un öğretisinin sözün öğretisine aykırı düşmesi mümkün değildir.”—Ellen G. White, Büyük Mücadele, s. 10.

**Tartışma Soruları**

`Kendi dilinde Kutsal Kitap’ın kaç farklı tercümesinin bulunuyor olduğu  fark etmeksizin, elindekilerden en iyi şekilde yararlanmak için ne yapabilirsin? Kutsal Kitap’ı Allah’ın sözü olarak el üstünde tutmayı ve imanla onun öğrettiklerine itaat etmeye çalışmayı nasıl öğrenebilirsin?`

`İnsanlığın kökenine dair Allah’ın Sözü’nün öğrettiği (Yaratımın altıncı gününde Allah tarafından yaratılmış olmamız) ile, insanlığın kendisinin “bilim” adı altında öğrettiği, yani milyarlarca yıl içinde evrimleştiğimiz fikri arasındaki farkı düşün. Bu ikisi arasındaki büyük uçurum, Kutsal Kitap’ın öğrettiğine bağlı kalmanın ne kadar önemli olduğu ve Allah’ın Sözü ile onun basitçe öğrettiğinden döndüğünde insanoğlunun ne kadar uzaklara gidebileceği konusunda bize ne anlatıyor?`

`Eğer varsa, Kutsal Kitap’ı daha iyi anlamana yardım edebilecek hangi Kutsal Kitap araçlarına sahipsin? İlave araçlara sahip olmasan da, Kutsal Kitap’ın nasıl yorumlanması gerektiği ile ilgili bu hafta öğrendiğin derslerden bazılarını hayata geçirmeyi nasıl öğrenebilirsin?`

`İsrail’in çocuklarına, onlara emanet edilen büyük gerçekleri ve Allah’ın yaşamlarındaki önerliğinin öykülerini kendi çocuklarına anlatmaları söylenmişti (Yas. 4:9). İmanı aktarıyor olmanın bariz faydasını bir kenara koyarsak, Allah’ın yaşamlarımızdaki önderliğine dair öyküleri anlatmakta ve öğretmekte, bizim kendi imanımızın artma eğilimine girmesini sağlayan ne var? Yani, Kutsal Kitap gerçeklerini diğerleriyle paylaşmak neden bizim kendimiz için de faydalı?`