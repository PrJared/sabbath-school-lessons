---
title:  Sözler ve Anlamları
date:  11/05/2020
---

Her dilde o kadar zengin ve derin anlam taşıyan sözcükler vardır ki, onları başka bir dile tek bir sözcükle layıkıyla tercüme etmek çok zordur. Böyle kelimelerin taşıdığı anlamın kapsamını anlamak için Kutsal Kitap’taki kullanımlarının bütünüyle çalışılması gereklidir.

`1. Krallar 3:6, Mezmurlar 57:3, Mezmurla 66:20, Mezmurlar 143, 8 ve Mika 7:20 ayetlerini oku. Allah’ın merhameti ve şefkati Yarattığı varlıklara doğru nasıl büyüyor?`

İbranice bir sözcük olan chesed (merhamet), Eski Ahit’teki en zengin ve en derin anlamlı sözcüklerden biridir. Allah’ın sevgisini, iyiliğini, merhametini ve halkına karşı antlaşma tutumunu tarif eder. Bu birkaç ayette, O’nun kulu Davut’a büyük merhamet (chesed) gösterdiğini ve ona büyük bir iyilik (chesed) daha yapmış olduğunu gördük (bkz. 1Kr. 3:6). O, “Sevgisini (chesed), sadakatini gösterecektir” (Mez. 57:3). İsrail’le ilgili, O, “Yakuba sadakat, ve İbrahime merhamet (chesed)” (Mik. 7:20 KM) edecek. Sadece Chesed sözcüğü ile ilgili Allah’ın bize karşı olan merhametinin ve sevgisinin derinliğini yansıtmaya çalışan kitaplar yazıldı.

`Çölde Sayım 6:24–26, Eyüp 3:26, Mezmurlar 29:11, Yeşaya 9:6 ve Yeşaya 32:17 ayetlerini oku. Bu ayetlerde bahsedilen “huzur” veya esenlik nedir?`

İbranice bir sözcük olan shalom genellikle “huzur” diye tercüme edilir. Fakat sözcüğün anlamı bundan daha derin ve geniştir. “Bütünlük, tamamlık ve iyilik” diye de tercüme edilebilir. Allah’ın lütfu ve merhametliliği bizi, Allah’ın bir armağanı olan shalom durumunda tutar (Say. 6:24–26). Tersine, Eyüp’ün yaşadığı sorun, shalom olmadığı için, onun “huzur yok” ya da “rahat yok” halini tecrübe etmesine yol açıyor. Bu telaşlı dünyada, Sebt Günü’nü Sebt shalom sözleriyle karşılamak derin bir lütuf çünkü bizim Allah’la olan birlikteliğimiz, yaşamlarımızın istek duyduğu mutlak huzur ve bütünlüğü sağlar.

`Hangi dilde konuşuyor ya da okuyor olursak olalım–orijinal anlamlarını bilmesek bile–, bu sözlerin ifade ettikleri anlamların gerçekliğini nasıl en iyi anladığımız şekilde tecrübe edebiliriz?`