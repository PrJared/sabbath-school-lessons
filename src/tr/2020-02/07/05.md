---
title:  Metinler ve Bağlamlar
date:  13/05/2020
---

Kutsal Yazılar’daki sözler her zaman bir bağlam içinde gerçekleşirler. Kendi başlarına bulunmazlar. Bir sözcüğün bağlamı öncelikle parçası bulunduğu cümlededir ve öncelikle bu cümlenin anlaşılması gereklidir. Daha sonra, cümlenin bir parçası olduğu metnin daha geniş bir bağlamı vardır. Bu, yazının bir parçası, bir bölüm ya da birkaç bölüm olabilir. Yanlış sonuçlara varmamak için sözcüklerin ve cümlelerin bağlamlarını olabildiğince iyi bir şekilde anlamak şarttır.

`Yaratılış 1:27 ve Yaratılış 2:7 ayetlerini karşılaştır. Daha sonra Yaratılış 2:15–23 ayetlerini oku. “İnsan” sözcüğünün İbranice karşılığı olan adam kelimesinin tanımını bu farklı metinler ve bağlamlardan nasıl anlayabiliriz?`

Yaratılış 1:27 ayetinde bara’ sözcüğünün tekrarlanmasının insanoğlunun yaratılışına vurgu yapıldığını gösterdiğini daha önce görmüştük. Şimdi de bu ayet bağlamında adam sözcüğünün “erkek ve dişi” olarak tanımlandığını görüyoruz. Bu da, İbranice adam sözcüğünün bu metinde cinsel olarak insanoğlu ya da insan soyu şeklinde anlaşılması gerektiği anlamına geliyor.

Fakat Yaratılış 2:7 ayetinde aynı adam sözcüğü Adem’in “topraktan” (İbranicesi adamah–sözcüklerin yaptığı oyuna dikkat) yapılmasından bahsedilirken kullanılıyor. Burada bahsedilen sadece Adem çünkü Havva’nın tamamen başka bir biçimde olan yaratımı daha gerçekleşmemişti. Yani, sadece iki bölümün bağlamındaki metinlerde bile, adam sözcüğünün önce “insanoğlu” (Yar. 1:27) daha sonra da kişi olan Adem (Yar. 2:7) olarak tanımlandığını görüyoruz. Kişi olan Adem daha sonra soy kütüklerinde (Yar. 5:1–5, 1 Ta. 1:1, Luk. 3:38) ve “İkinci Adem” (Rom. 5:12–14) olan İsa ile ilişkilendirilerek doğrulanmıştır.

Aynı Adem sözcüğünün özellikli bir metinde gerçekleşmesi gibi, Adem ve Havva’nın yaratılışı konusu da Yaratılış 1–2 bölümlerinde gördüğümüz geniş Yaratılış öyküsünde bulunmaktadır. Bu, onun daha büyük bir kapsam dahilinde taşıdığı anlamdı. Kapsam yorumlayan kişiye ek konular, düşünceler ve gelişmelerle ilgili bilgi sağlar. Yaratılış 2:4–25 ayetlerine zaman zaman ikinci yaratılış öyküsü dendiği olur fakat aslında sadece vurguda farklılık vardır (bkz. önümüzdeki hafta). Fakat her iki öyküde de insanlığın mutlak kökenleri bize gösteriliyor.

`Görebileceğimiz gibi, erkek ve kadın–insanlık–Allah’ın doğrudan yaratımlarıdır. Bu, sadece şans eseri var olduğumuzu öğreten “dünya bilgeliğinin” (1Ko. 1:20) gerçekten ne kadar aptal olduğu hakkında bize ne anlatıyor?`