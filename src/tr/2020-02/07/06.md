---
title:  Kitapçıklar ve Mesajları
date:  14/05/2020
---

Kutsal Yazılar’ın en geniş birimleri Kutsal Kitap’ın kitapçıklarıdır. Kitapçıklar farklı durumlarda, farklı amaçlara yönelik yazılmışlardır. Bazıları peygamberlik sözü bildirileridir, bazıları da Mezmurlar gibi derlemedir. 1. ve 2. Krallar gibi bazıları tarih kitaplarıdır, bazıları ise Pavlus ya da diğerleri tarafından çeşitli kiliselere yazılan mektuplardır.

Kitapçığın anlamını ve mesajını anlamaya çalışırken, hangi şartlar altında ve kim(ler) tarafından yazıldığı bilgisi önemlidir. Kutsal Kitap’ın bir çok kitapçığının yazarı bellidir. Eski Ahit’in ilk beş kitabı’nın Musa tarafından yazılmış olduğu belirlenmiştir (Yeş. 8:31, 32; 1Kr. 2:3; 2Kr. 14:6; 21:8; Ezr. 6:18; Neh. 13:1; Dan. 9:11–13; Mal. 4:4). Bu, İsa (Mar. 12:26; Yu. 5:46, 47; Yu 7:19) ve elçiler (Elç. 3:22, Rom. 10:5) tarafından doğrulanmıştır. Diğerlerinde ise Kutsal Kitap’ın yazarları belirli değildir. (Örneğin, Ester ve Rut, aynı zamanda Samuel ve Tarihler gibi bir çok tarih kitapçığının yazarlarının kimler olduğu saptanmamıştır.)

`Yaratılış 15:1–5 ve Yaratılış 22:17, 18 ayetlerini oku. Yaratılış kitapçığını yazanın Musa olması bizim için ne önem taşıyor?`

Mısır’dan Çıkış kitapçığından Yasanın Tekrarı’na kadar olanlar da Musa tarafından, elbette Mısır’dan çıktıktan sonra yazılmıştır. Fakat Yaratılış kitapçığı, yaratılıştan atalar dönemine kadar Allah’ın işlerinin bir tarihi olarak temel olduğu için, bu kitapçığın Mısır’dan çıkıştan önce yazılmış olması daha mantıklıdır.

“Yıllar geçip giderken, sürüleriyle ıssız yerleri gezip, halkının baskı altındaki halini düşünürken, [Musa] Allah’ın atalarıyla nasıl ilgilendiğini ve seçilmiş ulusun mirası olan vaatleri hatırladı ve İsrail için duaları gece gündüz göğe yükseldi. Göksel melekler ışıklarıyla etrafını aydınlattılar. Burada, Kutsal Ruh’un ilhamıyla, Yaratılış kitabını yazdı.”—Ellen G. White, Atalar ve Peygamberler, s. 251.

Yaratılış kitapçığıyla bize sadece kökenlerimiz değil, kurtuluş tasarısı ya da Allah’ın aracılığı ile düşkün insanlığı fidye vererek kurtaracağı Kişi de anlatıldı. Bu tasarı, Allah’ın İbrahim ile yaptığı, onun vasıtasıyla soyunun göklerin yıldızları, kıyıların kumu kadar çoğalacağı bir ulus kuracağına dair bulunduğu vaadi de barındıran antlaşma ile daha da belirli hale geliyor (bkz. Yar. 2:17).

`Yaratılış Kitapçığı aracılığıyla öğretilen, o olmasa bilemeyeceğimiz diğer büyük gerçekler nelerdir? Bu, Allah’ın Sözü’nün imanımız için ne kadar önemli olduğuna dair bize ne öğretiyor?`