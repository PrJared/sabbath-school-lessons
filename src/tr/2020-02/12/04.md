---
title:  Zorluklarla Alçakgönüllülükle Uğraş
date:  16/06/2020
---

`Yakup 4:6–10; 2. Korintliler 7:14 ve Sefanya 3:12 ayetlerini oku. Kutsal Yazılar’daki zorlu metinlerin üstesinden gelmeye çalışırken alçakgönüllülük neden önemli?`

Bir çok insan, kendileri dışında bir şeye ve birine bağlı olduklarının muazzam farkındalığını ve mütevazı kavrayışını anlamışlardır. Onlar her şeyin ölçüsünün kendilerinde olmadığının farkındadırlar. Bu kişiler, gerçeği kendi benliklerinin haklı olmaya duyduğu ihtiyacın üzerinde tutarlar ve gerçeği oluşturanın kendileri olmadığını, tersine gerçekle karşı karşıya olduklarını bilirler. Belki de bu kişilerin kavradığı en önemli gerçek hakikate dair ne kadar az şey bildikleridir. Onlar, Pavlus’un yazdığı gibi, “her şeyi aynadaki silik görüntü gibi” (1Ko. 13:12) gördüklerini biliyorlar.

Bu alçakgönüllülüğün türlü türlü faydaları vardır: Alçakgönüllü araştırma alışkanlığı büyüme ve bilgi sahibi olma için bir temel oluşturur çünkü doğal olarak öğretilebilir bir ruh üreten bir özgürlük meydana getirir. Bu, alçakgönüllü kişilerin genellikle hatalı olduğu ya da sürekli fikirlerini değiştirecekleri için asla sağlam bir görüşe sahip olamayacakları anlamına gelmez. Bu, onların sadece kutsal kitap gerçeğine boyun eğdikleri anlamına gelir. Onlar bilgilerinin sınırlarının farkındadırlar ve bu sebeple Allah’ın Sözü’ne dair bilgilerini ve kavrayışlarını, gururlu ve kibirli entelektüel kişinin yapmayacağı şekilde geliştirme becerisine sahiptirler.

“Kurtuluşun sözlerini bilmeye istekli, alçakgönüllü ve öğrenmeye hevesli zihinlerle, rehberlik için Allah’ın Sözü’ne gelenlerin hepsi, Kutsal Yazılar’ın ne dediğini anlayacak. Fakat Söz’ün incelemesinin karşısına, onun onaylamadığı bir ruh getirenler, araştırmalarından onun açıklamadığı bir ruh alıp götürecekler. Rab, aldırış etmeyen bir zihne konuşmayacaktır. O, bilgiyi isteyerek saygısız ya da kirlenmiş olan birine vererek harcamaz. Fakat ayartıcı kendisini onun önerilerine teslim eden ve Allah’ın kutsal yasasını geçersiz kılmaya hazır her zihni eğitir.

“Yüreklerimizi alçakgönüllü olmaya itmeli, samimiyet ve saygı ile yaşamın Sözü’nü aramalıyız çünkü sadece alçakgönüllü ve tövbekâr olan bu zihin ışığı görebilir.”—Ellen G. White, The Advent Review and Sabbath Herald, 22 Ağustos 1907.

`Alçakgönüllülük ve kendinden eminlik arasındaki doğru dengeyi nasıl bulabilirsin? Örneğin, Siz Yedinci Gün Adventistleri Sebt günü hakkında herkesin yanlış sizin doğru olduğunuz konusunda nasıl bu kadar emin olabiliyorsunuz? sorusunu nasıl cevaplardın?`