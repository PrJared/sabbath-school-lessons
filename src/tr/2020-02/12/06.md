---
title:  Zorluklarla Kutsal Yazılar’a Dayanarak ve Dua ile Uğraş
date:  18/06/2020
---

`Elçilerin İşleri 17:11, Elçilerin İşleri 8:35 ve Elçilerin işleri 15:15, 16 ayetlerini oku. Elçiler ve ilk kilisenin üyeleri, zor sorularla karşılaştıklarında ne yapmışlardı? Kutsal Yazılar neden kendi yorumu için hala en iyi kaynak?`

Kutsal Kitap zorluklarına en iyi çözüm hala Kutsal Kitap’ın kendi içinde bulunmaktadır. Kutsal Kitap problemleri, tek bir ayet diğerlerinden ya da Kutsal Yazılar’ın bütününden yalıtılarak değil, Kutsal Yazılar’ın bütünü göz önünde bulundurularak çalışıldığı zaman en iyi şekilde ele alınmış olur. Aslında Kutsal Kitap’ı anlamamıza yardım etmesi için Kutsal Kitap’ı kullanmalıyız. Kutsal Yazılar’da bulunan büyük hakikatleri araştırıp bulmayı öğrenmek, bizim yapabileceğimiz en önemli şeylerden biri.

Eğer Kutsal Yazılar’da bir ayeti anlamadıysanız, aynı konuya dair diğer Kutsal Kitap ayetlerinin sağladığı ışıktan faydalanmaya çalışın. Her zaman Kutsal Yazılar’daki daha az açık olan ayetlere ışık tutmaları için, yine Kutsal Yazılar’dan açık ifadeler bulmaya çalışın. Ayrıca, asla Kutsal Yazılar’ın açık ifadelerini, kavraması zor ayetleri getirerek  bulandırmamak ve gölgelememek çok önemli. Kutsal Kitap’ın anlamını ilave Kutsal Kitap kaynakları, felsefe ya da bilimle açıklamaya çalışmak yerine, Kutsal Kitap ayetinin kendi anlamını bize açmasına izin vermeliyiz.

Bizim dizlerimiz üzerine çöktüğümüzde zorluklara gerçekten yeni bir bakış açısından baktığımız söylenmişti. Çünkü dua ettiğimizde, Kutsal Yazılar’ı yorumlamak ve anlamak için ilahi bir yardıma ihtiyaç duyduğumuzu bildirmiş oluyoruz. Dua ettiğimizde, Kutsal Kitap yazarlarına yazdıklarını yazmaları için ilham vermiş olan aynı Kutsal Ruh’un aracılığı ile zihinlerimizin aydınlanmasını isteriz.

Dua ederken gayelerimiz tamamen açılır ve Allah’a neden okuduğumuzu anlamak istediğimizi anlatabiliriz. Dua ettiğimizde, Allah’tan gözlerimizi O’nun Sözü’ne açmasını ve O’nun gerçeğini izlememiz ve uygulamamız için bize istekli bir ruh vermesini isteriz. (Bu çok önemli!) Allah, dualarımıza cevaben Kutsal Ruh aracılığıyla bize rehberlik ettiğinde, Kutsal Kitap’ta açıklamış olduğuyla çelişmez. Allah her zaman Kutsal Kitap’la uyum içinde olacaktır ve bizimle iletişime geçmek için kutsal kitap yazarlarına esinlemiş olduğunu doğrulayıp onları temel alacaktır.

`Dua, Allah’ın Sözü’nü daha iyi anlamanı ve ona itaat etmeni sağlayacak doğru ruh haline geçmene nasıl yardım ediyor?`