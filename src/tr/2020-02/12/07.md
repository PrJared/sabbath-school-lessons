---
title:  Ek Çalışma
date:  19/06/2020
---

Ellen G. White, Yol Gerçek ve Yaşam kitabından, 69–74 sayfalarındaki “Şüphelerle Ne Yapmalı” bölümünü oku. www.adventistbiblicalresearch.org/materials/bible-interpretation-hermeneutics/methods-bible-study adresindeki “Methods of Bible Study [Kutsal Kitap’ı Çalışma Yöntemleri]” belgesinden 8. bölümü oku.

Kutsal Kitap’ta ölümlü insanların kavramakta zorlandığı ve bütünüyle açıklamak için fazla derin pek çok gizem bulunmaktadır. Bu sebeple alçakgönüllü bir zihne ihtiyacımız var ve Kutsal Yazılar’dan dua ile öğrenmekte istekli olmalıyız. Kutsal Yazılar’a iman, kutsal kitap ayetinin–taşıdığı anlam tabiatımıza aykırı olsa da–gerçekten söylediği şeyi söylemesini mümkün kılar. Kutsal Yazılar’a iman, ayeti değiştirmek (evet bazıları gerçekten kendileri ayetleri değiştiriyorlar) ya da gerçek anlamını savuşturmak yerine ayete saygı duyacaktır.

“Allah’ın sözü hürmet ve dua ile açılmadığında; düşünceler ve ilgiler Allah’a odaklanmadığında veya O’nun iradesiyle uyumlu olmadığında, zihin şüpheyle bulutlanır; ve Kutsal Kitap çalışmasının içinde şüphecilik güçlenir. Düşman düşünceleri kontrol altına alır ve doğru olmayan yorumlar tavsiye eder. İnsanlar ne zaman sözde ve eylemde Allah ile uyum içinde olmayı aramasalar, o zaman ne kadar eğitimli olursa olsunlar, Kutsal Yazılar’ın anlayışında hatalı olma eğilimindedirler ve açıklamalarına güvenmek tehlikelidir. Kutsal Yazılar’ı orada tutarsızlık bulmak amacıyla çalışanlar, ruhsal aydınlanmaya sahip değildir. Bozuk bakış açılarıyla aslında açık ve basit olan şeylerde şüphe etme ve inanmamak için birçok sebep bulacaklardır.”—Ellen G. White, Yol Gerçek ve Yaşam s. 73.

**Tartışma Soruları**

`Bu hafta ele aldığımız Kutsal Kitap’a karşı yaklaşımlar, Kutsal Yazılar’ın düzgün bir şekilde anlaşılması için neden çok temel nitelikte? Kutsal Kitap’a karşı başka hangi yaklaşımların onu daha iyi anlamana yardımcı olmak açısından çok önemli olduklarını düşünüyorsun?`

`Kutsal Kitap’ta açıklaması ya da kavraması zor şeyler bulduğumuzda neden şaşırmamalıyız? Sonuçta doğal dünyanın kendisinin de zaman zaman pek çok şeyini anlamak zor değil mi? Örneğin, su (su!) günümüzde hala gizemlerle dolu.`

`Adventistler olarak, İsa’nın hırsıza, (tercümelerin çoğuna göre) onun o gün içinde Kendisi ile birlikte cennette olacağını söylediği, Luka 23:43 ayetinin sorusunu nasıl cevaplayabiliriz? Yanıt vermenin dürüst yöntemleri nelerdir? Örneğin Yuhanna 20:17, Vaiz 9:5 ve 1. Korintliler 15:16–20 gibi ayetler buradaki meseleyi daha iyi daha iyi anlamamıza nasıl yardımcı olabilirler?`