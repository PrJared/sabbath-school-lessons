---
title:  Görünürdeki Çelişkilerin Muhtemel Sebepleri
date:  14/06/2020
---

`2. Timoteos 2:10–15 ayetlerini oku. Pavlus Timoteos’a gayretli olmasını ve “makbul gerçeğin bildirisini doğru kullanmasını” öğütlüyor. Burada hepimize hangi önemli mesajı veriyor?`

Kutsal yazıların hiçbir düşünceli ve samimi öğrencisi, Kutsal Kitap’ta anlaması güç şeyler olduğu gerçeğini reddetmeyecektir. Bu durum bizim rahatsız etmemeli. Aslında, bir anlamda böyle zorluklar olması şaşırtıcı değil. Sonuçta biz kusurlu ve ölümlü varlıklarız ve hiç kimse ilmin tüm alanlarında birden kapsamlı bilgiye sahip olamaz, hele ki ilahi konularda. Bu sebeple, bilgisiz ve ölümlü insanlar Kutsal Yazılar’ın sınırsız Allah’ını anlamaya çalıştıklarında, bazı zorluklarla karşılaşmaları kaçınılmazdır. Fakat kutsal Kitap öğretilerini anlamaktaki bu zorluk, hiçbir şekilde Kutsal Kitap’ın ileri sürdüğünün gerçek dışı olduğunu göstermez.

Kutsal Kitap’ın ilahi vahiy ve esinlenme öğretisini bırakmış olanlar, genellikle bu zorlukların çelişkiler ve yanlışlar olduklarını söylerler. Çünkü onlar için Kutsal Kitap bir insan kitabından başka bir şey değildir, Kutsal Kitap’ın kusur ve yanlışlar barındırması gerektiğine inanırlar. Böyle bir düşünce yapısıyla, Kutsal Yazılar’ın ilahi esinlenme olması sayesinde sahip olduğu bütünlüğü ve güvenilirliğini hesaba katan bir açıklama aramak için genellikle ciddi bir çaba sarf edilmez. Kutsal Yazılar’ın ilk sayfalarını, (örneğin) Yaratılış öyküsünü sorgulamaya başlayan insanlar, kısa sürede Kutsal Yazılar’ın kalanını okurlarken de şüphe ve tereddüt içinde kalacaklardır.

Kutsal Yazılar’daki uyuşmazlıklardan bazıları, yazıcıların ya da çevirmenlerin küçük hatalarından kaynaklanıyor olabilir. Ellen White şöyle diyor: “Bazıları ciddi bir şekilde bize bakarak şöyle diyor, ’Sizce yazıcıların ya da çevirmenlerin bazı hatalar yapmış olmaları mümkün değil mi?’ Bu tamamıyla olası fakat bu olasılık ya da ihtimal yüzünden tereddüt edip tökezleyecek kadar dar bir kafa, Esinlenmiş Söz’ün gizemleri karşısında da aynı şekilde tökezlemeye müsait olacaktır çünkü onların güçsüz zihinleri Allah’ın gayelerini okuyamaz. Evet, sıradan zihnin kabul edeceği ve İlahî olanı göreceği açık gerçeklerde, Allah’ın sözünün açık, güzel ve dolu dolu olduğu gerçeklerde aynı şekilde kolaylıkla tökezleyecekler. Bildirilmiş olan en sade gerçek hakkında zorluk çıkarmayacak olan hiçbir hata, tek bir cana sıkıntı vermeyecek, kimsenin ayağına tökez olmayacaktır.”—Ellen G. White, Selected Messages [Seçme Mesajlar], 1. Cilt, s. 16.

`Kutsal Kitap’a alçakgönüllü ve itaatkâr bir tavırla yaklaşmamız neden çok önemli?`