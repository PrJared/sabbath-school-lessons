---
title:  Zor Metinlerle Uğraşmak
date:  13/06/2020
---

### Konuyla İlgili Metinler
2Ti. 2:10–15, 1Ta. 29:17, Yak. 4:6–10, Gal. 6:9, Elç. 17:11.

> <p>Hatırlama Metni</p>
> “Sevgili kardeşimiz Pavlus’un da kendisine verilen bilgelikle size yazdığı gibi, Rabbimiz’in sabrını kurtuluş fırsatı sayın. Pavlus bütün mektuplarında bu konulardan böyle söz eder. Mektuplarında güç anlaşılan bazı yerler var ki, bilgisiz ve kararsız kişiler, öbür Kutsal Yazılar’ı olduğu gibi bunları da çarpıtarak kendi yıkımlarını hazırlıyorlar” (2. Petrus 3:15, 16).

Petrus, Elçi Pavlus’un mektupları hakkında konuşurken, onlarda ve Kutsal Yazılardaki bazı başka yerlerde “güç anlaşılan bazı yerler” (2Pe. 3:16) olduğunu söylüyor. “Bilgisiz ve kararsız kişiler” (2Pe. 3:16), bu sözleri çarpıtarak kendi yıkımlarını hazırlıyorlar. Petrus her şeyin anlaşılması güç olduğunu değil sadece bazılarının öyle olduğunu söylüyor.

Ve biz bunu bilmiyoruz, öğle değil mi? Kutsal Kitap’ın hangi samimi okuyucusu tuhaf ve anlaşılması güç görünen ayetlerle karşılaşmamıştır? Şu ya da bu şekilde hepimiz mutlaka bu tecrübeyi yaşamışızdır.

İşte bu sebeple, bu hafta sadece zor anlaşılan ayetlere değil, bu zorlukların oluşmasına sebep olan şeylere ve Allah’ın Sözü’nde hakikati arayanlar olarak onların üstesinden nasıl gelebileceğimize bakıyor olacağız. Sonuç olarak, bu zorlayıcı ifadelerden bazıları, göğün bu tarafında asla çözümlenemeyebilir. Öte yandan, Kutsal Kitap’taki ayetlerin büyük çoğunluğu hiç bir zorluk içermez, bu sebeple az sayıdaki zor anlaşılan ayetin, bir bütün olarak Allah’ın Sözü’nün güvenilirliğine ve yetkisine olan güvenimizi zayıflatmasına izin vermeye hiç gerek yok.

_*20 Haziran Sebt Gününe hazırlık için bu haftanın konusunu çalış._