---
title:  Azim ve Sabır
date:  17/06/2020
---

`Galatyalılar 6:9 ayetini oku. Her ne kadar Pavlus burada diğer insanlara iyilik yapmakta devamlılıktan bahsediyor olsa da, aynı tavır zor sorularla uğraştığımız zamanlarda da gereklidir. Azim ve sabır sorunları çözmekte neden önemli?`

Gerçek başarı her zaman kararlılık gerektirir. Kolay sahip olduklarımıza genelde az değer veririz. Kutsal Kitap’taki zorluklar bize beyinlerimizi çalıştırma fırsatı sunuyor ve bir çözüm peşindeyken gösterdiğimiz azimle sabır, konunun bizim için ne kadar önemli olduğunu ortaya koyar. Kutsal Kitap’ın ne anlama geldiği ve mesajının ne olduğunu öğrenmeye çalışarak harcadığımız her zaman, iyi harcanmış zamandır. Belki de çok uzun sürse bile, bir cevap peşinde gayretle Kutsal Yazılar’ı araştırma tecrübesi, sonunda aradığımız çözümü bulsak bile, cevabın kendisinden daha büyük bir lütuf olabilir. Sonuçta can sıkıcı bir sorunun çözümünü bulduğumuzda, o bizim için çok değerli hale gelir.

Bir zorluğu çabucak çözemeyeceğin gerçeği onun çözülemez olduğu anlamına gelmez. Bu açık gerçeği ne kadar sık görmezden geldiğimiz dikkate değer. Kutsal Kitap’ta bir zorlukla karşılaştığında, üzerinde biraz düşündükten sonra çözüm olasılığı görmüyorlarsa, hemen o sorunun çözülmez olduğu sonucuna varan pek çok kişi var. Bazılarıysa Kutsal Kitap’ın bütünüyle güvenilirliğini sorgulamaya başlıyorlar. Fakat bizim sınırlı insani bilgeliğimiz–ya da bilgisizliğimiz–onu görmüyor olsa da, sorunun çok kolay bir çözümü olabileceğini unutmamalıyız. Cebri yeni öğrenmeye başlamış biri, yarım saat boyunca zor bir problemi çözmek için boşuna uğraştıktan sonra, kendisi bulamadığı için problemin bir çözümü olmadığını söylese onun hakkında ne düşünürüz? Kutsal Kitap çalışmamızda aynısı bizim için geçerlidir.

Onları çözmek için en güçlü gayretlerinize bile direnen sorunlarla karşılaştığınızda, onları bir süreliğine kenara bırakın ve bu sırada Allah’ın size açıkça gösterdiğini uygulayın. Bazı ruhsal kavrayışlar, ancak biz Allah’ın bize daha önce yapmamızı söylediğini yapmak konusunda istekli olduktan sonra kazanılırlar. Bu sebeple Kutsal Kitap çalışmanızda ısrarcı ve sabırlı olun. Sonuçta, sabır son zamandaki inananların erdemlerinden biridir (bkz. Va. 14:12).

`Daha önce gayretle ve sabırla zorlayıcı Kutsal Kitap metinlerini çalışmış olan kişilerden ne öğrenebiliriz? Diğer insanları, hakikat arayışlarından vazgeçmemeleri için nasıl yüreklendirebiliriz? Kutsal Yazılar’da zor bir metinle karşılaştığımızda neden korkmamıza gerek yok?`