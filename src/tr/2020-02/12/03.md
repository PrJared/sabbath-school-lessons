---
title:  Zorluklarla Samimi ve Dikkatli Bir Şekilde Uğraş
date:  15/06/2020
---

Daha önce hiç anlamını kavrayamadığın ya da diğer ayetlerle veya genel anlamda gerçeklikle uyumlaştıramadığın bir ayet ya da ayetlerle karşılaştın mı? Bu sorunla daha önce hiç karşılaşmamış olduğunu düşünmek zor. Soru şu: Nasıl karşılık verdin? Ya da daha da önemlisi, Nasıl karşılık vermelisin?

`1. Tarihler 29:17, Mezmurlar 2:7, 1. Timoteos 4:16 ayetlerini oku. Bu ayetler, zorlu metinleri ne şekilde ele almamız gerektiği sorununa uygulanabilecek ne söylüyorlar?`

Sadece dürüst olduğumuzda zorluklarla layıkıyla yüzleşebiliriz. Dürüstlük, bizim zorlukları geçiştirmememizi ya da örtbas etmememizi temin eder. Dürüstlük ayrıca bizi detaylı inceleme testinden geçmemiş, yüzeysel cevaplar vermekten de alıkoyacaktır. Allah dürüstlük ve doğruluktan hoşlanır. Bu sebeple, yaptığımız her işte, hatta Kutsal Kitap çalışmamızda bile, O’nun karakterine özenmeliyiz.

Dürüst insanlar, bilgiyi bağlamından kopararak sunmadan, hakikati laf kalabalığı yaparak saptırmadan ya da kanıtlarla hile yaparak diğer kişileri yanlış yönlendirmeden Kutsal Kitap’ın zorluklarıyla başa çıkarlar. Bir zorluk karşısında kaçamak ya da tatminkâr olmayan bir çözüm ortaya koymaktansa, doğrulanabilir bir cevabı beklemek çok daha iyidir. Kutsal Kitap çalışmamızda dürüst olmanın olumlu bir yan etkisi de güven oluşturuyor olmasıdır ve insanlar arasındaki tüm sağlıklı ilişkilerin temelinde güven yatar. Zayıf cevaplara görece insanlar için çok daha ikna edicidir. Bir ayete söylemesini istediğin ama belki de ayetin gerçekte söylemediği bir şeyi söyletmeye çalışmaktansa, soruyu nasıl cevaplayacağını ya da ayeti nasıl doğru bir şekilde açıklayacağını bilmediğini söylemek çok daha iyidir.

Dikkatli insanlar ısrarla Allah’ın Sözü’ndeki hakikati bilmek isterler, bu sebeple mütemadiyen, kısıtlı bilgi ya da zayıf kanıtlara dayanan aceleci sonuçlara varmadıklarından emin olurlar. Dikkatli kişiler önemli olabilecek bir unsuru ya da ayrıntıyı gözden kaçırmamakta azimlidirler. Düşüncelerinde aceleci değillerdir ve Allah’ın Sözü ile onunla tüm ilgili konulara dair çalışmalarında titiz ve gayretlilerdir.

`Tamamıyla anlamadığın ya da senin hakikat anlayışınla uyuşmuyor gibi görünen ayetlerle karşılaştığında ne yapıyorsun ya da ne yapmalısın?`