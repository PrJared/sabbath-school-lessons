---
title:  Yeşaya, Hizkiya ve Sanherib
date:  01/06/2020
---

`Yeşaya 36:1–3 ve Yeşaya 37:14–38 ayetlerini oku. Asurluların bu büyük Yahuda seferi öyküsünde, Allah halkını nasıl kurtarıyor?`

M.Ö. 701 yılında Sanherib Yahuda’ya sefer düzenliyor. Bu öykü Kutsal Yazılar’da kaydedilmiştir. Aynı zamanda çeşitli yöntemlerle bizzat Sanherib tarafından da kaydedilmiştir. Başkent Ninova’da keşfedilen tarihi kayıtlarda Sanherib şöyle böbürleniyor; “onun [Hizkiya’nın] güçlü surlara sahip kırk altı kentini ve civarlarındaki sayısız küçük köyünü kuşattım ve fethettim.” Sanherib, Yahuda kenti Lakiş’i bozguna uğratmasını, Ninova’daki sarayının merkez salonlarından birinin duvarlarını kent kuşatmasını ve çarpışmaları betimleyen rölövelerle kaplayarak kutlamıştı.

Lakiş’teki son kazılarda, kent Sanherib tarafından yakıldıktan sonra oluşan devasa tahribatın enkazı ortaya çıkartılmıştır. Fakat Yeruşalim mucizevi bir şekilde korunmuştu. Sanherib sadece şununla övünüyordu: “Yahudalı Hizkiya’ya gelince, Onu kendi şehrinde kafesteki bir kuş gibi kıstırdım.” Yeruşalim’in tahrip edildiği ya da kölelik için tutsaklar alındığına dair herhangi bir anlatım bulunmamakta.

Yeruşalim’in kuşatma altına alındığı doğru fakat Kutsal Kitap’ta kuşatmanın sadece bir gün sürdüğü çünkü Rabb’in Meleğinin Yeruşalim’i kurtardığı kaydedilmiş. Yeşaya’nın öngördüğü gibi, “Bundan dolayı RAB Asur Kralı’na ilişkin şöyle diyor: ’Bu kente girmeyecek, ok atmayacak. Kente kalkanla yaklaşmayacak, Karşısında rampa kurmayacak. Geldiği yoldan dönecek ve kente girmeyecek’ diyor RAB, ’Kendim için ve kulum Davut’un hatırı için Bu kenti savunup kurtaracağım’ diyor” (Yşa. 37:33–35).

İlginç şekilde, Asur başkenti Ninova’da sadece Lakiş üzerine basılarak tarif edilmiş. Saray duvarlarında Yeruşalim bulunmuyor. Sanherib sadece Lakiş’i bozguna uğrattığı için böbürleniyor. Göğün Rabb’i ile Asurluların tanrıları arasındaki karşılaşma, O’nun halkının kurtarılmasında sergilenmiştir. O, Asurluların saldırgan davranışlarını gördü. Hizkiya’nın duasındaki sözlerini duydu. Allah tarihe müdahale eder.

`O zamanda, o yerde mucizevi bir şekilde İsrail’i kurtaran Allah’ın, bugün senin de dua ettiğin, dayandığın ve güvendiğin Allah olduğunu nasıl her zaman aklında tutabilirsin?`