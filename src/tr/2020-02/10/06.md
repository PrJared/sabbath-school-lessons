---
title:  İman ve Tarih
date:  04/06/2020
---

Boşlukta yaşamıyoruz. Seçimlerimiz sadece bizi değil, diğer insanları da etkiliyor. Aynı şekilde, Allah’ın eski halkından pek çok insanın yaşamı da kendileri dışında pek çok kişinin geleceğinde büyük etkiye sahipti. İbraniler 11’de, o meşhur “iman” bölümünde, bu eski iman kahramanların pek çoğunun yarattığı etkiyi özet olarak görüyoruz.

**İbraniler 11:1-40 ayetlerini oku. Eski kahramanları ve onların yaşamlarını çalışarak hangi dersleri öğrenebiliriz?**

`Hanok`

`Nuh`

`İbrahim`

`Sara`

`Yusuf`

`Musa`

`Rahav`

`Şimşon`

İman sadece bir şeye ya da birine inanmak değildir, bu inanca dayanarak harekete geçmektir. Çalışan imandır, doğruluk sayılan şey budur. Tarihi değiştiren işte bu iman davranışlarıdır. Bu davranışların her biri Allah’ın Sözü’ne güvenmeye dayanmaktadır.

Nuh gemisini inşa ederken, Allah’ın Sözü’ne deneyim ve akıldan daha çok güvenerek imanla hareket ediyordu. Daha önce hiç yağmur yağmadığı için tecrübe ve akla göre bir tufan çok mantıksızdı. Fakat Nuh Allah’a itaat etti ve insan ırkı hayatta kaldı. O zamanlar Abram denilen İbrahim, o dönemde dünya üzerindeki en gelişmiş şehir olan güney Mezopotamya’daki Ur kentinden ayrıldığında, Allah’ın onu nereye doğru yönlendireceğini bilmiyordu. Ama yine de Allah’ın Sözü’ne güvenerek hareket etmeyi tercih etti. Musa dönemin en büyük imparatorluğu Mısıra kral olmak yerine, Allah’ın halkını Vaat Edilmiş Ülke’ye götüren bir çoban olmayı seçti. Yanan çalıdan ona konuşan, Her Şeye Gücü Yeten’in söylediklerine güvendi. Rahav Allah’ın kurtaracağına dair eline ulaşan haberlere güvenmeye karar verdi, iki casusu korudu ve İsa’nın soyunun bir parçası oldu. Bizim verdiğimiz kararların da bu kuşaktaki ve gelecekteki sayısız kişinin yaşamına nasıl etki edeceğine dair ne kadar az şey biliyoruz!

`Önünde seni bekleyen hangi çok önemli kararlar var? Seçimlerini yaparken nelere dikkat ediyorsun ve neden?`