---
title:  Tarih olarak Kutsal Kitap
date:  30/05/2020
---

### Konuyla İlgili Metinler
1. Samuel 17; Yşa. 36:1–3, Yşa. 37:14–38; Daniel 1, 5; Mat. 26:57–67; İbr. 11:1–40.

> <p>Hatırlama Metni</p>
> “Seni Mısır’dan, köle olduğun ülkeden çıkaran Tanrın RAB benim” (Çık. 20:2 [ayrıca bkz. Yas. 5:6] ).

Kutsal Kitap, tarih içinde oluşturulmuştur. Kutsal Kitap tarihi, Allah’ın her şeyi yarattığı mutlak bir başlangıçla başlayıp, O’nun İkinci Gelişi ile yeryüzünü yenileyeceği nihai hedefine doğru, doğrusal bir yönde ilerler.

Kutsal Yazılar’ın tarihsel doğası onu diğer dinlerin kutsal kitaplarından ayıran bir özelliğidir. Kutsal Kitap Bizzat tarihe müdahale eden bir Allah’ın varlığını kabul eder; bu varlığı kanıtlamakla uğraşmaz. Başlangıçta, Allah ol dedi ve yeryüzündeki yaşam yaratıldı (Yar. 1:1–31). Kildaniler içinden Abram’ı çağıran O’ydu. Halkını Mısır’ın tutsaklığından kurtaran O’ydu. On Emir’i taş tabletlere kendi parmağı ile yazan O’ydu (Çık. 31:18). Peygamberleri O gönderdi. Yargılamayı O yaptı. Halkını, ilahi yasasıyla kurtuluş tasarısını yaşamaya ve diğer uluslarla paylaşmaya çağıran O’ydu. Son olarak da Oğlu İsa Mesih’i dünyaya göndererek tarihi sonsuza değin bölen O’ydu.

Bu hafta, Kutsal Kitap’ta resmedildiği şekliye tarihteki bazı anahtar konulara ve ayrıca Kutsal Kitap’ta açıklanan tarihin doğruluğunu ispatlamaya yardım eden bazı arkeolojik kanıtlara bakacağız.

_*6 Haziran Sebt Günü’ne hazırlık için bu haftanın konusunu çalış._