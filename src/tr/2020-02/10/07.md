---
title:  Ek Çalışma
date:  05/06/2020
---

Ellen G. White, Geçmişten Sonsuzluğa kitabından, 281–284. sayfalarındaki “Davut Golyat’ı Öldürüyor” bölümünü; Prophets and Kings [Peygamberler ve Krallar] kitabından, 331–339 sayfalarındaki “Hizkiya” ve 349–366 sayfalarındaki “Asur’dan Kurtuluş” bölümlerini; http://www.adventistbiblicalresearch.org/materials/bible-interpretation-hermeneutics/methods-bible-study adresindeki “Methods of Bible Study [Kutsal Kitap’ı çalışma yöntemleri]” makalesinden 4.k. bölümünü oku.

“Kutsal Kitap, insanoğlunun elindeki en eski ve en kapsamlı ve tarihtir. O, sonsuz hakikat pınarından ışıl ışıl geldi ve saflığı çağlar boyunca ilahi bir el tarafından korundu. O, insanlığın araştırmalarının boşuna bir şekilde içine girmeye çalıştığı çok uzak bir geçmişe ışık tutuyor. Biz sadece yeryüzünün temellerini atan ve gökleri geren güce, Allah’ın Sözü’ne dikkatle bakarız. Buradaki ulusların kökeninin hakiki bir öyküsünden başka bir şey değildir. Buradaki, ırkımızın insan kibri ya da önyargıları tarafından lekelenmemiş tarihinden başka bir şey değildir—Ellen G. White, Education [Eğitim], s. 173.

“Allah’ı ve O’nun Sözünü bilen kişi Kutsal Yazılar’ın ilahiliğinde yerleşmiş bir imana sahip olur. O Kutsal Kitap’ı bilimin ortaya attığı fikirlerle sınava tabi tutmaz. Bu fikirleri şaşmaz standart ile sınava tabi tutar. Allah’ın Sözü’nün hakikat olduğunu ve hakikatin asla kendisiyle çelişmeyeceğini, sözde bilimin öğretisinde Allah’ın vahyi ile çelişen her ne varsa, onların sadece insanların tahminlerinin sonucu olduklarını bilir.

“Gerçekten bilge olan için, bilimsel araştırmalar geniş düşünce ve bilgi alanları açmaktadır..”—Ellen G. White, Testimonies for the Church [Kilise İçin Tanıklıklar] 8. cilt, s. 325.

**Tartışma Soruları**

`Çarşamba gününün dersinin sonundaki soruyu ayrıntılı şekilde açıkla. Evet, kutsal kitap tarihini doğrulayan arkeolojik kanıtlar bulmamız iyi bir şey. Fakat bulunan arkeolojik kanıt kutsal kitap öyküsüyle çelişecek şekilde yorumlandığında ne oluyor? Bu, arkeoloji ya da diğer herhangi insan bilimi her ne iddiada bulunursa bulunsun, Allah’ın Sözü’ne, Allah’ın Sözü olarak dayanmamız ve aynı şekilde güvenmemiz gerektiği gerçeği konusunda bize ne anlatmalı?`

`Bugünün bakış açısından bakıldığında, tamamlandıklarını görebildiğimiz geçmişte tamamlanmış onca peygamberlik sözünü düşün. Örneğin Daniel 2. ve 7. bölümlerde bahsedilen krallıkların birçoğunu düşün. Geçmişte tamamlanmış olan bu peygamberlik sözlerinden yola çıkarak, gelecekte tamamlanacak olan peygamberlik sözleri ile ilgili Rabb’e güvenmeyi nasıl öğrenebiliriz?`