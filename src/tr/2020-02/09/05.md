---
title:  Yaratılış ve Zaman
date:  27/05/2020
---

`Yaratılış 5. ve 11. bölümleri oku. Kutsal Kitap insanlığın tarihini Adem’den Nuh’a ve Nuh’tan İbrahim’e nasıl izliyor?`

Bu soy kütüklerini Kutsal Kitap’ta benzersiz yapan bir unsur var: Bazı araştırmacıların haklı olarak onları “kronolojik soy kütükleri” diye adlandırmalarına yol açan zaman unsuruna sahip olmaları. Soy kütüklerinde birbirine bağlı şekilde, zaman ile birlikte sunulan yeteri kadar bilgi verilmektedir, yani “Birinci Kişi x kadar yıl yaşadıktan sonra, oğlu olan İkinci Kişi doğduğunda. Ve Birinci Kişi, oğlu olan İkinci Kişi doğduktan sonra y yıl yaşadığında ve diğer oğulları ve kızları olduğunda.” Sonuç ifadesini Yaratılış 5 ekliyor, “Birinci Kişi toplam z yıl yaşadı.” Bu birbirine bağlı düzen bazı kuşakları silmeyi ya da kuşak eklemeyi imkansız hale getiriyor. Yaratılış 5. ve 11. bölümlerde aralıksız bir hat olarak bulunan kuşakların eksiksiz olduğu ve kuşak eklenmediği Tarihler 1:18–27 ayetlerinde doğrulanmaktadır. Bu şekilde, Kutsal Kitap kendisini yorumlamaktadır.

Neredeyse 2000 yıldır Yahudi ve Hristiyan yorumcular, tarihi anlatmak, Tufan’ın gerçekleştiği tarihi ve en azından Yaratılış 1. ve 2. bölümlerde açıklandığı şekliyle yedi gün süren yaratımdan itibaren dünyanın yaşını doğru bir şekilde tespit etmek için bu ayetleri yorumlamışlardır.

Son yıllarda, Yaratılış 5. ve 11. bölümleri, bazı arkeolojik ve tarihi bilginin (düşmüş insanlar tarafından yapılan) gösterdiği düşünülen yorumuna göre, daha uzun çağlara uyacak şekilde yeniden yorumlama çabaları ortaya çıktı. Bu, Kutsal Kitap kaydının güvenilirliği hakkında ciddi sorular ortaya çıkartıyor.

Fakat eğer Allah’ın zaman kavramını ve tarih boyunca nasıl ilerlediğini anlayacaksak, bu iki bölümün “ikisinin de tarihi ve teolojik olduğunu, Adem ile insan ırkının kalanını ve Allah ile insanlığı uzay ve zaman aleminin erimlerinde birleştirdiğini bilmeliyiz. Yaratılış 5. bölüm ve 11:10–26 ayetleri, bir tarih çizelgesi ve Allah’ın halkını, Allah’ın bu gezegenin altı gün süren yaratımının doruğunda yarattığı insan ile birleştiren bir insan zinciri ortaya koymaktadır.”—Gerhard F. Hasel, “The Meaning of the Chronogenealogies of Genesis 5 and 11 [Yaratılış 5. ve 11. Bölümlerdeki Soy Kütüklerinin Anlamı]” s. 69.

`Eski Ahit’teki bu ayetlerin oradaki varlığı iyi ve önemli sebeplere dayanıyor olsa da, 1. Timoteos 1:4 ve Titus 3:9 ayetinde Pavlus, bu tip ayetler hakkında konuşurken neye dikkat etmemiz gerektiğini söylüyor?`