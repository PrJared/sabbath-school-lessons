---
title:  'Yaratım: Temel olarak Yaratılış 2. Bölüm'
date:  23/05/2020
---

### Konuyla İlgili Metinler
Eyüp 26:7–10; Yaratılış 1–2; Yaratılış 5; Yaratılış 11; 1Ta. 1:18–27; Mat. 19:4, 5; Yu. 1:1–3.

> <p>Hatırlama Metni</p>
> “Gökler Tanrı’nın görkemini açıklamakta, Gökkubbe ellerinin eserini duyurmakta” (Mezmurlar 19:1).

Pek çok büyük düşünür Allah’ın yaratımı olan dünyayı keşfetmek için Kutsal Yazılar’dan esinlenmiştir ve modern bilim bunun sonucu olarak doğmuştur. Johannes Kepler, Isaac Newton, John Ray, Robert Boyle ve daha bir çok büyük bilim insanı, çalışmalarının Allah’ın yaratımının eseri hakkında daha fazlasını açıkladığına inanıyorlardı.

Fakat Fransız devriminden sonra on dokuzuncu yüzyıl bilimi, tanrıcı dünya görüşünden uzaklaşarak, doğacılık ve maddeciliği temel alan, genellikle doğaüstüne yer bırakmayan bir dünya görüşüne doğru kaydı. Bu felsefi düşünceler Charles Darwin’in Türlerin Kökeni kitabı tarafından meşhur edildi (1859). Bu dönemden beri bilim gittikçe kendisini kutsal kitap temelinden uzaklaştırdı ve bu Yaratılış öyküsünün aşırı bir yeniden yorumuna yol açmış oldu.

Kutsal Kitap, köhneleşmiş, bilime aykırı bir evrenbilimi görüşü mü öğretiyor? Kutsal Kitap’taki öykü sadece çevredeki putperest uluslardan bir alıntı mıydı? Kutsal Kitap kendi yer ve zamanının kültürüyle mi şartlandırılmıştı yoksa onun esinlenmiş doğası bizi ilahi çerçevesi içinde eksiksiz olan bir kökenler görüşüne mi yükseltiyor?

Bu haftanın dersinde dokunacağımız konulardan bazıları işte bunlar.

_*30 Mayıs Sebt Gününe hazırlık için bu haftanın konusunu çalış._