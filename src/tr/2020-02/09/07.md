---
title:  Ek Çalışma
date:  29/05/2020
---

Gerald A. Klingbeil, “The Genesis Creation Account and Its Reverberations in the Old Testament [Yaratılış Öyküsü ve Onun Eski Ahit’teki Yansımaları] kitabını oku.

“Kutsal Kitap, insanoğlunun elindeki en kapsamlı ve en öğretici tarihtir. O, sonsuz hakikat pınarından ışıl ışıl geldi ve saflığı çağlar boyunca ilahi bir el tarafından korundu. . . . Buradaki, ırkımızın insan önyargıları ya da insan kibri tarafından lekelenmemiş tarihinden başka bir şey değildir.”—Ellen G. White, Testimonies for the Church [Kilise İçin Tanıklıklar], 5. cilt, s. 25.

“Kutsal Kitap tarihi olmasa jeolojinin hiçbir şey kanıtlayamayacağı bana gösterildi. Yeryüzünde bulunan kalıntılar, geçmişte bir çok yönden günümüzden farklı bir durumun yaşanmış olduğuna kanıt oluşturuyor. Fakat onların varlıklarının tarihi ve ne kadar uzun süre yeryüzünde bulundukları ancak Kutsal Kitap tarihi ile anlaşılabilir. Eğer tahminleriniz mukaddes Kutsal Yazılar’da bulunan gerçeklerle çelişmiyorsa, Kutsal Kitap tarihinin ötesinde varsayımlarda bulunmak masumane olabilir. Fakat insanlar yaratılış tarihine dair Allah’ın Sözü’nü bırakarak, Allah’ın yaratıcı işlerini doğanın ilkeleri ile açıklamaya çalıştıkları zaman sonsuz bir belirsizlik denizinde yüzüyorlar demektir. Allah’ın yaratım işini gerçek altı gün içinde nasıl başardığı ölümlülere hiçbir zaman açıklanmamıştır. O’nun yaratıcı işleri, varlığı kadar anlaşılmazdır.”—Ellen G. White, “Spiritual Gifts [Ruhsal Armağanlar]” 3. Cilt, s. 93.

**Tartışma Soruları**

`Mevcut gerçeklikle ilgili–elden geçirilebilen, duyulabilen, görülebilen, yeniden ve yeniden sınava tabi tutulabilen–bilimsel açıklamalar tartışma ve çelişkilerle doluyken, bir çok insan neden muhtemelen milyonlar hatta milyarlarca yıl önce gerçekleşmiş olaylara dair yapılan her bilimsel açıklamayı sorgulamadan kabul ediyor?`

`Çağdaş bilim, (görünüşte mantıklı) doğal olayları açıklamak için doğaüstü aracılar kullanılamayacağı varsayımı üzerine inşa edilmiştir. Yani, örneğin bir kıtlığın sebebini açıklarken, bir cadının toprağı lanetlediği savını ortaya süremezsin. Fakat, söz konusu olan Yaratılış kitapçığında tarif edildiği şekliyle yaratım olduğunda, bu yaklaşımın sınırları nelerdir? Diğer bir deyişle, Yaratılış öyküsü tamamen doğaüstü bir olaydı. Fakat yaratılışın bir aracısı olarak doğaüstünü tamamen yok saydığında, neden ileri süreceğin herhangi kuram ister istemez yanlış olacaktır?`