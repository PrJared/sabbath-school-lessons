---
title:  Antik Literatürde Yaratılış
date:  25/05/2020
---

Arkeologlar, antik Mısır ve Yakın Doğu’da yaratılış ve tufanla ilgili kadim öyküleri barındıran metinler keşfettiler. Bu, bazı kişilerin Yaratılış öyküsünün bu kültürlerden birinden alıntı olduğunu ya da bazılarına dayandığını düşünmelerine yol açtı. Peki böyle bir şey mümkün mü?

`Yaratılış 1–2:4 ve daha sonra da Atrahasis destanından şu alıntıları oku: “İşi insan yerine tanrılar yaptığında, yükleri taşıdığında, tanrıların yükü çok büyüktü, iş çok zordu, çok fazla sorun vardı. . . . ’Gebe–tanrıça yavruyu yaratsın ve insan da tanrıların yükünü taşısın!’ . . . Gesht-e, aklı olan bir tanrı, kendi meclislerinde katledildiler. Nintu kili kendi eti ve kanıyla karıştırdı. . . ”—Stephanie Dalley, Myths from Mesopotamia: Creation, the Flood, Gilgamesh, and Others [Mezapotamya’dan Efsaneler: Yaratılış, Tufan, Gılgamış ve Diğerleri], s. 9, 14, 15.  Gördüğün farklılıklar nelerdir?`

Her ne kadar öyküler arasında benzerlikler olsa da (ilk insanın kilden yaratılmış olması gibi), farklılıklar çok daha belirgin.

(1) Atrahasis destanında insan tanrılar dinlenebilsin diye onlar için çalışıyor. Yaratılış’ta Allah yeryüzünü ve içindeki her şeyi yaratımın doruğu olan insanlar için yaratıyor ve daha sonra onlarla birlikte dinleniyor. Yaratılış’ta insanlar ayrıca bir bahçede bulunuyorlar ve Allah ile konuşmaya ve O’nun yaratımına bakmaya davet ediliyorlar–Atrahasis’te böyle bir kavram bulunmamakta.

(2) Atrahasis’te küçük bir tanrı öldürülüyor ve onun kanı yedi erkek yedi dişi oluşturmak için kille karıştırılıyor. Yaratılış’ta ilk olarak Adem çok yakından, ona yaşam üfleyen Allah tarafından “oluşturuluyor” ve kadın da daha sonra ona “yardımcı” olsun diye “yapılıyor”. Allah Adem ile Havva’yı kurban edilmiş bir tanrının kanından yaratmadı.

(3) Yaratılış öyküsünde, Atrahasis’te olduğu gibi bir şiddet ya da çatışma olduğunu gösteren bir işaret bulunmamakta.

Kutsal Kitap’taki öykü, olağanüstü bir şekilde, mükemmel bir dünyada insanlığı asil bir gaye ile donatan, her şeye gücü yeten Allah’ı tarif etmektedir. Bu büyük farklılıklar bilim insanlarının sonuçta bunların birbirlerinden çok farklı yaratılış öyküleri oldukları sonucuna varmalarını sağlamıştır.

`Bazıları, yaratılış ve tufan öykülerinin, çağlar boyunca gerçekten ne olduğuna ancak genel hatlarıyla dayanılarak kuşaktan kuşağa aktarıldığını (benzerliklerin buradan kaynaklandığını) fakat zaman içerisinde aslından saptırıldığını düşünüyor. Fakat bunun tersine, Musa, Kutsal Ruh’un esinlemesi altında hakikaten gerçekleşmiş olanı açıklamıştır. Bu açıklama, bir kaç benzerliğin nedenini izah etmek için, Musa’nın bu putperest öykülerden alıntı yaptığı savına göre neden daha mantıklı?`