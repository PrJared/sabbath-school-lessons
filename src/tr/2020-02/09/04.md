---
title:  Yaratılış’a karşılık Putperestlik
date:  26/05/2020
---

Yaratılış, eski putperest efsanelerine dayanıyor olmaktan çok uzakta, bu efsanelerin aksini ispatlayan bir şekilde yazılmış görünüyor ve Allah’ı Yaratan olarak onlardan uzağa koyuyor.

`Yaratılış 1:14–19 ayetlerini oku. Dördüncü günde ortaya çıkan varlıklar nasıl tarif edilmişler ve işlevleri neler?`

“Güneş” ve “ay” sözcüklerinden şüphesiz kaçınılmıştı çünkü onlar İbrani dilindeki Antik Mısır ve Yakın Doğu’nun güneş ve ay tanrılarıyla aynı (ya da çok yakın) isimleri taşıyorlardı. “Büyük ışık” ve “küçük ışık” tanımlarının kullanılması, onların belirli işlevler için yaratılmış olduklarını gösteriyordu: “Gündüzü geceden ayırmak için…ve alametler için, ve vakitler için, ve günler ve seneler için olsunlar; ve yer üzerine ışık vermek için gök kubbesinde ışıklar olarak bulunsunlar (Yar. 1:14, 15 KM). Yani, ayetler güneş ve ayın tanrılar değil, bugün onları anladığımıza çok benzer şekilde, belirli doğal işlevler için yaratılmış cisimler olduklarını açıkça gösteriyor.

`Yaratılış 2:7,  18–24 ayetlerini oku. Allah Adem ve Havva’nın yaratılması işiyle nasıl yakından ilgili?`

Eski Yakın Doğu efsanelerinin hepsi, insanın yaratılışını tanrıların üzerindeki iş yükünü rahatlatma amacına yönelik sonradan düşünülmüş bir şey olarak tarif ediyorlar. Bu uydurma kavram, kutsal kitabın insanın Allah’ın akıllı naibi olarak dünyaya egemen olmak için var edildiği görüşüyle çelişmektedir. İnsanoğlunun yaratılışındaki hiçbir şey sonradan düşünülmüş değildi. Bilakis, ayetler insanoğlunun yaratılışının yaratılış öyküsünün doruğu olduğunu gösteriyor, bu da putperest yaratılış öyküleriyle kutsal kitabın yaratılış öyküsünün birbirleriden ne kadar farklı olduklarını tüm çıplaklığıyla ortaya koyuyor.

Bu sebeple, Yaratılış kitapçığı eski dünyanın efsanelerine karşı bir düzeltme ortaya koymaktadır. Musa, putperest kavramlarıyla bağdaşmayan belirli ifadeler ve düşüncelere yer vermiştir. Ve bunu sadece kutsal kitaba göre gerçeklik ve Allah’ın Yaratılıştaki işlevi ile gayesi konularını açıklayarak yapmıştır.

`Binlerce yıl önce, kutsal kitabın yaratılış öyküsü yaygın kültüre aykırıydı. Bugün de kutsal kitabın yaratılış öyküsü yaygın kültüre aykırıdır. Buna neden şaşırmamalıyız?`