---
title:  Tarihselcilik ve Peygamberlik Sözü
date:  07/06/2020
---

Yedinci Gün Adventistlerinin peygamberlik sözü çalışmalarında kullandıkları temel yöntemin adı tarihselciliktir. Temelinde, Kutsal Kitap’taki başlıca peygamberlik sözlerinin, tarih içinde geçmişten günümüze ve geleceğe doğru kesintisiz bir çizgi dahilinde aktığı düşüncesi yatar. Okulda gördüğünüz tarih dersine benzerdir. Bu şekilde yapmamızın sebebi, Kutsal Kitap’ın kendisinin de bu peygamberlik sözlerini bizim için böyle yorumluyor olmasıdır.

`Daniel 2:27–45 ayetlerini oku. Düşün hangi unsurları, güçlerin tarih içinde sürekli, kesintisiz bir şekilde birbirinin yerine geçtiğinin belirtisi? Kutsal Kitap’ın kendisi, apokaliptik (son zaman) peygamberlik sözünün ne şekilde yorumlanması gerektiğini bize nasıl gösteriyor?`

Nebukadnessar’ın krallığının, altından baş olarak kabul edilmiş olmasına dikkat edin. Daniel buna dayanarak Babil’i ilk krallık olarak tanımlıyor (Dan. 2:38). Daha sonra şöyle diyor, “Senden sonra senden aşağı durumda başka bir krallık çıkacak. Sonra...üçüncü bir krallık çıkacak” (Dan. 2:39) ve sonra da dördüncü krallık (Dan. 2:40). Bunların arada herhangi boşluk olmadan birbiri ardına olacağı, heykelin kendisinde de gösterilmişti çünkü krallıklardan her biri baştan ayaklara kadar uzanan büyük bir gövdenin parçaları olarak temsil edilmişti. Aynı zaman ve tarihin bağlantılı olması gibi onlar da bağlantılılar.

Daniel 7. ve 8. bölümlerde heykel yerine belirli canavar simgeleri kullanılmıştır fakat öğretilen aynı şeydir. Bize dört (Daniel 8. bölümde üç) dünya krallığının aralıksız bir sıralaması verilmiştir. Eski çağlarda başlarlar ve tarih içinde ilerleyerek günümüze ve sonra da Mesih’in dönüşü ve Allah’ın O’nun sonsuz krallığını kurmasına kadar devam ederler.

Yani, Daniel 2. bölümdeki heykel ile Daniel’in 7. ve 8. bölümdeki birbirini izleyen görümleri, peygamberlik sözünün Protestan tarihselci yorumu için, Yedinci Gün Adventistlerinin bugün hala savunduğu bir temel oluşturmuştur.

`Yuhanna 14:29 ayetini oku. İsa, peygamberlik sözünün nasıl işlev gördüğünü anlamamıza yardım eden ne söylüyor?`

`Bugün, tarihin önemli bir kısmının çözüldüğü bir zamanda yaşadığımız için, Babil döneminde yaşamış bir kişinin sahip olmadığı hangi büyük avantaja sahibiz?`