---
title:  Küçük Boynuz’un Saptanması
date:  09/06/2020
---

Protestan reformcular, yüzyıllardır Daniel 7. ve 8. bölümlerdeki  küçük boynuzu Roma kilisesi olarak tanımlamaktadırlar. Peki neden?

`Daniel 7:1–25 ve 8:1–13 ayetlerini oku. Her iki bölümde de küçük boynuzun ortak özellikleri neler? Onun kimliğini nasıl tespit edebiliriz?`

Daniel 7. ve 8. bölümdeki küçük boynuzların yedi ortak özelliği mevcut: (1) ikisi de boynuz olarak tarif ediliyorlar ; (2) ikisi de zalim güçler (Dan. 7:21, 25; 8:10, 24); (3) ikisi de kendisini yüksek görüyor ve lanet okuyor (Dan 7:8, 20, 25; 8:10, 11, 25); (4) ikisi de Allah’ın halkını hedef alıyor (Dan. 7:25, 8:24); (5) ikisinin faaliyetlerinin de peygamberlik sözü zamanı ile tarif edilen halleri var (Dan. 7:25; 8:13, 14); (6) ikisi de zamanın sonuna kadar varlığını sürdürüyor (Dan. 7:25, 26; 8:17, 19) ve (7) her ikisinin de doğaüstü yollarlarla yok edilmesi gerekiyor (Dan. 7:11, 26; 8:25).

Tarih, ilk krallığın Babil (Dan. 2:38), ikincinin Med-Pers (Dan. 8:20) ve üçüncünün de Grek (Dan. 8:21) olduğunu belirliyor. Tarih, bu dünya imparatorluklarından sonra Roma’nın geldiği konusunda açık.

Daniel 2. bölümde, Roma’yı temsil eden demir, kil ile karışık demirden oluşan ayak kısmına kadar, yani zamanın sonuna kadar devam ediyor. Daniel 7. bölümdeki küçük boynuz dördüncü canavardan ortaya çıkıyor fakat bu dördüncü canavarın bir parçası olarak kalmaya devam ediyor.

Roma’dan hangi güç çıktı ve en az 1260 yıl boyunca siyasi ve dini etkisini korudu (bkz. Dan. 7:25)? Tarihe ve peygamberlik sözüne uyan sadece bir güç var, o da papalık. Papalık Avrupa’nın on barbar kabilesi arasından iktidara geldi ve onların üç tanesini yok etti (Dan. 7:24). Papalık, “bütün öbür krallıklardan” (Dan. 7:25) farklıydı, bu da diğer kabilelerle karşılaştırıldığında onun benzersiz olduğunun göstergesidir. Papalık, İsa’nın görevini gasp edip onun yerine papalığı koyarak, “Yüceler Yücesi’ni kötüleyen sözler” (Dan. 7:25) söyledi ve “kendisini Gök Ordusu’nun Önderi kadar yükseltti” (Dan 8:11). Papalık, Protestanların katledildiği karşı-reform döneminde de, “O’nun kutsallarına baskı” (Dan. 7:25) yaparak ve “gökteki ordudan ve yıldızlardan bazılarını yeryüzüne” (Dan. 8:10) düşürerek, zulümle ilgili öngörüyü yerine getirmiş oldu. Papalık, ikinci emri kaldırarak ve Sebt Günü’nü Pazar günü ile değiştirerek, “belirlenen zamanları, yasaları değiştirmeyi” (Dan. 7:25) amaçladı.

`Daniel 2., 7., ve 8. bölümlerde zamanın sonuna kadar varlığını sürdüren bir güç ortaya çıkıyor. Bu güç, şu anda papalık safhasını yaşamakta olan Roma dışında kim olabilir? Siyaseten ne kadar yanlış olursa olsun, bu, neden Üç Meleğin Mesajı’nın önemli bir öğretisi ve bu sebeple mevcut gerçekliğin önemli bir unsurudur?`