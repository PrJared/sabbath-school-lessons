---
title:  Peygamberlik Sözü olarak Tipoloji
date:  11/06/2020
---

Daniel ve Vahiy kitapçıklarında bulunanlar gibi apokaliptik peygamberlik sözleri, tek bir şekilde tamamlanıyor. Örneğin teke, tek bir krallık olan Grek’te tamamlanıyor (Dan. 8:21). Sonuç olarak, metin anlaşıldı ve bizim için onu adlandırdı! Daha ne kadar açık olabilirdi ki?

Fakat tipoloji, Eski Ahit’teki, tarihte gerçekten var olmuş fakat gelecekteki daha büyük bir gerçekliğe işaret eden gerçek kişilere, olaylara ya da kuruluşlara odaklanır. Bir yorumlama yöntemi olarak tipolojinin kullanımı İsa ve Yeni Ahit yazarlarına kadar uzanır, hatta Eski Ahit’in kendi içinde bile mevcuttur. Bir örneği ve aslını fark etmenin tek yolu, Kutsal Yazılar’ın esinlenmiş yazarlarından birinin onları tanımlamasıdır.

`1. Korintliler 10:1-13 ayetlerini oku. Pavlus, Korint kilisesini uyarırken, tarihteki hangi olaylardan bahsediyor? Bunun bugün bizimle ne alakası var?`

Pavlus, Mısır’dan Çıkış tarihsel gerçekliğinden bahsediyor ve eski İbranilerin çöldeki tecrübelerine dayanan bir tipoloji geliştiriyor. Pavlus, bu yolla bu olayları kayda geçirmesi için Musa’ya ilham veren Allah’ın “bu şeylerin bize örnek olmasını” (1Ko. 10:6 CAN) istediğini ve böylece ruhsal İsrail’e son günlerde yaşarken ayartmalara dayanmalarını öğütlediğini gösteriyor.

****şağıdaki ayetleri oku ve İsa ile Yani Ahit yazarları tarafından tarif edilen her bir örnek ve aslın nasıl tamamlandığını yaz.`

`Mat. 12:40`

`Yu. 19:36`

`Yu. 3:14, 15`

`Rom. 5:14`

`Yu. 1:29`

İsa ve Yeni Ahit yazarları, her olayda peygamberlik sözünün öneminin kendini göstermesine izin verecek şekilde örnek ve asıl yorumlamasını uyguluyorlar. Bu şekilde, tarihsel gerçekliğin daha büyük tamamlanmasına işaret ediyorlar.

`Tüm kurtuluş tasarısı için bir örnek olarak işlev görmüş olan dünyasal tapınak hizmetini düşün. Bu, tapınak mesajının bugün bizim için taşıdığı öneme dair ne öğretiyor?`