---
title:  Araştırmacı Yargılama
date:  10/06/2020
---

Bu hafta çalıştığımız peygamberlik sözü taslağı, Reform’dan beri Protestan tarihçiler arasında çok büyük destek gördü. Fakat 1800’lü yılların başındaki Millerci harekete kadar, 2300 gün ve araştırmacı yargılama dikkatli bir şekilde yeniden gözden geçirilerek çalışılmadı. Aşağıdaki tabloya bak:

<table id="table001" class="Basic-Table _idGenTablePara-1"><colgroup><col> <col> </colgroup><tbody><tr class="Basic-Table"><td class="Basic-Table"><p class="Body">Daniel 7</p></td><td class="Basic-Table"><p class="Body">Daniel 8</p></td></tr><tr class="Basic-Table"><td class="Basic-Table"><p class="Body">Babil (aslan)</p></td><td class="Basic-Table"><p class="Body">------------</p></td></tr><tr class="Basic-Table"><td class="Basic-Table"><p class="Body">Med-Pers (ayı)</p></td><td class="Basic-Table"><p class="Body">Med-Pers (koç)</p></td></tr><tr class="Basic-Table"><td class="Basic-Table"><p class="Body">Grek (pars)</p></td><td class="Basic-Table"><p class="Body">Grek (oğlak)</p></td></tr><tr class="Basic-Table"><td class="Basic-Table"><p class="Body">Putperest Roma (dördüncü canavar)</p></td><td class="Basic-Table"><p class="Body">Putperest Roma (boynuz yatay olarak areket ediyor)</p></td></tr><tr class="Basic-Table"><td class="Basic-Table"><p class="Body">Papalık Roma’sı (küçük boynuz)</p></td><td class="Basic-Table"><p class="Body">Papalık Roma’sı (boynuz dikey olarak hareket ediyor)</p></td></tr></tbody></table>

`Daniel 7:9–14; 8:14, 26 ayetlerini oku. Bu ayetlerde tarif edildiği şekliyle, gökte ne oluyor?`

Daniel 7. ve 8. bölümler, 1798 yılında papanın Napolyon’un Generali Berthier tarafından tutuklanmasıyla sona eren orta çağın zulüm dönemi sonrasında bir yargılamadan bahsediyorlar (Va. 13:3). Yargılama, “mahkemenin kurulduğu” (bkz. Dan. 7:10) gökte gerçekleşiyor ve “insanoğluna benzer biri, göğün bulutlarıyla gelerek, eskiden beri var Olan’ın yanına doğru ilerliyor” (bkz. Dan. 7:13). Bu yargılama sahnesi 1798 yılından sonra, İsa’nın İkinci Gelişi’nden önce gerçekleşiyor.

Daniel 7. bölümdeki bu yargılama sahnesi, Daniel 8:14 ayetindeki tapınağın paklanması ile tamamen aynı doğrultuda. Aynı şeyden bahsediyorlar. Daniel 8:14 ayetine göre, Kefaret Günü diliyle, “tapınağın bu paklanmasının” süresi 2300 akşam ve sabah, ya da gün. Yıl-gün ilkesiyle, bu günlerin 2300 yılı temsil ettiği sonucuna varıyoruz.

2300 yıllık sürenin başlangıç noktası, 70 haftalık (490 yıl) peygamberlik sözünün, 2300 gün görümünden chatak ya da “kesilip alındığı”, Daniel 9:24 ayetinde bulunuyor (Dan. 9:24). Aslında, pek çok araştırmacı haklı olarak, Daniel 8:14 ayetindeki 2300 gün (yıl) peygamberlik sözüyle, Daniel 9:24–27 ayetlerindeki 70 hafta (490 yıl) peygamberlik sözünü, tek bir peygamberlik sözünün iki parçası olarak görüyorlar. 70 haftalık peygamberlik sözündeki bir sonraki ayet, yani Daniel 9:25, bu zaman aralığının ne zaman başladığını bildiriyor, “Yeruşalim’ yeniden kurmak için buyruğun verilmesi.” Bu olayın tarihi “Kral Artahşasta’nın krallığının yedinci yılı” (Ezra 7:7) ya da M.Ö. 457 tarihidir. Buna 2300 yıl eklediğimizde M.S. 1844 tarihine ulaşıyoruz, bu da 1798’den çok sonrası değil ve İsa’nın İkinci Gelişi’nden öncesi. Bu, İsa’nın En Kutsal Yer’e girdiği ve şefaat işine, göksel tapınağın paklanması işine başladığı tarihtir. Cuma gününün dersindeki tabloya bak.