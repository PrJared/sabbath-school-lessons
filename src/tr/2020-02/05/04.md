---
title:  Kutsal Yazılar’ın Açıklığı
date:  28/04/2020
---

Eğer Kutsal Kitap’ın metni anlam açısından bulanık olsa, Kutsal Yazılar’a yapılan hiç bir başvuru tek başına bir anlam ifade etmezdi.

`Matta 21:42; Matta 12:3, 5; Matta 19:4; Matta 22:31; Markos 12:10, 26; Luka 6:3; Matta 24:15 ve Markos 13:14 ayetlerini oku. İsa’nın tekrar tekrar Kutsal Yazılar’dan bahsetmesi, onun mesajının açıklığına dair ne belirtiyor?`

Kutsal Kitap’ın tanıklığı çok nettir: Kutsal Kitap, öğrettiklerinde yeteri kadar açıktır. Kutsal Kitap o kadar açıktır ki, özellikle de en temel öğretilerinde, çocuklar tarafından da yetişkinler gibi anlaşılabilir. Fakat bununla birlikte anlayışımızın derinlere inmesini sağlayacak sınırsız fırsatları da içinde barındırmaktadır. Bize Kutsal Kitap’ın anlamını açıklasınlar diye kilisenin majisterine ihtiyacımız yok. Aslında onun temel öğretileri her imanlı tarafından anlaşılabilirerdir. O, yorumlanmasını ruhani rahiplik gibi seçkin bir azınlıkla sınırlamak yerine, her imanlının rahipliğini kabul eder. Bu sebeple, Kutsal Kitap kendi başımıza Kutsal Yazıları çalışmamız için bizi yüreklendiriyor çünkü Allah’ın bizim için olan mesajını anlama kabiliyetine sahibiz.

Yerinde bir tespit şöyle diyor: “Kutsal Kitap yazarlarının sürekli örneği, Kutsal Yazılar’ın, eğer açık ve belirgin bir şekilde ima edilen bir tasvir yoksa, yalın ve kelimesi kelimesine anlaşılmaları gerektiğini gösteriyor. . . . Sözcük anlamının ardındaki, sadece ermiş olanların gizemini çözebileceği saklı, gizli mecazi anlamın ’çekirdeğine’ ulaşmak için bir ’kabuğu’ soymaya gerek yok.”—The Handbook Of Seventh-day Adventist Theology [Yedinci Gün Adventist İlahiyatı El Kitabı], s. 65.  Tersine, Kutsal Kitap’ın açıklığı dile, anlama ve Kutsal Yazılar’ın kelimelerine uymaktadır çünkü kutsal kitap yazarları tarafından kastedilen, kutsal kitap metninin öznel, denetimsiz, çoklu anlamları değil, şüphesiz bir gerçektir.

Bunların hiçbiri zaman zaman tamamıyla anlamadığımız ya da kavramadığımız ayetler ya da metinlerle karşılaşmayacağımız anlamına gelmiyor. Sonuçta bu Allah’ın Sözü ve biz de sadece düşkün insanlarız. Bununla birlikte, Allah’ın Sözü, özellikle de kurtuluş meselesiyle ilgili, gerçekten bilmeye ihtiyaç duyduğumuz konularda, yeterli derecede açıktır.

`Bazı ayetleri anlamayıp onları daha sonra açıklığa kavuşturulması için bir kenara koyduğun zamanları düşün. Bu tecrübenden benzer bir sorunu yaşayan kişiye belki de yardımcı olabilecek ne öğrendin?`