---
title:  Inside Story
date:   01/05/2020
---

sa’ya Giden Yol

Antonis Matsoukaros

Hristiyan bir ülke olan Kıbrıs’ta büyüdüm. Ama ailem sadece sözde Hristiyandı. 12 yaşımdayken hastalandım ve hiçbir doktor beni iyi edemedi. Böylece Tanrı’yı aramaya başladım. İyileşme umuduyla çeşitli kiliseleri ziyaret ettim. İkonaların önünde eğildim ve mum yaktım, eylemlerimin Tanrı’yı bana yardım etmeye ikna edeceğini düşündüm. Ama işe yaramadı. Yıllar sonra, 30 yaşımdayken, halka açık bir salonundaki arkeolojik ve manevi konularda bir dizi konferansın reklamını yapan bir broşür buldum. Her gecenin konusu listelenmişti. O zamanlar bilmesem de, toplantılar Yedinci Gün Adventist Kilisesi tarafından düzenleniyordu.

İlgilenmedim. Ancak konuların yer aldığı listenin ortasında bir konu dikkatimi çekti: “Deccal (Anti-Christ) ve 666 sayısı.” Bu konferansa katılmaya karar verdim. Canlı sunum ilgimi çekti ve kalan toplantılara katıldım. Sonuç olarak, organizatörler, katılımcıları Yedinci Gün Adventist kilisesine ibadet etmeye davet ettiler. Düzenli olarak katılmaya başladım ve sonunda Adventist mesajı hakkında ikna oldum. Ama vaftiz edilme konusunda tereddüt ettim. Lefkoşa oldukça küçük bir şehir ve toplum oldukça birbirine bağlı, bu yüzden arkadaşlarımın ve ailemin Yedinci Gün Adventisti olmak için kendi çocukluk kilisemi terk ettiğimi anladıklarında nasıl tepki vereceklerini merak ettim. 10 yıl boyunca vaftiz olmanın önemli olup olmadığını düşündüm. Beni daha iyi bir insan yapar mıydı? Bu kiliseyi ve yaşam tarzını takip etmeye hazır mıydım? Pastör çok sabırlıydı. Zamanla iyi arkadaş olduk. Kibarca bir cesaretlendirmeden sonra vaftiz edildim.

Bu kararımdan dolayı hiç pişman olmadım.

O güzel günden beri birkaç yıl geçti. Bugün 55 yaşındayım ve küçük kilise ailemizde aktifim. Sebt Okulu’nu öğretiyorum ve Kıbrıs halkına ulaşması için bir web sitesi kurmak için yeni bir pastörle çalıştık. İsa yakında geliyor ve bunu yaptığında sonunda hastalığımdan iyileşeceğim. Daha da önemlisi, Kıbrıs ve dünyadaki insanların bilmesini ve hazır olmasını istiyoruz. Bu çeyreğin onüçüncü Sebt Günü’nün bağışının bir kısmı, Antonis’in cemaati ve diğer iki cemaat için Lefkoşa’da yeni bir kilise binası ve toplum merkezi inşa etmeye yardımcı olacaktır. Cömert bir bağışlarınız için teşekkür ederiz.

