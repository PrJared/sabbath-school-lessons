---
title:  Ek Çalışma
date:  01/05/2020
---

Yedinci Gün Adventist İlahiyatı El Kitabı’nda, Kutsal Kitap Yorumu bölümünde, Kutsal Yazılar’ın karşılaştırması kısmında, “ Kutsal Kitap Kendi Kendisinin Yorumcusudur”, Kutsal Yazılar’ın Tutarlılığı ve Kutsal Yazılar’ın Açıklığı bölümlerini oku, s. 64–66. Education [Eğitim] kitabında, 185–192 sayfalarındaki, 20. Bölüm, “Bible Teaching and Study [Kutsal Kitap Öğretisi ve Çalışması]”; Selected Messages [Seçme Mesajlar] kitabı 3. Ciltte, 29–33 sayfalarındaki, “The Primacy of the Word [Söz’ün Önceliği]” bölümlerini oku.

“Kutsal Kitap öğrencisine, ona bir acemi ruhuyla yaklaşması gerektiği öğretilmelidir. Onun sayfalarını fikirlerimizi ayakta tutmaya kanıt bulmak için değil Allah’ın ne söylediğini bilmek için karıştırmalıyız. Kutsal Kitap’ı doğru bir şekilde bilmek ancak sözün aracılığı kullanılarak verildiği o Ruh’un yardımı vasıtasıyla kazanılabilir. Ve bu bilgiye sahip olmak için onu yaşamamız gerekir. Allah’ın Sözü’nün tüm buyruklarına itaat etmeliyiz. . . . Kutsal Kitap çalışması bizim en gayretli çabamızı ve dirayetli tefekkürümüzü gerektirir. Madencinin altın cevherini bulmak için toprağı kazması gibi, biz de ciddiyetle ve ısrarla Allah’ın Sözü’ndeki cevheri aramalıyız.”—Ellen G. White, Education [Eğitim], s. 189.

“Kutsal Kitap’ı yemeğin, ekmeğin ve suyun, onun ilkelerini kişiliğinin unsurları yaptığında, Allah’tan nasıl tavsiye alacağını daha iyi bileceksin. Bugün sizin önünüzde kıymetli Söz’ü yüceltiyorum. ’Rahibe White şunu dedi’, ’Rahibe White bunu dedi’ diyerek benim söylediklerimi tekrarlamayın. İsrail’in Rab Tanrı’sının ne dediğini öğrenin ve O’nun emrettiklerini yapın.”—Ellen G. White, Selected Messages [Seçme Mesajlar], 3. Cilt , s. 33.

**Tartışma Soruları**

`İnsanlar bir konuda Kutsal Kitap’ın söylediklerinin tümüne bakmak yerine sadece bir kaç seçilmiş ayete baktıkları için hangi yalan yanlış inançlara sahipler?`

`Matta 11:11 ayetinde, İsa Vaftizci Yahya hakkında şöyle demişti: “Size doğrusunu söyleyeyim, kadından doğanlar arasında Vaftizci Yahya’dan daha üstün biri çıkmamıştır. Bununla birlikte, Göklerin Egemenliği’nde en küçük olan ondan üstündür.” İsa burada yazısı olmayan bir peygamberden bahsediyor olmasına rağmen onun hakkında böyle şeyler söylüyor. Bu, gerçek bir peygamberin, Kutsal Kitap’ta bir kitapçığı olmasa da gerçek bir peygamber olabileceğine dair bize ne anlatmalı? Yedinci Gün Adventistleri olarak biz bu gerçekten hangi dersi çıkarmalıyız?`

`Kutsal Kitap’ı nihai yetkilimiz olarak savunan sadece biz Adventistliler değiliz. Bunu yapan başka kiliseler de var. O halde, diğer Hristiyanların da Kutsal Kitap’ta bulduklarını iddia ettikleri birbirini tutmayan öğretileri nasıl açıklayacağız?`