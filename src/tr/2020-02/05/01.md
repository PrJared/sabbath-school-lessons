---
title:  Yalnızca Kutsal Yazılarla–Sola Scriptura
date:  25/04/2020
---

### Konuyla İlgili Metinler
1Ko. 4:1–6; Tit. 1:9; 2Ti. 1:13; Mar. 12:10, 26; Luk. 24:27, 44, 45; Yşa. 8:20.

> <p>Hatırlama Metni</p>
> “Tanrı’nın sözü diri ve etkilidir, iki ağızlı kılıçtan daha keskindir. Canla ruhu, ilikle eklemleri birbirinden ayıracak kadar derinlere işler; yüreğin düşüncelerini, amaçlarını yargılar” (İbraniler 4:12).

Protestanların “Yalnızca Kutsal Yazılar” (sola scriptura) savı, Kutsal Yazılar’ı ilahiyatın yegâne standardı ve belirleyici kaynağı seviyesine yükseltti. Kutsal Yazılar ve geleneğin üzerinde duran Roma Katolik ilahiyatının tersine, Protestan imanı “yalnızca” anahtar kelimesini vurguladı; yani iman ve öğreti konularında yalnızca Kutsal Yazılar nihai yetkilidir.

Roma’ya ve onun yıllardır öğretmekte olduğu yanlışlara karşı başlattığı isyanda, Protestan kilisesine belirleyici güç ve yetkiyi sağlayan Kutsal Kitap’tı. Kutsal metinlerden bir çok farklı anlamın çıkartılabildiği Kutsal Yazılar’ın mecazi yorumuna karşılık, Protestan Reformcular, dilbilgisini ve kutsal metinlerin kelime anlamını ciddiye alan, Kutsal Kitap’ın gramatik-tarihsel yorumunun önemi üzerinde durdular.

Bu hafta sola scriptura ilkesini ayrıntılı şekilde inceleyeceğiz. Sola Scriptura ilkesinin, Allah’ı Sözü’nü doğru şekilde anlamak için zaruri olan, kutsal yazıların yorumlanmasına dair bazı temel ilkeleri işaret ettiğini öğreneceğiz. Biz, Protestanlar olarak Kutsal Kitap’ın nihai öğretisel yetkili olduğunu savunmalıyız.

_*2 Mayıs Sebt Gününe hazırlık için bu haftanın konusunu çalış._