---
title:  Kutsal Yazılar’ı Kutsal Yazılar Yorumlar
date:  29/04/2020
---

Kutsal Kitap, sadece Kutsal Yazılar temelde bir bütünlüğe sahip olduğu için, kendi yorumcusu olarak işlev görebilir. Bu bütünlük olmasa, Kutsal Yazılar, bir parça Kutsal Yazı’nın diğer parçaları yorumladığı ve bu şekilde ilgili ayetleri anlamak için bir anahtar olduğu, kendi anlamını açıklayan ışık olamazdı.

`Luka 24:27, 44, 45 ayetlerini oku. İsa Kim olduğunu açıklamak için Kutsal Yazılar’a ne şekilde atıfta bulunuyor? Bu, Kutsal Yazılar’ı nasıl kullanabileceğimiz konusunda bize ne anlatıyor?`

Kutsal Yazılar’ın Kutsal Yazılar’ı yorumlamasına izin vermekteki güzellik, onun kendi anlamına daha da ışık tutuyor olmasıdır. Bunu yaparken görüşümüzü kanıtlamak için çeşitli ayetleri rastgele sıralamıyoruz. Tersine, dikkatli bir şekilde her metnin içeriğini dikkate alıyoruz. Araştırılmakta olan metnin öncesindeki ve sonrasındaki ayetlerin yanında, söz konusu metnin içinde bulunduğu kitapçığı da göz önünde bulundurmalıyız. Dahası, Pavlus’un dediği gibi Kutsal Kitap’ta “önceden ne yazıldıysa, bize öğretmek için” (Rom. 15:4) yazılmış olduğu için, bir konunun üzerindeyken, Kutsal Yazılar’ın o konuda söylediği her şeyi çalışmamız gerekir.

“Kutsal Kitap kendisinin yorumcusudur. Kutsal Yazı, Kutsal Yazı ile karşılaştırılmalıdır. Öğrenci, dünyayı bir bütün olarak ve onu oluşturan parçaların birbiriyle olan ilişkisini görmeyi öğrenmelidir. Kutsal Yazılar’ın büyük ana teması, Allah’ın dünya için olan ilk gayesi, büyük mücadelenin yükselişi ve kurtarılma işi hakkında bilgi kazanmalıdır.”—Ellen G. White, Education [Eğitim], s. 190.

Kutsal Yazı’yı Kutsal Yazı ile karşılaştırırken, Kutsal Kitap’ı etraflıca çalışmak çok önemlidir. Eğer mümkünse bunu onun orijinal dillerini kullanarak, ya da en azından orijinal İbranice ya da Grekçe dilinde bulunan anlama sadık kalınarak yapılmış bir tercüme kullanarak yapmalıyız. Kutsal Kitap’ı iyi bir şekilde anlamak için orijinal dilleri bilmek gerekli olmasa da, biliniyorsa kesinlikle yardımı olur. Eğer bilinmiyorsa Sözü imanla ve duayla, alçakgönüllülük ve tevazu içinde bir tavırla çalışmak elbette önemli fayda sağlayacaktır.

`Ölülerin durumu gibi sadece birkaç ayete bakıp diğer ayetleri görmezden gelmenin yanıltıcı sonuçlar verebileceği bir öğretiyi düşün. Bu durum, Kutsal Kitap’ın ne öğrettiğini en iyi şekilde anlamak için bir konu hakkında Kutsal Kitap’ın söylediği her şeyi toplayıp okumamızın gerekliliğine dair bize ne anlatıyor?`