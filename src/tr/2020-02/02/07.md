---
title:  Ek Çalışma
date:  10/04/2020
---

www.adventistbiblicalresearch.org/materials/bible-interpretation-hermeneutics/methods-bible-study adresinde bulabileceğin “Methods of Bible Study [Kutsal Kitap’ı çalışma yöntemleri]” belgesinden, “2. Presuppositions Arising From the Claims of Scripture [Kutsal Yazılar’ın Savlarından Çıkan Varsayımlar] bölümünü oku.

Kutsal Kitap imanımız için önemli olsa da, onu okurken ve çalışırken Kutsal Ruh yüreklerimizi ve aklımızı etkiliyor olmasa, bizim için tek başına gerçek bir ruhsal değer taşıyor olmazdı.

“Allah, Sözü’nde, insana kurtuluş için gerekli olan bilgiyi vermiştir. Kutsal Yazılar, O’nun isteğinin yetkin ve yanılmaz açıklaması olarak kabul edilmelidir. Bunlar, karakter standardı, doktrinlerin açıklayıcısı ve deneyimlerin kriteridir. . . . Ancak Allah’ın kendi isteğini insanlara sözü aracılığıyla bildirmesi, Kutsal Ruh’un sürekli varlığını ve yönlendirmesini gereksiz hale getirmemiştir: Aksine, Kutsal Ruh sözü O’nun hizmetkârlarına açmak ve öğretilerini aydınlatarak uygulamak üzere, Kurtarıcımız tarafından vaat edilmiştir. Kutsal Kitap’ı esinleyen Allah’ın Ruh’u olduğuna göre de, Ruh’un öğretisinin sözün öğretisine aykırı düşmesi mümkün değildir.”—Ellen G. White, Büyük Mücadele, s. 10.

**Tartışma Soruları**

`Allah Kendisini ve isteğini neden bize açıklıyor? Açıklamaya neden ihtiyacımız var?`

`Allah Kendisini ne şekilde açıklıyor? Allah Kendisi hakkındaki bir şeyi açıklamak için değişik aracılar kullanıyor. Genel olarak bunu doğa aracılığıyla, fakat daha belirli biçimde, düşler (Dan. 7:1); görümler (Yar. 15:1); işaretler (1Kr. 18:24, 38) ve Oğlu İsa Mesih (İbr. 1:1, 2) aracılığıyla yapıyor. Allah Kendisini bizzat sana gösterdi mi? Tecrübeni paylaş.`

`Bazı Kutsal Kitap bilginleri Kutsal Kitap’ın bir çok öğretisini sadece söylence olarak görerek reddediyor. Yaratılış öyküsü, hakiki Adem ve Havva, Mısır’dan Çıkış ve Daniel’in öyküleri, ruhsal gerçekleri öğretmek için uydurulmuş öyküler olarak görülerek ciddiye alınmayan (Eski Ahit’ten) öğretilere sadece birkaç örnek. İnsanlar Allah’ın Sözü üzerine yargıda bulunduğunda işte bu oluyor. Bu, böyle bir yaklaşımın açıkça ne kadar tehlikeli olduğuna dair bize ne anlatmalı?`

`Allah, isteğini Kutsal Kitap’ta güçlü bir biçimde açıklamıştır. Fakat Allah, O’nun isteğini ve O’nun sadece İsa Mesih’te kurtuluş haberini yaymakta senin yardımını istiyor. İnsanlar seni gözlemlediklerinde sende ve senin davranışında nasıl bir Allah görüyorlar?`