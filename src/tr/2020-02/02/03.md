---
title:  Esinlenme Süreci
date:  06/04/2020
---

Allah isteğini insanoğluna iletmek için aracı olarak dil kullandığı için, ilahi vahiy yazılabilme özelliğine sahiptir. Evet, daha önce görmüş olduğumuz gibi, Kutsal Kitap, Allah’ın insan aracılar kullanarak, gerçeği, O’nun mesajını ileten ve koruyan Kutsal Ruh’un işi vasıtasıyla bize açıklamasının bir sonucudur. İşte bu sebeple Yaratılış’tan Vahiy’e kadar (örneğin Yaratılış 3:14, 15 ayetlerini Vahiy 12:17 ile karşılaştır) Kutsal Yazılar’ın tümünde görünen temeldeki bütünlüğü umabiliriz.

`2. Petrus 1:21; 2. Timoteos 3:16, 17 ve Yasanın Tekrarı 18:18 ayetlerini oku. Bu ayetler Kutsal Yazılar’ın esinlenmesi hakkında ne diyorlar?`

Her parçası, okunurken aynı derecede ilham verici, hatta bugün bizim için mutlaka uygulanabilir olmasa da (örneğin İbrani bayramlarıyla ilgili bölümler esinlenmeydi fakat buna rağmen bizden günümüzde onları tutmamız istenmiyor), Kutsal Yazılar’ın tamamı ilahi bir şekilde esinlenmiştir. Yine de, kolay okunmayan, kolay anlaşılamayan ya da günümüzde bizim hayatımıza uygulanabilirliği olmayan o bölümler de dahil, Kutsal Yazılar’ın tamamından öğrenmeliyiz.

Ayrıca, Kutsal Kitap’taki her şey doğrudan ya da doğaüstü şekilde ilham olunmamıştır. Allah, mesajını iletmek için bazen dikkatli bir şekilde araştırma yapmış ya da var olan belgelerden yararlanmış olan (Hoş. 10:13, Luk. 1:1–3 ayetlerine bak) kutsal kitap yazarlarını kullanmıştır.

Bu durumda bile Kutsal Yazılar’ın tamamı esinlenmedir (2Ti. 3:16). İşte bu yüzden Pavlus, “önceden ne yazıldıysa,” “Kutsal Yazılar’ın verdiği cesaretle umudumuz olsun diye” bizim için yazıldığını söylüyor (bkz. Rom. 15:4).

“Kutsal Kitap kendisinin yazarı olarak Allah’ı gösterir; ancak insan elleriyle yazılmıştır; farklı kitapların çeşitli tarzlarında birkaç yazarın özelliklerini gösterir. Ortaya konulan gerçeklerin hepsi ’Tanrı esinlemesidir’ (2. Timoteos 3:16); fakat bunlar insanların sözleriyle ifade edilmiştir.”—Ellen G. White, Büyük Mücadele s. 8.

`Günümüzde Kutsal Kitap’ın pek çok bölümündeki ilahi yazarlığı, Yaratılış, Mısır’dan Çıkış, kurtarılış gibi çok önemli bir çok öğretiyi dahi kapsayacak şekilde reddeden kutsal kitap bilginleri var. Bu kapıyı azıcık bile aralamamamız neden çok önemli? Sonuçta Allah’ın Sözü’ne göre yargılanmayacak mıyız?`