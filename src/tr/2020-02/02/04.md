---
title:  Allah’ın Yazılı Sözü
date:  07/04/2020
---

`“RAB Musa’ya, ’Bunları yaz’ dedi, ’Çünkü seninle ve İsrailliler’le bu sözlere dayanarak antlaşma yaptım’ ” (Çık. 34:27). Rab, Musa’nın bu sözleri halka aktarmasını sağlamak yerine neden onları yazmasını sağlamıştı? Yazılı Söz’ün bariz faydası nedir?`

Konuşan ve insan dilini yaratmış olan Allah, seçilmiş kişilerin, ilahi şekilde vahyedilen gerçekleri ve ilahi şekilde esinlenen düşünceleri, insan sözleriyle en doğru ve güvenilir biçimde iletmelerini sağlamıştır. Bu sebeple, Allah’ın ilk zamanlarda kutsal kitap yazarlarına, yazarken O’nun talimatlarına ve vahyine uymalarını buyurmuş olması şaşırtıcı değil.

**Aşağıdaki ayetler, yazılı Vahiy hakkında ne söylüyorlar?**

`Çık. 17:14; 24:4`

`Hoş. 24:26`

`Yer. 30:2`

`Va. 1:11, 19; 21:5; 22:18, 19`

Allah neden vahyinin ve esinlenen mesajlarının yazılmasını buyurdu? Bu sorunun açık cevabı, onları unutmamamız için bunu istemiş olduğudur. Kutsal Kitap’ın yazılı sözleri daimi birer referans noktasıdırlar ve bizi Allah’a ve O’nun isteğine yönlendirirler. Yazılı bir belge, tekrar tekrar söylenmesi gereken sözlü mesajlara göre genellikle daha kolay bir şekilde muhafaza edilebilir ve çok daha güvenilirdir. Ayrıca, defalarca kopyalanabilen Yazılı Söze, sözlü mesaja göre çok daha fazla sayıda kişinin ulaşması sağlanabilir. Son olarak, belirli zaman ve yerde ancak sınırlı sayıda kişiyle konuşabiliriz, oysa yazıya dökülmüş olan, çok sayıda farklı yerdeki ve kıtadaki sayısız okuyucu tarafından okunabilir, hatta nesiller sonra bile bir bereket olabilir. İnsanlar kendileri okuyamıyorsa, diğerleri yazılı belgeyi onlar için sesli bir şekilde okuyabilir.