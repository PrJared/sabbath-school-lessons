---
title:  Kutsal Kitap’ın Kökeni ve Doğası
date:  04/04/2020
---

### Konuyla İlgili Metinler
2Pe. 1:19–21; 2Ti. 3:16, 17; Yas. 18:18; Çık. 17:14; Yu. 1:14; İbr. 11:3, 6.

> <p>Hatırlama Metni</p>
> “Tanrı’ya sürekli şükretmemiz için bir neden daha var: Tanrı sözünü bizden duyup kabul ettiğiniz zaman bunu insan sözü olarak değil, gerçekte olduğu gibi, Tanrı sözü olarak benimsediniz. Siz imanlılarda etkin olan da bu sözdür” (1. Selanikliler 2:13).

Kutsal Yazılar’ın kökenini ve doğasını görme ve anlama şeklimiz, Kutsal Kitap’ın hayatımızda ve bütünüyle kilisede oynadığı rolü önemli ölçüde etkiler. Kutsal Kitap’ı nasıl yorumladığımız, önemli ölçüde vahiy ve esinlenme sürecini anlama biçimimize göre şekillenir ve onun etkisinde olur. Kutsal Yazılar’ı doğru bir şekilde anlamak istediğimizde, öncelikle ona nasıl yaklaşmamız gerektiği konusunda temel değişkenleri Kutsal Kitap’ın belirlemesine izin vermeliyiz. Matematiği, biyoloji ya da sosyolojide kullanılan deneysel metotları kullanarak çalışamayız. Tarih çalışırken kullandığımız aynı araçlarla fizik çalışamayız. Aynı şekilde, sanki Allah hiç var olmamış gibi tanrıtanımaz yöntemlerle Kutsal Kitap’a yaklaşarak, onun ruhsal gerçeklerini doğru bir biçimde bilmek ve anlamak mümkün olmayacaktır. Tersine, Kutsal Yazılar’a dair yorumumuz, Allah Sözü’nün ilahi-insan boyutunu ciddiye almak zorundadır. Bu yüzden, Kutsal Yazılar’ın düzgün bir yorumu için gerekli olan, Kutsal Kitap’a metodolojik kuşkuculuk ya da şüphe ile değil iman ile yaklaşmamızdır.

Bu hafta, Kutsal Kitap’ı anlamamıza ve yorumlamamıza etki etmesi gereken, onun köken ve doğasının temel unsurlarına bakacağız.

_*11 Nisan Sebt Günü’ne hazırlık için bu haftanın konusunu çalış._