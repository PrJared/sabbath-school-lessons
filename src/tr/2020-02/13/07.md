---
title:  Ek Çalışma
date:  26/06/2020
---

Ellen G. White, Yol Gerçek ve Yaşam kitabından, 60–68 sayfalarındaki “Dua Etme Ayrıcalığı” bölümünü oku.

“Doğal gözler Mesih’in alımının ve güzelliğinin asla farkına varamaz. Ancak Kutsal Ruh’un, cana onun Günah taşıyıcının–Mesih’in her şeye yeterliliği– merhameti ve bağışlayıcılığının yoksunluğundaki, yani gerçekteki umutsuz, yardıma muhtaç durumunu açıklayan manevi aydınlatması, kişinin O’nun sonsuz merhametinin, ölçülemez sevgisinin, cömertliğinin ve görkeminin farkına varmasını sağlayabilir.”—Ellen G. White, The Upward Look [Yukarıya Bakış], s. 155.

“Kutsal Yazılar’ın kısımları, hatta bütünüyle bölümleri, Şeytan ayartmalarıyla geldiğinde tekrarlanmak için hafızaya alınabilir…  Şeytan, zihni dünyasal ve bedensel şeyler üzerinde durmaya yönlendirdiğinde, ona karşı en etkili şekilde ’yazılmıştır’ ile direnç gösterilir”—The Advent Review and Sabbath Herald, 8 Nisan 1884.

**Tartışma Soruları**

`Özgür irade ve özgür seçim gerçeğinin, iman ve itaate dair tüm kararlarımızdaki işlevi nedir? Hayatlarımızın pek çok alanı kendi denetimimizde olmasa da, önemli şeylerle, ölümsüz yaşama dair şeylerle ilgili konulardaki seçimlerimizde özgürüz. Sen, Allah’ın sana verdiği özgür iradeyle ne yapıyorsun? Ne tür ruhsal seçimlerde bulunuyorsun?`

`Sebt Günü’nün, bize Allah ile geçireceğimiz sessiz zaman sağlama konusundaki muhtemel ve olması gereken işlevini düşün. Sebt Günü’nü tutmak, seni Allah ile geçirmen gereken zamanda çalışmaya saplanmak ve başka şeyler yapmaktan nasıl koruyabilir? Sebt Günü’nü amaçlandığı gibi ruhsal bir bereket yapmak için çaba göstermeyi nasıl öğrenebilirsin?`

`Senin duada ve çalışmada Allah ile yalnız zaman geçirme tecrüben neydi? Bu ruhsal uygulamanın imanına etkisi nedir? Peki imanını nasıl etkilemeli? Eğer rahat hissediyorsan, okuyarak ve dua ederek geçirdiğin kendi kişisel zamanların ve onlardan kazandıkların hakkında sınıfta konuş. Senin öğrendiklerinden diğer kişiler nasıl fayda sağlayabilir?`

`Ezberlediklerin içinden en beğendiğin metinler hangileri? Onları bu kadar beğenmene sebep olan nedir? Onları ezberlemek senin için nasıl bir bereket oldu?`