---
title:  Allah’ın Sözü ile Sessiz Zamanlar
date:  24/06/2020
---

Hayatlarımız gittikçe telaşlı, stres ve gerginlikle dolu bir hale dönüşüyor. Bazen sadece geçinmek için–hayatta kalmak ve sofraya yemek koymak için çok çalışmamız gerekiyor. Bazen de, hayatın gereksinimlerine sahip olsak da hep daha fazlasını istediğimiz için koşuşturup duruyoruz. Bizi mutlu edeceğini ya da başarılı hissettireceğini düşündüğümüz şeyleri istiyoruz. Fakat Vaiz kitapçığında Süleyman’ın bizi uyarmış olduğu gibi, bu her zaman gerçekleşmiyor.

Sebebi her neyse, yaşantımız son derece meşgul olabiliyor ve bu meşguliyet içinde Allah’a yer bırakmamak çok kolay. İnanmadığımızdan değil, soluğumuzu “elinde tutan” (Dan. 5:23) Rabb’e okuyarak, dua ederek ve yanaşarak nitelikli zaman geçirmediğimiz için. Allah ile nitelik zaman geçirmemizi engelleyen diğer şeyler tarafından dikkatimiz dağılmış olabilir. Hepimizin Kurtarıcımız olan İsa ile buluşmak için isteyerek yavaşladığımız zamanlara ihtiyacımız var. Dinlemekte duraksamazsak Kutsal Ruh bizimle nasıl konuşabilir? O’nun Sözü’nü okuyarak ve dua ile onunla iletişimde olarak Allah’la geçirilen özel sakin zaman, bizim ruhsal yaşantımızın kaynağıdır.

`Mezmurlar 37:7; Mezmurlar 46:10 ve Mezmurlar 62:1, 2, 5 ayetlerini oku. Bu ayetler Allah ile sessiz zaman hakkında bize ne öğretiyor? Allah ile sessiz zaman neden çok önemli?`

Eğer birini seviyorsanız, o sevdiğiniz kişiyle birlikte yalnız zaman geçirmekten hoşlanırsınız. Rahatsız edilmeden Allah’ın Sözü’nü okuyabileceğiniz ve üzerinde derinlemesine düşünebileceğiniz bir yer seçin. Bu ancak koşuşturmacalı hayatınızda, bu karşılaşma için isteyerek özel bir zaman penceresi açarsanız başarılı olabilir. Bu sükunet ve derinlemesine düşünce dakikaları için en iyi zaman genellikle günün ilk saatleridir. İş ile geçecek gün başlamadan önce böyle zaman geçirmek, günün kalanı için bir berekete dönüşebilir çünkü kazandığınız değerli düşünceler uzun saatler boyunca size eşlik edecektir. Fakat Allah ile rahatsız edilmeden buluşmak için ihtiyacınız olan doğru nitelikli zamanı bulmakta yaratıcı olun.

Dua aracılığıyla Kutsal Kitap’ın yaşayan Allah’ıyla bağlantılı olmak, yaşantınızı başka hiçbir şeyin etkileyeceği kadar etkiler. Sonunda da sizin daha da İsa gibi olmanıza katkı yapar.

`Rab ile geçireceğin yalnız zamanı aramakta ne kadar isteklisin? Bu zamanlar ne gibiler ve Allah gerçeği ve O’nun sevgisini daha da iyi bilmende sana nasıl yardım ediyorlar?`