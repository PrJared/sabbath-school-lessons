---
title:  İsa’dan Öğrenmek
date:  22/06/2020
---

İzlemek için İsa Mesih’ten daha iyi ve daha ilham verici bir örnek yoktur. Kutsal Yazıları biliyordu ve Allah’ın yazılı Sözü’nü izleyip ona bağlı kalmakta istekliydi.

`Luka 4:4, 8, 10–12 ayetlerini oku. İsa Şeytan’ın ayartmalarına karşılık vermek için Kutsal Yazılar’ı nasıl kullanıyor? Bu, özellikle ayartma zamanlarında, Kutsal Yazılar’ın bizim imanımız için ne kadar merkez olması gerektiği ile ilgili bize ne söylüyor?`

İsa Kutsal Yazılar’ı iyi biliyordu. Allah’ın Sözü’ne o kadar yakından aşinaydı ki, alıntıları ezberinden yapıyordu. Allah’ın Sözü’ne bu kadar aşina olması, Allah ile Kutsal Yazılar’ı çalışarak geçirdiği değerli kaliteli zaman sayesinde olmalı.

Eğer Kutsal Yazılar’ın tam olarak ne söylediğini ve sözlerin bağlamlarını bilmiyor olsaydı, iblis tarafından kolayca kandırılabilirdi. İblis bile Kutsal Yazılar’dan alıntı yaptı ve onu kendi aldatıcı gayeleri için kullandı Yani, aynı İblis’in yaptığı gibi Kutsal Yazılar’dan alıntı yapabiliyor olmak yeterli değildir. Ayrıca konu hakkında Kutsal Yazılar’ın başka ne dediğinin ve onun doğru anlamının da bilinmesi gerekir. Yalnızca Allah’ın Sözü ile böylesine bir yakınlık içinde olmak, Allah’ın düşmanı tarafından kandırılmamızı İsa örneğinde olduğu gibi engelleyip, Şeytan’ın saldırılarına direnebilmemizi sağlayacaktır. Defalarca İsa’nın Kutsal Yazıları anlasınlar diye, onlara “yazılmış bulunanlardan” bahsederek, takipçilerinin zihinlerini açtığını okumuşuzdur (Luk. 24:45, 46 TC; Mat. 11:10; Yu. 6:45 vs.). O, Kutsal Yazıları okuyanların onun doğru anlamını kavrayabileceklerini varsayıyordu: “Yasa’da ne yazılmıştır? Nasıl okursun?” (Luk. 10:26 CAN). İsa’ya göre, Kutsal Yazılar’da yazılmış olan, bizim hayatlarımızı ona dayandırarak yaşamamız gereken kaidedir.

Yuhanna 7:38 ayetine,–insan olup aramızda yaşayan Allah’ın Sözü–İsa, takipçilerine Kutsal Yazılar’da daha önce yazılmış olandan bahsediyor. İsa’nın vaat edilmiş Mesih olduğunu ancak Kutsal Kitap sayesinde bilebiliyoruz. O’nun hakkında tanıklık eden, Kutsal Yazılar’dır (Yu. 5:39). İsa’nın Kendisi, Allah’ın yazıya dökülmüş Sözü olan Kutsal Yazılar’a riayet etmek için istekliydi. Eğer O bu konuda istekli idiyse, bu bizim de ne yapmamız gerektiğini söylüyor?

`Ayartma ile olan mücadelende Kutsal Yazılar’ı kullanmak konusunda senin kendi tecrüben neydi? Yani, ayartılmaya çalışıldığında, Kutsal Kitap’ı okumaya ya da Kutsal Yazılar’dan alıntı yapmaya başladın mı? Sonuçta ne oldu ve bu tecrübenden ne öğrendin?`