---
title:  İsa’ya Karşı Kutsal Yazılar?
date:  23/06/2020
---

`Yuhanna 5:45–47 ayetlerini oku. İsa burada Kutsal Kitap’la olan ilişkisi hakkında hangi güçlü mesajı veriyor?`

Bazı kişiler, İsa’nın konuştuğu zaman, sözlerini Eski Ahit’teki Kutsal Yazılar’a tamamen karşıt olacak şekilde seçtiğini iddia ediyorlar. Hatta İsa’nın sözlerinin Kutsal Yazılar’ın sözlerinin üzerine yükseltildiğini söylüyorlar.

Yeni Ahit’te İsa’nın şu sözleri söylediğini okuyoruz: “…dendiğini duydunuz. Ama ben size diyorum ki…” (Mat. 5:43, 44; Mat. 5:21, 22, 27, 28, 33, 34, 38, 39 ayetleriyle karşılaştır). İsa, dağdaki vaazda bu meşhur sözleri söylediğinde, bazı yorumcuların iddia ettikleri gibi, Eski Ahit’ten vazgeçmeye ya da onu feshetmeye çalışmıyordu. Tersine, diğer insanlara karşı düşmanından nefret etmek gibi Allah’ın asla emretmediği ve hoş görmediği davranışları haklı göstermek için kullanılan çeşitli Kutsal Yazılar yorumlarına ve o dönemin bazı yorumcuları tarafından kullanılan sözlü geleneklere tepki göstermişti.

İsa Eski Ahit’i hiçbir şekilde feshetmedi ya da onun yetkisini azaltmadı. Tam tersini yaptı. Aslında O’nun kim olduğunu kanıtlayan Eski Ahit’ti. İsa, bize Allah’ın asıl maksatlarını işaret ederek Eski Ahit ifadelerinin anlamlarını pekiştirdi.

Kutsal Yazılar’ı menetmek ya da Kutsal Kitap’ın bazı parçalarını, esinlenme olmadıklarını söyleyerek karalamak için İsa’nın yetkisini kullanmak, belki de Kutsal Yazılar’a yapılmış en kurnazca fakat en tehlikeli eleştirilerden biri çünkü İsa’nın adına yapılıyor. Elimizde Kutsal Yazılar’a ne kadar çok yetki verdiğini bildiğimiz İsa örneği var ki O’nun zamanında Kutsal Yazılar sadece Eski Ahit’ten oluşuyordu. Bizim de Eski Ahit’i ne şekilde görmemiz gerektiğine dair başka ne kanıta ihtiyacımız var?

Kutsal Yazılar’ın yetkisini zayıflatmak şöyle dursun, İsa ısrarla Kutsal Yazılar’ın güvenilir ve sağlam bir rehber olduğunu savundu. Aslında dağdaki aynı vaazında açık bir biçimde şöyle diyor: “Kutsal Yasa’yı ya da peygamberlerin sözlerini geçersiz kılmak için geldiğimi sanmayın. Ben geçersiz kılmaya değil, tamamlamaya geldim” (Mat. 5:17). Ve sözlerine şöyle devam ediyor: “bu buyrukların en küçüğünden birini kim çiğner ve başkalarına öyle öğretirse, Göklerin Egemenliği’nde en küçük sayılacak” (Mat. 5:19).

`Bugüne kadar Eski Ahit’i temel almaya devam eden öğretilerden bazıları nelerdir? Örneğin Yaratılışı (Yaratılış 1–2) ve Düşüşü (Yaratılış 3) düşün. Eski Ahit’te, daha sonra Yeni Ahit tarafından kuvvetlendirilmiş olan başka hangi önemli Hristiyan gerçeklerini buluyoruz?`