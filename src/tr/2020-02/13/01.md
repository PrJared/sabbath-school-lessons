---
title:  Allah’ın Yazılı Sözü’ne Göre Yaşamak
date:  20/06/2020
---

### Konuyla İlgili Metinler
Flp. 2:12–16; Luk. 4:4, 8, 10–12; Mez.. 37:7; Mez. 46:10; Mez. 62:1, 2, 5; Kol. 3:16.

> <p>Hatırlama Metni</p>
> “Tanrı sözünü yalnız duymakla kalmayın, sözün uygulayıcıları da olun. Yoksa kendinizi aldatmış olursunuz” (Yakup 1:22).

Eğer biz Kutsal Yazılar’dan öğrendiklerimizi hayata geçirmek için azimli değilsek, Kutsal Kitap’ı çalışmanın en iyi yöntemi bile faydasızdır. Genel olarak eğitim için doğru olan, özel olarak Kutsal Kitap’ı çalışmak için de doğrudur: Sadece okuyarak ya da işiterek değil, bildiklerini uygulayarak en iyi şekilde öğrenirsin. Bu itaat, öteki türlü bize kapalı olacak olan, ilahi lütuflarla dolu bütün bir hazine evini bize açar ve bizi kavrayışımızla bilgimizi arttıracak, heyecan verici ve hayat dönüştüren bir yola sokar. Eğer Allah’ın Sözü’ne uymak ve çalıştıklarımızı hayata geçirmek konusunda istekli değilsek, büyüyemeyiz. Ve hayatımız sözlerimizle uyum içinde olmadığı için, tanıklığımız zayıflar.

Biz, Allah’ın Sözü’ne göre yaşamanın ne anlama geldiğini bize sergileyen ilham verici örnekler aracılığıyla lütuf ve bilgelikle büyürüz. İsa Mesih’ten daha iyi bir örnek ve daha teşvik edici bir güç bulunmamaktadır. O, takip edelim diye bize bir örnek verdi. Allah’ın isteği ile tümüyle uyumlu bir hayat yaşadı.

Bu hafta, Allah’ın ilahi yetkisinin altında, O’nun Sözü’ne göre yaşamanın ne anlama geldiğini çalışacağız.

_*27 Haziran Sebt Gününe hazırlık için bu haftanın konusunu çalış._