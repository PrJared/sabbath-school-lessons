---
title:  Ek Çalışma
date:  03/04/2020
---

Ellen G. White, Büyük Mücadele kitabından 598-607. sayfalardaki “Kutsal Yazılar’ın Koruyuculuğu” ve Sevgi Öğretmeni kitabından 657-675. sayfalardaki “Yüreğiniz Sıkılmasın” bölümlerini oku.

Allah’ın Sözü’nü savundukları ve ona bağlı kaldıkları için pek çokları canını verdi. Bu kişilerden biri de Kanlı Mary’nin hüküm sürdüğü dönemde, kendi bölgesi olan Hadley, İngiltere’de zorla dayatılan Katolik ayinine direnen İngiliz din görevlisi Rowland Taylor’dı. Kiliseden kovulup, Kutsal Yazılar’a olan bağlılığı ile alay edildikten sonra, İngiltere’nin adalet bakanı olan Winchester piskoposuna şahsen başvuruda bulundu fakat o da kendisini önce hapse, sonrasında ise kazığa gönderdi. 1955 yılındaki ölümünden hemen önce şu sözleri söyledi: “İyi insanlar! Ben size sadece Allah’ın Kutsal Sözü’nü öğrettim ve bu dersleri de Allah’ın bereketli kitabı Kutsal Kitap’tan çıkarttım. Bugün de buraya onu kanımla mühürlemeye geldim”—John Foxe, The New Foxe’s Book of Martyrs [Foxe’nin Yeni Şehitler Kitabı], yeniden yazan ve güncelleyen Harold J. Chadwick, s. 193. Ateş yakılmadan ve yaşamını yitirmeden hemen önce Dr. Taylor’ın 51. Mezmuru tekrar ettiği duyuldu.

Şimdi kendimize sormamız gereken soru şudur: Tanrı’nın Sözü’ndeki gerçekleri korumak için sadık kalır mıydık? Er ya da geç, son çatışmada, o test gelecek. Elbette, buna hazırlık zamanı şimdidir.

**Tartışma Soruları**

`Peygamberlik sözleri, Kutsal Kitap’ın ilahi kökenini ne şekilde doğruluyor? Tamamlanmış olan bu peygamberlik sözleri bizi imanımızda nasıl tasdik edebilir.`

`Salı gününün çalışmasının sonundaki soruya ilişkin, neden İsa’nın Mesih olduğuna dair kanıt çok kuvvetli?`

`İsa ve elçiler, Kutsal Yazılar’ın güvenilirliği ve ilahi yetkisi içinde sarsılmaz bir iman sergilediler. Örneğin İsa’nın bizzat Kendisi kaç defa (genellikle Kendisine dair) Kutsal Yazılar’ın tamamlanması gerektiğinden bahsetmişti? (Örneğin bkz. Mat. 26:54, 56; Mar. 14:49; Luk. 4:21, Yu. 13:18, Yu. 17:12). İsa’nın Kendisi bile, özellikle de peygamberlik sözlerinin tamamlanması gerektiği konusunda Kutsal Yazılar’ı (O’nun durumunda Eski Ahit) bu kadar ciddiye aldıysa, o halde bizim de Kutsal Kitap’a karşı tutumumuz ne olmalı?`