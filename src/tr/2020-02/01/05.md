---
title:  Tarih olarak Kutsal Kitap
date:  01/04/2020
---

Kutsal kitap, diğer “tanrısal” kitaplarla karşılaştırıldığında benzersizdir çünkü o tarih içinde oluşturulmuştur. Bu, Kutsal Kitap’ın (Konfüçyüs ya da Buda gibi) bir insanoğlunun felsefi düşüncelerinden ibaret olmadığı, Allah’ın belirli bir hedefe doğru ilerleyen tarihe yaptığı müdahaleleri kaydettiği anlamına gelir. Kutsal Kitap bahsinde, bu hedefler 1) Mesih vaadi ve 2) İsa’nın ikinci gelişidir. Bu şekilde ilerleyiş Yahudi-Hristiyan inancına özgüdür çünkü antik Mısır’dan modern doğu dinlerine kadar dünya üzerindeki bir çok inancın tarih görüşü döngüseldir.

`1. Korintliler 15:3–5, 51:55; Romalılar 8:11 ve Selanikliler 4:14 ayetlerini oku. Bu ayetler sadece Mesih’in dirilişi tarihi gerçeği değil, aynı zamanda onun bizim için ne anlama geldiği hakkında bize ne öğretiyor?`

Dört müjde ve Pavlus, İsa’nın öldüğü, gömüldüğü ve bedenen ölümden dirilerek çeşitli kişilere göründüğüne tanıklık etmektedir. Bu, O’nu mezara koyan ve daha sonra mezarı boş gören tanıklar tarafından onaylanmıştır. Tanıklar İsa’ya dokunmuş ve İsa da onlarla birlikte yemek yemiştir. Mecdelli Meryem, Meryem (İsa’nın annesi) ve diğer kadınlar O’nu dirilmiş Mesih olarak gördüler. Öğrenciler Emmaus yolunda O’nunla konuştular. İsa, büyük Müjde Görevi için onlara göründü. Pavlus, Kutsal Yazılar’ın tanıklığı kabul edilmezse, vaazımızın da imanımızın da “boş” olduğunu yazmıştı (1Ko. 15:14). Diğer çeviriler “boş çaba” (TC) olduğunu söylüyor. Öğrenciler şöyle diyordu “Rab gerçekten dirildi” (Luk. 24:34). Grekçe bir terim olan ontos, bir şeyin hakikaten gerçekleştiği anlamına gelir. “Gerçekten”, “elbette” ya da “hakikaten” diye tercüme edilir. Öğrenciler Rabb’in gerçekten dirildiğine tanıklık ediyorlar.

Mesih aynı zamanda “ölmüş olanların ilk örneği” (1Ko. 15:20) olarak temsil edilmişti. Mesih’in bedenen ölüden dirilmiş olması ve bugün yaşıyor olduğu tarihi gerçeği, onların da O’nun gibi diriltileceklerinin güvencesidir. Tüm Salihler “Mesih’te yaşama kavuşacak” (1Ko. 15:22). Tabir burada gelecekteki bir yaratım işini ima ediyor; “Mesih’e ait olanlar” ya da O’na sadık kalmış olanlar, “Mesih’in gelişinde” (1Ko. 15:23), “son borazan çalınınca” (1Ko. 15:52) diriltilecekler.

`Diriliş vaadi, özellikle de ölülerin uykuda olduklarını anladığımızdan beri,  neden bizim imanımız için çok merkezi? O olmasa neden bizim imanımız gerçekten “boş” olurdu?`