---
title:  Kutsal Kitap’ın Benzersizliği
date:  28/03/2020
---

### Konuyla İlgili Metinler
Yas. 32:45–47; Yar. 49:8–12; Yşa. 53:3–7; 1Ko. 15:3–5, 51–55; Rom. 12:2.

> <p>Hatırlama Metni</p>
> “Sözün adımlarım için çıra, Yolum için ışıktır” (Mezmur 119:105).

66 kitapçıktan oluşan ve 1500 yıldan uzun bir süre zarfında üç kıtada (Asya, Afrika ve Avrupa) kırktan fazla yazar tarafından yazılmış olan Kutsal Kitap benzersizdir. Onun gibi olan başka bir kutsal ya da dini kitap bulunmamaktadır. Ve şaşırtıcı değil,. Sonuçta, o Allah’ın Söz’üdür.

Mesih’ten sonraki dört yüzyıla ait 24,600’den fazla Yeni Ahit elyazması mevcuttur. Eflatun’un yedi, Heredot’un sekiz ve Homeros’un İlyada’sının biraz daha fazla, 263 adet orijinal elyazması günümüze ulaşabilmiştir. Yani, Yeni Ahit metninin doğruluğunu güçlü bir şekilde teyit eden delile sahibiz.

Kutsal Kitap tercüme edildiği bilinen ilk kitaptır, Batı dünyasında matbaada basılan ilk kitaptır ve bugün dünya nüfusunun yüzde doksan beşi tarafından okunabilecek kadar çok farklı lisanda yayımlanmıştır.

Kutsal Kitap, Allah’ın tarihteki kurtarıcı işlerine odaklandığı için içeriği ve mesajı da benzersizdir. Tarihe peygamberlik sözleri aracılığıyla müdahale edilmiştir çünkü onlar Allah’ın tasarılarının geleceğini ve O’nun sonsuz krallığını önceden bildirirler. O, Allah’ın yaşayan Söz’üdür çünkü Kutsal Yazıların esinlenmesine aracılık eden aynı Kutsal Ruh’un (2Ti. 3:16, 17), Söz’ü çalışan tüm inananlara gerçeğe ulaşmaları için rehberlik edeceği vaat edilmiştir (Yu. 14:16, 17; Yu. 15:26; Yu:16:13).

_*4 Nisan Sebt Günü’ne hazırlık için bu haftanın konusunu çalış._