---
title:  Inside Story
date:   03/04/2020
---

#### Bir Dua Taneciği

_Andrew McChesney, Adventist Müjdeleme_

Yolanda Malla, bir pirinç tarlasından duanın gücünü öğrendi.

Yolanda, kocası onu boşadıktan ve onu iki erkek çocuğuyla bıraktıktan sonra, memleketi Filipinler’deki bir tarlada pirinç ekme ve yetiştirme işi buldu. Toprak sahibi, hasatın yarısını ona vermesi koşuluyla pirinç tarlasında çalışmasına izin verdi. Tarla, bir akrabanın sahip olduğu bir alanın yanında bulunuyordu.

Yolanda çok çalıştı ve mahsul büyümeye başladığında, hasatın birinci sınıf pirinç olduğunu gördü.

“Rabbim, bu pirincin tahrip olmaması için felaket istemiyorum” diye dua etti. “Çocuklarımı doyurmam lazım.”

İki hafta sonra bölgeye güçlü bir fırtına vurdu. Yolanda evine vuran rüzgarın ve yağmurun seslerini dinledi.

Aniden pirinci hatırladı.

“Hiçbir şey yapamam Rabbim” dedi. “Lütfen duamı hatırla.”

Birkaç gün sonra, sel yatıştıktan sonra, evinden çıkıp hasarı araştırmak için pirinç tarlasına gitmeyi başardı.

Şaşırtıcı şekilde, pirinci kahverengi ve olgundu. Şiddetli fırtınanın gerçekleştiğine dair hiçbir işaret yoktu.

Sonra Yolanda çevredeki tarlalara baktı. Tamamen harap olmuşlardı. Akrabasının mahsulü bile yok olmuştu.

Tarlanın sahibi hasat zamanında hayrete düştü.

“İlk kez bu pirinç tarlası birinci sınıf pirinç üretti” dedi şaşırmış bir ses tonuyla. “Sıçanlar, geçen yıl pirinç yetiştirmek için bu tarlayı ödünç alan çiftçinin mahsulünü yedi.”

Kemirgenler o kadar çok pirinç yemişti ki, önceki çiftçi tüm mahsulü kendi başına toplayabildi. Fakat, Yolanda’nın pirinci hasat etmesine yardımcı olması için 17 kişiye ihtiyacı vardı.

Bol ürüne bakarken, Yolanda fırtınanın gecesinde ettiği duasını hatırladı.

Ev hizmetçisi olarak çalıştığı Kıbrıs’ta yapılan bir röportajda “Küçük bir dua güçlü bir duadır” dedi. “Küçük bir dua taneciği milyonlarca pirinç tanesi üretti. Pirinci sayamadık bile.”

Önümüzdeki hafta Yolanda’nın nasıl Yedinci gün Adventist olduğunu betimlediği ve Kıbrıs’ta iki arkadaşını nasıl İsa’ya yönelttiği okuyun.

Bu çeyreğin onüçüncü Sebt Günü’nün bağışının bir kısmı Kıbrıs’ın Lefkoşa kentinde yeni bir kilise binası ve toplum merkezinin inşa edilmesine yardımcı olacaktır.