---
title: 'የፍቅር ጥያቄዎች'
date: 23/09/2020
---

ፍቅር ሁልጊዜም በተግባር የሚገለጽ ነው።ለክርስቶስ ያለን ፍቅር ለሚጠፋው የሰው ዘር የሆነ ነገር እንድናደርግ የሚያነሳሳን ነው። ጳውሎስ ይህንን በቆሮንቶስ ለምትገኘው ቤተክርስቲያን እንዲህ በማለት በግልጽ አመልክቷል: ‹‹የክርስቶስ ፍቅር ግድ ይለናልና፤..››(2 ቆሮ. 5:14;አ.መ.ት )ክርስትና ከመጀመሪያውም መጥፎ ነገሮችን መተው እና በዚያም ደህንነትን ማግኘት አይደለም። ኢየሱስ በሰማይ የነበሩትን መጥፎ ልማዶቹን ‹‹በመተው›› አይደለም መጥቶ እኛን ያዳነን። መልካም የሆኑ ነገሮችን ትቶ ነበር በመምጣት እንድንድን ያስቻለን። የኢየሱስ ጥሪ ጊዜያችንን እና ያለንን ነገር ለሚፈልገው ዓላማ እንድንሰጠው ብቻ አይደለም፤ ጥሪው ህይወታችንን እንድንሰጠው ነው።

`እየሱስ በገሊላ ባህር ዳርቻ ላይ ከደቀመዛሙርቱ ጋር በማለዳ ሲገናኝ፥ የመለኮታዊ ፍቅርን ጥያቄዎች ብሩህ አድርጎ አስቀመጠው። በዮሐንስ 21:15–19 ያለውን ያንብቡ። ኢየሱስ ሦስት ጊዜ ለጴጥሮስ ያቀረበለት ጥያቄ ምንድር ነው? ኢየሱስስ ይህንን ጥያቄ በተለይ ጴጥሮስን እንዲጠይቀው ያደረገው ምክንያት ምንድርነው?`

ጴጥሮስ ጌታን የካደው ሦስት ጊዜ ነበር፥ ደግሞም ኢየሱስ ከጴጥሮስ ከራሱ ከንፈር የፍቅርን ምላሽ የተቀበለው ሦስት ጊዜ ነበር። ደቀመዛሙርት በተገኙበት፥ ጴጥሮስ በመለኮታዊ ፍቅር ይቅርታ ያገኘ መሆኑን እና ኢየሱስ አሁንም ቢሆን ለዓላማው ሊጠቀምበት የሚፈልግበት ሥራ እንዳለው በማረጋገጥ የጴጥሮስን በራስ መተማመን እየገነባ ነበር።

`በዮሐንስ 21:15–19 ያለውን ደግመው ያንብቡ፥ አሁን ግን ጴጥሮስ ፍቅሩን ለክርስቶስ እያረጋገጠ የመለሰለትን መልስ ሲሰጠው ኢየሱስ በሰጠው ምላሽ ላይ እናተኩራለን። በምላሹ ኢየሱስ ከእርሱ ሲጠይቀው የምናገኘው ምንድር ነው?`

መለኮታዊው ፍቅር ህያው ነው; አልተኛም። ዕውነተኛ ፍቅር ከሙቀት ስሜት የበለጠ ነው; ጥሩ አሳብ ብቻ የምንለው አይደለም። ቁርጠኝነትን የሚጠይቅ ነው። ፍቅር ወደ ድርጊት እንድንሔድ ይገፋፋናል። ደግሞም በጠፋችው ዓለም ውስጥ የሚገኙትን ከርታታ የእግዚአብሔርን ልጆች ፍለጋ እንድንወጣ ይመራናል። ኢየሱስ ሲናገር ለጴጥሮስ፥‹‹ጠቦቶቼን መግብ›› በማለቱ፥ ትዕዛዝ እና የሚያጽናና ማረጋገጫን በአንድነት የያዘ ነበር። ጌታው ለፍቅር ምላሽ የሚያሰጥ ጥሪ አድርጎለት፥ አያይዞም ምንም እንኳን ኢየሱስ በታሰረበት ጊዜ ላይ የሰራው ሥራ፥ ኢየሱስን እንደማያውቀው መካድ ብቻ ሳይሆን እየተሳደበ እስከሚክድ ድረስ ልክ ክርስቶስ ታደርጋለህ ብሎ እንደነገረው ያደረገው ለጴጥሮስ የዕውነት የሚያሳፍረው ነገር የነበረ ቢሆንም፥ እርሱ ግን ለእርሱ የሚሰራለት ሌላ ስራ እንዳለው ጴጥሮስን አበረታታው።

ነጥቡ ምንድነው? እርስዎም በከርታታነት ጌታን አስቀይመውት ይሆን ይሆናል። ከአንድ ጊዜ በላይ በድርጊትዎ እርሱን ክደውት ሊሆን ይችላል። መልካሙ ዜና ግን ጸጋው አሁንም ድረስ ለእኛ መሆኑ እና እግዚአብሔር ገና ተስፋ ያልቆረጠብን መሆኑ ነው።በእርሱ ስራ ውስጥ; እኛ ፍቃደኛ እስከሆንን ድረስ፥ አሁንም ቦታ አለን።

`ልክ ጴጥሮስ እንዳደረገው፥ እርስዎስ ጌታን ‹‹ክደው›› ያውቃሉ? ምናልባት ከሆነ፥ ከዚህ ታሪክ፥ የጴጥሮስ ክህደት ብቻ ሳይሆን ከክርስቶስ ዘንድ ለጴጥሮስ የተነገሩት ቃላት፥ ለእርስዎ የሚነግሩዎት ነገር ምንድር ነው?`