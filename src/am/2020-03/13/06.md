---
title: 'የፍቅር ግዴታ'
date: 24/09/2020
---

በጴጥሮስ እና በኢየሱስ መካከል የነበረው ንግግር ሲደመደም፥ እነዚህ ሁለት ሰዎች በባህሩ ዳርቻ ላይ ሲራመዱ እናያቸዋለን። ማዕበሉ እየመጣ ዳርቻውን እየመታ ሲመለስ፥ ኢየሱስ የደቀመዝሙርነትን ዋጋ ለጴጥሮስ ሲያስረዳው ነበር። የኢየሱስን ጥሪ ተቀብሎ ‹‹በጎቼን መግብ›› እንዳለው የሚያደርግ ከሆነ የሚያጋጥመውን ነገር ጴጥሮስ እንዲያውቅለት ኢየሱስ ይፈልግ ነበር።

`በዮሐንስ 21:18; 19 ያለውን እናንብብ። ስለ ደቀመዝሙርነት ዋጋ ኢየሱስ ለጴጥሮስ የነገረው ነገር ምንድር ነው? ኢየሱስ በዚህ የህይወቱ ነጥብ ላይ ለጴጥሮስ የሚያስደነግጠውን ነገር የገለጠለት ለምን ይመስልዎታል?`

በእነዚህ ቃላት አማካይነት፥ ክርስቶስ አንድ ቀን ጴጥሮስ የሚያጋጥመውን ሰማዕትነት እየተነበየለት ነበር። እጆቹን ዘርግቶ በመስቀል ላይ መሰቀል ይጠብቀዋል። በዚህ ራዕይ ውስጥ፥ ክርስቶስ ምርጫን ለጴጥሮስ ሰጠው። የህይወትን ትልቁን ሐሴት: ለእግዚአብሔር መንግስት የተማረኩ ነፍሳትን የማየትን ዕድል። በጴንጤቆስጤ ቀን በሺዎች የሚቆጠሩ ወደ ክርስቶስ ሊመጡ ነው ያሉት። በኢየሱስ ስም ተዓምራትን እያደረገ ገና በአያሌ ሺዎች ፊት እርሱን ሊያከብረው ነው። ከክርስቶስ ጋር በእርሱ ተልዕኮ ውስጥ ህብረት የማድረግ ዘለዓለማዊ ሐሴት ሊጠግብ ገና ይቀረዋል። ይህ ሁሉ ዕድል ግን ያለዋጋ አይገኝም። መስዋዕትነትን፥ የመጨረሻውን መስዋዕትነት መክፈልን ይጠይቀዋል። ጴጥሮስ ምንም የጋረደው ነገር ሳይሆን በገሃድ ቁርጠኝነቱን እንዲያሳይ ነው የተጠየቀው። ለጴጥሮስ አሁን በዓለም ላይ ያለውን የኢየሱስ ተልዕኮ እንዳይቀላቀል የሚበዛበት ምንም ዓይነት መስዋዕትነት የለውም ነበር።

`በ1ኛ ዮሐንስ 3:16–18 ላይ ያለውን ያንብቡ። ፍቅርን እንደ ግንጥል ጌጥ ከሚሆን በማለት ዮሐንስ የሚያቀርብልን አማራጭ ምንድር ነው? ዮሐንስ የፍቅርን ትልቁን መስዋዕትነት እንዴት አድርጎ ነው የገለጸው?`

ለዘለዓለም ህይወት ብለን፥ ካደረግነው ምንም ቢሆን መስዋዕትነት አይመስልም። የጊዜ እና የጥረት መስዋዕትነታችን፥ ህይወታችንን እንደ መዋዕለ ንዋይ ስናፈስስ፥ ተትረፍርፎ እንደተመለሰልን ያስታውቃል።ፍቅርን በተግባር እንደማሳየት; ፍላጎትን ወደቁርጠኝነት እንደማሳደግ ያለ ምንምሐሴት የለም። ለክርስቶስ አምባሳደሮች በመሆን ለምስክርነት በአገልግሎት ውስጥ በመሰጠት ለመውጣት ምንም ነገር ሳይተበትበን ለመለኮታዊው ፍቅር ምላሽ ስንሰጥ፥ የህይወታችንን ዓላማ በማሳካት ትልቁን የህይወትን ሐሴት እናጣጥማለን። ኢየሱስ በቀላሉ እንዳስቀመጠልን:‹‹እንግዲህ እነዚህን ነገሮች ዐውቃችሁ ብትፈጽሙ ትባረካላችሁ።››(ዮሐንስ13:17;አ.መ.ት.)የህይወት ትልቁ ሐሴት እና የማያልቀው ደስታ የሚመጣው እግዚአብሔርን በምንኖረው ህይወት እና ለዓለም የእርሱን ፍቅርና ዕውነት በማካፈል የመኖራችንን ትርጉም ማሳካት ከመቻል የሚገኝ ነው።

ስለ ዘለዓለም ለመገንዘብ ከባድ የሆነ ነገር ነው፥ በተለይም ከጊዜ የምናውቀው ቅንጣት የማትሞላውን ብቻ ሲሆን።ዳሩ ግን፥ በሚችሉት አቅም ሁሉ እስቲ ዘለዓለም የተባለውን ነገር በህሊናዎ ይሳሉ፥ ዘለዓለማዊ የሆነ መልካም ህይወት በዚህ ከሚኖረን ምንም ነገር ይበልጣል- ደግሞም በዚያው ልክ በዚህች አጭር ጊዜ ውስጥ የሚኖረን ነገር ምንም ቢሆን በኢየሱስ ካለን ዘለዓለማዊ ህይወት ተስፋ እንድንጎድል በቂ ምክንያት ሊሆን አይችልም።