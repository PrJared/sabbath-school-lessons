---
title: 'የቁርጠኝነት ጥሪ'
date: 21/09/2020
---

እስቲ በምናብዎ ራስዎን በጴጥሮስ እና በዮሐንስ ቦታ ያድርጉት። ውብዋ የገሊላ ጸሐይ በጠዋት የማለዳውን ጭጋጋማ አየር እየሰነጠቀችው በመፈንጠቅ ላይ ነች።የእርስዎ አሳብ ሁሉ አንድ ነገር ላይ ነው: ዓሳ መያዝ፥ በጣም ብዙ ዓሳ። እስከ ቅርብ ጊዜ ድረስ የማስገር አጋጣሚዎች ሁሉ በመልካም እየተከናወኑ በመሆኑ፥ ሌላ ቀን ደግሞ ይመጣና በጥሩ ሁኔታ እንደሚያሰግሩ እርስዎ ተስፋ እያደረጉ ነው። በማስከተል ገና በማለዳ፥ የናዝሬቱ ኢየሱስ ሲመጣ ይመለከቱታል። ህይወትዎ በሙሉ ሌላ ታሪክ ውስጥ ሊገባ ከጫፍ መድረሱን ግን ገና አላስተዋሉም። ከእንግዲህ ዳግም እንደድሮው መሆን የለም።

`እስቲ ማቴዎስ 4:18–20 ላይ ያለውን እናንብብ። ጴጥሮስ እና ዮሐንስ እንደዚህ ዓይነት ፈጣን የሆነ ቁርጠኝነት በማሳየት ክርስቶስን ለመከተል ፍቃደኛ የሆኑት ለምን ይመስልዎታል? በዚህ ጥቅስ ከምናገኘው የትኛው ክፍል ነው ዓሳን ከማስገር ወደተሻለ ዓላማ እንዲመጡ ጥሪ ያደረገላቸው?`

ከዮሀንስ ወንጌል እንደምናገኘው፥ ከአንድ ዓመት በላይ ለሚሆን ጊዜ እነዚህ ሰዎች ስለ ኢየሱስ የሚያውቁት ነገር እንደነበረ ነው፤ የሆነ ሆኖ፥ ለእርሱ በሙላት ቁርጠኛ አልሆኑም ነበር። ሆኖም፥ስለ ክርስቶስ የምናየው መለኮታዊ የሆነ ምግባር አለ፥ ከገጽታው; ከቃላቱ እና ከድርጊቱ የሚፈልቀው የሆነ ነገር ብቻ ለእነዚህ ገሊላውያን ዓሳ አስጋሪዎች ወደ መለኮታዊ ጥሪ እየጋበዛቸው መሆኑን የሚያመለክት ነገር ነበረ። እነርሱ ጀልባዎቻቸውን; የዕለት ጉርሳቸውን እና የለመዱትን አከባቢ ትተው እንዲከተሉት ያደረጋቸው ምክንያት ለላቀ ዓላማ የቀረበላቸው ጥሪ ስለተሰማቸው ነው።እነዚህ ተራ የሚባሉ ዓሳ አስጋሪዎች እጅግ ለላቀ ዓላማ የተጠሩ መሆናቸውን ተገነዘቡ። ዛሬ ላይ እግዚአብሔር ሙያችንን እንድንተው እየጠራን ላይሆን ቢችልም፥ የላቀ ለሆነ ዓላማ ግን እየጠራዎት ነው - ይህም ማለት ደግሞ፥ የእርሱን ፍቅር እንድናካፍል እና የእርሱን ዕውነት ለስሙ ክብር እንድንመሰክር ዘንድ ነው።

`እስቲ ማቴዎስ፥ ቀራጩን በማቴዎስ 9:9 በተተረከበት መንገድ እናስበው። በጣም የሚደነቅ የሆነ ምን ነገር ከዚህ ምንባብ እናገኛለን?`

በሮማውያን ዘመን የነበሩት ግብር ሰብሳቢዎች በአብዛኛው በዝባዦች የነበሩ የተሰጣቸውን የሹመት ስልጣን ተራውን ህዝብ ለመጨቆን የሚጠቀሙ ነበሩ። በመላው እስራኤል ውስጥ ከሚጠሉ እና ከሚወገዙ ገጸ ባህርያት መካከል ይገኙበታል። በክርስቶስ ጥሪ፥ ‹‹ተከተለኝ›› ሲባሉ ስናይ፥ ማቴዎስ ኢየሱስን እንዳደመጠው እና በልቡ እርሱን ሊከተለው ሲመኝ እንደነበረ እንድንገምት ያደርገናል።ጥሪው ሲመጣለት ዝግጁ ነበር።ክርስቶስ እርሱን ሊቀበለው የሚችል በመሆኑ እና ከደቀመዛሙርቱ መካከል እንዲሆን ሊጋብዘው በመቻሉ ተገርሞ ነበር።

በጥልቅ ልባችን ውስጥ በህይወታችን ከምናየው ለሚልቅ ነገር የመናፈቅ ስሜት አለ። እኛም እንደዚያው የላቀ; የከበረና ዓላማ ላልው ህይወት ናፍቆት ሊኖረን ይገባል።

`በዚህም የተነሣ፥ ክርስቶስ ለእኛም እንደማቴዎስ እንድንከተለው ጥሪ ያደርግልናል። ኢየሱስን ለመከተል ሲሉ ሰዎች ምን ምን ወደኋላ እንደተው እስቲ ያስቡ። ለምን ነበር በስተመመጨረሻ የተገባ ሆኖ የምናገኘው?`