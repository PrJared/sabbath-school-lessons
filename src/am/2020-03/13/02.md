---
title: 'የኢየሱስ ራሱን መስዋዕት ያስደረገ ፍቅር'
date: 20/09/2020
---

ሐዋርያው ጳውሎስ በክርስቶስ የነበረው ያ አስተሳሰብ በእኛም እንዲሆን ዘንድ ያበረታታናል።ይህም እንግዲህ የሚያስደንቅ ጥያቄ እንድናነሳ ያደርገናል። የክርስቶስ አስተሳሰብ ምን ዓይነት ነበር?የእርሱን የአስተሳሰብ ሁኔታዎች የሚገዙት ምን ምን ነበሩ?የእርሱስ አስተሳሰብ ይዘቶች ምን ነበሩ?

`እስቲ ፊልጵስዩስ 2:5–11ን እናንብብ። እነዚህ ጥቅሶች ስለ ክርስቶስ አሳብ እና የእርሱን አጠቃላይ ህይወት ሲገዛ ስለነበረው ልማድ የሚመሩን እንዴት ነው?`

ለዘልዓለም ኢየሱስ ከእግዚአብሔር ጋር እኩል ነበር። ጳውሎስ ይህንን ዘላለማዊ ዕውነት እንዲህ ባሉ ቃላት ያስቀምጥልናል።‹‹እርሱ በባሕርዩ አምላክ ሆኖ ሳለ;ከእግዚአብሔር ጋር መተካከልን ሊለቀው እንደማይገባ አድርጎ አልቈጠረውም፤››(Phil. 2:6, አ.መ.ት.).በተርጓሚዎች “ባህርዩ” ተብሎ የተቀመጠው ቃል ከግሪክኛው ሞርፍ ከሚለው ቃል የመነጨ ነው።ይህም ማት የአንድ ነገር ስር መሠረት ማለት ነው።

ሁለት እኩል ዋጋ ያላቸውን ነገሮች የሚያጣምር ነው።ከሰባተኛ ቀን አድቬንቲስት ባይብል ኮሜንታሪ ይህንን ነገር እንዲህ ተብራርቶ እናገኛለን: ‹‹ይህ አገላለጽ ክርስቶስን ከአብ ጋር የሚያስተካክለው ሲሆን፥ ከሌሎች ኃይላት ሁሉ ልቆ እንዲቀመጥ ያደርገዋል። ጳውሎስም የክርስቶስን በፍቃደኝት ራሱን ማዋረድ በይበልጥ ቁንጽል አድርጎ ለመጥቀስ ይህንን ክፍል አጽንዖት ይሰጥበታል።››—7ኛ ዕትም ገጽ. 154 (ከእንግሊዝኛው) ስለ ዘለዓለማዊ ተፈጥሮው ስትናገር ኤለን ጀ.     ኋይትእንዲህ ጨምራለች:‹‹በክርስቶስ የምናየው ህይወት ያልተቀዳ; ያልተዋሰ; እና ያልተፈለፈለ ህይወት ነው።››—ዘ ዲዛየር ኦፍ ኤጅስ, ገጽ. 530 (ከእንግሊሊኛው) ኢየሱስ አምላክ ሆኖ ከዘመናት ሁሉ በፊት እንዳልነበረ፥ ‹‹ራሱን ባዶ አደረገ›› እዚህም ላይ ጥቅም ላይ የዋለው አገላለጽ ከግሪክኛ የተወሰደ ነው።

ቃል በቃል ‹‹ባዶ›› ተብሎ ተመልክቶ እናገኛለን። ኢየሱስ በገዛ ፍቃዱ በእግዚአብሔርነቱ ያለውን ዕድል እና ስልጣናት ሁሉ ጥሎ ‹‹ራሱን ባዶ›› በማድረግ፥ ለሰው ዘር ትሁት አገልጋይ ለመሆን የሰውን መልክ ያዘ። አገልጋይ ከመሆኑ የተነሣም፥ ስለ ፍቅር የተቀመጠውን የሰማይን ህግ ለመላው ዩኒቨርስ በመግለጥ፥ በሒደትም በመስቀል ላይ ታላቁን የፍቅር ተግባር ፈጽሞ አሳየ። የእኛን ህይወት ለዘለዓለም ለመቤዠት ሲል የራሱን ህይወት ተወ። የኢየሱስ አስተሳሰብ ጭብጡ ያለው ራስን መስዋዕት የሚያደርግ ፍቅር ላይ ነው።ኢየሱስን መከተል ማለት እርሱ ባፈቀረበት መንገድ እኛም ማፍቀር; እርሱ ባገለገለበት መንገድ እኛም ማገልገል; እርሱ እንደመሰከረ እኛም መመስከር ማለት ነው።ኢየሱስ በመንፈስ ቅዱስ አማካይነት እኛን ከራስ ወዳድ ትጋታችን ባዶ እንዲያደርገን ስንፈቅድለት፥ የሚያስከፍለን የሆነ ነገር ይኖራል። ኢየሱስ ያለውን ነገር ሁሉ ከፍሎበታል። ዳሩ ግን፥; ቅዱስ ቃሉ ስለ ኢየሱስ እንደሚነግረን፥ ‹‹ስለዚህ እግዚአብሔር እጅግ ከፍ አደረገው፤ከስምም ሁሉ በላይ የሆነውን ስም ሰጠው፤››(ፊሊ. 2:9, አ.መ.ት.).

`ሠማይን የምናገኝ ከሆነ በምድር ላይ የምንከፍለው ማንኛውም መስዋዕትነት ይከፈል። በጉዟችን መስዋዕት መክፈል የማይቀር ነገር ሆኖ ሣለ፥ የአገልግሎቱ ሐሴት ዛሬ ላይ ስናየው ሚዛን ይደፋል፤ በዘለዓለም ህይወታችን ሁሉ የምንደሰትበት ከክርስቶስ ጋር የመኖር ሐሴት ደግሞ የከፈልነውን መስዋዕትነት በዚህ ያለውን ምንም የማይፈይድ ያህል ያደርገዋል። ለክርስቶስ ሲሉ የራስዎን ነገር የካዱበት ጊዜ ዕውነት እንናገር እና መች ነው? ስለ ክርስትና ህይወትዎ ከዚህ መልስዎ በመነሳት ምን ሚዛን ያወጣሉ?`