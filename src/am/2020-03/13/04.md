---
title: 'ጳውሎስ: የተመረጠው የሸክላ ዕቃ'
date: 22/09/2020
---

ጳውሎስ ክርስቶስን ሲቀበል፥ ህይወቱ በሙሉ የሚያስገርም ለውጥ አስተናገደ።ከክርስቶስ የተነሣ አዲስ የሆነ ዕጣ ፈንታ ሆነለት። ከለመደው የተመቸው ነገር እንዲወጣ በማድረግ አስቦ በማያውቀው መንገድ መራው። በመንፈስ ቅዱስ ምሪት የተነሣም፥ ሐዋርያው ጳውሎስ የእግዚአብሔርን ቃል በሜድትራኒያን ዙሪያ ገባ ለሚገኙ በሺዎች ለሚቆጠሩ ሲያውጅ ኖረ። የክርስትናን እና የዓለምን ታሪክ ሲለወጥ ምስክር ሆነ።

`እስቲ ሐዋርያት ሥራ 9:3–6; 10–20 ላይ ያለውን እናንብብ። ከእነዚህ ጥቅሶች ውስጥ ለጳውሎስ ህይወት ኢየሱስ መለኮታዊ የሆነ ዓላማ እንዳዘጋጀለት እንዴት ልናውቅ እንችላለን?`

ኢየሱስ አንዳንድ ጊዜ በጣም የማይጠበቁ ዕጩዎችን መርጦ ስሙን እንዲያውጁ ያደርጋል። እስቲ አጋንንት የነበረበትን ሰው; ሠማሪያዊቷን ሴት; ያቺን ሴተኛ አዳሪ; የቀረጥ ሰብሳቢ; የገሊላ ዓሳ አስጋሪዎች; እንዲሁም አሁን ደግሞ እጅግ የከፋውን የክርስቲያኖች አሳዳጅ ያስቡ። እነዚህ ሁሉ በጸጋው ተለውጠው ከዚያም በልባቸው ሐሴት እንደተሞሉ ክርስቶስ በህይወታቸው ውስጥ የሠራውን ነገር ለማወጅ ተላኩ። ማናቸውም ቢሆኑ ታሪኩን ከመተረክ አልቦዘኑም። ክርስቶስ ለእነርሱ የሰራላቸው ሥራ እጅግ የሚያስደንቅ ከመሆኑ የተነሣ ከማካፈል በቀር ምንም ምርጫ አልነበራቸውም። ዝም ሊሉ አላስቻላቸውም።

`በሐዋርያት ሥራ 28:28–31 እና 2ኛ ጢሞ 4:5–8 ድረስ ያለውን እስቲ ያመሳክሩ። በእነዚህ ጥቅሶች ውስጥ የምናገኘው እና ጳውሎስ ህይወቱን በሙሉ ነፍሳትን በሚማርክ አገልግሎት አሳልፎ ለመስጠት የነበረውን ቁርጠኝነት ያለማሰለስ ስለማከናወኑ የሚያመለክት ምንድር ነው?`

በህይወቱ መጨረሻ ላይ፥በሮም የቁም እስር ላይ እንዳለ ጳውሎስ እንዲህ ዓይነት ማረጋገጫን ሰጠ: ‹‹ስለዚህ የእግዚአብሔር ማዳን ለአሕዛብ እንደ ተላከ እንድታውቁ እፈልጋለሁ፤ እነርሱም ይሰሙታል።››(ሐዋ. 28:28;አ.መ.ት.)ከመዛግብት እንደምናገኘው ከሆነ እርሱን የጎበኙትን ሁሉ ሲቀበል እና ቃሉን ሲሰብክላቸው ነበር። (ሐዋ. 28:30; 31)በህይወቱ መጨረሻ ላይ ለጢሞቴዎስ የወንጌላዊን ሥራ እንዲሰራ ሲያበረታታው ሣለ ጳውሎስ ስለራሱ ሊናገር የቻለው ብቸኛው ነገር: ‹‹መልካሙን ገድል ተጋድያለሁ፤ ሩጫውን ጨርሻለሁ፤ ሃይማኖትንም ጠብቄአለሁ።››(2ኛጢሞ. 4:7;አ.መ.ት.).

እኛ የተጠራንበት መንገድ ልክ እንደ ጳውሎስ ትዕይንት የተሞላ ባይሆንም፥ እግዚአብሔር ግን እያንዳንዳችንን ከእርሱ ጋር በመሆን ዓለምን በመለወጥ ሥራው ውስጥ እንድንተባበር እየጠራን ይገኛል። ምንም እንኳን ለዓመታት የለፋው ልፋት እያለም ቢሆን፥ (2ኛቆሮ. 11:25–30ን ይመልከቱ)፥ ጳውሎስ በጌታ ለተጠራበት ጥሩ ታማኝ ሆኖ ነው የዘለቀው። ይህ ቀድሞ የኢየሱስ አሳዳጅ የነበረ ሰው በጣም ተጽዕኖ ፈጣሪ ሆኖ የክርስትና ዕምነት ዋቢ አማካሪ (ኢየሱስ ሳይቆጠር) ሊሆን የቻለበት ታሪክ ለጌታ ሥራ የራሱን ህይወት አሳልፎ ለሚሰጥ ሰው ህይወት ምን ዓይነት ነገር ሊያደርግ እንደሚችል ማሳያ ነው።

`እርስዎን እንዲሰሩ እግዚአብሔር የሚጠራዎት በምን ጉዳይ ነው? እያደረጉትስ ነውን?`