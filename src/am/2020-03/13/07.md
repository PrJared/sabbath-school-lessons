---
title: 'ተጨማሪ ሐሳብ'
date: 25/09/2020
---

‹‹በቤተክርስቲያን መንፈሳዊ የበላይ አመራር ያላቸው ሁሉ ለእያንዳንዱ አባል በእግዚአብሔር ሥራ ውስጥ የተወሰነውን ክፍል ወስደው ለመተግበር የሚችሉበትን ዕድል እንዲሁም ዘዴዎች መፍጠር አለባቸው። በቀደምት ጊዜያት በተደጋጋሚ ይህ ሳይደረግ ቀርቷል። ዕቅዶች በግልጽ ሳይቀመጡ እና በሙላት ሳይፈጸሙ ቀርተው የሁሉም መክሊት በንቃት ተግባር ላይ ሳይውሉ ቀርተዋል። ከዚህ የተነሣ የጠፋውን ነገር መጠን የሚገነዘቡ ጥቂቶችም ቢሆኑ አሉ።

‹‹በእግዚአብሔር ጉዳይ ላይ አመራር የያዙ፥ እንደ መልካም ጀነራሎች በመሆን፥ በሚኬድበት አቅጣጫ ላይ ስለሚደረጉ እርምጃዎች ዕቅዶችን ማውጣት አለባቸው። በዕቅዳቸውም ውስጥ በተራ አባላት አማካይነት ለወዳጆቻቸው እና ለጎረቤቶቻቸው መከናወን የሚችሉ ልዩ ትምህርቶችን ሊሰጧቸው ይገባል። የቤተክርስቲያናችን አባላት የሆኑ ወንዶች እና ሴቶች ለስራ እስካልተሰባሰቡ እና ኃይላቸውን አሰባስበው ከአገልጋዮች እና የቤተክርስቲያን ሹሞች ጋር እስካልተባበሩ ድረስ በምድር ያስቀመጠው የእግዚአብሔር ስራ ወደ ፍጻሜ አይመጣም።

‹‹የኃጢዓተኖች ደህንነት ከልብ የሆነ የግል ጥረትን ይጠይቃል። የህይወትን ቃል ልናመለክታቸው፣ ወደ እኛ እስኪመጡ ድረስ ላንጠብቅ ይገባል።ደግሞ፥ በትጋት ተግባራቸውን እንዲፈጽሙ ለወንዶች እና ለሴቶች ይህንን ማነሳሻ እንደተናገርኩ ይቆጠር! አሁን የተሰጠን ጊዜ በጣም አጭር ነው። በዘለዓለማዊው ዓለም ጠርዝ ላይ ቆመናል። የሚባክን ጊዜ የለንም። እያንዳንዱ አጋጣሚ ወርቃማ ነው። ደግሞም ራስን ለማገለገል ብቻ ተጠቅመን ለማሳለፍ የሚያሳሳ ነው። እግዚአብሔርን በፍቅር እየፈለጋችሁ የእርሱ ታማኝ ሰራተኞች ሆናችሁ በማሳው ውስጥ ለመሰማራት ወገባችሁን የታጠቃችሁ እነማን ናችሁ?

‹‹በእያንዳንዱ ቤተክርስቲያን ውስጥ መክሊት አለ፥፣ ይህም ትክክለኛውን ስፍራ ሲያገኝ፣፥ ለዚህ ሥራ ትልቅ እገዛ እንዲያደርግ ሊጎለብት የሚችል ነው። አሁን ላይ አብያተክርስቲያናትን ለማቅናት የሚፈለገው ነገር በቤተክርስቲያን ውስጥ መክሊቶችን ለማሰልጠን እና ለማጎልበት በብልህ ሰራተኞች የሚከናወን መልካም ተግባር ነው- ይህ መክሊት ለጌታችን አገልግሎት እንዲውል ትምህርት ሊሰጥበት ይገባል።››—ኤለን ጀ. ኋይት፣ቴስቲሞኒሰስ ፎር ዘ ቸርች፣ 9ኛ ዕትም፣ገጽ. 116፣ 117 (ከእንግሊዝኛው) 

**የመወያያ ጥያቄዎች**

`1.ከላይ የተጠቀሰው የኤለን ጂ ኋይት ጥቅስ ዋነኛው አሳብ ምንድነው? በእርስዎ የግል ምስክርነት እና በቤተክርስቲያን የወንጌል ጥረት ላይ ምን ተጽዕኖ ይፈጥራል?`

`2.ዕውነተኛ ፍቅር ሁልጊዜ የሚገለጠው እንዴት ነው? ዕውነተኛ የሚባል ፍቅር የማይነካካቸው አሳሳች የሆኑ የፍቅር ዓይነቶች ምንድር ናቸው?`

`3.በጥናት ክፍለ ጊዜ፥ ለጌታ ሲሉ ሰዎች ስላደረጉት መስዋዕትነት ተነጋገሩ፥ ህይወትን ማጣትን ጨምሮ ማለት ነው። ከእነዚህ ታሪኮች ምን ልንማር እንችላለን?`

`4.በእሁዱ ጥናት መጨረሻ ላይ ለቀረበው ለክርስቶስ ሲሉ ምን መስዋዕት አድርገው እንደሚያውቁ ለተጠየቁበተ ጥያቄ የእርስዎ ምላሽ ምን እንደነበር ያስታውሱ።´ዕውነት ለመናገር፥ እርስዎ ምን መስዋዕት አድርገዋል? ለምንስ ያንን አደረጉ? ይገባ ነበርን? ክርስቲያን ላልሆነ ሰው ያደረጉትን ነገር እና ምክንያቱን በተመለከተ እንዴትስ ያብራሩታል?`