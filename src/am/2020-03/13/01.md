---
title: 'የእምነት እርምጃችን'
date: 19/09/2020
---

### ለዚህ ሣምንት ጥናት የሚከተሉትን ጥቅሶች አንብቡ
ፊልጵ. 2:5–11፤ማቴ. 4:18– 20፤ሐዋ 9:3–6; 10–20፤ዮሐንስ 21:15–19፤1ኛ ዮሐንስ 3:16–18።

> <p>የሣምንቱ ጥናት መሪ ጥቅስ</p>
> ‹‹በክርስቶስ ኢየሱስ የነበረው ያ አስተሳሰብ; በእናንተም ዘንድ ይሁን፤እርሱ በባሕርዩ አምላክ ሆኖ ሳለ; ከእግዚአብሔር ጋር መተካከልን ሊለቀው እንደማይገባ አድርጎ አልቈጠረውም፤ ነገር ግን የባሪያን መልክ ይዞ; በሰውም አምሳል ተገኝቶ;ራሱን ባዶ አደረገ፤›› (ፊልጵስዩስ 2:5–7, አ.መ.ት)

ሠ  ማይ የነበረውን ታላቅ ክብር፥የመላዕክትን ስግደት; እና የአባቱን አብሮነት ትቶ መምጣት ሊታሰብ የማይችል መስዋዕትነት ነበር። ይሁንና፥ ኢየሱስ ግን ወደዚህች ምድር ስቃይ እና ሞት በመምጣት የአብን የፍቅር ባህርይ እየገለጠ; የሰውን ዘር ፍቅር ዳግም ሊገዛ እና ሰብዓዊውን ፍጥረት ሁሉ ሊቤዥ ወደደ። ‹‹የተቤዠንበትን ዋጋ እኛ ቤዛነት ያገኘኝ ከተቤዠን ጋር በእግዚአብሔር ዙፋን ፊት እስከምንቆም ድረስ በፍጹም ልንረዳው አንችልም። ያን ጊዜ ገና በለጋዎቹ ስሜቶቻችን ውስጥ የዘለዓለም ቤታችን ግርማ ሲፈነዳ፥ ኢየሱስ ይህንን ሁሉ የተወልን; ከሰማይ ደጆች ስደተኛ መሆን ብቻ ሳይሆን የመጥፋት እና የዘልአለም ሞትን አደጋ እንኳን መጋፈጡ ለእኛ ሲል መሆኑ ይታወሰናል። በዚያን ጊዜም አክሊሎቻችንን ከራሳችን አውርደን በእግሮቹ ስር እየጣልን ‹‹…“የታረደው በግ ኀይልና ባለጠግነት;ጥበብና ብርታት;ክብርና ሞገስ; ምስጋናም;ሊቀበል ይገባዋል።›› እንላለን። ራዕ. 5:12.”— ኤለን ጂ. ኋይት, ዘ ዲዛየር ኦፍ ኤጅስ, p. 131.

ለእኛ ደህንነት ሲል ኢየሱስ የከፈለው መስዋዕትነት የሚሰላ አይደለም።እርሱ ለሚሰጠን ምሪት መልስ ስንሰጥ; የእርሱን ትዕዛዝ ስንቀበል; እንዲሁም የጠፉትን ሰዎች ወደእርሱ መንግስት ለመማረክ ስንተባበረው ሣለ፥ መስዋዕትነትን ይጠይቀናል።ምንም እንኳን መስዋዕቶቻችን በምንም መንገድ ቢሆን ከእርሱ ጋር የማይወዳደር ቢሆንም ቅሉ፥ ለእኛ ያደረገው ነፍሳትን የመማረክ አገልግሎት  			    እንደዚሁ፥ ምን ያህል እንደተማመነብን ያሳያል። ምንም ወደማናውቀው ውሃ ውስጥ ዘልለን የመግባት ያህል ያልለመድነው ሁኔታ ውስጥ እንድንገባ የሚመራን ነገር ነው። አንዳንድ ጊዜ ጌታችን መስዋዕትነቶችን እንድንከፍል ጥሪ ያደርግልናል፥ ዳሩ ግን አያይዞ የሚሰጠን ደስታ ግን ከዚያ የላቀ ነው።

*የዚህን ሣምንት ትምህርት እያጠኑ ለመስከረም 16 ሰንበት ይዘጋጁ።