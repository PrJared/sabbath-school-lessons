---
title: 'በማረጋገጥ መመስከር'
date: 09/09/2020
---

`1ኛ ዮሐንስ 5:11–13፤ዕብራውያን 10:19–22፤እና 1ኛ ቆሮንቶስ 15:1; 2፤ ከቅዱስ ቃሉ የምናገኘው እና በእርግጠኝነት በክርስቶስ ስለመዳናችን እንድንመሰክር የሚያስችለንን ምን የዘለዓለም ህይወት ማረጋገጫ እናገኛለን?`

በኢየሱስ ደህንነት ስለማግኘታችን የግል የሆነ እርግጠኝነት ከሌለን፥ ለሌሎች ለማካፈልም የማይቻል ነገር ነው።እኛ ለራሳችን ያልኖረንን ነገር ለሌሎች ለማካፈል አንችልም። ያለማቋረጥ ግራ በመጋባት ውስጥ የሚኖሩ; ለመዳን የሚበቃ ነገር  			    ያላቸው እንደሆነ የሚጠራጠሩ ክርስቲያኖች አሉ።አንድ ብልህ የሆነ አዛውንት መምህር አንድ ጊዜ እንዲህ አለ: ‹‹ራሴን አይና፥ ምንም ልድን የምችልበት መንገድ እንደሌለ ይሰማኛል። ከዚያም ቀና ብዬ ኢየሱስን ሳየው፥ ልጠፋ የምችልበት ምንም መንገድ እንደሌለ ይሰማኛል።››በዘመናት መካከል የኢየሱስ ድምጽ ያለምንም ማንገራገር እኛ ዘንድ ይደርሳል እንዲህ ሲል:‹‹እናንት የምድር ዳርቻ ሁሉ;እኔ አምላክ ነኝ፤ ከእኔም በቀር ሌላ የለምና፤ትድኑ ዘንድ ወደ እኔ ተመለሱ።›› (ኢሳ. 45:22). ጌታችን በነጻ በሰጠን ደህንነት እያንዳንዳችን እንድንደሰት ይፈልጋል።

በእርሱ ጸጋ መጽደቅ ማለት እና የኃጢዓት በደለኝነት ከሚፈጥርብን ኩነኔ ነጻ መሆን ምን ማለት እንደሆነ እንድንለማመድ ይናፍቃል።በሮሜ 5 ስለሚገኘው ነገር ጳውሎስ እንደሚናገረው: ‹‹እንግዲህ በእምነት ስለ ጸደቅን; በጌታችን በኢየሱስ ክርስቶስ በኩል ከእግዚአብሔር ጋር ሰላም አለን››(ሮሜ 5:1;አ.መ.ት.).በተጨማሪም አስረግጦ ይህንን ይለናል: (ሮሜ. 8:1;አ.መ.ት.) ሐዋርያው ዮሐንስ ደግሞ ሌላ ማረጋገጫ ይሰጠናል: ‹‹ልጁ ያለው ሕይወት አለው፤ የእግዚአብሔር ልጅ የሌለው ሕይወት የለውም።››(1ኛዮሐንስ 5:12;አ.መ.ት)

በእምነት ኢየሱስን እስከተቀበልን፥ ደግሞም እርሱ በእኛ ልብ ውስጥ በመንፈስ ቅዱስ ካደረ፥ ዛሬውኑ የዘላለም ህይወት ስጦታ ተሰጥቶናል። ይህ ማለት ግን የእግዚአብሔርን ጸጋ እና በክርስቶስ ደህንነት ያገኘ ሰው ከዚያ ወዲያ አይጠፋም ማለት አይደለም። (2ኛጴጥ. 2:18–22፤ዕብ. 3:6፤ራዕ. 3:5) ከእርሱ ለመሸሽ ሁልጊዜም ነጻነት አለን፤ ዳሩ ግን፥ የእርሱን ፍቅር አንዴ ከቀመስነው; እና የመስዋዕትነቱ ጥልቀት ምን ያህል እደሆነ ከተገነዘብን፥ ይህንን ያህል ከሚያፈቅረን ከእርሱ ለመሸሸ መምረጥ በፍጹም የለብንም። በየዕለቱ ለእኛ በኢየሱስ የተሰጠንን ጸጋ ለመካፈል እድሎችን እንፈልጋለን እንጂ።

`በኢየሱስ ስላገኘነው ደህንነት ማረጋገጫ አለዎትን? ከሆነ ደግሞ፥ መሠረትዎ ምን ላይ ነው? ይህን የመሠለ ማረጋገጫስ ለምን ኖረዎት? ከየትስ ይገኛል? በሌላ አባባል፥ እርግጠኛ ካልሆኑ፥ እርግጠኝነት ያሳጣዎት ምንድር ነው? ማረጋገጫ እንዴት ሊያገኙ ይችላሉ?`