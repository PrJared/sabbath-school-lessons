---
title: 'የግል ምስክርነት የሚለውጥ ኃይል'
date: 07/09/2020
---

ዮሐንስ እና ያዕቆብ፥ የዘብዴዎስ ልጆች አንደመሆናቸው፥ ‹‹የነጎድጓድ ልጆች›› ተብለው ይጠሩ ነበረ። (ማርቆስ 3:17, አ.መ.ት.) እንደውም፥ ይህንን ቅጽል ስም የሰጣቸው ኢየሱስ ራሱ ነበር። የዮሐንስን ተቀጣጣይነት የሚያሳየው አጋጣሚ የተፈጠረው ኢየሱስ እና ደቀመዛሙርት በሠማርያ አቋርጠው በሚሔዱበት ጊዜ ላይ ነበር።ማታ ላይ ለማደሪያ የሚሆን ቦታ ለመፈለግ ጥረት ሲያደርጉ፥ ሠማርያውያን በአይሁዶች ላይ ካላቸው ክፉ አመለካከት የተነሣ ተቃውሞ ገጠማቸው። በጣም የቆረቆዘ የሚባለው መስተንግዶ እንኳን ተነፈጋቸው።

ያዕቆብ እና ዮሐንስ ለዚህ ችግር የሚሆን መፍትሔ እንዳላቸው አሰቡ።‹‹ደቀ መዛሙርቱም ያዕቆብና ዮሐንስ ይህን ሲያዩ; “ጌታ ሆይ፤ ኤልያስ እንዳደረገው ሁሉ     እሳት ከሰማይ ወርዶ እንዲያጠፋቸው እንድናዝ ትፈቅዳለህን?” አሉት።››(ሉቃስ 9:54, አ.መ.ት.) ኢየሱስ ወንድማማቾቹን ስለገሳጻቸው በጸጥታ ያንን መንደር ለቅቀው ሄዱ። የኢየሱስ አማራጭ የፍቅር አማራጭ ነው እንጂ በግብግብ የሚያምን አይደለም። የኢየሱስ ፍቅር ባለበት ስፍራ፥ የዮሐንስ መዳፈር እና መቆጣት በአንዴ ተቀይሮ ወደ ፍቅር አዘል ቸርነት እና ርጋታ የተሞላ አፍረቃሪ ስሜት ተለወጠ።በመጀመሪያው የዮሐንስ መልዕክት ውስጥ፥ፍቅር የሚለው ቃል ወደ አርባ ጊዜ ያህል ተጠቅሷል፤ በተለያዩ መልክ የተገለጸበት መንገድ ደግሞ ወደ 50 ጊዜ ይደርሳል።

`በ1ኛ ዮሐንስ 1:1–4; 1ኛ ዮሐንስ 3:1፤ 1ኛ ዮሐንስ 4:7–11፤ እና በ1ኛ ዮሐንስ 5:1–5 የተመለከተውን ያንብቡ። ከዚህ ምንባብ ስለዮሐንስ ምስክርነት እንዲሁም ከኢየሱስ ጋር ከነበረው መስተጋብር የተነሣ በህይወቱ ስለተፈጠረው ለውጥ የምናገኘው ምን ነገር አለ?`

ዘለዓለማዊ የሆነ እና ዩኒቨርስ ሁሉ የሚተዳደርበት መርኅ አለ።ኤለን ጀ. ኋይት ስለዚህ ስትናገር እንዲህ ብላለች: ‹‹ጉልበትን መጠቀም ከእግዚአብሔር መንግስት መርህ ጋር የሚጣረስ ነው፤ እርሱ የሚፈልገው አገልግሎት የፍቅር ነው፤ ፍቅር አዛዥ አይሻም፤ በጉልበት ወይም በስልጣንም አይንበረከክም። ፍቅርን የሚያነሳሳው ፍቅር ብቻ ነው።››—ዘ ዲዛየር ኦፍ ኤጅስ;, ገጽ. 22 (በእንግሊዝኛው) ለክርስቶስ የተሰጠን ስንሆነ፥ የእርሱ ፍቅር በእኛ ውስጥ አልፎ ለሌሎች ይፈነጥቃል።

የክርስትና ትልቁ ምስክርነት የተለወጠ ህይወት ነው። ይህ ማለት ስህተት አንሰራም ደግሞም አንዳንድ ጊዜ ፍቅር ማስተላለፍ የማንችልበት እና እንደሚጠበቅብን ጸጋውን ማሳለፍ የማንችልበት ሁኔታ የለም ማለት አይደለም። ዳሩ ግን፥ ዓይነተኛ በሆነ ሁኔታ፥ የክርስቶስ ፍቅር ከእኛ ህይወት ፈልቆ በዙሪያችን ለሚገኙት እኛ በረከት እስከምንሆን ሊያበቃን የሚችልበት ዕድል አለ ማለት ነው።

`እርስዎ የክርስቶስን ፍቅር ለሌሎች እንዴት አድርገው በጥሩ ሁኔታ ሊያንጸባርቁ ችለዋል? መልስዎ ምን መዘዝ ሊኖረው እንደሚችልም ያስቡ።`