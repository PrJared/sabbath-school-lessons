---
title: 'የኢየሱስን ታሪክ ማካፈል'
date: 05/09/2020
---

### ለዚህ ሣምንት ትምህርት የሚነበቡ
ኤፌ. 2:1–101;ዮሐንስ 4:7–11;ማርቆስ 5:1– 20;ዕብ. 10:19–22;ገላ. 2:20; 1ኛቆሮ. 1:30፤

> <p>የሣምንቱ ጥናት መሪ ጥቅስ</p>
> ‹‹በእግዚአብሔር ልጅ ስም የምታምኑ እናንተ; የዘላለም ሕይወት እንዳላችሁ ታውቁ ዘንድ ይህን እጽፍላችኋለሁ፤›› (1ኛ ዮሐንስ 5:13;አ.መ.ት.).

በ  ቀደሙት ትምህርቶች ውስጥ እንደተጠቀሰው፥ ከተቀደሰ ሕይወት በበለጠ ስለ ወንጌል ጉልበት በአርኪ ሁኔታ ሊገልጽ የሚችል ምንም ነገር የለም። አንዳንድ ሰዎች ስለ እርስዎ ስነ መለኮታዊ አተያይ ክርክር ሊገጥሙ ይችሉ ይሆናል። በተለያዩ አስተምህሮዎች ላይ ክርክር ይኖራቸው ይሆናል። ስለ ቅዱስ ቃሉ ያለዎትን ግንዛቤ ጥያቄ ውስጥ ሊከትቱት የሚችሉ ቢሆንም፥ ኢየሱስ ለእርስዎ ምን ማለት እንደሆነ እና ለእርስዎ ያደረገልዎትን ነገር ግን ሊጠራጠሩ የሚችሉት እምብዛም ነው።

ምስክርነት ማለት ስለኢየሱስ የምናውቀውን ነገር ማካፈል ነው። ለእኛ እርሱ ማለት ምን ማለት እንደሆነ እና ለእኛ ያደረገልንን ነገር እንዲያውቁ ለሌሎች ማሳወቅ ማለት ነው።እኛ የምናምነው ነገር ዕውነት መሆኑን በማረጋገጥ እና የሌሎችን ዕምነት ስህተት ማውጣት ላይ ብቻ ትኩረታችንን አድርገን ምስክርነት የምናከናውን ከሆነ፥ ጠንካራ የሆነ ባላንጣ ነው የሚገጥመን።ምናልባት ስለ ኢየሱስ ያለን የእኛ ምስክርነት በጸጋው ከተለወጠ; በፍቅሩ ከተማረከ እና በዕውነቱ ከተደመመ ልባችን የሚመነጭ እንደሆነ፥ ሌሎችም በዚያው ልክ ይህ ዕውነት ምን ያህል ህይወታችንን እንደለወጠው በማየት ወደ መደነቅ ይመጣሉ። ልዩነቶችን ሁሉ የሚፈጥረው በተለወጠ ህይወት ዐውድ የሚቀርብ ዕውነት ነው።

ክርስቶስ የእያንዳንዱ አስተምህሮ ማዕከል ሲሆን፥ እና እያንዳንዱ መጽሐፍ ቅዱሳዊ ትምህርት የእርሱን ባህርይ የሚያንጸባርቅ ሲሆን፥ ቅዱስ ቃሉን የምናካፍላቸው ሁሉ     የእርሱን ቃል ለመቀበል ሰፊ ዕድል ይኖራቸዋል። *የዚህን ሳምንት ትምህርት በማጥናት ለመስከረም 2/2012 ሰንበት ይዘጋጁ።