---
title: 'የኢየሱስን ታሪክ መተረክ'
date: 08/09/2020
---

ኢየሱስ የላካቸው የመጀመሪያዎቹ ሚሲዮናውያን እነማን ነበሩ? ከደቀመዛሙርት መካከል አልነበሩም። የረዥም ጊዜ ተከታዮች ከነበሩት መካከልም አልነበሩም።የመጀመሪያዎቹ ልዑክ ሚሲዮናውያን የነበሩት ዕብድ ሰዎች; ከጥቂት ሰዓታት በፊት አገሩን ሲያናውጡ የነበሩ እና በአጎራባች መንደሮችም ልብን የሚያርድ ስጋት የፈጠሩ የአጋንንት እስረኞች ነበሩ።

ከተፈጥሮ በላይ በሆነ የክፋት ኃይል፥ ከእነዚህ የአጋንንት እስረኞች አንዱ የታሰረበትን ሰንሰለት ይበጥስ ነበር የሚያስፈራ ድምጽ ያወጣ ነበር፤ ደግሞም የገዛ ስጋውን በስለት ይቆራርጥ ነበር። ከድምጻቸው የሚሰማው ሰቆቃ በነፍሳቸው ውስጥ ያለውን ሰቆቃ የሚያንጸባርቅ ነበር። (ማቴ. 8:28; 29፤ማርቆስ 5:1–5) ግን ኢየሱስን ሲገናኙ፥ህይወታቸው ተለወጠ። ከእንግዲህ እንደ ድሮው አይሆኑም።ኢየሱስ የሚያሰቃያቸውን አጋንንት ከአካላቸው በማስወጣት በአሳማዎች አስገብቶ ከገደሉ አፋፍ ወደ ባህር ውስጥ ጥልቅ ሰደዳቸው። (ማቴ. 8:32–34፤ማርቆስ 5:13; 14)

`በማርቆስ 5:1–17 ያለውን ያንብቡ። በእነዚህ ሰዎች ላይ ምን ተፈጠረ፥ የከተማውስ ሰዎች የሆነውን ለማየት ሲመጡ ምን ገጠማቸው?`

አጋንንት የነበረባቸው ሰዎች በክርስቶስ ጉልበት የተለወጡ አዲስ ሰዎች ሆነው ነበር። የከተማው ነዋሪዎች ሰዎቹን ሲያገኛቸው፥ በኢየሱስ እግር አጠገበው ቁጭ ብለው; ከጌታ አፍ የሚወጣውን እያንዳንዱን ቃል አያደመጡ ነበር።የማቴዎስ ወንጌል ነጻ የወጡት ሁለት አጋንንት ያለባቸው ሰዎች መሆናቸውን ሲናገር፥ የማርቆስ ወንጌል ላይ የምናገኘው ትኩረቱን ከሁለቱ በአንዱ ላይ በማድረግ ሲተርክ ነው። ዋናው ነጥብ ግን፥ ኢየሱስ አካላቸውን; አዕምሯቸውን; ስሜታቸውን እና መንፈሳቸውን ጭምር ያደሰላቸው መሆኑ ነው።

`በማርቆስ 5:18–20 የተጠቀሰውን እስቲ ያንብቡ። እንደሚመስለው፥ እነዚህ የተቀየሩ አጋንንት የነበረባቸው ሰዎች፥ አዳዲስ አማኞች እንደመሆናቸው፥ ከኢየሱስ ጋር ለመቆየት ፈልገው ነበር፤ ዳሩ ግን ኢየሱስ ምን እንዲያደርጉ ሰደዳቸው?`

‹‹ለጥቂት ጊዜያት፥ የክርስቶስን ትምህርት ለመስማት ዕድሉን ያገኙት እነዚህ ሰዎች ብቻ ነበሩ። ከለአፉ ከወጣው ከጆሯቸው ያመለጠ አንድም የስብከቱ ቃል አልነበረም። ከክርስቶስ ጋር የነበሩት ደቀመዛሙርት ለማድረግ እንደቻሉት ህዝቡን ለማዘዝ አልቻሉም። ይሁን እንጂ ኢየሱስ መሲህ ስለመሆኑ ማስረጃውን በማንነታቸው ያሳዩ ነበር። እነርሱ የሚያውቁት ምን እንደሆነ; እነርሱ ራሳቸው ያዩትን; የሰሙትን እና የነካቸውን የክርስቶስን ጉልበት ምንነት ሊናገሩ ይችሉ ነበር። በእግዚአብሔር ጸጋ የተነካ ልብ ያለው ማንም ቢሆን ሊያደርግ የሚችለው ይህንኑ ነው።››—ኤለን ጂ. ኋይትዘ ዲዛየር ኦፍ ኤጅስ, ገጽ. 340 (በእንግሊዝኛው)ከእነርሱ ምስክርነት የተነሣ ዴካፖሊስ የምትባለው አስሩ ከተሞች በገሊላ ባህር ዳርቻ ላይ የኢየሱስን ትምህርት ለመቀበል ተዘጋጀች። የግል ምስክርነት አቅም እስከዚህ ድረስ ነው።