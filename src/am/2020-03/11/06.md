---
title: 'ልንመሰክር የሚገባን ነገር'
date: 10/09/2020
---

‹‹ከክርስቶስ ጋር ተሰቅያለሁ፤ ከእንግዲህ እኔ አልኖርም፤ ነገር ግን ክርስቶስ በውስጤ ይኖራል። አሁንም በሥጋ የምኖረው ኑሮ በወደደኝና ስለ እኔ ራሱን አሳልፎ በሰጠው በእግዚአብሔር ልጅ ላይ ባለኝ እምነት ነው።››(ገላ. 2:20). ክርስቶስን ስንቀበል መስዋዕትነት መኖሩ የግድ ነው።እኛ አሳልፈን እንድንሰጥ የሚጠብቅብን ነገሮች አሉ።ኢየሱስ እርሱን ለመከተል ካስፈለገ የምናደርገውን በግልጽ አስቀምጧል: ‹‹ከዚያም ለሁሉም እንዲህ አላቸው፤ “በኋላዬ ሊመጣ የሚፈልግ ማንም ቢኖር ራሱን ይካድ፤ መስቀሉንም በየዕለቱ ተሸክሞ ይከተለኝ፤›› (ሉቃስ 9:23;አ.መ.ት.). በመስቀል ላይ መሞት የሚያሳምም አሟሟት ነው። እኛም ህይወታችንን ለክርስቶስ ጥሪ አሳልፈን ስንሰጥ እና ከነኃጢዓቱ ‹‹አሮጌው ሰው›› ሲሰቀል(ሮሜ. 6:6ን ይመልከቱ)፥ህመሙ ከባድ ነው። አንዳንድ ጊዜ የምናፈቅረውን ፍላጎታችንን እና ስር የሰደደ ልማዳችንን መክዳት ከባድ ቢሆንም፥ ሽልማቱ ከህመሙ ስለሚልቅ አይወዳደርም።

በሌሎች ላይ ህይወትን የሚቀይር ተጽዕኖ የፈጠሩ ጉልበታም ምስክርነቶች ትኩረታቸውን የሚያደርጉት ክርስቶስ ለእኛ ያደረገልን ነገር ላይ ነው እንጂ; እኛ ለእርሱ ስንል ስለተውነው ነገር አይደለም።ትኩረታቸው የሆነው በእርሱ መስዋዕትነት ላይ እንጂ እኛ ‹‹መስዋዕትነት›› እያልን በምንጠቅሰው የራሳችን ነገር አይደለም። ምክንያቱም ክርስቶስ በመኖሩ ለእኛ የሚጠቅመንን ነገር እንድንተውለት አይጠይቀንምና። የሆነ ሆኖ፥ የክርስትናን ታሪክ ካየነው ለክርስቶስ ሲሉ አያሌ መስዋዕትነቶችን በመክፈል ታሪኮች የተሞላ ነው። እነዚህ ሰዎች ደህንነት እያገኙ; ወይም የፈጸሙት ድርጊት ምንም ያህል ከራስ ወዳድነት ጽዱ እና ሰማዕትነት ቢሆንም እንኳን፥ በእግዚአብሔር ፊት እንደ ውለታ የሚቆጥሩት አይደለም።ይልቁንም፥ በአብዛኛዎቹ አጋጣሚዎች እንደምናየው፥ ክርስቶስ ለእነርሱ ያደረገውን ሲገነዘቡ፥ እነዚህ ወንዶች እና ሴቶች ሁሉንም ነገር፥ ለህይወታቸው እግዚአብሔር ባቀረበው ጥሪ መሰረት በመሰዊያው ላይ አስቀመጡ እንጂ።

`በዮሐንስ 1:12;ዮሐንስ 10:10;ዮሐንስ 14:27;እና 1ኛ ቆሮንቶስ 1:30 ያለውን ያንብቡ። የእኛ ምስክርነት ሁልጊዜም ክርስቶስ ለእኛ ባደረገልን ነገር ላይ የተመረኮዘ ነው። ከላይ በቀረቡት ጥቀሶች ውስጥ ከተጠቀሱት የእርሱ ጸጋዎች ጥቂቱን እስቲ ይዘርዝሩ።`

ከላይ ከቀረበው ጥቅስ በመነሳት፥ ክርስቶስ ለህይወትዎ ያደረገውን ነገር እስቲ ያስቡ። በህይወትዎ ዘመን ሁሉ የተሰጡ አገልጋይ ሆነው አልፈው; ወይም ምናልባትም የሚያስደንቅ የሆነ መለወጥ አጋጥሞዎት ሊሆንም ይችላል።ለእርስዎ ኢየሱስ ምን ያህል መልካም እንደሆነልዎት እና ከእርሱ ስላገኙት ዓላማ; ሠላም; እና ሐሴት ያሰላስሉ።እርሱ በህይወትዎ ባለፉበት ከባድ አጋጣሚ እንዴት ያለ ብርታት ሆኖ እንዳሳለፈዎት ጊዜያቶቹን ያስቡ።

`ለክርስቶስ ሲሉ ምን ዓይነት መስዋዕትነትን ለማድረግ ተጠርተው ያውቃሉ? ለሌሎች በረከት ሊሆን በሚችል ሁኔታ ከአጋጣሚዎችዎ የተማሩት ምን ነገር አለ?`