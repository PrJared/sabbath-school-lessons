---
title: 'ተጨማሪ ሐሳብ'
date: 11/09/2020
---

ማርቆስ 5:25–34ን ያንብቡ  ‹‹ክርስቶስን በቅርብ ርቀት እየተከተለ ሲባዝን የነበረው ህዝብ ህይወት ሰጪ የሆነ ጉልበት አልተገለጠለትም፤ ዳሩ ግን፥ ይህች የምትሰቃይ ሴት እጆችዋን ዘርግታ በነካችው ጊዜ፥ ሙሉ እንደምትሆን አምና ነበረና፥ መዳንዋ ተሰማት። ለመንፈሳዊ ነገሮችን እንደዚያው ነው።በተራ መንገድ ስለሃይማኖት ማውራት; ያለ ነፍስ ጥማት እና ህያው ዕምነት መጸለይ ፋይዳ ቢስ ነው። ክርስቶስን መድኃኒዓለም ነው ብሎ ብቻ የሚቀበል ልዝብ የሆነ ዕምነት ይዘን; ለነፍስ ፈውስ ልናመጣ አንችልም። ወደ ደህንነት የሚያመጣ ዕምነት ማለት ለዕውነት በዕውቀት ላይ ብቻ የሚጠጋጋ አስተሳሰብ አይደለም። … ስለ ክርስቶስ ማመን ብቻውን በቂ አይደለም፥ በእርሱ ልናምንበት ጭምር ግድ ይለናል። ለጥቅማችን የሚሆን ብቸኛው ዕምነት እርሱን እንደግል አዳኝ አድርጎ የሚቀበል; እና የእርሱን ባህርይ ለማንነታችን የሚያላብስ     ሲሆን ነው። …

‹‹እርሱ ታማኝ ስለመሆኑ መመስከራችን ሠማያዊ የሆነ ክርስቶስን ለዓለም የምንገልጥበት የተመረጠ ውክልና ነው። በጥንት ዘመን ቅዱሳን ሰዎች የተገለጠውን የእርሱን ጻጋ ቦታ ልንሰጠው ይገባል፤ ዳሩ ግን ይበልጡን ውጤታማ የሚሆነው የራሳችንን ልምድ ስንመሰክር ነው።በእኛ ውስጥ የሚሰራው ኃይል መለኮታዊ መሆኑን በምንገልጥበት ጊዜ ሁሉ የእግዚአብሔር ምስክሮች ነን።እያንዳንዱ ግለሰብ ከሌሎች የተለየ የሆነ ህይወት አለው፤ ደግም በተለየ መንገድ ከእነርሱ ወጣ ያለ ልምድም ይኖረዋል። እግዚአብሔር የሚመኘው በየራሳችን ማንነት የሚመሰከር ሆኖ የእርሱ ምስጋና ወዳላይ እንዲያርግ ነው።እነዚህ ወርቃማ የሆኑ የእርሱን ጸጋ የሚያመሰግኑ አድናቆቶች፥ ክርስቶስን በሚመስል ህይወት ሲታጀቡ፥ለነፍሳት መዳን ጉልበት የሚሆን የማይደናቀፍ ጉልበት አላቸው።”—ኤለን ጀ. ኋይት, ዘ ዲዛየር ኦፍ ኤጅስ, ገጽ. 347 (በእንግሊዝኛው)

**የመወያያ ጥያቄዎች**

`1.ማራኪ የሆነ ምስክርነት ምን ምን የያዘ ነው? ጳውሎስ በአግሪጳ ፊት የሰጠውን ምስክርነት በሐዋርያት ሥራ 26:1–23 ላይ ያንበቡ። የእርሱ ምስክርነት መሠረት ምን ነበር?`

`2.በግላችን ክርስቶስ ስላደረገልን ነገር መመስከራችን እጅግ ጉልበታም የሚሆነው ለምን ይመስልዎታል? ‹‹እሺ; ይህ በእርስዎ ህይወት ተፈጠረ; ግን እኔ እንደዚህ ዓይነት ነገር ገጥሞኝ የማያውቅ ቢሆንስ?››ብሎ ለሚጠይቅዎት እንዴት አድርገው ምላሽ ይሰጣሉ? እኔ ኢየሱስን ለምን መከተል እንደሚኖርብኝ በሚመለከት ለማስተማር ከራስዎ ልምድ በመነሳት ማስተማር መቻል ያለብዎት ለምንድነው?`

`3.ለማያምኑ ሰዎች የራስዎን ምስክርነት በሚሰጡበት ጊዜ ላይ መጠንቀቅ ከሚኖርብዎት ነገሮች አንዳንዶቹ ምን ምን ናቸው? 4.ስለ ደህንንትዎ መረጋገጥ በሚያወሳው ጥያቄ ላይ እስቲ ጥቂት ያሰላስሉ፤ የክርስትና ልምምድ አስፈላጊው ክፍል ይህ የሚሆነው ለምንድነው? በጣም ሳንኩራራ ግን ደግሞ በተመሣሣይ ሁኔታ ስለራሳችን መዳን እርግጠኛ መሆን የምንችለው እንዴት ነው?  			 `