---
title: 'በፍቅር መነሳሳት'
date: 02/07/2020
---

በዚህ ሳምንት ጥያቄዎችን መመለስ ላይ ትኩረት እናደርጋለን፤ “ምስክርነት ለምን?” እምነታችንን ስናጋራ እግዚአብሔር ለዚህች ምድር ካለው ተልዕኮ ጋር በመተባበር የምናገኘው ደስታ እንዳለ ተገንዝበናል። ስለ ፍቅሩ ያለን ምስክርነት ሰዎች የርሱን ጸጋና እውነት የበለጠ በግልፅ እንዲያዩ የድነት ታላቅ እድል መስጠት ነው። በተመሳሳይ ጊዜም ምስክርነት እግዚአብሔር በመንፈስ እንድናድግ የሚያደርግበት ዘዴውም ነው። ክርስቶስ ለኛ ያደረገልንን ለማካፈል እና ለሌሎች ለመመስከር ካቃተን እውነተኛ የሆነው መንፈሳዊ ህይወታችን ታንቆ እንዲያዝ ያደርግብናል።

ምስክርነት ሁሉም ሰብአዊ ዘር ይድን ዘንድ የሚናፍቅ ልብ እንዲኖረን ያደርጋል። በተመሳሳይ መንገድ ለትዕዛዙ የምንመልሰው የመታዘዝ ምላሽ ነው። በዛሬው ትምህርታችን ለምስክርነት ሁሉ ታላቅ መነሳሳትን ስለሚሰጠን ነገር እናጠናለን።

`2ቆሮ.5:14-15፤ 18-20ን አንብቡ። ጳውሎስ ለወንጌል ሲል መከራን; ስቃይን ችግርንና ውጣውረድን እንዲለማመድ ያነሳሳው ነገር ምንድነው? ይህ ተመሳሳይ የሆነ መነሳሳት ለክርስቶስ ያለንን አገልግሎት እንድናፋጥን የሚያደርገው እንዴት ነው?`

ሐዋርያው ጳውሎስን ያነሳሳው ፍቅር ነው። ለሌላ ነገር ልታደርጉ የማትችሉት ለፍቅር ስትሉ ግን የምታደርጉት ነገር አለ። ሐዋርያው እንዲህ ይለናል “የክርስቶስ ፍቅር ግድ ይለናል” ይህ የነበረ ዘላለማዊ የሆነ እውነት ነው። ግድ ይለናል (ያስገድደናል) የሚለው ቃል `Constrains` ይገፋፋናል; ይቀሰቅሰናል; ይቆጣጠረናል ወይም     በከፍተኛ ሁኔታ ያነሳሳናል” ማለት ነው። የክርስቶስ ፍቅር የጳውሎስን ተግባር ተቆጣጥሮታል ለምስክርነትም አነሳስቶታል። ለአላማው ተስፋ ሳይቆርጥ እና በልቡ ባይተዋርነት ሳይሰማው በሜዲትራኒያን የአለም ክፍሉ ሁሉ የድነትን እቅድ አካፈለ።

“ፍቅር በልባችን ሊኖር ይገባል። ሙሉ የሆነ ክርስቲያን ለተግባር የሚያነሳሳውን ነገር የሚያገኘው ለጌታው ካለው ልባዊ ፍቅር የመነጨ ነው። ለክርስቶስ ከስር መሰረቱ ያለው ጥልቅ ፍቅር ይመነጭና ለወንድሞቹ ራስ ወዳድነት የማይታይበት መሻት እንዲያድርበት ያደርጋል።” Ellen G. White, the Adventist Home, p. 42:: ክርስቶስ ለኛ ያደረገውን ከፍተኛ የሆነ መስዋዕትነት በትክክል ስንረዳ በፍቅሩ እንጥለቀለቃለን እናም እርሱ ለኛ ያደረገልንን ነገር ለሌሎች ለማጋራትም እንገደዳለን።

`ሁሉን የፈጠረው (ጋላክሲዎችን; ከዋክብትን; መላዕክታት; መላውን ትዕንተ ዓለም እና ሌሎች አለማት) እርሱ ነው ለኛ ሲል በመስቀል ላይ የሞተው። ይህ አስደናቂ እውነት ታዲያ እንዴት ነው ለእግዚአብሔር ፍቅር እንዳይኖረንና ይህን ፍቅሩን እንድናጋራ መሻትን የማይሰጠን?`