---
title: 'የሱስን ማስደሰት'
date: 29/06/2020
---

ሰዎች እንዲህ ብለው ጠይቀዋችሁ ያውቃሉ “ቀኖቻችሁ እንዴት እየሄዱላችሁ ነው?” “ዛሬ ሁሉም ነገሮች ጥሩ ሆነውላችኋልን?” እግዚአብሔርን ልክ እንደነዚህ ያሉ ጥያቄዎችን ብንጠይቀው “እግዚአብሔር; ቀኖችህ እንዴት እየሄዱልህ ነው? ምን አይነት ምላሽን የምታገኙ ይመስላችኋል ምናልባት ይህን የሚመስል ምላሽ ሊሰጠን ይችላል። “ቀኖቼ በጣም አስቸጋሪ ነበሩ። አንድ ሺህ የሚሆኑ ስደተኞች በካምፕ ውስጥ በቅዝቃዜ; በረሃብ; ህጻናት ሲያለቅሱ ሳይ አይኖቼ በእንባ ተሞሉ።

በህዝብ የተጨናነቁ የአለማችን ከተሞች ላይ ተራመድኩ ቤት አልባ እና ምስኪኖችን ሳይ አነባሁ። በተጠቃች ሴት እና ለወሲብ ባርነት ስትሸጥ ፈራ ተባ ባለች ሴት ልቤ በጣም ተሰብሯል። አውዳሚ የሆነ ጦርነትን; የተፈጥሮ አደጋዎችን አጥፊነት ውጤት እና በስቃይ የሚያዝለውንና ለሞት የሚያበቃውን ህመም ተመልክቻለሁ።” “ግን እግዚአብሔር አንተን የሚያስደስትህስ ነገር አለን? ለልብህ ደስታን የፈጠረልህስ ምን ነገር አለ? እንድትዘምር ያደረገህስ ምን ነገር አለ?

`ሉቃስ 15:6; 7;9;10 እና 22-24; 32ን አንብቡ:፤ እነዚህ ታሪኮች እንዴት ተጠናቀቁ እነዚህ የታሪክ ፍጻሜዎች ስለ እግዚአብሔር ምን ይነግሩናል?`

የጠፉት ሲገኙ መላው የሰማይ ደስ ይሰኛል። በሽታ; አደጋና ሞት በበዛበት በዚህ አለም ላይ የእግዚአብሔርን ልብ የምናስደስተው የድነትን “መልካም የምስራች” ለሌሎች ስናጋራ ነው። የክርስቶስን ፍቅር እንድናጋራ የሚያነቃቃን አንዱና ትልቁ ነገር ምስክርነት የእግዚአብሔርን ልብ እንደሚያስደስተው የምናውቀው እውቀት ነው። ሁልጊዜ ፍቅሩን ስንገልጥ መላው ሰማይ ይዘምራል።

`ሶፈ. 3:17ን አንብቡ። የሚያድነውን የርሱን ፀጋ ስንቀበል የጌታችን ምላሽ ምን ይሆናል?`

`ይህንን ትዕይንት እስቲ አስቡ። በእናንተ ምስክርነት ምክንያት አንዳንድ ሰዎች ወይንም ወንዶች ወይንም ሴቶች የሱስን እንደ ግል አዳኛቸው አድርገው ተቀበሉ። የሱስ ደስ ተሰኘ። መላው የሰማይ ሰራዊት በሃሴት መዝሙር ወደፊት መጡ ታላቁ አዳኛችንም በዚህ ግለሰብ ተደስቶ የደስታውን ዝማሬ ተቀላቀለ። ምስክርነታችን ሀዘን በሞላበት አለም ውስጥ ለእግዚአብሔር ልብ ደስታን እንዳመጣ ሁሉ እንዲህ ያለ የበለጠ ሽልማትና የበለጠ እርካታ የሚያመጣ ምን ነገር አለ?`