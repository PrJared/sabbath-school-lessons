---
title: 'ምስክርነት ለምን?'
date: 27/06/2020
---

### ለዚህ ሳምንት ጥናት የሚከተሉትን ጥቅሶች አንብቡ
ያዕ.5:19-20፤ ሉቃስ 15:6፤ ሶፎ.3:17፤ ዮሐ.7:37፤ 1ጢሞ. 2:3-4፤ 2ቆሮ 5:14-15።

> <p>የሣምንቱ ጥናት መሪ ጥቅስ</p>
> “ሰዎች ሁሉ ሊድኑና  እውነቱን ወደ ማወቅ ሊደርሱ በሚወድ በእግዚአብሔር በመድኃኒታችን ፊት መልካምና ደስ የሚያሰኝ ይህ ነው።”(1ጢሞ. 2:3-4)

የ  እግዚአብሔር ትልቅ ናፍቆት በሁሉ ስፍራ ያሉ ሰዎች ለፍቅሩ ምላሽ እንዲሰጡ; ፀጋውን እንዲቀበሉ በመንፈሱ እንዲለወጡና ድነው ወደ መንግስቱ ይገቡ ዘንድ ነው። ከኛ ድነት በላይ ሌላ የላቀ መሻት የለውም። ፍቅሩ ገደብ የለሽ ነው። ምህረቱም ከልኬት ሁሉ ያለፈ። ርህራሄው የማያልቅ። ይቅርታው ደግሞ የማያባራ። ሀይሉ መጨረሻ የሌለው። መስዋዕትን ከሚሹ ጨካኝ ከሆኑት አማልክት በተቃራኒ አምላካችን አስደናቂ መስዋዕት ሆነ። ምንም ያክል ለመዳን ብንፈልግ እግዚአብሔር የበለጠ ሊያድነን ይናፍቃል። “ሰዎች ሁሉ ሊድኑና እውነቱን ወደ ማወቅ ሊደርሱ በሚወድ በእግዚአብሔር በመድኃኒታችን ፊት መልካምና ደስ የሚያሰኝ ይህ ነው።” (1ጢሞ. 2:3-4)። የርሱ የልቡ ናፍቆት የእናንተና የእኔ ድነት ነው።

ምስክርነት ሁሉ ስለ የሱስ ነው። እኛን ለማዳን ስላደረገው ነገር እንዴት ሕይወታችንን እንደለወጠው እና አስደናቂ ስለሆነው ቃሉ ነው ይህም እርሱ ማን እንደሆነ እና የእርሱን ውስጣዊ የሆነ ባህሪ ይነግረናል። ምስክርነት ለምን? እርሱ ማን እንደሆነ ስናስተውል; የፀጋውንና የፍቅሩን ሃይል አስደናቂነት ስናጣጥም ዝም ማለት አንችልም። ምስክርነት ለምን? ከርሱ ጋር በሥራው ስንካፈል ሰዎች በፀጋው ሲድኑና በፍቅሩ ሲለወጡ በማየት ወደሚገኝ ሀሴት እንገባለን። የዚህን ሳምንት ትምህርት አጥንተው ለሰኔ 27 ሰንበት ተዘጋጁ።