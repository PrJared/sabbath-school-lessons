---
title: 'ለድነት እድልን መስጠት'
date: 28/06/2020
---

እግዚአብሔር በየዕለቱ በየሥፍራው ያሉ ሰዎች እርሱን እንዲያውቁ እድልን ይሰጣቸዋል። በመንፈስ ቅዱስ አማካኝነት ልቦቻቸውን ያነሳሳል። ተፈጥሮአዊ በሆነ አለም ረቂቅነት ውስጥ ራሱን ውብ አድርጎ ገለፀ። የዩኒቨርስ ስፋት; ስርአት; የተመጣጠነ ቅርጽና ይዘት ወሰን የለሽ ስለሆነው እና ተዝቆ የማያልቅ ጥበብ ስላለው ብሎም ሃይሉ ገደብ ስለሌለው አምላክ ያወራል። በህይወታችን ውስጥ ሁኔታዎችንና የእርሱን ፈቃድ በማመቻቸት ወደራሱ ይስበናል።

`ምንም እንኳን እግዚአብሔር ራሱን አስደናቂ በሆነው መንፈሱ; በተፈጥሮ ሞገስ እና በርሱ የፈቃዱ ተግባር በኩል ቢገልጥልንም በጣም ግልጽ የሆነው የፍቅሩ መገለጥን የምናገኘው በክርስቶስ ህይወት እና አገልግሎት በኩል ነው። የሱስን ለሌሎች ስናካፍል ለመዳን እንዲሆንላቸው ትልቁን እድል ነው የሰጠናቸው። ሉቃስ 19:10ን አንብቡ እና ከያዕ.5:19-20 ጋር ያነጻፅሩ። የሉቃስ ወንጌል ክርስቶስ ወደዚህ ምድር ስለመምጣቱ አላማ ምን ያስተምረናል? የጠፉትን በማዳን በክርስቶስ ስራ ላይ የምንተባበረው እንዴት ነው?`

ያዕቆብ እንዲህ ይላል “ኃጢአተኛን ከተሳሳተበት መንገድ የሚመልሰው ነፍሱን ከሞት እንዲያድን የኃጢአትንም ብዛት እንዲሸፍን ይወቅ።” (ያዕ.5:20)።

`የሮሜ መፅሐፍም ይህንን እሳቤ ያጎላል፤ ሮሜ 1 እና 2 ላይ እግዚአብሔርን በተፈጥሮ ያዩ አሕዛብ እና በቃሉ አማካኝነት የእግዚአብሔርን ትንቢታዊ መገለጥ የተቀበሉ አይሁዶች ሁለቱም ያለ ክርስቶስ ሆነው ጠፍተዋል።`

ሮሜ 3-5 ላይ ጳውሎስ ድነት የሚገኘው በጸጋ በእምነት ብቻ እንደሆነ ይገልጽልናል። ሮሜ 6-8 ላይ እያንዳንዱን አማኝ ያፀደቀው ፀጋ ራሱ እንዴት እንደሚቀድሰንም ይነግረናል። ሮሜ 10 ላይ እንዲህ ይለናል “የጌታን ስም የሚጠራ ሁሉ ይድናልና።” (ሮሜ 10:13)። ከዛም እንዲህ ይለናል ካላመኑ ሊጠሩ አይችሉም፤ ካልሰሙ ደግሞ ሊያምኑ አይችሉም፤ አንድ ሰው ካልነገራቸው ደግሞ ሊሰሙ አይችሉም። በድነት እቅድ ውስጥ በወንጌል ክብር የጠፉ ሰዎቹን ልንደርስ ከእግዚአብሔር ጋር ተያይዘናል።

`ለሰዎች የምንሰጠው ምስክርነት የመዳን ብቸኛው እድል አይደለም። መስከረን የምንሰጣቸው እጅግ ምርጡን እድል ነው። በእግዚአብሔር የሰውን ዘር የመዋጀት እቅድ ውስጥ የኛ ሚና ምንድነው? ስለዚህም ጉዳይ እስቲ አስቡ:ምን ያህል ሰዎች ከእርስዎ አንደበት ወንጌልን ሰምተዋል?`