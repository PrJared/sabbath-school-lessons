---
title: 'ተጨማሪ ሐሳብ'
date: 03/07/2020
---

Read Ellen G. White, `God’s purpose for His church, pp. 9-16, in the Acts of the Apostolics, and pp. 822-828 in the Desire of Ages. የአዲስ ኪዳንዋ ቤተክርስቲያን የመኖርዋን አላማ ያለመረዳትን አደገኛ ሁኔታ ተጋፍጣለች። ኤለን ጂ ኋይት ይህንን አደጋ ስትገልጽ እንዲህ ትላለች “በኢየሩሳሌም ባለችው ቤተክርስቲያን ላይ የደረሰው ስደት የወንጌል ሥራ በኃይል እንዲከናወን አድርጓል። በዛ ስፍራ ላይ የወንጌል አገልግሎት ፍሬያማነትን አገኘ። ደቀ መዛሙርቱም አዳኙ ወደ ዓለም ሁሉ እንዲሄዱ የሰጣቸውን ተልዕኮ በመዘንጋት በዛ ስፍራ ረዘም ላለ ጊዜ የመቆየት አደጋ ላይ እንዲወድቁ አደረጋቸው። ክፉውን የመቃወም ጥንካሬ የሚገኘው ጠንካራ በሆነ አገልግሎት መሆኑን ስለዘነጉ የኢየሩሳሌም ቤተክርስቲያንን ከጠላት ጥቃት ከመጠበቅ ውጪ ሌላ አስፈላጊ ስራ እንደሌላቸው ማሰብ ጀምረው ነበር። አዲስ የተለወጡ ሰዎች ላልሰሙት እንዲያጋሩ ከማስተማር ይልቅ በአከናወኑት ስኬት ረክተው በዛ የመቆየት አደጋ ውስጥ ወድቀዋል” – The Acts of the Apostles, p. 105.

**የመወያያ ጥያቄዎች**

 1.ኤለን ጂ ኋይት ከላይ የተናገረችውን በተለይ ደግሞ በመጨረሻ መስመር ላይ ያለችውን በጥንቃቄ ተመልከቱ። እኛም ዛሬ ተመሳሳይ የሆነ አደጋ ላይ እንዳንወድቅ ጥንቃቄ ማድረግ ያለብን ለምንድነው? ከፊት ለፊታችን ያለው የሚሲዮናዊ ተግዳሮት ላይ ይህ አይነት አመለካት ለምንድነው አስፈሪ ብሎም አሳዛኝ ስህተት የሆነው?

`2.እያንዳንዱ የወንጌል መጽሐፍ ሲያልቅ በተመሳሳይ ትዕዛዝ የሚያበቃው ለምን ይመስልዎታል? ማቴ.28:18-20፤ ማር.16:1516፤ ሉቃስ 24:46-49፤ ዮሐ. 20:21ን አንብቡ። በመጀመሪያው ክፍለ ዘመን ላሉ አማኞች ይህ ማለት ምን ማለት ነው፤ ዛሬ ላይ ላለን ለኛስ?`

`3.ምስክርነት እና አገልግሎት ለእውነተኛ መንፈሳዊነት አንዱ አንዱን ሊተካ ይችላልን? ከሆነ እንዴት አድርገን ነው ይህ ወጥመድ እንዳይሆንብን የምንጠነቀቀው?`

`4.በውይይት ክፍሎ ውስጥ፤ ምስክርነት እና አገልግሎት የራስዎ መንፈሳዊ እድገት ላይ እንዴት ተጽዕኖ እንደሚያመጣ በማክሰኞ ትምህርት መጨረሻ ላይ ለሚገኘው ጥያቄ ያልዎትን መልስ ተነጋገሩ። ሌሎችን ሊያግዝ የሚችል የተማሩዋቸው ሌሎች ትምህርቶች ምንድናቸው? ሌሎችን ማገዝ ስትችሉ ያላደረጋችሁትና የሰራችሁት ስህተትስ ምን አለ?`

`5.እግዚአብሔር በየግላችን እንደሚወደን በተገለጠው አስደናቂ እውነታ ላይ ትኩረት አድርጋችሁ አስቡ። ይህንን ትርጉም እንዴት ያስተውሉታል? ምናልባትም ይህ በዩኒቨርስ ሁሉ ላይ ያለ በጣም ወሳኝ እውነት ሆኖ ህይወትዎ ላይ ተፅዕኖ የፈጠረብዎ እንዴት ነው?`