---
title: 'ለክርስቶስ ትእዛዝ ታማኝ መሆን'
date: 01/07/2020
---

ለክርስቶስ ታማኝ መሆን ለፈቃዱ ቁርጠኛ መሆንን ይጠይቃል። ትዕዛዛቱን መታዘዝ ይፈለግብናል። ውጤቱም የጠፉትን ለማዳን ልቡ ሲመታ ልባችንም አብሮ ይመታል። እርሱ ቅድሚያ የሰጠውን ጉዳይ ቅድሚያ እንዲሰጠው ያደርጋል።

`1ጢሞ.2:3-4 እና 2ጴጥ.3:9ን አንብቡ። እነዚህ ጥቅሶች ስለ እግዚአብሄር ልብ ምን ይነግሩናል? ቅድሚያ የሚሰጠው ነገርስ ምንድነው?`

እግዚአብሔር ሰዎችን ለማዳን ልቡ ይቀጣጠላል። ከዚህ የበለጠ ለእርሱ ሌላ አስፈላጊ ነገር የለም። የእርሱ የልብ ጉጉት ‹ሁሉ› ይድኑ ዘንድ እና ‹እውነቱን ወደ ማወቅ እንዲደርሱ› ነው (1ጢሞ. 2:4)። እርሱ “ሁሉ ወደ ንስሃ እንዲደርሱ እንጂ ማንም እንዳይጠፋ ወዶ ስለ እናንተ ይታገሳል” ይለናል (2ጴጥ 3:9)። ስለዚህ ጥቅስ - The SD Bible Commentary, ሲናገር የግሪኩ ቃል `willing` ለሚለው ቃል የተጠቀመው ቦውሎማይ `boulomai` ሲሆን የሚገልፀውም የልብን ዝንባሌ “ፍላጎት” ወይንም “መመኘት”ን ነው።

ማጣቀሻው “ግን” የሚለውን ቃል ሲጠቅስና ሲያብራራ በግሪኩ አጠራር ግን `but`ን አላ `alla` ነው የሚለው። እዚህ ጋ ጥቅም ላይ የዋለው “የእግዚአብሔርን ተፈጥሮ በስህተት ተረድተው እርሱ አንዳንዶች እንዲጠፉ ይወዳል ለሚሉ ተቃራኒ የሆነ አጽንዖትን ለመስጠት እና ሁሉ ይድኑ ዘንድ እንደሚሻ ለማረጋገጥ ነው” - The SD Bible Commentary vol. 7 p.615። ለእያንዳንችን የክርስቶስ ትዕዛዝ ምስክር በመሆን የእርሱን ፍቅር; ፀጋ እውነት እንድናጋራ ሲሆን ይህ ደግሞ የሰው ልጆች ሁሉ እንዲድኑ ያለውን የርሱን ከፍ ያለ መሻት ያሳያል።

`ሐዋ.13:47 አንብቡ እና ከኢሳ.49:6 ጋር ያነጻጽሩ። ይህ ጥቅስ በእነማን ላይ ነው ተግባራዊ የሆነው? ጳውሎስ እንዴት አድርጎ ነው ይህንን ጥቅም ላይ ያዋለው?`

የብሉይ ኪዳን ትንቢቶች ከአንድ በላይ የሆነን ነገር የሚያመለክቱበት ጊዜያት አሉ። እዚህ ጋ ሃዋርያው ጳውሎስ ትንቢቱ እስራኤል እንደሚያመልክ በቅድሚያ ስለ መሲሑ ትንቢት ከተናገረ በኋላ (ኢሳ.41:8፤ ኢሳ.49:6 እና ሉቃስ 2:32ን ተመልከቱት) ከዛም ትንቢቱን ለአዲስ ኪዳንዋ ቤተክርስቲያን ተግባራዊ አድርጎ   			    ጠቀሰ። ቤተክርስቲያን የክርስቶስን ትዕዛዝ ችላ ስትልና መታዘዝዋን ስትቀንስ የመኖርዋን አላማ እየጣለች እና ለአለም የተሰጣትን ትንቢታዊ ጥሪዋን እያጣች ነው።

`ለቤተክርስቲያናት; የበለጠ ወደ ውስጥ ጠጋ ስንል ደግሞ ለአጥቢያ ቤተክርስቲያናት አላማን የመርሳት አደገኝነቱ ምን ያክል ነው?`