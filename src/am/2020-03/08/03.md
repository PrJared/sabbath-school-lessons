---
title: 'የኢየሱስ መስተንግዶ'
date: 17/08/2020
---

ኢየሱስ እንደግብ የያዘው በሰዎች ውስጥ ያለው መልካም ነገር ማጉላትን ነበር።ሁኔታዎች ባልተለመደ ሁኔታ ፈታኝ በነበሩ ጊዜ እንኳን፥ ምላሹ ጸጋ የተላበሰ ነበር። በሉቃስ ወንጌል ውስጥ ‹‹ ከአንደበቱ በሚወጣ የጸጋ ቃል እየተገረሙ;›› (ሉቃ 4:22) ሰዎቹ ይሰሙት እንደነበረ ይመሰክርልናል። ሰዎችን ይቀርብ የነበረበት ዘዴ ትጥቅን የሚያስፈታ ነበር። በጸጋን የተሞሉት ንግግሮቹን በሰሙ ሁሉ ዘንድ በልባቸው ውስጥ ትክክለኛውን ህብረዜማ ይፈጥር ነበር።

`በማቴዎስ 8:5–10 እና ማርቆስ 12:34 ያለውን ያንብቡ፤ለሁለት ያልተለመዱ ሰዎች፥ ሮማዊው መቶ አለቃ እና ለአይሁድ ጸሓፊ ኢየሱስ የተናገራቸው ተስፋን ያዘሉ ቃላት ምንድናቸው?`

ለሮማዊው ኢየሱስ የተናገረው ወታደራዊ የሆነ ዐረፍተ ነገር የሚያነሳሳ ነው። በእስራኤል ዘንድ እንኳን እንዲህ ዓይነት እምነት እንዳላገኘ ኢየሱስ ሲናገር ይህ ዓይነት ቅጥር የጦር መኮንን ምን ሊሰማው እንደሚችል በህሊናችሁ ሣሉት። ኢየሱስ ‹‹አንተ ከእግዚአብሔር መንግሥት የራቅህ አይደለህም›› ብሎ ሲናገር የአይሁድ ጸሓፊው ምን ሊሰማው እንደሚችል እስቲ አስቡ። በሰዎች ውስጥ ያለውን መልካምነት ማውጣት ኢየሱስ ይችልበታል። ሰዎች ለወንጌል ልባቸውን እንዲከፍቱ ለማድረግ አድናቆትን ከመቸር እኩል ጉልበት ያላቸው ነገሮች ጥቂት ናቸው። በዙሪያዎ የሚገኙ ሰዎችን መልካም ነገራቸውን በማየት እንደሚያደንቋቸው እስቲ ይንገሯቸው። ኢሳይያስ 42:3፤ቆላስይስ 4:5; 6፤ እንዲሁም ኤፌሶን 4:15 ያመሳክሯቸው።

`ከሌሎች ጋር ስለ ዕምነታችን እና ከእነርሱ ጋር ስላለን ግንኙነት ለመካፈል ከእነዚህ ጥቅሶች የምናገኘው ወሳኝ የሆነ መርኅ ምንድነው?`

ቃላቶቻችን የሚያበረታቱን እና በጸጋ የተሞሉ ሲሆኑ፥በሌሎች ህይወት ላይ የሚኖረው ተጽዕኖ አወንታዊ ነው። ኢየሱስ ‹‹የተቀጠቀጠ ሸምበቆን አይሰብርም›› ደግሞም ‹‹የሚጤስ ጧፍን አያጠፋም›› ብሎ ትንቢታዊ የሆነን ቃል ኢሳይያስ ሲመሰክር እናገኘዋለን። በሌላ አባባል፥ ኢየሱስ ርህሩህ ከመሆኑ የተነሣ ያለአግባብ ማንንም ወደ ዕምነት ገና የመጣውን ሆነ ሊሰብርም ሆነ በልባቸው የዕምነት ጭላንጭል ያላቸውን ሊያጠፋ አይጨክንም።

`እኛ መናገር የፈለግነው ነገር እኛ ከምንናገርበት መንገድ እኩል፥ እንዲያውም ከዚያ በበለጠ ጠቃሚ የሚሆነው ለምንድነው? ‹‹ዕውነቱ ይኸው ነው፥ የፈለገ ይቀበል; ያልፈለገ የራሱ ጉዳይ›› ስለሚለው ዐረፍተ ነገር የእርስዎ ምላሽ ምንድነው? በዚህ ዕውነት በሆነ ዐረፍተ ነገር ውስጥ ችግሩ ምን ላይ ነው?`