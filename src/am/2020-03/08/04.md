---
title: 'የኢየሱስ የፈውስ አገልግሎት: ክፍል 1'
date: 18/08/2020
---

ጌታችን ወንጌልን የሠራበት መንገድ ከንግግር እና ከተጠቀለሉ ምስላዊ ስብከቶች ያለፈ ነው፤ እንደኑሮ የካበተ እና ድርጊትን የተሞላ ነው። በየዕለቱ የተለያየ ዓይነት ፍላጎት; የአካላዊ; የአዕምሮ; የስሜት እና የመንፈስ ጥያቄዎች ካላቸው ሰዎች ጋር በትከሻ እየተጋፋን እናልፋለን። ክርስቶስ ደግሞ ለሰዎች ብቸኝነት; ሐዘን; የልብ ጭንቀት ግድ የሚለን መሆናችንን እንዲሁም በደስታቸው; በተስፋቸው እና በህልማቸውም ትኩረት ሰጥተን መደሰታችንን ስናሳይ ሣለ፥ ክርስቶስ በእኛ በኩል ሆኖ እነዚህን ፍላጎቶቻቸውን ሊደርስ ይፈልጋል።

ኢየሱስ ለሰዎች ጥልቅ ፍላጎቶች ደርሶ ለማገልገል እንዲችል የሚታየውን የተጋለጠውን ፍላጎታቸውን ያገለግል ነበር። የሚታይ ፍላጎት የምንለው በራሳቸው ሊፈቱት እንደማይቻላቸው አድርገው የሚሰማቸውን የህይወታቸው አንዱን ፈርጅ ማለት ነው።ለምሣሌ ሲጃራ ማጤስ ለማቆም; ክብደት ለመቀነስ; የተሻለ አመጋገም ለመልመድ; ወይም ጭንቀት ለመተው ያላቸው ፍላጎት ሊሆን ይችላል። የምግብ; የመኖሪያ; ወይም የህክምና ክብካቤ ፍላጎትም ሊሆን ይችላል። ምናልባትም ስለ ትዳር ወይም ስለ ቤተሰብ ምክር የማግኘት ፍላጎትም ሊሆን ይችላል። ከሁሉ የሚበልጠው ፍላጎት ግን፥ከእግዚአብሔር ጋር ላላቸው የግል ግንኙነት እናም ለህይወታቸው ዘለዓለማዊ ረብ እንዲኖረው ማስቻል የሰው ልጆች የሚፈልጉት ዋናው ነገር ነው።በተበላሸው ዓለም ሣሉ ከእግዚአብሔር ጋር መታረቅ ነው ከሁሉ ትልቁ ፍላጎት።

`በማቴ 9:1-7 ያለውን የሽባውን ሰው ታሪክ እንዲሁም በማቴዎስ 5: 25-34 ያለችውን ደም የሚፈሳት ሴት ታሪክ ያንብቡ። በእነዚህ ሁለቱም   			    ታሪኮች ውስጥ ኢየሱስ አካላዊ ፈውስን ትልቅ ከሆነው ከእግዚአብሔር ጋር የመታረቅ ፍላጎት ጋር ስለማስተሳሰሩ ምን ምልክቶችን እናገኛለን?`

ኢየሱስ ያቀርብ የነበረው አገልግሎት አካላዊ እና ስሜታዊ ከሆነው ፈውስ እጅግ የበለጠ ነበር። ኢየሱስ ይመኝ የነበረው ከኃጢዓት ስንጥቅ የተነሣ የፈራረሰው ነገር ሙሉ በሙሉ መፈወሱን እንዲያዩ ነበር። ለክርስቶስ፥ አካላዊ የሆነው ፈውስ ኖሮ መንፈሳዊ ፈውስ ባይገኝ ጎዶሎ ነበር። የእግዚአብሔር ፍቅር የአንድን ግለሰብ አካላዊ እና ስሜታዊ የሆነ ጤንነት እንድንጠብቅ በውስጣችን ፍላጎት ከፈጠረልን፥ በዚያውም ልክ ለዚያ ግለሰብ መንፈሳዊ የሆነ ደህንነት ጭምር እንድንመኝ የሚያነሳሳን ሲሆን በዚህም የተነሣ እርሱ ወይም እርሷ በዚህም ሆነ በወዲያኛው እሰከ ዘለዓለም ድረስ ሙሉ የሆነ ህይወት መኖር ይችላል፤ ትችላለች ማለት ነው።

`እንደምናውቀው፥ ኢየሱስ የፈወሳቸውም ሰዎች ቢሆኑ በጊዜያቸው ሞተዋል። ስለዚህ ዕውነተኛው ፍላጎት፥ ከምንም ነገር በላይ፥ መንፈሳዊ ነው ማለት አይደል? የእኛ ቤተክርስቲያን ለሰዎች ፍላጎት ትኩረት በማድረግ በማህበረሰባችን ውስጥ የእውነት ግድ እንደሚለን ለማሳየት የምትችልበት ምን ምን ዘዴዎች ይኖራሉ? በእርስዎ ማህበረሰብ ውስጥ ስላሉ ሰዎች እስቲ ያስቡ፤ የእርስዎ ቤተክርስቲያን በእነዚህ ሰዎች ህይወት ላይ ለመፍጠር የሞከረችው ለውጥ ምን ዓይነት ነው?`