---
title: 'እንደ ኢየሱስ ማገልገል'
date: 15/08/2020
---

### ለዚህ ሣምንት ጥናት የሚከተሉትን ጥቅሶች አንብቡ
ማቴ. 5:13; 14፤ፊልጵ. 2:15፤ማር. 12:34፤ኤፌ. 4:15፤ማቴ. 4:23–25፤ማቴ. 25:31–46።

> <p>የሣምንቱ ጥናት መሪ ጥቅስ</p>
> ‹‹ሕዝቡም እረኛ እንደሌለው በግ ተጨንቀውና ተመልካች የለሽ ሆነው ባየ ጊዜ አዘነላቸው።(ማቴዎስ 9:36)

ኢ  የሱስ በፍጹም ልቡ ለሰዎች ይራራ ነበር። ከራሱ ይልቅ ስለ ሌሎች ጥቅም እና ጭንቀት ያስብ ነበር።ህይወቱን ለተመለከተው፥ በሌሎች ሰዎች ላይ ማዕከል ያደረገ ነበር። አገልግሎቱም ቢሆን የፍቅር መሰጠትን ያንጸባርቅ ነበር። እርሱም በዙሪያው የሚገኙትን ሁሉ ሰዎች አካላዊ; አዕምሯዊ እንዲሁም የስሜት ፍላጎት ያሟላላቸው ከመሆኑ የተነሣ፥ እርሱ ለሚያስምረው መንፈሳዊ ዕውነት ልባቸውን ክፈት አድርገው ነበር። ለምጻሞችን ሲያነጻ; የታወሩትን ሲያበራ; መስማት ለተሳናቸው ጆሯቸውን ሲከፍት; ከአጋንነት እስራት ነጻ ሲያወጣ; የተራቡትን ሲመግብ; እና ለተቸገሩት ሲራራ፥ ብዙ ልቦች ተነክተው ህይወታቸው ለመለወጥ በቅቷል።

ይህ የሆነበት ምክንያት ሰዎች የእርሱን ልባዊ የሆነ የያገባኛል ስሜት በማየታቸው፥ እርሱ ለሚያስተምረው መንፈሳዊ ዕውነት ክፍት በመሆናቸው ነው። ‹‹የክርስቶስን ዘዴ ብቻ በመጠቀም ነው ሰዎችን በተሳካ ሁኔታ ለመድረስ የምንችለው። መድሃኒዓለም የእነርሱን መልካምነት እየተመኘ ከሰዎች ጋር ተቀላቀለ። ምን ያህል ርህራሄ በልቡ እንዳለ አሳያቸው; የሚፈልጉትን አገልግሎት አቀረበላቸው; ልባቸውን እንዲጥሉበት አስተማመናቸው። ከዚያም ተቤዣቸው።

›› ‘ፎሎው ሚ.”— ኤለን ጂ. ኋይት ዘ ሚኒስትሪ ኦፍ ሂሊንግ; ገጽ. 143(በእንግሊዝኛው) ይህች ዓለም የእርሱን አዋጅ እንድትሰማ የሚያስፈልጋትን ያህል እንዲሁ የምስራቹን በተግባር ልታይ እንደሚገባት ጭምር ኢየሱስ ተገንዝቦ ነበር። ለሌሎች ለማገልገል ቁርጠኛ የሆነ   			    ክርስቶስን የመሠለ የምስክርነት ህይወት ከአፋችን ስለሚወጣው ንግግር ትልቅ የሆነ ምስክርነት ያለው ሲሆን ለምናሳየው ምስክርነትም ተዓማኒነትን ያስገኝልናል። የዚህን ሣምንት ትምህርት እያጠኑ ለነሐሴ 16 2012 ለሰንበት ይዘጋጁ።