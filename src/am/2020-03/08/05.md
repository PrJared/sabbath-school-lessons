---
title: 'የኢየሱስ የፈውስ አገልግሎት: ክፍል 2'
date: 19/08/2020
---

`በማቴዎስ 4:23–25 እና ማቴዎስ 9:35 ያለውን ያንብቡ። የክርስቶስ አገልግሎትን የመሰረቱ ሦስት ፈርጅ ያላቸው ምን ምን አይነት አካሔዶች ጥቅም ላይ ውለዋል? የሰዎችን ፍላጎት ያሟላውስ እንዴት ነበር; ደግሞስ በህይወታቸው ላይ የነበረው ተጽዕኖስ ምን ዓይነት ነበር?`

ኢየሱስም በአገልግሎቱ ውስጥ የትምህርት; የስብከት እና የፈውስ ሦስት እጥፍ የሆነ አገልግሎት አጠቃልሎ ነበር። ዘለዓለማዊ የሆኑ መርኆዎችን ሲያካፍለን፥ ሁላችንም እንደዚያው ትርጉም እና ኣላማ ያለው ህይወት እንድንመራ ነው።እንዲህ ብሏልና: ‹‹…እኔ ግን ሕይወት እንዲኖራቸውና እንዲትረፈረፍላቸው መጥቻለሁ።” (ዮሐ. 10:10)። ከእርሱ አገልግሎት የተትረፈረፈ ጸጋ ተገልጦልናል። ደግሞም፥ ዛሬም ሆነ እስከ ዘለዓለም እጅግ የተትረፈረፈ ህይወት እንዲኖረን ሊያስችለን ነው የመጣው።

`እስቲ በማርቆስ 1:32–39 ያለውን እናንብብ። ኢየሱስ ቀኑን ሙሉ ሲፈውስ እና አጋንንትን ሲያስወጣ ዋለ። በቀጣዩ ማለዳ የጸሎት ጊዜ ከወሰደ በኋላ፥ አያሌ ሰዎች አሁንም ፈውስን ፈልገው ሲቀርቡ፥ ወደሌላ ከተማ ሔደ። እነርሱን ለምን አልፈወሰም? በቁጥር 3 እና 39 ላይ እርሱ ለዚህ ያስቀመጠውን ምክንያት ልብ ይሏል፤`

ይህ ታሪክ ዕምቅ መረጃ የያዘ ነው። እንደ ትላንትና አያሌ ሰዎችን ሲፈውስ ቆይቶ፥ በቀጣዩ ቀን ኢየሱሰ ሕዝቡ፥ ያውም እየፈለጉት እና መፈወስ የሚያስፈልጋቸው ብዙ እያሉ፥ ትቷቸው ሔደ። ወደ ዓለም የመጣበት ምክንያት ለወንጌል መሆኑን በራሱ ማብራሪያ አሳወቃቸው። ኢየሱስ አንድ የሚደነቅ ተዓምራትን ፈጻሚ ብቻ አልነበረም። እርሱ ሰውን ለመቤዠት ተልዕኮ ተሰጥቶት የመጣ መለኮታዊ የእግዚአብሔር ልጅ ነበር እንጂ። ሰዎችን ከአካላዊ ህመማቸው በመፈወስ ብቻ ሊረካ አልቻለም። ሰዎች እርሱ ያመጣላቸውን ዘለዓለማዊ የሆነ ህይወት እንዲያገኙ ይመኝላቸው ነበር።

ወደ ምድር የመጣበት ምክንያት ምን እንደሆነ በእነዚህ ቃላት አስደግፎ ተናግሯል: ‹‹ምክንያቱም የሰው ልጅ የመጣው የጠፋውን ሊፈልግና ሊያድን ነው።›› (ሉቃ 19:10) እያንዳንዱ የፈውስ ድርጊት የእግዚአብሔርን ባህርይ ለመግለጥ; ከስቃይ ለመገላገል እና ለዘለዓለም ህይወት ማግኛ አጋጣሚ እንዲሆን የተጠቀመበት ዕድል ነበር።

`እርስዎ ድህነት ያጠቃዎት ወይም ታማሚ ቢሆኑ ኢየሱስ የሚሰጠውን የተትረፈረፈ ህይወት ለመኖር የሚቻልዎት ነውን? ኢየሱስ ከአካላዊ ፈውስ የጠለቀ ነገርን ለሰዎች ሰጥቷቸዋልን? ለሰዎች አካላዊ እና የስሜት   			    ፍላጎቶች እያገለገልን ሣለ፥ በምን ተግባራዊ መንገዶች በመንፈሳዊ ዕውነታዎችም ሰዎችን መምራት እንችል ይሆን?`