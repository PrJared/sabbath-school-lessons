---
title: 'ተጨማሪ ሐሳብ'
date: 21/08/2020
---

‹‹ብዙዎች በእግዚአብሔር እያመኑ ሣለ በሰው ላይ ግን ዕምነት የላቸውም።ነገር ግን የርህራሄ እና የእርዳታ ድርጊቶችን ያደንቃሉ። ምድራዊ ምስጋና እና ካሳዎችን ወደ ቤታችን የሚያመጣ ነገር ሳይኖር፥ የታመሙትን ስንንከባከብ; የተራቡትን ስንመግብ; የታረዙትን ስናለብስ; ያዘኑትን ስናጽናና እና መልዕክተኛ ብቻ በመሆን በዝግታ ፍቅር እና አክብሮት ሁሉ ወደሚገባው ወደአንዱ ስንመራቸው ሣለ ይህንን ተመልክተው ልባቸው ይነካል። አመስጋኝነት ይበቅላል። ዕምነት ይቀጣጠላል። እግዚአብሔር ለእነርሱም ግድ እንደሚለው ይመለክታሉ፤ በዚህም የተነሣ የእርሱ ቃል ሲከፈትም ለመስማት ዝግጁ ሆነው ይገኛሉ።›› ኤለንጀ. ኋይት, ዘ ሚኒስትሪ ኦፍ ሂሊንግ;ገጽ 145 (በእንግሊዝኛው)

ኢየሱስ ያሳየን ከራስ ወዳድነት የጸዳ አገልግሎት ልቦችን የሚሰብር; አሉባልታን የሚሰብር; እንዲሁም ለወንጌል ቅቡልነትን የሚፈጥር ነው።ቤተክርስቲያን በሁሉም ስፍራ ፍላጎቶችን በፍቅር የምታሟላ የክርስቶስ አካል ናት። ክርስቶስ ወደህብረተሰቡ   			    መካከል የሚሰድደን በእርሱ ስም ልዩነትን እንድንፈጥር ነው። ምንም እንኳን በእርግጥ በዓለም ስለመበከል ጥንቃቄ ማድረግ ያለብን ብንሆንም ቅሉ፥ (ደግሞም ለቤተክርስቲያናችን ዕውን እና ትልቅ አደጋ ቢሆኑም) ሰዎችን ባሉበት ቦታ ላይ ስለ መድረስ እና እነርሱ ሊሆኑ ወደሚገባቸው ስፍራ እንዲመጡ ለሚፈልጋቸው እግዚአብሔር ጥቅም እንዲውሉ ስለ ማድረግ ልንማር ይገባናል።

**የመወያያ ጥያቄዎች**

`1.ርህራሄን የተሞላው የክርስቶስ አገልግሎት አሉባልታን በመናድ ሰዎችን ለመንፈሳዊ ዕውነታዎች ክፍት እንዲሆኑ ለማድረግ የቻለው ለምን ይመስልዎታል? የእኛ ምስክርነት ኢየሱስ እንዳደረገው ከራስ ተኮርነት የጸዳ መሆኑ የሚታይ ቢሆን ኖሮ ለሰዎች ምስክርነት ስንሰጥ ምን ያህል ውጤታማ ልንሆን እንደምንችል እስቲ በህሊናችሁ ሣሉት።`

`2.አንድ ዕውነተኛ; ትክከለኛ እና እንደውም አስፈላጊ የሆነን ነገር የተናገሩበትን - ግን ደግሞ በስህተት የተናገሩበትን ጊዜ ያስቡ፥ ማለትም በድምጸትዎ ወይም አቀራረብዎ ሊሆን ይችላል። ከዚያ አጋጣሚ ዳግም የማታደርጉትን ምን ተምራችሁ አለፋችሁበት ለምሣሌ ከመናገር ወይም ከመሣሠሉት ነገሮች አስቀድሞ እስከሚረግቡ ድረስ ጥቂት ስለመጠበቅ የሚረዳ ነገር ምን አገኙ?`

`3.ከህመማቸው የተፈወሱ እንደውም ከሞት የተነሱቱ ሁሉ ጊዜያቸውን ጠብቀው መሞታቸውን አሰላስሉ። በዙሪያችን ለሚገኙት የወንጌል ስርጨት ተግባር ስናከናውን ሣለ እንዴት ማድረግ እንደሚገባን ይህ የሚነግረን ነገር ምንድነው?`

`4.አሁን ላይ እያደረጋችሁት ያልሆነ ግን በማህበረሰባችሁ ውስጥ የሚያስፈልግ ምን ዓይነት አገልግሎት ቤተክርስቲያንዎ ልታስጀምር ትችላለች?`

`5.እኛም የሚታይ ፍላጎታቸውን በመድረስ ለሚፈልጉት መንፈሳዊ ዕድሎችን ልንፈጥር የምንችለው እንዴት ነው?   `