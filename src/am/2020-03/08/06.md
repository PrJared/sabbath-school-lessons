---
title: 'ለኢየሱስ ግድ የሚለው ነገር'
date: 20/08/2020
---

በማቴዎስ 24 ላይ ከኢየሩሳሌም ጥፋት ጋር አያይዞ እንዲሁም ስለእርሱ ዳግም ምጻት ቀናት በሚመለከት ኢየሱስ ለደቀመዛሙርቱ የሰጣቸውን መልዕክት ተከትሎ በምዕራፍ 25 ላይ ባለው የመጨረሻው ዘመን ተምሳሌት እናገኛለን። እነዚህ ተምሳሌቶች ዳግም ምጻቱን ለሚጠብቁ ሰዎች የሱስ ግድ የሚሰጠውን የባህርይ ጥራት የሚያሳዩ ናቸው።። የአስርቱ ቆነጃጀት ታሪክ ዕውነተኛ; ፍጹም; መንፈስን የተሞላ የሆነን ህይወት ጠቃሚነት የሚያሳይ ነው።የአስሩ መክሊቶች ታሪክ እግዚአብሔር ለእያንዳንዳችን የሰጠንን ስጦታ በታማኝነት የመጠቀምን ጠቃሚነት አጽንዖት ይሰጣል። የበግ እና ፍየሎቹ ምሳሌ ደግሞ ዕውነተኛ የሆነ ክርስትና በእያንዳንዱ ቀን ወደህይወታችን ለሚያመጣቸው ሰዎች ፍላጎት በዕውነተኛ ልብ ማገልገል እንደሚያስፈልግ ይገልጽልናል።

`በማቴዎስ 25:31–46 ያለውን እስቲ እናንብብ። ኢየሱስ ዕውነተኛን ክርስትና በምን መንገድ ነው የገለፀው? ይህ ምንባብ የሚጠቅሰውን የአገልግሎት ፈርጆች ይዘርዝሩ።`

ምንም እንኳን ይህ ምሣሌ የሚናገረው የሰዎችን ዕውነተኛ የሆነ አካላዊ ፍላጎት ቢሆንም - ታሪኩ ቸል ልንለው የማይገባ ሆኖ ሣለ - ከዚህ የላቀ ነገር ሊኖር የሚችልበት ዕድል ይኖር ይሆን? እርካታ ለማግኘት የሚመኙ ሰዎች የነፍሳት የተሰወረ ርሐብ እና ጥማታቸው ኢየሱስ ነው። (ዮሐንስ 6:35; ዮሐ. 4:13; 14)። እኛ ሁላችን በክርስቶስ ትክክለኛ ማንነታችንን ለማግኘት የምንናፍቅ ተቅበዝባዦች ነን። (ኤፌ. 2:12; 13; 19)። በእርሱ ጽድቅ እስክንሸፈን ድረስ በመንፈስ እንደተራቆትን ነው። (ራዕ. 3:18፤ራዕ. 19:7; 8)።

የብሉይ ኪዳን ነብያት የሰውን ዘር ሁኔታ ሲገልጹ ተስፋ እንደታጣበት ድውይ አድርገው ነው። (ኢሳ. 1:5;ኤር. 30:12–15)። የኃጢዓት ህመም ለሞት የሚዳርግ ቢሆንም መድሃኒቱንም ነብያቱ አመልክተውናል። ‹‹አንተን ግን መልሼ ጤነኛ አደርግሃለሁ፤ቍስልህንም እፈውሳለሁ፤>>ይላል እግዚአብሔር።››(ኤር 30:17)። ለህይወታችን የሚያሰጋውን የነፍስ ህመም የሚፈውሰው ኢየሱስ ነው።

የበጎቹን እና የፍየሎቹን ምሳሌ ስናይ በዙሪያችን ያሉትን አካላዊ ፍላጎቶች እንድናሟላም ጭምር ማስጠንቀቂያ የሚሰጠን ቢሆንም፥ ከዚህም የበለጠ ነገር ደግሞ አለው። ይህም የነፍሳትን የውስጥ ፍላጎት የሚያሟላው የክርስቶስ ታሪክ ነው፥ ደግሞም ከእርሱ ጋር በአገልግሎቱ በመካፈል በዙሪያችን ያሉትን ሁሉ ለማገልገል የቀረበ ጥሪ ጭምር ነው።የሌሎችን አካላዊ; ስሜታዊ; አዕምሯዊ እና የመንፈስ ፍላጎታቸውን ቸል ብለን ራሳችንን ማዕከል ያደረገ ህይወት ብቻ መኖር ዘለዓለማዊ ጥፋት ሲደርስ ዝም እንደ ማለት ነው። በምሣሌዎቹ እንደምናየው፥ ከራሳቸው ለሚልቀው ነገር ህይወታቸውን የሰጡ ሰዎች በጌታቸው ምስጋና ሲቀርብላቸው እና ወደዘለዓለም ህይወትም እንዲገቡ ሲጋበዙ ሣለ፥ በራስ ወዳድነት የራሳቸውን ጉዳይ ብቻ ሲፈልጉ እና የሌሎችን ፍላጎቶች ቸል ያሉት ሰዎች ደግሞ በጌታቸው ተኮንነው እናገኛቸዋለን።