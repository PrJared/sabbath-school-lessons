---
title: 'አስቸጋሪ የሆኑ ሰዎችን ለመረዳት መሞከር'
date: 15/07/2020
---

የሱስ አስቸጋሪ ሰዎችን በመረዳት በኩል እጅግ የተዋጣለት ነበር። በቃል እና በተግባሮቹ ተቀባይነት እንዳላቸው ይገልጽላቸዋል። የሚያስጨንቃቸውን ጉዳይ በጥሞና ያዳምጣል; ጥያቄን ያነሳል እናም ቀስ በቀስ የመለኮትን እውነት ይገልጣል። ልባቸው እጅግ ደንዳና በሆኑ ሰዎች ውስጥ ያለውን ውስጣዊ ናፍቆት ይረዳል እናም ከባድ ኃጢአተኞች ያላቸውን እምቅ ሀይል ይመለከታል።

በየሱስ በኩል ወንጌል ሊደርሰው የማይገባ ማንም ሰው የለም። የሱስ በእርግጠኝነት ይህንን ያምናል “ማንም ወድቆ ታች የቀረ; ማንም የቆሸሸ ሰው የለም እነዚህ ግን በክርስቶስ ነጻ መውጣት ይችላሉ” Ellen G. White, the desire of Ages. P.258። የሱስ ከሌሎቻችን ይልቅ ሰዎችን በተለየ እይታ ነው የሚያየው። በእያንዳንዱ ሰብአዊ ዘር ውስጥ ቀድሞ ሲፈጠሩ የነበራቸውን የክብር ነፀብራቅ ይመለከታል። በቀጣይ ጊዜያት ምን የመሆን እድል እንዳላቸው ሃሳባቸውን ያነሳሳል ብዙዎችም በህይወታቸው እርሱ የሚጠብቅባቸውን ለማሳካት ተነሳስተዋል።

`ማቴ.4:18-19፤ ማር.12:28-34 እና ሉቃስ 23:39-43ን አንብቡ። የሱስ ለጴጥሮስ እና ዮሐንስ ያቀረበው ተማጽኖ፤ ጥያቄ ሲያነሱበት ለነበሩ ፀሐፍት እና በመስቀል ላይ ለነበረው ወንበዴ ካቀረበው ተማጽኖ ጋር ምን ተመሳሳይነት ነበረው? ለእነዚህ ለእያንዳንዱ ጉዳይ ክርስቶስ የመረጠውን የአቀራረብ መንገድ ዐጢኑ። ከእናንተ የሚለየው ምን ነገር አለ?`

የሱስ በሄደበት ስፍራ መንፈሳዊ የሆነ እድሎችን ይመለከታል በጣም ከባድ በሆኑ ሁኔታዎች ውስጥ ለእግዚአብሔር መንግስት ሊሆኑ የሚችሉ ሰዎችን ያያል። ይህንን ችሎታ “ቤተክርስቲያንን የሚያሳድጉ አይኖች” ብለን እንጠራለን። ቤተክርስቲያንን የሚያሳድጉ አይኖች የሱስ እንደሚያይ ሰዎችን ለማየት እና ለእግዚአብሔር መንግስት ነፍሳት እንዲማረኩ ለማድረግ የሚያስችል መረዳት ነው። ይህ ደግሞ “ቤተክርስቲያንን የሚያሳድጉ ጆሮዎችን” ያካትታል። በዙሪያችን ያሉ ሰዎች ሊነግሩን ያልተቻላቸውን ፍላጎታቸውን ማድመጥን ይጠይቃል። በግልጽ ራሳቸውን መግለፅ ላልቻሉ፤ የሌላቸውን ነገር ግን ልባቸው የናፈቀውን ጉዳይ ማድመጥ መቻል ነው።

ጌታ በሌሎች ሰዎች ህይወት የመንፈስ ቅዱስ አገልግሎት ጉዳይ ላይ ከፍተኛ ስሜት እንዲኖርዎ እንዲያደርግ ይጠይቁት። እግዚአብሔር ሁለተኛ መነካትን ሰጥቷችሁ እምነቶቻችሁን እንድታጋሩ በፊታችሁ ለዘረጋው መንፈሳዊ እድል አይኖቻችሁን እንዲገልጥ ፀልዩ።የሚያዩ አይኖች; የተጎዱ ልቦችን እንድናዳምጥ; ለምታውቋቸው ሰዎች በፈቃደኝነት ክርስቶስን እንድናካፈል; ስለ ፍቅሩ እንድናወራ እንዲያደርግ እግዚአብሔርን ጠይቁት ያኔ አስደናቂውን የህይወት ዘመን ጉዞ መጓዝ ትጀምራላችሁ። ከዚህ ቀደም ተለማምዳችሁ የማታውቁትን የእርካታ እና የደስታ ስሜት ታጣጥማላችሁ። ነፍሳትን ለማዳን የሚሰሩ ሰዎች ብቻ ናቸው ይህ ይዞ የሚመጣውን እርካታ የሚያውቁት።