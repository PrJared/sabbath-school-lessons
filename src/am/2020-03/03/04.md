---
title: 'ካሉበት ስፍራ መጀመር'
date: 14/07/2020
---

አንድ ሰው ይህን ትክክለኛ አባባል ተናግሯል “በህይወት ውስጥ የምንጀምርበት ብቸኛ ስፍራ ያለንበት ቦታ ነው፤ ሌላ የምንጀምርበት ስፍራ የለንምና”። የሱስ ይህንን መርህ አጽንኦት ሰጥቶ ሐዋ.1:8 ላይ ተናገረ “ነገር ግን መንፈስ ቅዱስ በእናንተ ላይ በወረደ ጊዜ ሀይልን ትቀበላላችሁ በኢየሩሳሌምም በይሁዳም ሁሉ በሰማርያም እስከ ምድር ዳርም ድረስ ምስክሮቼ ትሆናላችሁ አለ።”

የሱስ ለደቀ መዛሙርቱ የሰጠው መልእክት ለመረዳት የማይከብድ ግልጽ መልዕክት ነው:ካላችሁበት ጀምሩ። እግዚአብሔር ከተከላችሁ ስፍራ ላይ መስክሩ። በዙሪያችን ላሉ ሰዎች ለመመስከር የተሻለ ዕድል ይመጣል እያልን ከማለም ይልቅ ይሄ የተሻለ ነው። ከእናንተ ጋር በጣም ቅርብ የሆነውን እድል በመለኮታዊ አይን ይመልከቱ።

በአለም ውስጥ በጣም የተማርን; አንደበተ ርቱዕ እና ባለ ተሰጥኦ መሆን አያሻንም። እነዚህ ባለ ተሰጥኦዎች ግን በአግባቡ ጥቅም እንዲሰጡ እገዛ እናድርግ በስተመጨረሻ የሚያስፈልጋችሁ እግዚአብሔርን መውደዳችሁ እና ለነፍሳት ያላችሁ ፍቅር ነው። ለመመስከር ፈቃደኛ እስከሆናችሁ ድረስ እግዚአብሔር ይህን እንድታደርጉ መንገድን ይከፍትላችኋል።

`ዮሐ.1:40-41፤ ዮሐ.6:5-11 እና ዮሐ.12:20-26ን አንብቡ። እነዚህ ጥቅሶች እንድርያስ ስለነበረው መንፈሳዊ እይታ እና ለምስክርነት የተጠቀመበት አቀራረብ እንዴት እንደሆነ ምን ያስተምረናል?`

የእንድርያስ የህይወት ልምምድ የሚያስተምርን ታላቅ የሆነ ነገር አለው። ከራሱ ቤተሰቦች ነበር የጀመረው። በመጀመሪያ ስለ ክርስቶስ የመሰከረው ለወንድሙ ለጴጥሮስ ነው። ከዛ ታናሽ ብላቴና ጋር ልባዊ ግንኙነት ከመሰረተ በኋላ የሱስ ያን ተአምር እንዲፈፅም ምግቡን ሰጠው። እንድርያስ ለግሪካውያን ምን ማድረግ እንደሚገባው ያውቃል። ስለ ስነ መለኮታዊ ጉዳይ ከመከራከር ይልቅ ፍላጎታቸውን   			    ተረድቶ ከየሱስ ጋር አስተዋወቃቸው።

ውጤታማ በሆነ መንገድ ነፍሳትን የመማረክ ጥበብ ከሌሎች ጋር ቀና የሆነ እንክብካቤ ያለበትን ግንኙነት የመመስረት ጥበብ ነው። በጣም የቅርብዎ የሆኑ የሱስን ግን ስላላወቁ ሰዎች እስቲ አስቡ። እናንተ ህይወት ውስጥ ሩህሩህነትንና ለሰዎች ግድ እንደሚላችሁ ይገነዘባሉን? ህይወትዎ ለወንጌል ማስታወቂያ የሆነ ህይወት ነው? ለእግዚአብሔር ወዳጆችን የምናፈራው የሱስን በመመስከር ነው። የክርስትያን ወዳጆች ይሆኑና በስተመጨረሻው በእግዚአብሔር ጊዜ የመጽሐፍ ቅዱስን እውነተኛውን መልዕክት ስናጋራቸው የሰባተኛ ቀን አድቬንቲስት ክርስቲያን ይሆናሉ።

`ቤተሰቦቻችንን እና ዘመዶቻችንን ወደ ክርስቶስ በምንመራ ጊዜ ነገሮች አስቸጋሪ የሚሆኑት ለምንድነው? ለቤተሰቦችዎ ወይንም ለቅርብ ጓደኞችዎ ስለ ኢየሱስ በማካፈል ስኬታማ ሆናችኋል? የውይይት ቡድንዎን የሚጠቀም ማንኛውም መርሆዎች ካልዎ ያካፍሉ።`