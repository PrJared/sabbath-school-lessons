---
title: 'ተጨማሪ ሐሳብ'
date: 17/07/2020
---

Read Ellen G. White, The Gospel in Samaria, pp. 103-111, in the Acts of the Apostles. በዙሪያችን ያሉ ሰዎች በሙሉ ዘላለማዊውን ነገር ይሻሉ። የሱስ ተገቢ በሆነ መንገድ እንዳስቀመጠልን “መከሩስ ብዙ ነው ሰራተኞች ግን ጥቂቶች ናቸው “(ማቴ.9:37)። ችግሩ ያለው መከሩ ላይ አይደለም። በመለኮት ሃይል በተቀቡ አይኖቹ የሱስ ያየውን እምቅ የሆነ የመከር ብዛት ደቀ መዛሙርቱ ያዩት የነበረው ተቃራኒውን ነበር። በዚህ ችግር ክርስቶስ የሰጠው ምላሽ ምን ነበር? “እንግዲህ የመከሩ ጌታ ወደ መከሩ ሠራተኞች እንዲልክ ለምኑት አላቸው” (ማቴ.9:38)። መፍትሄው ጌታ ወደ መከሩ እንዲልከን መጸለይ ነው።

ለምን ይሄንን ፀሎት አይፀልዩም ታዲያ “ጌታ ሆይ፤ ያንተን መንግስት ለማስፋፋት እንድትጠቀምብኝ እወዳለሁ” በየእለቱ ከፊት ለፊቴ ያስቀመጥክልኝን መልካም አጋጣሚ እንድመለከት አይኖቼን ክፈትልኝ። በየቀኑ ለማገኛቸው ሰዎች የተስፋን ቃል እና ማደፋፈር እንዲሁም ያንተን ፍቅር እና እውነት እንዳካፍል አግዘኝ።” ይህን ፀሎት ከፀለያችሁ እግዚአብሔር እንግዳ የሆነን ነገር በህይወታችሁ ላይ ያከናውናል።

**የመወያያ ጥያቄዎች**

`` 1.አንድ ማወቅ ያለብን ነገር ቢኖር ነፍሳትን ወደ የሱስ ማምጣት ስራ ላይ መሰማራት ሁልጊዜ ቀላል አይደለም። አይደለም እንዴ! አዎ እግዚአብሔር ብቻ ነው ልቦችን ሊለውጥ የሚችለው ነገር ግን በጥበቡ የዚህ ሂደት አካል እንድንሆን እኛን መጠቀም ስለፈለገ ጠርቶናል። ለአንዲትዋ ነፍስ መስራት ጊዜን; ጥረትን; ትዕግስትን እና ከላይ የመጣ ፍቅርን ይጠይቃል። ለክርስቶስ ውጤታማ ምስክር ለመሆን ለራስ መሞት ያስፈልጋል ይህ እንዲሆን ምን አይነት ምርጫዎችን ሊያደርጉ ይችላሉ?`

`2.የምታገኙዋቸው የሱስን የማያውቁ አንዳንድ ሰዎች እነማን ናቸው? ለነርሱ ለመመስከር ምን አድርጋችኋል? ወይንም ምን እያደረጋችሁ ነው? አልያም ወደፊት ምን ማድረግስ አለባችሁ? ስለ ተርሴሱ ሳውል አስቡ። ማንም ይለወጣል ብሎ ሊያስበው የማይችል ሰው ነው! ነገር ግን በእርሱ ላይ የሆነውን እናውቃለን። ይህ በውጫዊ እይታ ፈጥኖ ሌሎች ላይ የመፍረድ አደገኛነትን እንዴት ይነግረናል?`

`3.የሳውልን ታሪክ በልቦናችን እንደያዝን ማቴ.7:6 በምናገኘው ጥቅስ ላይ ምን ልንል እንችላለን? “በእግራቸው እንዳይረግጡት ተመልሰውም እንዳይነክሱአችሁ የተቀደሰውን ለውሾች አትስጡ እንቁዎችንም በእርያዎች ፊት አትጣሉ።”    `