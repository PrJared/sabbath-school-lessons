---
title: 'ሁለተኛ መነካት'
date: 12/07/2020
---

በመጽሐፍ ቅዱሳችን ሙሉ የሱስ በሁለት ደረጃ የሰራው ብቸኛ ተኣምር አንድ ብቻ ነው። ይኸውም በቤተሳይዳ አካባቢ የተፈወሰው እውር ሰው ታሪክ ነው። ይህ ታሪክ ዛሬ ላይ ላለችው ቤተክርስቲያን ጊዜ ያልገደበውን ትምህርት ይሰጠናል። ይህ የሚያስተምረን ነገር ቢኖር እግዚአብሔር እያንዳንዱን አማኝ በመጠቀም ሌሎችን ወደየሱስ እንዲያመጡ ያለውን እቅድ ነው። “ወደ ቤተ ሳይዳም መጡ” ዕውርም አመጡለት እንዲዳስሰውም ለመኑት።” (ማር.8:22) እዚህ ጋ ያሉ ሁለት ወሳኝ ቃላት አሉ “አመጡለት” እና “ለመኑት” የሚሉ ናቸው። ይህ አይነ ስውር በራሱ ፍላጎት አልነበረም የመጣው:፤ ወዳጆቹ ናቸው ፍላጎቱን አውቀው ወደርሱ ያመጡት:፤ እርሱ ያን ያክል እምነት ላይኖረው ይችላል እነርሱ ግን ነበራቸው። የሱስ የዚህን ሰው እውርነት እንደሚፈወስ እምነት ነበራቸው።

በየሱስ የተደረጉና በአዲስ ኪዳን ውስጥ የታወቁ ወደ 25 የሚጠጉ የፈወስ ተአምራት አሉ። ከግማሽ በላዮቹ የሚሆኑት ዘመዶችና ጓደኞቸው ናቸው ሰዎቹን የሱስ እንዲፈውሳቸው ወደ እርሱ ያመጡት። እምነት ያላቸው ሰዎች ካልሆኑ በቀር ማንም ሰው እነዚህን ሰዎች ይዟቸው ሊመጣ አይችልም። የኛ ሚና “ማስተዋወቅ” እና ወደ የሱስ ማምጣት ነው። በማር.8:22 ላይ ትኩረታችንን ያደረግንበት ሁለተኛው ቃል ለመኑት የሚለው ነው። “ተማጸኑት ጠየቁት ወይንም ደግሞ አጥብቀው ወተወቱ” ብለን ልንተረጉም እንችላለን። በጩኸትና በሁካታ ከታጀበ ተማጽዕኖ ይልቅ ዝግ ያለ; ርህራሄ ያለበት እና ጨዋነት የተሞላበት ተማጽኖን ነው የሚያሳየን። የዚህ ሰው ወዳጆች የሱስ ይህንን ሰው ለመርዳት መሻቱም ሀይሉም እንዳለው በማመን ነበር በርህራሄ የተማፀኑት። ይህ ሰው የሱስ መፈወስ እንደሚችል ላያምን ይችላል; ነገር ግን ወዳጆቹ ይህ እምነት ነበራቸው። አንዳንድ ጊዜ በኛ የእምነት ክንፎች ተሸክመን ሌሎችን ወደ ክርስቶስ ልናመጣ ይገባናል።

`ማር.8:22-26ን አንብቡ። የሱስ ሁለት ደረጃዎች አልፎ ይህንን እውር ሰው የፈወሰው ለምን ይመስላችኋል? ይህ ታሪከ ዛሬ ለየሱስ ልንመሰክር ላለን ሰዎች የሚያስተምረን ምን ነገር አለው?`

ሰዎችን በግልጽ አጥርተን የማናይበት እድል አለ አንዳንዴ ሰዎችን የምናየው ለእግዚአብሔር መንግሥት እጩዎች እንደሆኑ ሳይሆን ልክ “ዛፎቹ ሲራመዱ” አይነት ድንግዝግዝ ያለ ጭጋጋማነት ባለበት እይታ ይሆንን? ሰዎችን አጥርተን እንዳናይ የሚያደርገን ምን ነገር ያለ ይመስሎታል?

`እግዚአብሔር ሰዎችን እንድንደርስ እንዴት እንደተጠቀመብን ከተማርንበት ግልጽ ከሆነ ትምህርት ባሻገር ከዚሀ ታሪክ ምን የምንማረው ነገር አለ? ህክምና እና መንፈሳዊነት ሁለቱም እንደ አብነት ሆነው የጠፉትን በመፈወስ እና ወንጌል በመስራት ትልቅ ሚና እንዳላቸው ይሄ ምን ያስተምረናል?`