---
title: 'በተቀባይነት ውስጥ ያለ ትምህርት'
date: 13/07/2020
---

እያንዳንዱን ሰው እንዴት በአዲስ መንገድ ማየት እንዳለባቸው ተምሳሌት ለመሆን የሱስ ደቀ መዛሙርቱ ሰዎችን በሰማያዊ አይን እንዲመለከቱ አስተማራቸው። እርሱ ሰዎችን የሚያይበት ሁኔታ አስደናቂ ነው። የሚያየው አሁን ያሉበትን ሁኔታ ሳይሆን ወደፊት ሊሆኑ የሚችሉትን ሁኔታ ነው። ሰዎች ጋር በተገናኘ ቁጥር ሰዎቹን ያከብራቸውና ስፍራ ይሰጣቸው ነበረ። እንደውም ብዙ ጊዜ ሰዎችን የሚይዝበት መንገድ ደቀ መዛሙርትን ያስደምማቸው ነበር። በተለይም ይህ እውነት ሆኖ የታየው ከሳምራዊትዋ ሴት ጋር በተገናኘበት ወቅት ነው።

መጽሐፍ ቅዱስን በቁፋሮ ጥናት የሚያጠኑ ሰዎች በአይሁድ እና ሳምራውያን መካከል ያለውን አስገራሚ ግንኙነት እንዲህ ተረድተዋል። በሳምራውያንና በአይሁዳውያን   			    መካከል የነበረው ጥል ገና ከጥንት ጊዜ ጀምሮ የጀመረ ነው። እንደ 2ነገ.17 መሰረት ሳምራውያን ከሜሶፖታሚያ ህዝቦች ዘር በ722 ከክርስቶስ ልደት በፊት የመጡና በአሶር ንጉስ አስገዳጅነት በሰሜናዊ እስራኤል እንዲሰፍሩ የተደረጉ ህዝቦች ናቸው። የያህዌን አምልኮ ከጣኦት የአምልኮ ተግባር ጋር ቀላቀሉ። “Archeological study Bible (Zondervan publishing, 2005). P. 1727 ከዚህ የጣኦት አምልኮ በተጨማሪ ተቀናቃኝ የሆኑ ቀሳውስትንና ቤተ መቅደስን በገሪዚም ተራራ ላይ መሰረቱ። ይህንን የስነ መለኮት አስተሳሰብ ልዩነትን ከግንዛቤ ውስጥ በማስገባት የሱስ ወደ ገሊላ ለመሄድ በሰማርያ ለማለፍ መምረጡ ግራ አጋብቷቸዋል።

የሱስ ሃይማኖታዊ ክርክር ለማድረግ ራሱን ወደዚህ ስፍራ እንዳላመጣ በማሰብ ተደንቀዋል። ይህቺ ሳምራዊት ሴት ለነበራት ተቀባይነት የማግኘት; የፍቅር እና የይቅርታ ናፍቆት በቀጥታ ደረሰላት።

`ዮሐ.4:3-34ን አንብቡ። የሱስ ሳምራዊትዋን ሴት የቀረበው እንዴት ነበር? ክርስቶስ ላናገራት ንግግር የዚህች ሴት ምላሽ ምን ነበር? ለዚህ ክስተት ደቀ መዛሙርቱ የሰጡት ምላሽ ምን ነበር? የሱስስ እይታቸው እንዲሰፋ እንዴት አደረገ?`

የሱስ ለደቀ መዛሙርቱ እና ለእያንዳንዳችን ሊያስተምረን የሚናፍቀው ዘላለማዊ ትምህርት በቀላሉ ሲቀመጥ “የክርስቶስ መንፈስ ያለባቸው ሰዎች ሌሎችን የሚያዩት መለኮታዊ በሆነ የርህራሄ አይን ነው” Ellen G. white, The signs of the times, June 20, 1892

`በእናንተ ባህል ወይም ማህበረሰብ ተጽዕኖ ምክንያት በንቀት እና በማንቋሸሽ የምታዩዋቸው ሰዎች እነማናቸው? አመለካከትዎን መቀየር የሚገባዎ ለምንድነው? ይህስ ለውጥን እንዴት ያመጣል?`