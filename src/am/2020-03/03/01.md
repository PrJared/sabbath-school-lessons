---
title: 'በየሱስ አይን ሰዎችን መመልከት'
date: 11/07/2020
---

### ለዚህ ሳምንት ጥናት የሚከተሉትን ጥቅሶች አንብቡ
ማር.8:22-26፤ ዮሐ.4: 3-34፤ ዮሐ. 1:40-41፤ ማር.12:28-34፤ ሉቃስ 23:39-43፤ ሐዋ.8:26-38።

> <p>የሣምንቱ ጥናት መሪ ጥቅስ</p>
> “እርሱም በኋላዬ ኑና ሰዎችን አጥማጆች እንድትሆኑ አደርጋችኋለሁ አላቸው።” (ማቴ 4፤19)

የ  ሱስ ነፍሳትን የሚማርክ ጌታ ነው። የሱስ በሰዎች መካከል የሚሰራበትን መንገድ በማየት በየሱስ ክርስቶስ በኩል ሌሎችን እንዴት ወደ ድነት እውቀት መምራት እንደምንችል እናወራለን። በህዝብ በተጨናነቁ የኢየሩሳሌም ጎዳናዎች አቧራማ የይሁዳ መንገዶች እና በሳር በተሸፈኑ የገሊላ ኮረብታዎች ላይ ከእርሱ ጋር ስንጓዝ ነፍሳትን ለማግኘት እርሱ የእግዚአብሔርን መንግስት መርሆዎች እንዴት እንደገለጠ እናስተውላለን።

የሱስ ወንዶች እና ሴቶች በሙሉ ለመንግስቱ ሊማረኩ እንደሚችሉ ተመለከተ። እያንዳንዱን ሰው ይመለከት የነበረው መለኮታዊ በሆነ የርህራሄ አይኑ ነበር። ጴጥሮስን ያየው የነበረው እንደ አስቸጋሪ እና አፉን ከፍቶ ጮክ ብሎ እንደሚናገር አሳ አጥማጅ ሳይሆን እንደ ሃያል የወንጌል ሰባኪ ነው። ያዕቆብ እና ዮሐንስን ይመለከት የነበረው ፈጥነው ግልፍተኛ እና ቁጡ እንደሆኑ ሳይሆን ፀጋውን በጋለ ስሜት እንደሚያውጁ ሰዎች ነው። በመቅደላዊት ማርያም; በሳምራዊትዋ ሴት እና ደም ሲፈሳት በነበረችው ሴት ልብ ውስጥ እውነተኛ የሆነ ፍቅርና ተቀባይነት የማግኘት ናፍቆት እንደነበራቸው ተመለከተ። ቶማስን እንደተጠራጣሪ ሳይሆን ትክክለኛ ጥያቄዎች እንዳለው ሰው ነበር ያየው። አይሁዳዊ ይሁን አሕዛብ; ወንድ ይሁን ሴት; በመስቀል ላይ የነበረው ወንበዴ ይሁን የመቶ አለቃው ወይንም በአጋንንት የተያዘው ሰው የሱስ ያየው እግዚአብሔር የሰጣቸውን አቅም እና በድነት መነፅር እይታ በኩል ነው።

የዚህን ሳምንት ትምህርት አጥንተው ለሐምሌ 11 ሰንበት ይዘጋጁ።