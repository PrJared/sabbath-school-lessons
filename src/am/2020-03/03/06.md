---
title: 'ወሳኝ የሆኑ መልካም አጋጣሚዎችን መረዳት'
date: 16/07/2020
---

የሐዋርያት ሥራ መፅሀፍ ደቀ መዛሙርቱ የእግዚአብሔርን መንግስት ለማስፋፋት በተጠቀሙበት የመልካም አጋጣሚ ታሪክ የተሞላ ነው። ከአንዱ የመጽሐፍ ጥግ እስከ ሌላኛው የቀደመችው ቤተክርስቲያን በውስጥ እና በውጪ ተግዳሮት ቢያጋጥማትም በሚደንቅ ሁኔታ እንዴት እያደገች እንደመጣች እናነባለን። 2ቆሮ.2:12-13 ላይ ለአብነት ያክል ሃዋርያው ጳውሎስ በጢሮአዳ ስለነበረው ልምምድ ይነግረናል፤ “ስለ ክርስቶስም ወንጌል ወደ ጢሮአዳ በመጣ ጊዜ ለጌታ ሥራ በር ምንም ቢከፈትልኝ ቲቶን ወንድሜን ስላላገኘሁት መንፈሴ ዕረፍት አልነበረውም። ነገር ግን ከእነርሱ ተሰናብቼ ወደ መቄዶንያ ወጣሁ።

” እግዚአብሔር ተኣምራዊ በሆነ መንገድ በአውሮፓ አህጉር ውስጥ ወንጌልን እንዲሰብክ በር ከፈተለት። ዛሬ እግዚአብሄር የከፈተው በር ነገ ሊዘጋ እንደሚችል ያውቃል። እድሉን በመጠቀም እና መልካም አጋጣሚውን በማየት ወዲያውኑ ወደ መቄዶንያ ተጓዘ። የአዲስ ኪዳን አምላክ በር የሚከፍት አምላክ ነው። እምነታችንን እንድናጋራ መልካም አጋጣሚን የሚሰጥ ጌታ ነው። በሐዋርያት ሥራ መጽሐፍ ውስጥ በሙሉ እግዚአብሔር በሥራ ላይ ነው። በከተሞች; በአውራጃዎች; በየአገራት ከምንም በላይ በግለሰቦች ልብ ደረጃ የተከፈቱ በሮች ነበሩ።

`ሐዋ.8:26-38ን አንብቡ። እነዚህ ቁጥሮች ፊሊጶስ በእግዚአብሔር ምሪት እንዴት ክፍት እንደነበር እና መለኮታዊ ለሆነው መልካም አጋጣሚ የነበረው ምላሽ ምን ያስተምረናል?`

“መልአኩ የመራው ፊሊጶስ ብርሃንን የሚሻና ወንጌልን ለመቀበል ፈቃደኛ የሆነ ነበር። ዛሬ መላዕክት መንፈስ ቅዱስ አንደበታቸውን እንዲቀድስ እና ልቦቻቸውን እንዲያከብር የሚሹ ሰራተኞችን ዱካ ይመራል። ነገር ግን ይህ እግዚአብሔር     የሚሠራበት መንገድ አይደለም። ሰዎች ለሌሎች ወዳጆቻቸው እንዲሰሩ የእርሱ እቅድ ነው።” Ellen G. White, The Acts of the Apostles, P. 109። የሚሰማ ጆሮ እና የሚያይ አይን ካለን ለእውነት መንግስት እውነትን የሚሹ ሰዎችን ለመድረስ የማይታዩት መላእክት ይመሩናል።

`በዚህ ታሪክ ውስጥ መጽሐፍ ቅዱስ እንዴት ማዕከላዊ እንደሆነ ተገንዘቡ። በዚህ ደረጃ ቃሉን የተረዳ ሰው ለሌሎች ለማሰራጨት ያለውን ወሳኝነትም ተረዱ። እዚህ ጋ ለኛ የምናገኘው ትምህርት ምንድነው?`