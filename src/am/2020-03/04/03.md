---
title: 'የሱስ: ለሌሎች የማለደው ሀያል'
date: 20/07/2020
---

`ሉቃስ 3:21; ሉቃስ 5:16 እና ሉቃስ 9:18ን አንብቡ። እነዚህ ጥቅሶች የየሱስ የፀሎት ህይወት ውጤታማ ከሆነው አገልግሎቱ ጋር ስላለው ተዛምዶ ምን ያስተምረናል?`

የየሱስ ህይወት ከአባቱ ጋር በቀጣይነት መለኮታዊ የሆነ ህብረትን በማድረግ የተገለፀ ነው። በተጠመቀ ጊዜ መሲሃዊ አገልግሎትን ከፈተና ሰማያዊ አላማው እንዲፈፀም ለመለኮት ሀይል ጸለየ። መንፈስ ቅዱስ የአባቱ ፈቃድ እንዲከናወን እና ከፊት ለፊቱ ያለውን ስራ እንዲፈጽም ሃይልን ሰጠው። አምስት ሺህ ሰዎችን መመገብም ሆነ; የለምጻሞቹ መፈወስ አልያም ከአጋንንት ነፃ ማውጣት በመልካምና በክፉ መካከል ያለው ፍልሚያ የሲኦልን ሃይል ማፈራረሻ ሀይለኛ መሳሪያው ፀሎት መሆኑን የሱስ አውቋል። ፀሎት የኛን ረዳት አልባነት እና ደካማነት ከእግዚአብሔር ሁሉን ቻይነት ጋር የሚያስተሳስር ሰማያዊ ቅባት ያለበት ዘዴ ነው። ወደርሱ ስንፀልይ የሌሎችን ልብ ሊነካ ወደሚቻለው ብቸኛ አምላክ ራሳችንን ከፍ የማድረግ መንገድ ነው።

`ሉቃስ 22:31-34 እና ዕብ.7:25ን አንብቡ። የሱስ ጴጥሮስ ወደፊት ለሚገጥመው ፈተና እንዲዘጋጅ የሰጠው ዋስትና ምን ነበር? እያንዳንዳችን ፈተና ሲገጥመን ዋስትና እንዲሆነን የሰጠን ነገርስ ምንድነው?`

ነፍሳትን ውጤታማ በሆነ መንገድ የማረኩ ሰዎች የፀሎት ሰዎች ናቸው። የሱስ የጴጥሮስን ስም ጠርቶ ፀልዮአል። ከባድ ፈተና ጴጥሮስን ባጋጠመው ጊዜ ለእርሱ እንደሚፀልይለት አረጋገጠለት ሰይጣን ጴጥሮስ የእግዚአብሔርን መንግስት ለማስፋፋት ያለውን እምቅ ሀይል ጠንቅቆ ተረድቷል። ጴጥሮስ በክርስቶስ ቤተክርስቲያን ላይ ያለውን አዎንታዊ ተፅዕኖ ለማፍረስ የተቻለውን ነገር ሁሉ ለማድረግ አቀደ። በነዚህ ፈተናዎች ጊዜ ሁሉ ግን የሱስ ለጴጥሮስ ይፀልይ ነበር።

የጌታም ፀሎት ተሰምቷል። አዳኙ ለኛም እንደሚፀልይ ማወቃችን ምን ያክል አስደናቂ እውነታ ነው። ለሌሎች በመማለድ የመፀለይ ተግባር ላይ እንድንሳተፍ እና ሌሎችን በስም እየጠራን በዙፋኑ ፊት ከፍ አድርገን እንድናቀርብ ይጋብዘናል። በፀሎት መፅናታችን ለምንፀልይላቸው ሰዎች ለመድረስ ሙሉ በሙሉ በእግዚአብሔር ላይ እንደምንደገፍ እውቅናን ይሰጥልናል።

`አሁን ስለማን እየፀለያችሁ ነው? ነገሮች ምንም ያክል አስቸጋሪ ሆነው ቢታዩም ተስፋ ያለመቁረጥ አስፈላጊነት ምን ያክል ነው?`