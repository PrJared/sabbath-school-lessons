---
title: 'የማይታየው ሀይል በስራ ላይ'
date: 22/07/2020
---

የምልጃ ጸሎት “ታላቅ ተጋድሎ” ብለን በምንጠራው በመልካምና በክፉ መካከል ባለው ትግል ውስጥ ሃይለኛ መሣሪያችን ሆኖ የሚያገለግል ነው። ከነዚህ ተጋድሎዎች መካከል ግልጽ ሆኖ የተገለጠው አንድ ክፍል የሚገኘው በዳንኤል 10 ላይ ነው። እንደምታስታውሱት ነብዩ ኤርምያስ አይሁዶች ለሰባ አመታት በባቢሎናውያን የባርነት ቀንበር ስር እንደሚውድቁ ተንብዮ ነበር። በዳንኤል የህይወቱ መገባደጃ ላይ የአይሁዳውያን የምርኮ ጊዜ ትንቢት ማብቂያው ሆነ። ዳንኤል ስለዚህ ጉዳይ ያሳስበው ነበር። ስለ ኤርምያስ የትንቢት ቃል ፍፃሜ ማስረጃነት በመጠኑም ቢሆን ተረድቷል። ህዝቦቹ አሁንም በባርነት ስር ናቸው።

ባቢሎናውያን በሜዶና ፐርሺያ ቢሸነፉም አይሁዳውያን አሁንም በባርነት ቀንበር ስር ነበሩ። ዳንኤል ለሶስት ሳምንታት ጾመ ፀለየ። ለህዝቦቹ በነቃ ልብ እየማለደ ፀለየ። ከሦስት ሳምንታት ማብቂያ በኋላ በክብር የተሞላው መልአክ ታየው።

`ዳንኤል 10:10-14ን አንብቡ። የዳንኤል ፀሎት የተሰማው መቼ ነበር በጊዜያዊነት ለፀሎት ጋሬጣ የሆነበት ነገር ምን ነበር?`

ይህ አስደማሚ ክፍል ነው። ሙሉ በሙሉ ማስተዋል እንድንችል አንዳንድ ገጸ ባህርያትን ለይተን እናውጣ። የፋርስ መንግስት አለቃ ማነው? በእርግጠኝነት ሳይረስ አይደለም። እርሱ የፐርሺያ መንግስት ንጉስ ነው። “የፐርሺያ መንግስት አለቃ” የሚለው አገላለጽ የሚያዘነብለውና የሚወክለው ሰይጣንን ነው። የሱስም ሲጠራው “የዚህ አለም አለቃ” ወይንም “የዚህ አለም ገዢ” ይለዋል (ዮሐ. 12:31፤ ዮሐ. 14:30)።

ጳውሎስም “በአየር ላይ ስልጣን ያለው አለቃ” ብሎ ይሰይመዋል (ኤፌ.2:2)። የፐርሺያ አለቃ ሰይጣንን ከወከለ; ሚካኤልስ ማነው ታዲያ? ሚካኤል የሚለውን ቃል መጽሐፍ ቅዱሳችን ውስጥ 5 ጊዜ ያህል ተጠቅሶ እናገኛለን (ራዕይ 12:7፤ ይሁዳ 9፤ ዳን. 10:13; 21 እና ዳን. 12:1)። እነዚህን ጥቅሶች በጥንቃቄ ስናጠና ሚካኤልን (እንደ እግዚአብሔር ያለ ማለት ነው) ከሰይጣን ጋር በነበረው ቀጥተኛ ውጊያ የመላዕክት ሁሉ አለቃ ስለሆነው የሱስ የሚገልፅ ሌላ ተለዋጭ ስም እንደሆነ     ይነግሩናል። ክርስቶስ ዘላለማዊ; ቀድሞ የነበረ እና መለኮታዊ ሀይል ሁሉ የተሰጠው የእግዚአብሔር ልጅ ነው። እንደ መላዕክት አለቃነቱ አንዱ ተግባር ሰይጣንን ማሸነፍ እና እስከዘላለሙ ማጥፋት ነው።

ዳንኤል 10 መጋረጃውን ገለል አድርጎ ይከፍተውና በመልካምና በክፉ መካከል ያለውን ተጋድሎ ይገልፅልናል። ዳንኤል እንደፀለየው ሀያል የሱስ የሆነው ሚካኤል የሲኦልን ሀይል ለመምታት ከሰማይ ወረደ። እኛ ልናየው ባንችልም የሱስ ለሌሎች የምንፀልየውን የምልጃ ፀሎት ለመመለስ በስራ ላይ ነው። እርሱ ሀያል አዳኝ ነው። አንዲትም ፀሎት ሳትታይ የምታልፍ አይደለችም።

`የታላቁ ተጋድሎ እውነታነት በህይወት ውስጥ ሲከናወን እንዴት ያዩታል? የዚህ ተጋድሎ እውነታ ምን አይነት ምርጫ እንድታደርጉ አደረጋችሁ?`