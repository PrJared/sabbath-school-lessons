---
title: 'የፀሎት ትኩረት'
date: 23/07/2020
---

በመላው መጽሀፍ ቅዱስ ውስጥ በተለየ ነገር ላይ ትኩረት ያደረጉ ፀሎቶች አሉት። ፀሎት እንዲሁ በከንቱ ነፍሳትን የመናፈቅ ሁኔታ አይደለም። የተለየ የፀሎት ጥያቄን ለእግዚአብሔር ማቅረብ ነው። የሱስ በተለየ ሁኔታ ለደቀ መዛሙርቱ ፀለየ። ሐዋርያው ጳውሎስ በተለየ ሁኔታ ለኤፌሶን; ፊሊጵስዮስ እና ቆላስይስ ክርስቲያናት ፀለየ። ወጣት ለሆኑ የሥራ ባልደረባዎች ልክ እንደ ጢሞቲዎስ; ቲቶስ እና ዮሐንስ ማርቆስ ላሉት ፀለየ።

`1ሳሙ. 12:22-24 እና ኢዮብ 16:21ን አንብቡ። እነዚህ ሁለት ጥቅሶች ያላቸው ተመሳሳይ ሀሳብ ምንድነው? ስለ ምልጃ ፀሎት ምን የሚነገሩን ነገርስ አለ?`

ሳሙኤል እና ኢዮብ በንቃት; ከልብ ስለሚደረግ የተለየ የምልጃ ፀሎት አስፈላጊነት አፅንኦት ይሰጣሉ። ሳሙኤል እንዲህ ብሎ ጮኸ “ስለ እናንተ መጸለይን በመተው እግዚአብሔርን እበድል ዘንድ ይህ ከእኔ ይራቅ” (1ሳሙ 12፤23)። ኢዮብ በተናገረው ቃል ላይም ሳሙኤል የተናገረው ሃሳብ ተስተጋብቶ ይስተዋላል “የሰው ልጅ   			    ከባልንጀራው ጋር እንደሚምዋገት ሰው በእግዚአብሔር ፊት ለመምዋገት ምነው በቻለ?” (ኢዮብ 16:21)። ክርስቶስን ለማያውቁ ወንዶችና ሴቶች እግዚአብሔርን መጠየቅ ነው የኛ ተግባር።

`1ዮሐ 5:14-16ን አንብቡ። ለሌሎች ስንማልድ ምን ይከሰታል?`

ለሌሎች ስንጸልይ ለነዚህ ሰዎች የእግዚአብሔር በረከት በእኛ በኩል እንዲተላለፍ መስመር ያደርገናል። የህይወት ውሃ ምንጭ ከሰማያዊ ዙፋን ፈሶ በኛ አልፎ ወደነርሱ ይደርሳል። የቅን ልቦች የምልጃ ጸሎት ድምጽ የሰይጣንን ጭፍሮች ያንቀጠቅጣቸዋል። “ሰይጣን ይህንን ተቀናቃኝ የሚሆንበትን ተማፅኖ ሊቋቋም አይቻለውም ምክንያቱም በሀያሉና ብርቱ ጌታ ፊት ይፈራል ይሸበርማል። ከልብ በሚለዩ ፀሎቶች ድምፅ መላው የሰይጣን ጭፍሮች ይሸበራሉ

Testimonies for the church, vol. 1 p. 346:: ፀሎት የጠፉ ወንድ እና ሴት ነፍሳቶችን ለማግኘት በምናደርገው ትግል ውስጥ ከመለኮታዊ የሃይል ምንጭ ጋር እንድንገናኝ ያደርገናል።

`ማቴ. 18:18-19ን አንብቡ። ከምልጃ ጸሎት ጋር ይህ ጥቅስ እንዴት ይገናኛል? ይህ ጥቅስ ጌታንስ ስላላወቁ ሰዎች ድነት እንድንፀልይ የሚያበረታታን እንዴት ነው?`