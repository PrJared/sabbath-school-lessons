---
title: 'የጳውሎስ የምልጃ ፀሎት'
date: 21/07/2020
---

ለሌሎች የምልጃ ጸሎትን ማድረግ መጽሐፍ ቅዱሳዊ ነው። በአገልግሎቱ ወቅት በሙሉ ጳውሎስ እርሱ በወንጌል እንቅስቃሴ ምክንያት ባቋቋማቸው ቤተክርስቲያን ስለነበሩ አዲስ ስለተለወጡ ሰዎች ጸልዮአል። ጳውሎስ ሲፀልይ አንድ ነገር እንደሚሆን እና ካልፀለየ ምንም እንደማይሆን ያምናል። ምንም እንኳ ከሚወዳቸው ወገኖቹ ቢለይም አንዳቸው ላንዳቸው ሲጸልዩ በልቦናቸው አንድ ሆነው እንደሚተሳሰሩ ተረድቷል።

`ኤፌ.1:15-21ን አንብቡ። ከዚህ በታች ባለው ባዶ መስመር ጳውሎስ ስለ ኤፌሶን ሰዎች የጠየቃቸውን ጥያቄች ዘርዝራችሁ ፃፉ። እግዘአብሔር በተለየ ሁኔታ እንዲሰጣቸው የጠየቀው ነገር ምንድነው?`

ጳውሎስ ለኤፌሶን አማኞች የፀለየው ፀሎት አስደናቂ ነው። በመለኮታዊ እውነት ልቦናቸው አብርቶ የዘላለም ሕይወት ተስፋ ይሰጣቸው ዘንድ እግዘአብሔር ጥበብና መንፈሳዊ መገለጥ እንዲሰጣቸው ፀለየ። በህይወታቸው ታላቅ የሆነውን የእግዚአብሔርን የሃይል ሥራ እንዲያጣጥሙ ፀለየ። ይህ አምላክ እጅግ ሃያል እና ታላቅ የሱስን ከሞት ያስነሳው፤ በእርሱም የዘላለም ሕይወት ተስፋን የመሰረተ ነው። ፀሎቱን የደመደመው “በክርስቶስ ክብር ሙላቱ” እና “እርሱ እንደሚወርስ” በመናገር ነው። የኤፌሶን ክርስቲያኖች ጳውሎስ እንደሚፀልይላቸው እና ስለምን እንደሚፀልይላቸው በማወቃቸው መደፋፈር ሞላባቸው።

`ፊሊ.1:3-11ን አንብቡ እና የጳውሎስን የፀሎት ድምጸት አስተውሉ። የፊሊጵስዩስ ቤተክርስቲያን አባል ብትሆኑና ጳውሎስ ለእናንተ እንደሚፀልይና ስለ ፀሎቱ ደግሞ ገልፆ የላከውን ደብዳቤውን ብትቀበሉ ምን ይሰማችኋል? በቃላቱ ውስጥ ምን የተስፋ ቃላትስ ይገኛሉ? በተመሳሳይ ጊዜ ምን የግሳጼ ቃላትንስ አሉት?`

በመጽሐፍ ቅዱስ ውስጥ ያሉ አንዳንድ ቃላት በተስፋ ቃላት የተሞሉ; እግዚአብሔር በእርሱ ዘንድ የሚመኝልን ምኞት የሚገለጥልን የሱስን በማወቅ በፍቅርና በእውቀት ሙላት እንዲሆን ይጠራናል።