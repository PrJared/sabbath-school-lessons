---
title: 'ተጨማሪ ሐሳብ'
date: 24/07/2020
---

Read Ellen G. White, The Privledge of prayer, pp. 93-104, in steps to chirst; work for church members, pp. 19-24, in Testimonies for the church vol. 7:: ለሌሎች ስንፀልይ እግዚአብሔር የሰዎችን ህይወት ለመለወጥ ሰማያዊ ሀብቶችን በሙሉ ጥቅም ላይ እንዲውል በማድረግ ለእርሱ ያለንን ክብር እና በእርሱ ሃይል ላይ ያለንን መመካት ያከብራል። ፀሎታችን ወደ ዙፋኑ ሲያርግ መላዕክት ትእዛዙን ለመፈፀም ይወጣሉ። “የሚያገለግሉ መላዕክታት በቅንነት እና ህያው እምነት ለመነጩ ፀሎቶች ምላሽ መስጠት የሚችለውን የየሱስን ክርስቶስን ምላሽ ከዙፋኑ ተቀብለው ወዲያው ለመታዘዝ ይጠባበቃሉ” - Ellen G. White, Selected messages, book 2, p. 377። ምንም ጸሎት ጠፍቶ እንደማይቀር እና ምንም ፀሎት     በእግዚአብሔር ዘንድ እንደማይረሳ ማረጋገጫ አለን።

እርሱ በሚያውቀው ትክክለኛ ጊዜና ቦታ ላይ ለመመለስ በሰማይ ግምዣ ቤት ተጠብቀውልናል። “የእምነት ፀሎት ፈፅሞ አይጠፋም ነገር ግን እኛ ለጠበቅነው ለተለየ ነገር ምላሽ ለመቀበል ሁልጊዜ በድፍረት መጠየቃችን ነው።” Ellen G. white, Testimonies for the church, vol. 1, p. 231። ክርስቶስን ለማያውቁ የትዳር አጋሮቻችን; ወንድና ሴት ልጆቻችን; ዘመዶቻችን; ጓደኞቻችንና የሥራ አጋሮቻችን እንድንፀልይ ይህ ምን ማበረታቻ ይሰጠናል። አንዲትዋም እውነተኛ ፀሎት ጠፍታ አትቀርም። በምንጸልያቸው ፀሎቶች አፋጣኝ ምላሽን ሁልጊዜ ማግኘት ባንችልም እግዚአብሄር ግን ልቦችን እየቀሰቀሰ የሚገኝበት መንገድ አለው ይህን የምናስተውለው ደግሞ ዘላለማዊ ሕይወት ላይ ሆነን ነው።

**የመወያያ ጥያቄዎች**

`1.ፊሊ. 1:19፤ቆላ.4:2-3 እና 2ተሰ.3:1-2ን አንብቡ። ጳውሎስ በእስር ቤት እያለ በፊሊጵስዮስ ሰዎች ፀሎት አማካኝነት ምን መተማመኛ አገኘ? የቆላስያስ እና የተሰሎንቄ ሰዎች በእርሱ ስም እንዲፀልዩ እንዴት ጠየቃቸው? እነዚህ የምልጃ ፀሎቶች ነፍሳትን ከመማረክ ጋር ያላቸው ተዛምዶ ምንድነው?`

`2.በታላቁ ተጋድሎ እውነታ ላይ ትኩረት አድርጉ; ከምንኖርባት አለም በስተጀርባ ያለውን ትርክት ፈጥሯል። ስለዚህ ተጋድሎ ያለው እውነት ስለ ፀሎት አስፈላጊነት እንድትረዱ የሚያግዛችሁ እንዴት ነው? አዎን; የሱስ ጦርነቱን አሸንፏል በእርሱ ጎራ ያሉ በስተመጨረሻ እንደሚያሸንፉ እናውቃለን። ነገር ግን በተመሳሳይ ጊዜም ስንፀልይ ለእርሱ ታማኝ የሚያደርጉንን ነገሮች በሙሉ ለማድረግ እንድንሻ እና ለሌሎች ድነት እንድንሰራ የመሆኑ አስፈላጊነት ምን ያክል ነው?`

`3.የምልጃ ፀሎትን በመጸለይ የበለጠ ውጤታማ ህይወት እንዳንኖር የሚያደርጉን አንዳንድ እንቅፋቶች ምንድናቸው? የእርሰዎ ፀሎት ለሚያሻቸው ላለመፀለለይ የሚያቀርቧቸው ሰበቦች(ካልዎት) ምንድናቸው?    `