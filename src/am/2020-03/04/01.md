---
title: 'የፀሎት ሀይል ለሌሎች መማለድ'
date: 18/07/2020
---

### የሚከተሉትን ጥቅሶች ለዚህ ሳምንት ጥናት አንብቡ
ራዕይ 12፤7-9፤ ኤፌ 6:12፤ ዕብ 7:25፤ ኤፌ 1:15-21፤ ዳን 10:10-14፤ 1ዮሐ 5:14-16።

> <p>የሣምንቱ ጥናት መሪ ጥቅስ</p>
> “እርስ በርሳችሁ በኃጢአታችሁ ተናዘዙ፤ ትፈወሱም ዘንድ እያንዳንዱ ስለሌላው ይጸልይ፤ የጻድቅ ሰው ጸሎት በስራዋ እጅግ ሀይል ታደርጋለች።” (ያዕ 5:16)

የ  አዲስ ኪዳንዋ ቤተክርስቲያን አባላት ፀሎት እንደሚያስፈልጋቸው ተሰምቷቸዋል። “ከጸለዩም በኋላ ተሰብስበው የነበሩበት ስፍራ ተናወጠ በሁሉም መንፈስ ቅዱስ ሞላባቸው የእግዚአብሔርንም ቃል በግልጥ ተናገሩ።” (ሓዋ. 4:31)። ደቀ መዛሙርቱ እንደፀለዩ ልብ በሉ። በመንፈስ ቅዱስ ተሞልተው የእግዚአብሄርን ቃል በድፍረትና በመተማመን ተናገሩ። በፀሎታቸው በመንፈስ ቅዱስ መሞላታቸው እና የእግዚአብሔርን ቃል በማወጃቸው መካከል ቀጥተኛ ግንኙነት አለ። “ደቀ መዛሙርት ስለራሳቸው መባረክ ብቻ አልነበረም የጠየቁት። የነፍሳት ድነት ሸክም ተሰምቷቸው ነበር። ወንጌል ወደ ዓለም ሁሉ መዳረስ እንዳለበት ስላወቁ ክርስቶስ ቃል የገባላቸውን ሀይል ጠየቁ `Ellen G. White, The Acts of the Apostles, p.37::

እግዚአብሔርን ስንፈልግ እና ለሌሎች እየማለድን ስንጸልይ እግዚአብሔር ሌሎችን ወደ እርሱ እንድንመልስ እና ወደ መንግስቱ ለመጥራት እንድንደርሳቸው መለኮታዊ ጥበብ እንዲሰጠን በልቦናችን ውስጥ ይሰራል(ያዕ 1:5): እኛ ሙሉ በሙሉ ልናስተውል በማንችለው ሁኔታ በሃይል በህይወታቸው ሊሰራና ሊስባቸው ይችላል (1ዮሐ.5:14-17)። የዚህን ሳምንት ትምህርት አጥንተው ለሐምሌ 18 ሰንበት ይዘጋጁ።