---
title: 'ትዕይንተ አለማዊ ተጋድሎ'
date: 19/07/2020
---

`ራዕይ 12:7-9፤ ኤፌ 6፤12 እና 2ቆሮ 10:4ን አነፃፅሩ። እነዚህ ጥቅሶች ለሌሎች በምንጸልየው የምልጃ ፀሎት መረዳታችን ላይ ተፅዕኖን የሚፈጥሩብን እንዴት ነው?`

መጽሐፍ ቅዱስ በሚታየውና በማይታየው አለም ውስጥ ያለውን ነገር ግልጥ አድርጎ ይነግረናል። በመልካም እና በክፉ; በጽድቅ ሀይላትና በጨለማ ሀይላት; በክርስቶስና በሰይጣን መካከል ተጋድሎ አለ። በዚህ ትዕይንት አለም ግጭት ውስጥ እግዚአብሔር የሰዎችን ነፃነት ያከብራል። ፈቃዳችንን ፈፅሞ አይቆጣጠርም ወይንም ህሊናችንን አያስገድድም። መንፈስ ቅዱስን የላከው ወንድና ሴት ልጆች ወደ መለኮታዊ እውነት እንዲመጡ ለመውቀስ ነው (ዮሐ 16:7-8)። ሰማያዊ መላእክት ወደ ፍልሚያው በመግባት ሰዎች ወደ ዘላለም ሕይወት እንዲገቡ ተፅዕኖ ያደርጋሉ (ዕብ.1:14)። እግዚአብሔር ራሱ ወደራሱ እንዲመጡ ለማድረግ በሰዎች ህይወት ውስጥ መልካም የሆኑ አጋጣሚዎችንና ክስተቶችን ያዘጋጃል።

እግዚአብሔር የማያደርገው የእኛን አዕምሮ ማስገደድ ነው። ማስገደድ የእግዚአብሔር መንገድ ተቃራኒ ነው። ማስገደዱ የተዋሀደው በፍቅር መርህ ሲሆን ይህ ደግሞ የአገዛዙ መሠረት ነው። እዚህ ጋር ነው እንግዲህ ፀሎት አስፈላጊ የሆነው። እኛ ከመፀለያችን አስቀድሞ እግዚአብሔር ሰዎችን ለመድረስ ማንኛውንም ነገር እያደረገ ቢሆንም ፀሎታችን የሀያሉ አምላክ ሀይል እንዲገለጥ ያደርጋል። ለሌሎች ስንፀልይ ሳለ የኛን የመምረጥ ነፃነት ያከብራል ካለመፀለያችን ይልቅ ስንጸልይ በመልካም እና ክፉ መካከል ካለው ተጋድሎ የበለጠ ነገርም ማድረግ ይቻለዋል።

ይህን አባባል በደንብ አስተውሉ በመልካምና በክፉ መካከል ባለው ተጋድሎ ውስጥ ፀሎት ልዩነትን ያመጣል። ክርስቶስን ስለሚያውቁ ሰዎች ስንፀልይ መለኮታዊ በረከት ወደ ህይወታቸው እንዲፈስ የሚያደርገው መስመር ይከፈታል። እግዚአብሔር     ለነርሱ ለመፀለይ የምናደርገውን ምርጫ ያከብራል በሚፀልዩ ሰዎች ስምም ሃያል ሥራን ያደርጋል። ለሌሎች ስለመማለድ የጸሎት ርዕስ ስናነሳ የእግዚአብሔርን ሥራ ሙሉ በሙሉ መረዳት እንደማንችል በትህትና ልብ ልንገነዘብ ያስፈልገናል። ነገር ግን ለራሳችንና ለሌሎች በቀጣይነት እንዳንጸልይና ፀሎት በረከትን እንዳናገኝ ሊያግደን አይገባም።

`ፀሎትን ችላ ከማለት ይልቅ በምንፀልይበት ጊዜ እግዚአብሔር በሃይል የሚሰራው ለምንድነው ጉዳዩ እንዴት እንደሚከናወን ሙሉ በሙሉ ባናስተውልም መጽሀፍ ቅዱስ ለሌሎች እንድንጸልይ ብቻ የገፋፋን ለምን ይመስላችኋል?`