---
title: 'አነስተኛ ቡድኖች: የእግዚአብሔር አሳብ ይቅደም'
date: 30/08/2020
---

`ዘፍጥረት 1:1; 2; 26፤ ዕብራውያን 1:1; 2፤እና ኤፌሶን 3:8; 9፤ ያንብቡ። እነዚህ ጥቅሶች የእግዚአብሔርን አንድነት የሚገልጹልን እንዴት ነው?`

አብ; ወልድ እና መንፈስ ቅዱስ በአንድነት በፍጥረት ጊዜ ተሳትፈው ነበር። እያንዳንዳቸው የነበራቸው የተለያየ ተግባር የነበረ ቢሆንም፥ አንድነታቸው ግን ሳይነጣጠል ሥራቸውን ከውነዋል።አብ ዋናው ዲዛይን አውጪ; ታላቁ አርኪቴክት ነው። ዕቅዱንም ወኪሉ በሆነው በኢየሱስ በኩል ከመንፈስ ቅዱስ ኃይል ጋር በአንድነት በማጣመር ተግባራዊ አደረገው።እንዲህ ዓይነቱ ትልቅ ከተፈጥሮ በላይ የሆነ ድርጊት እኛ ልንደረዳው ከምንችለው በላይ ነው። እኛ የምናስተውለው እና ግልጽ የሚሆንልን ነገር ቢኖር ደግሞ የተፈጠረው ዓለም እና የከዋክብት ስፍር ዕውንነት ብቻ ሳይሆን፥ ሁሉን የፈጠረው ራሱ እግዚአብሄር መሆኑ ነው። (ሮሜ. 1:18–20 ላይ የሠፈረውን ይመልከቱ)።

ትናንሽ ቡድኖች የእግዚአብሔር የመጀመሪያ አሳብ ነበሩ። ምንም እንኳን ስለ እግዚአብሔር ምስጢራዊ የሆኑ ፈርጆች በሚመለከት ተምሳሌቶችን ስንጠቀም ሁላችንም ልንጠነቀቅ የሚገባን ሆኖ ሣለ፥ እስቲ ላላ አድርገን አንድ አጋጣሚ     እንውሰድ እና፥ አብ ወልድ እና መንፈስ ቅዱስ በድነት ታሪክ ውስጥ የተቧደኑ አድርገን እንቁጠር።በአንድነት በመሆን የሰውን ዘር በመፍጠር እንዲሁም ከወደቀም በኋላ ለማዳን ተባብረው ሲሰሩ እናገኛቸዋለን።

`በዮሐንስ 10:17; 18 የሚገኘውን ከሮሜ 8:11፤እና 1ኛ ቆሮንቶስ 15:15 ጋር እናነጻጽር እስቲ። የክርስቶስ ትንሣኤ በድነት ዕቅድ ውስጥ የአብ; ወልድ እና መንፈስ ቅዱስን ኅብር የሚያመለክተን እንዴት ነው?`

አብ; ወልድ እና መንፈስ ቅዱስ የሰውን ዘር ለመቤዠት ዓላማ በተለይ ‹‹ትንሽ ቡድን›› ሆነው ተቀናጁ። ‹‹በማይተመነው አምላክ ዘንድ የደህንነት ዕቅድ ከዘለዓለም ዘመናት በፊት ሲታሰብ የነበረ››—ኤለን ጀ. ኋይት; ፈንዳሜንታልስ ኦፍ ክርስቲያን ኤጁኬሽን ገጽ 186(በእንግሊዝኛው)።ለእግዚአብሔር አያሌ ሰዎችን ወደ ድነት ከማምጣት የበለጠ ጠቃሚ የሆነ ምንም ነገር የለም።

(1ኛጢሞ. 2:4; 2ኛ ጴጥ. 3:9) በትንንሽ ቡድኖች ውስጥ በዚህ ሣምንት እንደምናጠናው በርካታ ዓላማዎችን ማጨቅ የሚቻል ቢሆንም፥ ሁሉን የሚገዛው ትኩረታቸው መሆን ያለበት የጠፉትን ሰዎች ለኢየሱስ መማረክ ነው። ይህም ማለት፥ በትንንሽ ቡድኖች ሆነን ስንሰራ፥ ራሳችንን መርዳት ብቻ ሳይሆን ሌሎንም ጭምር እንደግፋለን።

`ይህም ማለት፥ የትንንሽ ቡድኖች የመጨረሻው ግብ ነፍሳትን መማረክ መሆን አለበት። በእግዚአብሔር የአንድነት ምስጢር ላይ እስቲ ጥቂት ያሰላስሉ። ለማስተዋል የሚከብድ ነው አይደል? የሆነ ሆኖ፥ ሙሉ በሙሉ የማንገነዘበውም ቢሆን እንኳ እምነታችንን እንጥልበታለን; እንታመነዋለንም አይደል? እንዲህ ዓይነቱ መርህ ከዕምነት ጋር በተያያዘ ክርስቲያኖች ሊከተሉት የሚገባው መርህ የሆነው ለምንድነው?`