---
title: 'ተጨማሪ ሐሳብ'
date: 04/09/2020
---

ከዓመታት በፊት፥ ከአህጉሪቱ አበይት ከተሞች ውጭ የምትገኝ  አነስተኛ የአውሮፓ ቤተክርስቲያን ለጌታ አንድ ፋይዳ ያለውን ነገር ለማድረግ ወሰነች። ቤተክርስቲያኒቱ አዝጋሚ ነበረች። ለዓመታት ማንም አልተጠመቀም ነበር። ይህ ልማድ የቀጠለ እንደሆነ፥ ቤተክርስቲያኒቱ ዕጣ ፈንታዋ እስከዚህም ነበር። መጋቢው እና ቤተክርስቲያኒቱ በቅንነት ጸልየው ምን ሊያደርጉ እንደሚችሉ በጥንቃቄ ማሰብ ጀመሩ።

አዲስ ኪዳንን ማጥናት ሲቀጥሉ፥ አነስተኛ ቡድን ያለው አገልግሎት ለመመስረት ወሰኑ። ዘጠኝ ተራ አባላት ከጉባዔው ራዕዩን አንግበው ተነሱ። በአንድነት ለመጸለይ እና የአነስተኛ ቡድን አገልግሎታቸውን በተዋጣ ሁኔታ እንዴት ማዋቀር እንደሚችሉ ለማጥናት ራሳቸውን ሰጡ። ብዙም ሳይቆይ እያንዳንዱ የየራሳቸውን ቤት የወንጌል ማዕከል ለማድረግ ወሰኑ። ቡድኑም ስጦታዎቻቸውን በተለያዩ መንገዶች ለመጠቀም ተማሩ። የጸሎት እና የመስተንግዶ አገልግሎቶችን አስጀመሩ።ከማህበረሰቡ ጋር ወዳጅነትን መሠረቱ። ለቤተሶቻቸው; ወዳጆቻቸው እና ለቀድሞ አድቬንቲስቶች የቸርነት ድርጊቶችን ማቅረብ ቀጠሉ። አነስተኛው የመሪዎች ቡድን በዘጠኝ ቤቶች     በመሆን አርባ እንግዶች በተገኙበት የመጽሐፍ ቅዱስ ጥናት ጀመሩ።

እንዴት አድርጎ መንፈስ ቅዱስ ሲሰራ እንደነበረ ሲያዩ ተገረሙ። በሒደትም ከአርባው መካከል አስራ ሰባቱ ተጠመቁ።የዚያች አነስተኛ; ዘገምተኛ ቤተክርስቲያን ምስክርነት እንግዲህ፥ አነስተኛ ቡድኖች ታላቅ የሆነ ልዩነት ፈጣሪነት እንዳላቸው ነው። በርካታ የቤተክርስቲያን አባላትን በቤተክርስቲያን ተልዕኮ ውስጥ ከማሳተፊያ ዘዴዎች መካከል እግዚአብሔር የሚጠቀምበት ዘዴ አንዱ ይሄ ነው።

**የመወያያ ጥያቄዎች**

`1.በውይይት ጊዜ፥ በሐሙስ ጥናት የተመለከቱት የአነስተኛ ቡድኖችን አስፈላጊ የሆነ ይዘት በተጨማሪነት ተወያዩ። አንድ አነስተኛ ቡድን በምን ዓይነት እንቅስቃሴ ላይ ሊሰማራ ይችላል? አንድ አነስተኛ ቡድን ልዩ ስጦታ ያላቸውን ስጦታቸውን ከዚህ ቀድሞ ከነበራቸው በሚልቅ መንገድ እንዲጠቀሙበት ሊያደርግ የሚችልባቸው መንገዶች ምን ምን ናቸው?`

`2.አነስተኛ ቡድኖች ወደ ውስጥ ሳይሆን ወደ ውጭ ትኩረቱን ያደረገ ተልዕኮ ሊኖራቸው የሚያስፈልገው ለምንድነው? ይህም ማለት፥ አንድ ቡድን አባላቶቹን ምንም ያህል እንዲፋፉ ቢደግፍ እንኳን፥ ወንጌልን ማሰራጨት ማእከላዊ ዓላማው ሆኖ መቀጠል ያለበት ለምንድነው? ደግሞስ ለምን፥ አንድ አነስተኛ ቡድን ከአጥቢያ ቤተክርስቲያን አካል ጋረ እንደተጣመረ መቆየት ያስፈልገዋል? ለምንስ ይህ በጣም አስፈላጊ ሆነ?`

`3.በተሳካ ሁኔታ ለመስራት ያልቻለ እና በሒደትም የከሰመ አነስተኛ ቡድን አባል ሆነው ያውቃሉ? እስቲ ይህ ሊፈጠር የቻለበትን ምክንያት ብለው የሚየስቡትን ያወያዩ፤`

`4.ከላይ ስለተመለከተው ታሪክ; በአውሮፓ ውስጥ በአነስተኛ ቡድን አገልግሎት ስለተፈጠረው ነገር እስቲ ያስቡ።ይህ በጣም የተሳካለት ለምን ይመስልዎታል? በብዙ መልኩ ቀላል የሚመስል ግን በጣም ውጤታማ የሆነ የሰሩት ሥራ ምን ነበር? ደግሞስ ቤት አከባቢ ከሚገኘው ‹‹የማያሰጋ›› ቦታ ሆኖ መሥራት በቤተክርስቲያን ህንጻ ውስጥ ከመጠቀም ይልቅ የወንጌል ስርጭትን ለአጎራባች ወይም ለማህበረሰቡ ለማዳረስ ውጤታማ የሚሆነው ለምንድነው?  			   `