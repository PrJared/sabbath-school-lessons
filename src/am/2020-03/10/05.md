---
title: 'የአዲስ ኪዳን አነስተኛ ቡድኖች'
date: 02/09/2020
---

የአዲስ ኪዳንዋ ቤተክርስቲያን ሀይለኛ ዕድገት ነበራት። በጥቂት አጭር አመታት ጊዜ ውስጥ፥ ከጥቂት የአማኞች አነስተኛ ቡድን በመነሳት ወደ አስር ሺህ አማኞች ለማደግ ቻሉ።የአማኞችን ፍልሰት እንዲጎላ እና ለዚህ ፈጣን ክስተት አስተዋጽዖ ያደረጉ በርካታ ጉዳዮች ነበሩ። የኢየሱስ አገልግሎት ለወንጌሉ ዘርን የዘራ ሲሆን; አያሌዎንችም የደቀመዛሙርትን ስብከት እንዲቀበሉ አዘጋጅቷል። ክርስቶስ ወደ ሠማይ ማረጉን ተከትሎ፥ መንፈስ ቅዱስ ደግሞ በጴንጤቆስጤ ቀን በጸሎት ላይ ሣሉ በአማኝ ደቀመዛሙርት ላይ ወረደ። በአዲስ ኪዳን ቤተክርስቲያን ለምናየው ፈጣን ዕድገት አስተዋጽዖ ከነበራቸው ጉዳዮች አንዱ በትንንሽ ቡድን የተዋቀረው አደረጃጀታቸው ነበር። አነስተኛ ቡድኖች ለውጥን ያመጣሉ።

`በሐዋርያት ሥራ 18:1–5 እና ሐዋርያት ሥራ 20:1–4 የሚገኘውን ያንብቡ። ጳውሎስ በቅርበት አብሯቸው ይሰራ የነበሩትን ስም ሉቃስ መጥቀስ ያስፈልገው ለምን ይመስልዎታል?`

ጳውሎስ አብሯው ሲሰሩ የነበሩትን አንዳንዶችን ስም ሉቃስ መጥቀሱን ስናይ ያስገርማል። ለእርሱ እያንዳንዱ አስፈላጊ በሩ። ሁሉንም በስም ያውቃቸው ነበር።   			    እርስ በእርስም በወንጌል ስርጭት አገልግሎታቸው ይደጋገፉ ነበር። ምንም እንኳን እርሱ የዘረዘራቸው ስሞች ብዛት አነስተኛ ቢሆንም፥ ከዚህ በመነሳት ምንም እንኳ አነስተኛ ቡድን ብንሆን እርስ በእርስ ቅርበት ማጎልበት፥ አስፈላጊ ስለመሆኑ ማስረጃ እናገኛለን።

እያንዳንዱ የቡድኑ ሰዎች በሌሎች ዘንድ ካለው የተለየ የሆነ ስጦታዎች እንዳሏቸው ግልጽ ነው። የመጡበት ቅድመ ታሪክ የተለያየ ነበረ።ነገሮችን የሚያዩባቸው መንገዶችም አንድ ዓይነት አይደሉም፤ ዳሩ ግን እያንዳንዳቸው ዓላማቸውን ክርስቶስን አድርገው የሚያበረክቱት ረብ ያለው አስተዋጽዖ ነበረ። የተለያዩ ስጦታዎች; ቅድመ ታሪክ እና ልምዶች ያሏቸው መሆናቸው፥ ለቤተክርስቲያን ዕድገት አስተዋጽዖ አበረከተ።እያንዳንዳቸውም ከየግላቸው ቅድመ ታሪክ በመነሳት እና ከኢየሱስ ጋር ከነበራቸው የግል ልምምድ ለክርስቶስ ተልዕኮ አስተዋጽዖ አበከርክተዋል።

`በሐዋርያት ሥራ 16:11–15; 40 እናሐዋርያት ሥራ 12:11; 12 የሰፈረውን እርስ በእርስ ያስተያዩ። ሊዲያ እንደተለወጠች ወዲያውኑ ለጳውሎስ ያቀረበችው ግብዣ ምን ነበር? ጳውሎስ እና ጴጥሮስም ከእስር ቤት ከተለቀቁ በኋላ የሔዱት ወዴት ነበር?`

በአዲስ ኪዳን አማኞች በቤት ውስጥ ስብሰባዎችን የሚያደርጉት እምብዛም ነው። የክርስቲያኖች ቤቶች የተጽዕኖ ማዕከላት እንዲሁም የአነስተኛ ቡድኖች አገልግሎት ልብ ሆነዋል።

`በቤትዎ ውስጥ የአነስተኛ ቡድን አገልግሎት ለመጀመር ወይም ከወዳጅዎ ጋር በመጣመር የአነስተኛ ቡድን አገልግሎት በዚያ ግለሰብ ቤት ለመጀመር አስበው ያውቃሉ? የአነስተኛ ቡድን አባልነት ያለዎት ከሆነ ደግሞ፥ ስለ ጠቀሜታዎቹ ከሰንበት ትምህርት ክፍለ ጊዜ ተካፋዮች ጋር ሊያጋሩ የሚችሉትን ነገር እስቲ ያሰላስሉ።`