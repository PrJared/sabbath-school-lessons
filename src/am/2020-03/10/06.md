---
title: 'የአነስተኛ ቡድን እንቅስቃሴዎች'
date: 03/09/2020
---

አነስተኛ ቡድኖችእግዚአብሔር ቤተክርስቲያንን ለማሳደግ የሚጠቀምባቸው ዘዴዎች ናቸው። ሰዎች የጋራ ችግሮቻችውን የሚነጋገሩባቸው እና ጭንቀቶቻቸውን የሚገልጹባቸው ‹‹ማምለጫዎች›› ናቸው። እንክብካቤን በተሞላ ግንኙነት ዐውድ መንፈሳዊ ዕድገትን የመፍጠር ዕድል አላቸው። በርካታ ክርስቲያን ያልሆኑ ሰዎቸ በተለምዶ የቤተክርስቲያን አገልግሎት ላይ ለመጀመሪያ ጊዜ ከመሔድ ይልቅ መጀመሪያ ላይ በትንንሽ ቡድኖች በመሆን በቤት ውስጥ ሲሳተፉ ምቾት ይሰማቸዋል።

`ሐዋርያት ሥራ 4:31;ሐዋርያት ሥራ 12:12 እና ሐዋርያት ሥራ 20:17–19; 27–32 ላይ የሰፈረውን ያንብቡ።. በነዚህ የአዲስ ኪዳን ቡድኖች ውስጥ የሚገኙትን የተለያዩ ይዘቶች ይዘርዝሩ። እነዚህ ቡድኖች የተሳተፉባቸው የተለያዩ እንቅስቃሴዎች ምን ምን ናቸው?`

ቀደምት ክርስቲያኖች ለሌሎች ምልጃን ለማቅረብ; ስለጋራ ጭንቀቶቻቸው ለመጸለይ; የጋለ ኅብረትን ለመካፈል; የእግዚአብሔርን ቃል ለማጥናት; ለአገልግሎት ለመታጠቅ; ከሐሰተኛ መምህራን እርስ በእርስ ለመጠባበቅ; እና በጋራ በወንጌል ስርጭት ተግባራት ላይ ለመሳተፍ ሲሉ በአንድነት ይገናኙ ነበር። አነስተኛ ቡድኖች ልዩነት ይፈጥራሉ። ሰዎች ለአገልግሎት ስጦታዎቻቸውን ሲያስተባብሩ፥ ለወንጌል ስርጭት በመንፈስ ቅዱስ ኃይል ላይ ትኩረት ሲያደርጉ፥ በጌታ እጅ ያሉ ታላቅ መሣሪያዎች ይሆናሉ።

`ማቴዎስ 9:37; 38ን ያንብቡ። ስለመከሩ ኢየሱስ ምን አለ፥ ደግሞስ ለችግሩ ያስቀመጠው መፍትሔ ምን ነበር?`

ደቀመዛሙርት ይታያቸው የነበረው ወንጌል ሊስፋፋ የሚችልበት ዕድል የሳሳ መሆኑ ነበር፤ ዳሩ ግን ኢየሱስ ትልቅ የሆነ ዕድል ታየው። ‹‹መከሩ ብዙ ነው›› በማለት መልካሙን ዜና ነገራቸው፥ በማስከተልም ያለውን ችግር ገለጸላቸው‹‹የመከሩ ሠራተኞች ግን ጥቂቶች ናቸው›› (ማቴ. 9:37, አ.መ.ት) ለዚህ ደግሞ ክርስቶስ  			    ያቀረበው መፍትሔ ‹‹የመከሩ ጌታ ወደ መከሩ ሠራተኞን እንዲልክ›› መለመን ነበር። (ማቴ. 9:38, አ.መ.ት.) አነስተኛ ቡድኖች ለክርስቶስ ጸሎት ምላሾች ሲሆኑ ለክርስቶስ መከር የሠራተኞችን ቁጥር በብዙ ዕጥፍ ያሳድጋሉ።

የሁሉም አነስተኛ ቡድኖች ትኩረት ምስክርነት እና አገልግሎት ነው። የአነስተኛ ቡድኖች አገልግሎት ወደ ውጭ መሆኑ ቀርቶ ወደ ውስጥ መሆን ሲጀምር ብዙም ሳይርቅ ይከስማል። ምናልባት አነስተኛ ቡድኖች አገልግሎታቸው ለራሳቸው ቢሆን እና ከምክክር ቡድን ያላለፉ ቢሆኑ፥ ዓላማው ጨንግፎ የመኖሩ መሠረታዊውን ምክንያት ያጣል። አነስተኛ ቡድኖች መኖራቸው ሰዎችን ወደ ኢየሱስ መምራት; በኢየሱስ ላይ ያላቸውን ዕምነት መመገብ; እንዲሁም ለኢየሱስ እንዲመሰክሩ ማስታጠቅ ነው።

`ምናልባት እግዚአብሔር በቤትዎ ውስጥ የአነስተኛ ቡድን እንዲጀመር ጥሪ እያደረገ ሊሆን ይችል ይሆን? እግዚአብሔር ምን እንዲያደርጉ ግፊት እያሳደረብዎት እንደሆነ ለማወቅ ለምን መጸለይ አይጀምሩም? በህይወትዎ እጅግ በጣም ሽልማትን የሚያስገኘው ጊዜ ሊገለጥ ጫፍ ላይ ሊሆኑም ይችላሉ እኮ።`