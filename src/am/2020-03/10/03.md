---
title: 'ትንንሽ ቡድኖች ከቅዱሱ መጽሐፍ'
date: 31/08/2020
---

መጽሐፍ ቅዱስ የትየለሌ ትንንሽ ቡድኖች በጸሎት; ኅብረት በማድረግ; እርስ በእርስ በመበረታታት; እና ለክርስቶስ በአንድነት በመትጋት እንደሰሩ በምሳሌነት ያቀርብልናል። እነዚህ ቡድኖችም ለእግዚአብሔር ሰዎች ኃላፊነቶቻቸውን እንዲያጋሩ እና የተለያዩ ተሰጥዖዎቻቸውን በሙላት እንዲጠቀሙ ዕድሎችን አስገኝቶላቸዋል።ይህም ማለት፥ አነስተኛ ቡድኖች ጌታ እኛን በሙላት የሚጠቀምበትን ዕድል ይፈጥሩልናል።

`ዘጸዓት 18:21–25 ላይ ያለውን ያንብቡ። የሙሴ አማት ዮቶር በሙሴ ላይ ፋይዳ ያለውን ለውጥ እንዲፈጥር ያደረገውን ምን ዓይነት ምክር ሰጥቶ እናገኛለን? ይህ ዕቅድ በወሳኝነት ጥቅም የሚኖረው ለምንድነው?`

እያንዳንዱ በእስራኤል ሰፈር ውስጥ የሚገኝ ግለሰብ፥ በአስር በአስር ከተጣመሩት መካከል የአንዱ ቡድን አባል በመሆን፥ ፈሪሐ እግዚአብሔር ባለው ሹም ይመራ ነበር። እነዚህ አነስተኛ ቡድኖች ችግሮችን መፍቻዎች ናቸው; ደግሞም ከዚያም ያለፉ ጭምር ነበሩ።ኅብረት ለማድረግ እና ችግሮች ሲኖሩ መከላከያ እንዲሁም የመንፈስ ህይወት ማጎልበቻ አጋጣሚዎችም ነበሩ።ለእስራኤላውያን እግዚአብሔር ያለው ዕቅድ ራዕይ የሚካፈልባቸው ስፍራዎች ነበሩ። በእንደ እነዚህ ዓይነት ቡድኖች ውስጥ፥ ሰዎች ምንም ዓይነት ችግር እየተጋፈጡ ቢሆን መፍትሔ ሊፈልጉላቸው እስከሚችሉ ድረስ ሊረዱ የሚያስችል የጠበቀ እና ክብካቤን የተሞላ ግንኙነት ለመመስረት ይችላሉ።አጠያያቂ የማይሆነው ነገር ያኔም ሆነ ዛሬ፥ ሰዎች የሚቸገሩት ሌሎች እርዳታ ሊያደርጉላቸው በሚችሉባቸው ነገሮች መሆኑ ነው። አነስተኛ ቡድኖችም የጋለ; ክብካቤን የተሞላ ኅብረት ለማድረግ እና በመንፈስ ለማደግ የሚችሉባቸው እና ችግር ፈቺ ዕድሎችን ያስገኛሉ።

አነስተኛ ቡድኖችን በተመለከተ ልምዱ ያላቸው እንደሚነግሩን ከሆነ በቡድን ለመግባት ዓይነተኛ የሚባለው መጠን ከስድስት እስከ አስራ ሁለት ነው። ይህም መጠን ሙሴ እና ኢየሱስ የየራሳቸውን ቡድን ሲመሰርቱ የተጠቀሙበት ትክክለኛው መጠን ነው።

`በሉቃስ 6:12; 13፤ማቴዎስ 10:1፤እና ማርቆስ 3:13–15 ያለውን ያንብቡ። ደቀመዛሙርትን ሲጠራ እና የእርሱ አነስተኛ ቡድን አገልግሎት አካል ሲያደርጋቸው የፈለገው ሁለት ዕጥፍ ዓላማ ምን ነበር?`

ደቀመዛሙርትን ሲጠራ ኢየሱስ የፈለገው ዓላማ ለመንፈሳዊ እና ተግባራዊ ለሆነ ተልዕኮ ወደ ዓለም ለመላክ እነርሱን ለማዘጋጀት ነበር። ከእርሱ ጋር ኅብረትን በማድረግ፥ በጸጋ ማደግ ይችላሉ። በትንንሽ ቡድኖቻቸው በሚያደርጓቸው ስብሰባዎች ዐውድ፥ ይበልጥ ውጤታማ የሆነ አገልግሎት እንዴት ማድረግ እንደሚችሉ ይማራሉ። በየዕለቱም፥ ኢየሱስን በዙሪያው ላሉት የተቸገሩ ሰዎች ሲያገለግል በተመለከቱ ቁጥር፥ ከሚያዩት ነገር የየራሳቸውን ስጦታ እንዴት እንደሚጠቀሙ መማር ይችላሉ። ኢየሱስ የመሠረተው አነስተኛ ቡድን ዓላማው መንፈሳዊ ምግብ እንዲሁም መድረስ ጭምር ነበር።

`አጋጣሚው ምንም ቢሆን ምን፥ እርስዎ በጥቂቶች ቡድን አባል የሆኑበትን እና እርስ በእርስ ተንከባካቢዎች በመሆን የጋራ ግብን ለማሳካት ጥረት ሲያደርጉ ስለነበረበት አጋጣሚ እስቲ ያስቡ። ከዚያ የተማሩት እና የጥቂቶችን ቡድን ደግሞ ከዕምነት ዐውድ አንጻር ምን ያህል ዋጋ እንዳለው ያስተዋሉት ምንድነው?`