---
title: 'የሚያጓጓ የተሳትፎ ዘዴ'
date: 29/08/2020
---

### ለዚህ ሣምንት ጥናት የሚነበብ
ዘፍ. 1:1; 2; 26፤ዘፀ. 18:21–25፤ 1 ቆሮ. 12:12– 25;ሐዋ. 16:11–15; 40፤ሐዋ 4:31፤ሐዋ 12:12።

> <p>የሣምንቱ ጥናት መሪ ጥቅስ</p>
> ‹‹ደቀ መዛሙርቱንም እንዲህ አላቸው፤ “መከሩ ብዙ ነው፤ የመከሩ ሠራተኞች ግን ጥቂቶች ናቸው፤›› ”(ማቴዎስ 9:37, 38)

በ  ተለምዶ፥ “ድር ቢያብር አንበሣ ያስር” ይባላል። ልብ ካልነው፥ ይህ ዕውነትነት አለው። በየቀኑ ልምምድ የሚያደርጉት ለብቻዎ ቢሆን ኖሮ ከሚኖርዎት መነሳሳት ይልቅ ከሌሎች ጋር በቡድን ቢሆኑ የበለጠ ጉጉት እንደሚኖርዎት አስተውለው ያውቃሉ? ብዙ ሰዎች የጤና ቡድን; የጂምናዚየም; እና የአካል ብቃት እንቅስቃሴ ማዘውተሪያዎችን ይመዘገባሉ፥ ምክንያታቸው ደግሞ ከሌሎች ሰዎች ጋር ሆነው ልምምድ የሚያደርጉ ከሆነ ምናልባት ይበልጥ እንቅስቃሴያቸው ደስታ እንደሚፈጥርላቸው ስለሚያስቡ ነው። በተመሣሣይ ሁኔታ፥ እግዚአብሔርም ለእኛ ኅብረትን ፈጥሮልናል። እኛ አፈጣጠራችን ማህበራዊ ኑሮ እንድንኖር ነው; ደግሞም ለአካል ብቃት እንቅስቃሴዎች በምሣሌ እንደምንወስደው ሁሉ በህይወታችን በርካታ አጋጣሚዎችም እንደዚያው ናቸው፥ ድጋፍ የሚያደርግ ማህበራዊ ስርዓት ሲኖር ውጤታማነታችን ይበልጥ ይሆናል። ስለ መንፈሳዊ ነገሮች ደግሞ ይበልጥ ዕውነት ሆኖ ይገኛል።

መጽሐፍ ቅዱስን በሞላ ስንመለከት፥ ትንንሽ ቡድኖች ዕምነታችንን ለማጠንከር; ስለቃሉ ያለንን ዕውቀት ለመጨመር; የጸሎት ህይወታችንን ለማጠንከር; እንዲሁም ለምስክርነት እኛን ለማስታጠቅ እግዚአብሔር ከሚጠቀምባቸው ዘዴዎች መካከል አነስተኛ ቡድኖች ይገኙበታል። አብ; ወልድ እና መንፈስ ቅዱስ በአነስተኛ የቡድን   			    አገልግሎት ውስጥ ተሳትፈዋል።ሙሴ የአነስተኛ ቡድኖች መሪ ነበር። ኢየሱስም የራሱ የሆኑ የደቀመዛሙርት አነስተኛ ቡድን መሠረተ፥ እንዲሁም ሐዋርያው ጳውሎስም በሮማውያን ምድር ጥቂት የወንጌል አጃቢዎችን በቡድን ይዞ ይጓዝ ነበር። በዚህ ሣምንት ጥናታችን፥ ስለ አነስተኛ ቡድኖች መጽሐፍ ቅዱሳዊ አመጣጥ ትኩረት እናደርጋለን፤ ደግሞም እርስዎ ተሳትፎ የሚያደርጉበትን አጓጊ የሆነ ዘዴ እንፈበርካለን።

*የዚህን ሣምንት ትምህርት ለነሐሴ 30 2012 ሰንበት በማጥናት ይዘጋጁ።