---
title: 'ለአገልግሎት መደራጀት'
date: 01/09/2020
---

`1ኛ ቆሮንቶስ 12:12–25 ላይ ያለውን ያንብቡ። በአነስተኛ ቡድኖች በመሆን በኅብረት ስለ መስራት በሚመለከት የሚደነቅ የሆነ ምስልን ከሰው ልጅ አካል የምናገኘው እንዴት ነው?`

ጳውሎስ በቤተክርስቲያን ውስጥ መንፈሳዊ ስጦታዎች የሚኖራቸውን ጠቀሜታ ብቻ አይደለም የገለጸው፤ በማያያዝም እንዴት ሊደራጁ እንደሚችሉ ሞዴል ያቀርባል። መንፈሳዊ ስጦታዎችን በክርስቶስ አካል ዐውድ በማድረግ እንዴት እንደሚከናወንም ጭምር አብራርቶ አቅርቧል። የአንድን አካል ተፈጥሮ እና የሥራ ዘርፎች የሚመራመሩ አናቶሚ እና ፊዚዮሎጂ እንደሚያሳየን፥ የአንድ ሰው አካላት በተለያዩ እርስ በእርስ ተደጋጋፊ የሆኑ ስርዓቶች የተደራጁ መሆናቸውን ነው። ለምሣሌ፥ የምግብ አፈጫጨት; የልብ እና ደም ስሮች; የአተነፋፈስ እና የአጥንቶቻችን ሥርዓቶች ውስብስ ከሆኑ የአካላቶቻችን ስርዓቶች መካከል ይገኙበታል። መንፈሳዊ ስጦታዎችም እንደ አካላችን የተለያዩ ክፍሎች ናቸው።በስርዓቶች ወይም በቡድኖች እንዲደራጁ ሲደረጉ ይበልጥ ውጤታማ ይሆናሉ። ዕውነት ለመናገር፥ በበርካታ አጋጣሚዎች ለየብቻቸው ስራቸውን መስራት አይችሉም። አካላቶቻችን የሚሰሩትን በዘፈቀደ የሚያከናውኑ የተለያዩ አካላት ዕባጮች አይደሉም። እያንዳንዱ የአካላቶቻችን ተግባራት በጥብቅ የተገመዱ ሆነው የተደራጁ በመሆናቸው ወደ አንድ የጋራ ግብ በአንድነት ይመጣሉ።

ከዚህ ሁሉ በመነሳት መንፈሳዊ ስጦዎታቻችንን በተሸለ መንገድ ልንጠቀምባቸው ስለምንችልባቸው አካባቢዎች የምናገኘው አንድ ነገር አለ። እኛ ለብቻችን ሆነን በምንፍጨረጨርበት ጊዜ ተስፋ ለመቁረጥ ቀላል ነው፤ ዳሩ ግን ተመሣሣይ ፍላጎት እና ግብ ባላቸው አነስተኛ ቡድኖች አባል ስንሆን፥ ጥረቶቻችን ሁሉ ይበልጥ ስብስብ ያሉ እና በጣም የጎሉ ሆነው ልናገኛቸው እንችላለን። አነስተኛ ቡድኖች መንፈሳዊ ስጦታዎቻችንን መለማመድ የምንችልበትን ጥሩ የሆነ ከባቢ ይፈጥሩልናል፤ ደግሞም የአጥቢያ ምዕመኑ የወንጌል ስርጭት አገልግሎት ልብ ሆነው ሊገኙም ይችላሉ።

ኤለን ጂ ኋይት የሚከተሉትን ቃላት በመናገር ስለ አነስተኛ ቡድኖች ዋጋ አጽንዖት ትሰጣለች: ‹‹ለክርስትና ጥረቶች መሠረት እንዲሆኑ አነስተኛ ህብረቶችን መመስረት ሊሳሳት ከማይችለው ከእርሱ ለእኔ የተሰጠኝ አሳብ ነበር። ብዛታቸው አያሌ የሆኑ በቤተክርስቲያን ቢኖሩ፥ አባላቶቹ በትንንሽ እንዲቧደኑ ይደረጉ፤ ከዚያም ለቤተክርስቲያን አባላት ብቻ ሳይሆን ይልቁንም ለማያምኑቱ የሚሰሩ ይሁኑ። በአንድ ስፍራ ላይ ሁለት ወይም ሦስት ብቻ ዕውነቱን የሚያውቁ እንደሆነ፥ የሠራተኞች ባንድ ሆነው ይዋቀሩ። የጥምረታቸውን ህብር ሳይሰብሩ፥ በፍቅር እና አንድነት በመሣሣብ፥ እርስ በእርስ ወደፊት ለመጓዝ ይበረታቱ; ጥንካሬ እና     ብርታትን ከሌላኛው ይገብዩ።

››”—ቴስቲሞኒስ ፎር ዘ ቸርች, ዕትም. 7;ገጽ. 21; 22 (በእንግሊዝኛው) የአነስተኛ ቡድኖች አገልግሎት እያንዳንዱን የቤተክርስቲያን አባል በመንፈስ እንዲያድግ; የጋለ ኅብረትን እንዲለማመድ; እንዲሁም እግዚአብሔር የሰጠውን ስጦታ ለአገልግሎት እንዲጠቀም ለማድረግ የተቀባ አገልግሎት ነው።

`ከላይ ስለ ሰፈረው የኤለን ጂ. ኋይት ዐረፍተ ነገር እስቲ ጥቂት ያሰላስሉ።ሐረግ በሐረግ ይተንትኑት። ይህ መለኮታዊ ምክር በእርስዎ ቤተክርስቲያን ውስጥ እንዴት ተግባራዊ ሊደረግ ይችላል?`