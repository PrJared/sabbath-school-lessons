---
title: 'ጴጥሮስ የዘመኑ መልዕክት'
date: 13/09/2020
---

በደህንነት ታሪክ ውስጥ ሁሉ፥ እግዚአብሔር ስለሚመጣው ነገር እንዲዘጋጁ ለህዝቡ በትንቢት ቃል ልዩ መልዕክት አዘጋጅቶ መላክ አላቋረጠም ነበር። እግዚአብሔር ዱብ እዳ አይወድም(ኢሳ. 46:9, 10)ነብያትን በመላክ እና ፍርድ ከመሆኑ አስቀድሞ መልዕክቱን በመግለጥ የራሱን ሕዝቦች ለመጻዒው ያዘጋጃል።(አሞፅ 3:7)የውሃ ጥፋት ከመሆኑ አስቀድሞ በነበሩት ጊዜያት; ኖህን በመጠቀም የውሃ ጥፋት በመምጣት ላይ መሆኑን የሚገልጽ መልዕክት እግዚአብሔር ላከ። በግብጽ ደግሞ፥ ሰባት የጥጋብ ዓመታት አልፈው ከዚያ ለርሃብ እንዲዘጋጁ እግዚአብሔር ዮሴፍን አስነሳላቸው። በአይሁድ የሚገኙ ነብያት ደግሞ በባቢሎናውያን እጅ ኢየሩሳሌም ልትወድም እንደሆነ ለእስራኤላውያን መሪዎች ማስጠንቀቂያ ሰጥተው ነበር። መጥምቁ ዮሐንስም ቢሆን ለኢየሱስ የመጀመሪያው ምጻት ህዝቡ እንዲዘጋጅ የንሰሐ መልዕክትን ይዞ ቀርቦ ነበር።

`እስቲ 2ኛ ጴጥ.1:12ን እናንብብ። ለትውልድ እግዚአብሔር የሰጠውን መልዕክት ለመግለጽ ጴጥሮስ የሚጠቀመው ምን አይነት አገላለጽ ነው?`

`በ2ኛ ጴጥ 1:16–21 ያለውን ያንብቡ፤ ጴጥሮስ እና ደቀመዛሙርት ያወጁት የዘመኑ መልዕክት ምን ነበር?`

በመጀመሪያው ምዕተ ዓመት የምናገኘው ዘለዓለማዊ ጠቀሜታ ያለው መልዕክት ክርስቶስ መጥቷል የሚለው ነበር። በመስቀል ላይ ክርስቶስ ባደረገው መስዋዕትነት  			    የአብ ፍቅር ተገልጧል። ምንም እንኳን፥ ‹‹የኃጢዓት ዋጋ ሞት›› ቢሆን፥ በክርስቶስ በኩል ዘለዓለማዊ ህይወት ተረጋግጦልናል። በዕምነት መቀበል የእኛ ምርጫ ነው። (ሮሜ. 3:23;ሮሜ. 6:23;ኤፌ. 2:8)ይህ በኢየሱስ ያገኘነው የደህንነት መልዕክት ከቶ የማያረጅ ነው። ለየትኛውም ትውልድ ቢሆን የዘመኑ መልዕክት ነው። የመጽሐፍ ቅዱስ የመጨረሻው መጽሐፍ፥ የዮሐንስ ራዕይ፥ ኢየሱስን እንዲሁም የእርሱን ዘለዓለማዊ ደህንነት በመጨረሻው ዘመን ዐውድ ውስጥ በማድረግ፥ ለእርሱ ዳግም ምጻት ሰዎችን የሚያዘጋጅ አድርጎ ያቀርበዋል። የሰዎችን ልማድ ሐሰተኝነት እንዲሁም ራስን ማዕከል ያደረገውን ሃይማኖታዊነት ያጋልጣል። ከመጀመሪያው እስከመጨረሻው ድረስም፥ በዮሐንስ ራዕይ ውስጥ የምናገኘው ኢየሱስ ስለሰው ዘር ሲል ያደረገውን ተግባር ነው።

`ኢየሱስ የአብ ምግባር የታመነ ምስክር ነው።እርሱ ‹‹የምድር ነገስታት ገዢ›› ነው፤ ደግሞም ‹‹የወደደን ከኃጢታችንም በደሙ ያጠበን፥ አምላኩን እና አባቱን እንድናገለግልም መንግስት እና ካህናት ያደረገን›› እርሱ ነው። (ራዕ. 1:1–6;አ.መ.ት ይመልከቱ) የራዕይ መጽሐፍ ዋና ዓላማው ኢየሱስ እና ለእርሱ ዳግም ምጸት የእርሱን ህዝብ ለማዘጋጀት የሰጠውን የመጨረሻ ዘመን መልዕክት የያዘ ነው። የዮሐንስ ራዕይ መጽሐፍን ሲያስቡ፥ ወደ ህሊናዎ የሚመጣው ምንድር ነው? የእርስዎ አሳብ ከኢየሱስ ይልቅ በይበልጥ ስለ አውሬዎች እና ስለ ትንቢታዊ ምልክቶች ነውን? እነዚህን ትንቢቶች በዮሐንስ ራዕይ ውስጥ ኢየሱስ የሰጠን ለምን ይመስልዎታል? እነዚህስ ስለ ሰብዓዊ ዘር እርሱ ያለውን የፍቅር ዕቅድ የሚገልጡልን እንዴት ነው?`