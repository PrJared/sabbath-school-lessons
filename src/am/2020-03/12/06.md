---
title: 'የእግዚአብሔር የመጨረሻ ጥሪ'
date: 17/09/2020
---

`በራዕይ 14:8;ራዕይ 17:3–6;እና ራዕይ 18:1–4 የሚገኘውን ያንብቡ፤ ከእነዚህ ጥቅሶች በመነሳት ስለ መንፈሳዊቷ ባቢሎን ምን ትምህርት እናገኛለን?`

በዮሐንስ ራዕይ መጽሐፍ ውስጥ፥‹‹ባቢሎን›› የሚለው አገላለጽ የሚወክለው በሰብዓዊ ሥራ ላይ የተመረኮዘውን የሐሰት ሃይማኖት ስርዓት እና የሐሰት አስተምህሮዎች  			    ነው። ይህም የሰውን ዘር እና የየራሳቸውን ጽድቅ ከኢየሱስ እና ከኃጢዓት አልባ ህይወቱ በላይ ያሞግሳል። ደግሞም ሰብዓዊ የሆኑ የሀይማኖት መምህራንን ትምህርት ከእግዚአብሔር ትዕዛዛት በላይ ያስቀምጣል። ባቢሎን የጣዖት አምልኮ; የጸሀይ ስግደት እና ነፍስ ስላለመሞትዋ የሚናገረው የተሳሳተ ትምህርት የተማከለባት ናት። ይህ ሐሰተኛ የሆነ የሃይማኖት ስርዓት በበርካታ የባቢሎን የሃይማኖት ልማዶች ውስጥ በመጣመራቸው በስግደትም ውስጥ ተካትተዋል።በጥፋት አፋፍ ላይ ለምትገኘው ባቢሎን የመጣው የእግዚአብሔር የመጨረሻው ዘመን መልዕክትም ከኢየሱስ እና ከእርሱ ጽድቅ የመነጨ መልዕክት ነው። የሰማይን ጥሪ ሲያስተጋባ ሣለ እንዲህ ይላል: ‹‹…“ታላቂቱ ባቢሎን ወደቀች! ወደቀች! … ሕዝቤ ሆይ፤….ከእርሷ ውጡ፤›› (ራዕ. 18:2, 4) የክርስቶስን መልዕክት በሙላት እንዲያሞግሱ ሰባተኛ ቀን አድቬንቲስቶችን እግዚአብሔር አስነስቷል። ኢየሱስን ማሞገስ ማለት እርሱ ያስተማረውን ነገር ሁሉ ከፍ አድርጎ ማሳየት ነው። ደግሞም ‹‹መንገድ; ዕውነት እና ህይወት›› የሆነውን እርሱን ማወጅ ጭምር ነው። (ዮሐ 14:6) ከኢየሱስ ዕውነት ጋር በማስተያየት የባቢሎንን ስህተቶች ያጋልጣል።

`በራዕይ 14:7; 9–11፤ ያለውን እናንብብ። በእነዚህ ጥቅሶች ውስጥ ጎልተው የምናገኘው የአምልኮ/ስግደት ዓላማ ምን ምን ናቸው?`

በዮሐንስ ራዕይ 14 ላይ ሁለት የስግደት ድርጊቶችን ተብራርተው እናገኛለን - ለሁሉ ፈጣሪ የሚቀርበው ስግደት እና ደግሞ ለአርዌው የሚቀርብ ስግደት። እነዚህ ሁለት የስግደት ድርጊቶች ማዕከላቸውን የሚያደርጉት ደግሞ በእግዚአብሔር የአምልኮ ቀን፥ ዕውነተኛው ሰንበት; እንዲሁም በመተኪያው ወይም ማሳሳቻ ሰንበት ላይ ነው።ሰንበት በፈጠረን; በቤዛችን እና በሚመጣው ንጉስ በክርስቶስ; ላይ ያለንን ዕረፍት; የተረጋገጠ ደህንነት እና መተማመኛ ማሳያ ነው። ማሳሳቻው ዕለት ደግሞ የሚያሳየው በሰብዓዊ ምክንያታዊነት እና በሰው ሰራሽ ህጎች የሚተካውን ሰብዓዊነት እና ስህተት ነው።

`በራዕይ 14:12 ያለውን ያንብቡ፤ በተለይም አስቀድሞ ስለመጣው ነገር በሚመለከት ይህ ጥቅስ የሚያወራው ስለምን ነው? ጸጋ እና ሕጉ በዚህ ጥቅስ ውስጥ ተገልጠው የምናገኛቸው እንዴት ነው? ደግሞስ ከዚህ በመነሳት ሕጉ እና ጻጋው የወንጌል የማይነጣጠሉ ፈርጆች ስለመሆናቸው የምንረዳው እንዴት ነው?`