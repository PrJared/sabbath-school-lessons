---
title: 'ማካፈል የተገባው መልዕክት'
date: 12/09/2020
---

### ለዚህ ሣምንት ጥናት የሚነበቡ
2 ጴጥ. 1:12; 16–21፤ራዕ. 19:11–18፤ ራዕ. 14:14– 20፤መክብብ 12:13; 14፤ራዕ. 14:6–12

> <p>የሣምንቱ ጥናት መሪ ጥቅስ</p>
> ‹‹ከዚያም ሌላ  መልአክ በሰማይ መካከል ሲበር አየሁ፤ እርሱም በምድር ላይ ለሚኖሩ ለሕዝብ; ለነገድ; ለቋንቋና ለወገን ሁሉ የሚሰብከውን የዘላለም ወንጌል ይዞ ነበር፤ በታላቅ ድምፅም; “እግዚአብሔርን ፍሩ፤ ክብርም ስጡት፤ ምክንያቱም የፍርዱ ሰዓት ደርሶአል፤ ሰማይንና ምድርን; ባሕርንና የውሃ ምንጮችን ለፈጠረው ስገዱ” አለ።››(ዮሐንስ ራዕይ 14:6, 7, አ.መ.ት)

ክ  ርስቶስ ሞት ለዓለም ሁሉ ነበር፤ማለትም፥እንዲደርስ የታሰበው የትም ይሁን መች ለሚኖሩ ሰዎች ሁሉ ያለማዳላት እንዲዳረስ ነው። በመሆኑም፥ ወንጌል የሚነገረው ለሁሉም ዓይነት ቡድን; ባህል; እና ቅድመ ታሪክ ላላቸው ሰዎች ነው። የጎሳ ክፍፍሎችን ያጋጥማቸዋል። ኢየሱስ በህይወቱ; በሞቱ እና በትንሳዔው ከሲዖል ኃይላት እና ስልጣናት በላይ የመሆኑ ዜና ትልቅ የምስራች ነው። ወንጌል ማለት ስለ ኢየሱስ ብቻ የሚነገርበት ነው። እርሱ ለእኛ ሲል ሞተ; አሁን ደግሞ ለእኛ ሲል ይኖራል።ከኃጢዓት ቅጣት እና ጉልበት ሊያስለቅቀን አንድ ጊዜ መጥቶ ነበር; አሁን ደግሞ ዳግም ሲመጣ ከኃጢዓት መገኘትም ነጻ ሊያወጣን ነው።እኛ ልንሞት የሚገባንን ሞት ሞቶልን፥ እርሱ መኖር የሚገባውን ህይወት እንድንኖር አበቃን። በክርስቶስ እኛ ጸድቀናል; ተቀድሰናል ደግሞም አንድ ቀን እንከብራለን።

መጽሐፍ ቅዱስ በሁለቱ የኢየሱስ ምጻቶች ላይ ትኩረቱን ያደርጋል። ለመጀመሪያ ጊዜ ሲመጣ ሊያድነን ነበር አሁን ሲመለስ ደግሞ እጅግ ውድ በሆነ ዋጋ የገዛውን ወደቤቱ ሊያደርስ ይሆናል። የመጽሐፍ ቅዱስ የመጨረሻው መጽሐፍ፥ የዮሐንስ ራዕይ፥ የተጻፈው ዓለምን ለኢየሱስ ዳግም መመለስ በተለይ ለማዘጋጀት ነው። ለዚህ ትውልድ ደግሞ ይህ በጣም አስቸኳይ መልዕክት ነው። በዚህ ሣምንት ትምህርታችን፥     የራዕይ መጽሐፍን ለ21ኛው ክፍለ ዘመን ካለው ተጽዕኖ አንጻር በዘመናዊው ማኅበረሰብ መካከል እናጠናለን። በአንድነት በመሆንም፥ በዚህ የመጨረሻ ዘመን መልዕክት የምንካፈለውን ለመጨረሻዋ ዘመን ቤተክርስቲያኑ የተሰጠውን ኢየሱስን ጥሪ እንደ አዲስ እንተዋወቃለን።

*የዚህን ሣምንት ትምህርት በማጥናት ለመስከረም 9 ሰንበት ይዘጋጁ።