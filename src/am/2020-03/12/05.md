---
title: 'የእግዚአብሔርን መልዕክት ይበልጥ በሙላት መገንዘብ'
date: 16/09/2020
---

በራዕይ መጽሐፍ የምናገኘው የመጨረሻው ዘመን መልዕክት ኢየሱስን የሰውን ዘር ሁሉ በሚያድን የጸጋው ሙላት ይቀርጽልናል። (ራዕ. 14:6) የእግዚአብሔርን ፍርድ በማሰብ፥ የእርሱን ትዕዛዛት እንድናከብር; እንዲሁም የእርሱን ሕግ እንድንከተል በምናደርገው ነገር ሁሉ እግዚአብሔርን እንድንፈራ ወይም አክብሮትን እንድናሳይ በትህትና የቀረበ ጥሪ ነው። (ራዕ. 14:7). እግዚአብሔርን መፍራት ማለት የአስተሳሰባችን ጉዳይ ነው። ደግሞም እግዚአብሔርን በሚያስደሰስት ሁኔታ ለመኖር እና በምናስበው ነገር ሁሉ እርሱን እንድናስቀድም የቀረበ ጥሪ ነው። ፈሪሓ እግዚአብሔር የተሞላ ህይወት እንድንመራ የሚያደርገን አስተሳሰብ ነው። (ምሣ. 3:7;ሐዋ. 9:31; 1ኛ ጴጥ. 2:17) ይህ መልእክት በተጨማሪም፥ ለእግዚአብሔር ‹‹ክብርን›› እንድንሰጥም ይጋብዘናል። ለእግዚአብሔር ክብርን መስጠት ማለት በህይወታችን ከምናደርገው ነገር ጋር የተገናኘ ነው።

`እስቲ መክብብ 12:13; 14 እና 1ኛቆሮንቶስ 6:19; 20ን እናንብብ። እነዚህ ጥቅሶች እግዚአብሔርን መፍራትን እና ለእርሱ ክብርን መስጠትን በምን መንገድ ይተረጉሙልናል?`

በዚህ ግብረገብ በዘቀጠበት ዘመን፥በሚሊዮን የሚቆጠሩ ከራሳቸው በቀር ለማንም ግድ የማይላቸው በበዙበት ጊዜ ላይ፥ ይህ የፍርድ ሰዓት መልዕክት መሰጠቱ ስለድርጊቶቻችን ኃላፊነት የምንወስድ መሆኑን አመላካች ነው። ለእግዚአብሔር አክብሮት በማሳየት; እግዚአብሔርን በመታዘዝ እና በፍርድ መካከል የአስተሳስብ ግንኙነት አለ። መታዘዝ ማለት ከኢየሱስ ጋር ያለን የመዳን ግንኙነት ውጤት ነው። የእርሱ ጽድቅ ብቻ ነው ፍርዱን እንድናልፍ የሚያበቃን፤ ደግሞም በእርሱ ጽድቅ የተነሣ ደህንነት የተረጋገጠልን እንሆናለን። በእርሱ ጽድቅም እንደዚሁ ለእርሱ ክብር በምናደርገው ነገር ሁሉ እንኖራለን።

`በራዕይ 14:7;ራዕይ 4:11;ዘፍጥረት 2:1–3 እና ዘፀዓት 20:8– 11 ያለውን ያንብቡ። እግዚአብሔርን በዕውነት የማምለክ መሠረቱ ምንድነው; ደግሞስ ሰንበት ይህንን ግንዛቤያችንን የሚያንጸባርቀው እንዴት ነው?`

ሰይጣን የአምልኮ ማዕከሉ መሆኑን ስላየ ሰንበት ላይ በቀጥታ ጥቃት አድርሶበታል። ክርስቶስ ፈጣሪ መሆኑን በማጉላት ‹‹ሰማይን እና ምድርን ለፈጠረው›› እንዲሰግዱ በየትም ስፍራ ለሚገኙ ወንዶች እና ሴቶች ጥሪውን ያስተላልፋል። (ራዕ. 14:7, አ.መ.ት) በዝግመተ ለውጥ ዘመን ላለነው በተለይ ይመጥነናል። እኛን ለፈጠረን እና በእርሱ ዕውነተኛ ዋጋችንን እንድናውቅ ላደረገን ለኢየሱስ እንድንሰግድ ጥሪ ያቀርብልናል።

`እግዚአብሔር ፈጣሪያችን ስለመሆኑ፥ እንዲሁም በዚህ የተሣ እርሱ ብቻ ስግደት የሚገባው መሆኑን በማሳሰብ ረገድ ሰንበት ምን ያህል አስፈላጊ እንደሆነ እስቲ ያስቡ።የሆነ ሆኖ፥ ከእግዚአብሔር ትዕዛዛት; ከህይወታችን አንድ ሰባተኛውን በየሣምንቱ በመስጠት እርሱ ፈጣሪያችንን እንድናስብበት ከታዘዝንበት ይልቅ በጣም ጠቃሚ የሆነ ከዚህ የበለጠ ምን ትምህርት እናገኛለን?`