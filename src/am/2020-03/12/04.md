---
title: 'የራዕይ መጽሐፍ የመጨረሻው ዘመን መልዕክት'
date: 15/09/2020
---

የዮሐንስ ራዕይ መጽሐፍ መሐል ለመሐል ሲሰነጠቅ ምዕራፍ 14 ላይ ያርፋል።በዚህ ምዕራፍ ደግሞ በሰው ዘር ታሪክ የመጨረሻ ቀናት ላይ ለሚኖሩ የእግዚአብሔር ሰዎች በጣም ትልቅ ጠቀሜታ አለው። ይህም በመጨረሻውም ዘመን ለሰው ዘር የሚሰጠውን የእግዚአብሔር መልዕክት ይተርካል። ይህ የመጨረሻ ዘመን መልዕክት ደግሞ ለእግዚአብሔር ህዝቦች እና ለሰው ዘር በአጠቃላይ ወሳኝነት አለው።

`እስቲ በራዕይ 14:14–20 ያለውን እናንብብ። የጌታችንን መመለስ የሚስልልን ምን ዓይነት ተምሣሌት እናገኛለን?`

የመከሩ ተምሣሌት በመጽሐፍ ቅዱስ ውስጥ የተጠቀሰው የክርስቶስን መመለስ ለማመልከት ነው።(ማቴ. 13:37–43;ማርቆስ 4:29)በዮሐንስ ራዕይ 14 ላይም፥ የደረሰውን መከር የመሰብሰብ ምሳሌው የሚያመለክተው የጻድቃንን ቤዛ ሲሆን፥ የበሰለው ዘለላ መታጨድ ደግሞ የሚያመለክተው የርኩሳንን መወገድ ነው።ራዕይ 14:6–12 ላይ ደግሞ ወንዶች እና ሴቶች ለምድር የመጨረሻው መከር እንዲዘጋጁ የተሰጠውን አስቸኳይ መልዕክት እናገኛለን።

`ራዕይ 14:6; 7ን ያንብቡ፤በእነዚህ ሁለቱ ቁጥሮች ውስጥ የሚገኘው መልእክት ይዘት ምንድነው? እኛ እንደ ሰባተኛ ቀን አድቬንቲስትነታችን ማንነታችንን እንድንገነዘብ የሚረዱንስ እንዴት ነው?`

በራዕይ ምዕራፍ 14 ላይ የምናገኘው የመጀመሪያው መልዓክ መልዕክት ለ21ኛው ክፍለ ዘመን ትውልድ ለህይወታቸው ዓላማ እንዲኖራቸው ጥሪ የሚያቀርብ ነው። ለሁሉም ይቅርታን የሚሰጠውን የእግዚአብሔርን ጸጋ ወንጌል ያሳያል። ሁላችንንም ደግሞ ከኃጢዓት በደል በማንጻት ባለድሎች እንድንሆን ጉልበት ይሰጠናል። ከዚህ መልዕክት ክርስቶስ እኛን ስለ መፍጠሩ እና ስለ ማዳኑ በማየት ለራሳችን ያለንን ግምት ማጎልበት እንችላለን። አንድ ቀን የፍትህ መጓደል ሁሉ ያበቃና የእግዚአብሔር የመጨረሻ ፍርድ እንደሚሰጥ ያመላክታል። ደግሞም ርኩሰት ሁሉ ለዘለዓለም እንደማይቆይ የሚገልጥልን በመሆኑ የሚያስደስት የምስራች ነው።

`‹‹የተለየ በሆነ መንገድ፥ የሰባተኛ ቀን አድቬንቲስቶች ጠባቂዎች እና መንገዱን አብሪዎች ሆነው በምድር ላይ ተሰይመዋል። ለእነርሱ የተሰጠው ዓደራ ለጠፊው ዓለም የመጨረሻውን ማስጠንቀቂያ ማስተላለፍ ነው። ደግሞም የእግዚአብሔር ቃል የሚያስደንቅ ብርሐን በእነርሱ ላይ በርቷል። እጅግ በጣም ትልቅ ፋይዳ ያለውን ስራ ተቀብለዋል - የአንደኛውን; ሁለተኛውን እና ሦስተኛውን መልዓክ መልዕክት ማወጅ። በዚህ ልክ ጠቀሜታው ከፍ ያለ ሌላ ሥራ የለም። የእነርሱን ትኩረት ሊወስድ የሚችል ሌላ ነገር እንዲኖር መፍቀድ የለባቸውም።››—ኤለን. ጂ. ኋይት, ኢቫንጀሊዝም;ገጽ. 119; 120. እንደ ቤተክርስቲያን ስናስብ፥ ደግሞም ከዚያም ባለፈ፥ እንደ ግለሰብ፥ እነዚህን ቃላት ወደ ልባችን የምናዘልቃቸው እንዴት ይሆን?`