---
title: 'የራዕይ መጽሐፍ የመጨረሻ ዘመን ትኩረት'
date: 14/09/2020
---

የወንጌላት ተቀዳሚው ማዕከል የክርስቶስ የመጀመሪያው ምጻት ላይ ነው። ስለ እርሱ መወለድ; ስለ እርሱ ህይወት; ስለ እርሱ አገልግሎት እና ስለ እርሱ ሞትና ትንሳዔ ይተርካሉ። ምንም እንኳን ስለ እርሱ ዳግም ምጻት የሚናገሩም ቢሆን፥ የእነዚህ ዋነኛው ትኩረት ይህ አልነበረም። የዮሐንስ ራዕይ ዋነኛው ትኩረት ግን፥ ለዘመናት የከረመው የምዕተ ዓመታት ግጭት ጡዘት ጫፍ ላይ ነው።እያንዳንዱ አበይት የሆኑ ትንቢቶች የሚጠናቀቁት በጌታችን ግርማዊ ዳግም መመለስ ነው።

`ራዕይ 1:7;ራዕ 11:15;ራዕይ 14:14–20;እና ራዕይ 19:11–18ን እናንብብ። በእነዚህ እያንዳንዳቸው ምንባቦች ውስጥ ምን ተመሣሣይ የሆነ ማጠቃለያ ሊያገኙ ቻሉ?`

በራዕይ መጽሐፍ ውስጥ ከመጀመሪያው ምዕራፍ አንስቶ እስከ መጨረሻው ምዕራፍ ድረስ፥የኢየሱስ ምጻት የእያንዳንዱ ትንቢት ጡዘት ጫፍ ነበር።‹‹የታረደው በግ››(ራዕ. 5:12;አ.መ.ት.). የነገስታት ንጉስ እና የጌቶች ጌታ ሆኖ ይመለሳል፤ (ራዕ. 19:16) የእርሱን ሕዝቦች ሲያሳድዱ እና ሲጨቁኑ የነበሩትን ጠላቶች ሁሉ ድል ይነሳል። (ራዕ. 17:14)ከዚህ ኃጢዓት ቅዠት በመገላገል ወደ ባለግርማው ቤታቸው ይወስዳቸዋል። በመልካም እና በክፉው መካከል ያለው ትልቁ ተጋድሎ ይጠናቀቃል። ምድር አዲስ ትሆለች፤ በዚህም ከጌታቸው ጋር አብረው ለዘለዓለም ይኖራሉ። (ራዕ. 21:1–4).

በራዕይ መጽሐፍ 22:7 (እንዲሁም ቁጥር 12; 17 እና 20ን ይመልከቱ)፥ ኢየሱስ እንዲህ ይላል “እነሆ፤ ቶሎ እመጣለሁ፤ የዚህን መጽሐፍ የትንቢት ቃል የሚጠብቅ ብፁዕ ነው።” (አ.መ.ት)። ከዚህ የተነሣ፥ የኢየሱስ የመጨረሻው ጥሪ የሰው ዘር የሆነ ሁሉ ለፍቅሩ ምላሽ እንዲሰጥ; ጸጋውን እንዲቀበል እና የእርሱን ዕውነት በመከተል በቅርብ ለሚሆነው የእርሱ ዳግም ምጻት እንዲዘጋጁ ነው።በራዕይ መጽሐፍ መደምደሚያ ላይ፥ የኢየሱስን ጥሪ እናገኛለን: ‹‹መንፈስና ሙሽራዪቱ; “ና” ይላሉ፤ የሚሰማም; “ና” ይበል፤ የተጠማም ሁሉ ይምጣ፤ የሚፈልግም ሁሉ የሕይወትን ውሃ በነጻ ይውሰድ።››(ራዕ. 22:17, አ.መ.ት.).

ጌታችን ሁላችንንም ዘለዓለማዊ የሆነ ህይወት ከእርሱ ለማግኘት እንድንሻ ይጋብዘናል። ከዚያም በማስከተል ደግሞ የደህንነት መልዕክቱን የተቀበሉ ሁሉ፥ የእርሱን ፍቅር ሌሎችም እንዲቀበሉ በመጋበዝ ከእርሱ ጋር አብረ እየሰሩ የእርሱን ዳግም ምጻት በጉጉት እንዲጠባበቁ ግብዣውን ያስተላልፋል። ዓለምን በቅርብ ለሚሆነው የእርሱ ዳግም ምጻት ለማዘጋጀት የእርሱን መልዕክት እንድናስተላልፍ ተልዕኮ ሰጥቶ ሰድዶናል። ከኢየሱስ ጋር አብሮ በመሆን ለዓለም በሚሰድደው ተልዕኮ ከመሳተፍ የበለጠ ሽልማት የለም።ከክርስቶስ ጋር በመሆን በመጨረሻዎቹ  			    ቀናት የደህንነት ዕቅድ ውስጥ ትብብር ከማድረግ ጋር የሚወዳደር የሚያረካ ነገርም የለም።

`ክርስቶስ በቶሎ ይመጣልን? ዮሐንስ እነዚህን ቃላት ከጻፈ 2,000 ዓመታት አልፎታል። ነገር ግን፥ የሞቱ ሰዎች አሁን ስላሉበት ሁኔታ ያለንን ግንዛቤ ከግምት ካስገባን፥ ለእያንዳንዳችን በሚኖረን በግል ገጠመኞች የክርስቶስ ዳግም ምጻት ማለት ከሞት ቀጥሎ ወዲያውኑ የሚያጋጥመን ክስተት መሆኑ ለምን ይሆን?ይህንንስ ዕውነታ መረዳታችን ክርስቶስ ምን ያህል በቶሎ እየመጣ እንደሆነ እንድንገነዘብ የሚረዳን እንዴት ነው?`