---
title: 'ተጨማሪ ሐሳብ'
date: 18/09/2020
---

‹‹እግዚአብሔር የጥንትዋን እስራኤል እንደ ጠራት ሁሉ ለዛሬዋ ቤተክርስቲያን ጥሪ አለው፥ በምድር ላይ መብራት ሆና እንድትቆም። የአንደኛውን; የሁለተኛውን እና የሦስተኛውን መልአክ መልዕክት ሃያል ሰይፍ ተጠቅሞ ወደ ተቀደሰው ማንነቱ እንድታቀርባቸው ዘንድ ከሌሎች አብያተክርስቲያናት እና ከዓለም ለይቷታል። ለዘመኑ የሚሆኑ የትንቢትን ታላቅ ዕውነታዎች በመስጠት የእርሱን ሕግ ማስቀመጫ ዕቃዎች አድርጓቸዋል። ለቀደምት እስራኤላውያን ያስቀመጠላቸውን ቅዱሳን መገልገያ ዕቃዎች ተመስለው፥ ለዓለም እንዲነገሩ የተቀመጡ ቅዱሳን ዐደራዎች ናቸው።

‹‹የዮሐንስ ራዕይ ምዕራፍ 14 ላይ ያሉት ሦስቱ መላዕክት የእግዚአብሔርን መልዕክት ብርሃን የሚቀበሉ እና የእርሱ ወኪል በመሆን በዓለም ወርድ እና ርዝመት ሁሉ ይህንን ማስጠንቀቂያ ለማሰማት የሚላኩትን ሰዎች የሚወክሉ ናቸው። ክርስቶስ ለተከታዮቹ እንዲህ ሲል አወጀ:‹እናንተ የዓለም ብርሃን ናችሁ›ማቴዎስ 5:14. መስቀሉን ለሚቀበል ለእያንዳንዱ ነፍስ፥ የቀራንዮው መስቀል ‹‹የነፍስዎ ዋጋ እነሆ›› የሚል ይመስላል። ‹‹እንዲህም አላቸው፤“ወደ ዓለም ሁሉ ሂዱ፤ ወንጌልንም ለፍጥረት ሁሉ ስበኩ፤››ማርቆስ 16:15.ምንም ዓይነት ሥራ ቢሆን ይህንን ሊያደናቅፍ አይገባም። ለዘመናችን እጅግ ጠቃሚው ሥራ ይህ ነው፤ አድማሱም ጊዜ የማይገድበው ነው። ተከታዮቹን የሚነዳቸው ጉልበት፥ ለሰው ዘር ሁሉ ቤዛ ይሆናቸው ዘንድ ባቀረበው መስዋዕትነት ውስጥ ኢየሱስ ያሳየው ፍቅር ነው።

‹‹ክርስቶስ እያንዳንዱን ለእርሱ ራሱን የሰጠውን ሰብዓዊ አቋም ሁሉ በደስታ ይቀበላል። ደግሞም፥ ስጋ የለበሰውን ፍቅር ምስጢር ለዓለም ለማስተጋባት ይችል ዘንድ፥ ከመለኮታዊው ጋር ሰብዓዊውን ወደ ህብረት ያመጣዋል። ወሬው ስለዚህ ይሁን; የጸሎትም ርዕስ ይኸው ይሁን; መዝሙርም በዚሁ ይዘመር; ዓለም በዚህ የዕውነት መልዕክት ተጥለቅልቃ እስከዳርቻዎቿ ይሙላት።>>—ኤለን ጀ. ኋይት, ካውንስልስ ፎር ዘ ቸርች;ገጽ. 58, 59. (በእንግሊዝኛው)

**የመወያያ ጥያቄዎች**

`1.በራዕይ ምዕራፍ 14 ላይ የምናገኘው የሦስቱ መላዕክት መልዕክት የሰባተኛ ቀን አድቬንቲስትን ቤተክርስቲያን ምንነት የሚያመላክተው እንዴት ነው?`

`2.እስቲ ስለ ሰንበት እና ሰንበት ስለሚወክለው ነገር ጠቀሜታ ጥቂት ያሰላስሉ፤ በዚህ ሣምንት ካየነው በመነሳት፥በውስጡ የያዘው መልዕክት በዋናነት ከህይወታችን ላይ አንድ ሰባተኛውን በመመደብ እርሱን የእኛ ፈጣሪ እና የእኛ ቤዛ አድርገን እንድናስበው የሚጠይቅ የእግዚእብሔርን ትዕዛዝ የያዘ ነው። ደግሞም፥ ወደ አንድ ቅዱስ ተራራ ወይም ወደ አንድ ቅዱስ ከተማ የግድ ለአምልኮ መሔድ አይኖርብንም።በሰዓት እጅግ አያሌ ማይሎችን እየበረረ (የምድር ወገብ አከባቢ ላይ ሲለካ) ሰንበት በየሳምንቱ ወደእኛ ይመጣል። ይህንን ዕውነት ማወቃችንስ የቀኑን እንዲሁም የሚወክለውን ነገር ፋይዳ እንድንገነዘብ የሚያደርገን እንዴት ነው?`

`3.የባቢሎንን መውደቅ ወይም የአርዌውን ምልክት እሳቤ ከልብ ሊያሳምን በሚችል ሁኔታ ለሌላ ሰው ሊያብራሩ የሚችሉት እንዴት ነው? በሌላ አባባል፥ ምንም እንኳን የፈለግነውን ጥረት አድርገን አንዳንድ ሰዎች ሊቀየሙን የሚችሉ ቢሆንም ቅሉ፥ ዕውነትን በተቻለን መጠን ለሌሎች በማያስቀይም መንገድ ልናቀርብ የምንችለው እንዴት ነው?  `