---
title: 'ስጦታዎቻችንን መለየት'
date: 05/08/2020
---

`1ኛ ቆሮ 1÷4 ን ከ 2ኛ ቆሮ 1÷20-22 ጋር ያነፃፅሩ። እነዚህ ጥቅሶች ስለ እግዚአብሔር ተስፋ በተለይም ደግሞ ከዳግም ምጻቱ ጋር ተያይዞ ስለ መንፈሳዊ ስጦታዎች ምን ይነግሩናል?`

እግዚአብሔር የእርሱ ቤተክርስትያን ከክርስቶስ ዳግም ምጻት አስቀድሞ ሁሉንም የመንፈስ ስጦታዎች እንደምታንፀባርቅ ቃል ገብቷል። ቃሉንም ከቶ አያጥፍም። የተሰጡንን ስጦታዎች እንድናስተውል ለልባችን ሹክ የሚለን የመንፈስ ቅዱስ ምሪት ሰጥቶናል። ስጦታዎችን የሚሰጠን እግዚአብሔር ሲሆን በመንፈሱ በኩል ደግሞ የሰጠንን ይገልፅልናል።

`ሉቃ 11÷13; ያዕ 1÷5;ማቴ 7÷7 ያንብቡ። እግዚአብሔር የሰጠንን ስጦታዎች ለማወቅ ከፈለግን ማድረግ የሚገባን ነገር ምንድነው?`

እራሳችንን ለጌታ አሳልፈን ከሰጠን በኋላ የሰጠንን ስጦታዎች እንድናስተውላቸው እንዲረዳን ስንጠይቀው ስጦታዎቻችንን እናገኛቸዋለን። ከመመፃደቅ እራሳችንን አርቀን ዋናው ጉዳያችን እሱን ማገልገል በሚሆንበት ጊዜ፤ የእርሱ መንፈስ ለእኛ ባዘጋጃቸው መንፈሳዊ ስጦታዎች ያስደንቀናል።

“ደቀመዛሙርት በእምነት እና በፀሎት ራሳቸውን ለእርሱ ስራ አሳልፈው እስኪሰጡ ድረስ የመንፈስ ቅዱስ መሞላት አልተቀበሉም ነበር። ያንን ባደረጉ ጊዜ ግን የሰማይ በረከቶች በሙሉ በተለየ መልክ ለክርስቶስ ተከታዮች ተላልፈው ተሰጡ . . . እነዚህ ስጦታዎች በክርስቶስ በኩል የኛ ሆነዋል። ነገር ግን የመቀበላችን ጉዳይ የሚወሰነው የእግዚአብሔርን መንፈስ በምናስተናግድበት ሁኔታ ነው።“ (Ellen G. White, christ object lesson p.327)

መንፈሳዊ ስጦታዎች (1ቆሮ 12÷4-6) እርሱን በስኬት እንድናገለግል የሚሰጡን ችሎታዎች ናቸው። ቤተክርስትያን እነዚህ ስጦታዎቻችንን የምንጠቀምባቸው ስፍራዎች ሲሆኑ፤ አገልግሎቶቻችን ደግሞ እነዚህን ስጦታዎቻችንን የምንገልፅባቸው መንገዶች ናቸው። መንፈሳዊ ስጦታዎች ሙሉ በሙሉ በልፅገው እና ጎልብተው አይመጡም። መንፈስ ቅዱስ ለተለየ አገልግሎት ሲያነሳሳን፤ ለሰዎች ወንጌልን ወጥቶ በማድረስ; ስጦታዎቻችንን እንድንገልፅ መፀለይ አለብን።

`የመንፈስ ስጦታ ምንድነው? በተለይም እነዚህ ስጦታዎች ለጌታ አገልግሎት የበለጠ ማሳደግ የሚችሉት እንዴት ነው?`