---
title: 'የሁሉም በጎ ስጦታዎች ሰጪ'
date: 03/08/2020
---

1ቆሮ 12÷11; 18; ኤፌ 4÷7;8; እና ያዕ 1÷17 ላይ እንደተጠቀሰው የሁሉም ስጦታዎች ምንጭ እግዚአብሔር ነው፤ “ፍፁም በረከት ሁሉ” ከእርሱ ይወርዳል። ስለዚህ ከማንነታችን ጋር የሚስማሙ የመንፈስ ቅዱስ ስጦታዎች ሰጥቶን የእርሱን ሀሳብ እንድናገለግል እና ስሙን ለማክበር እንደሚጠቀምብን እርግጠኛ መሆን እንችላለን።

`ማር 13÷34 እና 1ቆሮ 12÷11 ያንብቡ። እግዚአብሔር ለማን ነው የመንፈስ ስጦታዎች የሚሰጠው?`

መፅሐፍ ቅዱስ በግልፅ እንዳስቀመጠው እያንዳንዳችን ለሌሎች ወንጌል የማካፈል ልዩ የቤት ስራ አለን። በማር 13÷24 በእየሱስ ምሳሌ ላይ የተጠቀሰው ሰው፤ ቤቱን ጥሎ በሔደ ግዜ ለባሮቹ ቤቱን እንዲጠብቁ አዘዛቸው፤ ለእያንዳንዱ የሚሆን ሥራም ሰጥቷቸዋል። እያንዳንዱ ግለሰብ ሥራ ተሰጥቶታል፤ ይህንን የተጠሩለትን ስራ መፈፀም እንዲችሉ እግዚአብሔር ለሁሉ የመንፈስ ስጦታ ይሰጣል። ህይወታችንን ለክርስቶስ አሳልፈን ሰጥተን በጥምቀት የእርሱ አካል የሆነችው የቤተክርስቲያን አካል ሆነን በምንቀላቀልበት ጊዜ ይህንን አካል እንድናገለግል እና ለአለም እንድንመሰክር     መንፈስ ቅዱስ ስጦታ ይሰጠናል።

በ1903 ዓ.ም እ.ኤ.አ ኤለን ጂዋይት የተሰጠውን መክሊት ለአገልግሎት እንዲጠቀምበት አንድ ሰውን ለማበረታት ደብዳቤ ፅፉ ነበር። “ሁላችንም የእግዚአብሔ ር ቤተሰብ ነን። መጠኑ ሊለያይ ቢችልም ተጠያቂ የምንሆንባቸው እግዚአብሔር የሰጠን መክሊቶች አሉን። መክሊቶቻችን ብዙ ቢሆኑ ወይም ጥቂት እግዚአብሔርን ለማገልገል ልንጠቀምባቸው እና ሌሎችንም በተሰጣቸው መክሊት ተጠቅመው ለሚያቀርቡት አገልግሎት እውቅና መስጠት አለብን።

`“የትኛውንም አካላዊ; አዕምሮአዊ ወይም መንፈሳዊ አቅም መናቅ የለብንም።“የካቲት;1903። ሐዋ 10÷36-38; ማቴ 3÷16-18; ሐዋ 2÷38-42 ያንብቡ እነዚህ ጥቅሶች በጥምቀት ወቅት ስለ መንፈስ ቅዱስ ምን አይነት ተስፋ እንዳለ ያስተምሩናል?`

ኢየሱስ ክርስቶስ በተጠመቀ ግዜ ለቀጣይ አገልግሎት ብቁ የሚያደርገው የመንፈስ ቅዱስ ስጦታ እንደተቀበለ እያንዳንዳችን በጥምቀት ወቅት መንፈስ ቅዱስን እንደምንቀበል ተስፋ ተሰጥቶናል። ቃሉን አክብሮ ለቤተክርስቲያን እና ለአለም በረከት እንድንሆን የመንፈስ ስጦታዎች እንደሚሰጠን እርግጠኛ እንድንሆንለት ይፈልጋል።