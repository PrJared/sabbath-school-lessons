---
title: 'ያልተገደቡ አማራጮች'
date: 01/08/2020
---

### ለዚህ ሳምንት ጥናት
1ኛ ቆሮ 12÷12; ማቴ 3÷16-18; 1ኛ ቆሮ 12÷7; 1ኛ ቆሮ 1:4-9; ማቴ 25÷14-30 ያንብቡ።

> <p>የሣምንቱ ጥናት መሪ ጥቅስ</p>
> “ይህን ሁሉ ግን ያ አንዱ መንፈስ እንደሚፈቅድ ለእያንዳንዱ ለብቻው እያካፈለ ያደርጋል።” (1ኛ ቆሮ 12÷11)

እ  ግዚአብሔር ለእርሱ እንድንመሰክር ይጠራናል (ሐዋ 1÷8;ኢሳ 43÷10) ምስክርነት ጥቂቶች ብቻ የታደሉት የመንፈስ ስጦታ አይደለም። ምስክርነት እያንዳንዱን ክርስቲያን የሚመለከት መለኮታዊ ጥሪ ነው። ይህንን ጥሪ መፅሐፍ ቅዱስ በተለያየ መልክ ይገልፀዋል፤፤ “የአለም ብርሀን” (ማቴ 5÷10) “የክርስቶስ መልዕክተኞች” (1ኛ ቆሮ 5:20) እንዲሁም “የንጉስ ካህናት” (1ኛ ጴጥ 2÷9) በማለት ይገልፀናል። ይህን ሀላፊነት እንድንወጣ የጠራን ጌታ እንዲሁ ለስራው ደግሞ ያስታጥቀናል። የመንፈስ ስጦታን ለእያንዳንዱ አማኝ ያድላል።

እግዚአብሔር ብቁ የሆኑትን አይደለም ሚጠራው። የጠራቸውን ብቁ ያደርጋቸዋል እንጂ። በተመሳሳይ ሁኔታ በእርሱ ለሚያምኑ ሁሉ በነፃ ድነት ይሰጣቸዋል፤ የመንፈስ ስጦታንም እንዲሁ። እራሳችንን ለእግዚአብሔር ቀድሰን በምናስረክብበት ጊዜ ቁጥር ስፍር የሌላቸው እርሱን ማገልገል የምንችልባቸው አማራጮች አሉ። የራሱን ምርጫ ወደ ጎን ትቶ፤ ለጌታ ሙሉ በሙሉ የተቀደሰ ህይወት በመኖር ለመንፈስ ቅዱስ አሰራር በልቡ ቦታ የሚሰጥ ሰው ገደብ የሌለው ጥቅም ያገኛል።

በዚህ ሳምንት ጥናታችን በመንፈስ ቅዱስ ስጦታ አማካኝነት ስለምናገኛቸው ያልተገደቡ የአገልግሎት አማራጮች እንመለከታለን። ለ7ኛ ሰንበት ትምህርት ለመዘጋጀት የዚህ ሳምንት ትምህርት ያንብቡ።