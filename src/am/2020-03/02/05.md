---
title: 'ልምዶቻችንን ማካፈል'
date: 08/07/2020
---

ሐዋ.26 ላይ ጳውሎስ በንጉስ አግሪጳ ፊት እንደ እስረኛ ሆኖ ሲቀርብ እናገኘዋለን። በዚህ ስፍራ ላይ ጳውሎስ ለንጉሱ በቀጥታ የተናገረው ስለ ራሱ የግል ምስክርነት ነው፤ የእየሱስ ተከታዮችን እንዴት ሲያሳድድ እንደነበር ብቻ ሳይሆን ከዛ በኋላ ህይወቱ ተለውጦ የየሱስ ምስክር እንደሆነ እና ስለ ሙታን ትንሳኤ የተስፋ ቃል ጭምር ነው (ሐዋ.26:8)።

ጳውሎስ በደማስቆ መንገድ ላይ ሲለወጥ ጌታችን እንዲህ ተናገረው “ነገር ግን ተነሳና በእግርህ ቁም ስለዚህ እኔን ባየህበት ነገር ለአንተም በምታይበት ነገር አገልጋይና ምስክር ትሆን ዘንድ ልሾምህ ታይቻለሁና።” (ሐዋ.26:16) እምነታችንነ ማካፈል ሁልጊዜም ቢሆን በሃይል የተሞላ የህይወት ልምምድ ነው። ክርስቶስ ባለፈው ህይወታችን ያደረገውን ታሪክ; በዛሬ ህይወታችን እያደረገ ስላለው ታሪክ እና በወደፊት ህይወታችን ሊፈፅም ስላለው ነገር መናገራችን ነው።

ምስክርነት ፈፅሞ ስለኛ ጉዳይ አይደለም። ሁልጊዜም ስለርሱ ነው። እርሱ ሀጢያታችንን ይቅር የሚል; በሽታችንን የሚፈውስ; አፍቃሪ በሆነ ርህራሄው የሚሸልመን እና በመልካም ነገር የሚያረካን አምላክ ነው (መዝ.103:3-5)። ምስክርነት ማለት በእኛ ታሪክ ውስጥ ያየነውን የእርሱን አስገራሚ ፀጋ ማካፈል ነው። በግላችን ከአምላክ አስደናቂ ፀጋ ጋር የተገናኘነው በምስክርነት ነው።

`1ዮሐ.1:1-3ን አንብቡና ከገላ.2:20 ጋር አነፃፅሩ። ምን አይነት ተመሳሳይነትን አስተዋላችሁ? የዮሐንስ ልምምድ ከጳውሎስ ጋር የተመሳሰለው እንዴት አድርጎ ነው?`

ምንም እንኳን ዮሐንስ እና ጳውሎስ የተለያየ የህይወት ልምድ ቢኖራቸውም ሁለቱም ግን በግላቸው ከየሱስ ጋር ተገናኝተዋል። ከየሱስ ጋር ያላቸው ልምምድ ደግሞ     የሆነ ጊዜ ላይ ብቻ ሆኖ ያለፈና ያበቃ ጉዳይ አይደለም። በየእለት ህይወታቸው እየተለማመዱት የቀጠለ የፍቅሩ ሃሴት እና በእውነቱ ብርሃን የመራመዳቸው ሂደት ነው።

መለወጥ ታዲያ ያለፈውን ነገር ብቻ የሚያካትት ነውን? ዋናው ጉዳይ የባለፈው ህይወታቸው የመለወጥ ልምምድ ብቻ ነው ብለው ለሚያስቡ ሰዎች እንዲህ ብላ ተናግራለች “ሃይማኖትን አንድ ወቅት ላይ አውቀውት ስላለፉ በየቀኑ መለወጥ አላስፈለጋቸውም ነገር ግን እያንዳንዳችን በየእለቱ መለወጥ ግድ ይለናል” Manuscript Release, vol. 4, p. 46::

`ያለፈው የህይወት ልምምድዎ ምንም አይነት ቢሆን; በሃይል የተሞላና አስደናቂ ቢሆን በየእለቱ ከጌታ ጋር በመገናኘት የእርሱን እውነተኛነት; መልካምነት እና ሃይል የመረዳት አስፈላጊነት ምን ያክል ነው? በሰንበት ቀን ምላሽዎን ይዘው ወደ ውይይት ቡድንዎ ይምጡ።`