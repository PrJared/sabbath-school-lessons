---
title: 'ያልተለመዱ ምስክርነቶች'
date: 05/07/2020
---

`ማር. 5:15-20ን አንብቡ። የሱስ ይህን ሰው ከራሱ ጋር አቆይቶ አዲስ ስላገኘው እምነት ከማስተማር ይልቅ አስር ከተማ በሚባል አገር ለቤተሰቦቹ እና ወዳጆቹ እንዲመሰክር ያደረገው ለምን ይመስሎታል?`

ዴካ ፖሊስ “Deca polis” የሚለው ቃል የመጣው ከሁለት ቃላት ነው፤ ዴካ “Deca” ማለት አስር ማለት ሲሆን ፖሊስ “Polis” ማለት ደግሞ ከተሞች ማለት ነው። የአስር ከተማ “Decapolis” አካባቢ የሚገኘው በአንደኛው ክፍለ ዘመን ላይ በገሊላ ባህር ዳርቻ አካባቢ የሚገኙ አስር ከተሞችን ያዘለ ነው። እነዚህ ከተሞች በጋራ የመግባቢያ ቋንቋና ባህል የተዛመዱ ናቸው። ይህ በአጋንንት የተያዘ ሰው በነዚህ ከተሞች ሁሉ በደንብ ይታወቃል። ባልተጠበቁ ድርጊቶቹ እና ወንጀል የመፈጸም ተግባሩ የተነሳ የሰዎችን ልብ በፍርሃት ያራደ ነበር: የሱስ በዚህ ሰው ልብ ውስጥ የተሻለ ነገር እንደሚያስፈልገው ተመለከተ በከፍተኛ ሁኔታ ሲያሰቃየው ከነበረው አጋንንት በአስደናቂ ሁኔታ ነፃ አወጣው።

የከተሜው ሰዎች የእርያ መንጋዎቹ በአጋንንት እንዲያዙ የሱስ እንዳደረገ እና እርያዎቹ ወደ ባህር ለመግባት ወደ ገደል እንደሮጡ ሲሰሙ ምን እየተከናወነ እንዳለ ለማወቅ ወጡ። የማርቆስ ወንጌል እንደ ዘገበልን “ወደ ኢየሱስም መጡ አጋንንትም ያደሩበትን ሌጌዎንም የነበረበትን ሰው ተቀምጦ ለብሶም ልቡም ተመልሶ አዩና ፈሩ:፤” (ማር. 5:15)። ይህ ሰው በድጋሚ በአካል; በአዕምሮ; በስሜትና በመንፈስ ሙሉ ሆነ። የወንጌል አስፈላጊነት በሀጢያት የተሰበረውን ማንነታቸውን በመመለስ ክርስቶስ ቀድሞ ለፈጠረው ምሉዕነት ማብቃት ነው።

በአጋንንት ተይዞ ነፃ ከወጣውና የራሱን ምስክርት ካካፈለው ሰው በተሻለ ሁኔታ ለነዚሀ አስር ከተሞችና አካባቢዎች ሊደርስ የሚችል ታዲያ ማነው? ኤለን ጂ ኃይትም በጥሩ ሁኔታ ገልጻዋለች” ስለ ክርስቶስ ስንመሰክር ያወቅነውን መናገር አለብን፤ እኛ ራሳችን ያየነውን; የሰማነውንና ያጣጣምነውን። የእርሱን ዱካ ደረጃ በደረጃ     እየተከተልን ከቆየን እርሱ ሲመራን ስለነበረው መንገድ በትክክል የምንናገረው ነገር ይኖረናል። የእርሱን የተስፋ ቃላት እንዴት እንዳጣጣምንና እውነተኛውን የተስፋ ቃል እንዳገኘን እንናገራለን። ስለ ክርስቶስ ፀጋ ካወቅነው ነገር በመነሳት የምስክርነት ፍሬን እናፈራለን። ለሚጠፋው አለም ይሆን ዘንድ ጌታ የጠራን ለእንደዚህ አይነቱ ምስክርነት ነው” `The Desire of Ages, p.3 40። እግዚአብሔር ብዙ ጊዜ በፀጋው ሰዎችን በመለወጥ በዚህ አለም ላይ ለውጥን ለማምጣት ያልተለመዱ የምስክርነት ሁኔታዎችን ይጠቀማል።

`የእናንተ ታሪክ ምንድነው? ማለትም የተለወጣችሁበት የራሳችሁ ታሪክ ምን ይመስላል? ወደዚህ እምነት እንዴት እንደመጣችሁ ለሌሎች የምትነግሩት ምን ነገር አለ? ያልተለወጠ ሰው እናንተ ከምታካፍሉት የህይወት ልምምዳችሁ ምን ሊጠቀም ይችላል?`