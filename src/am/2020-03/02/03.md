---
title: 'የተነሳውን ክርስቶስ ማወጅ'
date: 06/07/2020
---

እሁድ በማለዳ ነበር ሁለቱ ማርያሞች በጥድፊያ ወደ ክርስቶስ መቃብር ያቀኑት። የሄዱት ምንም ሊጠይቁት አልነበረም። በህይወት የሌለ ሰው ምን ሊሰጣቸው ይችላል? ለመጨረሻ ጊዜ እርሱን ያዩት አካሉ በደም ታጥቦ; ቆስሎና ደቆ ነው። የመስቀሉ ትዕይንት በአዕምሮአቸው ውስጥ በጥልቅ ተቀርጾ ነበር። አሁን ላይ ተግባሮቻቸውን እንዲሁ እያከናወኑ ነው። በሚያሳዝን ሁኔታ አስከሬኑን ሽቱ ለመቀባት ወደ መቃብሩ ሄዱ። የተስፋ መቁረጥ ጭጋግ ህይወታቸውን በሀዘን ጨለማ ዋጠው። የወደፊቱ ቀን ትንሽዬ የተስፋ ጭላንጭል ብቻ ያለበትና እርግጠኝነት የሌለበት ነው።

መቃብሩ ጋ ሲደርሱ ባዶ ሆኖ አገኙት። ይህንን የትንሳኤ ጠዋት ክስተት ማቴዎስ እንዲህ ዘግቦታል “መልአኩም መልሶ ሴቶቹን አላቸው እናንተስ አትፍሩ የተሰቀለውን ኢየሱስን እንድትሹ አውቃለሁና፤ እንደተናገረ ተነስቶአልና በዚህ የለም” (ማቴ 28: 5-6)። አሁን ሴቶቹ በደስታ ተጥለቀለቁ። በሀዘን ጭጋግ የተሞላው ደመና ከትንሳኤው ጠዋት በወጣው የጸሐይ ጮራ በኖ ጠፋ። የሀዘን ሌሊታቸው አበቃ። ደስታ ፊታቸው ላይ ተንፀባረቀ የሰቆቃ እንባቸው በሀሴት መዝሙሮች ተተካ።

`ማር.16:1-11ን አንብቡ። ክርስቶስ ከሞት እንደተነሳ ማርያም ስታውቅ ምን ምላሽ ሰጠች?`

ማርያም የተነሳውን ክርስቶስን ከተገናኘች በኋላ ይህንን ታሪክ ለመናገር ሮጠች። መልካም ዜና የሚያጋሩት ስለሆነ ዝም መሰኘት አልቻለችም። ክርስቶስ ህያው ነው! መቃበሩም ባዶ ነው አለም ደግሞ ይህንን ማወቅ አለበት። በህይወት ጎዳናችን ላይ እኛም የተነሳውን የሱስ ካገኘን በኋላ ይህ መልካም ዜና ከሌሎች ጋር ሊካፈሉት የተገባ በመሆኑ ታሪኩን ለመንገር መሮጥ አለብን።

በነዛ ሁሉ ጊዜያት የሱስ ምን ሊሆን እንደሚችል፤ እንደሚሞትና ከዛም እንደሚነሳ ለመረጣቸው ደቀ መዛሙርት የነገራቸው ቢሆንም የማርያምን ምስክርነት ግን ሊቀበሉ አልወደዱም:“እነርሱም ሕያው እንደሆነ ለእርስዋም እንደታያት ሲሰሙ አላመኑም።” (ማር.16:11)። የየሱስ የራሱ ደቀመዛሙርት ወድያው ስላላመኑ ሌሎች ወዲያው የኛን ቃል ባይቀበሉ በዚህ ልንደነቅ አይገባም።

`ለመጨረሻ ጊዜ በምስክርነትዎ እፍረት የተሰማዎ መቼ ነው? እንዴት ምላሸ ሰጡ ከዚህ ልምምድስ ምን ተማሩ?`