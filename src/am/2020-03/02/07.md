---
title: 'ተጨማሪ ሐሳብ'
date: 10/07/2020
---

Read Ellen g. White, Almost Thou Persudest me pp. 433-438, in the Acts of the Apostles. የክርስቲያን ህይወት አስፈላጊነቱ ከየሱስ ጋር ያለንን ሙሉ እና የበለጸገ ግንኙነት ለሌሎች ለማካፈል መናፈቅ ነው። ትክክለኛ አስተምህሮ አስፈላጊ ቢሆንም በፀጋ የተለወጠ እና በፍቅር የተቀየረን ህይወት ሊተካ አይችልም። ኤለን ጂ ኋይት እንዲህ ስትል ግልፅ አድርጋ አስቀምጣዋለች። “አዳኙ በአለማዊነት እና ራስ ወዳድነት ክበብ የደነደኑ ልቦችን እንደማያቀልጥ ወይም እንደማይሰብር ያለጥርጥር ያውቃል። ወንጌል ውጤታማ ሊሆን የሚችለው ደቀ መዛሙርቱ እውነተኛ ህይወት በሆነው በህያው የየሱስ እውቀት ልቦች ሲግሉና ከንፈሮች አንደበተ ርቱዕ ሆነው የሰማያዊ ስጦታን ሲቀበሉ እንደሆነ ያውቃል።” The acts of the Apostles, p.31። በዘመናት ምኞት መጽሐፍ ላይ ይህንን ሃይል የተሞላበትን ንግግር ታክላለች። ድግግሞሽ የሞላባቸው አስተምህሮዎች ምንም ማድረግ ባይችሉም የክርስቶስ አስደናቂ ፍቅር ግን ልቦችን ያቀልጣል በቁጥጥር ስርም ያውላቸዋል” Page 826።

የግል ምስክርነትን መስጠት ከእግዚአብሔር ቃል ላይ ያገኙትን እውነት ሌሎችን ለማሳመን መጣር እንደሆነ አድርገው የሚያስቡ አሉ። የእግዚአብሔርን የእውነት ቃል ማካፈል ወሳኝና አበረታች ነገር ቢሆንም የግል ምስክርነታችን ከዚህ ባለፈ በዘላለም ሕይወት በየሱስ በነፃ ተሰጥቶን ስላገኘናቸው ከህሊና ወቀሳ ነጻ መሆን; ሰላም; ምህረት; ይቅርታ; ጥንካሬ; ተስፋ እና ደስታ የሚነገር ነው።

**የመወያያ ጥያቄዎች**

 `1.የግል ምስክርነት በሌሎች ላይ ተፅዕኖ በመፍጠር በኩል ሃይለኛ የሆነው ለምንድነው? የሌሎች ምስክርነቶች እንዴት አድርጎ በእርስዎ የህይወት ልምምድ ላይ ተፅዕኖ ፈጠረብዎ?`

`2.በረቡዕ መጨረሻ ለተጠየቀው ጥያቄ ያለዎትን ምላሽ በውይይት ቡድኖች ውስጥ ይወያዩ። በየእለቱ ከየሱስ ጋር ያለን ልምምድ ለምስክርነታችን ብቻ ሳይሆን ለግል እምነታችን ወሳኝ የሆነው ለምንድነው?`

`3.እርግጥ ነው በሃይል የተሞላ ምስክርነት ውጤታማ ምስክርነት ሊሆን ይችላል። በተመሳሳይ ሁኔታ እግዚአብሔርን የሚያሳይ ሕይወት የምስክርነታችን ወሳኝ ክፍል የሆነው ለምንድነው?`

`4.የግልዎን ምስክርነት ለውይይት ቡድንዎ ያጋሩ። አስታውሱ የምታጋሩት ክርስቶስ ለእናንተ ያደረገውን ነገር እና ዛሬ እርሱ ለእናንተ ምን ማለት እንደሆነ ነው። የሱስ በህይወትዎ ውስጥ ምን ልዩነት አምጥቷል?`