---
title: 'ተወዳጅነት ያለው ምስክርት፦ የግል ምስክርነት ሀይል'
date: 04/07/2020
---

### ለዚህ ሳምንት ጥናት የሚከተሉትን ጥቅሶች አንብቡ
ማር.5:15-20፤ ማር.16:1-11፤ ሐዋ. 4:1-20፤ 1ዮሐ.1:1-3፤ ገላ.2:20፤ ሐዋ.26:1-32።

> <p>የሣምንቱ ጥናት መሪ ጥቅስ</p>
> “እኛስ ያየነውንና የሰማነውን ከመናገር ዝም ማለት አንችልም አሉአቸው።” (ሐዋ 4:20)

በ  ግል ምስክርነት ውስጥ ያለ ያልተለመደ ሀይል አለ። ልቦቻችን በክርስቶስ ፍቅር ሲግሉ እና በፀጋው ስንለወጥ ስለርሱ ትርጉም ያለውን ንግግር መናገር ይቻለናል። የሱስ ለሌሎች ያደረገውን ነገር ማካፈል አንድ ነገር ነው። በግላችን ለኛ ያደረገውን ነገር ለሌሎች ማካፈል ደግሞ ሌላ ነገር ነው። የግል የህይወት ልምምድን ጉዳይ ተቃውሞ መከራከር አስቸጋሪ ነገር ነው። ሰዎች የእናንተን የስነ መለኮት እሳቤ ወይንም የጥቅስ አተረጓጎማችሁን አልያም በሃይማኖት ጉዳይ ላይ በማፌዝ ሊከራከሩ ይችሉ ይሆናል። ነገር ግን አንድ ግለሰብ እንዲህ አለ “እኔ ተስፋ የለሽ ነበርኩ አሁን ግን ተስፋ ያለኝ ሰው ነኝ፤ በህሊና ወቀሳ የተሞላሁ ሰው ነበርኩ አሁን ግን ሰላም አለኝ፤ አላማ የለሽ ሰው ነበርኩ አሁን ግን አላማ ያለኝ ሰው ነኝ” ነገሮችን በጥርጣሬ አይን በሚያዩ ሰዎች ላይ እንኳን የወንጌል ሀይል ተፅዕኖ ያርፍባቸዋል።

ምንም እንኳ አንዳንድ ሰዎች እንደ ሐዋርያው ጳውሎስ በደማስቆ መንገድ ላይ እንደሆነው ድንገተኛና ድራማዊ ክስተት የተለወጡ ቢሆንም ብዙ ጊዜ ግን ግለሰቡ ውድ የሆነውን ክርስቶስ በመረዳት እያደገ ይመጣል; አስደናቂ ስለሆነው ፀጋውም ጥልቅ የሆነ አድናቆት ይኖረዋል ከዛም በነፃ ስለተበረከተለት ድነት ታላቅ የሆነ ምስጋና ያመጣል። ክርስቶስ ህይወታችን ዳግም በትኩረት እንዲሞላ ያደርገዋል። አለማችን ለዘመናት ስትናፍቀውና ስትጓጓለት የነበረው ምስክርነት ይሄ ነው።

የዚህን ሳምንት ትምህርት አጥንተው ለሐምሌ 4 ሰንበት ይዘጋጁ።