---
title: 'ዕውነትን በፍቅር መናገር'
date: 25/08/2020
---

ወዳጅነት ብቻውን ሰዎችን ለክርስቶስ አይማርክም።በርካታ ወዳጆች; አብረናቸው መሆን የሚያስደስተን እና ከእኛ ጋር አብረው መሆን የሚወድዱ ሊኖሩን ቢችሉም፥ ምናልባት ለእኛ ኢየሱስ ማለት ምን ማለት እንደሆነ እንዲሁም እንዴት ህይወታችንን እንደለወጠው ብንነግራቸው ወዳጅነታችንም የዘለዓለማዊ ህይወት ለውጥን ሊያስገኝ ይችላል። እርግጥ ነው፥ እኛን በአጠገባቸው ማድረጋቸው ሊያስደስታቸውም ቢችል፥ እግዚአብሔር ደግሞ እኛን የጠራን ለሌሎች መዝናኛ ብቻ እንድንሆን አይደለም።ወዳጅነት ብቻውን ሰዎችን ወደ ክርስቶስ ባያመጣም፥ ባዕድነት በራሱ ሰዎችን ከክርስቶስ ያሸሻል።

ሐዋርያው ጳውሎስ ‹‹እውነትን በፍቅር እየተናገርን;›› (ኤፌ. 4:15) እንድናስተምር አሳስቦናል። ወዳጅነትና መልካም የሆነው ጥምረት የሚገነባው ከሰዎች ጋር በምንችለው አቅም ሁሉ የምንስማማ ሲሆን; ተቀባይነትን ስናሳይ; እና አስፈላጊ ሆኖ ሲገኝ ደግሞ አድናቆታችንን ስናሳይ ነው። እስቲ ስለ ሰዎች ከክፋታቸው ይልቅ መልካምነታቸውን አጉልተን ማየትን ልምድ እናድርግ።

`2ኛተሰሎንቄ 1:1–4 ላይ ያለውን እናንብቡ። ጳውሎስ የተሰሎንቄ ሰዎችን የሚያደንቅላቸውን ጥቂት ቀጥተኛ ነገሮች እስቲ እንዘርዝር።`

በሌሎች ላይ የሚያዩትን ክፉ ነገር በመሰርሰር የሚደሰቱ አንዳንድ ሰዎች አሉ። የሆነ ሰው በትክክል ያልሰራውን ነገር ነቅሶ ማውጣት ሐሴትን ያስገኝላቸዋል፤ ምክንያት ባይኖራቸው እንኳን ይህንን ማድረጋቸው ከሌላው የተሻሉ ሆነው እንዲሰማቸው ስለሚያደርጋቸው ይመስላል።

ሐዋርያው ጳውሎስ ግን የዚህ ተቃራኒ ነው። እርሱ ያገለገለባቸውን አብያተ ክርስቲያናት ክፉ ነገር ያይባቸው ነበር። እርግጥ ለመናገር፥ ስህተትን የማይቀበል የነበረ ሲሆን፥ ኃጢዓትንም በግልጽ ይኮንን ነበር ቢሆንም፥ ትኩረቱ የነበረው የገነባውን ቤተክርስቲያን በማጎልበት ላይ ነበር። ይህንን ያደርግ የነበረበት አንደኛው ዘዴ እነርሱ ትክክለኛ የሆኑባቸውን አጋጣሚዎች በማጉላት ነበር። ኤለን ጂ ኋይት ስለ አወንታዊ የሆኑ ግንኙነቶች የተናገረችው ዐረፍተ ነገር በጣም የሚደነቅ ነው። ‹‹በእግዚአብሔር ፊት ራሳችንን ዝቅ ብናደርግ፥ እና ቸር እንዲሁም ትሁት እና ገር ልብ ያለን ርህሩሆች ብንሆን ኖሮ፥ አሁን ላይ አንድ ብቻ ለቆመለት ዕውነት የሚቆሙ አንድ መቶ የተለወጡ ሰዎች ይኖሩ ነበር።››—የቤተክርስቲያን ምክሮች;ዕትም 9; ገጽ 189 (በእንግሊዝኛው)

`ከላይ ስለቀረበው ዐረፍተ ነገር እስቲ ጊዜ ወስደው ያሰላስሉ። ቤተክርስቲያን ምናልባት ቸር; ትሁት; ገር ልብ ያላቸው; እና ርህሩህነት ከልባቸው የሚፈልቅባቸው አባላት ቢኖሯት ምን መልክ ይኖራታል? እንዲህ ዓይነትዋ ቤተክርስቲያን ምን ትመስል ነበር? እስቲ ወደራስዎ ልብ ይመልከቱ እና በዚህ ረገድ እርስዎ ሊያስተካክሉት የሚችሉት ነገር ይኖር ይሆን?`