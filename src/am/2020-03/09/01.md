---
title: 'ድል አድራጊ ስሜትን ማጎልበት'
date: 22/08/2020
---

### ለዚህ ሣምንት ትምህርት የሚጠኑ
ዮሐንስ 4:27–30; 39–42፤ማቴ. 15:21–28፤2 ተሰ.. 1:1–4፤ሮሜ. 15:7፤ኤፌ. 4:32፤1 ጴጥ. 3:15።

> <p>የሣምንቱ ጥናት መሪ ጥቅስ</p>
> ‹‹ክርስቶስን ጌታ አድርጋችሁ በልባችሁ ቀድሱት። እናንተ ስላላችሁ ተስፋ ምክንያትን ለሚጠይቋችሁ ሁሉ መልስ ለመስጠት ሁል ጊዜ የተዘጋጃችሁ ሁኑ፤ ነገር ግን ይህን ሁሉ በትሕትናና በአክብሮት አድርጉት፤››(1 ጴጥ 3:15, አ.መ.ት.).

ይ  በልጥ የኢየሱስን ህይወት ባጠናን ቁጥር፥ እርሱ እንዴት አድርጎ ሰዎችን እንደተቀበለ እና እንዳበረታታ በማየት እንገረማለን። ምንም እንኳን በጊዜው ለነበሩት የኃይማኖት መሪዎች የሚቆረቁራቸውን ነቀፋ የነቀፋቸው ቢሆንም፥ ከኃጢዓት ጋር ትግል የገጠሙትን; የበደል መቅሰፍት የመታቸውን; እና ተስፋ ቢስ በሚያደርግ ኩነኔ ውስጥ የሚገኙትን በደስታ ነበር የተቀበለው። እርሱ ጸጋውን የሰጠው ለእነርሱ ነበር። ምህረቱም እጅግ ለከፉት ኃጢዓተኞች ድረስ ርቆ የተዘረጋ ነበር። የእርሱ ይቅርታ ጥልቀት ከኃጢዓታቸውም በላይ ልቆ የማይለካ ጥልቅ ነው። ለፍቅሩም ወሰን የለውም።

ኢየሱስ ምንም ዓይነት የኩራት ወይም የበላይነት ነገር አላሳየም። እያንዳንዱ ሰብዓዊ ፍጡር በእግዚአብሔር አምሳል እንደተፈጠረ; ግን በኃጢዓት እንደወደቀ እና እርሱም ሊያድነው እንደመጣለት አድርጎ ነበር የሚመለከት የነበረው። ከእርሱ ፍቅር የሚያመልጥ ማንም የለም። የእርሱ ጸጋ እስከማይደርስበት ድረስ ዝቅ ብሎ የወደቀ የለም።ለተገናኛቸው ሁሉ የሚገባቸውን ያህል የሰብዓዊነት ክብር በማሳየት ያስተናግድ ነበር።እርሱ በሰዎች ዕምነት ስለነበረው ወደ መንግስቱ ለማምጣት ተጽዕኖ ሲፈጥር ነበር። ህይወታቸውም በእርሱ መገኘት እንዲለወጥ ያደረገው ለእነርሱ እጅግ ግድ ይለው ስለነበረ ነው። እነርሱም እንዲሆኑ የፈለገባቸውን ያህል ደርሰው ተገኙ።

በዚህ ሣምንት ትምህርት፥ ለሰዎች ኢየሱስ ያለውን አመለካከት ጠለቅ ብለን በመመልከት፥ እነዚህን መርሆዎች እኛ በራሳችን እንዴት እንደምንተገብራቸው እንመራመራለን። *የዚህን ሣምንት ትምህርት ለነሐሴ 22/ 2012 ሰንበት በማጥናት ይዘጋጁ።