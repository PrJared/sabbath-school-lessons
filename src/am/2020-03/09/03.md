---
title: 'የአመለካከት ማስተካከያ'
date: 24/08/2020
---

ብዙ ጊዜ አመለካከታችን በሌሎች ላይ ተጽዕኖ በመፍጠር አቅማችን ላይ የራሱ ጫና አለው። ግልፍተኛ; ነቃፊ እና ባዕድነት የሚታይበት አመለካከት ካሳየን ሰዎችን ከእኛ እንዲሸሹ እናደርጋለን፤ ምንም እንኳን ለመመስከር የሚችሉ ቢሆን፥ እርስዎ የሚናገሩት ቃል፥ የቱንም ያህል ዕውነትን የተሞላ ቢሆን፥ ተቀባይነት ለማግኘት ዕድሉ በጣም ያነሰ ነው።

ስናነጻጽረው፥ አወንታዊ አመለካከት እና ዕምነት በሌሎች ላይ ሲኖረን እነርሱን ወደ እኛ ይስባል።የወዳጅነት ቁርኝትን ይፈጥራል። ኢየሱስ ይህንን መርህ ያስቀመጠበት ዘዴ ውብ ነው፥ እንዲህ ብሎ ነበር: ‹‹ከእንግዲህ አገልጋዮች አልላችሁም፤ አገልጋይ ጌታው የሚሠራውን አያውቅምና፤ ነገር ግን ከአባቴ የሰማሁትን ሁሉ ስለ ገለጽሁላችሁ ወዳጆች ብያችኋለሁ።›› (ዮሐ. 15:15) ወዳጆች ድክመት እና ስህተት ቢኖርም እንኳን እርስ በእርስ ይረዳዳሉ ደግሞም ደስታ እና ሐዘንንም በነጻነት ይካፈላሉ።

`ማቴዎስ 15:21–28 እና ማርቆስ 14:6–9 ላይ የተጻፉትን ያንብቡ። እነዚህ ጽሑፎች በጣም በሰፊው የተለያዩ ሁኔታዎች ውስጥ ስለሚገኙ ሴቶች ያብራሩልናል።ኢየሱስም ለአንደኛዋ በጣም ግልፍተኛ ሲመስል በሌላዋ ዘንድ ደግሞ እርጋታ ይታይበታል። ከዚህ ምንባብ ላይ ኢየሱስ በሰፊ ጸጋው እያንዳንዳቸውን ለመድረስ ስለመሞከሩ እና ዕምነታቸውን እየገነባው እንደነበረ በምን ምልክት እናውቃለን?`

በማቴዎስ ወንጌል 15 ላይ የምናገኛት ሴት ከነዓናዊት ናት። ኢየሱስ በመጀመሪያ ላይ ጥያቄዋን ሆን ብሎ እንቢ ሲላት፥ ተግታ በጠየቀችው ቁጥር ዕምነትዋ እንዲጎለብት ነበር። በሒደትም የፈለገችውን አድርጎላት በማስከተልም በይሁዳ ምድር የሚገኝ የትኛውም የኃይማኖት መሪ ለአንዲት ምስኪን ከነዓናዊት የማይናገረውን አስደናቂ ዐረፍተ ነገር ተናገረ። በይፋ እንዲህ አለ: ‹‹አንቺ ሴት እምነትሽ ታላቅ ነው …›› (ማቴ. 15:28)።የትኛውም የኃይማኖት መሪ ሊሰጠው ከሚችለው የሚበልጥ ትልቅ አድናቆትን ሰጣት።እንደው የእርስዋ ልብ ምን ያህል እንደተደሰተ እና ህይወትዋስ ምን ያህል እንደተለወጠ ለመሳል ይሞክራሉ?

የኢየሱስን እግር ውድ በሆነ ሽቶ የቀባችው ሴት መልካም ስም ያልነበራት አይሁዳዊት ሴት ነበረች፥ ብዙ ጊዜ ኃጢዓትን የምትሰራ እና ክፉኛ የወደቀች ሴት ብትሆንም፥ ይቅር የተባለች; የተለወጠች እና እንደገና አዲስነትን ያገኘች ነበረች። ሌሎች እርስዋን በኮነኗት ጊዜ፥ ኢየሱስ አድናቆቱን በመግለጽ ድርጊትዋን ተቀበለው።እንደውም እንዲህ አወጀላት: ‹‹ይህ ወንጌል በዓለም ሁሉ በሚሰበክበት በማንኛውም ስፍራ እርሷ ያደረገችው መታሰቢያ ሆኖ ይነገርላታል።››(ማር. 14:9)።

`ከላይ ባነበብናቸው ሁለት ታሪኮች ውስጥ፥ የአዎንታዊ ድል አድራጊ ስሜት ጠቃሚ ፈርጆች ምን ምን ናቸው? ለምስክርነት ብቻ ሳይሆን፥ በህይወትዎ አጠቃላይ እንዲጠቀሙበት እርስዎ የሚያስፈልግዎት የባህርይ ማስተካከያ ምን ዓይነት ነው?`