---
title: 'የተቀባይነት መሠረት'
date: 26/08/2020
---

`በሮሜ 5:7 እና ኤፌሶን 4:32 የሰፈረውን ያንብቡ። ሁሉን መቀበል የሚባለውን መሠረት እንዴት ትገለጹታላችሁ? ተቀባይነት የሚታይበት አመለካከት በምን ይመሠረታል?`

በእነዚህ ሁለት ምንባቦች ጳውሎስ አንዱ ለአንዱ ማሳየት ያለበትን ቅቡልነት እንደመሠረት አድርጎ ያቀርብልናል።ክርስቶስ እያንዳንዳችንን በይቅርታ የተቀበለን ሆኖ ሣለ፥ እርስ በእርስ ይቅርታ ለማድረግ እና ለመቀባበል እንቢተኛ ልንሆን እንችላለን? እርግጥ ለመናገር፥ ኢየሱስ የተቀበለን በመሆኑ ብቻ ነው እርስ በእርስ     ልንቀባበል የምንችለው፥ ሌሎች እንከኖቻችን እያሉም ቢሆን እንኳን። ይህ ምን ማለት ሊሆን እንደሚችል በጥልቀት አስቡበት። ስለራሳችሁ እና ስለአንዳንድ ያደረጋችኋቸው እንዲሁም አሁን ድረስ ትግል ስለሆኑባችሁ ነገሮችም አስቡ፥ ምናልባትም ሌሎች ቢያውቋቸው ሊያስደነግጡ የሚችሉ እርስዎ ብቻ የሚያውቋቸው ነገሮች ሊሆኑ ይችላሉ።

እና ግን ምን ሆነ? ሌሎች የማያውቁትን ነገሮችዎን የሚያውቀው ክርስቶስ በዕምነት ተቀበለዎት። አዎን፥ እርሱ ሁሉንም ያውቃል; ሆኖም ግን፥ ይቀበልዎታል፤ እርስዎ መልካምነትዎ ስለበዛ ሳይሆን፥ ከራሱ የተነሣ። እናስ ታዲያ፥ ለሌሎች የምናሳየው አመለካከት ምን መሆን አለበት? አንዳንዶች ለመገንዘብ የሚቸገሩት እሳቤ እዚህ ላይ ይገኛል። ከሙሉ ልብ መቀበል የሚባለው ሰዎችን ከነማንነታቸው መቀበል ነው፤ ኃጢዓተኛ ልማድ እያላቸውም ቢሆን እንኳን፥ ሰዎች በእግዚአብሔር አምሳያ የተፈጠሩ ናቸውና። ክርስቶስ ለእኛ የሞተልን ‹‹ነገር ግን ገና ኀጢአተኞች ሳለን ክርስቶስ ስለ እኛ›› ሞቶልናልና ‹‹የእግዚአብሔር ጠላቶች ሳለን በልጁ ሞት ከእርሱ ጋር ከታረቅን;›› ሌሎችንም ይቅር ማለት እና መቀበል እንችላለን። ለእኛ ያሳየው ፍቅር ለሌሎች የምናሳየው ተቀባይነት እና ይቅርታ ሁነኛው መሠረት ነው። (ሮሜ. 5:6–10)።

ዳሩ ግን; አንድ ጊዜ ቅቡልነት ያለበት; እንክብካቤ የተሞላ ግንኙነት ከተመሠረተ፥ ሌላኛውን ግለሰብ በፍቅር የቅዱስ ቃሉ ዕውነት መጋፈጥ ሁልጊዜ አስፈላጊ ነው። ይህንን ሳናደርግ ብንቀር ያለማፍቀር ያክል ነው። ወዳጆች እስከሆንን ድረስ፥ ህይወትን የሚለውጥ; ዘለዓለማዊ ህይወትን ከወዳጆቻችን ጋር ለመጋራትም ግድ ሊለን ይገባል። የኢየሱስ አስተያየት ‹‹ደስ ያላችሁን አድርጉ; እኔ እንደሆነ እቀበላችኋለሁ›› የሚል አይደለም።ይልቁንም የእርሱ አመለካከት የነበረው፥‹‹የሰራችሁት ነገር ምንም ቢሆን ምን፥ ይቅር ለማለት እና ለመለወጥ የሚያስችል ጉልበት ለመስጠት ፍቃደኛ ነኝ።›› የሚል ነው።

`በክርስቶስ መንፈስ በትህትና የሚቀርብ መንፈሳዊ የሆነ ዕውነት በፍቅር አመለካከት እስከሆነ ድረስ ልቦችን ይረታል እንዲሁም ህይወትን ይቀይራል። የአንድን ግለሰበብ ኃጢዓተኛ ባህርይ ሳንቀበል ግለሰቡን ብቻ መቀበል የምንችለው እንዴት ነው? ኃጢዓትን ሳንታገስ እና ሳናበረታታ አንድን ሰው መቀበል ምንችለው እንዴት ነው?`