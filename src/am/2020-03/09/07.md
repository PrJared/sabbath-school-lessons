---
title: 'ተጨማሪ ሐሳብ'
date: 28/08/2020
---

‹‹ክርስቶስ የመልካም እረኛ ትህትና; የወላጅ ፍቅር እና አቻ የሌለው የአፍቃሪ መድኅን ጻጋን ማንነቱ አድርጎ እናገኘዋለን። በማራኪ አገላለጽ የሚያቀርብልን በረከቱን ነው። እነዚህን በረከቶቹን በማወጅ ብቻ አይረካም; ይልቁንም የራሳችን ለማድረግ እንድንጓጓ በሚያደርግ እጅግ ማራኪ በሆነ መንገድ ያደርሰናል።እንግዲህ፥ አገልጋዮቹም እንዲሁ የዚህን የማይነገር ስጦታ ግርማ ባለጠግነት ሊያዳርሱ ይጠበቅባቸዋል። አስተምህሮዎችን በከንቱ መደጋገሙ ልፋት ሆኖ የሚቀር ሆኖ ሣለ፥ ከክርስቶስ የምናገኘው የሚደነቅ ፍቅር ልቦችን ያቀልጣል ያስገዛልም። ‹‹አጽናኑ፤ ሕዝቤን አጽናኑ፤ይላል አምላካችሁ።

አንተ ለጽዮን የምሥራችን የምትነግር፤ከፍ ወዳለው ተራራ ውጣ፤አንተ ለኢየሩሳሌም ብሥራት የምትነግር;ድምፅህን ከፍ አድርገህ ጩኽ።ከፍ አድርገው፤ አትፍራ፤ለይሁዳም ከተሞች;“እነሆ፤ አምላካችሁ!” በል።እነሆ፤ ልዑል እግዚአብሔር በኀይል   			    ይመጣል፤ክንዱ ስለ እርሱ ይገዛል።እነሆ፤ ዋጋው ከእርሱ ጋር ነው፤የሚከፍለውም ብድራት አብሮት አለ።መንጋውን እንደ እረኛ ያሰማራል፤ጠቦቶቹን በክንዱ ይሰበስባል፤በዕቅፉም ይይዛቸዋል፤የሚያጠቡትንም በጥንቃቄ ይመራል።›› ኢሳይያስ 40:1; 9–11”—ኤለን ጂ. ኋይት, የዘመናት ምኞት, ገጽ. 826, 827 (ከእንግሊዝኛው)

**የመወያያ ጥያቄዎች**

`1.አለመታደል ሆኖ፥ አንዳንድ ሰዎች ግን የሌሎችን ውድቀት በማሳበቅ ደስታን ለራሳቸው ሊያመጡ ይጥራሉ፤ በዚሁ ዓይት የአስተሳሰብ ማጥ ውስጥ እንዳንገባ እንዴት አድርገን ራሳችንን መጠበቅ እንችላለን?`

`2.እስቲ ይህንን ሁኔታ ያስቡ: አንድ ወዳጅዎ ከቀብር ሲመለስ እንዲህ ብሎ ሲናገሩት ሰሙ እንበል። ‹‹አክስቴ አሁን ከሰማይ ሆና ስለምታየኝ ደስ ይለኛል። በጣም ደስ የሚል ስሜት ይሰጠኛል።›› እስካሁን በዚህ ሣምንት ባጠናነው መርህ ተመርኩዘን ምላሽዎ እንዴት ይሆናል? በሌላ አባባል፥ ሙታን አሁን ያሉበት ሁኔታ ምን ቢሆንም ምን፥ በዚህ ሰዓት ላይ ስለሙታን ማስተማር ጊዜው ትክክል የማይሆነው ለምንድነው?`

`3.ከዚህ በታች የሰፈረውን ዐረፍተ ነገር ለሌሎች በምናደርገው ምስክርነት ዕይታ ተወያዩበት ‹‹ክፋትን ብቻ ተመራምሮ ነቅሶ ማውጣት በነቃሹ ውስጥ ክፋትን ያጎለብታል። በሌሎች ጥፋት ላይ ቤት ስንሰራ እኛነታችንም ወደዚያው ምስል ይለወጣል። ይልቁንም የኢየሱስ ነጸብራቅ ብንሆን፥ የእርሱን ፍቅር እና የባህርይ ፍጽምና በመላበስ፥ ወደእርሱ ምስል እንለወጣለን። በእኛ ፊት ያስቀመጠልንን የላቀ ምስል በማሰላሰል፥ ንጹህ እና ቅዱስ ወደሆነ ከባቢ አየር; ያውም ወደ እግዚአብሔር መገኘት እናርጋለን። መኖሪያችንን በዚያ ስናደርግ ደግሞ ከእኛ ጋር የተነካኩትን ሁሉ የሚያጋግል ብርሐን ከውስጣችን ይፈነጥቃል።››—ኤለን ጂ. ኋይት, ጎስፕል ወርከርስ;ገጽ. 479 (ከእንግሊዝኛው)    `