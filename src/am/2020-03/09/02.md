---
title: 'የወንጌል አቀባበል'
date: 23/08/2020
---

`በዮሐንስ 4:27–30; 39–42 ያለውን ያንብቡ። ከሳምራዊቷ ሴት ጋር ኢየሱስ ያደረገው ንግግር ሁሉም ዓይነት ሰዎች፥ ባልተጠበቁ ሁኔታዎች ጭምር፥ ለወንጌል ክፍት ስለመሆናቸው ዕውነታውን የሚያሳየው እንዴት ነው?`

ደቀመዛሙርት ለወንጌል ልባቸውን የከፈቱ ሰዎች ይገኛሉ ብለው ከሚጠብቋቸው ዝርዝር የማይገባው ስፍራ ሠማርያ ነበር።ሠማርያውያን ከአስተምህሮ እና ከአምልኮ ጋር በተገናኘ ከአይሁዶች ጋር የማያቋረጥ ተቃርኖ ውስጥ ነበሩ። ይህ ባላንጣነት ደግሞ ለአስርት ዓመታት የቆየ ነበር። ሠማርያውያን በኢየሩሳሌም በሚገነባው መቅደስ ስራ ላይ ለመሳተፍ ይፈልጉ ነበር፥ ግን በዙሪያቸው ካሉት አህዛብ ባህል ጋር ያላቸው የተጣመረ ቁርኝት እንዲሁም ከተደባለቀው ዕውነታቸው የተነሣ እንቢተኛ ሆነውበታል። ከዚህም የተነሣ፥ ሠማርያውያን በገሪዚም ተራራ ላይ መቅደስን ሠሩ። ደቀመዛሙርትም ቢሆኑ ወንጌልን ለማወጅ የማይመች ያልለማ መሬት አድርገው ሠማርያን ዘልለው ያልፉ ነበር።

ለደቀመዛሙርት ያልታያቸው ነገር ለኢየሱስ ታይቶት ነበር: ክፍት የሆነው ልባቸው።ዮሐንስ በውሃው ጉድጓድ አጠገብ የነበረችውን ሴት የተረከበት መንገድ ሲጀምር እነዚህን ሦስት ቃላት ይጠቀማል: ‹‹ጌታም ይህን እንዳወቀ ይሁዳን ለቆ ወደ ገሊላ ተመልሶ ሄደ።በሰማርያም በኩል ማለፍ ነበረበት።›› (ዮሐ. 4:3-4) በዚያ ባልተለመደ ስፍራ የተዘጋጀ ልብ እንደሚኖር መንፈስ ቅዱስ ስላሳመነው ኢየሱስ በሰማርያ አልፎ መሔድ ‹‹ግድ ሆነበት።›› ዓይኖቻችን በመንፈስ ቅዱስ መለኮታዊ     ቅባት ሲቀቡ፥ ሌሎች የማይቻሉ ነገሮችን በሚያዩባቸው አጋጣሚዎች እንኳን የሚቻሉ ነገሮችን እናያለን።ሌሎች ምድረ በዳ በሚያዩባቸው ቦታዎች እንኳን ለእግዚአብሔር መንግስት የለመለመን መኸር እናያለን።

`ሐዋርያት ሥራ 8:4; 5; 14ን ያንብቡ።ኢየሱስ በሰማርያ የፈጸመው አገልግሎት የመጨረሻ ውጤት ምን ሆነ?`

ደቀመዛሙርትም ቢሆኑ የእግዚአብሔርን ቃል ለመስማት ዕድሉን እንኳን ለሠማርያውያን ሳይሰጧቸው በሠማርያ በኩል አቋርጠው ያልፉ ነበር። ኢየሱስ ግን ለእነርሱ ያልታያቸውን ነገር አየ።መንፈስ ቅዱስ በአንዲት ሴት ልብ ውስጥ ተቀባይነትን እንዳስቀመጠ ኢየሱስ ተገነዘበ። አስደናቂ የሆነው የእርስዋ መለወጥ በከተማዋ ባሉት ሰዎች ሁሉ ላይ ተጽዕኖን ፈጠረ። ከምስክርነታችን ወዲያውኑ ምላሽ አናገኝም ይሆናል፥ ዳሩ ግን ለመቀበል በተዘጋጁ ልቦች ውስጥ ዘሮችን ስንዘራ ሣለ፥ አንድ ቀን ለእግዚአብሔር ክብር የሚሆኑ መኸር ሆነው ይገኛሉ።

`የቃላቶቻችንን ተጽዕኖ እና የሌሎች ድርጊት ውጤት፥ መልካም ይሁን ክፉ፥ በእርግጠኝነት ለማወቅ አንችልም። ስለዚህ፥ ሌሎች ባሉበት ስለምንናገረው እና ስለምናደርገው ድርጊት ጥንቃቄ ማድረግ ያለብን ለምንድነው?`