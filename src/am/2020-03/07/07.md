---
title: 'ተጨማሪ ሐሳብ'
date: 14/08/2020
---

ከኤለን ጂ. ኋይት ጽሑፎች “እግዚአብሔርን መረዳት” ገጽ 87 –91, የሚለውን “ወደ ክርስቶስ የሚመራ መንገድ” ከሚለው መጽሐፍ፤ “ባይብል ሪዲንግስ ዊዝ ፋሚሊስ” ገጽ 192–193, የሚለውን ርዕስ ከጎስፕል ወርከርስ መጽሐፍ እና “ባይብል ወርክ ቴክኒክስ” በሚል ርዕስ ገጽ. 481–486, ኢቫንጀሊዝም ከሚለው መጽሐፍ ያንብቡ።

እግዚአብሔር በየአጋጣሚው በልባችን ላይ ሥራውን አላቆመም። ምናልባት እግዚአብሔር በየት በኩል እየሰራ እንደሆነ ለመገንዘብ መንፈሳዊ ዝንባሌ ቢኖረን፥ ከሌሎች ጋር የእርሱን ቃል ለመካፈል የሚሰጡንን ዕድሎች ሁሉ በተከታታይ መመልከት እንችላለን።የልቦቻችንን መደብ እግዚአብሔር ሲያዘጋጅ ሣለ፥የወንጌልን ዘር የመዝራት ዕድል እናገኛለን። የኒቆዲሞስን; በውሃው ጉድጓድ አጠገብ የነበረችውን ሴት; የደም መፍሰስ ችግር የነበረባትን ሴት; በመስቀል ላይ የነበረውን ወንበዴ; ሮማዊውን መቶ አለቃ; እንዲሁም በርካታ ሌሎች ሰዎችን ልብ ገና ኢየሱስ ሳይገናኛቸው በፊት ነበር መንፈስ ቅዱስ ያዘጋጀው። የህይወት አጋጣሚዎቻቸው እንዲሁም የመንፈስ ቅዱስ አቀባበላቸው ምንም ዓይነት ቢሆን፥ ሁሉም የክርስቶስን መልዕክት ለመቀበል የተዘጋጁ ነበሩ።

አብረናቸው እንድንጻልይ; ከመጽሐፍ ቅዱስ ቃልኪዳኑን የመካፈል; ወይም አንድ ዓይነት ጽሑፍ ለመስጠት ይፈቅዱልን እንደሆነ ሰዎችን ለመጠየቅ የሆነ ዓይነት የማንገራገር ነገር ተፈጥሮብናል።ሁሌ በሚባል ሁኔታ ከሌላ ሰው ጋር ስለ ዕምነታችን ለማካፈል የተገፋፋን ሲመስለን፥ ይህንን ግፊት በውስጣችን የፈጠረው መንፈስ ቅዱስ በመሆኑ እና የእኛን ምስክርነት ይህ ሰው እንዲቀበለው ያዘጋጀው ስለሆነ ነው።

**የመወያያ ጥያቄዎች**

 `1.አንድ ሰው በሆነ ጉዳይ ላይ ክፉኛ በደለኝነት ተሰምቶት ቢመጣ እና ከእግዚአብሔር ይቅርታን የሚፈልግ ቢሆን፥ እርስዎ ለእርሱ የሚሰጡት ምክር ምን ይሆናል; ደግሞስ የትኛውን የመጽሐፍ ቅዱስ ጥቅስ ያካፍሉታል? ከበደልነት እና ከእግዚአብሔር የይቅርታ ጉልበት ጋር በተያያዘ በህይወትዎ የተለማመዱት ልምድ ምን ይመስላል?`

`2.አንዳንድ ጊዜ እግዚአብሔር ሰዎችን ወደ ህይወታችን የሚያመጣው እነርሱ ዕውነቱን እንዲያውቁ የሚጓጓላቸው በመሆኑ ነው። እንዴት አድርገን ስለ እግዚአብሔር ምሪት ቶሎ ምላሽ መስጠት እንችላለን?`

`3.እስቲ ጥቂት ጊዜ በመስጠት በእግዚአብሔር ኃይል እና በፍጥረት ታሪክ እንዲሁም በፍጥረት ራሱ በተገለጠው የእግዚአብሔር ጉልበት ላይ በማሰላሰል ያሳልፉ። ዩኒቨርስ የሚባለው እጅግ ትልቅ ከመሆኑ እና ከመግዘፉ የተነሣ ዩኒቨርስ የሚባለውን እሳቤ ለመጨበጥ በጣም ያዳግተናል። ደግሞም ይህንን የፈጠረው እግዚአብሔር ከፈጠረው በላይ ትልቅ ነው ብለን እስቲ እናሰላስል። እኛ የምናገለግለው አምላክ ምን ያህል ኃያል እንደሆነ ማወቃችን እንዴት አድርጎ ምቾት ይፈጥርልናል? ደግሞም ኃያልነቱ ብቻ ሳይሆን; የሚያፈቅር አምላክ ነው። ስለ እግዚአብሔር እነዚህን ነገሮች በማወቃችን የምናገኘው ትልቅ ተስፋ ምንድነው? ደግሞስ ይህንን ዕውቀት ተጠቅመን ለሌሎች ስለ እርሱ ለመመስከር የምንችለው እንዴት ነው?   `