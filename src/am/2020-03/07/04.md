---
title: 'የእግዚአብሔርን ቃል የማጥናት ጥቅሞች'
date: 11/08/2020
---

የእግዚአብሔርን ቃል ከማጥናት የምናገኛቸው አያሌ ጥቅሞች አሉ።ሐዋርያው ጴጥሮስ በቅዱስ ቃሉ እንደሚነግረን፥ ‹‹የመለኮት ባህርይ ተካፋዮች›› (2ኛ ጴጥ. 1:4) እንሆናለን። ያዕቆብ ሲናገር ደግሞ፥ ‹‹…ነፍሳችሁን ማዳን የሚችለውን; በውስጣችሁም የተተከለውን ቃል …›› (ያዕ 1:21)ሲል ይናገራል።ጳውሎስ ደግሞ ሲጨምር ‹‹…እንዲሁም ሊያንጻችሁና በቅዱሳኑ ሁሉ መካከል ርስት ሊያወርሳችሁ ለሚችለው ለጸጋው ቃል…››(ሐዋ 20:32) ብሏል። የመጽሐፍ ቅዱስ ዓላማው መቤዠት ነው። ኢየሱስን በቅዱስ ቃሉ ሁሉ ውስጥ ስናይ፥ እንለወጣለን።እርሱን በራሱ ቃል ውስጥ ስንመለከተው፥ልክ እንደ እርሱ እንሆናለን (2ቆሮ. 3:18)።

“በምድራዊ ትምህርት እንዲሁም በመንፈሳዊ ተፈጥሮ ህግም ጭምር በምናባችን በማየት ለመለወጥ እንበቃለን።አዕምሮ እንዲረጋ በተደረገባቸው ጉዳዮች ላይ ራሱን በሒደት ማመሳሰል ይችላል።”—ኤለን ጂ. ኋይት፤ ዘ ግሬት ኮንትሮቨርሲገጽ. 555 (እንግሊዝኛው)

`2ኛ ጢሞቴዎስ 3:14–17 እና ዮሐንስ 17:14–17 ጥቅሶችን ያንብቡ። የእግዚአብሔርን ቃል ከማንበብ ምን ተጨማሪ ጥቅሞችን እናገኛለን?`

ለብላቴና ወዳጁ ጢሞቴዎስ በጻፈው መልዕክት፥ ሐዋርያው ጳውሎስ ቅዱስ ቃሉን በመታመን እንዲይዝ እና መንፈስ ያለበትን ቃል ማጥናት የሚያስገኘውን ጥቅም እንዲያካፍል ሲያሳስበው እናገኘዋለን። ጳውሎስ እንደሚያስበው ከሆነ፥ መፅሐፍ ቅዱስ ‹‹ለማስተማር…ይጠቅማል።››ዕውነትን እየገለጠ ስህተትን ያጋልጣል።የእግዚአብሔርን ዕቅድም ለሰው ዘር በሙሉ አጉልቶ ያሳያል።ኃጢዓትን   			    ይኮንናል; የሳተውን አስተሳሰባችንን ያቀናል፤እንዲሁም በጽድቅ መንገድ ይመራናል።

ቅዱስ ቃሉ የክርስቶስን ጽድቅ ይገልጣል። ከገዛ ኃጢዓተኛ ማንነታችን አዘቅት ወደራሱ ጽድቅ ውበት መርቶ ያወጣናል። የኢየሱስን ያልተቆጠበ ፍቅር ከእኛ እኔነት የተሞላ ማንነት ጋር ስናወዳድር፥ በመደነቅ እንሞላለን። የእርሱን ፍቅር እና ክብካቤ ጥልቀት ከቅዱስ ቃሉ ስንገነዘብ ሣለ ህይወታችን ይለወጣል። የእርሱን ቃል ለሌሎች በምናካፍልበት ጊዜ፥ እነርሱም ደግሞ በሙላት ይለወጣሉ።ኢየሱስን በቃሉ ውስጥ መግለጥ በመቻላችን፥ እኛም እንደ እርሱ እንሆናለን። የምስክርነት ዓላማ እኛ ስለምናስበው ወይም እኛ ስለምናምነው ነገር አይደለም። ሁሉ ነገሩ በእግዚአብሔር ቃል ውስጥ ያለውን ዘለዓለማዊ ዕውነት ማካፈል ብቻ ነው። የእግዚአብሔር ቃል የእኛን ህይወት በበረከት ሲያጥለቀልቀው፥ ለሌሎችም እንዲሁ እንዴት በረከት ሊሆንላቸው እንደሚችል ምስክርነት ሊኖረን ይችላል።

`እርስዎ በግልዎ ተግዳሮት ያጋጠመዎትን ጊዜ እና የእግዚአብሔር ቃል ለእርስዎ ጥንካሬ የፈጠረልዎትን አጋጣሚ እስቲ ያስቡ። ከዚያ አጋጣሚ ምን ትምህርት ወስደዋል?`