---
title: 'የእግዚአብሔር ቃል የመፍጠር ጉልበት'
date: 10/08/2020
---

`በዕብራውያን 1:1–3፤ ዕብራውያን 4:12 እና መዝሙረ ዳዊት 33:6-9 የሰፈረውን እስቲ ያመሳክሩ። እነዚህ ምንባቦች ስለ እግዚአብሔር ቃል ኃይል ምን ነገሮችን ይነግሩናል?`

የእግዚአብሔር ቃል ህያው ቃል ነው።ይሁን ያላቸውን ነገሮች የማሳካት ስልጣን በውስጡ የያዘ ነው።ሰብዓዊ የሆኑ ቃላት ሊናገሩ የሚችሉት ሆነው ስላለፉት ነገሮች ነው፤ ዳሩ ግን፥ እግዚአብሔር ሲናገር ሊሆን ያለውን ነገር ይናገራል; ከዚያም በቃሉ ጉልበት እነዚህን ይፈጥራቸዋል። የእግዚአብሔር ቃል መፍጠር የሚችል ቃል ነው።ከእርሱ አፍ የሚወጣው የሚደመጥ ቃል ይሁንልኝ ያለውን ነገር ሁሉ መፍጠር የሚያስችል ጉልበት ያለው ነው።

በዘፍጥረት 1 ላይ ባየነው የፍጥረት ታሪክ ውስጥ፥ ‹‹እግዚአብሔርም አለ፥ ›› የሚሉት አገላለጾች በተደጋጋሚ ጥቅም ላይ ውለው እናገኛቸዋለን። (ዘፍ. 1:3, 6, 11, 14, 20, 24, 26, 29) ከእግዚአብሔር ዘንድ የሚወጡት ይሁኑልኝ የሚላቸው ቃላት እርሱ በተናገረበት ጊዜ ላይ ደረቁን ምድር እንዲታይ; ሐመልማሉ እንዲጸድቅ; አበቦች እንዲፈኩ; ፍሬዎች እንዲቋጠሩ እና እንስሳት እንዲታዩ እስኪያደርጉ ድረስ ጉልበት ያላቸው ነበሩ። በዘፍጥረት 1 ላይ ጥቅም ላይ ከዋሉት መካከል የእግዚአብሔርን የፈጠራ ተግባር ሲገልጽ የምናገኘው አንድ ዕብራይስጥኛ ቃል አለ። ይህም ባራ ተብሎ የሚነበብ ቃል ነው። ከአመሰራረቱ ስናየው፥ ይህ ቃል ያገለገለው ከምንም ላይ ተነስቶ እግዚአብሔር አንድን ነገር መፍጠሩን ለማመልከትነው። ይህ ግስ ጥቅም ላይ የዋለው እግዚአብሔር ብቻ የዐረፍተነገሩ ባለቤት በሆነባቸው አጋጣሚዎች ነው። ይህም ማለት፥ ባራ ማድረግ የሚችለው እግዚአብሔር ብቻ ነው ማለት ሲሆን፥ ይህንንም የሚያደርገው በሚናገራቸው ቃላቶቹ አማካይነት ነው።

እግዚአብሔር በቃሉ ጉልበት ዓለምን ይፈጥራል ብቻ ሳይሆን፥በቃሉ አማካይነት ይህንን ያጸናል ደግሞም ያስቀጥለዋል። በእግዚአብሔር ንግግር ውስጥ ያለው ይኸው ጉልበት በተጻፈው ቃሉ ውስጥም ይገኛል። በፍጥረት ጊዜ በስራ ላይ የነበረው ይኸው መንፈስ ቅዱስ ቅዱስ ቃሉ በተጻፈበት ጊዜ ላይም በስራ ላይ ነበር።መጽሐፍ ቅዱስን በምናነብብበት ጊዜ ወይም ለሌሎችም ስናካፈል እንዲሁ ይገኛል። በእግዚአብሔር ቃል ውስጥ ህይወትን የሚዘራ; ህይወትን የሚለውጥ የሚፈጥር የእግዚአብሔር ቃል ጉልበት አለ። “ዓለማትን እንዲህ እንዲሆኑ ያደረጋቸው የፈጣሪ ጉልበት የእግዚአብሔር ቃል ነው።ይህም ቃል ኃይልን በማካፈል፤ ህይወትን ይዘራል።እያንዳንዱ ትዕዛዝ ቃልኪዳን አለበት፤ በፍቃደኝነት ከወሰድነው; ወደ ነፍሳችን ከተቀበልነው፥የማይተመነውን የእርሱን ህይወት ጭምር ይዞልን ይመጣል።

`ተፈጥሮን ይለውጣል; በዚያውም ነፍስን በእግዚአብሔር አምሳል ዳግም ይፈጥራታል።”—ኤለን ጂ. ኋይት፤ ስነ-ትምህርት , ገጽ. 126. (በእንግሊዝኛው) እኛም፥ በእግዚአብሔር ቃል ውስጥ ያሉትን ቃልኪዳኖች በግላችን በምንጨብጥበት ጊዜ፥ህይወታችን ይለወጣል፤ ደግሞ እኛ ሌሎች እነዚህን አስደናቂ ቃልኪዳኖች እንዲጨብጡ ስንደግፋቸው፥ መንፈስ ቅዱስ የእነርሱንም ህይወት እንዲሁ ይለውጣል።     በአይነ ህሊናችሁ ይህንን ሣሉ: እግዚአብሔር አለ እንዳለውም ሆነ። የዚህን ትርጕም እንዴት ነው የምንገነዘበው? ይህ የሚያስደንቅ ዕውነታ ስለ እርሱ ጉልበት የሚነግረን ምንድር ነው? ይህንንስ የመሠለ ዕውነት ስለ እግዚአብሔር የፈጠራ ጉልበት ማወቃችን ሊያጽናናን የሚገባው ለምንድነው?`