---
title: 'ቃሉን ማካፈል.'
date: 13/08/2020
---

የምስራች ከሆነ መበሰር አለበት። አንድ የምስራች በጣም ልብዎን ያሞቀበትን የህይወትዎን ጊዜ እስቲ መለስ ብለው ያስቡ። ለመጋባት ዕጮኛ የያዙበት; ልጅ የወለዱበት; አዲስ ሥራ የተቀጠሩበት; ወይም አዲስ መኪና ወይ ቤት የገዙበት ጊዜ ሊሆን ይችላል። በጣም ከመደስትዎ የተነሣ ለሌሎች ለመንገር ጓግተው የነበረበት ጊዜ ነው። ደስታን ለሌሎች ማጋራት በጣም አስደናቂ ቢሆንም፥ ለዩኒቨርስ በአጠቃላይ ምርጥ የሚባለው የምስራች የኢየሱስ ታሪክ ነው።በእርሱ ቃል ውስጥ በክርስቶስ በኩል ስላገኘነው ድነት አዳዲስ መረዳቶችን ስናገኝ ሣለ፥ ልባችን በሐሴት ስለሚጥለቀለቅ፥ ለሌላ ሰው ለመንገር እንጓጓለን። ሐዋርያት የሚሰብኩትን ስብከት የኃይማኖት መሪዎች ሊያስቆሟቸው ሲታገሉ በነበረ ጊዜ፥ ጴጥሮስ እንዲህ አወጀ: ‹‹እኛስ ያየነውንና የሰማነውን ከመናገር ወደ ኋላ አንልም።›› (ሐዋ. 4:20)።

“የሚያድነው እና የሚያጸድቀው ዕውነት በልቡ ውስጥ ዝም እንደማያሰኘው እና ከክርስቶስ ጋር ያለውን የሚደነቅ ወዳጅነት ለሌሎች ሰዎች ለማካፈል የተጸነሰ ፍላጎት በልቡ እንዳለው ሰው ማንም ቢሆን ወደ ክርስቶስ በፍጥነት ሊመጣ አይችልም። ምናልባት እኛ የክርስቶስን ጽድቅ ተጎናጽፈን፥ በውስጣችን በሚኖረው መንፈስ የተሞላን እንደሆነ፥ በዝምታ ልንቀመጥ አይቻለንም።”—ኤለን ጂ. ኋይት፤ወደ ክርስቶስ የሚመራ መንገድ, ገጽ. 78. (በእንግሊዝኛው)

በሮሜ መጽሐፍ 1:14–16 ላይ ጳውሎስ እንዲህ ጽፏል:‹‹ግሪኮች ለሆኑትና ላልሆኑት; ለጥበበኞችና ለማያስተውሉ; ዕዳ አለብኝ፤በሮም ለምትኖሩ; ለእናንተም ወንጌልን ለመስበክ የምጓጓው ለዚህ ነው።በወንጌል አላፍርም፤ ምክንያቱም ለሚያምን ሁሉ ለድነት የሚሆን የእግዚአብሔር ኀይል ነው፤ ይህም በመጀመሪያ ለአይሁድ; ቀጥሎም ለአሕዛብ ነው።›› ሐዋርያው ጳውሎስ ስለተለወጠበት ታሪክ ለመናገር ምንም ሙከራ አላደረገም። ልቡን ያጥለቀለቀው በኢየሱስ ያገኘው ሐሴት ነው። ለእርሱ የምስራች ማለት የሚበሰር ነገር በመሆኑ፥ ዝም ሊያሰኘው አልቻለም።

`የእግዚአብሔርን ቃል ስለማካፈል በተመለከተ በኢሳይያስ 50:4;መክብብ 3:1 እና 2ጤሞቴዎስ 4:2 የምናገኘው መሠረታዊ መርህ ምንድነው?`

ህይወታችንን ለክርስቶስ እና ለእርሱ አገልግሎት አሳልፈን ስንሰጥ; ‹‹በጊዜው›› ወይም በትክክለኛው ሰዓት ላይ እርሱ ለከፈታቸው ልቦች የምንናገርበትን በር ይከፍትልናል። እኛ በምናደርጋቸው ምስክርነቶች ሁሉ፥ሦስት መጽሐፍ ቅዱሳዊ መርሆዎችን በህሊናችን መያዝ አለብን፤ ምን እንናገር; እንዴት እንናገር; እንዲሁም መች እንናገር የሚለው ነው።

`በጥቂቱ ከእነማን ጋር ለመገናኘት ዕድል አለ? ደግሞስ ለእነርሱ በተሻለ መንገድ እንዴት ሊመሰክሩላቸው ይችላሉ?`