---
title: 'የእግዚአብሔርን ቃል መተግበር'
date: 12/08/2020
---

የሆነ ሰው በእግዚአብሔር ቃል ውስጥ ያሉ ከሦስት መቶ በላይ ቃልኪዳኖችን ቆጥሮ ነበር። እነዚህ ቃልኪዳኖች እያንዳንዳቸው ‹‹በእኛ ውስጥ እንደሚሠራው እንደ ኀይሉ መጠን; ከምንለምነው ወይም ከምናስበው ሁሉ በላይ እጅግ አብልጦ ማድረግ››(ኤፌ. 3:20) ከሚችለው ከእግዚአብሔር ልብ የሚመነጩ ናቸው። የእግዚአብሔር ቃል ኪዳኖች ለእያንዳንዳችን የሚገባልን የእርሱ ውዴታ ግዴታዎች ናቸው። እነዚህን ቃልኪዳኖች በዕምነት ስንጠማጠማቸው እና ለሌሎችም ሰዎች እንዲሁ እንዲጠማጠሟቸው ስናስተምር ሣለ፥ በረከት ከዓርያም ወደ ህይወታችን ይፈስሳል።

ሐዋርያው ጳውሎስ ስለዚህ ዓይነቱ መለኮታዊ ዕውነታ በሮሜ 8 እንዲህ ሲል አጽንዖት ይሰጥበታል: ‹‹ለገዛ ልጁ ያልሳሳለት; ነገር ግን ለሁላችንም አሳልፎ የሰጠው እርሱ; ሁሉንስ ነገር ከእርሱ ጋር እንደ ምን በልግስና አይሰጠን?›› (ሮሜ. 8:32)። ሐዋርያው ጴጥሮስ ይህንን ቃልኪዳን ግለጽ ሲያደርገው ደግሞ ‹‹በገዛ ክብሩና በበጎነቱ የጠራንን እርሱን በማወቅ ለሕይወትና ለእውነተኛ መንፈሳዊነት የሚያስፈልገንን ሁሉ የመለኮቱ ኀይል ሰጥቶናል።›› (2 ጴጥ. 1:3)። በመስቀል ላይ     በሞተው በክርስቶስ እንዲሁም በሰይጣን እና በኃይላቶቹ እንዲሁም በገሐነም ስልጣናት ላይ ባገኘው ድል ምክንያት፥ በፈሪሃ እግዚእብሔር መንፈሳዊ ህይወት እንድንኖር የሚያስፈልገንን ነገር ሁሉ አዘጋጅቶልናል። መሠረታዊ; አካላዊ የሆነውን ፍላጎታችንን ለማሟላትም ጭምር ቃል ገብቶልናል።

`እስቲ 1 ዮሐንስ 1:7–9 እና ፊልጵስዩስ 4:13፤19ን አነጻጽሯቸው። ምንም እንኳን እነዚህ ቃል ኪዳኖች እርግጥ የተለያዩ ቢሆኑም ቅሉ፥ ስለ እግዚአብሔር ባህርይ የሚነግሩን ነገር ምንድነው? እነዚህ ቃልኪዳኖች በእርስዎ ህይወት ላይ ያመጡት ተጽዕኖ ምንድን ነው?`

በእነዚህ ምንባቦች ውስጥ ያነበብናቸው ቃልኪዳኖች የሚያወሩልን ለየት ስለሚል; ግን በእግዚአብሔር ምስል ውስጥ ካስገባነው በጣም ተመሣሣይ ስለሆነ ነገር ነው። ስለ እግዚአብሔር የፍቅር ይቅርታ; የማይገደብ ጉልበት እንዲሁም ለእኛ መሠረታዊ ፍላጎቶች ደንታ እንደሚሰጠው ይገልጹልናል። እግዚእሔር ለእኛ እጅግ ግድ የሚለው እንደሆነ ትልቅ የሆነ ማስተማመኛ ነው።

`ዕብራውያን 3:19፤4:1–3 እና ማቴዎስ 13:58ን ያንብቡ። እነዚህ ጥቅሶች ዕምነት ምን ያህል እንደሚያስፈልገን የሚነግሩን ነገር ምን ይሆን?`

በመጽሐፍ ቅዱስ ውስጥ እጅግ አያሌ አስደናቂ የእግዚአብሔር ቃል ኪዳኖችን እናገኛለን፤ ደግሞም ከእግዚአብሔር ቃል ያገኘናቸውን ቃል ኪዳኖች በዕምነት ስንጠማጠም እና የተናገረው ክርስቶስ በመሆኑ ስናምንባቸው፥በእነዚህ ቃልኪዳኖች የታመቁት በረከቶች የእኛ ይሆኑልናል። በህይወታችን በቃሉ ውስጥ ያስቀመጠው ቃልኪዳን ዕውን እንዳይሆን ጋሬጣ የሆነው፥ በእግዚአብሔር ችሎታ ላይ ዕምነት የማንጥል በመሆናችን ነው። በዚህ ሣምንት በእግዚአብሔር ቃል ውስጥ ያሉትን የሚደግፉ የተስፋ ቃሎች የሚፈልግ አንድ ሰው ዘንድ እንዲመራዎት ወደ እግዚአብሔር ይጸልዩ።