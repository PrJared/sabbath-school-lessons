---
title: 'ቃሉን ማካፈል'
date: 08/08/2020
---

### ለዚህ ሣምንት ጥናት የሚከተሉትን ጥቅሶች አንብቡ
መዝ. 119:105፤ኤር. 23:29፤ዕብ. 1:1–3; 2 ጢሞ. 3:14–17;1 ዮሐ 1:7–9;መክብብ. 3:1; 2 ጢሞ. 4:2።

> <p>የሣምንቱ ጥናት መሪ ጥቅስ</p>
> “ከአፌ የሚወጣውም ቃሌ; በከንቱ ወደ እኔ አይመለስም፤ ነገር ግን የምሻውን ያከናውናል፤ የተላከበትንም ዐላማ ይፈጽማል።”(ኢሳ.55:11)

ም  ስክርነት ስንወጣ፥ ንግግራችን ኢየሱስን ይወክላል. ዳሩ ግን፥ ያለ መጽሐፍ ቅዱስ ስለ ኢየሱስ የምናውቀው ምን ነገር ይኖራል? ዕርግጡን እናውራና፥ ቅዱስ ቃሉ የሌለን እንደሆነ ስለ ታላቁ ተጋድሎ; ስለ እግዚአብሔር ፍቅር; ስለ ጌታችን ውልደት; ህይወት; አገልግሎት; ሞት; ትንሣዔ እና ዳግም ምጻት ምን ዕውቀት ሊኖረን ይችላል?

ተፈጥሮ ስለ እግዚአብሔር ኃያልነት እና ስልጣን የሚያወራው ነገር ቢኖርም፥ ስለ ድነት ዕቅድ ግን የሚገልጽልን ነገር የለም። ኢየሱስ፥ በመንፈስ ቅዱስ አካል ለብሶ፥ ‹‹ለሰው ሁለ ብርሃን ሰጪ የሆነው እውነተኛው ብርሃን ወደ ዓለም እየመጣ ነበር›› (ዮሐ. 1:9) የሆነ ሆኖ፥ መለኮታዊውን ዕውነት የሚያብራራልን የእግዚአብሔር ቃል ካልኖረን፥ ለልባችን መንፈስ ቅዱስ የሚሰጠን መገለጥ የተገደበ ይሆናል።የተጻፈው የእግዚአብሔር ቃል፥ ህያው ቃል የሆነው የኢየሱስ ንጹህ እና ሙሉ መገለጫ ነው።

ምንም እንኳን የኃይማኖት መሪዎች የእግዚአብሔርን ቃል ያጠኑ ቢሆንም፥አያሌዎች ግን ዋነኛውን መልዕክት ስተዋል። ኢየሱስ እንዲህ አለ ‹‹በእነርሱ የዘላለም ሕይወትን የምታገኙ እየመሰላችሁ; መጻሕፍትን ትመረምራላችሁ፤ እነዚሁ መጻሕፍት ስለ እኔ የሚመሰክሩ ናቸው።››(ዮሐ. 5:39) በትክክል ስንረዳው፥ ከመጽሐፍ ቅዱስ የምናገኘው የትኛውም ነገር የኢየሱስን ባህርይ ውበት የሚያንጸባርቅ ነው።የእግዚአብሔርን ቃል ስንካፈል ደግሞ፥ ዋነኛው ግባችን እኛ ትክክል ሆነን   			    ሌላኛው ሰው መሳሳቱን ለማሳየት ሳይሆን፥ በእያንዳንዱ የምናካፍለው የዕውነት ፈርጅ ውስጥ ኢየሱስን መግለጥ መሆን አለበት። *የዚህን ሣምንት ትምህርት አንብበው ለነሐሴ 9 2012 ሰንበት ይዘጋጁ።