---
title: 'በሐይል የተሞላች ቤተክርስቲያን'
date: 27/07/2020
---

የሐዋርያት ስራ መፅሀፍ “የመንፈስ ቅዱስ ስራ” ተብሎ መጠቀሱ ትክክል ነው። አስደሳች የምስክርነት; የወንጌል ሰበካ እና የቤተ ክርስቲያን እድገት ገድልን የሚዘግብ መፅሀፍ ነው። የሐዋርያት ስራ ራሳቸውን አሳልፈው ሰጥተው በመንፈስ ቅዱስ በመሞላት ለክርስቶስ ቀንተው አለም ላይ ተፅዕኖ ስላሳደሩ ሰዎች የሚተርክ ነው። አስደናቂ የሆነ ውጤትን ማስገኘት የቻሉት ሙሉ በሙሉ በመንፈስ ቅዱስ ላይ በመደገፋቸው ነበር። የእነርሱ ህይወት ራሳቸውን አሳልፈው በሚሰጡ ወንዶች እና ሴቶች ልጆቹ በመጠቀም መንፈስ ቅዱስ ሊሰራ የሚችለው ስራ ማሳያ ነው።

`የሐዋርያት ስራ 2÷41; 42፤ ሐዋ 4÷4 እና 31; ሐዋ 5÷14;42 ፤ ሐዋ 6÷7 እና ሐዋ 16÷5ን ያንብቡ ። በእነዚህ ጥቅሶች ውስጥ ምን ልብ የሚነካ ነገር አገኙ? የሐዋርያት መፅሀፍ ፀሀፊ የሆነው ሉቃስ     እንደነዚህ አይነት ፈጣን እድገቶችን በመዘገብ ሊያስተላልፍ የፈለገው መልዕክት ምንድነው?`

ሉቃስ የሐዋርያት ስራ መፅሐፍን የፃፈበት አላማ በጥንቷ ቤተክርስቲያን ውስጥ መንፈስ ቅዱስ የሰራውን ስራ ለማጋራት ነው። በዚህ የመጀመሪያ ክፍለ ዘመን የመንፈስ ቅዱስ እንቅስቃሴን ለማሳየት የቁጥር መግለጫዎችን መጠቀሙንም ልብ ይበሉ። ይህም የተጠማቂያን ቁጥር ነው። በሐዋ.2÷41; በአንድ ቀን 3000 ሰዎች ስለመጠመቃቸው ይናገራል። በሐዋ.4:4፤ አምስት ሺህ ሰዎች ፤ በሐዋ.5÷14 ላይ ደግሞ ብዙዎች እንደተጨመሩ ይዘግባል። እንደ ሊድያ; እንደ ፊሊጲሲውሱ ወይኒ ጠባቂ; የምዋርተኝነት መንፈስ እንደነበረባት ገረድ ወይም እንደ ኢትዮጵያዊው ጃንደረባ በግለሰብ ደረጃም ቢሆን የመንፈስ ቅዱስን ስራ ሉቃስ ተከታትሎ ይዘግባል። ዋናው ነጥብ ከእያንዳንዱ ከፍተኛ ቁጥር ያለው ጉባኤ ውስጥ እየሱስ ሞቶለት የእግዚአብሔር ልጅ የሆነ ግለሰብ መኖሩ ነው።

አዎን እንድንበዛ እንፈልጋለን ቢሆንም ግን፤ ምስክርነት በአብዛኛው የአንድ ለአንድ ጥረት ውጤት ነው። የአዲስ ኪዳን ቤ/ክ እድገትን ለማፋጠን ፤ አዳዲስ አብያተ-ክርስቲያናት ተተክለዋል። የጥንቷ ቤተክርስቲያን በፍጥነት ካደገችበት ምክንያቶች አንዱ አዳዲስ አጥቢያ ቤተክርስቲያናት ከእርስዋ ስር እየወጡ ይመሰረቱ ስለነበር ነው። ዛሬም ቢሆን ለእኛ እንዴት ያለ ታላቅ ትምህርት ነው።

`የአዲስ ኪዳን ቤተክርስትያን ዋንኛ ትኩረት ተልዕኮዋ ላይ ነበር። በአጥቢያ ቤ/ክ የምናደርጋቸው እንቅስቃሴዎች ሁሉ ዋንኛ ማዕከል ታላቁ ተልዕኮ እንዲሆን ማድረግ የምንችለው እንዴት ነው?`