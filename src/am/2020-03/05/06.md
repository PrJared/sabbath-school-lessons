---
title: 'ህይወትን የሚቀይር የመንፈስ ቅዱስ ሐይል'
date: 30/07/2020
---

የሐዋርያት መፅሐፍ በጥልቀት ሲጠና እግዚአብሔር በመንፈሱ በሰዎች ህይወት ውስጥ የሚሰራውን ድንቅ ያሳየናል። የሐዋርያት ስራ ወንጌል ልክ ባልሆኑ ባህላዊ አስተሳሰቦች እና ልማዶች ላይ ዘላቂ እና ስር-ነቀል ለውጥ የሚያመጣ እንደሆነ እንዲሁም የክርስቶስን ፀጋ እና እውነት በማስተማር ድል የሚቀዳጅ እንደሆነ የሚያሳይ አንድ ተግባራዊ ምሳሌ ነው። መንፈስ ቅዱስ የትም ድረስ ወርዶ ሰዎችን ያገኛቸዋል ፤ እዛው ግን አይተዋቸውም። በመገኘቱ ይለወጣሉ፤ ህይወታቸውም ይታደሳል።

`ሐዋ 16÷11-15;23-24 ; ሐዋ 17÷33; 34 እና ሐዋ 18÷8 ን ያንብቡ። እነዚህ በመፅሐፍ ቅዱሳችን ውስጥ ከምናገኛቸው ጌታን የመቀበል ታሪኮች ጥቂቶቹ ናቸው። እነዚህ የተለያዩ ታሪኮች የእግዚአብሔር ሐይል ከየትኛውም ባህል እና ማንነት የመጡ ሰዎችን የመለወጥ አቅም እንዳለው የሚያሳየን እንዴት ነው?`

የሰዎቹ ብዝሐነት እንዴት የሚያስገርም ነው። ሊድያ ባለፀጋ የአይሁድ ነጋዴ ነበረች; የፊሊጲሲዎሱ ወይኒ ጠባቂ በመሐከለኛ የኑሮ ደረጃ የሚገኝ የመንግስት ሰራተኛ ነበር። መንፈስ ቅዱስ ሁሉንም የማህበረሰብ ክፍሎች መድረስ ይችላል። ወንዶች ሆኑ ሴቶች; ባለፀጋ ሆኑ ድሆች ; የተማሩ ሆኑ ያልተማሩ መንፈስ ቅዱስ ሁሉንም መለወጥ ይችላል። የመጨረሻዎቹ ሁሉቱ ገፀባህሪያትም እንዲሁ አስደናቂ ናቸው። ሐዋ 17÷34 የኦርዮስ ፋጐሱን ዲዮናስዮስ መለወጥ ያስረዳናል። የአቴና አሪዮስ ፋጎሳውያን በፍርድ ቤት የሚፈርዱ የዳኞች ማህበር ናቸው። እጅግ የተከበሩ እና ወሳኝ የግሪክ ማህበረሰብ አባላት ነበሩ።

በመንፈስ ቅዱስ ሐይል፤ የሐዋርያው ጳውሎስ አገልግሎት የማህበረሰቡ ከፍተኛ መደብ አባላትን ሳይቀር ደረሰ። ቀርስጶስ (ሐዋ 18÷8) የአይሁድ ምኩራብ አለቃ ነበር። የአይሁድ ብሉይ ኪዳን አስተምህሮ የጠለቀ እውቀት የነበረው ሰው ነበር፤ ይሁንና መንፈስ ቅዱስ ያንንም አልፎ ህይወቱን ቀየረው። እነዚህ የታሪክ ማጣቀሻዎች የእግዚአብሔርን ቃል እያካፈልን ስለ ክርስቶስ በምንመሰክርበት ጊዜ ከየትኛውም አመጣጥ ; ባህል; ትምህርት እና እምነት የተገኙም ቢሆን፤ በሰዎቹ ህይወት ውስጥ መንፈስ ቅዱስ አስደናቂ ነገሮችን የማድረግ ሐይል እንዳለው ነው።

መንፈስ ቅዱስ ማንን መድረስ ማንን ደግሞ አልፎ መሔድ እንደሚችል መገመት አንችልም ፤ መገመትም የለብንም። የኛ ስራ ወደ ህይወታችን ለመጡ ነፍሳት ሁሉ መመስከር ነው። የተቀረውን ጌታ ያከናውናል። የክርስቶስ ሞት አለምአቀፋዊ ነው። 

`ማለትም ለሁሉም ሰብዓዊ ፍጡር የተደረገ መስዋዕትነት ነው። ይህ ወሳኝ የሆነ እውነት ማንም ሰው ከድነት ተስፋ ውጪ እንዳልሆነ የሚያስረዳን እንዴት ነው?`