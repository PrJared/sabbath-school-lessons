---
title: 'በመንፈስ የተሞላ ምስክርነት'
date: 25/07/2020
---

### ለዚህ ሳምንት ጥናት 
ዮሐ.15÷26;27; ሐዋ.2÷41;42; ሐዋ.8÷4 ዕብ.4÷12; ሐዋ.17÷33; 34 ; ሐዋ. 18÷8 ያንብቡ ።

> <p>የሣምንቱ ጥናት መሪ ጥቅስ</p>
> “ከጸለዩም በኋላ  ተሰብስበው የነበሩበት ስፍራ ተናወጠ፥ በሁሉም መንፈስ ቅዱስ ሞላባቸው፥ የእግዚአብሔርንም ቃል በግልጥ ተናገሩ።” (ሐዋ.4÷31)

ኢ  የሱስ ክርስቶስ የቀደሙ አማኞችን “ወደ አለም ሁሉ ሔደው ወንጌል እንዲሰብኩ” (ማር 16÷15) ሲያዛቸው ከቶ የማይቻል ተልዕኮ መስሏቸው ሊሆን ይችላል። እንዴት ብለው ያንን ታላቅ ትዕዛዝ ይወጡታል? ቁጥራቸው ጥቂት ነበር። ሐብታቸውም የተመናመነ ነበር። በአብዛኛው ያልተማሩና ከተራው ማህበረሰብ የተውጣጡ ነበሩ። ነገር ግን ከተለመደው ውጪ ታላቅ ተልዕኮን እንዲወጡ የሚያስችላቸው ታላቅ አምላክ ነበራቸው። ኢየሱስም እንዲህ በማለት ተናገረ “ነገር ግን መንፈስ ቅዱስ በእናንተ ላይ በወረደ ጊዜ ኃይልን ትቀበላላችሁ፥ በኢየሩሳሌምም በይሁዳም ሁሉ በሰማርያም እስከ ምድር ዳርም ድረስ ምስክሮቼ ትሆናላችሁ” (ሐዋ.1÷8) የመንፈስ ቅዱስ መሞላት ነበር የመስቀሉን እውነት አለምን በሚቀይር መልክ እንዲያስተላልፉ ሐይል የሆናቸው።

መንፈስ ቅዱስ ምስክርነታቸውን ውጤታማ አደረገው። በጥቂት አስርት አመታት ወንጌል አለምን አነቃነቀ። የሐዋርያት ስራ እነዚህ አማኞች “አለምን እንዳወኩ” (ሐዋ።17÷6) ይነግረናል። ሐዋርያው ጳውሎስ ደግሞ ወንጌል “ከሰማይ በታች ላለ ፍጥረት ሁሉ” እንደተሰበከ ይነግረናል። (ቆላ 1÷23) በዚህ ሳምንት ጥናታችን፤ምስክርነታችንን በማበርታት መንፈስ ቅዱስ የሚጫወተውን ሚና እንመለከታለን። ለስድስተኛው ሰንበት ትምህርት ለመዘጋጀት የዚህን ሳምንት ትምህርት ያጥኑ።