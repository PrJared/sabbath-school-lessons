---
title: 'ተጨማሪ ሐሳብ'
date: 31/07/2020
---

የኤለን ጂ ዋይትን Acts of Apostles” የሚል መፅሐፍ “The gift of the spirit” የሚል ምዕራፍ ገፅ 47-56 ያንብቡ። በድነት እቅዱ ላይ መንፈስ ቅዱስ ከእግዚአብሔር አብ እና ከእየሱስ ክርስቶስ ጋር ይተባበራል። ለምስክርነት በምናደርጋቸው እንቅስቃሴዎች ሁሉ ፤ ሰዎችን በማዳን ተግባር እርሱን እየተባበርነው ነው። የምንመሰክርበትን ዕድል ይከፍትልናል። በእግዚአብሔር ቃል በኩል እውነትን በመግለጥ የሰዎችን አዕምሮ ያበራል።ያሰሩንን የአስተሳሰብ ብዥታዎችን ቀንበር ሰብሮ ነፃ ያወጣናል; የጠራ የእውነት መረዳት እንዳይኖረን በሚጋርዱን የባህል ማነቆዎች ላይ ድል ያቀዳጀናል። እንዲሁም ካሰሩን ክፉ የልማድ ትብታቦች ፈቶ ያወጣናል።

ለእየሱስ በምንመሰክርበት ጊዜ ፤ ከመንፈስ ቅዱስ ጋር እየተባበርን መሆኑን ማስታወስ አስፈላጊ ነው። እኛ እዛ ከመድረሳችን በፊት እርሱ የሰዎችን ልብ ለወንጌል በማዘጋጀት ስራ ላይ ተጠምዶ ነው የቆየው። በበጎነት በምናደርጋቸው ተግባራት; በምናካፍላቸው ምስክርነቶች; በምናስጠናቸው የመፅሐፍ ቅዱስ ክፍሎች; በምናድላቸው ትራክቶች እና ፅሁፎች ወይም በምንሳተፍባቸው የወንጌል ጥረቶች     የሰዎችን ልብ ሊያነቃቃ አብሮን ይሆናል። ያንን ግለሰብ ጥለን ከሔድን በኋላም ወደ ድነት የሚያደርሰውን መረጃ እያቀበለ ስራውን ይቀጥላል።

**የመወያያ ጥያቄዎች**

`1.ከሰንበት ትምህርት ክፍል አባላቶቻችሁ ጋር በእናንተ ምስክርነት አልፎ መንፈስ ቅዱስ በሐይል ሲሰራ ያስተዋላችሁበትን አጋጣሚ ያካፍሉ።`

`2.እምነትዎን የማካፈል ፍርሐት ወይም መጨናነቅ ገጥሞት ያውቃል? የመንፈስ ቅዱስ አገልግሎትን መረዳት ይህንን ፍርሀት ሊቀንስ የሚችለው በምን መልክ ነው?`

`3.በዚህ ሳምንት ጥናታችን በምስክርነት ወቅት መንፈስ ቅዱስ ስለሚያከናውናቸው “ተግባራት” ተመልክተናል። ከዚህ ውጪ በምስክርነት ወቅት መንፈስ ቅዱስ እኛን የሚያግዝባቸውን መንገዶች ያብራሩ። ነፍሳትን ለማዳን የምስክርነት ስራ ለመስራት መንፈስ ቅዱስ እኛን የሚያስታጥቀን እንዴት ነው?`

`4.ትምህርቱ መፅሐፍ ቅዱስ የምስክርነታችን ማዕከል እንደሆነ ይናገራል። ለመሆኑ መፅሐፍ ቅዱስ የእምነታችን እና የምስክርነታችን ቁልፍ ቦታ የያዘበት ምክንያት ምንድነው? በመፅሐፍ ቅዱስ እንደሚያምኑ እየተናገሩ፤ ነገር ግን በስውር፤ ያለውን ስልጣን እና መልዕክት ከሚያንኳስሱ ሰዎች ወጥመድ ማምለጥ የምንችለው እንዴት ነው?`