---
title:  ኢየሱስ እና ሕጉ
date:  13/04/2020
---

`ማቴዎስ 5:17-20ን; እና ማቴዎስ 23:2;3 ን ያንብቡ። በዚህ አውድ ስር ኢየሱስ እያለ ያለው ምንድን ነው?`

ኢየሱስ ደቀመዛሙርቱን ያስተማራቸው የእግዚአብሔርን ቃል እና ሕጉን እንዲከተሉ ነው። በእርሱ ዘንድ የቅዱሳት መጽሐፍትን ስልጣን ወይም አስፈላጊነት ጥርጣሬ ውስጥ የሚከት በፍጹም ምንም አይነት ፍንጭ አልነበረም። በተጻራሪው ያለምንም ማቋረት በተከታታይ እንደ የመለኮት ስልጣን ምንጭ ይጠቅሰው ነበር። እናም ለሰዱቃውያን እንዲህ አላቸው ‹‹ ኢየሱስም መልሶ እንዲህ አላቸው፦ መጻሕፍትንና የእግዚአብሔርን ኃይል አታውቁምና ትስታላችሁ። ›› (ማቴ 22:29)። ለኢየሱስ የመጽሐፍ ቅዱስ እውቀት; እና አስተምህሮቱን ብቻውን ማወቅ አስፈላጊ የሆነውን እውነትን ለማወቅ በቂ አልነበረም።

`ማቴዎስ 22:37-40 ለሙሴ ሕግ ኢየሱስ ስላለው እይታ/አመለካከት ምንድን ነው የሚነግረን?`

ለህግ አዋቂው በተናገረው በዚህ ቃል ኢየሱስ ከ1500 አመታት በፊት ለሙሴ የተሰጡትን አስርቱን ትእዛዛት አጠቃለላቸው። እዚህ ላይ ኢየሱስ በብሉይ ኪዳን ሕግ ላይ ትኩረት እንዳደረገ እና ወደ ከፍተኛ ደረጃ ከፍ እንዳደረገው ልንገነዘብ ይገባል። በርካታ ክርስቲያኖች እዚህ ላይ ልክ አዲስ ትእዛዝ እንደተሰጠ በማሰብ የተሳሳተ ድምዳሜ ላይ ይደርሳሉ ። እናም የብሉይ ኪዳን ሕግ አሁን በአዲስ የአዲስ ኪዳን ወንጌል እንደተተካ ያስባሉ። ነገር ግን እውነታው ኢየሱስ ያስተማረው ትምህርት የተመሰረተው በብሉይ ኪዳን ሕግ ላይ ነው። ክርስቶስ ሕጉን በሙላት ከገለጠ እና ግልጽ ካደረገ በኋላ ‹‹ ‹ በእነዚህ ሁለት ሕግጋት › ›› (አስርቱን ትእዛዛት አጠር አድርጎ የመጀመሪያዎቹ አራቱ በሰው እና በመለኮት ግንኙነት ላይ ሲያተኩሩ ቀጣዮቹ ስድስቱ ደግሞ በሰዎች የእርስ በእርስ ግንኙነት ላይ ያተኩራሉ) ›› ‹በእነዚህ በሁለቱ ትእዛዛት ሕጉም ሁሉ ነቢያትም ተሰቅለዋል።›(ማቴ 22:40) ። በዚህ መንገድ ኢየሱስ እንዲሁ ሁሉንም የብሉይ ኪዳን ከፍ አደረገ ‹‹ ሕግ እና ነብያትን›› ባለ ጊዜ ይህ በአጭሩ ሕግን; ነብያትን እና ጽሑፎችን መጠቆሙ ነበር ወይም ሁሉንም ; ሶስቱን ; የብሉይ ኪዳን ክፍሎችን ማለት ነው።

‹‹ እርሱ (ክርስቶስ) ወደ ቅዱሳት መጽሐፍት ሲያመላክት በስልጣናቸው አጠያያቂ እንዳልሆኑ አድርጎ ነው እናም እኛም እንደዚህ ልንደርግ ይገባል። መጽሐፍ ቅዱስ ልክ ሊወሰን የማይችለው እግዚአብሔር ቃል እንደሆነ ሊወሰድ ይገባል። የሁሉም ግጭቶች መጨረሻ እና ለእምነቶች ሁሉ መሰረት እንደሆነ መቅረብ አለበት። ›› (Ellen G. White, Christ’s Object Lessons, pp. 39, 40)

`ምንአልባት ካላ ምን አይነት ተወዳዳሪ የስልጣን ምንጭ (ቤተሰብ; ፍልስፍና እና ባህል) ነው እራስዎን ለእግዚአብሔር ቃል እንዳይሰጡ የሚጻረርዎት?`