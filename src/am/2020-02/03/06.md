---
title:  ሐዋሪያቶች እና መጽሐፍ ቅዱስ
date:  16/04/2020
---

የአዲስ ኪዳን ጸሐፊዎች መጽሐፍ ቅዱስን ያቀረቡበት መንገድ ልክ ኢየሱስ ባቀረበበት አይነት ነው። ስለ መለኮታዊ አስተምህሮ; ሞራል እና የትንቢቶች መፈጸምን በተመለከተ ብሉይ ኪዳን ለእነርሱ ስልጣን ያለው የእግዚአብሔር ቃል ነበረ። እነዚህ ሰዎች የተናገሩት ወይም በስልጣኑም ወይም ስለየትኛው የመጽሐፍ ቅዱስ ክፍል እውነተኛነት ጥያቄ ያነሱበትን ምንም; የትም አናገኝም።

**እነዚህ ከታች ያሉ ክፍሎች/መልዕክቶች ሐዋሪያት እንዴት የእግዚአብሔርን ቃል ስልጣን እንዳስተዋሉ ምን ያስተምሩናል?**

`ሐዋ 4: 24-26`

`ሐዋ 13: 32-36`

`ሮሜ 9:17`

`ገላ 3:8`

አስተውሉ! በእነዚህ መልዕክቶች ውስጥ ቅዱሳት መጽሐፍት እና የእግዚአብሔር ድምጽ እንዴት እንደተመሳሰሉ። በሐዋሪያት ሥራ 4 በመንፈስ ቅዱስ ከመሞላት በፊት ሐዋሪያት ስለ ጴጥሮስ እና ዮሐንስ መፈታት እግዚአብሔርን እያመሰገኑ ነበር። በምስጋናቸው ውስጥ ድምጻቸውን ከፍ አድርገው እግዚአብሔርን እንደ ፈጣሪ እውቅና ሲሰጡ እና በባሪያው በዳዊት በኩል እንደተናገረ ድምጻቸውን ከፍ አድረገው ተናግረዋል። ያ ማለት የዳዊት ቃል የእግዚአብሔር ቃል ነበር ማለት ነው። በ ሐዋሪያት ሥራ 13: 32-36; ዳዊት በሐዋሪያው ጳውሎስ ተጠቅሷል። ነገር ግን ቃሎቹ የእግዚአብሔር ባህሪ ነበራቸው ቁጥር 32 እንዲህ ይላል ‹‹እኛም ለአባቶች የተሰጠውን ተስፋ የምስራቹን ለእናንተ እንሰብካለን፤ ››

ጳውሎስ በሮሜ 9:17 እግዚአብሔርን አንደ ባለቤት ሲጠቀምበት ‹‹መጽሐፍ ›› የሚልን አባባል ተጠቅሟል ። ‹‹ መጽሐፍ ፈርዖን›› ሲል በእርግጥ ‹‹እግዚአብሔር ለፈርዖን እንዳለው›› ብሎም ሊያስቀመጥ ይችል ነበር። በገላቲያ 3:8 ‹‹መጽሐፍ›› ለሚለው አባባል ባለቤት ሆኖ ‹‹እግዚአብሔር››ተቀምጧል; ይህ ምን ያህል   			      እግዚአብሔር እና የእግዚአብሔር ቃል ቅርበት እንዳላቸው ያሳያል። በእርግጥ የአዲስ ኪዳን ጸሐፊዎች በተመሳሳይ መልኩ በብሉይ ኪዳን ላይ ሲያርፉ ልክ እንደ የእግዚአብሔር ቃል አድርገው ነው። በመቶዎች የሚቆጠሩ ጥቅሶች አሉ በአዲስ ኪዳን እንደ የእግዚአብሔር ቃል የተጠቀሱ። አንድ ምሁር 2688 ግልጽ የሆኑ ማጣቀሻዎችን ዝርዝር አውጥቷል። 400 ከ ኢሳያስ መጽሐፍ; 370 ከ መዝሙረ ዳዊት; 220 ከዘጸአት ወዘተ። አንዱ ደግሞ በእነዚህ ላይ በተዘዋዋሪ የተጠቀሱን; መልዕክቶችን እና ጭብጦችን ቢያነሳ ዝርዝሩ ከዚህም በላይ ይሆናል።

መጽሐፍቱ በብሉይ ኪዳን ማጣቀሻዎች የተሟሉ ሲሆን አብዛኛውን ጊዜ የሚጀምሩት ‹‹ ››ተጽፏል›› በሚል ሐረግ ነው። (ማቴ 2:5; ማር 1:2; 7:6; ሉቃ 2:23; 3:4; ሮሜ 3:4;8:36; 9:33; 1ኛ ቆሮ 1:19; ገላ 4:27; 1ኛ ጴጥ 1:16)። እነዚህ ሁሉ የሚያረጋግጡት በብሉይ ኪዳን መጽሐፍት ለኢየሱስ አስተምህሮ መሰረት እና ሐዋሪያትም የሚያርፉባቸው እንደሆኑ ነው።

`በመጽሐፍት ላይ ያለውን ስልጣን ዝቅ አድርገን እንድናይ የሚያደርጉ የትኛውም አይነት ሐሳቦች አደገኛ እንደሆኑ እነዚህ ምሳሌዎች ሊያስተምሩን የሚገባው ምንድን ነው?`