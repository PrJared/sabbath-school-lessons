---
title:  የኢየሱስ እና የሐዋሪያት የመጽሐፍ ቅዱስ እይታ
date:  11/04/2020
---

### ለዚህ ሳምንት ጥናት የሚከተሉትን ጥቅሶች ያንብቡ
ማቴ 4:1-11; ማቴ 22:3740; ሉቃ 24:13-35; 44;45 ; ሉቃ 4: 25-27; ሐዋ 4: 24-26

> <p>የሣምንቱ ጥናት መሪ ጥቅስ</p>
> ‹‹ እርሱም መልሶ፦ ሰው ከእግዚአብሔር አፍ በሚወጣ ቃል ሁሉ እንጂ በእንጀራ ብቻ አይኖርም ተብሎ ተጽፎአል አለው። ›› (ማቴ 4: 4)

በ  ሚያሳዝን ሁኔታ በዚህ ድህረ-ዘመናዊ ጊዜ መጽሐፍ ቅዱስ በሰፊው እየተተረጎመ ያለው አተረጓጎሙን እና ስልጣኑን ጥያቄ ውስጥ ባስገቡ የፈላስፋዎች መነጽር ስር ነው። በእርግጥ መጽሐፍ ቅዱስ በብዛት የሰው ልጅ ገና ባላደገበት በጥንት ጊዜ የነበረ አስተሳሰብ; በዚህ ዘመን ያለውን አለም ለማስተዋል በማይችልበት ሁኔታ ላይ ያለ አስተሳሰብ እንደሆነ ይታያል። በተመሳሳይ ጊዜ መንፈሳዊ ነገሮቹ ተረስተዋል ወይም ከምስሉ ተወግደዋል; መጽሐፍ ቅዱስን እግዚአብሔር ሰብአዊን ፍጥረት ያየበት ከመሆን ይልቅ ሰው እግዚአብሔርን ወዳየበት ዶሴነት ተቀይሯል። እናም ውጤቱ በዳርዊን አስተሳሰብ እና ዘመናዊ ፍልስፍና ዘመን መጽሐፍ ቅዱስ በስፋት እንደማይረባ ተወስዷል።

ቢሆንም ግን ይህን አቋም እኛ ሙሉ በሙሉ አንቀበልም። ከዚህ ይልቅ በመንፈስ ቅዱስ በመነዳት ሁሉንም ጽሑፍ ኢየሱስ እና ደቀመዛሙርት ብሉይ ኪዳንን ; በዚያን ጊዜ የነበራቸው ብቸኛው መጽሐፍ ቅዱስን ማለት ነው ; የተረዱበትን መንገድ በማጥናት መመልከት እንችላለን። እንዴት ነበር የተገለጹትን ሰዎች; ቦታዎች እና ኩነቶች ያገናኙት? ግምቶቻቸው እና ለመተርጎም የተጠቀሙባቸው ተጓዳኝ መንገዶች ምን ነበሩ? የተሳሳተ መረዳት ካላቸው እና ግምታቸው ወደ የእግዚአብሔር ቃል ክህደት እና ጥርጣሬ ከሚወስዱን ሰዎች ይልቅ የእነዚህን (የኢየሱስን እና የሐዋሪያትን)       መንገድ እና መረዳት እንከተል። የዚህን ሳምንት ትምህርት ለሚያዚያ 10 ሰንበት አጥንተው ይዘጋጁ።