---
title:  ተጽፏል
date:  12/04/2020
---

በመጥምቁ ዮሐንስ የተደረገው የኢየሱስ ጥምቀት ለአዳኙ አገልግሎት መጀመሪያ መለያ ነበር; ያን ተከትሎ ኢየሱስ በመንፈስ ቅዱስ ተመርቶ ወደ ምድረበዳ ሔደ; ደካማ በሆነው የሰብአዊ ሁኔታ ውስጥ ሆኖ በሠይጣን ተፈተነ።

`ማቴዎስ 4:1-11ን ያንብቡ። በምድረበዳ የሰይጣንን ፈተና ኢየሱስ እንዴት ነበር የተቋቋመው? ከዚህ ላይ ስለ መጽሐፍ ቅዱስ ልንማር የሚገባን ምንድን ነው ?`

በምግብ ፍላጎት ሲፈተን ኢየሱስ ‹‹ ‹እርሱም መልሶ፦ ሰው ከእግዚአብሔር አፍ በሚወጣ ቃል ሁሉ እንጂ በእንጀራ ብቻ አይኖርም ተብሎ ተጽፎአል አለው። ›› በማለት ነበር የመለሰው። ኢየሱስ ወደ ኋላ ሔዶ ሕያውን ቃል ; የመጨረሻውን እና ምንጩን ጠቀሰ። በዚህ መንገድ የመጽሐፍ ቅዱስን ስልጣን አረጋገጠ። በአለም መንግስታት እና በክብራቸው ኢየሱስ በተፈተነ ጊዜ ‹‹ያን ጊዜ ኢየሱስ፦ ሂድ፥ አንተ ሰይጣን ለጌታህ ለአምላክህ ስገድ እርሱንም ብቻ አምልክ ተብሎ ተጽፎአልና ። ›› (ማቴ 4:10; ሉቃ 4:8 ) በማለት መለሰ።

እዚህ ላይ ትክክለኛው አምልኮ ትኩረቱ እግዚአብሔር ላይ እንጂ በሌላ ነገር ላይ እንዳልሆነ አስታወሰን; እናም ለቃሉ እራስን መስጠት እውነተኛው አምልኮ ነው። በመጨረሻ ; በሚታይ ፍቅር ላይ እና በመዳፈር ላይ በነበረው ፈተና ኢየሱስ ሲመልስ ‹‹ ኢየሱስም፦ ጌታን አምላክህን አትፈታተነው ተብሎ ደግሞ ተጽፎአል አለው። ›› (ማቴ 4:7 እና ሉቃ 4:12)። በሁሉም ፈተናዎች ኢየሱስ ሲመልስ ‹‹ ተጽፏል ›› ከሚል ቃል ጋር ነበር። ያም ከሰይጣን ጥቃት እና ፈተና ጋር ለመጋፈጥ ኢየሱስ ወደ እግዚአብሔር ቃል በቀጥታ ነበር የሔደው; ወደ ሌላ አልነበረም። ይህ ለሁላችን በጣም ሐይለኛ ትምህርት   			      ሊሆነን ይገባል። መጽሐፍ ቅዱስ እና መጽሐፍ ቅዱስ ብቻ የመጨረሻው እና ብቸኛው መመዘኛ እና የእምነታችን መሰረት ሊሆን ይገባል። አዎ! ለባላጋራው ጥቃት መመከቻ ኢየሱስ የተጠቀመው መንገድ መጽሐፍ ቅዱስ እና መጽሐፍ ቅዱስን ብቻ ነበር። ኢየሱስ እግዚአብሔር ነው; ነገር ግን ሰይጣንን በተቋቋመበት ጊዜ እራሱን ሙሉ ለሙሉ ለእግዚአብሔር ቃል ሰጠ።

አማራጭ አልነበረም; በጣም የተራቀቀ; ውስብስብ ክርክር አልነበረም ; የግል የሆነ የጥላቻ የቃላት ልውውጥ አልነበረም። ከዚያ ይልቅ በጣም ቀላል ነገር ግን ቆይታው መሰረት ባለው የመጽሐፍ ቅዱስ ቃል ላይ ነበር ። ለክርስቶስ መጽሐፍ ቅዱስ ታላቅ ስልጣን እና ታላቅ ሐይል አለው። በዚህ መንገድ አገልግሎቱ በተረጋገጠ መሰረት ተጀመረ እና በመጽሐፍ ቅዱስ ተአማኒነት ላይ መገንባቱን ቀጠለ።

`እንዴት ነው በእግዚአብሔር ቃል ላይ መመካት እና እራስን መስጠትን መማር የምንችለው?`