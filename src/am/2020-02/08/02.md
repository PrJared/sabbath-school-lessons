---
title:  በመጀመሪያ
date:  11/05/2020
---

`ዘፍ 1:1ን ያንብቡ። ምን አይነት የጠለቀ እውነት ነው በዚህ ላይ የተገለጠው?`

መጽሐፍ ቅዱስ ፍጹም ላቅ ባለ እና ጠለቅ ባሉ ቃላቶች ይጀምራል; ቀላል የሆኑ ቃላት ነገር ግን በጥንቃቄ ሲያጠኗቸው ሊለካ የማይችል ጥልቀት አላቸው። በእርግጥ በፍልስፍና ትልቁ ጥያቄ በማንነታችን ዙሪያ ያለው ነው። ለምንድን ነው እዚህ ያለነው እናም እንዴት እዚህ መጣን የሚሉት በመጽሐፍ ቅዱስ የመጀመሪያ ዓረፍተ ነገር ላይ ተመልሰዋል። እግዚአብሔር ቀደም ሲል ግልጽ በሆነ ጊዜ ስለፈጠረን አሁን አለን። ከምንም ነገር አልወጣንም ወይም አንዲሁ በአጋጣሚ ; ያለምንም አላማ እና ባልታቀደ አቅጣጫ አሁን ዘመናዊው ሳይንስ ባስቀመጠው ሳይንሳዊ ቀመር እንደሚያስተምረው ባለ መንገድ ወደ መኖር አልመጣንም። የዳርዊናውያን ዝግመተ ለውጥ ከቅዱሳት መጽሐፍት ጋር በየትኛውም አቅጣጫ ይጻረራል። እናም ከመጽሐፍ ቅዱስ ጋር ለማቀራረብ አንዳንዶች የሚደርጉት ሙከራ ክርስቲያኖችን ቂል ያስመስላቸዋል።

በጊዜ ውስጥ ግልጽ በሆነ ሰዓት ላይ በእግዚአብሔር ተፈጥረናል። ‹‹ በመጀመሪያ ›› የሚለው ቃል ከዚያ በፊት እግዚአብሔር እንደነበረ አመላካች ነው። ያ ማለት እግዚአብሔር ጊዜ ከመፈጠሩ እና በየቀኑ ዙር ‹‹ ማታ እና ጠዋት ›› ከመባሉ በፊት ; አለም ከጸሐይ እና ከጨረቃ ጋራ ባላት ግንኙነት መለያ ከመቀመጡ እና በወራት እና በአመታት ከመገለጹም በፊት ነበረ ማለት ነው። ይሔ ፍጹም የሆነ ጅማሮ በሌሎች መጽሐፍት ክፍልም ያስተጋባል ይደገፋልም ። እንዲሁም ያለማቋረጥ ተፈጥሮን እና የእግዚአብሔርን ፈጠራዊ የስራን መንገድ ያረጋግጣል(ዮሐ 1:1-3)።

`ዮሐንስ 1: 1-3 እና ዕብራውያን 1: 1;2ን ያንብቡ። የፍጥረት ወኪል ማነው? በመስቀል ላይ መሞቱ ምን ማለት እንደሆነ ያስቡበት።`

መጽሐፍ ቅዱስ የፍጥረት ወኪል ኢየሱስ እንደሆነ ያስተምራል። መጽሐፍ ቅዱስ ‹‹ሁሉ በእርሱ ሆነ፥ ከሆነውም አንዳች ስንኳ ያለ እርሱ አልሆነም። ›› (ዮሐ 1:3) ይላል። በኢየሱስ ‹‹ዓለማትን በፈጠረበት በልጁ ›› (ዕብ 1:1;2) ይላል። ሁሉም ነገር ምንጫቸውን ከኢየሱስ ከመጀመሪያው ስላገኙ በመጨረሻም የጀመረውን እንደሚጨርስ ተስፋ አለን። ምክንያቱም አርሱ ‹‹አልፋና ኦሜጋ ነው›› ‹‹ የመጀመሪያው እና የመጨረሻው›› (ራዕይ 1:8 ራዕ 22:13)።

`በእግዚአብሔር መፈጠርን ማወቅ ምን አይነት ልዩነትን ያመጣል? አስቡት ይህንን የማታምኑ ቢሆን። እንዴት ነበር እራስዎን እና ሌሎችን የሚመለከቱት እናም ለምን?`