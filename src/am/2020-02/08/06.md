---
title:  ፍጥረት; ውድቀቱ እና መስቀሉ
date:  15/05/2020
---

መጽሐፍ ቅዱስ በፍጥረት; በውድቀት; በመሲሁ የመምጣት ተስፋ እና የመጨረሻ ድነት መካከል የማይቆራረጥ ግንኙነትን ያቀርባል። እነዚህ ዋና ዋና ኩነቶች ለሰብአዊያን የድነት ታሪክ መሰረት ሆነዋል።

`ዘፍጥረት 1:31; ዘፍጥረት 2:15-17; እና ዘፍጥረት 3:1-7ን ያንብቡ። በእግዚአብሔር እንከን አልባ ፍጥረት ላይ ምንድነው የሆነው?`

እግዚአብሔር ፍጥረቱን ‹‹ መልካም ነበር ›› (ዘፍ 1:31) ሲል አውጇል። ‹‹ ፍጥረት አሁን ተጠናቋል … ኤደን በምድር ላይ ፈክታለች። አዳም እና ሔዋን የህይወትን ዛፍ ያለማንም ከልካይ ያገኙ ነበር። የሐጢያት ድንኳን ወይም የሞት ጥላ ደህና በሆነው ፍጥረት ላይ አልነበረም ››(ኤለን ጅ ኋይት አበው እና ነብያት ገጽ 47)። እግዚአብሔር አዳምን እና ሔዋንን ከተከለከለችው ዛፍ እንዳይበሉ ነገር ግን ከበሉ በእርግጠኝነት ሞትን እንደሚሞቱ አስጠንቅቋቸው ነበር(ዘፍ 2: 15-17)። እባብ ንግግርን የጀመረው በጥያቄ ነበር; እናም እግዚአብሔር ካለው ጋር በፍጹም የማይሔድ ነበር ; ‹‹ ‹በእርግጥ አትሞቱም › ››(ዘፍ 3: 4 )። ሰይጣን ለሔዋን ታላቅ እውቀት እንደምታገኝ እና እግዚአብሔርን እንደምትመስል ቃል ገባላት; እናም በእርግጥ እርሷም አመነችው።

`ጳውሎስ እንዴት አድርጎ ነው በዘፍጥረት 2:15 -17 ላይ ያለውን የእግዚአብሔርን ቃል ያረጋገጠው? ሮሜ 5:12ን እና ሮሜ 6:23ን ያንብቡ እነዚህ አስተምህሮዎች ከ ቴስቲክ(ፈጣሪ እንዳለ የሚያምኑ) ዝግመተ ለውጥ ጋር እንዴት ነው የሚገናኘው?`

በመጽሐፍት የኋለኞቹ የመጽሐፍ ቅዱስ ጸሐፊዎች የቀደመውን የመጽሐፍ ቅዱስ ቃላት እና ተጨማሪ እይታዎችን እንደጨመሩ ማየት እንችላለን። በሮሜ 5-8 ጳውሎስ ስለ ሐጢያት እና ስለ ድነት ውበት ጽፏል ‹‹ ስለዚህ ምክንያት ኃጢአት በአንድ ሰው ወደ ዓለም ገባ በኃጢአትም ሞት፥ እንደዚሁም ሁሉ ኃጢአትን ስላደረጉ ሞት ለሰው ሁሉ ደረሰ፤›› (ሮሜ 5:12) ። ነገር ግን የዝግመተ ለውጥ አቀራረብ ሞት ከሰብአዊነት በፊት ለሚሊዮን አመታት እንደነበረ ነው። ይህ ሐሳብ ሐጢያትን በተመለከተ ባለው በመጽሐፍ ቅዱሳዊው አስተምህሮ ላይ; በክርስቶስ የመስቀል ላይ የምትክ ሞት; እና በድነት እቅድ ላይ ጠንከር ያለ ተጽዕኖ አለው።

ሞት ከሐጢያት ጋር ካልተገናኘ የሐጢያት ዋጋ ሞት አይደለም (ሮሜ 6:23); እናም ክርስቶስ ለሐጢያታችን የሚሞትበት ምንም ምክንያት የለውም ማለት ነው። ስለዚህ ፍጥረት; ውድቀት እና መስቀሉ መውጫ በሌለው ግንኙነት የተሳሰሩ ናቸው። የመጀመሪያው አዳም ከመጨረሻው አዳም ጋር ተያይዟል(1ኛ ቆሮ 15:45;47)። በዳርዊናውያን ዝግመተ ለውጥ ማመን ምንም እንኳን አንዳንድ የእግዚአብሔራዊ ሐሳቦች በሒደቱ ውስጥ ቢኖሩም የክርስትናን ዋና መሰረት የሚንድ ነው።