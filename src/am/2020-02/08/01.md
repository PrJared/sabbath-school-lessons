---
title:  ፍጥረት; ዘፍጥረት እንደ መሠረት- ክፍል 1
date:  10/05/2020
---

### ለዚህ ሳምንት ጥናት የሚከተሉትን ጥቅሶች ያንብቡ
ዮሐ 1:1-3; ዘፍ 1:3-5; ዘጸ 20:8-11; ራዕይ 14:7; ማቴ 19: 3-6; ሮሜ 5:12ን ያንብቡ።

> <p>የሣምንቱ ጥናት መሪ ጥቅስ</p>
> ‹‹ በመጀመሪያው ቃል ነበረ፥ ቃልም በእግዚአብሔር ዘንድ ነበረ፥ ቃልም እግዚአብሔር ነበረ። ይህ በመጀመሪያው በእግዚአብሔር ዘንድ ነበረ። ሁሉ በእርሱ ሆነ፥ ከሆነውም አንዳች ስንኳ ያለ እርሱ አልሆነም። በእርሱ ሕይወት ነበረች፥ ሕይወትም የሰው ብርሃን ነበረች። ›› (ዮሐ 1:1-4)

የ  መጀመሪያዎቹ የዘፍጥረት ምዕራፎች ለቀሪዎቹ መጽሐፍት መሰረት ናቸው። የመጽሐፍ ቅዱስ ዋና ዋና ትምህርቶች ወይም የስነ-መለኮት ትምህርቶች ምንጫቸው ከእነዚህ ምዕራፎች ነው። በዚህ ስፍራ የእግዚአብሔርን ስሉስነት እንደ አባት; ልጅ (ዮሐ 1:1-3; ዕብ 1:1;2) እና መንፈስ ቅዱስ(ዘፍ 1:2) አለምን እና በውስጧ ያሉትን; በመጨረሻም በሰውን በመፍጠር በተደመደመ ጊዜ ታየ(ዘፍ 1: 26-28)። ዘፍጥረት እንዲሁ ሰንበትን (ዘፍ 2: 1-3); የክፉን ምንጭ (ዘፍ 3); መሲህን እና የድነት እቅድን (ዘፍ 3:15); አለምአቀፋዊውን አለምን የሸፈነውን የውሃ ጥፋት(ዘፍ 6-9; ); ቃል ኪዳን (ዘፍ 1:28; 2:2;3 ; 15-17; 9: 9-17; ዘፍ 15); ቋንቋዎች እና የሰዎች መደበላለቅ (ዘፍ 10;11); እና ከፍጥረት እስከ አብርሃም ድረስ ያለውን መጽሐፍ ቅዱሳዊ የዘር ግንድ ቅደም ተከተልን አውታር አቅርቦ (ዘፍ 5 እና 11) አስተዋውቆል።

በመጨረሻ እግዚአብሔር የተናገራቸውን ቃላት ሐይል (ዘፍ 1:3; 2ኛ ጢሞ 3:16; ዮሐ 17:17); የሰብአዊ ዘር ተፈጥሮ (ዘፍ 1:26-28); የእግዚአብሔር ባህሪ(ማቴ 10: 29;30) ; በወንድ እና በሴት ያለ ትዳር (ዘፍ 1:27; 28; ዘፍ 2:18; 21-25) ; የምድር እና በውስጧ ያሉትን ሐብት ዙሪያ ያለን መጋቢነት (ዘፍ 1:26; 2:15;19) ; እና ቃል የተገባው የአዲስ ፍጥረት ተስፋ (ኢሳ 65:17; 66:22; ራዕ 21:1) ሁሉም የተመሰረቱት የዚህ ሳምንት እና የሚቀጠለው ሳምንት ጥናታችን በሚሆኑ በእነዚህ የመጀመሪያ ምዕራፎች ላይ ነው።  የዚህን ሳምንት ትምህርት ለ ግንቦት 15 ሰንበት ለመዘጋጀት ያጥኑ።