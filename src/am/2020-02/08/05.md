---
title:  ፍጥረት እና ትዳር
date:  14/05/2020
---

ያለፉት አስርት አመታት ማህበረሰቦች እና መንግስታት ትዳርን የተረጎሙበት መንገድ አስገራሚ ለውጥ ለማድረጉ ምስክሮች ናቸው። በጣም በርካታ ሕዝቦች የተመሳሳይ ጾታ ጋብቻን አጽድቀዋል; ቀደም ሲል የነበሩ እና የቤተሰብን መዋቅር ማዕከላዊ ሆነው ይዘው ይጠብቁ የነበሩ የአንድ ወንድ እና አንድ ሴት ህጎችን ቀይረዋል። ይህ በብዙ አቅጣጫ ተደርጎ የማያውቅ ለውጥ ነው እናም በትዳር ተቋም ላይ; በቤተክርስቲያን እና በመንግስታት መካካል ባለ ግንኙነት ላይ እንዲሁም በቅዱስ መጽሐፍ እንደተጠቀሰው የትዳር እና የቤተሰብ ቅድስና ላይ ጥያቄን አስነስቷል።

`ዘፍጥረት 1:26-28 እና ዘፍጥረት 2:18; 21-24ን ያንብቡ። እነዚህ ጥቅሶች ትዳርን በተመለከተ ስለ የእግዚአብሔር ሐሳብ ምን ያስተምሩናል?`

በስድስተኛው ቀን እግዚአብሔር በፍጥረት ጫፍ ላይ ደረሰ ; ሰውን ፈጠረ። በጣም አስደሳች ነበር። ለመጀመሪያ ጊዜ እግዚአብሔር በብዙነት ተጠራ በዘፍጥረት 1:26 ‹‹ እግዚአብሔርም አለ፦ ሰውን በመልካችን እንደ ምሳሌአችን እንፍጠር ›› አለ። ሁሉ የስላሴ አካላት እርስ በእርሳቸው ፍቅር በተሞላው ህብረት መለኮታዊውን የሰውን እርስ በእርስ ግንኙነት ያለበትን ትዳርን በዚህች ምድር ላይ መሰረቱ። ‹‹እግዚአብሔርም ሰውን በመልኩ ፈጠረ በእግዚአብሔር መልክ ፈጠረው ወንድና ሴት አድርጎ ፈጠራቸው። ›› (ዘፍ 1:27) ። አዳምም እንዲህ ሲል አወጀ ‹‹ ይህች አጥንት ከአጥንቴ ናት፥ ሥጋም ከሥጋዬ ናት እርስዋ ከወንድ ተገኝታለችና ሴት ትባል። ›› (ዘፍ 2:23)። እናም አዳም ‹‹ሴት ›› ሲል ስምን አወጣላት። ትዳር ‹‹ ስለዚህ ሰው አባቱንና እናቱን ይተዋል፥ በሚስቱም ይጣበቃል ሁለቱም አንድ ሥጋ ይሆናሉ። ›› (ዘፍ 2:24) የሚለውን ይጠይቃል።

ይህ ግንኙነት የሚፈጸመው እራሳቸውም ከአባታቸው እና ከእናታቸው በመጡ በአንድ ወንድ እና በአንድ ሴት መካካል እንደሆነ መጽሐፍት በግልጽ ያስቀምጣሉ። ይህ ጽንሰ ሐሳብ ወደፊት በምድራዊ አባት እና እናታቸው ይብራራል። ‹‹እግዚአብሔርም ባረካቸው፥ እንዲህም አላቸው፦ ብዙ፥ ተባዙ፥ ምድርንም ሙሉአት፥ ግዙአትም የባሕርን ዓሦችና የሰማይን ወፎች በምድር ላይ የሚንቀሳቀሱትንም ሁሉ ግዙአቸው። ››(ዘፍ 1:28)። በተቃራኒ ጾታ መካካል በሚደረግ የግብረስጋ ግንኙነት ካልሆነ በስተቀር ይህ ነገር ሊሟላ አይችልም።

`በማቴዎስ 19: 3-6 ያለውን የኢየሱስን ቃላት ያንብቡ። ስለ ትዳር ንጽህና እና ተፈጥሮ የሚያስተምረን ምንድን ነው? በኢየሱስ ቃላት አንጻር ለሰብአዊያን እና ሐጢያተኛ ለሆነው ሁሉ ያለውን የእግዚአብሔር ፍቅር በፍጹም ሳንረሳ እንዴት ነው ጠንካራ እና በእምነት የተሞላ አቋም በመጽሐፍ ቅዱሳዊ የትዳር መርሆች ላይ ሊኖረን የሚገባው?`