---
title:  ሰንበት እና ፍጥረት
date:  13/05/2020
---

በዘመናችን ሰባተኛው ቀን ሰንበት በማያምነው ማህበረሰብ እና በሐይማኖታዊው ማህበረሰብ ዘንድ በከባድ ጥቃት ስር ነው። ይህን ሐቅ በአለም አቀፍ ዙሪያ ባሉ ኮርፖሬሽኖች የስራ የጊዜ ሰሌዳ ማየት ይቻላል; በብዙ አውሮፓ ሀገራት ሰኞን ልክ እንደ የስራ መጀመሪያ ቀን እሁድን ደግሞ እንደ ሰባተኛ ቀን ለማድረግ ተሞክሯል። እናም       በቅርቡ በአየር ንብረት ለውጥ ላይ በጳጳሱ በተጻፈ ደብዳቤ ሰባተኛውን ቀን ሰንበት ‹‹ የአይሁድ ሰንበት ሲሉ ጠርተውታል ›› እናም አለም የአለምን ሙቀት ለመቀነስ የእረፍትን ቀን እንዲፈልግ ጥሪ አድርገዋል። (Pope Francis, Laudato Si’, Vatican City: Vatican Press, 2015, pp. 172, 173)።

`ዘፍጥረት 2: 1-3; ዘጸአት 20:8-11; ማርቆስ 2: 27ን እና ራዕይ 14:7ን ያንብቡ። ከአራተኛው ትእዛዝ ጋር የተያያዘው የፍጥረት ሳምንት እንዴት ይስተዋላል? ይህ ደግሞ ከሶስቱ መላዕክት መልዕክት ጋር የሚያያዘው እንዴት ነው?`

መጽሐፍ ቅዱስ እንዲህ ይላል ‹‹እግዚአብሔርም የሠራውን ሥራ በሰባተኛው ቀን ፈጸመ በሰባተኛውም ቀን ከሠራው ሥራ ሁሉ ዐረፈ። ›› (ዘፍ 2:2)። በፍጥረት የሚያምኑ ብዙዎች ብዙ ስራ በስድስተኛው ቀን ላይ እንደተሰራ ብቻ ትኩረት ይሰጣሉ። ነገር ግን እግዚአብሔር ስራውን በስደስተኛው ቀን እንዳልጨረሰ ለመገንዘብ ቸል ይላሉ። ስራው የተጠናቀቀው ሰንበትን በፈጠረ ጊዜ ነው። ለዚህ ነው ኢየሱስ እንዲህ ያለው ‹‹ደግሞ። ሰንበት ስለ ሰው ተፈጥሮአል እንጂ ሰው ስለ ሰንበት አልተፈጠረም፤ ›› (ማር 2:27)። ኢየሱስ ይህንን ቃል በስልጣን ሲናገር ሳል እርሱ እራሱ እንደ ዘለአለማዊ ምልክት እና እግዚአብሔር ከሕዝቡ ጋር የገባውን ቃል ኪዳን ያተመበት ምልክት አድርጎ ስለሰራው ወይም ስለፈጠረው ነው። ሰንበት ለአይሁድ ብቻ ሳይሆን ለመላው ሰብአዊ ፍጥረት ሁሉ ነው።

የዘፍጥረት መጽሐፍ ኢየሱስ ሰንበትን ከፈጠረ በኋላ ያደረጋቸውን ሶስት ነገሮች ይጠቅሳል። መጀመሪያ; ‹‹አረፈ›› (ዘፍ 2:2) ከእኛ ጋር ለማረፍ ያለውን ፍላጎት በመግለጽ መለኮታዊ ተምሳሌቱን ሰጠን። ሁለተኛ; ሰባተኛውን ቀን ‹‹ባረከው›› (ዘፍ 2: 3)። በፍጥረት ትረካ ውስጥ እንስሳት ተባርከዋል(ዘፍ 1:22); እናም አዳም እና ሔዋን ተባርከዋል(ዘፍ 1:28) ነገር ግን በቀጥታ የተባረከ ብቸኛ ቀን ሰባተኛው ቀን ብቻ ነበር። ሶስተኛ; እግዚአብሔር ‹‹ ቀደሰው›› (ዘፍ 2:3) ወይም ‹ ቅዱስ አደረገው ›።: በመጽሐፍ ቅዱስ ውስጥ ሌላ ቀን እንደዚህ አይነት መለየትን አላገኘም። እነዚህ ሶስት ድርጊቶች ለአራተኛው ትእዛዝ ተደግመዋል። እግዚአብሔር በእራሱ ጣቶች በጻፈው እና ወደ ፍጥረት በማመላከት ፍጥረት የሰንበት መሰረት እንደሆነ አሳይቷል (ዘጸ 20: 11)።

`በራዕይ 14:7 እና በዘጸ 20:11 ላይ የሰንበት ትእዛዝ ፈጣሪን ለማምለክ እንደ መሰረት በቀጥታ ተጠቅሷል። ይህ ቀጥተኛ ግንኙነት ከሰንበት እና ከመጨረሻው ዘመን ምልክቶች ጋር ምንድን ነው የሚያያዘው?`