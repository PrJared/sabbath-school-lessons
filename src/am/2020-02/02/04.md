---
title:  የተጻፈው የእግዚአብሔር ቃል
date:  07/04/2020
---

`‹‹እግዚአብሔርም ሙሴን በእነዚህ ቃሎች መጠን ከአንተና ከእስራኤል ጋር ቃል ኪዳን አድርጌአለሁና እነዚህን ቃሎች ጻፍ አለው። በዚያም አርባ ቀንና አርባ ሌሊት ከእግዚአብሄር ጋር ነበረ: እንጀራም አልበላም ውኃም አልጠጣም። በጽላቶቹም አሥሩን የቃል ኪዳን ቃሎች ጻፈ ›› (ዘጸ 34:27)። ለምንድን ነው ጌታ ሙሴ እነዚህን ቃላቶች እንዲጽፍ ያደረገው; ሙሴ ለሕዝቡ ብቻ እንዲናገር /እንዲያሰማ ከማድረግ ይልቅ; ግልጽ የሆነው የተጻፈ ቃል ጠቀሜታ ምንድን ነው?`

የሚናገረው እና የሰብአዊያንን ቋንቋ የፈጠረው እግዚአብሔር የተገለጠውን የመለኮት እውነት እና በመለኮት ተነድቶ የመጣውን ሐሳብ በታማኝ እና በአስተማማኝ ሁኔታ እንዲያስተላልፉ የተመረጡትን ሰዎች አስቻለ። ስለዚህ እግዚአብሔር የመጽሐፍ ቅዱስ ጸሐፊያንን ትእዛዛቱን እና መገለጡን በጽሑፍ እንዲያደርጉ ማዘዙ አያስደንቅም።

**ስለተጻፉ መገለጦች የሚከተሉት ጥቅሶች ምን ያስተምሩናል ?**

`ዘጸ 17: 14; 24:4`

`ኢያሱ 24:26`

`ኤር 30:2`

`ራዕ 1:11; 19; 21:5; 22:18; 19`

ለምንድን ነው እግዚአብሔር ራዕዩ እና መልዕክቶቹ እንዲጻፉ ያዘዘው? የታወቀው መልስ በቀላሉ እንዳንረሳው ነው። በመጽሐፍ ቅዱስ የተጻፉት ቃላት ወደ እግዚአብሔር እና ወደ ፈቃዱ የሚመሩን ቋሚ ምልክቶች/አመላካች ናቸው። ብዙ ጊዜ የተጻፉ መረጃዎች የተሻለ ብዙ ጊዜ መቆየት ይችላሉ; እንዲሁም በቃል ከሚነገር ብዙ ጊዜ ደግሞ ደጋግሞ የሚናገሩት ሊናገሩት ከሚገባው ይልቅ አስተማማኝም ናቸው። የተጻፉ ቃላት ደግመው ደጋግመው ሊቀዱ ይችላሉ; ከሚነገር ይልቅ ጽሑፍ እጅግ ብዙ ሰዎች ሊያገኙትም የተመቸ ነው። በመጨረሻ አንድ ጊዜ እና በአንድ ስፍራ ለተወሰኑ ሰዎች ብቻ ልንናገር እንችላለን የተጻፈ ነገር ግን ሊቆጠሩ በማይችሉ አንባቢዎች በተለያየ ስፍራ እና አህጉር እንዲሁም ኋላም ለበርካታ ትውልድ ሁሉ በመተላለፍበረከት ይሆናል። በእርግጥ ሰዎች በእራሳቸው ካላነበቡ አንኳ ሌሎች የተጻፈን መረጃ ሊያነቡላቸው ይችላሉ።