---
title:  በእምነት መጽሐፍ ቅዱስን መረዳት
date:  09/04/2020
---

`ዕብራውያን 11:3; 6ን ያንብቡ። ለምንድን ነው እምነት እግዚአብሔርን እና የእርሱን ቃል ለመረዳት አስፈላጊ የሚሆነው? እግዚአብሔርን ያለ እምነት ደስ ማሰኘት የማይቻለው ለምንድን ነው?`

ሁሉም ትክክለኛ ትምህርት የሚካሔደው በእምነት አውድ ነው። ልጅ አዲስን ነገር የሚማረው; ለወላጆቹ በውስጡ ባለ ነገር ግን ባልተገለጸ እምነቱ አማካኝነት ነው። ልጅን መሰረታዊ እና ወሳኝ የሆኑ የህይወት እና የፍቅር ነገሮችን እንዲማር ምሪትን የሚሰጠው በመተማመን ላይ ያለው ግንኙነቱ ነው። ስለዚህ እውቀቱ እና ማስተዋሉ የሚያድገው ለፍቅር እና ለመተማመን ካለው ግንኙነት የተነሳ ነው። በተመሳሳይ ስሜት በጣም ጥሩ ሙዚቃ ተጫዋች አንድን ሙዚቃ በደንብ የሚጫወተው ወይም የምትጫወተው ቴክኒካል ብቃት ስላለው/ስላላት; መሳሪያውን ለመጫዎት ይረዳል; ብቻ ሳይሆን ነገር ግን ለሙዚቃው; ለአቀናባሪው እና ለመሳሪያው ያለውን/ ያላትን ፍቅር ሲያሳይ/ስታሳይ ነው። በተመሳሳይ መንገድ መጽሐፍ ቅዱስንም በፍቅር መንፈስ እና በእምነት እንጅ በጥርጣሬ አስተሳሰብ እና በክህደት መንገድ ብንቀርበው ልንረዳው አንችልም። ሐዋሪያው ጳውሎስ ‹‹ያለ እምነትም ደስ ማሰኘት አይቻልም ›› (ዕብ 11:6) ሲል ጽፏል። ስለዚህ መጽሐፍ ቅዱስን በእምነት መቅረብ መተኪያ የለውም;   			      መጽሐፍ ቅዱስን ልክ እንደ ሰብአዊያን መጽሐፍ ከማየት ይልቅ መንፈሳዊ ምንጭ እንዳለው እውቅና ሊሰጥ ይገባል።

የሰባተኛው ቀን አድቬንቲስቶች ይህን አመለካከት; መንፈሳዊ ምንጭ እንዳለው በመሰረታዊ የአድቬንትስቶች እምነት ላይ በመጀመሪያ አስቀምጠዋል; እንዲህ ይላል ‹‹ ቅዱሳት መጽሐፍት ;ብሉይ እና አዲስ ኪዳን በመንፈስ ተነድተው የተጻፉ የእግዚአብሔር ቃላት ናቸው። በመንፈስ የተነዱት ጸሐፊያን በመንፈስ ሲመሩ ሳል የተናገሩት እና የጻፉት ነው። በዚህ ቃል እግዚአብሔር ለሰብአዊያን ድነት አስፈላጊ የሆኑ እውቀቶችን አስቀምጧል። ቅዱሳት መጽሐፍት የበላይ; ስልጣን ያላቸው እና የማይሳሳት ፈቃዱ የተገለጠባቸው ናቸው።

የባህሪ መለኪያ ናቸው; የልምምድ መፈተኛም ናቸው; የስነመለኮት አስተምህሮ መፍቻ መግለጫ እና በታሪክ ውስጥ የእግዚአብሔር ድርጊት ተመዝግቦ የሚገኝባቸው ታማኝ መዛግብት ናቸው። (መዝ 119:105; ምሳሌ 30:5; 6; ኢሳ 8:20; ዮ 17.17; 1ኛ ተሰ 2:13; 2ኛ ጢሞ 3:16; 17; ዕብ 4:12; 2ኛ ጴጥ 1:20;21)

ሰዎች መጽሐፍ ቅዱስን ለመረዳት; ጽሑፎችን በእምነት ከሆነ አመለካከት ሳይቀርቡ ሳለ የሚስቱት ምን ምን ነገሮችን ነው? ለምንድን ነው ይህ እምነት እውር ያልሆነው?

`ያም ማለት ለዚህ እምነት ምን አይነት ጥሩ ምክንያቶች አሉን እናም ለምንድን ነው እምነት አሁንም ከመጽሐፍ ቅዱስዊ እውነት ጋር ካለን ግንኙነት አንጻር በጣም አስፈላጊ የሚሆነው?`