---
title:  የመጽሐፍ ቅዱስ መለኮታዊ መገለጥ
date:  05/04/2020
---

`2ኛ ጴጥሮስ 1: 19-21ን ያንብቡ። ጴጥሮስ ስለ መጽሐፍ ቅዱሳዊ ትንቢቶች መልዕክት ምንጭ ያለውን መረዳት የገለጸው እንዴት ነው?`

መጽሐፍ ቅዱስ ልክ እንደ ሌሎች መጽሐፎች አይደለም። እንደ ሐዋሪያው ጴጥሮስ አባባል ነብያት መልዕክታቸው ከእግዚአብሔር ስለሆነ የጻፉት በመንፈስ ቅዱስ ተነድተው ነበር። እራሳቸው የፈጠሩት አይደለም። ከዚያ ይልቅ ‹‹በብልሃት የተፈጠረውን ተረት ሳንከተል ›› (2ኛ ጴጥ 1:16); የመጽሐፍ ቅዱስ ትንቢታዊ መልዕክቶች ምንጫቸው መለኮታዊ ነው። እናም ስለዚህ እውነተኛ እና ታማኝ ነው። ‹‹ ትንቢት ከቶ በሰው ፈቃድ አልመጣምና፥ ዳሩ ግን በእግዚአብሔር ተልከው ቅዱሳን ሰዎች በመንፈስ ቅዱስ ተነድተው ተናገሩ። ›› (2ኛ ጴጥ 1:21)። በመገለጡ ሒደት ውስጥ ለተመረጡት ሰብአዊያን ፈቃዱን ለማሳወቅ እግዚአብሔር ስራ ላይ ነበረ።

በእግዚአብሔር እና በተለዩት ሰብአዊ ፍጥረታት ስለ መጽሐፍ ቅዱስ የነበረው ቀጥተኛ የሆን የቃል በቃል ግንኙነት ሊታለፍ የማይችል ሐቅ ነው። ለዚህም ነው መጽሐፍ ቅዱስ የተለየ ; መለኮታዊ ስልጣን ያለው። እናም ይህንን የመለኮታዊ ክፍሉን ስንተረጉም እሳቤ ውስጥ ልናስገባ ይገባል። ቅዱሱን አምላካችንን ልክ እንደ መጨረሻው ደራሲ አድርገን ልንወስድ ይገባል እናም የመጽሐፍ ቅዱስ መጽሐፎች ‹‹ ቅዱሳን መጻሕፍት ››(ሮሜ 1:2 ; 2ኛ ጢሞ 3:15) በሚል ሊጠሩ የተገባው።        እንዲሁ መጽሐፎቹ ለተግባራዊ ልምምድም የተሰጡ ናቸው። ‹‹የእግዚአብሔር ሰው ፍጹምና ለበጎ ሥራ ሁሉ የተዘጋጀ ይሆን ዘንድ፥ የእግዚአብሔር መንፈስ ያለበት መጽሐፍ ሁሉ ለትምህርትና ለተግሣጽ ልብንም ለማቅናት በጽድቅም ላለው ምክር ደግሞ ይጠቅማል። ›› (2ኛ ጢሞ 3:16;17)።

እግዚአብሔር በቃሉ የገለጸውን በሕይወታችን ለመተግበር የመንፈስ ቅዱስ ድጋፍ ያስፈልጋል። እንደ ሐዋሪያው ጴጥሮስ መለኮታዊ ሆኖ የተገለጠውን የእግዚአብሔርን ቃል መተርጎም የእኛ የምርጫ ጉዳይ አይደለም። የእግዚአብሔር ቃል እና መንፈስ ቅዱስ በትክክል ትርጉሙን እንድንረዳ ያስፈልጉናል። መጽሐፍ ቅዱስ እንዲሁ ‹‹ በእውነት ጌታ እግዚአብሔር ምሥጢሩን ለባሪያዎቹ ለነቢያት ካልነገረ በቀር ምንም አያደርግም። ›› (አሞጽ 3:7) ይላል። መጽሐፍ ቅዱሳዊው ቃል ‹‹ሬቪሌሽን›› ( በተለያየ አይነት መልኩ የሚገልጠው) የሆነ ቀደም ሲል የተደበቀ ነገር አሁን ሲገለጥ ወይም ግልጽ እና የታወቀ ሲሆን ለሁሉም የታየ ነገርን የሚገልጽ ነው። እንደ ሰበአዊ ፍጥረት እንደዚህ አይነት መገለጥ ወይም ራዕይ ያስፈልገናል; እንደ ሐጢያተኛ ፍጥረታት; በሐጢያታችን ምክንያት ከእግዚአብሔር ተለይተናል እናም ፍቃዱን ለማወቅ በእርሱ ላይ እንደገፋለን።

`ምንም እንኳን ምንጩ መለኮት ቢሆንም; መጽሐፍ ቅዱስን መከተል በእራሱ ከባድ ነው ። በእርሱ ባንታመን እና የመለኮትን ምንጭነት እንዳልነው ባንቀበል ምን ሊሆን ይችላል?`