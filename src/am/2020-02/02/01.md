---
title:  የመጽሐፍ ቅዱስ ምንጭ እና ተፈጥሮ
date:  04/04/2020
---

### ለዚህ ሳምንት ጥናት የሚከተሉትን ጥቅሶች ያንብቡ
2ኛ ጴጥሮስ 1:19-21; 2ኛ ጢሞ 3:16; 17 ; ዘዳ 18:18; ዘጸ 17:14; ዮሐ 1:14; ዕብ 11:3;6

> <p>የሣምንቱ ጥናት መሪ ጥቅስ</p>
> ‹‹ስለዚህም  የመልእክትን ቃል እርሱም የእግዚአብሔር ቃል ከእኛ በተቀበላችሁ ጊዜ፥ በእውነት እንዳለ በእናንተ በምታምኑ ደግሞ እንደሚሠራ እንደ እግዚአብሔር ቃል እንጂ እንደ ሰው ቃል አድርጋችሁ ስላልተቀበላችሁት፥ እኛ ደግሞ እግዚአብሔርን ሳናቋርጥ እናመሰግናለን። ›› (1ኛ ተሰ 2:13)

የ  መጽሐፍ ቅዱስን ምንጭ እና ተፈጥሮ የምንገነዘብበት መንገድ; መጽሐፍ ቅዱስ በህይወታችን በሚኖረው ሚና በጣም በኃይል እና በሰፊው ደግሞ በቤተክርስቲያን ላይ ተጽእኖ አለው። መጽሐፍ ቅዱስን የምንተረጉምበት መንገድ የሚሆነው በተገለጠበት ሂደት እና የመንፈስ ቅዱስ ምሪት ላይ ባለን ግንዛቤ የተወሰነ እና ተጽዕኖ ያረፈበት ነው። መጽሐፍ ቅዱስን በትክክል ማስተዋል ስንሻ በቅድሚያ መጽሐፍ ቅዱሱ እራሱ እንዴት ሊታይ እንደሚገባው ያስቀመጣቸውን መለኪያዎች እንዲወስን ልንፈቅድለት ይገባል። የሒሳብ ትምህርትን ለማጥናት ለባይዮሎጂ ወይም ለሶሾሎጂ የምንጠቀምባቸውን ልማዳዊ ሐቆችን መጠቀም አንችልም።

ታሪክን ለማጥናት በምንጠቀምባቸው መንገዶች ወይም መሳሪያዎች ፊዚክስን ልናጠና አንችልም። በተመሳሳይ መልኩ መንፈሳዊ የሆነው የመጽሐፍ ቅዱስ እውነትም ከክህደት መንገዶች ላይ በመነሳት እና እግዚአብሔር የለም ከሚል መነሻ በሚቀርቡ መንገዶች ሊታወቅ አይችልም። ከዚህ ይልቅ የመጽሐፍ ቅዱስ አተረጓጎማችን በጸና የመጽሐፍ ቅዱስን መለኮት-ሰብአዊን አቅጣጫ/እይታ ሊያማክል ይገባል። ስለዚህ ትክክለኛ ለሆነ የመጽሐፍ ቅዱስ አተረጓጎም በክህደት ወይም በጥርጣሬ አቀራረብ ከመቅረብ ይልቅ በእምነት መቅረቡ አስፈላጊ ነው።   			      በዚህ ሳምንት ጥናታችን በአተረጓጎማችን እና ማስተዋላችን /መረዳታችን ላይ ተጽዕኖ በሚያደርጉ መሰረታዊ የሆኑ ጉዳዮች; የመጽሐፍ ቅዱስን ምንጭ እና ተፈጥሮን እንመለከታለን። የዚህን ሳምንት ትምህርት ለሚያዚያ 03 ሰንበት አጥንተው ይዘጋጁ።