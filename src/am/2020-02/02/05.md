---
title:  በክርስቶስ እና በመጽሐፍ ቅዱስ መካከል ያለ መመሳሰል
date:  08/04/2020
---

`ዮሐ 1: 14; ዮሐ 2:22; ዮሐ 8: 31; 32 እና ዮሐ 17:17ን ያንብቡ። በ ኢየሱስ; ቃልም ስጋ ሆነ እና መጽሐፍ ቅዱስ (የተጻፈው የእግዚአብሔር ቃል) መካከል ምን አይነት መመሳሰልን ያያሉ?`

በእግዚአብሔር ቃል እና ስጋ ሆነ በሚለው መካከል መመሳሰል አለ ( ለምሳሌ ኢየሱስ ክርስቶስ) እና የተጻፈው የእግዚአብሔር ቃል (ማለትም መጽሐፍ ቅዱስ)። ልክ ኢየሱስ በመንፈሳዊ ሀይል በመንፈስ ቅዱስ ተጸንሶ ከሴት መወለዱ; ቅዱስ መጽሐፍም አንዲሁ በመንፈስ የመጣ እና በሰብአዊያን የተወለደ/የተሰጠ ነው። ኢየሱስ ክርስቶስ በጊዜ እና በስፍራ ተገድቦ ሰው ሆነ። በተወሰነ ጊዜ እና ስፍራ ኖረ። ቢሆንም ግን ይህ እውነታ መለኮትነቱን አላሳጣውም ወይም ከታሪክ ጋር የተያያዘ ብቻ አላደረገውም። በአለም ሁሉ በዘመናት ሰዎች ሁሉ የሚድኑበት ብቸኛው አዳኝ እርሱ ነው (ሐዋ 4:12ን ይመልከቱ)። እንደዚሁ የተጻፈው የእግዚአብሔር ቃል; መጽሐፍ ቅዱስ; የተሰጠው በተወሰነ ጊዜ እና በተለየ ባህል ውስጥ ነው። ልክ እንደዚሁ ክርስቶስ ኢየሱስ በጊዜ የተገደበ አይይለም ያም ማለት ለተወሰነ ጊዜ እና ቦታ ብቻ የተገደበ አይደለም። ከዚያ ይልቅ በመላው አለም ለሰዎች ሁሉ የተሰጠ ነው።

እግዚአብሔር እራሱን ሲገልጽ ወደ የሰው ደረጃ ወረደ። የኢየሱስ ሰብአዊ ተፈጥሮ የሰብአዊያንን ደካምነት የ 4000አመታት የትውልድን ተጽእኖ ያሳያል። ሆኖም ግን ያለ ሐጢያት ነበረ። በተመሳሳዩ የመጽሐፍ ቅዱስ ቋንቋ የሰብአዊ ነው። ‹‹እንከን አልባ የላቀ የሰብአዊያን ቋንቋ ›› ማንም የማይናገረው ወይም የማያስተውለው አይደለም። የትኛውም ቋንቋ የእራሱ የሆነ ውሱንነት ቢኖረውም የሰብአዊ ፍጥረት ፈጣሪ ቋንቋቸውንም የፈጠረው ፈቃዱን ለሰብአዊያን በሚያስተማምን ሁኔታ ያለምንም የተዛባ አመራር ለማስተላለፍ ይችላል። በእርግጥ እያንዳንዱ ንጽጽር የእራሱ የሆነ ውሱንነት አለው። ኢየሱስ ክርስቶስ እና ቅዱሳን መጽሐፍት ሙሉ ለሙሉ አንድ አይደሉም። መጽሐፍ ቅዱስ ስጋ ለባሽ አምላክ አይደለም።

እግዚአብሔር መጽሐፍ አይደለም። በኢየሱስ ክርስቶስ ያለው እግዚአብሔር       ግን ሰብአዊ ሆነ። መጽሐፍ ቅዱስን እንወዳለን ምክንያቱም በገጾቹ የታወጀውን አዳኝ እናመልካለን። መጽሐፍ ቅዱስ የተለየ ነው ምክንያቱም ሊለያዩ የማይችሉ የመለኮት እና ሰብአዊ ጥምረት ነው። ኤለን ጂ ኋይት በግልጽ አይታለች ይህን ስትጽፍ ‹‹መጽሐፍ ቅዱስ እግዚአብሔር የሰጠውን እውነት በሰው ቋንቋ የተገለጸውን የመለኮት እና የሰብአዊ ጥምረትን ያቀርባል። እንደዚህ አይነት ጥምረት የእግዚአብሔር ልጅ እና የሰው ልጅ በሆነው በክርስቶስ ተፈጥሮ ውስጥ አለ። ስለዚህ መጽሐፍ ቅዱስ በክርስቶስ እንደነበረው; እውነት ነው ‹ ቃልም ሥጋ ሆነ፤ ጸጋንና እውነትንም ተመልቶ በእኛ አደረ፥› (ዮሐ 1:14) ›› (ኤልን ጂ ኋይት ; ታላቁ ተጋድሎ ገጽ 8)

`መጽሐፍ ቅዱስ ለእምነታችን መሰረታዊ ሊሆን የሚገባው ለምንድን ነው? ያለ እርሱ የት እንሆን ነበር?`