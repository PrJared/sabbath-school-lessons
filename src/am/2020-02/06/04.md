---
title:  መጽሐፍ ቅዱስ እና ልማድ
date:  05/05/2020
---

`ሐዋ.17:16-32ን አንብቡ። ጳውሎስ አዲስ በሆነ አውድ የወንጌልን መልዕክት በግሪካውያን የፍልስፍና ልማድ በኩል መስጠት ፈለገ። የተለያየ የድሮ ልማዶቻችን እንዴት አድርገው የተለያዩ ሃሳቦችን እንደምንመዝን በምን መልኩ ተፅዕኖ ይፈጥሩብናል?`

ስለ ምስራቃውያን ልማድ ያለፈ እውነትን መያዝ አንዳንድ የመጽሐፍ ቅዱስ ጥቅሶችን ለመረዳት ያግዘናል። “ለምሳሌ በዕብራይስጥ ልማድ መሠረት አንድ ግለሰብ ድርጊቱን ባይፈጽም እንኳን እንዲከናወን ከፈቀደ ሙሉ ሀላፊቱን ይወስዳል። ስለዚህ የመጽሐፍ ቅዱስ ደራሲያን በምእራባውያን አስተሳሰብ እንደሚባለው እርሱ ፈቀደ ወይንም ከመሆን አልተከለከለም በማለት በጋራ እግዚአብሔርን ይሞግቱታል ለምሳሌ ያክል የፈርኦን ልብ መደንደን። “Methods of Bible Study” section 4.p. ልማድ አተረጓጎም ላይ አንዳንድ ጥያቄዎችን ያነሳል። መጽሐፍ ቅዱስ ከዛ ልማድ ጋር ግንኙነት ላላቸው ብቻ ገጣሚ እንዲሆን የተቃኘ ነውን? ወይንስ በአንድ በተለየ ልማድ ውስጥ የተሰጠ መለኮታዊ መልዕክት ነው? በዚሁ ልማድ ውስጥ አልፎ ለሰብአዊ ዘር በሙሉ መልዕክቱ ይደርሳል። የአንድ ልማድ ተሞክሮ ቃሉን ለመተርጎም መመዘኛና መሰረት በሚሆንበት ጊዜ ምን ይፈጥራል?

ሐዋ.17:26 ላይ ሐዋርያው ጳውሎስ ይሄንን ጥቅስ ሰዎች ሲያነቡ ካገኙት እውነታ አንጻር አስደናቂ የሆነ እይታውን ያስቀምጣል። እግዚአብሔር ከአንድ ደም እንደሰራን ይገልጽልናል። ልማዶቻችን የተለያዩ ቢሆኑም በመጽሐፍ ቅዱስ አነገጋገር ሁላችንንም ያስተሳሰረን የጋራ ነገር አለ። ያም ደግሞ እግዚአብሔር የሰብአዊ ዘር       ሁሉ ፈጣሪ መሆኑ ነው። ሀጢያተኛነታችን እና ለድነት ያለን ፍላጎት በአንድ ልማድ ስር የተገደበ አይደለም። በክርስቶስ የሱስ ሞት እና ትንሳኤ የተሰጠ ድነት ለሁላችንም ያሻናል። ምንም እንኳን እግዚአብሔር በአንድ በተለየ ህዝብ ቢናገርም በዛ ውስጥ ያየው ወደፊት የሚመጣው ትውልድ የእግዚአብሔርን ቃል አንብቦ የሚያገኘው እውነት መጽሐፍ ቅዱስ ሲጻፍ ከነበረበት ወቅት እና ሁኔታ ያለፈና የተሻገረ እንደሚሆን ተረድቶ ነው።

በተመሳሳይ ሁኔታ እስኪ አልጄብራ ስለሚባል በ9ኛው ክፍለ ዘመን ባግዳድ ውስጥ ለመጀመሪያ ጊዜ ስለተፈጠረ የሂሳብ ዘርፍ አስቡ። ይህ ማለት የዚህ የሂሳብ ክፍል እውነታዎች እና መርሆዎች ለዛ ጊዜና ስፍራ ብቻ ነው የሚጠቅሙት? በፍጹም። የእግዚአብሔር ቃል እውነትም መርህ ተመሳሳይ ነው። ምንም እንኳን መጽሐፍ ቅዱስ ከአሁኑ በተለየ አለም ከረጅም አመታት በፊት በነበሩ ልማዶች ውስጥ የተጻፈ ቢሆንም እውነቱ መጀመሪያ ለነበሩ ሰዎች ገጣሚ እንደነበረ ሁሉ ዛሬም ለኛ ገጣሚ ነው።