---
title:  ሐጢያተኛ እና የወደቀ ተፈጥሮአችን
date:  06/05/2020
---

`ዮሐ.9:39-41 እና ዮሐ.12:42-43 አንብቡ። በዚህ ጥቅስ ላይ ህዝቦቹ የመጽሐፍ ቅዱስን መልዕክት እንዳይቀበሉ ምን አገዳቸው? ከዚህ ክስተት የምንወስደው የማስጠንቀቂያና የጥንቃቄ ቃላት ምንድናቸው?`

ወደ ኋላ መለስ ብሎ አይቶ አሳማኝ ማስረጃ የነበራቸው የሱስን የተቃወሙ ሃይማኖታዊ መሪዎችን መናቅ ለኛ ቀላል ነገር ነው። ቃሉን በተመለከተ ተመሳሳይ አመለካከት እንዳይኖን ጥንቃቄ ማድረግ አለብን።   			      ሐጢያት ከእግዚአብሔር ጋር ያለንን ግንኙነት ሙሉ በሙሉ በመቀየር ማበላሸቱ እና ማፈራረሱ ምንም ጥያቄ የለውም። ሀጢያት የሰብአዊ ዘር ህልውና ላይ ተፅዕኖ ፈጥሯል። የሰዎች አስተሳሰብ ሂደቶች በቀላሉ ወደ ሀጢያት የቀረበ ስለሆነ ሳይሆን አስተሳሰባችንና አዕምሮአችን በሀጢያት ስለተበከለ ለእግዚአብሔር እውነት የተዘጋ በመሆኑ ነው። ከዚህ የተበላሸ አስተሳሰብ የመነጩ የሚከተሉት ባርያቶች ይገኙበታል። ኩራት; ራስን ማታለል; ጥርጣሬ; ርቆ መገኘት እና አለመታዘዝ። ኩራተኛ የሆነ ሰው ራሱን/ራስዋን ከእግዚአብሔር እና ከቃሉ በላይ ከፍ ያደርጋል / ታደርጋለች። የዚህ ምክንያቱ ኩራት ተርጓሚው በሰው ልጆች ምክንያታዊነት ላይ ከመጠን ያለፈ ትኩረት እንዲያደደርግ ስለሚገፋፋው የመጨረሻውን የመጽሐፍ ቅዱስ እውነት እንዲተው ያደርገዋል። ይህ ባህሪ ደግሞ በቃሉ ላይ ያለውን የመለኮት ስልጣን የሚያሳንስ ነው።

አንዳንድ ሰዎች ነገሩ ከተገለጠው የእግዚአብሔር ፈቃድ የሚቃረን ቢሆንም መስማት የሚፈልጉት ለነርሱ ማራኪ ሆኖ የሚሰማቸውን ብቻ ነው። እግዚአብሔር ራስን ስለማታለል አደገኝት አስጠንቅቆናል (ራዕ.3:17)። ሀጢያት የእግዚአብሔርን ቃል ወደ ማመን እንዳናዘነብል በማድረግ ጥርጣሬን ያበረታታል። አንድ ሰው በጥርጣሬ ከጀመረ የመጽሐፍ ቅዱስ የትርጉም ንግግር ወደ እርግጠኝነት አይመራውም። በዚህ ፈንታ ይህ ተጠራጣሪ ሰው በፍጥነት በመጽሐፍ ቅዱስ ውስጥ የሚቀበላቸውንና የማይቀበላቸውን ነገሮች መፈረጅ በሚችልበት ስፍራ ላይ ራሱን ያስቀምጣል። ይህ ደግሞ እጅግ በጣም አደገኛ የሆነ መሬት ላይ መቆም ነው።

መጽሐፍ ቅዱስን በትችትና ጥርጣሬ አቀራረብ ከመቅረብ ይልቅ በእምነትና ራስን በማስረከብ አመለካከት መቅረብ አለብን። ኩራት; ራስን ማታለል እና ጥርጣሬ ከእግዚአብሔርና ከቃሉ የራቀ ልብ እንዲኖረን ሲያደርግ ይህም ወዳለመታዘዝና ለተገለፀው የእግዚአብሔር ፈቃድ ፈቃደኛ እንዳንሆን ያደርገናል።

`መጽሐፍ ቅዱስ ውስጥ ያነበብነው ግልጽ የሆነ ቃል አንድ ነገር እንድናደርግ ሲያዘን እኛ ተቃራኒውን ለማድረግ ስንሻ ባለው የሃሳብ ትግል ውስጥ ራስዎን አግኝተውት ያውቃሉ? ከዛ ምን ሆነ; ከዚህ የህይወት ልምምድስ ምን ተማሩ?`