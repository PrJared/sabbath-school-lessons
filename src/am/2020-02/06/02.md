---
title:  አስቀድሞ የተጠየቀ ጉዳይ
date:  03/05/2020
---

`ሉቃስ 24:36-45ን አንብቡ። ከቃሉ ጋር በደንብ ይተዋወቁ የነበሩት ደቀ መዛሙርት አንዳንድ ክስተቶች ተተንብየው በፊታቸው ተዘርግቶላቸው እያለ የእግዚአብሔርን ቃል ትክክለኛ ትርጉም እንዳያዩ የጋረዳቸው ነገር ምንድነው?`

ማንም በባዶ አዕምሮ ጥቅሶችን ለማንበብ አይመጣም። እያንዳንዱ አንባቢ; እያንዳንዱ የመጽሐፍ ቅዱስ ተማሪ ከተለየ ታሪኩ እና ግል የህይወት ልምዱ ጋር ወደ ቃሉ ይመጣል ይህም ቃሉን የመተርጎም ሂደቱ ላይ የማይናቅ ተፅዕኖ ያመጣል። ደቀ መዛሙርቶቹ እንኳን ሳይቀር በጊዜው ይጠብቁ ከነበረው ነገር በመነሳት መሲሁን በተመለከተ የራሳቸው የተለያየ አስተሳሰብ ነበራቸው። የነበራቸው ጠንካራ እምነታቸው ስለየሱስ ህይወት; ሞትና; ትንሳኤ የመሳሰሉ ያሉ ክስተቶችን እንዲያስተውሉ የሚያደርጋቸውን ግልጽ የእግዚአብሔር ቃልን እንዳያስተውሉ ከለከላቸው።

ሁላችንም ስለዚህች አለም ሁኔታ; ስለ እውነት ጥግ እና ስለ እግዚአብሔር ወዘተ… በተመለከተ በውስጣችን ያዳበርናቸው ብዙ እምነቶች ስላሉን መጽሐፍ ቅዱስን ስንተረጉም አስቀድመን እንጠይቃለን ወይንም ደግሞ እንዲሁ ባለማወቅ እንቀበላለን። ማንም ሰው የመጽሐፍ ቅዱስ ጥቅሶችን በባዶ አዕምሮው የሚቀበል የለም። ለምሳሌ አንድ ሰው አለምን የሚያይበት እይታ በእግዚአብሔር ጣልቃ ገብነት ከተፈጥሮ ውጪ የሆነን ተግባር እንዳይቀበል ሊያደርገው ይችላል። ይህ ሰው በቃሉ እግዚአብሔር በታሪክ ያደረጋቸውን ነገሮች እውነተኛና ተአማኒ መሆናቸውን   			      መጽሐፍ ቅዱስን አንብቦ ሊረዳ አይችልም። ነገር ግን ከተፈጥሮ ውጭ ያለውን ሀይል እውታ ከሚቀበሉቱ በተቃራኒ ነገሮችን በተለየ መልኩ ይተረጉማል። የመጽሐፍ ቅዱስ ተርጓሚዎች ከኋላ ታሪካቸው; ከህይወት ልምዶቻቸው፤ከሚኖሩበት አስተሳሰብ እና ቀድመው ከያዙት እምነትና እይታ ውጪ ሙሉ በሙሉ ሊነጠሉ አይችሉም። ሙሉ በሙሉ ገለልተኛና አድሎአዊነት የሌለበት ወይንም ደግሞ ፍጹም የሆነ ራሱን የቻለ ነፃ ሃሳብን ማሳካት አይቻልም። የመጽሐፍ ቅዱስ ጥናት እና የስነ መለኮት ነጸብራቅ ሃሳቦች ብዙ ጊዜ ከአለም ተፈጥሮ እና ከእግዚአብሔር ተፈጥሮ በተቃራኒ ቆመው ይታያሉ።

መልካሙ ዜና ግን መንፈስ ቅዱስ ቃሉን በተከፈተ አዕምሮ እና ታማኝ በሆነ ልብ በምናነብበት ጊዜ ጠባብ የሆነ እይታችንንና አስቀድሞ የነበሩ ጥያቄዎቻችንን በመፍታት ግልጽ ያደርግልናል። መጽሐፍ ቅዱሳችን በተደጋጋሚ እንደሚያረጋግጥልን ከተለያየ አመጣጥና ታሪክ ቢመጡም መንፈስ ቅዱስ ስለሚመራቸው የእግዚአብሔርን ቃል ማስተዋል ችለዋል። “ወደ እውነት ሁሉ ይመራችኋል።” (ዮሐ.16:13)።

`ይህንን አለም በተመለከተ አስቀድመው የሚጠይቋቸው አንዳንድ ጥያቄዎች ምንድናቸው? በምን አይነት መንገድ ነው በቃሉ ሁሉ ነገራችንን በማስረከብ መጽሐፍ ቅዱስ ከሚያስተምረን እውነታ ጋር እንዲጣጣምና ቃሉ ብቻ እንዲቀርፀን የምንፈቅደው?`