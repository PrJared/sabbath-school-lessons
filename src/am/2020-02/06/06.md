---
title:  የንግግር ፍቺ ለምን አስፈላጊ ሆነ
date:  07/05/2020
---

`ነህ.8:1-3; 8ን አንብቡ። እንደ ግለሰብ ብቻ ሳይሆን እንደ ቤተክርስቲያን ቃሉን በግልጽ ማስተዋል አስፈላጊ የሆነው ለምንድነው?`

በመጽሐፍ ቅዱስ ውስጥ የምናገኘው ወሳኙ ጥያቄ የድነት ጥያቄ እና እንዴት እንደዳንን ነው። ወደፊትስ ቢሆን ከዚህ ሌላ የሚያስፈልገው ነገር ምንድነው? የሱስ ራሱ እንደነገረን ሰው አለምን ሁሉ ቢያተርፍ ነፍሱን ግን ቢያጎድል ምን ይጠቅመዋል? (ማቴ.16:26) ። ስለ ድነት መጽሐፍ ቅዱስ የሚያስተምረን ትምህርት የተመሰረተው ትርጉም ላይ ነው። መጽሐፍ ቅዱስን በስህተት ከተረጎምነው ድነትን ማስተዋል አይደለም መጽሐፍ ቅዱስ የሚያስተምረን ማንኛውም ነገር ላይ ወደ ስህተት ድምዳሜ እንድንደርስ ያደርገናል። በሐዋርያት ጊዜ እንኳን ስነ መለኮታዊ የሆኑ ስህተቶች ቀድመው የገቡት ቃሉን በስህተት በመተርጎማቸው እንደነበረ ጥርጥር የለውም።

`2ጴጥ.3:15-16ን አንብቡ። ትክክለኛው የቃሉ አነባበብ ምን መምሰል እንዳለበት ምን ይነገረናል?`

በርግጥ በመጽሐፍ ቅዱስና በመጽሐፍ ቅዱስ ብቻ መኖር የምንሻ የመጽሐፉ ሰዎች ከሆንን እንደ ባህል; የተለያዩ እምነቶች ወይንም የቤተክርስቲያን የመተርጎምና የማስተማር ስልጣናት በሙሉ እንደመነሻ ገዢ ሃይል ሆነው ሊቆጠሩ አይገባም። ስለዚህ ትክክኛ የሆነው የመጽሐፍ ቅዱስ ሄርሜኔቲክስ በጣም አስፈላጊ ነው። ምክንያቱም ምን ማመን እንዳለብን እና እንዴት መኖር እንደሚገባን የሚነግረን መጽሐፍ ቅዱስ ብቻ ነውና።

የቃሉ አተረጓጎም ጉዳይ ለስነመለኮታዊው እና ቤተክርስቲያን ለያዘችው ተልእኮ ጤነኝነት በጣም ወሳኝ ነው። ያለ ትክክለኛ የመጽሐፍ ቅዱስ አተረጓጎም በአስተምህሮና በትምህርቶች መካከል አንድነት አይመጣም። ያም በቤተክርስቲያናችን እና ተልዕኮአችን ላይ አንድነትን አይፈጥርንም። መጥፎ እና የተበላሸ የስነ መለኮት ትምህርት ወደ ጎዶሎ እና የተዛባ ተልዕኮ መምራቱ አያጠራጥርም። ለአለም የምንሰጠው መልዕክት ኖሮን ነገር ግን የመልዕክቱ ትርጉም ግራ የሚያጋባ ቢሆን እንዴት አድርገን ነው ታዲያ ይህንን መስማት ለሚፈልጉ ሰዎች መልእክታችንን ማቅረብ የምንችለው።

`የሶስቱን መላዕከት መልዕክት ከራዕይ 14:6-12 ላይ አንብቡ። እዚህ ጋ ያለው የስነመለኮት ሃሳብ ምንድነው? ይህንን በትክክል መረዳት ለተልዕኮአችን አስፈላጊ የሆነው እንዴት ነው?`