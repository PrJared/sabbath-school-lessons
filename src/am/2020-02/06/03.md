---
title:  የጽሑፍ ትርጉም እና የንግግር ትርጉም
date:  04/05/2020
---

መጽሐፍ ቅዱስ እጅግ ጥንታዊ በሆኑት ቋንቋዎች ነው የተፃፈው፤ ብሉይ ኪዳን በአብዛኛው የተጻፈው በዕብራይስጥ ሲሆን ጥቂት ክፍሎች በአረማይክ ተፅፈዋል; አዲስ ኪዳን ደግሞ በተለመደው የግሪክ ቋንቋ ተፃፈ። አለማችን ላይ ያሉ አብዛኛዎቹ ህዝቦች ዛሬ ላይ እነዚህን ጥንታዊ ቋንቋዎች መናገርና ማንበብ አይችሉም። ስለዚህ ነው መጽሐፍ ቅዱስ ወደተለያዩ ዘመናዊ ቋንቋዎች መተርጎም የነበረበት። ነገር ግን ጥሩ የሆኑ ተርጓሚዎች እንደሚረዱት ከሆነ እያንዳንዱ የጽሑፍ ትርጉም አንዳንድ የቋንቋና የንግግር ፍቺዎችን ማካተት አለበት።

በአንድ ቋንቋ ውስጥ የሚገኙ አንዳንድ ቃላት በሌላ ቋንቋ አቻ የሆነ ፍቺ አናገኝላቸውም። (በጥንቃቄ ጥቅሶችን       የመተርጎምና በኋላም በቋንቋና ንግግሩ ይዘት የመፍታት ጥበብ “ሄርሜኔቲክስ” (hermeneutics) ይባላል።)

`1ቆሮ.12:10፤ 1ቆሮ.14:26፤ ዮሐ.1:41፤ 9:7፤ ሐዋ.9:36 እና ሉቃስ 24:27ን አንብቡ። ከላይ በተጠቀሱት ጥቅሶች ላይ የጽሁፍ ትርጉምንና የንግግር ቋንቋ ትርጉምን እሳቤ እናያለን። ሉቃስ 24:27 ላይ የሱስ እንኳን ለደቀመዛሙርቱ የቃሉን ትርጉም መግለፅ ነበረበት። ይህ በንግግር የመተርጎምን አስፈላጊነት እንዴት አድርጎ ይነግረናል?`

ሄርሜኔቲክስ hermeneutics (የመጽሐፍ ቅዱስ ትርጓሜ) መነሻ ቃሉ የግሪክ ቃል ሄርሚኒዮ hermeneuo ሲሆን ቃሉ የመጣውም ከግሪክ አማልክት መካከል ሄርምስ Hermesተበሎ ከሚጠራው ነው። ሄርመስ የአማልክት መልዕክተኛ ተደርጎ ይቆጠር ነበር። ካሉበት የሀላፊነት ጉዳዮች መካከል መለኮታዊውን መልዕክት ለሰዎች ማድረስ ይገኝበታል። ሄርሜኔቲክስን በተመለከተ የምናገኘው ወሳኝ ነጥብ ቢኖር የመነሻ ቋንቋውን ማንበብ እስካልቻልን ድረስ ጥቅሱን የምናገኘው በትርጉም ቋንቋ ነው። እንደ እድል ሆኖ አብዛኛዎቹ ትርጉሞች መሰረታዊውን ትርጉም ሳይለቁ በመተርጎም ትልቅ ስራ ሰርተዋል። በቃሉ ውስጥ የተገለፀውን ወሳኝ የሆነውን እውነት ለመረዳት የግድ የመጀመሪያውን መነሻ ቋንቋ ማወቅ አይጠበቅብንም። ይህ የቋንቋ እውቀት ቢኖረን ግን ተጠቃሚዎች ነን።

በሉቃስ 24:27 ላይ እንደምናገኘው ጥሩ የጽሁፍ ትርጉም ትክክለኛ የሆነ የንግግር ፍቺን ይፈልጋል። የሄርሜኔቲክስ ዋነኛ ዓላማ ይሄ ነው:ትክለኛውን የመጽሐፍ ቅዱስ ትርጉም በማሳየት የተማርነውን ትምህርት በህይወታችን ላይ ተግባራዊ ማድረግ ነው። ከላይ በሉቃስ ላይ የተነበበው ክፍል እንደሚገልጽልን የሱስ ለተከታዮቹ ይህንን ማድረጉን ነው። የሱስ ራሱ የመጽሐፍ ቅዱስ ጥቅሶችን ለእኛ ሲፈታልን ምን ሊመስል እንደሚችል ገምቱ!

`ብዙ ሰዎች የተለያዩ ትርጉሞችን የማግኘት እድል ቢኖራቸውም ብዙዎች ደግሞ ይህንን አላገኙም። የምትሰሩት ማንኛውም ትርጉም ቢኖር ቃሉን በጸሎት እና ትምህርቶቹን በመታዘዝ ፍላጎት የማጥናት አስፈላጊነት ምን ያክል ነው?`