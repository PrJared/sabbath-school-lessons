---
title:  ዘፍጥረት እና ጣኦት አምልኮ
date:  20/05/2020
---

የዘፍጥረት መጽሐፍ አጻጻፍ ከጥንታዊው የአረማዊ /የጣኦት አምልኮ የፍጥረት አፈታሪኮች ላይ ከመደገፍ ይልቅ; እነዚህን አፈታሪኮች በሚያፈርስ መልኩ እና እግዚአብሔርን እንደ ፈጣሪ በመግለጽ ከእነርሱ በእጅጉ በአላቀ መልኩ የተጻፈ ነው።

`ዘፍጥረት 1:14-19ን ያንብቡ። በአራተኛው ቀን የተከሰቱት አካላት እንዴት ነበር የተገለጹት; ተግባራቸውስ ምን ነበር?`

‹ፀሐይ› እና ‹ጨረቃ› የሚለው አባባል በእርግጠኝነት ተወግዷል ምክንያቱም በእብራይስጥ ስማቸው በጥንታዊ ምስራቅ ግብጽ የነበሩ የጸሐይ እና የጨረቃ ጣኦታት ስሞች ነበሩ። ‹‹ታላቁ ብርሐን›› እና ‹‹ታናሹ ብርሀን ›› የሚለው አጠራር ለተለየ ተግባር እንደተፈጠሩ ያሳያል። ‹‹ ቀንና ሌሊትን ይለዩ ዘንድ ብርሃናት በሰማይ ጠፈር ይሁኑ ለምልክቶች ለዘመኖች ለዕለታት ለዓመታትም ይሁኑ ››(ዘፍ 1:14) ። ያ ጽሁፍ በግልጽ እንሚያሳየው ጸሐይ እና ጨረቃ የሚለው ስም ጣኦታት አይደለም ነገር ግን የተፈጠሩት ነገሮች ዛሬ ልናስተውል ከምንችለው በላይ ግልጽ ለሆኑ ተፈጥሯዊ ተግባሮች ነው።

`ዘፍ 2:7; 18-24ን ያንብቡ። እግዚአብሔር አዳምን እና ሔዋንን ሲፈጥር ምን ያህል በቅርበት ነበረ?`

በጥንት የቅርብ ምስራቅ ያሉ አፈታሪኮች በመስማማት የሰውን አፈጣጠር በተመለከተ የከባድ ስራን አማልክት ለማሳረፍ ከቆይታ በኋላ የመጣ ነው ይላሉ። ይህ አፈታሪካዊ አስተሳሰብ በመጽሐፍ ቅዱስ ከእግዚአብሔር ቀጥሎ ምድርን ሊያስተዳድር እንደተፈጠረ ከሚገልጸው አስተሳሰብ ጋር ይቃረናል። በሰው ተፈጥሮ ውስጥ ኋላ የተጨመረ የሚባል ነገር የለም። ያለ ነገር ቢኖር በፍጥረት መግለጫ ውስጥ ከፍተኛውን ስፍራ እንደያዙ ነው። እንዲያውም ምን ያህል የጣኦት አምልኮ እና የመጽሐፍ ቅዱስ አገላለጽ ጥርት ባለ መልኩ የት ላይ እንዳረፉ/የተራራቁ እንደሆኑ በግልጽ የሚያሳይ ነው።

ስለዚህ ከጥንታዊው አለም አፈታሪክ ይልቅ የዘፍጥረት መጽሐፍ ትክክለኛውን መረጃ ያቀርባል። ሙሴ ከ ጣኦት አምልኮ ጋራ የማይሔዱ የተወሰኑ ጽንሰ ሐሳቦችን ተጠቅሟል። እናም ይህን ያደረገው በቀላሉ የመጽሐፍ ቅዱስን የእውነታ አገላለጽ በመገንዘቡ እና በፍጥረት ውስጥ ያለውን የእግዚአብሔርን ሚና እና አላማ በመረዳቱ ነው። ከብዙ ሺ አመታት በፊት የመጽሐፍ ቅዱስ የፍጥረት ታሪክ ከበዛው ባህል አንጻር የተለየ ነበር።

`ዛሬም የመጽሐፍ ቅዱስ የፍጥረት ታሪክ ከበዛው ባህል አንጻር አሁንም የተለየ ነው ። ለምንድን ነው የማንገረመው?`