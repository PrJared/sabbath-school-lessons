---
title:  ጠፍጣፋ ምድር?
date:  18/05/2020
---

በጥንቱ አለም ብዙዎች ምድር ጠፍጣፋ ነች ብለው ማመናቸው የተለመደ እምነት ነበር። ቢሆንም ግን ብዙ ሰዎች ለተለያየ መልካም ምክንያት ምድር ክብ እንደነበረች ተገንዝበዋል። ዛሬም እንኳን አንዳንዶች መጽሐፍ ቅዱስ እራሱ ምድር ጠፍጣፈ እንደሆነች ያስባል ይላሉ።

`ራዕይ 7:1ን እና 20:8;8ን ያንብቡ። የእነዚህ ጥቅሶች አውድ ምንድን ነው? በጣም አስፈላጊው ነገር ; ምድር ጠፍጣፋ እንደሆነች ያስተምራሉ?`

የእነዚህ ጥቅሶች ጸሐፊ; ዩሐንስ የጻፈው የፍጻሜ ዘመን ትንቢትን ሲሆን ስለ አራቱ የሰማይ መላዕክት ይገልጻል ‹‹አራት መላእክት አየሁ፥ እነርሱም ነፋስ በምድር ቢሆን ወይም በባሕር ወይም በማንም ዛፍ እንዳይነፍስ አራቱን የምድር ነፋሳት ያዙ።››(ራዕ 7:1) ይላል። መላዕክቶቹን ከአራቱ አቅጣጫዎች ጋር ለማያያዝ ‹አራት › የሚለውን ቃል ሶስት ጊዜ ይደግመዋል።

በአጭሩ እየተጠቀመ ያለው ስዕላዊ አገላለጽ ነው; ለምሳሌ ዛሬ ‹‹ ጸሐይዋ ገባች›› ወይም ነፋስ ‹‹ከምስራቅ ተነሳ ›› እንደምንለው ማለት ነው። ቃል በቃል ባለው ትርጓሜ ላይ ከተጣበቅን ; በስዕላዊ አገላለጽ የሚያመላክታቸውን ሐሳባዊ ሰሜንን; ደቡብን ; ምስራቅን እና ምዕራብን በሚያነሳበት በዚህ ትንቢታዊ ጽሑፍ ላይ ; ይህን ክፍል ከአውዱ በማውጣት እና አስተማሪ ያልሆነን ነገር እንዲያስተምሩ ይሆናል። ከሁሉም በላይ ኢየሱስ ሲናገር ‹‹ ከልብ ክፉ አሳብ፥ መግደል፥ ምንዝርነት፥ ዝሙት፥ መስረቅ፥ በውሸት መመስከር፥ ስድብ ይወጣልና።›› (ማቴ 15: 19) ይላል። በዚህ ላይ ስለ ሰው ተክለሰውነት እየተናገረ አልነበረም ወይም ቃል በቃል ስለ ሰው ልብም አልነበረም። ሞራላዊ የሆነ ነጥብን ሊያስቀምጥ እርሱ የተጠቀመው ምሳሌያዊ ንግግር ነው።

`ኢዮብ 26: 7-10 ; እና ኢሳያስ 40: 21;22ን ያንብቡ። ስለ ምድር ተፈጥሮ ምንድን ነው የሚያስተምሩን?`

በኢዮብ 26:7 ምድር የተገለጸችው በባዶ ቦታ ላይ እንደተንጠለጠለች ነው ‹‹ ሰሜንን በባዶ ስፍራ ላይ ይዘረጋል፥ ምድሪቱንም በታችዋ አንዳች አልባ ያንጠለጥላል። ››። ምድር ‹‹ ‹ክብ › ›› ናት ወይም ሞላላ (ኢዮብ 26:10) ። ኢሳያስ 40:22 እንደሚያስቀምጠው ‹‹ እርሱ በምድር ክበብ ላይ ይቀመጣል፥ በእርስዋም የሚኖሩት እንደ አንበጣ ናቸው ሰማያትን እንደ መጋረጃ የሚዘረጋቸው እንደ ድንኳንም ለመኖርያ የሚዘረጋቸው፥›› ይላል።

እራስዎን ከሺ አመታት በፊት ይኖር እንደነበረ አይነት ሰው ቦታ ላይ ያስቀምጡ።

`ምድር እንደምትንቀሳቀስ ምን ማስረጃ ሊኖረዎት ይችላል? ወይም ቀጥ ብላ እንደቆመች ለማስረዳት ማስረጃን ማግኘቱ ይቻላል? ጠፍጣፋ ወይም ክብ መሆኑዋን ለማስረዳት ምን አይነት ማስረጃን ሊያገኙ ይችላሉ?`