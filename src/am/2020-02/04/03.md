---
title:  የህይወት ልምምድ
date:  20/04/2020
---

`ሮሜ. 2:4 እና ቲቶ 3:4-5ን አንብቡ። የእግዚአብሔርን ቸርነት; መቻሉን; ይቅር ባይነቱን; በጎነቱንና ፍቅሩን በህይወታችን የተለማመድነው እንዴት ነው? እምነታችን ለመረዳት አዳጋች የሆነ; የአለም እውቀት ሳይሆን በህይወታችን የተለማመድነው የመሆኑ አስፈላጊነት ምን ያህል ነው? በተመሳሳይ ጊዜ ደግሞ የህይወት ልምምዶቻችን ከመጽሐፍ ቅዱስ ጋር በሚጣረስ መልኩ እምነታችንን በተሳሳተ አቅጣጫ ሊመራው የሚችልበት መንገድ አለን?`

የህይወት ልምምድ ሰው ሆነን ስለመኖራችን ማሳያ ነው። ስሜቶቻችንና አስተሳሰቦቻችን ላይ በከፍተኛ ደረጃ ጫና ይፈጥራል። እግዚአብሔር እንደዚህ አድርጎ የሰራን ከፍጥረታቱ ብሎም ከእርሱ ጋር ያለን ግንኙነት በተጨባጭ የሚቆራኘው እና ቅርጽ የሚይዘው በህይወት ልምምዶቻችን በኩል ነው። የግንኙነታችንን፤ የሥነ ጥበብንና የሙዚቃን፤ የተፈጥሮን አስደማሚነት እንዲሁም የማዳኑን ደስታ እና የቃሉን ተስፋ ውበት አይተን እንድንለማመድ የእግዚአብሔር መሻት ነው። ሃይማኖታችንና እምነታችን ከአስተምህሮ እና ምክንያታዊ ከሆነ       ውሳኔዎች በላይ የሚልቅ ነው። በህይወታችን የተለማመድነው ነገር በእግዚአብሔር ያለን እይታ እና የቃሉ መረዳታችንን አቅም ይቀርጻል። ነገር ግን የእግዚአብሔርን ፈቃድ ወደ ማወቅ ስንመጣ የህይወት ልምምዶቻችን በግልጽ የተገደቡና ያልበቁ መሆናቸውን ማስተዋል ያስፈልገናል።

`2ቆሮ. 11:1-3 ላይ የምናገኘው ማስጠንቀቂያ ምንድነው? የህይወት ልምምዶቻችንን ማመን ምን ያክል ውሱንነት እንዳለው ምን ይነግረናል?`

የህይወት ልምምዶች አሳሳች ሊሆኑ ይችላሉ። በመጽሐፍ ቅዱስ ቋንቋ የህይወት ልምምድ የራሱ የሆነ ተገቢ ስፍራ አለው። በቃሉ ሊታወቁ እና ቅርጽ ሊይዙ ብሎም ሊተረጎሙ ያሻቸዋል። አንዳንዴ ከእግዚአብሄር ቃል እና ፈቃድ ጋር ያልተጣጣመን ነገር መለማመድ እንፈልጋለን። እዚህ ላይ ከኛ ልምምድና መሻት በላይ የእግዚአብሄር ቃል ላይ መታመንን ልንማር ይገባል። የህይወት ልምዶቻችን ሁልጊዜ ከእግዚአብሔር ቃል ጋር ስለመጣጣማቸው እና ግልጽ የሆነውን የመጽሐፍ ቅዱስ ትምህርት አለመጣረሳቸውን ለማወቅ ጥንቃቄ ማድረግ ይገባናል።

`ፍቅር ለእግዚአብሔር እና ፍቅር ለሌሎች የሚለው እምነት (ሉቃስ 12: 28-31ን ተመልከቱ) ዋነኛው ትዕዛዝ እንደ ሆነ ሁሉ በልምምዶቻችን ውስጥ ላለው እምነታችንም ይሄ በጣም አስፈላጊ መሆኑ ግልጽ ነው። በተመሳሳይ ሁኔታ ደግሞ የህይወታችንን ልምምምድ በእግዚአብሄር ቃል የመመዘን አስፈላጊነት ምን ያክል ነው?`