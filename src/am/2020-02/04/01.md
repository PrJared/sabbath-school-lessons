---
title:  መጽሐፍ ቅዱስ:የስነ መለኮት ትምህርቶች ምንጭ ሀይል
date:  18/04/2020
---

### ለዚህ ሳምንት ጥናት የሚከተሉትን ጥቅሶች አንብቡ
ማር. 7:1-13፤ ሮሜ 2:4፤ 1ዮሐ. 2:15-17፤ 2ቆሮ. 10:5-6፤ ዮሐ. 5:46-47፤ ዮሐ. 7:38።

> <p>የሣምንቱ ጥናት መሪ ጥቅስ</p>
> “ወደ ሕግና ወደ  ምስክር ሂዱ! እንዲህም ያለውን ቃል ባይናገሩ ንጋት አይበራላቸውም” (ኢሳ. 8:20) ።

እ  ምነቶቻቸውን በመጽሐፍ ቅዱስ ጥቅስ ማስረጃነት የማያስደግፍ የክርስቲያን ቤተክርስቲያን የለም። ነገር ግን የጥቅሶቹ ሚናና የሥነ መለኮት አስተምህሮ ሀይል በሁሉም ቤተክርስቲያኖች የተለያየ ነው። እንደውም የጥቅሶቹ ሚና ከቤተክርስቲያን ቤተክርስቲያን በከፍተኛ ደረጃ ይለያያል። ይህ ትምህርት አስፈላጊ ግን ደግሞ ውስብስብ ሲሆን የመጽሐፍ ቅዱስ ጥቅሶቹ አተረጓጎም ላይ ተፅዕኖ የሚያመጡ አምስት የተለያዩ ምንጮችን ይፈትሻል:ባህል; የህይወት ልምምድ; ልማድ; ምክንያታዊነት እና መጽሐፍ ቅዱስ ራሱ ናቸው።

እነዚህ ምንጮቹ በእያንዳንዱ የስነ መለኮት ትምህርት እና በእያንዳንዱ ቤተክርስቲያን ላይ ወሳኝ ሚናን ይጫወታሉ። ሁላችንም ተፅዕኖ በሚፈጥሩብን የተለያዩ ባህሎችና ልማዶች ውስጥ አልፈናል። አስተሳሰቦቻችንንና መረዳቶቻችንን ሲቀርጹም አይተናል። ሁላችንም የሚያስብ እና ነገሮችን የሚገመግም አዕምሮ አለን። ሁላችንም መጽሐፍ ቅዱስን የምናነበው እግዚአብሔርንና የእርሱን ፈቃድ ለመረዳት ነው። ከነዚህ ምንጮች ውስጥ ወይም ደግሞ የእነዚህ ጥምረት በመጽሐፍ ቅዱስ አተረጓጎማችን ላይ የመጨረሻ ገዥ ሀይል በመሆን እርስ በእርስ በመተሳሰር ጥቅም ላይ የሚውሉት እንዴት ነው? ቅድሚያ የምንሰጠው ማንኛውም ምንጭ ወደ ተለያየ ትንተናና ውጤት ያመራናል ያም በስተመጨረሻ የሥነ መለኮት ትምህርቶችን አቅጣጫ ይወስነዋል።       የዚህን ሳምንት ትምህርት አጥንተው ለመጋቢት 26 ሰንበት ተዘጋጁ።