---
title:  ባህል
date:  19/04/2020
---

ባህል በራሱ መጥፎ አይደለም። በየዕለት ህይወታችን የምናሳየውን የድግግሞሽ ኑሮ ያሳየናል። ከጥንቱ የመነሻ ማንነታችን ጋር ተቆራኝተን እንድንጸና ያግዘናል። በዚህ ምክንያት ባህል በሃይማኖት ጉዳይ ላይ ከፍተኛ ድርሻን ይዞ መታየቱ እምብዛም አያስደንቅም።

`ማር. 7:1-13 ላይ የሱስ በዚህ ምድር ላይ በነበረ ጊዜ ለአንዳንድ የሰው ልጆች ባህል የሰጠው ምላሽ ምን ያስተምረናል?`

የሱስ የገጠመው ባህል በአይሁድ ማህበረሰብ ውስጥ ከመምህራን ወደ ህዝቡ በጥንቃቄ ሲወርድ ሲዋረድ የመጣ ባህል ነው። የሱስ በነበረበት ጊዜ ይህ የተነገረው በባህር ዳርቻ አጠገብ እንደነበር ይገመታል። ባህል በረጅም ጊዜያት ውስጥ እያደገ የመምጣት አዝማሚያ አለው። ሆኖም እያንዳንዱን ዝርዝር ነገር ለማከማቸት ስንጥር ከቀደመው የእግዚአብሔር ቃል እና እቅድ ውጪ ይሆናሉ። የሰዎች ባህል በተከበሩ “ሽማግሌዎች” (ማር. 7:3; 5ን ይመልከቱ) ማለትም በአይሁድ ማህበረሰብ ውስጥ በሚገኙ የሃይማኖት መሪዎች ተላልፈው የተሰጡ ቢሆንም ከእግዚአብሔር ትዕዛዛት ጋር ግን ፈጽሞ እኩል መሆን አይችሉም (ማር.7:8-9ን ተመልከቱ) ። እነዚህ የሰው ባህሎች በስተመጨረሻ የሚያመሩን “የእግዚአብሔርን ቃል ትሽራላችሁ” ወደሚለው ሃሳብ ነው። (ማር. 7:13) ።

`1ቆሮ. 11:2 እና 2ተሰ. 3:6ን አንብቡ። የእግዚአብሔርን ቃልና የሰዎችን ባህል እንዴት አድርገን እንለያለን? ይህንን መለያ ማድረጋችን አስፈላጊነቱ ምን ያክል ነው?`

ሕያው የሆነው የእግዚአብሔር ቃል በአምልኮ እና በታማኝነት አመለካከት እርሱን እንድናይ ያደርገናል። ይህ ታማኝነት ደግሞ አንድ የሆነ ባህልን ይፈጥርልናል።   			      ታማኝነታችንን ሁልጊዜ ለህያው አምላክ፤ ፈቃዱን በተፃፈው ቃሉ ለገለጠልን ለርሱ ልናቀርብ ይገባል። ስለዚህ መጽሐፍ ቅዱስ የሰው ልጆችን ሁሉ ባህሎች በመተካት ረገድ የተለየ ሚና አለው። መጽሐፍ ቅዱስ ከሁሉም ባህሎች; ጥሩ ከምንላቸው ባህሎች ይልቅ እንኳን ከፍ ብሎና ልቆ የሚታይ ነው። ከእግዚአብሔር እና ከቃሉ ውጪ ያዳበርናቸው ባህሎች በሙሉ ያለማቋረጥ በቅዱሱ መጽሐፍ ገመድ ተለክተው መፈተሸ አለባቸው።

`በቤተክርስቲያናችን ውስጥ የምናደርገውና ‹ባህል› ተብሎ ሊቀመጥ የሚችል ነገር ምንድው? ለምንድው እነዚህን ነገሮች ከመጽሐፍ ቅዱስ አስተምህሮ ለይቶ ማስቀመጥ ሁልጊዜ አስፈላጊ የሚሆነው? በሰንበት ቀን ወደ ውይይት ቡድንዎ ሲመጡ መልሶን ይዘው ይቅረቡ።`