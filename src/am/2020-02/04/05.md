---
title:  ምክንያታዊነት
date:  22/04/2020
---

`2ቆሮ. 10:5-6፤ ምሳሌ 1:7 እና ምሳሌ 9:10ን አንብቡ። በአስተሳሰባችን ክርስቶስን የመታዘዛችን አስፈላጊነት ምን ያክል ነው? ለምንድው የጥበብ መጀመሪያ እግዚአብሄርን መፍራት የሆነው?`

እግዚአብሄር የማሰብና በምክንያት የማሰላሰልን አቅም ሰጥቶናል። የእያንዳንዱ ሰው እንቅስቃሴ እና የእያንዳንዱ ስነ መለኮታዊ የመከራከሪያ ሃሳቦቻችን የማሰብ አቅማችንንና ድምዳሜ ላይ እንዴት እንደምንደርስ ታሳቢ ያደርጋሉ። ምክንያት አልባ የሆነ እምነት የለንም። በ18ኛው ክፍለ ዘመን በነበረው የመነቃቃትና በነጻነት የማሰብ ዘመን የሰው ልጆች ምክንያታዊነት በተለይ በምዕራባውያኑ ማህበረሰብ ውስጥ አዲስና ገዢ ሚና ነበረው። ይህም ከማሰብ አቅማችን በላይ ሄዶ ወደ ትክክለኛው ድምዳሜ ላይ ይደርሳል።

እውቀቶቻችን ሁሉ የተመሰረቱት በስሜት ካካበትናቸው ልምዶቻችን ነው ከሚለው እሳቤ በተቃራኒ የሰው ልጆች ምክንያታዊነትን እንደ ዋንኛ የእውቀት ምንጭነት ያቀርባል። ይህ እይታ ምክንያታዊነት “rationalism” ይባላል። ሀሳቡም እውነት የሚገኘው በስሜቶቻችን በኩል ሳይሆን አዕምሮአዊው ከሆነው ምክንያታዊነት ነው የሚል ነው። በሌላ አገላለፅ እርግጥ የሆኑ እውነቶች አሉ የኛ ምክንያታዊነት ብቻ በቀጥታ ሊጨብጧቸው የሚችሏቸው። ይህም የሰው ልጆች ምክንያታዊነትን መመዘኛ ወይንም ልማድ አድርጎ ይቆጥራል። የቤተክርስቲያን ስልጣንን ጨምሮ በሚደነቅ ሁኔታ የእግዚአብሔር ቃል ያለው ስልጣን በሙሉ አዲስ ገዢ ሃይል በሆነው ምክንያታዊነት ስር ይሰግዳሉ። በሰው ልጆች ምክንያታዊነት ማረጋገጫ ያልተሰጠው ማንኛውም ነገር ይጣላል ሃሳቡም ጥያቄ ምልክት ውስጥ ይወድቃል። ይህ አመለካከት ብዙ የመጽሐፍ ቅዱስ ክፍሎች ላይ ተፅዕኖ ይፈጥራል። ሁሉም ተአምራቶች እና ከተፈጥሮ ውጭ የሆኑ የእግዚአብሔር ድርጊት ለምሳሌ የክርስቶስ በአካል ከሞት መነሳት; የድንግሊቱ መወለድ ወይንም በስድስት ቀን ፍጡራንን መፍጠር ጥቂቶቹን ለመጥቀስ ያክል ነው፤ እንደ እውነተኛና ተአማኒ ተግባር የሚቆጠሩ አይደሉም።

እውነታው ግን ምክንያታዊ ሀይላይችን ሳይቀር በሀጢያት የተጠቃ እና በክርስቶስ   			      አገዛዝ ስር መውደቅ እንዳለበት መዘንጋት የለብንም። ሰብአዊ ዘሮች ማስተዋላቸው በሙሉ የተጨፈነና ከእግዚአብሔር ያፈነገጠ ነው (ኤፌ. 4:18)። በእግዚአብሔር ቃል አማካኝነት ብርሃን ሊፈነጥቅልን ይገባል። እግዚአብሔር የኛ ፈጣሪ መሆኑ የሚያመለክተን ነገር ቢኖር በመጽሐፍ ቅዱስ አነጋገር የሰው ልጆች ምክንያታዊነት ራሱን ችሎ ከእግዚአብሔር ውጪ በመሆን የተፈጠረ እንዳይደለ ነው። ይልቁንም “የጥበብ መጀመሪያ እግዚአብሔርን መፍራት ነው።” (ምሳሌ 9:10ን ከምሳሌ 1:7 ጋር ያነፃፅሩ)። ከተፃፈው የእግዚአብሔር ቃል የተዋሀደውን የእግዚአብሔርን መገለጥ ብቻ ስንቀበልና በቃሉ ውስጠ የተፃፈውን ለመከተል ፈቃደኛ ስንሆን ያኔ ትክክለኛ ምክንያታዊነት ይኖረናል።

`ከመቶ አመታት በፊት የአሜሪካ ፕሬዚዳንት የሆነው ቶማስ ጀፈርሰን የራሱን የብሉይ ኪዳን መጽሐፍ ሲጽፍ ከእርሱ ምክንያታዊ እይታ አንፃር የተቃራኒ የሚመስሉ ነገሮችን በሙሉ ቆርጦ አዘጋጀ። ሁሉም የክርስቶስ ተአምራቶች ማለት በሚቻል መንገድ ትንሳኤውን ጨምሮ የተወገዱ ሃሳቦች ናቸው። ይህ ብቻውን እውነትን ለመረዳት የሰው ልጅ ምክንያታዊነት ውሱን ስለመሆኑ ምን ያስተምረናል?`