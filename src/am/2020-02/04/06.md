---
title:  መጽሐፍ ቅዱስ
date:  23/04/2020
---

መጽሐፍ ቅዱስን ለሰብአዊ ዘር የገለፀው መንፈስ ቅዱስ ከቃሉ በተቃራኒ እንድንሆን ወይንም ደግሞ ከቃሉ እንድናፈነግጥ አይመራንም። ለሰባተኛ ቀን አድቬንቲስቶች መጽሐፍ ቅዱስ ከሰዎች ባህል; የህይወት ልምምድ; ምክንታዊነት እና ልማድ በላይ ከፍተኛውን የገዢነት ሀይል ይይዛል። ሁሉም ነገር ሊፈተሽ የሚገባው በመጽሐፍ ቅዱስ ብቻ ነው።

`ዮሐ.5:46-47 እና ዮሐ.7:38ን አንብቡ። የሱስ ክርስቶስ መንፈሳዊ ጥያቄዎችን ለማስተዋል ዋነኛ ምንጩ ምን ነበር? መጽሐፍ ቅዱሳችን የሱስ እውነተኛ መሲህ ስለመሆኑ የሚያረጋግጥልን እንዴት ነው?`

አንዳንድ ሰዎች የተለየ ‹መገለጥ› በመንፈስ ቅዱስ መሪነት እንደተቀበሉ ያስባሉ ነገር ግን ሃሳባቸው ግልጽ ከሆነው የመጽሐፍ ቅዱስ መልዕክት ጋር የሚጋጭ ይሆናል። ለነዚህ       ሰዎች ከእግዚአብሔር ቃል ይልቅ መንፈስ ቅዱስ ትልቁን የገዢነት ስልጣን ይዟል። የተጻፈውን ቃል የሚሽር እና ግጽ የሆነውን መልዕክት የሚጥስ ማንኛውም ሰው በአደገኛ መሬት ላይ የሚራመድና የእግዚአብሔር መንፈስ ምሪትን የማይከተል ነው። መጽሐፍ ቅዱስ ብቸኛው መንፈሳዊ መከላከያችን ነው። እምነት እና ተግባሮቻችንን በተመለከተ ልንተማመንበት የሚገባን ብቸኛ ልማዳችን ቃሉ ነው። “በቃሉ አማካኝነት መንፈስ ቅዱስ ለአይምሮአችን ይናገራል በእውነቱም ልባችንን ያስደንቃል። ስለዚህ ስህተቶቻችንን በማጋለጥ ከልባቻችን ላይ ያርቃቸዋል። ክርስቶስ የተመረጡ ህዝቦቹን በቁጥጥሩ ስር አድርጎ የሚማርከው በእውነት መንፈሱ በኩል በቃሉ እየሰራ ነው።” Ellen G. White, the Desire of Ages, P. 671. መንፈስ ቅዱስ የእግዚአብሔርን ቃል እንደሚተካ ተደርጎ መታሰብ የለበትም። ይልቁንም እርሱ ከመጽሐፍ ቅዱስ ጋር ተጣጥሞ በመስራት ወደ ክርስቶስ ይስበናል። ስለዚህ ቃሉ ብቻ ነው ትክክኛ የመንፈሳዊነት መስመር እንደያዝን የሚያረጋግጥልን። መጽሐፍ ቅዱስ ወሳኝ የሆነን አስተምህሮን ይሰጠናል (1ጢሞ. 4:6ን አንብቡ) ።

የእግዚአብሔር ቃል ተአማኒ እና ሙሉ ተቀባይነት ሊኖረው የሚገባ ቃል ነው። ቃሉን ተቀምጠን የመፈረጅ ስራ የእኛ አይደለም። ይልቁንም የእግዚአብሔር ቃል ነው እኛና ሃሳቦቻችን ላይ የመፍረድ መብትና ስልጣን ያለው። ቃሉ የተፃፈው በራሱ በእግዚብሔር ነውና።

`ከግል ስሜታችን ጋር ከተያያዘው የመደነቅ ሃሳብ በላይ ለመንፈሳዊ ጥያቄዎቻችን መጽሐፍ ቅዱስ እርግጠኛ መመሪያችን የሆነው ለምንድው? ሁሉንም ትምህርቶቻችንን መንፈሳዊ ልምምዶቻችንን ጭምር ለመፈተሸ መጽሐፍ ቅዱስን እንደ መመዘኛ አድርገን ባናስቀመጥ መዘዙ ምንድነው? ለመንፈሳዊ ጥያቄዎቻችን ያለን የመጨረሻ ቃልና ምላሽ የግል መገለጥ ቢሆን ይህ ታዲያ እንዴት አድርጎ ነው ወደ ቀውስና ስህተት ሊመራን የሚችለው?`