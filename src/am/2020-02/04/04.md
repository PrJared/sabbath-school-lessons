---
title:  ልማድ
date:  21/04/2020
---

ሁላችንም የአንድ የተወሰነ ልማድ ወይም ልማዶች አካል ነን። ሁላችንም በልማዶቻችን ተፅዕኖ የተደረገብንና የተቃኘን ነን። ከዚህ ሊያመልጥ የሚችል ማንም የለም። በብሉይ ኪዳን የጥንታውያን እስራኤሎችን ታሪክ ስናይ በዙሪያቸው ባሉ ህዝቦች ልማድ መበላሸታቸውን ስናስብ እኛ ዛሬ የተለየን ወይም የተሻልን እንደሆንን እንድናስብ የሚያደርገን ነገር ምን አለ?

የእግዚአብሔር ቃል የተሰጠው በአንድ የተወሰነ ልማድ ውስጥ ቢሆንም ነገር ግን በዚህ ልማድ ብቻ ታጥሮ የቀረ አልነበረም። ልማዶቻችን የእግዚአብሔር ቃል መረዳታችን ላይ ከፍተኛ ተፅዕኖ ማድረጉ ባይካድም መዘንጋት የሌለብን ነገር ቢኖር የእግዚአብሔር ቃል በዘር; በነገስታትና; በኑሮ እርከን ላይ ከተመሰረቱ ልማዶች ሁሉ እጅግ የላቀ መሆኑን ነው። በዚህ አንድ ምክንያት ነው መጽሐፍ ቅዱስ የሰዎችን ልማድ ሁሉ የሚበልጥ ሲሆን እንደውም በእያንዳንዱ ልማድ ውስጥ የሚገኙትን የተሳሳቱ ነገሮች የመለወጥና የማረም አቅም አለው።

`1ዮሐ. 2:15-17ን አንብቡ። ዮሐንስ የዚህን አለም ነገር መውደድ የለብንም ሲል ምን ማለቱ ነው? በአለም ውስጥ እየኖርን ነገር ግን አለማዊ አስተሳሰብ ላይኖረን የሚችለው እንዴት ነው?`

ልማድ ልክ እንደሌሎቹ የእግዚአብሔር ፍጥረታት በሀጢያት የተነሳ ጥቃት ደርሶበታል። ከዚህም የተነሳ በእግዚአብሔር ፊትም ይቆማል። አዎን የልማዶቻችን አንዳንድ ክፍሎች ከእምነታች ጋር በሚገርም ሁኔታ ይጣጣማሉ ነገር ግን ሁለቱን ለይተን ለማወቅ ጥንቃቄ ማድረግ አለብን። በአስተሳሰብ ደረጃ የመጽሐፍ ቅዱስ እምነት ልማድን መገዳደር እና ለእግዚአብሔር ቃል ታማኝ የሆነ ልማድን መፍጠር አለበት። ከሰማይ ጋር የሚያቆራኘን ነገር እስከሌለ ድረስ በከበበን ነገር ተውጠን እጅ መስጠታችን የማይቀር ነው። ኤለን ጂ ኋይት የሚከተለውን እሳቤ አስፍራለች “የክርስቶስ ተከታዮች በመርሆዎቻችውና በፍላጎታቸው ከአለም ይለዩ። ነገር ግን ከአለም ውስጥ ራሳቸውን አያገሉም። አዳኙ በተደጋጋሚ ከሰዎች ጋር ይቀላቀል የነበረው ከእግዚአብሔር ፈቃድ ጋር የማይሄድ ነገራቸውን ለማበረታታት ሳይሆን እነርሱን ራሳቸውን ሊያከብራቸው ነው።”

Ellen G. white, counsel to parents, Teachers, and students Regarding chrisitan Educaiton, P. 323::

`የትኛው የልማድ ክፍል ነው ሙሉ በሙሉ ከመጽሐፍ ቅዱስ እምነት ጋር የሚቃረነው? በጣም አስፈላጊው ነገር ደግሞ; እምነታችንን ሊያጎድፉ የሚሞክሩ ነገሮችን በመቃረን እንዴት ጸንተን መቆም እንችላለን?`