---
title:  መጽሐፍ ቅዱስና ትንቢት
date:  31/05/2020
---

### ለዚህ ሳምንት ጥናት የሚከተሉትን ጥቅሶች አንብቡ
ዳን.2:27-45፤ ዮሐ.14:29፤ ዘሁ.14:34፤ ዳን.7:1-25፤ ዳን.8:14፤ 1ቆሮ.10:1-13።

> <p>የሣምንቱ ጥናት መሪ ጥቅስ</p>
> “እርሱም: እስከ  ሁለት ሺ ሶስት መቶ ማታና ጠዋት ድረስ ነው፤ ከዚያም በኋላ መቅደሱ ይነጻል አለኝ።” (ዳን.8:14) ።

የ  መጽሐፍ ቅዱስ ትንቢት ለማንነታችንና ለተልዕኮአችን በጣም አስፈላጊ ነው። ትንቢት ከውስጥና ከውጪ ሆነን የእግዚአብሔርን ቃል ትክክለኝነት የምናረጋግጥበትን ዘዴ ይሰጠናል። የሱስ እንዲህ አለ “ከሆነም በኋላ ታምኑ ዘንድ አሁን አስቀድሞ ሳይሆን ነግሬአችኋለሁ።” (ዮሐ.14:29 ዮሐ.13:19ንም ተመልከቱ)። ታዲያ ወሳኙ ጥያቄ: ትንቢቱ በርግጥም ሲፈጸም እንድናውቅ በትክክል ትንቢቱን እንዴት መተርጎም ይገባናል? በተሃድሶ ወቅት የተሃድሶ መሪዎች የተከተሉት ዘዴ ታሪክን መሠረት ያደረገ ነው። ይህ ዘዴ ደግሞ የዳንኤልና የዮሐንስ ራዕይ ለትንቢት ፍቻቸው ቁልፍ ሆኖ አገልግሏቸዋል። ታሪክን መሠረት ያደረገ ዘዴ ትንቢትን የሚያየው በቀጣይነት እያደገ በመሄድ የታሪኩ ፍጻሜ ድረስ እንደሚደርስ፤ ካለፈው ታሪክ መነሻነት ይጀምርና በእግዚአብሔር ዘላለማዊ መንግስት እንደሚደመደም ነው።

በዚህ ሳምንት ታሪካዊ የመመዘኛ ዘዴን መሠረት ላደረገ የትንቢት ፍቺ ምሶሶ የሆኑ ነጥቦችን እናጠናለን። “በታሪክ የምናየው የትንቢቶች መፈፀምን; በታላቁ የተሃድሶ ንቅናቄ ጊዜ የእግዚአብሔርን የጥበቃ ሥራ ማጥናት እና በመጨረሻው የታላቁ ተጋድሎ ግጭት ህዝቦች የሚያደርጉትን የዘመቻ ክስተቶች እድገት እንድናስተውል ያደርገናል።” – Ellen G. White, Testimonies for the church, Vol. 8, P. 307. የዚህን ሳምንት ትምህርት አጥንተው ለግንቦት 15 ሰንበት ይዘጋጁ።