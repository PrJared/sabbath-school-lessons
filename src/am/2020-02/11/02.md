---
title:  ታሪካዊ መመዘኛ ዘዴ እና ትንቢት
date:  01/06/2020
---

ሰባተኛ ቀን አድቬንቲስቶች ትንቢትን ለማጥናት የሚጠቀሙበት መሰረታዊ ዘዴ ታሪካዊ የመመዘኛ ዘዴ ይባላል። ሳይቆራረጥ መስመሩን ተከትሎ ሲፈስ ያየነው ያለፈው; የአሁኑኑና የወደፊቱ አንኳር የሆኑ ትንቢቶች ናቸው። በትምህርት ቤት ታሪክን ከምናጠናው ጋር ተመሳሳይነት አለው። እንዲህ የምናደርግበት ምክንያት መጽሐፍ ቅዱስ ራሱ እነዚህን ትንቢቶች የሚፈታልን በዚህ መንገድ ስለሆነ ነው።

`ዳን.2:27-45ን አንብቡ። የትኛው የህልም ክፍል ነው በታሪክ ውስጥ ያለውን ቀጣይና ያልተቆራረጠ የስልጣናት ቅደም ተከተል የሚያሳየን? መፅሐፍ ቅዱስ ራሱ የመጨረሻውን ትንቢት እንዴት መፍታት እንዳለብን የሚያሳየን በምን መንገድ ነው?`

የወርቁ ራስ የናቡከደነጾር መንግስት መሆኑን ልብ በሉ። ስለዚህ ዳንኤል ባቢሎንን የመጀመሪያው መንግስት እንደሆነ አሳወቀ (ዳን.2:38)። ከዛም ዳንኤል እንዲህ አለ “ከአንተም በኋላ ከአንተም የሚያንስ ሌላ መንግስት ይነሣል፤ ከዚያም በኋላ በምድር ሁሉ ላይ የሚገዛ ሌላ ሶስተኛ የናስ መንግስት ይነሣል።” (ዳን.2:39)። ከዛም አራተኛው ይቀጥላል (ዳን.2:40)። ልክ ግዙፍ ከሆነው አካል ከራሱ አንስቶ እስከ ጣቶቹ ድረስ በተለያዩ መንግስታት እንደተወከለ ሁሉ በምስሉ ላይ የምናየውም ያለምንም የጊዜ ክፍተት አንዱ አንዱን እየተከታተለ መጣ ። ጊዜና ታሪክ የተያያዙ እንደሆኑ ሁሉ እነርሱም አንዳቸው ከአንዳቸው ጋር የተያያዙ ናቸው።

በዳንኤል 7 እና 8 ላይ ደግሞ በምስሉ ፈንታ የተለያዩ አውሬዎች ምሳሌ ሆነው ተጠቅሰዋል። ነገር ግን ተመሳሳይ የሆነ ትምህርትን ያብራራልናል። 4 በቅደም ተከተላቸው ሳይቆራረጡ የሚመጡ ምድራዊ ነገስታት ቀርበውልናል (ሶስቱ ደግሞ ዳንኤል 8 ላይ ተጠቅሰዋል)። ከጥንት የታሪክ መነሻቸውን አድርገው እስካሁን እና እስከ ወደፊቱ የሚዘልቁ ሲሆን ክርስቶስ ሲመለስ ግን እግዚአብሔር ዘላለማዊ መንግስቱን ያኔ ያቋቁማል።

ስለዚህ የዳንኤል 2፤ ዳንኤል 7 እና 8 ላይ የተሰጡት ተከታታይ ህልሞች ሰባተኛ ቀን አድቬንቲስቶች እስከዛሬ የያዙት ይህ የታሪክ መሰረት የፕሮቴስታንት ታሪክ አዋቂዎች ትንቢትን እንዲተረጉሙ መሠረት ጥሎላቸዋል።

`ዮሐ. 14:29 አንብቡ። ትንቢት እንዴት ተደርጎ ተግባራዊ ሊሆን እንደሚችል የሱስ የተናገረበት መንገድ ምን እገዛ ያደርግልናል?`

`በባቢሎን ጊዜ ይኖሩ የነበሩ ሰዎች ያላገኙትን የታሪክ ሁኔታ ግልጽ ሆኖልን ለምንኖር ለኛ ዛሬ ላይ ያለው ጠቀሜታ ምን ያክል ነው?`