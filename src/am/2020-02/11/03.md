---
title:  የአመት- ቀን መርህ
date:  02/06/2020
---

ታሪክን የምንመዝንበትና ትርጓሜ የምንሰጥበት አንዱና ቁልፉ መንገድ የአመት-ቀን መርህ ነው። አያሌ ሊቃውንት በምዕተ ዓመታት ውስጥ የዳንኤልና ራእይ የጊዜ ትንቢትን ለመፍታት ይህንን መርህ ነበር የተጠቀሙት። ይህንን መርህ ያገኙት ከብዙ ወሳኝ የሆኑ ጥቅሶች ላይ እና ከትንቢቶቹ ከራሳቸው አውዳዊ ንባብ ነው።

`ዘዳ.14:34 እና ህዝ.4:6ን አንብቡ። በነዚህ ጥቅሶች ውስጥ እግዚአብሔር የአመት-ቀን መርህን በምን መልኩ ገለጸልን?`

እነዚህ ጥቅሶች ውስጥ የአመት-ቀን መርህን ሃሳብ በግልጽ መመልከት እንችላለን። ለምሳሌ እንደ ዳን.7:25 እና ዳን.8:14 እንዲሁም ራዕይ 11:2-3፤ ራዕይ 12:6; 14 እና ራዕይ 13:5 ያሉ አንዳንድ የጊዜ ትንቢቶች ላይ ይህንን መርህ በምን መንገድ ማረጋገጥ እንችላለን? በዳንኤል እና ራዕይ ትንቢቶች የአመት-ቀን መርሃችንን የሚደግፉ ሶስት ሌሎች ግብአቶች አሉ:የተምሳሌቶች፤ ረጅም የጊዜ ርዝመቶች እና እንግዳ የሆኑ ገለፃዎች

በቅድሚያ የአውሬዎቹና የቀንዶቹ ባህርያት መንግስታትን የወከሉበት ተምሳሌታዊ አቀራረብ የሚነግረን ነገር ቢኖር የጊዜ ትንታኔዎቹም ሊስተዋሉ የሚችሉት በተምሳሌታዊ አቀራረብ ሲሆን ነው። አውሬዎቹና ቀንዶቹ እንዲሁ ቃል በቃል ብቻ የምንወስዳቸው አይደሉም። ሌላ ነገርን በተምሳሌትነት የሚገልጹ ናቸው። ስለዚህ የተቀሩት ትንቢቶች በተምሳሌታዊ አገላለፅ እንዲሁ ቃል በቃል በሚወሰድ ፍቺ ካልቀረቡልን ታዲያ ለምንድነው የጊዜን ትንቢት ብቻ ቃል በቃል የምንወስደው? ምላሻችን የሚሆነው በርግጥም አይደለም የሚል ነው።

በመቀጠልም ከትንቢት ያገኘና ብዙዎቹ ክስተቶች መንግስታቶች የሚሸፍኑት ጊዜ ብዙ ምዕተ ዓመታትን ሲሆን የጊዜ ትንቢትን እንዲሁ ቃል በቃል ብንወስድ ኖሮ ግን ይህ ሊሆን አይችልም። አንድ ጊዜ የአመት-ቀን መርህን ተግባራዊ ስናደርግ ጊዜያቶቹ በትክክልና በአስደናቂ ሁኔታ ከክስተቶቹ ጋር እኩል ይገጣጠማሉ። ነገር ግን የትንቢት ጊዜዎቹን እንዲሁ ቃል በቃል ወስደን ብንተረጉማቸው ይህንን ማግኘት አንችልም። በስተመጨረሻም እንግዳ በሆነ አቀራረብ ለየት ብሎ የጊዜ ርዝመት ተተንትኖ የተቀመጠልን ተምሳሌታዊ በሆነ አፈታት ነው። በሌላ አገለለፅ በነዚህ ትንቢቶች ውስጥ ጊዜ የተጠቀሰበት መንገድ (ለምሳሌ 2300 ማታ እና ጠዋት በዳን.8:14 ላይ) እንዲሁ በተለመደ መንገድ ያለውን የጊዜ ሁኔታ የሚያሳይ ሳይሆን ተምሳሌታዊ መሆናቸውን ይነግረናል።

`በዳን.9:24-27 ላይ የምናገኘው ሰባውን ሱባኤ ተመልከቱ “ኢየሩሳሌምን ለመጠገንና ለመስራት ትእዛዙ ከሚወጣበት ጀምሮ እስከ ዓለቃው እስከ መሲሁ ድረስ” የሚለውን ስናነብ (ዳን.9:25) ቃል በቃል ስንወስደው 69 ሳምንታት ናቸው ወይንስ አንድ ዓመት ከ4 ወራት ከአንድ ሳምንት ብቻ የጊዜ ሁኔታ ነው? በዚህ መንገድ የምናስተውል ከሆነ ትንቢት ትርጉም የለውም። ትርጉም አለው እንዴ? የመፅሐፍ ቅዱስ መርህ የሆነውን አመት-ቀን መርህን 70 ሳምንታት ስንፈታው 490 አመታት ሲሆኑስ ምን ይከሰታል?`