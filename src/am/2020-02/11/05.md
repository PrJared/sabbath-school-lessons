---
title:  የፍርድ ምርመራ
date:  04/06/2020
---

በዚህ ሳምንት የምናጠናው የትንቢት ማብራሪያ ከተሃድሶ ንቅናቄ አንስቶ ለነበሩ የፕሮቴስታንት ታሪክ አጥኚዎች አድካሚ ሆኖባቸው ነበር። ነገር ግን በ1800 አጥቢያ ላይ እስከነበረው የሚለራይትስ እንቅስቃሴ ድረስ የ2300 ቀናትና የፍርድ ምርመራ ጉዳይ በትኩረትና በጥንቃቄ አልተጠናም ነበር። የሚከተለውን መረጃ ተመልከቱ

|ዳንኤል 7 | ዳንኤል 8|
|---|---|
|ባቢሎን (አንበሳ) | ------|
|ሜዶና ፋርስ (ድብ) | ሜዶና ፋርስ (አውራ በግ)|
|ግሪክ (ነብር) | ግሪክ (አውራ ፍየል)|
|አረማዊ ሮም (አራተኛው አውሬ) | አረማዊ ሮም (ወደ ጎን የሰፋው ቀንድ)|
|ጳጳሳዊው ሮም (ትንሹ ቀንድ) | ጳጳሳዊው ሮም (ወደ ላይ ከፍ ያለው ቀንድ)|

`ዳን.7፤9-14፤ 8:14; 26ን አንብቡ። በዚህ ጥቅስ ላይ እንደምናገኘው በሰማይ ምን እየተከናወነ ነው?`

ጳጳሱ በጄኔራል ባርተር ተይዞ በመታሰር የመካከለኛው ጊዜ ስደት በ1798 ላይ ካበቃ በኋላ (ራዕይ 13:13)፤ዳንኤል 7 እና 8 ላይ ስለ ፍርድ ይነግረናል። በሰማይ ፍርድ እንደሚካሄድ “ፍርድም ሆነ” (ዳን.7:10) እናም “የሰው ልጅ የሚመስል ከሰማይ ደመናት ጋር መጣ በዘመናት ወደ ሸመገለውም ደረሰ” (ዳን.7:13)። ይህ የፍርድ ትእይንት ከ1798 በኋላ ከየሱስ ዳግም ምፅዓት በፊት የሚሆን ነው። ዳንኤል 7 ላይ የምናገኘው የፍርድ ትዕይንት ዳንኤል 8:14 ላይ ካለው የቤተ መቅደሱ መንፃት ጋር በቀጥታ የተገናኘ ነው። ሁለቱም ክፍሎች የሚናገሩት ተመሳሳይ ስለሆነ ነገር ነው። በዳንኤል 8:14 መሰረት “የቤተ መቅደሱ መንፃት ጊዜ የመንፃት ቀን የሆኑትን 2300 ማታና ጠዋትን ወይንም ቀናትን ይገልጽልናል። በአመት-ቀን መርህ መሰረት እነዚህ ቀናት 2300 አመታትን ይወክላሉ። የ2300 አመታት ጅማሮ መነሻው የሚገኘው ዳንኤል 9:24 ላይ ሲሆን የሰባ ሱባኤ (490 አመታት) ትንቢት በዚህ ራዕይ ውስጥ ተቀጥሯል።

በርግጥም ብዙ ሊቃውንት በትክክል የዳንኤል 8:14ቱን የ2300 ቀናት (አመታት) ትንቢትንና የዳንኤል 9:24-27 የሰባው ሱባኤ ትንቢትን የአንድ ትንቢት ሁለት ክፍል አድርገው ነው የሚያዩት። ስለ ሰባ ሱባኤው የምናገኘው ቀጣይ ቁጥር የሚገኘው ዳንኤል 9:25 ላይ ሲሆን የዚህን የጊዜ መጨረሻ ይነግረናል “ኢየሩሳሌምን መጠገንና መስራት ትዕዛዙ ከወጣበት ጀምሮ” ። የዚህ ክስተት ጊዜም ”በንጉሱ በአርጤክስስ በሰባተኛው አመት“ (ዕዝራ 7:7) ወይም 475 ከ.ክ.ል.በፊት ላይ ነው። ከዚህ ተነስተን ወደፊት 2300 አመታትን ስንቆጥር 1844 ላይ እንደርሳለን። ይህም ከ 1798 ብዙም ሳይርቅ ከክርስቶስ ዳግም ምፃት በፊት የሚሆን ነው። ይህ ወቅት የሱስ ወደ ቅድስተ ቅዱሳን ገብቶ የማማለድ ስራውን የጀመረበትና የሰማያዊው ቤተ መቅደስ የነፃበት ጊዜ ነው። በአርብ ቀን ላይ የሚገኘውን ሠንጠረዥ ይመልከቱ።