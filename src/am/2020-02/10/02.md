---
title:  ዳዊት ; ሰለሞን እና ንጉሳዊ አገዛዙ
date:  25/05/2020
---

በእስራኤል ታሪክ የዳዊት እና የሰለሞን የግዛት ዘመን እንደ ወርቃማ ጊዜ ይወሰዳል። ነገር ግን አንዳንዶች እንደሚሉት ዳዊት እና ሰለሞን ባይኖሩ ኖሮስ? መጽሐፍ ቅዱስ አንደሚለው ግዛታቸው ምን አልባት ሰፊ እና እረጅም ባይሆን ኖሮስ ( አንዳንዶች እንደሚሉት) ? ያለ ዳዊት ዋና ከተማቸው እየሩሳሌምም አትኖርም ነበር(2ኛ ሳሙ 5: 6-10)። ያለ ዳዊት በልጁ በሰለሞን የሚገነባ ቤተመቅደስም ባልነበረ(1ኛ ነገስት 8: 17-20)። በመጨረሻ በዳዊት የዘር መስመር ነበር መሲህ እንደሚመጣ ቃል የተገባው እና ያለ ዳዊት መጭው መሲህም አይኖርም ነበር (ኤር 23: 5; 6; ራዕ 22:16)። የእስራኤላውያን ታሪክ አንደገና ሙሉ ለሙሉ መጻፍ ያስፈልገው ነበር። ሆኖም ግን ያ ታሪክ በመጽሐፍ እንደሚነበበው በትክክል ለእስራኤል እና ለቤተክርስቲያን የተለየውን ሚናቸውን እና ተልዕኳቸውን የሰጠ ነው።

`1ኛ ሳሙ 17ን ያንብቡ። እግዚአብሔር ለእስራኤል እንዴት ነው ቁርጥ ያለን ድል የሰጣት? ከዚህ ድል ማነው ተጠቃሚ? ድሉ የተካሔደው የት ነው?`

በ1ኛ ሳሙ 17:1-3 ውስጥ ያለው ጦርነት ትክክለኛ መልክአምድራዊ አቀማመጡ ስፍራን ያስታውሉ ። የኪህርበት ኩፋ መገኛ በተራራው ላይ በምዕራፉ እንደተገለጸው እስራኤላውያን ሰፍረው ያሉበት ቦታ ነው። በዚያ በቅርቡ የተደረገ ቁፋሮ እንዳሳየው በጣም ሰፊ የሆነ ምሽግ ; የጦር ሰፈር ከተማ ከሳኦል እስከ ዳዊት ጊዜ በነበረው ተራራ ላይ ሆኖ ይታያል። በተመሳሳይ ሰዓት የነበሩ ሁለት በሮችም ወጥተዋል። በጥንቱ እስራኤል ጊዜ አብዛኞቹ ከተሞች በእስራኤል አንድ በር ስለነበራቸው ይህ ነገር ምን አልባት ሸዓራይም ከተማን በማሳየት ይረዳ ይሆናል(1ኛ ሳሙ 17:52) በእብራይስጥ ሁለት በር ማለት ነው። ይሄ ከሆነ ጉዳዩ ለመጀመሪያ ጊዜ መጽሐፍ ቅዱሳዊ ጥንታዊ ከተማን አገኘን ማለት ነው። በ 2008 እና 2013 እስካሁን ከተገኙ ሁሉ ጥንታዊ የእብራይስጥን ጽሑፍ የሚወክሉ እንደሆኑ ብዙዎች ያመኑባቸው የተቀረጹ ጹሁፎች ተገኝተዋል።

ሁለተኛው የተቀረጸ ጽሑፍ አስበኣል የሚለውን ስም ጠቅሷል; ከሳኦል ልጆች ከአንዱ ስምጋር በትክክል ተመሳሳይ ነው( 1ዜና 9:39) በ1993 በሰሜናዊው ከተማ በቴል ዳን በተደረገ ቁፋሮ በደማስቆው ንጉስ ሃዛኤል በሐውልት ላይ የተቀረጸ ጽሁፍ ተገኝቷል; ‹‹በእስራኤሉ ንጉስ›› እና ‹‹በዳዊት ቤት›› ላይ ስለገኘው ድል ዘግቧል። ይህ ደግሞ በመጽሐፍ ቅዱስ ላይ እንደተጠቀሰው ያለ ተመሳሳይ የዳዊት ሥርዎ- መንግስት ነው; ይህ ደግሞ መጽሐፍ ቅዱስ እንደሚለው ዳዊት በታሪክ ውስጥ እንደነበረ የሚያስረዳ ተጨማሪ የምድር ውስጥ ቅርስ ማስረጃ ነው።

`አንዳንዶች እንደሚሉት ንጉስ ዳዊት በእውነት ካልነበረ ; ለእኛ እምነት ስለሚኖረው እንደምታ አስቡ ምን ማለት ነው ?`