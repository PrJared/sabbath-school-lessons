---
title:  መጽሐፍ ቅዱስ እንደ ታሪክ
date:  24/05/2020
---

### ለዚህ ሳምንት ጥናት የሚከተሉትን ጥቅሶች ያንብቡ
1ኛ ሳሙ 17; ኢሳ 36: 1-3 ; ኢሳ 37:14-38; ዳንኤል 1; 5; ማቴ 26:57-67; ዕብ 11:1-40

> <p>የሣምንቱ ጥናት መሪ ጥቅስ</p>
> ‹‹ ከግብፅ ምድር ከባርነት ቤት ያወጣሁህ እግዚአብሔር አምላክህ እኔ ነኝ። ›› ( ዘጸ 20: 2 (እንዲሁ ዘዳ 5:6))

መ  ጽሐፍ ቅዱስ የተቋቋመው በታሪክ ውስጥ ነው። መጽሐፍ ቅዱሳዊው ታሪክ ቀጥ ባለ አቅጣጫ ፍጹም ከሆነው ጅማሮ; እግዚአብሔር ሁሉን ከፈጠረበት ወደ መጨረሻው ግቡ; በዳግም ምጻቱ እንደገና ምድርን ወደሚያድስበት የሚሔድ ነው። የመጽሐፍ ቅዱስ ታሪካዊ ተፈጥሮ ከሌሎች ሐይማኖታዊ መጽሐፎች የሚለየው አንዱ ባህሪው ነው። መጽሐፍ ቅዱስ በታሪክ ውስጥ በአካል ስራውን የሚሰራውን አምላክ; እግዚአብሔርን አለ ከማለት ይጀምራል። ያን ደግሞ ለማረጋገጥ አይሞክርም። በመጀመሪያ ; እግዚአብሔር ይናገራል በምድር ላይ ሕይወት ተፈጠረ ( ዘፍጥ 1:1-31)። አብርሐምን ከከለዳውያን ምድር ጠራው። ሕዝቡን ከግብጻውያን የባርነት ቀንበር አላቀቀ። በእራሱ ጣቶች በጽላት ላይ አስርቱን ትእዛዛት ጻፈ(ዘጸ 31: 18)። ነብያትን ላከ። መሳፍንትንም ላከ።

የእርሱ መለኮታዊ ህግ እና የድነትን እቅድ ለሌሎች ህዝቦች እንዲያጋሩ ሰዎችን ጠራ። በመጨረሻ ልጁ የሆነውን ኢየሱስ ክርስቶስን ወደ አለም ላከ ይሔ ለዘለአለም ታሪክን ከፈለ። በዚህ ሳምንት በመጽሐፍ ቅዱስ ታሪክ ውስጥ የቀረቡ; በመጽሐፍ ቅዱስ የተገለጸን ታሪክ በማስረጃ ለማረጋገጥ የሚረዱንን የተወሰኑ ቁልፍ ጉዳዮችን እና የከርሰ ምድር የታሪክ ቅርስ ጥናት ማስረጃዎችን እንመለከታለን።  የዚህን ሳምንት ትምህርት ለ ግንቦት 29 ሰንበት በማጥናት ይዘጋጁ።