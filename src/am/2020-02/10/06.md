---
title:  እምነት እና ታሪክ
date:  29/05/2020
---

ባዶ በሆነ ሁኔታ አንኖርም። ምርጫችን በእኛ ላይ ብቻ ሳይሆን በሌሎችም ላይ ተጽእኖ አለው። በተመሳሳይ መንገድ የጥንት የእግዚአብሔር ሕዝቦች ሕይወት ከእራሳቸው ውጭ ወደፊት በሌሎችም ላይ ከፍትኛ ተጽእኖ ነበረው። ዕብራውያን 11 ‹‹የእምነት ምዕራፍ ›› በመባል ይታወቃል; እጥር ብሎ የጥንት የእምነት አርበኞች ተጽዕኖን ያሳየናል።

**ዕብራውያን 11: 1-40ን ያንብቡ። የእነዚህን የጥንት ጀግኖች ህይወታቸውን በማጥናት ምን ልንማር እንችላለን?**

`ሔኖክ`

`ኖህ`

`አብርሐም`

`ሳራ`

`ዮሴፍ`

`ሙሴ`

`ረዓብ`

`ሳምሶን`

እምነት በቀላሉ በአንድ ነገር ወይም በአንድ ሰው ላይ ማመን አይደለም; ለሚያምኑት ነገር አጸፋዊ ምላሽ በመስጠት የሚተገበር ነው።የሚሰራው እምነተ ነው ; እንደ ጽድቅ የሚቆጠረው ይህ ነው።ታሪክን የሚቀይሩ የእነዚያ እምነቶች ድርጊቶች ናቸው። እነዚህ ድርጊቶች እያንዳንዳቸው በእግዚአብሔር ቃል ላይ መታመንን ይጠይቃሉ። ከልምምድ እና ከምክንያት በላይ በእግዚአብሔር ቃል ላይ በመታመን ኖህ መርከቧን ሲገነባ በእምነት እየሰራ ነበር;። ምክንያቱም ዘንቦ አያውቅም ; ልምምድም የለም እንዲሁ የውሃ ጥፋት ይመጣል የሚለውም በፍጹም ስሜት አይሰጥም። ነገር ግን ኖህ እግዚአብሔርን ታዘዘ ; የሰው ዘርም ተረፈ። አብራም ኋላ አብርሐም ተባለ; ኡርን ትቶ ወደ ደቡብ ሞሶፖታሚያ ሔደ; በወቅቱ በጣም የተወሳሰበ ከተማ ነበረ ነገር ግን እግዚአብሔር ወዴት እንሚወስደው ሳያውቅ ወጣ። ነገር ግን በእግዚአብሔር ቃል ላይ መንቀሳቀስን መረጠ።

ሙሴ በወቅቱ ትልቋ ሐገር/ግዛት በነበረችው በግብጽ ላይ ገዥ ከመሆን ይልቅ የእግዚአብሔርን ሕዝብ ለመምራት የበጎች እረኛ መሆንን መረጠ። ከሚቃጠለው ቁጥቋጦ ውስጥ የጠራውን የሐያሉን ድምጽ ታመነ። ረዓብ የእግዚአብሔርን ነጻ የማውጣት ዘገባ እንደሰማች ለመታመን ወሰነች ; ሁለቱን ሰላዮች ደበቀቻቸው እናም የኢየሱስ የዘር ሐረግ ውስጥ ገባች። ውሳኔያችን ለቁጥር የሚታክቱ ሰዎች ላይ; በትውላደችን እና ከዚያም አልፎ በሚመጣው ትውልድ ላይ ምን ያህል ተጽዕኖ እንዳለው የምናውቀው ጥቂቱን ነው!

`ምን አይነት ወሳኝ የሆነ ውሳኔ በፊትዎ አለ? የሚያደርጉትን ነገር እንዴት ነው የሚመርጡ እና ለምንስ?`