---
title:  ዳንኤል ; ናቡከደነፆር እና ባቢሎን
date:  27/05/2020
---

በሐምሌ 2007 አንድ ተመራማሪ ከቬይና ዩኒቨርስቲ የባቢሎን ንጉስ የነበረው ናቡከደነጾርን አንድ በዲንጋይ ላይ የተቀረጸ ጽሑፍ ሲያገኝ በብርቲሽ ሙዚየም በአንድ ፕሮጅክት ላይ ይሰራ ነበር ። በጽላቱ ላይ ‹‹ ናቡርሳርሳኬም ›› የሚልን ስም ያገኛል በኤርሚያስ 39:3 ላይ በግልጽ የተጠቀሰ የባቢሎናውያን ስም ነበር። ናቡሳርሳኬም ከብዙ ሰዎች ከንጉሶች እና ከባለስልጣናት አንዱ ነው; ምስጋና ለከርሰምድር ቅርስ ተመራማሪዎች እንጂ ባገኙት ጥናት መሰረት በዳንኤል እና በናቡከደነጾር ዘመን የነበረ ሰው ነበር።

`ዳንኤል 1 እና 5ን ያንብቡ። በታሪክ ውስጥ ቀደም ሲል የነበረው የዳንኤል ውሳኔ እንዴት ነበር የእግዚአብሔር ድርጊት; እንደ አገልጋዩ እና እንደ ነብይ ተጠቅሞ በሚሊዮን ሰዎች ላይ ተጽዕኖ እንዲያደርግ ካደረገበት ሁኔታ ጋራ የሔደው?`

ዳንኤል ለእግዚአብሔር በሚበላው እና በሚጸልየው ታማኝ ሆኖ ጸንቶ ለመቆም‹‹በልቡ አሰበ ››(ዳን 1:8)። ይህ መልካም ልምድ ቀደም ብሎ በነበረው ልምምድ የተቀረጸ ሲሆን ለረዥሙ ሕይወቱ ጥንካሬን የሚሰጠው ዘዬው ሆነ። ውጤቱም ንጹህ አስተሳሰብ; ጥበብ; እና ከላይ የሚመጣው ማስተዋል ነበር። ይሔ ደግሞ በናቡከደነጾር እና በቤልሻጽር ዘንድም የታወቀ ሆነ ። ስለዚህም በግዛቱ ውስጥ ወደ ከፍተኛው ቦታ ከፍ አለ። ነገር ግን ምን አልባት በጣም አስፈላጊው ከንጉስ ናቡከደነጾር ጋር ያደረገው ንግግር ነበር(ዳን 4: 34-37)።

ናቡከደነጾር የ ናቦፖላዛር ልጅ ነበር። በአንድ ላይ በጣም የከበረች ከተማን ገንብተዋል; ከጥንት ከተሞች ሁሉ የበለጠች ነበረች(ዳን 4:30)። የባቢሎን ከተማ በጣም ሰፊና ትልቅ ነበረች; ከ 300 በላይ ቤተመቅደሶች; በጣም የሚያምር ቤተመንግስት እና ባለ 12 ጫማ እና 22 ጫማ ስፋት ባላቸው ግንቦች የታጠረች ከተማ ነበረች። ግንቦቹ ስምንት ዋና ዋና በሮች አሏቸው; ሁሉም የተሰየሙት በባቢሎናውያን አማልዕክት ነው። በጣም የታወቀው ደግሞ የኢሻታር በር ነው; በጀርመኖች ተቆፍሮ የተገኘ እና በፔርጋሞም ሙዚየም በርሊን ውስጥ ይገኛል። በዳንኤል 7:4; ባቢሎን ክንፎች ባለው አንበሳ ተገልጻለች። ወደ ኢሻታር የሚወስደው መንገድ ወደ 120 የሚሆኑ የአንበሶች ምስል ያለበት ነበረ።

በሰው ላይ የተከመረ በጣም ትልቅ አንበሳ ምስል በቁፋሮው ጊዜ ተገኝቷል እናም በከተማዋ ቆሞ ይገኛል። እነዚህ ሁሉ የሚመሰክሩት አንበሳ ታላቂቱን ባቢሎንን ለመወከል ተገቢ እና ትክክል እንደሆነ ነው። መጽሐፍ ቅዱሳዊ ታሪክ እና ትንቢታዊ መልዕክት እንዲህ ተረጋግጧል።

`ዳንኤል 1:8 እንደሚናገረው ዳንኤል ‹‹ በልቡ አሰበ ›› ይላል። ምን ማለት ነው? ምን ነገሮች አሉ ‹በልባችሁ ልታስቡ› የሚገባ; ማድረግ ስላለባችሁ እና ስለሌለባችሁ?`