---
title:  ታሪካዊው ኢየሱስ
date:  28/05/2020
---

`ማቴዎስ 26:57-67; ዮሐ 11:45-53; እና ዮሐንስ 18:29-31ን ያንብቡ። ቀያፋ ማነው እናም በክርስቶስ ሞት ላይ የነበረው ሚና ምንድን ነው? ጴንጤናዊው ጲላጦስ ማነው እናም ካህናት ያሰቡት ነገር ግቡን እንዲመታ ውሳኔው ምን ያህል አስፈላጊ ነበር?`

ቀያፋ የካህናት አለቃ እና የኢየሱስን ሞት ፈልጎ ሐሳቡን አዘጋጅቶ ሴራውን የጎነጎነ ነው።በሮማውያን ቦታ ሆኖ ይጽፍ በነበረው በአይሁድ ታሪክ አዋቂው በጆሴፉስ አማካኝነት ቀያፋ መኖሩ በታሪክ ተመዝግቧል። ‹‹እርሱ ከከፍተኛ ካህናት ውስጥ ያለውን ሳይፐስም ይባል የነበረውን ዮሴፍን ከመከልከሉ በተጨማሪ; ከፍተኞቹ ካህናት ውስጥ እና የቀደመው ሊቀካህ የነበረውን የአናናስ ልጅ የሆነውን ዮናታንን እርሱን እንዲተካ ሾመው ›› ይላል። (Josephus Complete Works (Grand Rapids, MI: Kregel Publications, 1969), book 18, chapter 4, p. 381.)

በ 1990 አንድ የቤተሰብ መቃብር በደቡብ እየሩሳሌም 12 የአጥንት ሳጥኖችን ይዞ ተገኝቷል። ሳንቲሞቹ እና ሸክላዎቹ ከመቃብሩ ቦታ የተገኙት ወደ መጀመሪያው ምዕተ አመት አጋማሽ ያሳያሉ; ከክርስቶስ ሞት በኋላ። በጣም ያጌጠው የአጥንት ሳጥን እና በውስጡ ብዙ አጥንቶችን የያዘው ሳጥን ላይ የተጻፈው ‹‹ ዮሴፍ የቀያፋ ልጅ ›› ይላል በርካታ ተመራማሪዎች እንዳመኑት ይሄ መቃብር እና የአጥንት ሳጥን ሊቀ ካህን የነበረው እና ለኢየሱስ ሞት ምክንያት የሆነው የቀያፋ እንደሆነ ነው። በ1961 የተቀረጸ ጽሁፍ የጴጤናዊውን ጲላጦስን; በጢብሮስ ግዛት ስር የይሁዳ ገዥ የነበረው ሰው ስም የያዘ ደንጋይ በ ቂሳሪያ ማሪቲማ ቲአትር ተገኝቷል። ስለዚህ በእነዚህ ሁለት መረጃዎች በክርስቶስ ሞት ዙሪያ አንዳንድ ወሳኝ የነበሩ ታዋቂ ሰዎች በታሪክ ውስጥ ተረጋግጠዋል።

የማያምኑ ተመራማሪዎችም በሁለተኛው ምዕተ አመት ስለ ኢየሱስ የናዝሬቱ ተናግረዋል። ታሲቶስ ; የሮም ታሪክ ተመራማሪ ነው; ስለ ክርስቶስ በጤብሮስ አገዛዝ ጊዜ በጴንጤናዊው ጲላጦስ እንደተገደለ እና በቀደምት ክርስቲያኖችም ላይ ስደት እንዳመጣ ጠቅሶ ጽፏል። ወጣቱ የመሪም ገዥ ፒሊኒይ ከክርስቶስ ሞት በኋላ በ 112-113 ለገዥው ትራጃነ; ክርስቲያኖችን እንዴት ሊይዛቸው እንሚገባ ጽፏል። ሲገልጻቸውም በሆነ       ቀን ይገናኛሉ ብርሐን ከመሆኑ በፊት ይሰባሰባሉ ; ልክ ለአማልእክት እንሚደረግ ይዘምራሉ ሲል ገልጧቸዋል።

እነዚህ የከርሰ ምድር ቅርስ ጥናቶች እና ታሪካዊ ማስረጃዎች ተጨማሪ እና ከመጽሐፍ ቅዱሳዊ አውታር ውጭ የሆኑ ስለ ክርስቶስ; ከሞቱ በኋላ ለ 50 አመታት ይመለክ እንነበር; መኖሩን የሚያረጋግጡ ተጨማሪ ማሳረጃዎች ናቸው። ወንጌላት እራሳቸው የመጀመሪያዎቹ ማስረጃዎች /ምንጭ ናቸው። እናም ስለ ኢየሱስ እና ስለ ሕይወቱ ለመማር በጥንቃቄ ልናጠናቸው ይገባል።

`አምነታችንን የሚደግፉ የከርሰ ምድር ቅርስ ጥናት ማስረጃዎች መልካም እና የሚረዱ ቢሆኑም እንኳ ለምንድን ነው እምነታችንን በእነዚህ ነገሮች ላይ ጥገኛ ማድረግ የማይገባን?`