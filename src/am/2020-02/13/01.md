---
title:  በእግዚአብሔር ቃል መኖር
date:  14/06/2020
---

### በዚህ ሳምንት ጥናት የሚከተሉትን ጥቅሶች አንብቡ
ፊሊ.2:12-16፤ ሉቃ. 4:4; 8; 10-12፤ መዝ.37:7፤ መዝ.46:10፤ መዝ.62:1-2; 5፤ ቆላ.3:16።

> <p>የሣምንቱ ጥናት መሪ ጥቅስ</p>
> “ቃሉን የምታደርጉ  ሁኑ እንጂ ራሳችሁን እያሳታችሁ የምትሰሙ ብቻ አትሁኑ።” (ያዕ 1:22)።

ከ  ቃሉ የተማርነውን ለመኖር እስካልቆረጥን ድረስ ምርጥ የተባለ የመጽሐፍ ቅዱስ ጥናት ቢኖረንም ጥቅም የለውም። በጠቅላላው ለተለያዩ ትምርቶች እውነት የሆነው ነገር ሁሉ በተለይም መጽሐፍ ቅዱስን ስናጠናም እውነት ነው። የላቀውን ትምህርት የምንማረው በማንበብና በማድመጥ ሳይሆን ያወቅነውን በመለማመድ ነው። መታዘዝ ከመለኮት ግምጃ ቤት የተትረፈረፈ በረከት ሊዘጋብን የነበረውን በር እንዲከፈትልን ያደርጋል። መታዘዛችን በመደነቅ፤በማስተዋልና እውቀታችንን በመጨመር ህይወትን ወደሚለውጥ መንገድ ይመራናል። በእግዚአብሔር ቃል ለመመራት ፈቃደኞች ካልሆንንና ያጠናነውን ተግባራዊ ለማድረግ ካልፈቀድን አናድግም። ህይወታችን ከቃላችን ጋር ስለማይጣጣም ምስክርነታችን ይጎዳል።

በእግዚአብሔር ቃል መኖር ማለት ምን መሆኑን ባሳየንና ባነሳሳን በርሱ በኩል በጸጋና በጥበብ እናድጋለን። ከየሱስ ክርስቶስ የበለጠ ማንም ምሳሌያችንንና አነቃቂ ሀይላችን ሊሆን አይችልም። እንድንከተለው የሚያደርገንን ፈለግ ተወልን። ከእግዚአብሔር ፈቃድ ጋር ሙሉ በሙሉ የሚስማማን ህይወትም ኖረ። በዚህ ሳምንት በእግዚአብር ቃል እና በመለኮት ስልጣን ስር መሆን ማለት ምን ማለት እንደሆነ እናጠናለን። የዚህን ሳምንት ትምህርት አጥንተው ለግንቦት 29 ሰንበት ይዘጋጁ።