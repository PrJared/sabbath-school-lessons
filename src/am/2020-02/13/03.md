---
title:  ከየሱስ መማር
date:  16/06/2020
---

ከየሱስ ክርስቶስ በላይ የተሻለ ሆኖ ሊያበረታታን የሚችል ምሳሌ የለም። ቃሎቹን ያውቃቸዋል እናም የተፃፈውን የእግዚአብሔር ቃል ለመከተልና በነርሱ ለመኖር ፈቃደኛ ነው።

`ሉቃስ 4:4; 8; 10-12ን አንብቡ። የሱስ የሰይጣንን ፈተና ለመጋፈጥ ቃሉን እንዴት አድርጎ ተጠቀመ? በተለይም በፈተና ወቅት ለእምነታችን ቃሉ ምን ያክል ማዕከላዊ ስፍራን እንደሚይዝ ይህ ምን ይነገረናል?`

የሱስ ቃሉን በሚገባ ያውቀዋል። ከእግዚአብሔር ቃል ጋር በቅርበት ስለሚተዋወቅ ነበር በልቡ ውስጥ ያለውን ጥቅስ የጠቀሰው። ከተፃፈው ቃል ጋር በሚገባ እንዲተዋወቅ ያደረገው ቃሉን በማጥናት ውድ የሆነ ጊዜውን ከእግዚአብሔር ጋር በማሳለፉ ነው። ትክክለኛውን የመጽሐፍ ቅዱስ ቃላት እና የአውዱን ሂደት ባያውቅ ኖሮ በቀላሉ በሰይጣን ይታለል ነበር። ሰይጣን እንኳን ሌሎችን ለማሳሳት ሲል መጽሐፍ ቅዱስን ይጠቅሳል። ልክ ሰይጣን እንዳደረገው ሁሉ ከመጽሐፍ ቅዱስ ውስጥ ጥቅሶችን መጥቀስ በቂ አይደለም። ቃሉ በዚህ ርዕስ ላይ የሚላቸውን ነገሮች በሙሉ ማወቅ እና ትክክለኛ ትርጉማቸውን መረዳት ያስፈልጋል። በእንደዚህ መልኩ  			      ከእግዚአብሔር ጋር መተዋወቃችን ብቻ ነው ልክ እንደ የሱስ በእግዚአብሔር ተቃዋሚዎች እንዳንሞኝ እና የሰይጣንን ጥቃት እንድንቋቋም የሚያደርገን። በተለያየ ጊዜ ስለ የሱስ ስናነብ የሱስ ተከታዮቹ ያስተውሉ ዘንድ “ተጽፏል” የሚለውን ሀሳብ ይነግራቸዋል (ሉቃስ 24:45-46፤ ማቴ.11:10፤ ዮሐ.6:45)። መጽሐፍ ቅዱስን የሚያነቡ ሰዎች ሁሉ ትክክለኛ ወደ ሆነ መረዳት እንዲመጡ ይፈልጋል “በህግ የተፃፈው ምንድነው? እንዴት ታነበዋለህ? አለ።” (ሉቃስ 10:26) ። የሱስ በቃሉ ላይ በተጻፈው መሠረት ልኖር እንደሚገባን እንድንኖር ይፈልጋል።

ዮሐ.7:38 ላይ የእግዚአብሔር ቃል ስጋ የሆነው የሱስ መጽሐፍ ቅዱስ ምን እንደሚል መለስ ብሎ ለተከታዮቹ ጠቀሰላቸው። የሱስ ቃል የተገባልን መሲህ መሆኑን ማወቅ የምንችለው በመጽሐፍ ቅዱስ ብቻ ነው። ስለእርሱ የሚመሰክርልን ቃሉ ነው (ዮሐ.5:39)። የሱስ ራሱ ለተፃፈው የእግዚአብሔር ቃል ለመታዘዝና ለመኖር ፈቃደኛ ነበር። እርሱ ይህንን ለማድረግ ፈቃደኛ ከሆነ እኛ ደግሞ ምን ማድረግ እንዳለብን ያሳስበናል?

`ከፈተናዎ ጋር በሚፋለሙበት ጊዜ ቃሉን የተጠቀሙበት የህይወት ልምምድዎ ምን ይመስል ነበር? ይህም ማለት ስትፈተኑ መጽሐፍ ቅዱስን ማንበብ ትጀምራላችሁ ወይንም ከቃሉ ጥቅሶችን ትጠቅሳላችሁ በዚህ ምክንያት ውጤቱ ምን ሆነ? ከዚህ የህይወት ልምምድ ምን ተማራችሁ?`