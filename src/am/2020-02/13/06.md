---
title:  በቃል ማስታወስ እና መዝሙር
date:  19/06/2020
---

“አንተን እንዳልበድል ቃልህን በልቤ ሰወርሁ።” (መዝ.119:11)። የእግዚአብሔርን ቃል በአዕምሮአችን መያዝ ብዙ በረከቶችን ያመጣልናል። የከበሩትን የእግዚአብሔር ቃል ጥቅሶች ወደ ውስጣችን ስናስገባ በቃላችን በያዝነው ጥቅስ በኩል የተሰጠ ህይወትን ለመኖር; በአዲስ እና ሁኔታዎችን በሚለውጥ መንገድ ተግባራዊ ለማድረግ ወደሚቀና ህይወት እንመጣለን። በዛ መንገድ መጽሐፍ ቅዱስ በቀጥታ አስተሳሰቦች; በውሳኔዎቻችን ዋጋ በምንሰጣቸው ጉዳዮች፤ እንዲሁም ባህርያቶች ላይ ተፅዕኖን ይፈጥራል። መጽሐፍ ቅዱስን በቃላችን ማስታወስ ቃሉን ወደየእለት የህይወታችን ልምምዶች ያቀርብልናል። ከዚህም በተጨማሪ እግዚአብሔርን ለማምለክ; እንደቃሉ መሠረት በታማኝት ለመኖር ያግዘናል።

መጽሐፍ ቅዱስን ቃል በቃል ማስታወስ ከመታለልና ሀሰተኛ ከሆነ ትርጓሜ እንድንጠበቅ ያደርገናል። በልባችን ውስጥ ይዘን የተማርናቸው ጥቅሶች መጽሐፍ ቅዱስ በማናገኝበት ሁኔታ ላይ እንኳን ቃሉን እንድንጠቅስ ያስቸለናል። ፈተና ሲነሳብን ወይንም የባላንጣችን ተግዳሮት በገጠመን ጊዜ አስደናቂ ሀይል ይሆነናል።   			      ከችግሮቻችን ይልቅ የእግዚአብሔርን ቃል ኪዳኖች ስናስታውስ እና አስተሳሰባችን በእግዚአብሔር ቃል ላይ ሲተከል እኛ ማየት ባንችል እንኳን በሺህ መንገዶች ወደ እግዚአብሔር ሃሳቦቻችን ከፍ እንዲሉ ያደርጋል።

`ኤፌ.5:19ን እና ቆላ.3:16ን አንብቡ። የእግዚአብሔርን ቃል መዘመር ቃሉን በአዕምሮአችን ውስጥ እንዲመሰረት እና እንዲጠነክር እንዴት ነው የሚያደርገው?`

የእግዚአብሔርን ቃል መዘመር መጽሐፍ ቅዱስን በቃል ለማስታወስ ትልቁ መንገድ ነው። ስንዘምር ሳለ የእግዚአብሔር ቃል በቀላሉ ይታወሰናል። የእግዚአብሔር ቃል ከተዋቡ ዜማዎች ጋር ሲዋሃድ ከአስተሳሰባችን ጋር በጥብቅ ይቆራኛል ውጤታማ በሆነ መንገድም አስጨናቂ ስሜቶቻችንንም ይበታትናቸዋል። የመጽሐፍ ቅዱስ ጥቅሶች ቀለል ባለና በተዋበ ጣዕመ ዜማ ተቆራኝተው በትንንሽ ልጆችና በአዋቂዎች ዘንድ በቀላሉ ሊዘመሩና በቃል ሊታወሱ ይችላሉ። አያሌ የአለማችን አንደበተ ርቱዕ ተናጋሪዎችን; የኦርኬስትራ ሙዚቃዎችንና ሌሎች ሙዚቃዎችን ቅርፅ በማስያዝ በምዕተ ዓመታት ውስጥ የክርስቲያኖች ባህል ላይ ተፅዕኖን በማምጣት መነቃቃትን የፈጠረው መጽሐፍ ቅዱስ ነው። አእምሮአችንን ከፍ የሚያደርጉና አስተሳሰባችንን ወደ እግዚአብሔር እና ወደ ቃሉ የሚያቀኑ የሙዚቃ ቅንብሮች በህይወታችን ውስጥ አስደናቂ በረከቶች እና በጎ ተፅዕኖን የሚፈጥሩ ናቸው።

“ሙዚቃ በላይ በዙፋኑ ፊት እንዳለ እግዚአብሔርን የማምለክ ሁኔታን ይፈጥራል እናም ልንጥር የሚገባን ነገር ቢኖር የምስጋና መዝሙራችን በተቻለ መጠን ሰማያዊ ከሆኑ የመዘምራን ጣዕመ ዜማ ጋር ተቀራራቢ እንዲሆን ነው።” Ellen G. white, Patriarchs and Prophets, p. 549.