---
title:  የሱስ እና ቃሉ
date:  17/06/2020
---

`ዮሐ.5:45-47ን አንብቡ። የሱስ ከቃሉ ጋር ስላለው ግንኙነት ምን አይነት አስደናቂ መልዕክት ተናገረ?`

አንዳንድ ሰዎች እንደሚናገሩት የሱስ የተናገራቸው ቃላቶች በብሉይ ኪዳን ላይ እንዲሁም ከቃሉ ከምናገኛቸው ሀሳቦች ጋር ሙሉ በሙሉ ተቃራኒ ናቸው። እነርሱ እንደሚሉት የየሱስ ቃላት ከመጽሀፍ ቅዱስ ቃላት በላይ ሆነው የተቀመጡ ናቸው። በአዲስ ኪዳን ላይ እንደምናነበው የሱስ ሲናገር “እንዲህ ሲባል ሰምታችኋል… እኔ ግን እላችኋለሁ…” (ማቴ.5:43-44ን ከማቴ.5፤21-22; 27-28;       33-34; 38-39 ጋር አነፃፅሩ)። የሱስ እነዚህን ዝነኛ የሆኑ ቃላት በተራራ ላይ ሲናገር አንዳንድ የመጽሐፍ ቅዱስ ተርጓሚዎች እንደሚሉት ብሉይ ኪዳንን እየተወ ወይም እየደመሰሰ አልነበረም። ከዛ ይልቅ በወቅቱ ለነበሩ እግዚአብሔር ያልፈቀደውንና ያላዘዘውን የተለያዩ ትርጉሞችንና አፈታሪኮችን ለሚናገሩ ሰዎች ልክ ጠላትህን ጥላ (ማቴ.5:43) ተብሎ እንደተነገረው አይነት ለሚሉ ለአንዳንድ ተርጓሚዎች ምላሽ እየሰጠ ነበር።

የሱስ በምንም አይነት መንገድ እና በምንም አይነት መጠን ብሉይ ኪዳንን አልሻረም። እንደውም እውነታው ተቃራኒው ነው። የብሉይ ኪዳን መጽሐፍ ራሱ ነው እርሱ ማን እንደሆነ ያረጋገጠው። ከዚህ ይልቅ እንደውም ወደ እግዚአብሔር ቀዳሚ የመነሻ ፍላጎት በማመላከት የብሉይ ኪዳንን ትርጓሜ አብራርቶ አጠናከረ። የሱስ ያለውን ስልጣን ተጠቅሞ ቅዱስ ቃሉን እንደሻረ ማሰብ ወይንም ደግሞ አንዳንድ የመጽሐፍ ቅዱስ ክፍሎች በምሪት አልተፃፉም ብሎ ስም ማጥፋት ምናልባት አንዱ የማታለል ግን ደግሞ በጣም አደገኛ አካሄድ እና ቃሉን የመተቸት መንገድ ነው። ምክንያቱም ይህ ሁሉ የሚደረገው በየሱስ ስም ስለሆነ። የሱስ ለቃሉ ማለት እርሱ በነበረ ጊዜ ለነበረው ብቸኛው የብሉይ ኪዳን መጽሐፍ የሰጠውን ስልጣን እንደ አብነት ተመልክተናል። ታዲያ ከዚህ በላይ ብሉይ ኪዳንን የምናይበትን መንገድ የሚገልጽ ሌላ ምን መረጃ ይኖረናል?

የሱስ የቃሉን ሃይል ከማዳከም በራቀ ሁኔታ እንደውም ያለማቋረጥ መጽሐፍ ቅዱስን እንደ እውነተኛ እና ተአማኒ መመሪያ አድርጎ አቅርቦታል። እንደውም በማያሻማ ሁኔታ በዛው በተራራው ስብከቱ ላይ “እኔ ሕግንና ነቢያትን ለመሻር የመጣሁ አይምሰላችሁ; ልፈጽም እንጂ ለመሻር አልመጣሁም።” (ማቴ.5:17) ብሎ ገልጾልናል። ቀጠል አድርጎም እንዲህ ብሏል “እንግዲህ ከእነዚህ ከሁሉ ካነሱት ትእዛዛት አንዲቱን የሚሽር ለሰውም እንዲሁ የሚያስተምር ማንም ሰው በመንግስተ ሰማያት ከሁሉ ታናሽ ይባላል።” (ማቴ.5፤19)።

`በዚህ ወቅት በብሉይ ኪዳን ላይ መሠረታቸውን የጣሉ አንዳንድ ወሳኝ አስተምህሮዎች ምንድናቸው? ለምሳሌ ስለ ፍጥረት (ዘፍ.1: 2) እና ውድቀት (ዘፍ.3)ን አስቡ። በብሉይ ኪዳን ያገኘናቸው ወሳኝ የክርስቲያን እውነቶች በኋላም በአዲስ ኪዳን የበለጠ ጎልተው የታዩ ሃሳቦች ምንድናቸው?`