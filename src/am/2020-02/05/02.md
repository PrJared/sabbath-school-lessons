---
title:  መጽሐፍ ቅዱስ እንደ መሪ የማህበረሰብ ልማድ
date:  26/04/2020
---

ከጅማሬው አንስቶ ሰባተኛ ቀን አድቬንቲስቶች ራሳቸውን የሚቆጥሩት የመጽሐፉ ሰዎች አድርገው ነው። ይህም ማለት መጽሀፍ ቅዱስን የሚያምኑ ክርስቲያኖች ናቸው። የመጽሐፍ ቅዱስ መርህ የሆነውን መጽሐፍ ቅዱስ ብቻ ለሚለው ሀሳብ የመጽሐፍ ቅዱስን ልዩ ስልጣን እንረዳለን። መጽሐፍ ቅዱስ ብቻ ነው የስነ መለኮት አስተምሮአችን እና ህይወታችን ላይ የመጨራሻውን የገዢነት ስልጣን የሚወስደው። ሌሎች ምንጮች ለምሳሌ የሃይማኖት ልምምድ; የሰዎች ምክንያታዊነት ወይንም ባህል ለመጽሐፍ ቅዱስ ትልቅ ስፍራን የሚሰጡ ናቸው። መጽሐፍ ቅዱስ ብቻ የሚለው መርህ አላማው የመጽሐፍ ቅዱስ ስልጣን በቤተክርስቲያን እና አተረጓጎምዋ ላይ ጥገኛ በመሆን ትርጓሜው ከመጽሐፍ ቅዱስ መመዘኛ ውጪ እንዳይሆን ከለላ መሆን ነው።

`1ቆሮ.4:1-6ን አንብቡ። በተለይ ቁጥር 6 ላይ ጳውሎስ እንደተናገረው “ከተፃፈው አትለፍ” ይለናል። ይህ ለእምነታችን ያለው አስፈላጊነት ምን ያህል ነው?`

ከተፃፈው አለማለፍ የተባለው ሃሳብ ከተለያዩ የትምህርት መስኮች ለምሳሌ ከመጽሐፍ ቅዱሳዊ ከሆነው የመሬት ቁፋሮ ጥናት መረዳት ውጪ እንድንሆን አይመክረንም። የተለያዩ የትምህርት ዘርፎች አንዳንድ የመጽሐፍ ቅዱስ እይታችን ላይ የጥቅሱን የታሪክ ዳራ በመስጠት መጽሐፍ ቅዱስን የበለጠ እንድንረዳ ብርሃን ያፈነጥቁልናል። በትርጉም ስራችን ውስጥም ሌሎች ምንጮችን ለምሳሌ መዛግብት; መዝገበ ቃላት; ማጣቀሻ ፅኁፎችንና የማብራሪያ ጽሁፎችን መተው አለብን ማለት አይደለም። ነገር ግን በመጽሐፍ ቅዱስ ትክክለኛ ፍቺ ጥቅሱ ራሱ ከሌሎች ነገሮች;       ከሳይንስ እና ሁለተኛ አጋዥ ምንጮች ቅድሚያ ሊሰጠው ይገባል።

ሌሎች የእይታ ሃሳቦች በሙሉ ከመጽሐፍ ቅዱስ መሠረት እየተነሱ መፈተሸ አለባቸው። መጽሐፍ ቅዱስ ብቻ የሚለውን መርህ በአዎንታዊነት ስናረጋግጥ ስለ እምነታችን ፍቺ ለመስጠት ግጭት ሲነሳ ያኔ መጽሐፍ ቅዱስ ብቻ ነው የቤተክርስቲያን ባህሎችን ሁሉ አልፎ ብያኔን የሚሰጠው። በመጽሐፍ ቅዱስ ውስጥ ከተፃፈው አልፈን ወይም ተቃርነን መሄድ አይገባንም። እውነተኛ ክርስቲያንነት እና አሳማኝ የወንጌል ስብከት የተመሰረተው በማይነቃነቅ የመጽሐፍ ቅዱስ ስልጣን ላይ ነው። “መጽሐፍ ቅዱስ ብቻ ነው በምድር ላይ የሚገኙ ጽሑፎች እና አስተምህሮችን የሚገዛ እውነተኛ ጌታ `Martin Luther, Luther’s works, Vol. 32: Career of the Reformer II, ed. Jarslav Jan Pelikan, Hilton C. Osawald and Helmut T. Lehmann, vol. 32 Philadelphia: fortress Press, 1999), pp.11, 12.

`ሐዋ. 17:10-11በን አንብቡ። እዚህ ጋር እያወራን ያለነው የመጽሐፍ ቅዱስን ቀዳሚነት ስለመሆኑ ይህ ጥቅስ ምን ይነግረናል?`