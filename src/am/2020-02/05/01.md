---
title:  መጽሐፍ ቅዱስ ብቻ
date:  25/04/2020
---

### የሚከተሉትን ጥቅሶች ለዚህ ሳምንት ጥናት አንብቡ
1ቆሮ.4:1-6፤ ቲቶ.1:9፤ 2ጢሞ.1:13፤ ማር.12:10; 26 ሉቃስ 24:27; 44; 45፤ ኢሳ.8:20።

> <p>የሣምንቱ ጥናት መሪ ጥቅስ</p>
> “የእግዚአብሔር ቃል ህያውና የሚሰራ ነውና; በሁለት በኩል ስለት ካለው ሰይፍ ሁሉ ይልቅ ስለታም ነው ነፍስንና መንፈስን; ጅማትንና ቅልጥምንም እስኪለያይ ድረስ ዘልቆ ይወጋል፤ የልብንም ሀሳብና ምኞት ይመረምራል።” (ዕብ.4:12)።

“መጽሐፍ ቅዱስ ብቻ”  (sola scripture) የሚለው የፕሮቴስታንቶች ጥያቄን ስንመለከት አስተምህሮው ብቸኛው መመዘኛና ወሳኙ መጽሐፍ ቅዱስ ሆኖ ከፍ እንዲል ያደርገዋል። በመጽሐፍ ቅዱስ እና ባህል ላይ አፅንኦት ከምትሰጠው ከሮማ ካቶሊክ በተቃራኒ የፕሮቴስታንት እምነት “ብቻ” የሚለው ወሳኝ ቃል ላይ አጽንኦት ይሰጣሉ። ይህም ማለት እምነት እና አስተምህሮን በተመለከተ የመጨረሻው ስልጣን የሚያርፈው መጽሐፍ ቅዱስ ብቻ ላይ ነው። ለምዕተ ዓመታት ሮም ስታስተምረው የነበረውን የተሳሳተ ትምህርት በመቃወም የተነሳው አብዮትና የፕሮቴስታንቶች ተሃድሶ ወሳኙ ሀይልና ስልጣን የተቀዳው ከመጽሐፍ ቅዱስ ነው። የመጽሐፍ ቅዱስ ምሳሌያዊ ንግግር ፍቺ በተቃራኒ የተለያየ ትርጓሜ ያላቸው ጥቅሶችን በማንበብ የፕሮቴስታንት ተሃድሶ ንቅናቄ መሪዎች ሰዋሰዋዊ የቋንቋ ይዞታቸው እና የመጽሐፍ ቅዱስ የታሪክ ፍቺያቸው ላይ ትኩረት አድርገዋል ይህም የመጽሐፍ ቅዱስን ጥቅሶች ሰዋሰዋዊ ይዘት እና የቃል በቃል ትርጓሜያቸውን መሠረት ያደረገ ነው።

በዚህ ሳምንት መጽሐፍ ቅዱስ ብቻ የሚለውን ሃሳብ በዝርዝር እናያለን። መጽሐፍ ቅዱስ ብቻ የሚያስተምረን ነገር ቢኖር የመጽሐፍ ቅዱስ ፍቺ አንዳንድ መሠረታዊ መርሆች የእግዚአብሔርን ቃል በትክክል ለመረዳት የማይሻሩ መርሆች ናቸው።   			      እንደ ፕሮቴስታንቶች ሁሉ እኛም መጽሐፍ ቅዱስ በአስተምሮአችን ላይ የመጨረሻው ባለስልጣን አድርገን መጠበቅ ይገባናል። የዚህን ሳምንት ትምህርት አጥንተው ለሚያዝያ 3 ሰንበት ተዘጋጁ።