---
title:  መጽሐፍ ቅዱስ እና ኤለን ጂ ኋይት
date:  30/04/2020
---

`ኢሳ.8:20ን አንብቡ። ትምህርቶቻችንና አስተምህሮዎቻችንን ለመረዳት ሁልጊዜ ወደ መጽሐፍ ቅዱሳችን ተመልሰን “ህግና ምስክርን” የማየት ልማድ አስፈላጊነት ምን ያህል ነው? በመጽሐፍ ቅዱስ ውስጥ ስላልተካተቱ የትንቢት አገልጋዮችስ ምን አይነት ትርጉም አለው?`

መጽሐፍ ቅዱስ ብቻ የሚለውን ሃሳብ ይዘን ስንጓዝ ሰባተኛ ቀን አድቬንቲስቶች የሚጋፈጡት መሰረታዊ ጥያቄ ቢኖር በእግዚአብሔር ተመርታ ለቅሬታዋ ቤተክርስቲያ መልዕክት ለማስተላለፍ የተጠቀመባት ኤለን ኋይትስ የሚለው ጥያቄ ነው። ጽሁፎችዋ ከእግዚአብሔር ቃል ጋር ያላቸው ግንኙነትስ ምን ይመስላል? በወፍ በረር ንባብ የኤለን ኋይትን ጽሑፎች ስናነብ ግልጽ በሆነ ሁኔታ የሚያሳየን ነገር ቢኖር የሃሳቦችዋ ዋና ትምህርቶች መሰረትና ማዕከል መጽሐፍ ቅዱስ መሆኑን ነው። እንደውም በተደጋጋሚ አስረግጣ እንደተናገረችው መጽሐፍ ቅዱስ በሁሉም አስተምህሮዎችዋ እምነትና ተግባራት ሁሉ ታላቁ ባለስልጣን እና ልንከተለው የሚገባ የመጨረሻው ልምዳችን ነው (Great controversy p. 595 ን ተመልከቱ) ። ከዚህም በተጨማሪ መጽሐፍ ቅዱስ ብቻ የሚለውን የፕሮቴስታንቶች ሃሳብ በግልጽ ትደግፋለች። (Great controversy p. 9) ።

በኤለን ጂ ኋይት እይታ ጽሑፎችዋ ከእግዚአብሔር ቃል ጋር ሲነፃፀር “ወንዶችና   			      ሴቶችን ወደ ትልቁ ብርሃን የሚመራ ትንሹ ብርሃን ነው” ትላለች። ወደ መጽሐፍ ቅዱስ የሚመራ ብርሃን (The Advent Review and Sabbath Herald, January 20, 1903) ። ጽኁፎችዋ አቋራጭ ሆነው ወይም የመጽሐፍ ቅዱስን ትምህርት ጥናት ተክተው አያገለግሉም። ሃሳብ የምትሰጠውም “የእግዚአብሔርን ቃል አላስተዋላችሁም። የእግዚአብሔርን ቃል ስታጠኑ ሳለ የመጽሐፍ ቅዱስ መለኪያ ጫፍ ላይ ለመድረስና የክርስትናን ፍጽምና ለማግኘት ከልብ ለመሻት ቢሆን ኖሮ እነዚህ ምክሮች ባላስፈለጉ ነበር። በሚያነቃቃው ቃሉ በኩል በቀላሉ እና ቀጥተኛ በሆነ ምክሩ የመጣልንን ቃል ለመተዋወቅ ችላ ስላልን ነው ይህ የሆነው። Ellen G. white, Testimonies for the church. Vol. 2, p.605.

ጽሁፎችዋ ሊደነቁ ይገባል። የመጽሐፍ ቅዱስ ደራሲያን የሚያነቃቁበትን የተመሳሳይ መነቃቃት ሂደት ቢጋራም ከመጽሐፍ ቅዱስ ተግባር የሚለየው ነገር አለው። ጽሑፎችዋ ለእግዚአብሔር ቃል ተጨማሪ ሆነው የቀረቡ አይደሉም። እንደ ቅዱስ ጽሑፍ ግን ይታያሉ። ጽሑፎችዋ የእግዚአብሔርን ቃል እንዲተኩ አትሻም ይልቁንም መጽሐፍ ቅዱስ ለእምነት እና ተግባሮቻችን ብቸኛው መመዘኛችን እንደሆነ በመግለጽ ቃሉን ከፍ ታደርጋለች።

`በኤለን ጂ ኃይት አገልግሎት በኩል ስለተሰጠን አስደናቂ ስጦታ እስቲ አስቡ። የእግዚአብሔርን ቃል ልዕልና በመጠበቅ ከእርሷ ጽሑፍ የምንማረውን አስደናቂ ብርሃን ትልቅ ቦታ መስጠት የምንችለው እንዴት ነው?`