---
title:  የመጽሐፍ ቅዱስ ግልጽ መሆን
date:  28/04/2020
---

`የመጽሐፍ ቅዱስ ጥቅስ ትርጉም ግልጽ በማይሆንበት ጊዜ ጥቅሱ ላይ ብቻ ጥያቄ ማንሳት በተወሰነ ደረጃ ተገቢነት አለው: ማቴ.21:42፤ ማቴ.12:3; 5፤ ማቴ.19:4፤ ማቴ.22:31፤ ማር.12: 10; 26፤ ሉቃስ 6:3፤ ማቴ.24:15 እና ማር.13:24ን አንብቡ። የሱስ በተደጋጋሚ ጥቅሶችን በመጥቀስ ስለመልዕክቶቹ ግልጽነት ምን አለ?`

የመጽሐፍ ቅዱስ ምስክርነት የማያሻማ ነው። መጽሐፍ ቅዱስ የሚያስተምረው ነገር በበቂ ሁኔታ ግልጽ ነው። መጽሐፍ ቅዱስ በተለይ መሰረታዊ አስተምህሮው በጣም ግልጽ ከመሆኑ የተነሳ ህጻናትና አዋቂዎች ያስተውሉታል። እንደውም እውቀታችንንና ማስተዋላችንን በጥልቀት በማሳደግ የማያልቅ እድሎችን ይሰጠናል። የመጽሐፍ ቅዱስ ትርጓሜን የሚነግረን ሌላ ካህን አያሻንም። ከዚህ ይልቅ መሰረታዊ ትምህርቶቹ በሁሉም ምዕመናን ዘንድ ሊስተዋሉ የሚችሉ ናቸው። ትርጓሜውን ለጥቂት ሰዎች ለምሳሌ ለቀሳውስት ከመተው ይልቅ ሁሉም ምዕመን ካህን ነው ብሎ ያምናል። ስለዚህ መጽሐፍ ቅዱስን ለራሳችን ልናጠና ይገባናል። ምክንያቱም የእግዚአብሔርን መልዕክት ለራሳችን መረዳት ይቻለናልና።

ተገቢ በሆነ ሁኔታ እንዲህ ተገልጿል። “የመጽሐፍ ቅዱስ ደራሲያን ባልተቋረጠ ደረጃ በገለጹልን ምሳሌ እንዳሳዩን ከሆነ መጽሐፍ ቅዱስ ቃል በቃል የሰጠንን ትርጉም በቀላሉ መውሰድ ይገባል። ግልጽ የሆነውን እይታ እስካላየን ድረስ ያልተገለፀውን; ስውር እና የተለየ መልዕክት ልናስተውል የምንችለው ቃል በቃል ግልጽ የሆነውን ሀሳብ ከተረዳን በኋላ ነው” Hand book of seventh day Adventist Theology (Hagerist own, MD: Preview and Herald Publishing Association, 2000) p.65። ከመጽሐፍ ቅዱስ ቋንቋና ግልጽ ቃላት ባለፈ የመጽሐፍ ቅዱስ ደራሲያን የጽሁፋቸው አላማ እውነቱ ላይ እንጂ ከግል ስሜታችን ጋር በተያያዘ ከምንሰጠው ዘርፈ ብዙና መቆጣጠር ከምንችለው በላይ ካለው ትርጉም ያለፈ መሆን አለበት።

ይህ ማለት ግን ሙሉ በሙሉ የማናስተውላቸውና የማንረዳቸው ጥቅሶች ወይም ሃሳቦች የሉም ማለት አይደለም። ይህ የእግዚአብሔር ቃል ነው እኛ ደግሞ የወደቅን ሰብአዊ ዘር ነን። ያም ቢሆን ግን የእግዚአብሔር ቃል በተለይ ከድነት ጋር በተያያዘ ለሚነሱ ጥያቄዎች መረዳት የሚገባንን ለማሳወቅ በበቂ ሁኔታ ግልጽ ሆኖ ተቀምጦልናል።

`አንዳንድ ጥቅሶችን ለመረዳት በተቸገራችሁ ጊዜ ቆየት ብላችሁ እንደምትረዱት ያሰባችሁበትን ወቅት አስቡ። በተመሳሳይ ተግዳሮት ውስጥ የሚያልፉ ሰዎችን የሚያግዝ ከሕይወትዎ ልምምድ የተማሩትን ምን ነገር አለ?`