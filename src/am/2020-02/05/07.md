---
title:  ተጨማሪ ሐሳብ
date:  01/05/2020
---

Hand book of seventh day Adventist theology ከሚለው መጽሐፍ ላይ ስለመጽሐፍ ቅዱስ አተረጓጎም በሚናገረው ምዕራፍ የእግዚአብሔርን ቃል ማመሳሰል በሚለው ክፍል ውስጥ “የእግዚአብሔር ቃል የራሱ ተርጓሚ ነው” የሚለውን ሀሳብ የጥቅሶቹ ተያያዥነት እና ቀጣይነት ስለቃሉ ግልጽነት ደግሞ ገጽ 64-66 ላይ ያንብቡ። “የመጽሐፍ ቅዱስ ትምህርት እና ጥናት” በሚል ርዕስ ምዕራፍ 20 ላይ የተገለፁት ሃሳብ ገጽ 185-192 ድረስ እንዲሁም የተመረጡ መልዕክቶች መጽሐፍ 3 ገጽ 29-33 ላይ “ስለቃሉ ቀዳሚነት” የተነገረውን አንብቡ።

“የመጽሐፍ ቅዱስ ተማሪዎች በተማሪነት መንፈስ እንዲቀርቡ ይመከራሉ። ገጾቹን የምንመረምረው የራሳችንን ሃሳብ ለማጠናከር ሳይሆን እግዚአብሔር የሚለውን ለማወቅ       ነው። እውነተኛ የቃል እውቀት ሊገኝ የሚችለው ቃሉን ራሱን በሰጠው መንፈስ ቅዱስ አጋዥነት ብቻ ነው። ይህን እውቀት ለማግኘት በቃሉ ልንኖር ይገባናል። የእግዚአብሔር ቃል የሚያዘንን በሙሉ መታዘዝ አለብን…የመጽሐፍ ቅዱስ ጥናት የእኛን ጠንካራ ትጋትና ፅኑ አስተሳሰቦችን ይፈልጋል። ማዕድን ቆፋሪው የወርቅ ሀብትን ለማግኘት በጉጉት እና በፅናት እንደሚቆፍር ሁሉ የእግዚአብሔር ቃል መዝገብንም እንዲሁ ልንፈልግ ይገባል።” Ellen G. White, Educaiton, p. 189.

“መጽሐፍ ቅዱስን ምግባችሁ; ስጋችሁ እና መጠጣችሁ ስታደርጉ፤ መርሆቹ ደግሞ የባህሪዎቻችሁ ግብአት ሲሆኑ ከእግዚአብሔር ዘንድ በተሻለ ሁኔታ እንዴት አድርጋችሁ ምክር መቀበል እንዳለባችሁ ትረዳላችሁ። ዛሬ የከበረውን ይህን ቃል በፊታችሁ ከፍ አደርጋለሁ። እኔ ያልኩትን እየደጋገማችሁ “እህታችን ኋይት ይህን ብላለች” “እህታችን ኋይት ያንን ብላለች” አትበሉ። የእስራኤል አምላክ የነገራችሁን አግኙ የሚያዛችሁንም ፈፅሙ” Ellen G. white, Selected messages, book 3, p. 33::

**የመወያያ ጥያቄዎች**

`1.ስለ አንድ ርዕስ መጽሐፍ ቅዱስ የሚናገራቸውን ጥቅሶች ሙሉ በሙሉ ከመውሰድ ይልቅ ጥቂት ጥቅሶችን በመውሰድ ሰዎች እንዴት ነው የስህተት እምነትን የሚገነቡት?`

`2.ማቴ.11:11 ላይ የሱስ ስለመጥመቁ ዮሐንስ ሲናገር “እውነት እላችኋለሁ ከሴቶች ከተወለዱት መካከል ከመጥመቁ ዮሐንስ የሚበልጥ አልተነሳም በመንግስተ ሰማያት ግን ከሁሉ የሚያንሰው ይበልጠዋል።” በመጽሐፍ ቅዱስ ውስጥ ምንም ስላልጻፈው ነብይ ነው የሱስ ይህንን የተናገረው። እውነተኛ ነብያት በመጽሐፍ ቅዱስ ውስጥ መጽሐፍ ባይኖራቸው እንኳን እውነተኛ ነብይ ስለመሆናቸው ይህ ምን ይነግረናል? ከዚህ እውነታ ሰባተኛ ቀን አድቬንቲስቶች ሊወስዱት የሚገባው መልዕክት ምንድነው?`

`3.እንደ አድቬንቲስትነታችን መጽሐፍ ቅዱስን የመጨረሻ ባለስልጣን መጽሐፍ አድርገን በመያዛችን ብቻችንን አይደለንም። ሌሎች ቤተክርስቲያኖችም ይህንኑ ያደርጋሉ። ታዲያ እንዴት ሆኖ ነው ሌሎች ክርስቲያኖች በመጽሐፍ ቅዱስ ውስጥ ይገኛል ያሉትን የሚቃረኑ አስተምህሮዎችን በመተንተን ልንገልጽላቸው የምንችለው?   			   `