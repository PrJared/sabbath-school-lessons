---
title:  መጽሐፍ ቅዱስ እንደ ታሪክ
date:  01/04/2020
---

መጽሐፍ ቅዱስ ከሌሎች ቅዱስ መጻሕፍት ጋር ሲስተያይ በጣም ይለያል ምክንያቱም በታሪክ ውስጥ የተመሰረተ ነው። ይህም ማለት መጽሐፍ ቅዱስ የሰብአዊ ዘር የፍልስፍና ሐሳብ ብቻ አይደለም (ልክ እንደ ኮነፊሸስ ወይም ቡዳኸ) ነገር ግን በታሪክ ውስጥ ወደ ተቀመጠለት ግልጽ ግብ የሚሔድን የእግዚአብሔርን አንቅስቃሴ መዝግቦ የያዘ ነው። የመጽሐፈ ቅዱስ ግቦቹ 1) የመሲህ መምጣት ቃል ኪዳን 2) የኢየሰሱ ዳግም ምጻት ናቸው። ከጥንታዊ ግብጽ እስከ ዘመናዊው የምስራቅ ሐይማኖቶች ባሉ የሳይክሊክ አመለካከት በተቃራኒ ይህ እርምጃ ለ አይሁድ -ክርስቲያኖች እምነት የተለየ ነበር።

`1ኛ ቆሮንቶስ 15:3-5; 51-55; ሮሜ 8:11 ; እና 1ኛ ተሰሎ 4: 14ን ያንብቡ። ስለ ታሪካዊው የክርስቶስ የትንሳኤ እውነት ብቻ ሳይሆን ነገር ግን በግል ይህ ምን ማለት እንደሆነ እነዚህ ጥቅሶች ምንድን ነው የሚያስተምሩን?`

የአራቱ ወንጌላት እና የጳውሎስ ምስክርነት ኢየሱስ እንደሞተ ; እንደተቀበረ እና በአካል እንደተነሳ ብሎም ለተለያዩ የሰው ዘሮች እንደታየ ይመሰክራሉ። ይህ በመቃብር ስፍራ ባስቀመጡት እና ኋላ መቃብሩ ባዶ ሆኖ ባዩት የአይን ምስክሮች ተረጋግጧል። ምስክሮች ኢየሱስን ነክተውታል; እርሱም ከእነርሱ ጋር ተመግቧል። መግደላዊት ማርያም; ማርያም(የኢየሱስ እናት); ሌሎች ሴቶችም ከሞት የተነሳውን ኢየሱስን ተመልክተውታል። ደቀመዛሙርት በኤማሁስ መንገድ ላይ አናግረውታል። ኢየሱስ ለታላቁ የወንጌል ተልዕኮም ተገልጦላቸው ነበር። ጳውሎስ ያን ሲጽፍ የቃሉ ምስክሮች ያን እምቢ ቢሉ የእኛ ስበከት እና እምነት ‹ከንቱ› (1ኛ ቆሮ 15: 14) ይሆናል ይላል። ሌሎች ትርጉሞች ‹‹ ባዶ እና የተወገደ›› ወይም ‹‹ ጥቅም የለሽ›› ይሉታል። ደቀመዛሙርት ሲያስቀምጡት ‹‹ እውነት ነው ጌታ ተነስቷል ›› (ሉቃስ 24: 34) ይላሉ። የግሪኩ ቃል ኦንቶስ የሚለው የሚያመላክተው በእርግጥ የተከናወነን ነገር ነው። ሲተረጎምም ‹‹በእውነት››; ‹‹በእርግጥ ›› የሚል ነው። ደቀመዛሙርቱ ሲያረጋግጡ ‹‹ በእርግጥም ጌታ ተነስቷል ›› በማለት ነው።

ክርስቶስም ከሞቱት ልክ እንደ ‹‹የመጀመሪያ ፍሬ ›› ተመስሏል (1ኛ ቆሮ 15: 20)። የክርስቶስ በግልጽ ከሙታን መነሳት እና ዛሬም መኖር ታሪካዊው እውነታ ሲመጣ ጻድቃን እንደሚነሱም አንዱ ማረጋገጫ ነው። ሁሉም ጻድቃን ‹‹ እንዲሁ ሁሉ በክርስቶስ ደግሞ ሕያዋን ይሆናሉና ›› (1 ቆሮንቶስ 15:23) ይላል። በዚህ ላይ ያለው አገላለጽ የፍጥረትን ድርጊት መፃኢ በሆነ መልኩ ያመላክታል ‹‹ የክርስቶስ የሆነ ሁሉ ›› ወይም ለእርሱ ታማኝ በመሆን ያሉ ሁሉ በዳግም ምጻቱ ይነሳሉ (1ኛ ቆሮ 15:52) ‹‹ በመጨረሻ መለከት ሲሰማ ›› (1ኛ ቆሮ 15:52)