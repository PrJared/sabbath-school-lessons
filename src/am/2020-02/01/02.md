---
title:  የእግዚአብሔር ሕያው ቃል
date:  29/03/2020
---

በሰዎች ንግግር መካከል በጣም አስፈላጊ የሚባሉ ቃላቶች ብዙ ጊዜ በመጨረሻ የሚነገሩት ናቸው። የመጀመሪያዎቹ የመጽሐፍ ቅዱስ መሰረታዊ መጽሐፎች ጸሐፊ የሆነው ሙሴ; ከመሞቱ በፊት ለሕዝቡ መዝሙርን ዘምሮላቸው ነበር( ዘዳ 31: 30-32; 43)።

`ዘዳግም 32:45-47ን ያንብቡ። ወደ ተስፋይቱ ምድር ዕብራውያኑ ሊገቡ በተቃረቡ ጊዜ ሙሴ በሕይወታቸው ውስጥ ያለውን የእግዚአብሔርን ቃል እና ሀይሉን እንዴት ነበር የገለጸው?`

ከሙሴ የመጨረሻ ንግግር ቃላቶች ውስጥ ጠንካራ የሆነ ልባዊ ምክር ነበረ። በእርሱ አማካኝነት እግዚአብሔር በተናገራቸው ቃል ላይ ልባቸውን በማሳረፍ; ሙሴ ለሕዝቡ አበክሮ ማስተላለፍ የፈለገው ትኩረታቸው በእግዚአብሔር እና በፈቃዱ ላይ እንዲሆን ነው። እነዚህን ቃላቶች ለልጆቻቸው በማስተማር እያንዳንዱ ትውልድ የእግዚአብሔርን የድነት ቃልኪዳን እንዲያስተላልፍም ነበር። አስተውሉ የትኞቹንም ቃላቶች እንዲመርጡ እና እንዲወስዱ ሳይሆን ነገር ግን እንዲያደርጉ ወይም እንዲጠብቁ ‹‹ የዚህን ሕግ ቃሎች ሁሉ ይጠብቁና ያደርጉ ዘንድ ልጆቻችሁን እንድታዝዙበት ዛሬ የምመሰክርላችሁን ቃል ሁሉ በልባችሁ አኑሩት።›› (ዘዳግም 32:46) ነው።

በምድር ታሪክ መጨረሻ ላይ እግዚአብሔር ለቃሉ ታማኝ የሆኑ ህዝቦች ይኖሩታል። ማለትም የእግዚአብሔርን ትእዛዛት የሚጠብቁ እና የኢየሱስ እምነት ያላቸው ማለት  ነው። እነዚህ ሰዎች ለመጽሐፍ ቅዱስ አስተምህሮ ታማኞች ናቸው ።የሚያስረግጠው በምድር ላይ ስለሚኖር የተድላ ህይወት ብቻ አይደለም ነገር ግን ኢየሱስ ባዘጋጀልን ቤት ውስጥ ስላለው ዘለዘአለማዊ መዳረሻ ነው።

`ዮሐንስ 1:1-5; 14; ዮሐንስ 16:6ን ያንብቡ። እነዚህ ጥቅሶች ስለ ኢየሱስ እና ስለ ዘለአለማዊ ሕይወት ምንድን ነው የሚያስተምሩን? ቃል ስጋ ሆነ የሚለው ቃል ከመጽሐፍ ቅዱስ መገለጥ እና በመንፈስ መነሳሳት ጋራ የሚያገናኘው ምንድን ነው?`

ኢየሱስ የሁሉም ቃል ትኩረት እና አላማ ነው። የእርሱ ስጋ ለብሶ እንደ መሲህ መምጣት የብሉይ ኪዳን ቃል ፍጻሜን ያሳያል። ምክንያቱም ኖረ; ሞተ እናም እንደገና በህይወት ኖረ። መጽሐፍ ቅዱስ ማረጋገጥ ብቻ አይደለም; ነገር ግን ከዚያም በበለጠ በአዲስ ሁኔታ ስለሚመጣው የዘለአለም ሕይወት ላለው ታላቅ የተስፋ ቃልም ማረጋገጫ ነው።

`ዘዳግም 32:47 እንደገና ያንብቡ። የእግዚአብሔርን ቃል የመታዘዝ እውነት ከንቱ ‹‹ለእናንተ ከንቱ አይደለምና›› እንዳልሆነ ለእራስዎ እንዴት ነው የተለማመዱት? ለምንድን ነው በእግዚአብሔር ማመን እና ቃሉን መታዘዝ በፍጹም ከንቱ የማይሆነው?`