---
title:  የሚለውጠው የቃሉ ሐይል
date:  02/04/2020
---

`2ኛ ነገስት 22:3-20 ን ያንብቡ። ንጉስ ኢዮስያስ ልብሱን እንዲቀድ ያደረገው ምን ምክንያት ነው? የሕጉ መጽሐፍ መገኘት እርሱን ብቻ ሳይሆነ ነገር ግን አጠቃላይ ይሁዳን የቀየረው እንዴት ነው?`

ከክርስስ ልደት በፊት በ 621 ; ኢዮስያስ 25 አመቱ ያህል ነበር; ሊቀ ካህኑ ኬልቅያስ ‹‹ የሕጉን መጽሐፍ ›› አገኘ። ምን አልባት የመጀመሪያቹ አምስቱ መጽሐፍት ወይም በትክክል የ ዘዳግም መጽሐፍ ነበር። በአባቱ የንግስና ዘመን በ አሞን እና በጣም የተረገመው አያቱ ምናሴ; ይህ ጥቅል የጠፋው በአል ሲመለክ በነበረበት ጊዜ (አሸራህ) ; ‹‹የሰማይ ሠራዊት ›› ባሉበት ( 2ኛ ነገስት 21:3-9) መሃል ነበር; ። ኢዮስያስ የቃልኪዳኑን ሁኔታዎች በሰማ ጊዜ ልብሱን ቀደደ በመሰዊያው እራሱን አዋረደ; እርሱ እና ሕዝቡ እውነተኛውን አምላክ ከማመን ምን ያህል እንደራቁ ተገነዘበ። እርሱም በምድሩ ሁሉ ወዲውኑ ተሃድሶን ጀመረ። የማምለኪያ ስፍራዎችንም አፈራረሰ; የጣኦት ምስሎችን አፈራረሰ።

እርሱ ሲጨርስ ; በይሁዳ ሁሉ ለአምልኮ አንድ ስፍራ ብቻ ቀረ; ያም በእየሩሳሌም ያለው የእግዚአብሔር መቅደስ ነበር። የእግዚአብሔርን ቃል ማግኘታቸው ወደ ጸና እምነት; ንስሃ እና የሚለውጠው ሐይል መራቸው። ይህ ለውጥ የጀመረው በኢዮስያስ ሲሆን በመጨረሻ ወደ ተቀረው ይሁዳ ተሰራጨ።

`መጽሐፍ ቅዱስ እንዴት ነው ሕይወታችንን የሚለውጥ ሐይል እንዳለው የሚያረጋግጥልን እና ወደ ድነት የሚወስደውን መንገድ የሚያሳየን? ዮሐንስ 16:13 ; ዮሐንስ 17:17; ዕብ 4:12; እና ሮሜ 12:2።`

ስለ መጽሐፍ ቅዱስ ሐይል ከጠንካራ ምስክርነቶች ውስጥ አንዱ የተለወጡ የግለሰቦች ሕይወት ነው። የሰዎችን ሐጢያት የሚቆርጠው እና ትክክለኛው ሰብአዊ ባህሪን የሚገልጽ እና አዳኝ እንደሚያስፈልገን የሚያሳየን ቃሉ ነው ። እንደ መጽሐፍ ቅዱስ ያለ በተለያዩ ታሪኮች የተዋቀረ; በትንቢቶች እና ሕይወትን በሚለውጥ ሐይል የተሞላ ልዩ መጽሐፍ ሊተረጎም የሚችለው እንዲሁ በተለየ መንገድ ነው። እንደሌሎች መጽሐፎች ሊተረጎም አይችልም; ሕያው የሆነው የእግዚአብሔር ቃል ‹‹ወደ እውነት ሁሉ››(ዮሐንስ 16:13) የሚመራን መንፈስ ቅዱስን እንደሚልክ የተስፋን ቃል በሰጠን እና ሕያው በሆነው በክርስቶስ ብርሐን ሊስተዋል ይገባል።

እናም መጽሐፍ ቅዱስ እንደ የእግዚአብሔርን እውነት እንደሚገልጽ እንዲተረጎም ደግሞ የእራሱ የሆን ውስጣዊ መርሆች ሊኖሩት ይገባል። እነዚህ መርሆች ሊገኙ የሚችሉት ጸሐፊዎቹ መጽሐፍ ቅዱስን እራሱን እንዲተረጉም እንዴት እንደተጠቀሙበት እና እንደተመሩበት በማጥናት ነው።