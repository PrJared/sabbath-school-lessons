---
title:  መጽሐፍ ቅዱስን የጻፈው ማነው; የትስ ነው?
date:  30/03/2020
---

የጸሐፊዎቹ ልዩ ልዩ መሆን; የነበሩበት ስፍራ እና ዳራቸው እግዚአብሔር በታሪክ መካካል ግንኙነት እያደረገ እና መልዕክቱን ለህዝቡ በማድረስ ሲሰራ; መልዕክቱን ተቀባዮቹ የባህል ብዝሀነት እንዳላቸው መጠን እንደሆነ በጣም ተለየ ምስክርነትን ይሰጣል።

`የሚከተሉት ጥቅሶች ስለ መጽሐፍ ቅዱስ ጸሐፊዎች እና ስለ ማንነታቸው ምን ይነግሩናል? (ዘጸዘት 2:10; አሞጽ 7:14; ኤርሚያስ 11-6; ዳንኤል 6;1-5; ማቴዎስ 9:9; ፊሊጵስዩስ 3: 3-6; ራዕይ 1:9)።`

መጽሐፍ ቅዱስ የተለያየ ዳራ ባላቸው በርካታ ሰዎች እና ሁኔታዎች ውስጥ የተጻፈ ነው። አንዳንዶቹ በቤተ-መንግስት ሆነው ሲጽፉ; ሌሎች ደግሞ በእስር ቤት ; በስደት እና አንዳንዶች ደግሞ በሚስዩናዊ ጉዞ ወንጌልን እያሰራጩ ባሉበት ሁኔታ ጽፈዋል። እነዚህ ሰዎች የተለያየ ትምህርት እና ስራ ነበራቸው። አንዳንዶች እንደ ሙሴ ያሉ ንጉስ ለመሆን የተወሰነላቸው ወይም እንደ ዳንኤል ደግሞ በከፍተኛ ስፍራ ላይ እንዲያገለግሉ የተመረጡ ነበሩ። ሌሎች ደግሞ በቀላሉ እረኞች ነበሩ። የተወሰኑት በጣም ወጣት ሲሆኑ ሌሎች ደግሞ ሽማግሌዎች ነበሩ። ከእነዚህ ልዩነቶች ሁሉ ይልቅ አንድ የጋራ የሆነ ነገር ነበራቸው; የትም እና በምንም አይነት ሁኔታ ውስጥ ቢኖሩም በእግዚአብሔር የተጠሩ እና በመንፈስ ቅዱስ ተነድተው መልዕክቱን ለህዝቡ የጻፉ ነበሩ።

እንዲሁ አንዳንድ ጸሐፊዎች ከትበው ላስቀሯቸው ኩነቶች የአይን ምስክርም ነበሩ። ሌሎች ደግሞ ጥንቃቄ የተሞላበት የግል ምርምር አድርገዋል ወይም በጥንቃቄ; ያሉ ዶሴዎችን ተጠቅመዋል (ኢያሱ 10: 13; ሉቃስ 1: 1-3)። ነገር ግን ሁሉም የመጽሐፍ ቅዱስ ክፍሎች በመንፈስ ቅዱስ አማካኝነት ተነድተው የተጻፉ ናቸው( 2ኛ ጢሞ 3:16)። ይህ ነበር ለጳውሎስ ‹‹በመጽናትና መጻሕፍት በሚሰጡት መጽናናት ተስፋ ይሆንልን ዘንድ አስቀድሞ የተጻፈው ሁሉ ለትምህርታችን ተጽፎአልና።››(ሮሜ 15: 4) ለማለት ምክንያት የሆነው። የሰብአዊን ዘር ቋንቋን የፈጠረው እግዚአብሔር የተመረጡ ሰዎችን በአስተማማኝ እና ተአማኒነት ባለው ሁኔታ በመንፈስ የተነዱትን ሐሳብ እንዲጽፉ አስቻላቸው።

‹‹እግዚአብሔር ለአለም እውነትን ለማድረስ ሰብአዊ በሆኑ ወኪሎቹ ; እራሱ በእራሱ ; በመንፈሱ አማካኝነት; ብቁ በሆኑ ሰዎች ስራውን እንዲሰሩ በማስቻል እና በማድረስ ሲደሰት ነበር ። የሚናገሩትን እና የሚጽፉትን እንዲመርጡ አእምሮዎችን ይመራል ። የከበረው ነገር በምድራዊ እቃ ውስጥ ያድራል ነገር ግን የሆነው ሁሉ ቢሆን ጉዳዩ ከሰማይ ነው ›› Ellen G. White, 4 Selected Messages, book 1, p. 26.

`ስለዚህ የተለያዩ በርካታ ጸሐፊዎች በተለያዩ እና በበርካታ አውዶች ውስጥ ቢሆኑም አንኳ እግዚአብሔር በሁሉም ውስጥ ተገልጿል። ይህ አስገራሚ እውነት እንዴት ነው የእግዚአብሔር ቃል ትክክለኛነትን እንድናረጋግጥ የሚረዳን?`