---
title:  መጽሐፍ ቅዱስ እንደ ትንቢት
date:  31/03/2020
---

መጽሐፍ ቅዱስ ከሌሎች ሐይማኖታዊ ስራዎች የተለየ ነው; ምክንያቱም ወደ 30 በመቶ የሚሆነው ክፍሉ የተዋቀረው ከትንቢቶች እና ከትንቢታዊ ጽሑፎች ነው። በመጽሐፍ ቅዱሳዊ ንጽረተ-አለም የትንቢቶች ስብስብ እና በሰዓታቸው መፈጸም በታሪክ መካከል ለሚሰራው እና ለነብያቱ ለሚገልጸው እግዚአብሔር ማዕከላዊ ነው (አሞጽ 3:7)። መጽሐፍ ቅዱስ ሕያው ቃል ብቻ አይደለም ወይም ታሪካዊ ቃልም አይደለም - ትንቢታዊ ቃል ነው።

**የሚከተሉት ጥቅሶች እንዴት ነው ስለሚመጣው መሲህ ዝረዝሩን የገለጡት? ዘፍ 49: 8-12**

`መዝ 22:12-18`

`ኢሳ 53:3-7`

`ዳን 9: 2- 27`

`ሚኪ 5: 2`

`ሚል 3: 1`

`ዘካ 9: 9`

በብሉይ ኪዳን ውስጥ ቢያንስ ቀጥተኛ የሆኑ 65 ትንቢቶች ስለ መሲህ አሉ ; ታይፖሎጂን ከጨመርን ከዚህ ይበልጣሉ ( ታይፖሎጂ ማለት ስለ ብሉይ ኪዳን ልማዶች የሚያጠና ነው። ለምሳሌ ስለ መስዋዕቶች እና ስለ ኢየሱስ ትንንሽ ትንቢቶች)። እነዚህ ትንቢቶች ዝርዝር ከሆኑ ትንቢቶች ጋርም ለምሳሌ ‹‹በትረ መንግሥት ከይሁዳ አይጠፋም፥››(ዘፍ 49:10) የተያያዙ ናቸው። ያም እሱ በይሁዳ በቤተልሔም ይወለዳል (ሚክ 5:2)። ‹‹የተናቀ ከሰውም የተጠላ፥ ››; ተገረፈ;  			  በሐሰት ተወነጀለ ነገር ግን እራሱን ለመከላከል አፉን አልከፈተም(ኢሳ 53: 3-7)። እጆቹን እና እግሮቹን ቸነከሩ። እናም ልብሶቹን ተከፋፈሉ (መዝ 22:12-18)።

እነዚህ የብሉይ ኪዳን ትንቢቶች በእንደዚህ አይነት ሁኔታ በትክክል በኢየሱስ በሕይወቱ; በሞቱ እና በትንሳኤው መፈጸማቸው በመለኮታዊው መንፈስ ሰዎች ተነድተው እና መገለጥን አግኝተው እንደጻፏቸው ያረጋግጣል። እንዲሁ ኢየሱስ ማን እንደሆነ እና ሌሎች ማን እንደሆነ እንዳሉት ሁሉ ይጠቅሳል። ኢየሱስ ሞቱን እና ትንሳኤውን በመተንበይ የጥንት ነብያትን ትንቢት ተከትሏል (ሉቃ 9:21; 22 ; ማቴ 17:22;23); የኢየሩሳሌም ውድቀት(ማቴ 24:1;2); እና ዳግም ምጻቱ(ዩሐ 14: 1-3)። ስለዚህ ስጋ መልበሱ; ሞቱ እና ትንሳኤው በመጽሐፍ ቅዱስ ተተንብዩአል እናም መፈጸማቸው አስተማማኝነቱን ያረጋግጣል። በኢየሱስ እና ለእኛ በመሞቱ ስላለው እምነትዎ ሊያስቧቸው የሚችሏቸው ምክንያቶች ምን ምን ናቸው? በሰንበት ጥናት ክፍልዎ ያጋሯቸው; እናም በክፍል ውስጥ ጥያቄዎን ያንሱ፤ ለምንድን ነው ማስረጃዎቹ በጣም የሚያስገድዱት?