---
title:  ከባድ ጥቅሶችን ለመረዳት መጣር
date:  07/06/2020
---

### የሚከተሉትን ጥቅሶች ለዚህ ሳምንት ጥናት አንብቡ
2ጢሞ.2:10-15፤ 1ቆሮ.29: 17፤ ያዕ.4:6-10፤ ሐዋ.17:11

> <p>የሣምንቱ ጥናት መሪ ጥቅስ</p>
> “የጌታችንም ትዕግስት መዳናችሁ እንደሆነ ቁጠሩ። እንዲህም የተወደደው ወንድማችን ጳውሎስ ደግሞ እንደተሰጠው ጥበብ መጠን ጻፈላችሁ:በመልእክቱም ሁሉ ደግሞ እንደ ነበረ ስለዚህ ነገር ተናገረ። በእነዚያ ዘንድ ለማስተዋል የሚያስቸግር ነገር አለ። ያልተማሩትና የማይጸኑትም ሰዎች ሌሎችን መጻኅፍት እንደሚያጣምሙ እነዚህን ደግሞ ለገዛ ጥፋታቸው ያጣምማሉ።” (2ጴጥ.3:15-26) ።

ስ  ለ ጳውሎስ ደብዳቤ በምንወያይ ጊዜ ጴጥሮስ በሌላ ስፍራ ላይ እንደፃፈው “ለማስተዋል የሚያስቸግሩ” አንዳንድ ነገሮች አሉ (2ጴጥ.3:16) ። እነዚህ ቃላቶች “ባልተማሩ እና ባልጸኑ ሰዎች” በኩል ለገዛ ጥፋታቸው የሚያጣምሙ እና የሚያበላሹ ናቸው። ጴጥሮስ አንዳንድ ጥቅሶች ብቻ እንጂ ሁሉም ጥቅሶች ለመረዳት አዳጋች ናቸው እያለን አይደለም። ይህንን እናውቃለን አይደል? ታማኝ የሆኑ የመጽሐፍ ቅዱስ አንባቢዎች እንግዳና ለመረዳት ከባድ የሆኑ ጥቅሶች አላጋጠማቸውምን? በእርግጥም የሆነ ጊዜ ላይ ሁላችንም እንዲህ አይነት የህይወት ልምምድ ገጥሞናል።

ለዚህም ነው በዚህ ሳምንት የምንመለከተው ነገር ቢኖር ከባድ ጥቅሶችን በስፋት ለማየት ብቻ ሳይሆን ከባድ እንዲሆኑ ያደረጋቸውን ምክንያት እና ከእግዚአብሔር ቃል ላይ እውነትን እንደሚፈልጉ ታማኝ ሰዎች እነዚህን ጥቅሶች በምን መልኩ እንደምናጠና ነው። በስተመጨረሻም አንዳንድ አስቸጋሪ አረፍተ ነገሮች አሁን ባለንበት ሁኔታ ምላሽን ላያገኙ ይችላሉ። በተመሳሳይ ጊዜም በስፋት የተገለፀልን የመጽሐፍ ቅዱስ ክፍል ከባድ ባለመሆናቸው በጣም ጥቂት ከባድ የሆኑ ጥቅሶች ስላሉ በእግዚአብሔር ቃል ስልጣን ላይ ያለንን መተማመን እንዲያዳክሙ       መፍቀድ የለብንም። የዚህን ሳምንት ትምህርት አጥንታችሁ ለግንቦት 22 ሰንበት ተዘጋጁ።