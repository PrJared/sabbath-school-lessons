---
title:  ግልጽ ተቃርኖ በጥቅሶች መካከል እንዲኖር የሚያደርጉ ሁነኛ ምክንያቶች
date:  08/06/2020
---

`2ጢሞ.2:10-15ን አንብቡ። ጳውሎስ ጢሞቲዎስን እንዲተጋ ያስጠነቅቀዋል: “የእውነትን ቃል በአግባቡ እንዲይዝ” ። ለኛ ወሳኝ የሆነ መልዕክትን እየሰጠን ያለው እንዴት ነው?`

የትኛውም ጥልቅ አሳቢ እና ታማኝ የሆነ የመጽሐፍ ቅዱስ ተማሪ መጽሐፍ ቅዱሳችን ውስጥ ለመረዳት የሚያዳግቱ ክፍሎች እንዳሉ አይክድም። በትክክልም እነዚህ ከበድ ያሉ ክፍሎች እንዳሉ ይጠበቃል። ሁላችንም ፍጽምና የጎደለንና ውሱን ፍጥረቶች ነን; የመለኮታዊው ነገር ይቅርና ሌሎች የትምህርት ዘርፎች ላይ እንኳን ሙሉ እውቀት ያለው ሰው ለም። ስለዚህ ያልተማረ እና ውሱን የሆነው የሰው ልጅ ወሰን የለሽ የሆነውን የእግዚአብሔርን ቃል ለመረዳት ሲጥር አንዳንድ ከባድ እና አዳጋች ነገሮች ይገጥሙታል። የመጽሐፍ ቅዱስ ትምህርቶችን ለመረዳት መቸገራችን በራሱ መጽሐፍ ቅዱስ ትክክለኛ እንዳልሆነ በምንም መልኩ አያረጋግጥልንም።

የመለኮት መገለጥና ምሪት የሆነውን የመጽሐፍ ቅዱስ ትምህርት የሚያጠፋ ሁሉ እነዚህን ከባድ ክፍሎች የተሳሳቱና እርስ በርስ የሚጣረሱ እንደሆኑ ይናገራል። ምክንያቱም ለእነርሱ መጽሐፍ ቅዱስ ሰዎች የጻፉት መጽሐፍ ስለሆነ ፍጹም ያልሆነና ስህተት የሞላበት ነው። በዚህ አረዳድ የእግዚአብሔር ቃልን አንድነትና ተአማኒነት ከመለኮት ምሪት እንደመጣ የሚገልጸውን ሀሳብ ለመረዳት የሚደረግ ጥረት የለም። መጽሐፍ ቅዱስን ስለ ፍጥረት ጉዳይ (ለምሳሌ) የተጻፈውን የመጀመሪያ ገጾች ላይ በተጻፈው ሃሳብ ጥያቄ ያለው ሰው ወዲያውኑ የተቀሩት የመጽሐፍ ቅዱስ ክፍሎች ላይም ጥርጣሬ እና አለመተማመን ሊፈጠርበት ይችላል።

በቃሉ የምናገኛቸው አንዳንድ ልዩነቶች ከፊደል ጸሐፊዎች ወይንም ከጽሑፍ ተርጓሚዎች የሚመነጩ ጥቃቅን ግድፈቶች ናቸው። ኤለን ጂ. ኋይት እንደምትገልጽልን:“አንዳንዶች በሀዘኔታ እየተመለከቱን “ፊደሉን በሚጽፉ ወይንም የጽሑፉ ትርጉም በሰሩ ሰዎች በኩል አንዳንድ ስህተቶች እንዳልተፈጠሩ ታስባላችሁን?” ይላሉ። ይህ ሊሆን ይችላል; ጠባብ የሆነው አዕምሮ ግን ሊሆን ወይንም ሊከሰት ይችላል በሚል የተደናቀፈ ሀሳብ ሚስጥራዊ በሆኑ የምሪት ቃላት ይደናቀፋል። ምክንያቱም ደካማ የሆነው አስተሳሰባቸው ይህንን ከእግዚአብሔር አላማ አንፃር ማየት ስለማይችል ነው። አዎ የትኛውም ሰው ሊቀበለው በሚችለው ግልፅና ቀላል ነገር እንኳን ይደናቀፋል። መለኮትን መረዳት ማለት የእግዚአብሔር ንግግር ግልጽና የተዋበ እንዲሁም ተመራጭ በሆኑ ግብአቶች የተሞላን ሃሳብ መረዳት ነው። በጣም ግልጽ ሆኖ ከተገለጠው እውነት የወጡ ሁሉም ግድፈቶች ለአንድ ነፍስ ችግር ለመፍጠር ወይም የሰዎችን እግሮች እንዲያሰናክሉ ለማድረግ የቀረቡ መንስኤዎች አይደሉም።” – Ellen G. White, selected messages, book 1, p. 16.

`መጽሐፍ ቅዱስን ስናነብ በትህትና እና በመሰጠት መንፈስ ማንበባችን ወሳኝ የሆነው ለምንድነው?`