---
title:  ከባድ ጥቅሶችን በትህትና ለመረዳት መሞከር
date:  10/06/2020
---

`ያዕ.4:6-10፤2ዜና. 7:14 እና ሶፎ.3:12ን አንብቡ። በእግዚአብሔር ቃል ውስጥ ያሉትን ከባድ የሆኑ ጥቅሶች ለመረዳት ትህትና ምን ያክል አስፈላጊ ነው?`

ብዙ ሰዎች በአንድ ነገር ላይ; ከእነርሱ ውጪ በሆነ ነገር ላይ ጥገኛ ስለመሆናቸው በአስደናቂ ሁኔታ ተረድተዋል። የትህትና እይታንም ሰጥቷቸዋል። እነርሱ የሁሉም ነገር መለኪያ እንዳልሆኑ ተረድተዋል። እነዚህ ሰዎች የራሳቸው ሃሳብ ልክ ነው ከማለት ይልቅ ለእውነት ዋጋ ይሰጣሉ። እውነት ደግሞ እነርሱ የፈጠሩት ሳይሆን የሚያገኙት ነገር እንደሆነ ያውቃሉ። ምናልባትም እነዚህ ሰዎች የተረዱት ታላቅ እውነት ቢኖር ስለ እውነት ጥቂቱን ብቻ ማወቃቸውን ነው። እነርሱ የሚያውቁት ጳውሎስ እንደጻፈው “በመስታወት በድንግዝግዝ እንደምናይ” (1ቆሮ.13:12) የሚለውን ሀሳብ ነው።

የዚህ ትህትና አስተሳሰብ ጥቅሙ በጣም ብዙ ነው:የትህትና ልማድ በሁሉም የእውቀት ዘርፍ የማደግ መሠረት ነው። ይህም ለመማር ፈቃደኛ የሆነ መንፈስን በመፍጠር ነፃነትን ይሰጣል። ይህ ማለት ታዲያ ትሁት የሆኑ ሰዎች በብዛት ይሳሳታሉ ማለት አይደለም ወይም ደግሞ ሁልጊዜ ሃሳባቸውን የሚለውጡና ፅኑ አቋም የሌላቸው ናቸው ማለት አይደለም። ለመጽሐፍ ቅዱስ እውነት ብቻ ራሳቸውን የሰጡ ናቸው። የእውቀታቸውን ውሱንነት ስለሚረዱ የዚህ አለም አዋቂ; ትምክህተኛ እና ኩራተኞች የሚያደርጉትን ስለቃሉ ያላቸውን እውቀትና መረዳት ለማስፋት አቅሙ አላቸው። “በምሪት; በትሁትና; በሚጠይቅ አዕምሮ; በጽናትን ለማወቅ ቆረጦ፤ ቃሉን በማንበብ ለቀረበ ማንኛውም ሰው ቃሉ የሚናገረውን ማስተዋል ይችላል። መንፈስ ያላረጋገጠውን ቃል በመመርመር የሚመጡ ሁሉ ያለአድሎዎ የሚመረምረው መንፈስ ውጪ ይሆናሉ። ጌታ ግድየለሽ ለሆነ አዕምሮ አይናገርም።

ፈቅደው ሃሳባቸው ለተበከለና አክብሮት ለሌላቸው ሰዎች ምሪቱን አያባክንም። ነገር ግን ፈታኙ ወደራሱ ሃሳብ ለመሳብ የእያንዳንዱን አዕምሮ ያስተምራል ቅዱስ የሆነው የእግዚአብሔር ሕግ ከንቱ እንዲሆንም ይፈልጋል። “ልባችንን ትሁት አድርገን በቅንነትና በአክብሮት የህይወትን ቃል እንመርምር:ትሁት የሆነውና ተፀፅቶ የሚመለስ አዕምሮ ብቻ ነው ብርሃንን ሊያይ የሚችለው” The Advent Review and Sabbath Herald, August 22, 1907.

`በትህትና እና እርግጠኛ በመሆን መካከል ያለውን ትክክለኛ ሚዛን መጠበቅ የምንችለው እንዴት ነው? ለምሳሌ ይህንን መጠይቅ እንዴት እንመልሰዋለን? ሰባተኛ ቀን አድቬንቲስቶች ስለ ሰንበት ጉዳይ ትክክለኛ መሆናችሁንና ሌሎች ግን የተሳሳቱ ስለመሆናቸው በምን ሁኔታ እርግጠኛ ትሆናላችሁ?`