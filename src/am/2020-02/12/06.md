---
title:  ከባድ ክፍሎችን በቃሉ እና በፀሎት ለመረዳት መሞከር
date:  12/06/2020
---

`ሐዋ.17:11; ሐዋ.8:35; ሐዋ.15፤150-16ን አንብቡ። ሐዋርያትና የቀደመችው ቤተክርስቲያን አባላት ከባድ ጥያቄዎች ሲገጥሟቸው በእንዴት ያለ መንገድ ተጋፈጡ? አሁንም ቃሉ ራሱን በራሱ መተርጎሙ ምርጡ የመነሻ ሀሳብ ሊሆን የቻለው ለምንድነው?`

ለመጽሐፍ ቅዱስ ከባድ የሆኑ ክፍሎች ምርጡ መፍትሄ አሁንም የሚገኘው መጽሐፍ ቅዱስ ውስጥ ነው። የመጽሐፍ ቅዱስን ከባድ ክፍሎች ከሌሎች የመጽሐፍ ቅዱስ ክፍሎች ተነጥሎ በተወሰደ አንድ ጥቅስ ላይ ከመመስረት ይልቅ የበለጠ መረዳት የምንችለው ከሁሉም የመጽሐፍ ቅዱስ ክፍሎች ከምናገኘው ብርሃን ነው። መጽሐፍ ቅዱስን ለመረዳት በርግጥም መጽሐፍ ቅዱስን መጠቀም አለብን። በቃሉ ውስጥ ያለውን እውነት ለመቆፈር መማር ልናደርግ ከሚገቡን ወሳኝ ነገሮች አንዱ ነው።

አንድ የመጽሐፍ ቅዱስ ክፍልን መረዳት ካልቻላችሁ በተመሳሳይ ርዕስ ላይ ከተፃፉ ሌሎች ጥቅሶች ላይ ብርሃናትን ለማግኘት ጣሩ:፤ እምብዛም ግልጽ ካልሆኑቱ ይልቅ ሁልጊዜ ግልጽ ከሆኑ ክፍሎች የሚፈነጥቀውን ብርሃን እሹ። ግልጽ የሆኑ አረፍተ ነገሮች ላይ ለመረዳት የሚከብዱ ክፍሎችን በማምጣት ግልጹን መልዕክት ልናጨልም ወይም ልናዳፍን አይገባም። ሌሎች የመጽሐፍ ቅዱስ አጣቃሽ ምንጮችን ወይንም ፍልስፍናዎችን ወይንም ሳይንስን እንደተጨማሪነት ከመጠቀም       ይልቅ የመጽሐፍ ቅዱስ ጥቅስ ራሱን በራሱ እንዲፈታልን ልንፈቅድ ይገባናል። እንደምናውቀው ስንንበረከክ ከባድ የሆኑ ነገሮችን አዲስ በሆነ እይታ ማየት እንጀምራለን። በጸሎት ስንቀርብ እያልን ያለነው ነገር ቢኖር ቃሉን ለመፍታትና ለመረዳት የመለኮት እርዳታ ያሻናል ነው። ስንጸልይ የመጽሐፍ ቅዱስ ደራሲያንን የመራው ያው መንፈስ ቅዱስ አዕምሮአችንን እንዲያበራልን እየፈለግን ነው ማለት ነው።

ስንጸልይ የውስጥ ሀሳባችን ይከፈታል እናም የምናነበውን ነገር ለምን መረዳት እንደፈለግን ለእግዚአብሔር መንገር ይቻለናል። ስንጸልይ እግዚአብሔር ለቃሉ አይኖቻችን እንዲከፍት እና የእርሱን እውነት ለመከተልና ለመለማመድ የእሺታን መንፈስ እንዲሰጠን እየጠየቅነው ነው። (ይህ በጣም አስፈላጊ ነገር ነው!) ። ለፀሎታችን ምላሽ እግዚአብሔር በመንፈስ ቅዱስ በኩል ሲመራን በመጽሐፍ ቅዱስ ውስጥ ከተገለጠው እውነት ጋር አንቃረንም። እግዚአብሔር ሁልጊዜ የመጽሐፍ ቅዱስ ደራሲያን ለኛ ከፃፉልን ነገር ጋር በመጣጣም ቃሉን ያረጋግጥልናል።

`ፀሎት የእግዚአብሔርን ቃል የበለጠ ለመረዳት እና ለመታዘዝ ትክክለኛው የአስተሳሰብ ሁኔታ እንዲኖረን አድርጎ የሚያግዘን እንዴት ነው?`