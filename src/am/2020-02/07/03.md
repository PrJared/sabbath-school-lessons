---
title:  ቃላት እና ትርጉማቸው
date:   11/05/2020
---

`በእያንዳንዱ ቋንቋ ውስጥ በጣም ያካበቱ እና የጠለቀ ትርጉም ያላቸው ወደ ሌላ ቋንቋ ለመተርጎም ተመጣጣኝ የሆነ አንድ ቃል ለማግኘት የሚከብዱ ቃላት አሉ ። እንደዚህ አይነት ቃላት በመጽሐፍ ቅዱስ ውስጥ እንዴት ጥቅም ላይ እንደዋሉ ልዩ ልዩ ትርጉማቸውን ለማስተዋል ሰፊ ጥናት ይጠይቃል። 1ኛ ነገስት 3፡6፣ መዝሙር 57፡3፣ መዝሙር 66፡20፣ መዝሙር 143፡8 እና ሚኪ 7፡20ን ያንብቡ። የእግዚአብሔር ምህረት እና መልካምነት ለፈጠረው ፍጥረቱ የበዛው እንዴት ነው?`

የእብራይስጡ ቃል ‹ቸስድ›(ምህረት ወይም ቸርነት) አንዱ በጣም በትርጉሙ የበለጸገ እና በብሉይ ኪዳን መሰረት የሆነ ቃል ነው። የእግዚአብሔርን ፍቅር ፣ በፍቅር የሆነ ቸርነት እና በሕዝቡ አንጻር የተደረገን የቃል ኪዳን ሐሳብ ይገልጻል። በዚህ ጥቂት መልእክት /ክፍል ውስጥ እርሱን እናያለን ‹‹ ከባሪያህ ከአባቴ ከዳዊት ጋር ታላቅ ቸርነት ‹ቸስድ› አድርገሃል ዛሬ እንደ ሆነም በዙፋኑ ላይ የሚቀመጥ ልጅ ሰጥተህ ታላቁን ቸርነትህን ‹ቸስድ› አቆይተህለታል።››(1ኛ ነገስት 3፡6) ይላል። እርሱ ‹‹ ከሰማይ ልኮ አዳነኝ፥ ለረገጡኝም ውርደትን ሰጣቸው እግዚአብሔር ቸርነቱን ‹ቸስድ› እና እውነቱን ላከ። ›› (መዝ 57፡ 3) ይላል። 

`እስራኤልን በተመለከተ ‹‹ከቀድሞ ዘመን ጀምረህ ለአባቶቻችን የማልህላቸውን እውነት ለያዕቆብ፥ ምሕረትንም ‹ቸስድ› ለአብርሃም ታደርጋለህ። ›› (ሚኪ 7፡20)። እንዳለ መጽሐፉ የእግዚአብሔርን ምህረት/ቸርነት ጥልቀት እና በእኛ አንጻር የተገለጸውን ፍቅሩን ለመግለጽ ‹ቸስድ› በሚል ቃል የተሞላ ነው። ዘኁ 6፡24-26፣ ኢዮብ 3፡26፣ መዝ 29፡11፣ ኢሳ 9፡ 6 እና ኢሳ 32፡17ን ያንብቡ። በዚህ ምንባብ ውስጥ ‹ሠላም› ወይም ሻሎም የሚለው ቃል በእነዚህ ዘንድ ምንድን ነው የሚያወራው?`

የእብራይስጡ ቃል ሻሎም ብዙ ጊዜ የሚተረጎመው ‹ሠላም› ተብሎ ነው ነገር ግን የቃሉ ትርጉም በጣም የጠለቀ እና ከዚህም የሰፋ ነው። ‹‹ ሙሉነት፣ እንከን አልባነት እና መልካም ሁኔታ ላይ መሆንን ›› ተብሎ ሊተረጎም ይችላል። የእግዚአብሔር በረከት እና ጸጋ በሻሎም ደረጃ ይጠብቀናል/ያኖረናል። ያ ደግሞ የእግዚአብሔር ስጦታ ነው (ዘኁ 6፡ 24-26)። በተጻራሪው የኢዮብ የችግር ልምምድ ‹‹ ‹በምቾት አይደለሁም › ›› እርሱም ‹‹ ‹ዝምም › ›› አላለም ነበር ሻሎምን ባጣ ጊዜ። በዚህ አስቸጋሪ አለም የሰንበትን ቀን ሻባት ሻሎም በሚል ቃል መቀበል በጣም የተረጋገጠ በረከት ነው። ከእግዚአብሔር ጋር ያለን ሕብረት የመጨረሻውን ሰላም እና ሕይወታችን የሚፈልገውን ሙሉነት ይሰጠናል።

`በምንም አይነት ቋንቋ ብንናገር እና ብናነብ ምንአልባትም የመጀመሪያውን ትርጉም እንኳን ባናውቅ በተረዳነው መጠን እነዚህ ቃላቶች የሚሉትን እውነታ በህይወታችን መለማመድ የምንችለው እንዴት ነው?` 