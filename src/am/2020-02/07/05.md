---
title:  ጽሑፎች እና አገባቦች
date:   13/05/2020
---

በመጽሐፍት ውስጥ ቃላት ሁልጊዜ የሚከሰቱት በአገባብ ነው። ብቻቸውን አይቆሙም። ቃላት በአረፍተ ነገሩ ውስጥ ወዲያው አገባባቸውን ያገኛሉ እናም መጀመሪያ ሊረዱት የሚገባ ይህን ክፍል ነው ። ከዚያ ደግሞ የአጠቃላዩ ክፍል አገባብም አለ ፣ አረፍተነገሩ የሚገኝበት። ይሄ ምንአልባት የአንድ ጽሑፍ ክፍል፣ ምዕራፍ፣ ወይም ምዕራፎች ሊሆን ይችላል። ወደ ተሳሳተ መደምደሚያ ከመደረሱ በፊት ቃላቶች እና አረፍተ ነገሮች የገቡበትን አገባብ መገንዘቡ በጣም አስፈላጊ ነው።

`ዘፍጥረት 1፡27ን ከ ዘፍጥረት 2፡7 ጋር ያነጻጽሩ። ከዚያ ዘፍጥረት 2፡ 15-25ን ያንብቡ። ከእነዚህ የተለያዩ ንባቦች እና አገባቦች ስለ አዳም፣ የእብራይስጡ ቃል ‹‹ሰው›› የሚለውን ቃል ትርጉም እንዴት ነው ልንረዳ የምንችለው?`

በ ዘፍ 1፡27 ላይ ያለውን ‹ ባራ › የሚለውን አባባል ድግግሞሽ ቀደም ሲል ተመልክተነዋል፣ ትኩረት የሚያደርገው በሰው ፍጥረት ላይ ነው። አሁን ሰው በዚህ አገባብ ውስጥ ሲተረጎም ‹‹ወንድ እና ሴት ›› ተብሎ እናያለን። ይህ ማለት የእብራይስጡ አዳም የሚለው አባባል በዚህ ክፍል ውስጥ በአጠቃላይ የሚያመለክተው ጠቅላላ የሰውን ዘር ወይም ሰብአዊ ፍጥረትን በሙሉ ነው። ቢሆንም ግን በ ዘፍ 2፡7 ባለው ተመሳሳይ አባባል አዳማ የሚለው ከአፈር ውስጥ ‹ከምድር › የተሰራውን ያመላክታል። በዚህ ወንድ የሆነውን አዳምን ብቻ ያመላክታል፣ ሔዋን አልተፈጠረችም ነበር። እስከሚቀጥለው የተለየ ሁኔታ ድረስ። ስለዚህ በእያንዳንዱ ንባብ ውስጥ በሁለት ምዕራፎች አውድም ውስጥ በአዳም የ ‹ሰብአዊነት › (ዘፍ 1፡27) እና ወንድ የሆነው አዳም( ዘፍ 2፡7)ትርጓሜ እንኳን ልዩነትን እናያለን። በዘር ውስጥ ኋላ እንደተረጋገጠው (ዘፍ 5፡1-5፣ 1ኤና 1፡1፣ ሉቃ 3፡38) እና ኢየሱስ ‹ሁለተኛው አዳም› (ሮሜ 5፡12-14) ሆኖ በተጠቀሰ ጊዜ ማለት ነው ያ አዳም ግለሰብ ነበር።

ልክ አዳም የሚለው ቃል በተወሰነ ጽሑፍ እንደመቅረቡ ሁሉ እንዲሁ የአዳም እና የሄዋን አፈጣጠር አገባብ በትልቁ የፍጥረት ሁኔታ ውስጥም በዘፍ 1-2 ላይም ይገኛል። ይሔ ነው እንግዲህ ትልቁ ክፍል የምንለው። እነዚህ ትልልቅ ክፍሎች ለተርጓሚው ተጨማሪ አርእስት፣ ሐሳብ እና እድገትን ይሰጣሉ። ዘፍ 2፡ 4-25 አንዳንድ ጊዜ ሁለተኛው የፍጥረት መግለጫ በመባል ይታወቃል ነገር ግን በሚሰጠው ትኩረት ላይ ብቻ የሚለይበት ልዩነት ብቻ ነው ያለው(የሚቀጥለውን ሳምንት ይመልከቱ)። በሁለቱም መግለጫ ፣ በጥንካሬ እንድናይ ያለው የተረጋገጠው የሰብአዊያን ምንጭ ነው። መመልከት እንደምንችለው ወንድ፣ ሴት እና ሰብአዊ ዘር በቀጥታ የእግዘአብሔር ፍጥረቶች ናቸው።

`በእውነት እኛን በማስተማር ይሔ በእድል ብቻ እንደተነሰሳን አድርጎ የሚያስተምረው ‹‹የዚህ አለም ጥበብ›› (1ኛ ቆሮ 1፡20) ሞኝነት እንደሆነ፣ ምን ይነግረናል?` 