---
title:  መጽሐፍት እና መልዕክቶቻቸው
date:   14/05/2020
---

ከቅዱሳት መጽሐፍ ትልቁ የሚባለው ክፍል የመጽሐፍ ቅዱስ መጽሐፎች ናቸው። መጽሐፍ ቅዱሳዊ መጽሐፎች ለተለያ አላማ እና በተለያየ መቸት የተጻፉ ናቸው። አንዳንዶች እንደ ትንቢታዊ መልእክት ሲያገለግሉ ሌሎች ደግሞ እንደ ስብስብቦች ናቸው፣ ለምሳሌ እንደ መዝሙረ ዳዊት። ታሪካዊ መጽሐፍትም አሉ እንደ 1ኛ እና 2ኛ ነገስት። እንዲሁም ለተለያዩ ቤተክርስቲያናት የተጻፉ ደብዳቤዎችም አሉ ለምሳሌ በጳውሎስ እና በሌሎችም እንተጻፉት ያሉ።

የመጽሐፉን መልዕክት እና ትርጉም ለማወቅ ስንፈልግ እና ስንሻ ከባለቤትነት እና ከመቸቱ መጀመር አስፈላጊ ነው። የመጀመሪያዎቹ የብሉይ ኪዳን አምስቱ መጽሐፍት በሙሴ እንደተጻፉ ተለይተዋል ( ኢያሱ 8፡31፣ 32፣ 1ኛ ነገስት 2፡3፣ 2ኛ ነገስት 14፡ 6፣ 21፡ 8፣ ዕዝራ 6፡18፣ ነህሚያ 13፡1፣ ዳንኤል 9፡11-13፣ ሚልክ 4፡4)። ይሔ በኢየሱስ (ማር 12፡26፣ ዮሀ 5፡46፣ 47 ፣ ዮሐ 7፡19 ) እና በሐዋሪያት ( ሐዋ 3፡22፣ ሮሜ 10፡5) ተረጋግጧል። በሌሎቹ ሁኔታዎች አንዳንድ የመጽሐፍ ቅዱስ ጸሐፊዎች አልተለዩም። (ለምሳሌ የአስቴር መጽሐፍ ፣ እንዲሁም የሩት መጽሐፍ እና የብዙዎቹ የታሪክ መጽሐፍት እንደ ሳሙኤል እና ዜና ያሉት ጸሐፊዎች አልተለዩም)

`ዘፍጥረት 15፡1-5 እና ዘፍጥረት 22፡17ን ፣18ን ያንብቡ። የዘፍጥረትን መጽሐፍ ሙሴ መጻፉ ለእኛ ምን ፋይዳ አለው?`

ከዘጸአት እስከ ዘዳግም ድረስ የተጻፉት በሙሴ አማካኝነት ፣ ከዘጸአት በኋላ ነው። ነገር ግን ዘፍጥረት ከእግዚአብሔር ስራ ጋር በተያያዘ ከፍጥረት እስከ ነገስታት ድረስ መሰረታዊ በመሆኑ ምክንያት ከዘጸአት በፊት መጻፉ አሳማኝ ነበረ። ‹‹አመታት ሲሔዱ እና ሙሴ ከሚጠብቃቸው በጎች ጋር ጭር ባሉ ስፋራዎች ሆኖ ሲገረም ሳለ ሕዝቡ ላይ ተጭኖ ያለውን የጭቆና ሁኔታ በሐሳቡ ያወጣና ያወርድ ነበር። እግዚአብሔር ከአባቶቹ ጋር እና ከሕዝቡ ጋር የገባውን ኪዳን እና ሲተላለፍ የመጣውን የተመረጠውን ሕዝብ የታሪክ ቅርስ እንደገና ያስብ ነበር እናም ስለ እስራኤል የሚጸልየውን ጸሎት በቀን እና በማታ ያደርስ ነበር። ሰማያዊ መላእክት ብርሃናቸውን በዙሪያው ያደርጉ ነበር። እዚህ ላይ በመንፈስ ቅዱስ ግፊት የዘፍጥረትን መጽሐፍ ጻፈ። ›› (ኤለን ጅ. ኋይት አበው እና ነብያት ገጽ 251)

በዘፍጥረት መጽሐፍ ስለ ምንጫችን ብቻ ሳይሆን ስለ ድነት ዕቅድም ተነግሮናል ወይም እግዚአብሔር የወደቀውን አለም ስለሚያድንበት መንገድ ተነግሮናል። እግዚአብሔር ለአብርሃም በገባው ቃል ኪዳን የበለጠ ዕቅዱ ግልጽ ሆነ። በእርሱ አማካኝነት ስለሚያስነሳው ታላቅ ሕዝብ የገባውን ቃል ኪዳን ያካተተ ነበር ‹‹ በእውነት በረከትን እባርክሃለሁ፥ ዘርህንም እንደ ሰማይ ከዋክብትና በባሕር ዳር እንዳለ አሸዋ አበዛዋለሁ ዘርህም የጠላቶችህን ደጅ ይወርሳል ›› (ዘፍ 22፡17)

`በዘፍጥረት መጽሐፍ ውስጥ ያ ባይሆን ኖሮ ልናውቃቸው የማንችላቸው ምን ሌላ ታላላቅ እውነታዎችን ተምረናል? የእግዚአብሔር ቃለ ለእምነታችን ያለውን አስፈላጊነት ይህ እንዴት ያስተምረናል?` 