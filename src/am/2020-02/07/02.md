---
title:  መጽሐፍትን ማስተዋል
date:   10/05/2020
---

`2ኛ ጢሞቴዎስ 3፡16-17ን ያንብቡ። መጽሐፍ ቅዱስ ለምን አላማ ነው የተሰጠን?`

መጽሐፍ ቅዱስ የተጻፈው በታሪክ ውስጥ እግዚአብሔር የሰራውን ስራ ለመመስከር፣ የወደቀውን የሰብአዊ ዘር የማዳንን እቅድ እና እኛን ወደ ጽድቅ መንገድ ለመምራት ነው። ጌታ ይህን ለማድረግ የሰብአዊ ቋንቋን መረጠ፣ ሐሳቡን በሰብአዊ ቋንቋ እንዲታይ አደረገ። እስራኤልን ከግብጽ ለማዳን እግዚአብሔር መልእክቱን ለህዝብ ሁሉ እንዲያደርሱ የተወሰኑ ሕዝቦችን መረጠ። እነዚያን ሕዝቦች በቋንቋቸው መልዕክቱን እንዲያደርሱ ፈቀደ፣ እብራይስጥ (የተወሰነው ክፍል ደግሞ በአረማይክ ቋንቋ፣ ከእብራይስጥ ቋንቋ ጋር ይቀራረባል)።

የግሪኮች ባህል መግነን አዲስን እድል ይዞ መጥቷል፣ አዲስ ኪዳን አለም አቀፍ በሆነው የግሪክ ቋንቋ በዚያኑ ሰዓት በዚያ የአለም ክፍል ይነገረም ነበርና እንዲሰራጭ አደረገው። (በእርግጥ እንደዚሁ የአዲስ ኪዳን መጽሐፍ በግሪክም ቋንቋ ተተርጉሞ ነበር። ) ይህ ‹‹አለም አቀፍ›› ቋንቋ ሐዋሪያትን እና የጥንት ቤተክርስቲያንን መልእክቱን በእሩቅ እና በስፋት ከክርስቶስ ሞት በኋላ እንዲያሰራጩ አስቻላቸው። ኋላም ሐዋሪያው ዮሐንስ ‹‹ እርሱም ለእግዚአብሔር ቃልና ለኢየሱስ ክርስቶስ ምስክር ላየውም ሁሉ መሰከረ። ›› (ራዕ 1፡2) ሲል ይናገራል። በዚህ መንገድ መጽሐፍ ቅዱስ በመንፈስ የተነዱ ‹ምስክርነቶች› እና ‹ ማስረጃ ማቅረቡን› ከመጀመሪያዎቹ ጸሐፊዎች እስከ መጨረሻው ጸሐፊ ድረስ መቀጠሉን ይጠቅሳል።

`ዘዳግም 32፡46፣47ን ያንብቡ። ለእስራኤል ልጆች ‹‹ የዚህን ሕግ ቃሎች ሁሉ ይጠብቁና ያደርጉ›› (ዘዳ 32፡46) ዘንድ ቶራ ወይም ‹‹መመሪያ››የተባለውን መታዘዘ በጣም አስፈላጊ የነበረው ለምን ነበር? እንዴት ነው የእግዚአብሔር ቃል እድሜአችንን ‹የሚያረዝመው› ?`

ዛሬ ባለንበት አገባብ ምን ማለት ሊሆን ይችላል? አንዳንድ ሰዎች መጽሐፍ ቅዱስ ወደ አፍ መፍቻ ቋንቋቸው መተርጎም ብቻ ሳይሆን ነገር ግን በእራሳቸው ቋንቋ የተለያየ ቅጅም አላቸው። ያም ቢሆን አንዳንዶች ደግሞ ምን አልባት አንድ ትርጉም ብቻ ይኖራቸዋል። ነገር ግን ያላችሁ ምንም ቢሆን ቁልፍ ነገሩ ግን እንደ እግዚአብሔር ቃል ወስዶ መደሰቱ እና በጣም አስፈላጊው ደግሞ አስተምህሮቱን መከተሉ ነው።

`ለምንድን ነው የእግዚአብሔርን ቃል መከተሉ እና ልጆችን ማስተማሩ በፍጹም ‹‹ ከንቱ ›› (ዘዳ 32፡47) የማይሆነው?` 