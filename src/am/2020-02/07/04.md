---
title:  'ድግግሞሽ፣ የቃላት ንድፎች እና ትርጉም'
date:   12/05/2020
---

በእብራይስጥ አስተሳሰብ ትርጉምን የሚያጠናክሩ እና የንድፈ ሐሳቡን አስፈላጊነት የሚያጎሉ ሐሳብን መግለጫ የተለያዩ አይነት መንገዶች አሉ። እንደ አውሮፓውያን ቋንቋዎች በመጀመሪያው የእብራይስጥ ቋንቋ ምንም አይነት ስርአተ ነጥብ አልነበረም ስለዚህ የቋንቋው አወቃቀር እነዚህን ሐሳቦች የሚያስተላልፍበት የእራሱን መንገድ አሳድጎ ነበር።

`ዘፍጥረት 1፡26፣ 27 እና ኢሳያስ 6፡1-3ን ያንብቡ። በእነዚህ ክፍሎች ውስጥ የትኛው ቃል ነው የተደጋገመው? እንዴት ነው እነዚህ ተደጋጋሚ ቃላቶች በተለያዩ ሐሳቦች በድግግሞሽ ውስጥ ሀሳቦችን የሚጨምሩት?`

የእብራይስጥ ጸሐፊዎች የሆነን የእግዚአብሔር ባህሪ ትኩረት ለመስጠት ሲፈልጉ ሶስት ጊዜ ያህል ሊደጋግሙ ይችላሉ። የእግዚአብሔር የፍጥረት ስራ ወደ ፍጻሜ ሲመጣ እና ስለ ፍጥረት መግለጫ ሲሰጥ ጽሑፉ የተፈጠረው ሰብአዊነት ላይ በተለየ አስፈላጊነቱን ያጎላዋል። ‹ባራ› የሚለው አባባል ‹‹ መፍጠር ›› እንደ ባለቤት ሁልጊዜ እግዚአብሔርን ይይዛል። ቀደም ሲል በነበረ ቁስ ላይ ሳይደግፍ መፍጠር የሚችል ሐይል ያለው እግዚአብሔር ብቻ ነው። ስለ ሰው አፈጣጠር የሚገልጸው ቃል እንዲህ ይላል ‹‹እግዚአብሔርም ሰውን በመልኩ ፈጠረ በእግዚአብሔር መልክ ፈጠረው ወንድና ሴት አድርጎ ፈጠራቸው። ›› (ዘፍ 1፡27)። ይመልከቱ ሶስት ጊዜ የተደጋገመውን ‹ፈጠረ› የሚለውን ቃል። ሙሴ ሰብአዊ ፍጥረት በእግዚአብሔር እንደተፈጠረ ፣ በመልኩ እንደፈጠረውም ጭምር ትኩረት ሰጠ። ትኩረቱ እውነታው ላይ ነበር።

በኢሳያስ እና ራዕይ እና ጥሪ ሱራፌል ‹‹ አንዱም ለአንዱ። ቅዱስ፥ ቅዱስ፥ ቅዱስ፥ የሠራዊት ጌታ እግዚአብሔር ምድር ሁሉ ከክብሩ ተሞልታለች እያለ ይጮኽ ነበር። ››(ኢሳ 6፡3) በማለት ቃላቱን ደጋገመው። ትኩረቱ ቤተመቅደሱን በሞላው በአስደናቂው አምላክ ቅዱስነት ላይ ነበር። እንዲሁ ይህን ቅድስና በኢሳያስ ቃልም ውስጥ እናያለን። በሐያሉ ፊት በቆመ ጊዜ ‹‹ ከንፈሮቼ የረከሱብኝ ሰው በመሆኔ ››(ኢሳ 6፡5) ብሎ ነበር። እንደ ኢሳያስ ያለ ነብይ እንኳን ከእግዚአብሔር ቅድስና እና ባህሪ ጋር ሲጋፈጥ ስላለመገባቱ ያለቅሳል። ስለዚህ በሰው ሐጢያተኝነት እና አዳኝ እንደሚያስፈልገው የጳውሎስን ማብራሪያ (ሮሜ 1-3) ገና ሳንመለከት እንደ ኢሳያስ ባለ ‹‹መልካም ›› ሰውም እንኳን ስለ ወደቀው የሰው ተፈጥሮ መጽሐፍ ቅዱስ ገለጻን እንደሚሰጥ ማየት እንችላለን።

በዳንኤል 3 ላይም በተለያየ አይነት ‹‹ናቡከደነፆር ላቆመው ምስል›› (ዳንኤል 3፡1፣ 2፣ 3፣ 5፣ 7፣12፣ 14፣ 15፣ 18) የሚለው ሀረግ ድግግሞሽ አለ። ይህ ሐረግ ወይም የተለያየ አይነቱ እግዚአብሔር በዳንኤል አማካኝነት ለእርሱ ከገለጸው ምስል (ዳን 2፡ 31-45) በተጻራሪ ያለውን የናብከደነፆር ድርጊት ባለበት ምዕራፍ ውስጥ ከ 10 ጊዜ በላይ ተደጋግሟል። ትኩረቱ እውነተኛ አምላክ ከሆነው እግዚአብሔር እና ብቸኛው አምልኮ ከሚገባው አምላክ በተጻራሪ ባለው በሰብአዊያን አምላክ የመሆን እና የመመለክ ፍላጎት ላይ ነው። 