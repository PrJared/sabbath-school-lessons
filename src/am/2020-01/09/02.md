---
title:  አውራው በግ እና ፍየሉ
date:  23/02/2020
---

`ዳንኤል 8ን ያንብቡ። ይህ ራዕይ አጠቃላይ ስለ ምንድን ነው የሚናገረው በዳንኤል 2 እና 7 ካየነው ጋራ እንዴት ነው የሚስተያየው?`

ልክ በዳንኤል 2 እና 7 ላይ እንደተሰጠው; በዚህ ደግሞ ምንም እንኳን በተለየ ምስል ቢሆንም የአለም መንግስት መነሳትን እና መውደቅን በተመለከተ ሌላ ራዕይ ተሰጥቷል። ይህ ምስልን መጠቀም በቀጥታ ከእግዚአብሔር መቅደስ ጋራ ይገናኛል። በዚህ ላይ ከስርዓት ቀን የመቅደሱ ስርዓት; በጥንቱ እስራኤል ጊዜ የነበረው የመንጻት ስርዓት ጋራ በተያያዘ ምክንያት የአውራ በግ እና የፍየልን ምስል ተጠቅሟል። በቤተመቅደሱ አገልግሎት አውራ በግ እና ፍየል ለመስዋዕት አገልግሎት ይውላሉ። ነገር ግን ሁለቱ አንድ ላይ የተጠቀሱት በስርየት ቀን ብቻ ነው። ስለዚህ እነዚህ ሁለቱ እንስሶች በዚህ የተጠቀሱት የስርዓትን ቀን; የራዕዩ ዋና ትኩረት ነው; አስከትሎ በደንብ ታስቦበት ነው ።

ራዕይው ሲገለጥ ; ዳንኤል ያየው አውራው በግ በሶስት የተለያዩ አቅጣጫዎች ሲጎሽም ነው። ወደ ምዕራብ ; ሰሜን እና ደቡብ አቅጣጫ (ዳንኤል 8:4)። እነዚህ የሶስትዮሽ እንቅስቃሴዎች የሚጠቁሙት የዚህ ኃይልን መስፋፋት ነው። ‹‹አውራውም በግ ወደ ምዕራብ ወደ ሰሜንም ወደ ደቡብም በቀንዱ ሲጐሽም አየሁ አራዊትም ሁሉ ይቋቋሙት ዘንድ አልቻሉም፥ ከእጁም የሚያድን አልነበረም እንደ ፈቃዱም አደረገ፥ ራሱንም ታላቅ አደረገ።›› ( ዳንኤል 8:4)። መልአኩ እንደገለጸው; ባለ ሁለት ቀንዱ አውራ በግ የሚወክለው የሜዶን እና የፋርስን መንግስት ነው (ዳንኤለ 8:20) ; ሶስቱ አቅጣጫዎች በቀጥታ የሚያሳዩት የዚህ አለም አቀፋዊ ኃይል ሶስት ድሎችን ነው።

በመቀጠል; አንድ ፍየል ከትልቅ ቀንድ ጋር ብቅ ይላል; የሚወክለውም በታላቁ እስክንድር ይመራ የነበረውን የግሪክን መንግስት ነው (ዳንኤል 8:21)። ፍየሉ       ‹‹ ምድርን ሳይነካ ›› ተንቀሳቀሰ የሚለው; የሚያሳየው እንቅስቃሴው ፈጣን እንደሆነ ነው (ዳንኤል 8:5)። ይህ በዳንኤል 7 ላይ በክንፎች የተመሰለው ምሳሌ የሚያመላክተው የእስክንድርን ፈጣን ድሎች ነው። ነገር ግን ; ትንቢቱ እንደሚያሳየው ፍየሉ ጠንካራ እየሆነ ሲሔድ ቀንዱ ይሰበራል (ዳንኤል 8:8)። እና ለአራት ቀንዶች ቦታን ይለቃል; አቅጣጫ ጠቋሚውን ወደ አራትዮሽ ይወስደዋል። ይህ እስክንድር ባቢሎን ላይ በ 323ቅ.ዓ በ33 አመቱ በሞተ እና መንግስቱ ለአራቱ ጀነራሎቹ በተከፋፈለ ጊዜ ተፈጽሟል።

`ከዳንኤል 2:38 እና ዳንኤል 8:20; 21 በራዕይው ከተጠቀሱት አራት መንግስታት ሶስቱ ስማቸው ተገልጾልናል። ይህ አስገራሚ እውነት የዚህን ትንቢት ፍች ትክክለኛነት ለማረጋገጥ እንዴት ነው የሚረዳን?`