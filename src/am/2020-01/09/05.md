---
title:  የቤተ መቅደሱ መንጻት
date:  26/02/2020
---

`ዳንኤል 8:14ን ያንብቡ። ምንድነው በዚህ የተከሰተው?`

ከቀንዱ አውዳሚ ጥቃት በኋላ; ቤተ-መቅደሱ እንደሚነጻ ማስታወቂያው ተነገረ። ይህንን መልዕክት ለማስተዋል; በአእምሯችን በዳንኤል 8:14 ላይ የተጠቀሰው የቤተ-መቅደሱ መንጻት በዳንኤል 7:9-14 ከታየው የፍርድ ትዕይንት ጋር እንደሚሔድ ልንይዝ ይገባል። እና ይህ ፍርድ የተካሄደው በሰማይ በመሆኑ ምክንያት ቤተ መቅደሱም የሚገኘው እንዲሁ በሰማይ ነው ማለት ነው። ስለዚህ ዳንኤል 7 ከፍትህ አንጻር ; በሰብአውያን ጉዳይ ውስጥ እና ከእርሱ ጋር በተያያዘ እግዚአብሔር ጣልቃ ገብነት እንዳሳየ ; ዳንኤል 8 ደግሞ ተመሳሳዩን ኩነት ከቤተመቅደሱ አንጻር ያሳያል።

ምድራዊው ቤተ-መቅደስ የተቀረጸው ልክ የሰማዩን ቤተ-መቅደስ መስሎ ነው። እናም የድነትን ዕቅድ ሰፊውን ቅርጽ ለማሳየት ያገለግላል። በየቀኑ ሐጢያተኞች መስዋዕታቸውን ይዘው ይመጣሉ; ሰዎቹ የተናዘዙትን ሐጢያት ይቅር ሲባሉ ያለው ስሜት ሐጢያቱ ወደ ቤተ መቅደሱ ይተላለፋል የሚል ነው። በዚህም ምክንያት ቤተ መቅደሱ ይቆሽሻል ። ስለዚህም በላዩ ላይ ያለውን ሐጢያት ለማንጻት በየጊዜው የመንጻት ሒደት እንዲደረግለት ያስፈልገዋል። ያም ደግሞ የመንጻት ቀን ይባላል። እናም የሚከናወነው በአመት አንድ ጊዜ ነው(ዘሌዋውያን 16ን ይመልከቱ)።

ለምንድን ነው የሰማያዊው ቤተ መቅደስ መንጻት የሚያስፈልገው? በቀጥታ ኢየሱስ ክርስቶስን በመቀበል ሐጢያታቸውን የሚናዘዙት ሰዎች ሐጢያት ወደ ሰማያዊው መቅደስ ስለተላለፈ ነው ልንል እንችላለን። ልክ ሐጢያታቸውን የተናዘዙ እስራኤላውያን ሐጢያታቸው ወደ ምድራዊው ቤተ መቅደስ እንደሚተላፍ ሁሉ ማለት ነው። በምድራዊው የስርየት ቀን ብዙ ሐጢያተኞች መቆም የሚችሉት በጣም በርካታ እንስሳትን; የወደፊቱን የኢየሱስን መታረድ በማመላከት; በመሰዋት ነበር። እናም ልክ በምድራዊው ቤተ መቅደስ በስርየት ቀን ቤተ መቅደሱ ሲነጻ እንደዚያ እንደሚሆነው በሰማዩ ታዲያ ምን ያህል ይሆን የሚሰዋው? የክርስቶስ ደም ብቻ ነው ወደ ፍርድ ይዞን የሚሔደው። በዳንኤል 8:14 የተጠቀሰው የቤተ-መቅደሱ መንጻት በምድር የሚደረገው አገልግሎት ሰማያዊ አምሳያ ነው። መሰረታዊ መልዕክቱ ; እንደ ሐጢያተኛ ሐጢያታችን ይቅር ይባል ዘንድ እና በፍርድ ፊት መቆም እንችል ዘንድ የመሲሁ ደም ያስፈልገናል።

`ዕብራውያን 9:23-28ን ያንብቡ። ይህ ጥቅስ; ስለ እኛ ሲባል በተሰዋው በኢየሱስ ስላገኘነው ደህንነት; ምንድንው የሚገልጽልን?`