---
title:  ትንቢታዊ የጊዜ ሰሌዳ
date:  27/02/2020
---

`ዳንኤል 8:13ን ያንብቡ። እዚህ ላይ የተጠየቀው ጥያቄ ምንድን ነው? እንዴትስ ነው በቀጣዩ ቁጥር ላይ ያለውን መልስ እንድናስተውል የሚረዳን?`

የ2300 ማታ እና ጠዋት የተመደበው ጊዜ ምንድን ነው ?  አንደኛ; ዳንኤል አውራውን በግ እና ፍየሉን ካየ በኋላ; የትንሹ ቀንድ ድርጊት እና በእርሱ የመጣው ጥፋት ይቀጥላል; ራዕዩም በ ዳንኤል 8:13 ወዳለው ጥያቄ ይቀየራል። ይህ ጥያቄ ታዲያ በቆይታው ላይ ሳይሆን ; በተለይ በትንቢታዊው ጊዜ መጨረሻ ላይ በሚከሰተው ነገር ላይ ያተኩራል። በተጨማሪ እንደዚህ አይነት ጊዜ በትንሹ ቀንድ የእንቅስቃሴ ጊዜ ብቻ አይወሰንም; ምክንያቱም ራዕዩ የሚለው አገላለጽ ከ አውራው በግ እስከ ትንሹ ቀንድ ድረስ ያለውን ሁሉንም ያጠቃልላል።

ስለዚህ ይሄ በጣም እረዥምና ትክክለኛ ታሪካዊ ዘመንን ይይዛል። ለጥያቄው ‹‹ራዕዩ እስከመቼ ይሆናል ›› (አውራው በግ ; ሜዶንና ፋርስ; ፍየል; ግሪክ; እና ትንሹ ቀንድ እና የእርሱ ድርጊት; ሮም አረመኔአዊው እና ጳጳሳዊው); ሌላው ሰማያዊ ፍጡር መለሰ ‹‹እስከ ሁለት ሺህ ሦስት መቶ ማታና ጥዋት ድረስ ነው ከዚያም በኋላ መቅደሱ ይነጻል አለኝ። ›› ( ዳንኤል 8:14) ። ቀደም ሲል እንደተጠቀሰው ይህ ጊዜ በጣም እረዥም ነው ምክንያቱም የሚጀምረው በሜዶን እና ፋርስ መንግስት ሆኖ እስከ ግሪክ መንግስት; አረመኔአዊው እና ጳጳሳዊው ሮም ጊዜ ይዘልቃል።

ታሪክን መሰረት አርገው ትንቢትን እንደሚተነትኑ (አንደኛ ትምህርት ይመልከቱ ) ይህ ትንቢታዊ ጊዜ አንድ አመት - አንድ ቀን በሚለው መርህ መሰረት መሰላት ይኖርበታል; ያም ማለት 2300 ማታ እና ጠዋት ማለት 2300አመታት እንደማለት ነው። አለበለዚያ 2300 ቀናት ማለት ከስድስት ወራት ጊዜ እምብዛም አይበልጥ;ይህ ሊሆን የማይችል ; ለዚያ ራዕይ ኩነቶች ሁሉ በጣም አጭር ጊዜ ነው። ስለዚህ የአንድ አመት - አንድ ቀን መርህ መተግበር አለበት።

`ዳንኤል 8 የዚህን ጊዜ መጀመሪያ እንድናሰላ ምንም አይነት መረጃን አይሰጠንም; በእርግጥ መጨረሻውን ያስቀምጣል። ነገር ግን ዳንኤል 9 ወሳኝ የሆነውን መረጃ ይሰጣል (ቀጣዩን ትምህርት ይመልከቱ) የ2300 አመት ትንቢት በመጽሐፍ ቅዱስ እረዥሙን አመት ይይዛል; አስቡበት 2300 አመታት። በጣም እረዥም ጊዜ; በተለይ አሁን እኛ ከምንኖረው አድሜ ጋር ስናነጻጽረው። ይህ ንጽጽር እንዴት ነው ከእግዚአብሔር ጋር ያለንን ትዕግስት እና ስለ መጨረሻው ጊዜ ባለን የእራሳችን ግምት እንታገስ ዘንድ ትምህርት የሚሆነን?`