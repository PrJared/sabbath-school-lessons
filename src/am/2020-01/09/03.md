---
title:  የትንሹ ቀንድ መነሳት
date:  24/02/2020
---

`ዳንኤል 8:8-12ን በጥንቃቄ ያንብቡ። ወደ የት አቅጣጫ ነው ይህ ትንሽ ቀንድ የተንቀሳቀሰው; እናም ይህን ማስተዋል ለምንድነው አስፈላጊ የሚሆነው?`

አራት ቀንዶች ወደ ሰማይ አራቱ ነፋሳት ከተበተኑ በኋላ ; የመጽሐፍ ቅዱስ ቃል ከአንዱ አንድ ትንሽ ቀንድ ወጣ ይላል። እዚህ ላይ ጥያቄው ይህ ቀንድ ወይም ኃይል; ከአራቱ መካከል ከአንዱ ቀንድ የመጣው; ትላንት እንደተመለከትነው የሚወክለው አራቱን የእስክንድርን ጀነራሎች ነው ወይንስ ከአራቱ ነፋሳት አንዱን የሚወክል ነው። ይህ ክፍል ከተጻፈበት የመጀመሪያው ቅጅ ላይ ባለው የሰዋሰው አቀማመጥ ይህ ቀንድ የመጣው ከአራቱ ከአንዱ የሰማይ ነፋሳት ነው።

ይህ ኃይል ከግሪክ መንግስት እና ከአራቱ አፈንጋጮች በኋላ ከመሆኑ ጋር ተያይዞ በጋራ መግባባት ይህ ቀንድ ሮም ነው ማለት ይቻላል; መጀመሪያ አረመኔያዊው ኋለም ጳጳሳዊው። ‹‹ ይህ ትንሽ ቀንድ የሚወክለው ሮምን በሁለም ምዕራፍ ; በአረመኔያዊው እና በጳጳሳዊው   			      ነው። ዳንኤል መጀመሪያ ያየው አረመኔያዊውን ምዕራፍ ነው; መንግስታዊ ጊዜ ; የአይሁድን ሕዝብና ክርስቲኖችን ሲያስፈራራ የነበረበት። ከዚያ ደግሞ የጳጳሳዊው ምዕራፍ ክፍል እኛ እስካለንበት የቀጠለው እና ገና ወደፊትም የሚቀጥለውን ምዕራፍ ነው ያየው። ›› ( የሰቨንዝ ደይ አድቬንቲስት ባይብል ኮሜንተሪ; ቅጽ 4; ገጽ 841) እንደ መጽሐፍ ቅዱስ ጥቅስ ትንሹ ቀንድ መጀመሪያ ያደረገው እንቅስቃሴ አግድም ነበር ‹‹ከእነርሱም ከአንደኛው አንድ ታናሽ ቀንድ ወጣ፥ ወደ ደቡብም ወደ ምሥራቅም ወደ መልካሚቱም ምድር እጅግ ከፍ አለ።›› (ዳንኤል 8:9)። እነዚህ ሶስት አቅጣጫዎች የሚያርፉት በሶስት ዋና ዋና የአረመኔያዊው ሮም ግዛት ውስጥ ነው።

ትንሹ ቀንድ የራዕዩ ዋና ተዋናይ ሲሆን ወደላይ የሚያደርገው እንቅስቃሴ ዘርዘር ያለ ትኩረትን መሳብ ይጀምራል። ከዚህ ጋር ተያይዞ ትንሹ ቀንድ ከዳንኤል 7 ጋር በሚቀራብ መልኩ ይሔዳል; የሚከተሉት ማነጻጸሪያዎች እንሚያሳዩት:(1) ሁለቱም ቀንዶች ሲጀምሩ ትንሽ ናቸው(ዳንኤል 7:8; ዳንኤል 8:9 )። (2) ኋላ ላይ ሁለቱም ታላቅ ሆነዋል (ዳንኤል 7:20; ዳንኤል 8:9 )። (3) ሁለቱም የመግደል ሐይል አላቸው(ዳንኤል 7:21; 25; ዳን ኤል 8:10;24 )። (4) ሁለቱም እራሳቸውን ከፍ ክፍ የሚያደርጉ እና ትዕቢተኞች ናቸው(ዳንኤል 7:8; 20; 25; ዳንኤል 8:10; 11; 25)። (5) ሁለቱም ኢላማቸው የእግዚአብሔር ሕዝቦች ናቸው(ዳንኤል 7:25; ዳንኤል 8:24)። (6) ሁለቱም ከእንቅስቃሴያቸው ጋር ተያይዞ በትንቢታዊ ጊዜ የተከለሉ ናቸው (ዳንኤል 7:25; ዳንኤል 8:13;14)።

(7) ሁለቱም እስከ መጨረሻው ዘመን ድረስ ይዘልቃሉ( ዳንኤለ 7:25; 26; ዳንኤል 8::17;19)። (8) ሁለቱም በአምላካዊ ኃይል ይጠፋሉ (ዳንኤል 7:11;26; ዳንኤል 8:25)። በመጨረሻ በዳንኤል 7 ላይ ያለው ትንሽ ቀንድ ጳጳሱን በመወከሉ ምክንያት በዳንኤል 8 ላይ ያለው ትንሽ ቀንድ ወደ ላይ ከሚያደርገው መስፋፋት ጋር ተያይዞ አንድ አይነት ሐይልን መወከል አለባቸው። ስለዚህ እንደ ዳንኤል 2 እና 7 የመጨረሻው ዋና ኃይል ሮም ነው; በአረመኔያዊው እና በጳጳሳዊው ምዕራፉ ሮም ነው።