---
title:  የቤተ መቅደሱ ጥቃት
date:  25/02/2020
---

`ዳንኤል 8:10-12ን ያንብቡ። ትንሹ ቀንድ ምን አይነት እንቅስቃሴን ነው በዚህ የሚያሳየው?`

በዳንኤል 8:10; ትንሹ ቀንድ ; በመንፈሳዊ ደረጃ; የባቢሎንን ግንብ ገንቢዎችን (ዘፍጥረት 11:4) ጥረት ለማባዛት/ከፍ ለማድረግ ይሞክራል። በብሉይ ኪዳን ‹‹ሠራዊት›› እና ‹‹ከዋክብት›› የሚለው ስያሜ ለእግዚአብሔር ሕዝብ ነው።: እስራኤል የጌታ ሠራዊት ተብሎ ተሰይሟል( ዘጸአት 12:41) ። ዳንኤልም እንዲሁ የእግዚአብሔር ታማኞች ልክ እንደ ከዋክብት እንደሚያበሩ አይቷል( ዳንኤል 12:3)። ይህ በቀጥታ በሰማይ አካል ላይ የተደረገ ጥቃት አይደለም ቢሆንም ግን የእግዚአብሔር ሕዝብ ; ሐገራቸው በሰማይ የሆነ(ፊሊጵስዩስ 3:20) ሰዎች ግድያ ነው። በአረመኔያዊ ንጉሶች ሺዎች ክርስቲያኖች ቢገደሉም ; በዚህ ላይ ትኩረቱ ግን የትንሹ ቀንድ የወደላይ እንቅስቃሴው ነው። ስለዚህ የትንቢቱ የመጨረሻ ፍጻሜ የሚያያዘው ከጳጳሳዊው ሮም እና ለአመታት ከፈጸመው ግድያው ጋር ነው።

እንዲሁ ዳንኤል 8:11 የሚያወራው ስለ ‹‹መስፍን / የሠራዊት አለቃ››; በሌላ ስፍራ ደግሞ ‹‹እስከ አለቃው መሲህ ›› (ዳንኤል 9:25) ; ‹‹ከአለቃችሁ ከሚካኤል ››(ዳንኤል 10:21); ‹‹ሚካኤል›› ታላቁ ‹‹አለቃ›› (ዳንኤል 12:1) በማለት ይጠቅሰዋል። ሌላ ማንም ሳይሆን የዚህ አገላለጽ ተጠቃሽ ኢየሱስ ክርስቶስ ነው። ኢየሱስ ክርስቶስ ቀደም ብሎ የተጠቀሰው የ ‹‹ሠራዊት›› አለቃ እና በሰማይ ደግሞ ሊቀ ካህናችን ነው። ስለዚህ ጳጳሱ እና እርሱ የሚወክለው የሐይማኖት ስርዓት በማደናገር እና የኢየሱስንም የክህነት ሚና ለመተካት ይሞክራል።

በዳንኤል 8:11 ; ‹‹የየዕለቱ መስዋዕት›› የሚለው በምድራዊ ቤተመቅደስ የተለያዩ እና የማይቋረጡ ስርዓቶች ; የመስዋዕት እና የምልጃ አገልግሎቶችን ጨምሮ ; ጋር የተያያዘ ነው። በእነዚህ አገልግሎቶች ውስጥ ሐጢያተኞች ይቅር የሚባሉ እና ሐጢያቶች በመቅደሱ መፍትሔ የሚያገኙበት ነው። ይህ ምድራዊ ስርዓት የሚወክለው የክርስቶስን ሰማያዊ አገልግሎት ነው። ስለዚህ ትንቢት እንደሚተነብየው ጳጳሳዊው ስርዓት የክርስቶስን አማላጅነት ወደ ምድራዊ ካህናት አማላጅነት ቀየረው። በእንደዚህ አይነት ተመሳሳይ አምልኮ ; ትንሹ ቀንድ የክርስቶስን የምልጃ አገልግሎት   			      በመውሰድ; ተምሳሌታዊ በሆነ መልኩ የክርስቶስን የመቅደስ ቦታ ናደ።

‹‹ሠራዊቱም ከኃጢአት የተነሣ ከዘወትሩ መሥዋዕት ጋር ተሰጠው እርሱም እውነትን ወደ ምድሩ ጣለ፥ አደረገም ተከናወነም።››( ዳንአል 8:12)። ኢየሱስ ስለ እራሱ ሲናገር እውነት እንደሆነ ተናገረ(ዮሐ 14:6) ; የእግዚአብሔር ቃልም እውነት እንደሆነ ጠቆመ ( ዮሐንስ 17:17)። በተጻራሪ; ጳጳሱ መጽሐፍ ቅዱስ ወደ ህዝቡ ቋንቋ እንዳይተረጎም ከለከለ። የመጽሐፍ ቅዱስን ትርጉም በቤተክርስቲያን ስልጣን ስር እንዲሆን እና ባህል ደግሞ ከመጽሐፍ ቅዱስ ጋር ጎን ለጎን እንደ ዋና የእምነት መመሪያ ሆኖ እንዲቀመጥ አደረገ።

`ይህ ጥናት; ከሰብአዊ ባህል/ልማድ ይልቅ ድንቅ እና አስፈላጊ ስለሆነው የመጽሐፍ ቅዱስ እውቀት; ምንድን ነው ሊነግረን የሚገባው?`