---
title:  ትሁት እና አመስጋኝ/ታላቅ
date:  30/01/2020
---

`ንስሃ ገቢው ንጉስ እንዲህ ሲል አወጀ ‹‹ በምድርም የሚኖሩ ሁሉ እንደ ምናምን ይቈጠራሉ›› (ዳንኤል 4:35)::በተሰጠው አውድ ምን አይነት አስፈላጊ ነጥቦችን ነው እያስቀመጠ ያለው?`

በእርግጥ ናቡከደነጾር ከልቡ እውነተኛውን አምላክ መቀበሉን እንዴት እናውቃለን? ናቡከደነጾር ከጻፈው ዳንኤል ምዕራፈ 4 ላይ ዋና የሚባል መረጃን በእርግጥ እናገኛለን::በእርግጥ የዚህ ምዕራፍ አብዛኛው ክፍል ንጉሱ በግዛቱ ያሰራጨው ደብዳቤ ግልባጭ ይመስላል::በዚህ ደብዳቤ ውስጥ ንጉሱ ስለ ኩራቱ እና ስለ እብደቱ; እንዲሁም በሕይወቱ በትህትና ስለተገነዘበው የእግዚአብሔር ጣልቃ ገብነት ተናግሯል::የጥንት ገዥዎች ጥቂቶቹ ናቸው ስለ እራሳቸው ክብርን የሚነካን አይነት ነገር የሚጽፉ::ልክ ሁሉም የጥንት ነገስታት መዛግብት እንደሚታወቀው ንጉስን ያሞካሻሉ/ያከብራሉ::

እንደዚህ አይነት ዶሴ; ንጉሱ ኩራቱን እና እንሰሴአዊ ባህሪውን ያመነበት የንግግሩን ተአማኒነት ይጠቁማል::በተጨማሪ ልምምዱን የሚመለከት ደብዳቤን መጻፉ እና በትህትና የእግዚአብሔርን ሉአላዊነት ማመኑን መናዘዙ; ንጉሱን እንሚሲዮናዊ አድርጎታል::የተለማመደውን ልምምዱን እና ከእውነተኛው አምላክ የተማረውን ከዚህ በኋላ ሊደብቅ አልተቻለውም::እዚህ ያየነው እና የንጉሱ ጸሎት እና ምስጋና (ዳንኤል 4:34-37); የልምምዱን       እውነተኛነት የሚገልጽ ነው::ንጉሱ አሁን የተለያዩ አይነት እሴቶች ስብስብ አለው; የሰብአዊ ዘርን ውስንነት መገንዘብም ችሏል::ጠንከር ባለው የምስጋና ጸሎቱ የዳንኤልን አምላክ ኃይል ከፍ አደረገ እና ይህን ‹‹በምድርም የሚኖሩ ሁሉ እንደ ምናምን ይቈጠራሉ ››(ዳንኤል 4:35) ሲል አመነ::ይህ ሰብአዊ ዘሮች ሊኩራሩበት የሚችል ምንም የላቸውም; እንደ ማለት ነው::ስለዚህ ይህ በዳንኤል መጽሐፍ ናቡከደነጾር በመጨረሻ ያነጸባረቀው; የንጉሱን ትህትና እና አመስጋኝነት; የእግዚአብሔርን ምስጋና የመዘመር እና ስለ ኩራት እኛን ያስጠነቀቀበትን ያሳያል::

በእርግጥ እግዚአብሔር ሕይወትን መለወጡን ቀጥሏል::ምንም ያህል ሰዎች ኩራተኞች እና ኃጢያተኛ ቢሆኑም በእግዚአብሔር ዘንድ ግን ምህረት እና አማጺ ኃጢያተኞችን ወደ የሰማይ አምላክ ልጅነት የሚቀይር ኃይል አለ።

`ፊሊጲስዩስ 2:1-11ን ያንብቡ። በዚህ ስፍራ ኩራትን ከሕይወታችን የሚያስወግድን ምን ነገር እናገኛለን?`