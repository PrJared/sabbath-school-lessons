---
title:  ከኩራት ወደ ትህትና
date:  25/01/2020
---

### ለዚህ ሳምንት ጥናት የሚከተሉትን ጥቅሶች ያንብቡ
ዳንኤል 4:1-33; ምሳሌ  14:31; 2ኛ ነገስት 20:2-5; ዮናስ 3:10; ዳንኤል 4:34-37; ፊሊጵስዩስ 2:1-11

> <p>የሣምንቱ ጥናት መሪ ጥቅስ</p>
> “ተአምራቱ እንዴት  ታላቅ ነው! ድንቁም እንዴት ጽኑ ነው! መንግሥቱም የዘላለም መንግሥት ነው፥ ግዛቱም ለልጅ ልጅ ነው።” (ዳንኤል 4:3)

ኩራት እውነተኛው የኃጢያት ስር ነው ይባላል::መጀመሪያ የተጀመረው እና የታየው በሰማይ የመላእክት አለቃ; በሉሲፈር ነው::ስለዚህ እግዚአብሔር ለሕዝቅኤል እንዲህ አለው ‹‹በውበትህ ምክንያት ልብህ ኰርቶአል ከክብርህ የተነሣ ጥበብህን አረከስህ በምድር ላይ ጣልሁህ ያዩህም ዘንድ በነገሥታት ፊት ሰጠሁህ። ›› (ሕዝቅኤል 28:17) ::ኩራት የሉሲፈርን ውድቀት መርታለች; እናም አሁን ይህንን ኩራቱን በመጠቀም ለቁጥር የሚታክቱ ብዙዎችን ወደ ጥፋት ጎዳና መርቷል::ሁላችንም ለመኖር በእግዚአብሔር ላይ ተደግፈን ያለን የወደቅን ሰብአዊ ዘሮች ነን::ያለን ማንኛውም መክሊት; በዚያ ተጠቅመን ያሳካነው ነገር ሁሉ ምንጩ እግዚአብሔር ብቻ ነው::

እንደ እውነቱ የምናደርገው ሁሉ ትህትና ሊላበስ ሲገባው እንዴት ነው የምንኮራው; የምንፎክረው ወይም የምንታበየው? የትህትናን አስፈላጊነት ለመገንዘብ ናቡከደነጾር ብዙ ሰዓት ወስዶበታል::በእቶን እሳቱ ውስጥ የአራተኛው ሰው መከሰት ( ያለፈውን ሳምንት ጥናት ይመልከቱ) እንኳን ሕይወቱን ሊቀይረው አልቻለም::ደረጃውን ያወቀው እግዚአብሔር ግዛቱን ከወሰደበት እና ከአራዊት ጋር እንዲኖር ከላከው በኋላ ነበር::      የዚህን ሳምንት ትምህርት ለ ጥር 23 ሰንበት በማጥናት ይዘጋጁ::