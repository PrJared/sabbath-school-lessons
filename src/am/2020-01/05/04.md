---
title:  ልዑል ይሰለጥናል …
date:  28/01/2020
---

ንስሃ እንዲገባ እና የእግዚአብሔርን ይቅርታ እንዲጠይቅ ቢነገረውም; የናቡከደነጾር ያላላ ኩራት የሠማይ አዋጅን ተፈጻሚ እንዲሆን አስገደደ (ዳንኤል 4:28-33) ::ንጉሱ በቤተ መንግስቱ እየተንጎራደደ እና ስላከናወናቸው ነገሮች እራሱን ሲያመሰግን; ከቤተ መንግስቱ ወጥቶ እንዲሔድ ባደረገው የአእምሮ መነካት ሁኔታ ተጎዳ::ምን አልባት በአእምሮ በሽታ ክሊኒካል ላይካንትሮፊ ወይም ዞአንትሮፊ ተብሎ በሚጠራ በሽታ ተጠቅቶ ሊሆን ይችላል::እንደዚህ አይነት ሁኔታ በሽተኛው እንሰሳዊ ድርጊቶችን እንዲያደርግ ያደርገዋል::በዘመናዊው ጊዜ ይህ በሽታ ‹‹ እስፒሼስ ዳያስፎሪያ ›› ይባላል; የአንድ ሰው አካል የሌላ ዝርያ እንደሆነ የሚሰማ ስሜት ነው; እናም እንደ እንስሳ የመሆን ፍላጎት ነው::

`2ኛ ነገስት 20:2-5ን; ዮናስ 3:10ን ; እና ኤርሚያስ 18:7;8ን ያንብቡ::እነዚህ ጥቅሶች ንጉሱ ከዚህ ቅጣት ዘወር ስለ ሚልበት ነገር ምን የሚነግሩን ነገር አለ?`

እንዳለመታደል ሆኖ ናቡከደነጾር በከባዱ መንገድ መማር ነበረበት::ናቡከደነጾር በንጉሳዊ ስልጣኑ ላይ በነበረ ጊዜ ከእግዚአብሔር ጋር ያለውን ግንኙነቱን ለማሰብ አቅም/ችሎታ አልነበረውም::ስለዚህ የንጉሳዊ ስልጣኑን በመውሰድ እና ከዱር አራዊት ጋር እንዲኖር በመላክ እግዚአብሔር ለንጉሱ ሙሉ በመሉ በእርሱ ላይ ጥገኛ እንዲሆን የሚገነዘብበትን ሌላ ዕድል ሰጠው::በእርግጥ እግዚአብሔር ይህን ትዕቢተኛ ንጉስ እንዲማር የፈለገው የመጨረሻ ትምህርት ‹‹ስልጣን ከሰማያት›› መሆኑን ነው (ዳንኤል 4:26)::በእርግጥም በእግዚአብሔር ዕቅድ መሰረት በንጉሱ ላይ የመጣው ፍርድ; በሰማዩ አዋጅ እንደታወጀው; ትልቅ አላማ ነበረው; ‹‹ልዑሉ በሰዎች መንግሥት ላይ እንዲሠለጥን፥ ለወደደውም እንዲሰጠው፥ ከሰውም የተዋረደውን እንዲሾምበት ሕያዋን ያውቁ ዘንድ ይህ ነገር የጠባቂዎች ትእዛዝ፥ ይህም ፍርድ የቅዱሳን ቃል ነው። ›› (ዳንኤለ 4:17)::

በሌላ አባባል; በናቡከደነጾር ላይ የተተገበረው መርህ ለሁላችንም እንዲሁ ትምህርት ሊሆን ይገባል::ምክንያቱም የምንመደበው ‹‹ በህያዋን ›› ምድብ ውስጥ ነው; የተሻለ ትኩረትን ለዋነው ትምህርት ልንሰጥ ይገባል; ያም ‹‹ልዑሉ በሰዎች መንግሥት ላይ እንዲሠለጥን›› የተባለው ነው::

`ለምንድን ነው ልዑል በመንግስት ላይ እንዲሰለጥን የሚለው አስፈላጊ ትምህርትን መማር ለእኛ የሚያስፈልገን? ይህ እውቀት; ለምሳሌ እኛ በሐይል የምንሰለጠንባቸውን በምንይዝበት መንገድ ላይ ተጽዕኖ የሚያደርገው?`