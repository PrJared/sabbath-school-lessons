---
title:  ይህች ባቢሎን ታላቅ አይደለችምን?
date:  26/01/2020
---

`ዳንኤል 4:1-33ን ያንብቡ::በንጉሱ ላይ ምን ሆነ; ለምን?`

እግዚአብሔር ለናቡከደነጾር ሁለተኛ እድልን ሰጠው::በዚህ ጊዜ; ንጉሱ ሕልሙን አልረሳም::ነገር ግን የባቢሎን ጠቢባን እንደገና ስላልሆነላቸው; ዳንኤል የህልሙን ትርጓሜ እንዲነግረው አስጠራው::በህልሙ ንጉሱ ሰማይ ላይ የሚደርስ ዛፍን ያያል እናም ዛፉ እንዲቆረጥ ይታዘዛል::ስሩ እና ጉቶው ብቻ በምድር ውስጥ እንዲቀሩ ይሆንና በሰማይ ጠል እንዲረሰርስ ይሆናል::ነገር ግን ንጉሱን የረበሸው ነገር በህልሙ ውስጥ ከሰማይ ‹‹ ልቡም ከሰው ልብ ይለወጥ፥ የአውሬም ልብ ይሰጠው ሰባት ዘመናትም ይለፉበት።›› (ዳንኤል 4:16 ) የተባለው ነገር ነበር::የህልሙን አሳሳቢነት በመገንዘብ ዳንኤል በትህትና ህልሙ የንጉሱን ጠላት የሚመለከት ይሆን ዘንድ ሐሳቡን ገለጸ::ቢሆንም ግን ; በህልሙ ላለው መልዕክት ታማኝ በመሆን ; ህልሙ በእርግጥ የሚመለከተው ንጉሱን እንደሆነ ተናገረ::

ዛፎች በመጽሐፍ ቅዱስ አብዛኛውን ጊዜ የነገስታት; የህዝብ; እና የግዛት ምሳሌዎች ናቸው( ሕዝቅኤል 17; 31; ሆሴዕ 14; ዘካሪያስ 11:1;2; ሉቃስ 23:31)::ስለዚህ ትልቁ ዛፍ ትዕቢተኛውን ንጉስ ለመወከል ገጣሚ ነበረ::እግዚአብሔር ለናቡከደነጾር ግዛትን እና ሐይልን ሰጠው; ሆኖም ግን እርሱ ያለው ሁሉ ከእግዚአብሔር እንደመጣ መገንዘብን በተደጋጋሚ አልቻለም::

`በዳንኤል 4:30 ላይ ትኩረት አድርጉ::ጌታ የሰጠውን ማስጠንቀቂያ ላለመያዙ እንደማሳያ እንዲሆን; ንጉሱ ያለው ምን ነበር?`

ምን አልባት የኩራት አደገኛነቱ በሁሉም ነገር በእግዚአብሔር ምን ያህል ጥገኞች እንደሆንን እንድንረሳ መምራቱ ነው::እናም ይህን አንድ ጊዜ እረሳን ማለት በጣም አደገኛ በሆነ የመንፈሳዊ አቋም ላይ ነን ማለት ነው::

`በህይወታችሁ ምን አይነት ነገሮችን አከናውናችኋል? በእነዚህ ሳትኮሩ ክብርን ልትወስዱ ትችላላችሁ? ከተቻለ እንዴት?`