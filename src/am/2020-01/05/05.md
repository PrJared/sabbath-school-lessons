---
title:  አይኖችን ወደ ሰማይ ማንሳት
date:  29/01/2020
---

`ዳንኤል 4:34-37ን ያንብቡ::እንዴት እና ለምን ነገሮች ለንጉሱ ተቀየሩ?`

እግዚአብሔር እንግዳ በሆነ በሽታ ናቡከደነጾር እንዲመታ አደረገ; ነገር ግን እንደገና ወደ መልካም የአእምሮ ጤንነት እንዲመለስ አደረው::በሚገርም ሁኔታ ; በነብዩ በተተነበየው መሰረት ከሰባት አመታት በኋላ ሁሉም ነገር ተቀየረ::በሽተኛው ንጉስ አይኖቹን ወደ ሰማይ አነሳ (ዳንኤል 4:34)::‹‹ለሰባት አመታት ናቡከደነጾር ስለ ትምህርቶቹ ሲደነቅ ነበር; ለሰባት አመታት በአለም ሁሉ ፊት ትሁት ሆኖ ነበር::ከዚያ የማመዛዘን ብቃቱ ተመለሰለት እናም; በትህትና የሰማይን አምላክ አሻቅቦ ተመለከተ; በቅጣቱ ውስጥ የመለኮትን እጅ ተመለከተ::በሁሉ ፊት በደለኝነቱን እና በመታደሱ ውስጥ የእግዚአብሔርን ታላቅ ምህረት አወጀ::››(ኤለን ጂ. ኋይት; ፕሮፌትስ ኤንድ ኪንግስ; ገጽ 520 )ምንም ጥያቄ የለውም አይናችንን ወደ ሰማይ ስናነሳ ታላቅ ለውጥ ይሆናል::ማስተዋሉ እንደ ተመለሰ ንጉሱ እነዚህን ትምህርቶች መማሩን አረጋገጠ::

ነገር ግን ታሪኩ ስለ ናቡከደነጾር ሳይሆን ብዙውን ስለ እግዚአብሔር ምህረት ነው::ንጉሱ የእስራኤልን አምላክ ጌታው ለማድረግ ቀደም ሲል ሶስት እድሎችን አሳልፏል። እንዲህ አይነት አጋጣሚ ወደ እርሱ የመጣው በዕብራውያኑ ምርኮኛ ወጣቶች የእንግዳ ጥበብ(ዳንኤል1)በታየበት ጊዜ; ዳንኤል ሕልሙን በፈታ ጊዜ( ዳንኤል 2); እና ሶስቱ ዕብራውያን ከእቶኑ እሳት በወጡ ጊዜ ነበር(ዳንኤል 3)::ከሁሉም በኋላ ያ አተራረፍ ትሁት ካላደረገው ምን ያደርገዋል? ከገዥው ችኮነት ይልቅ እግዚአብሔር አራተኛን እድል ሰጠው::በመጨረሻም; የንጉሱን ልብ ማረከ; እናም ወደ ንግስናው ስፍራ መለሰው( ዳንኤል 4)::የናቡከደነጾር ሁኔታ እንደሚያሳያው ከእርሱ ጋር ትክክለኛ ግንኙነት እንዲኖረን ከአንድ እድል ደግሞ ሌላ እድል ይሰጠናል::

ከብዙ   			      ዘመናት በኋላ ጳውሎስ እንደ ጻፈው ጌታ ‹‹ሰዎች ሁሉ ሊድኑና እውነቱን ወደ ማወቅ ሊደርሱ በሚወድ በእግዚአብሔር በመድኃኒታችን ፊት መልካምና ደስ የሚያሰኝ ይህ ነው። ›› (1ኛ ጢሞቴዎስ 2:3;4 )ይላል:: በዚህ ታሪክ ውስጥ ያንን እውነት የሚያሳየን ኃይለኛ ምሳሌን እናያለን::

`በእግዚአብሔር ትሁታን የሆናችሁባቸው መንገዶች ምን ምን ናቸው? ከዚያ ልምምድ ምን ተማራችሁ? ትምህርቱን እንደገና ከመማር ሊያድናችሁ የሚችል ምን አይነት ለውጥ ይሆን የሚያስፈልጋችሁ?`