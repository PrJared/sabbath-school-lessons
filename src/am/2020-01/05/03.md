---
title:  ማስጠንቀቂያ በነብዩ
date:  27/01/2020
---

`ዳንኤል 4:27ን ያንብቡ::ስለሚሆነው ነገር ከተሰጠው ማስጠንቀቂያ በላይ ዳንኤል ንጉሱ ያደርግ ዘንድ የነገረው ምንድን ነው? ለምንስ ነው? (ምሳሌ 14:31ን እንዲሁ ይመልከቱ)`

ዳንኤል ሕልሙን መተርጎም ብቻ ሳይሆን ናቡከደነጾር ከዚህ ሁኔታ የሚወጣባቸውን ነጥቦችም ጠቁሟል::‹‹ንጉሥ ሆይ፥ ስለዚህ ምናልባት የደኅንነትህ ዘመን ይረዝም እንደ ሆነ ምክሬ ደስ ያሰኝህ ኃጢአትህንም በጽድቅ፥ በደልህንም ለድሆች በመመጽወት አስቀር። ›› (ዳንኤል 4:27) ናቡከደነጾር ባቢሎንን ለመገንባት ታላቅን ስራ አከናውኗል::የአትክልቱ ስፍራ ; የውሃ መውረጃው ቦይ ስርዓት; እና በመቶዎች የሚቆጠሩ ቤተ መቅደሶች እና የህንጻ ግንባታ ስራዎች ከተማዋን ከጥንታዊ ከተሞች መካከል አስገራሚዋ እንድትሆን አድርጓል::ነገር ግን ይህ ማማር እና ውበት በከፊልም ቢሆን የተከናወነው በባሪያዎች ጉልበት ብዝበዛ እና ድሆችን በመጨቆን/በማግለል ነው::

በተጨማሪ የመንግስቱ ሐብት ጥቅም ላይ የዋለው ለንጉሱ እና ለአጃቢዎቹ ደስታ ነው::ስለዚህ የናቡከደነጾር ኩራት ለእግዚአብሔር እውቅናን መስጠትን ብቻ ሳይሆን ያላደረገው ነገር ግን ውጤቱ ችግረኞች ያሉበትን መከራ እንዲረሳ አድርጎትም ጭምር ነበር::እግዚአብሔር ለድሆች የሚያደርገውን ልዩ ጥንቃቄ በመስጠት; ዳንኤል ለንጉሱ ከጠቀሳቸው ሌሎች ኃጢያቶች ጋር ; ድሆችን የመርሳት ኃጢያት ላይ ትኩረት ማድረጉ አያስገርምም::

ለናቡከደነጾር መልዕክቱ በምንም አይነት አዲስ ነገር አይደለም::የብሉይ ኪዳን ነብያት ድሆችን ስለመጨቆን የእግዚአብሔር ሕዝቦችን ብዙ ጊዜ ያስጠነቅቃሉ::በእርግጥም ለንጉሱ መዋጫ ይሆን ዘንድ ጎላ ካሉ ኃጢያቶች መካካል ችግረኞችን መርሳት ነው::ከሁሉም በላይ ለድሆች ፍቅርን ማድረግ ትልቁ የክርስቲያን የችሮታ መገለጫ ነው; በተቃራኒው ድሆችን መርሳት እና መበዝበዝ ደግሞ በእግዚአብሔር በራሱ ላይ ጥቃትን ማቋቋም/ማድረግ ነው::ለችግረኞች በመጠንቀቅ እግዚአብሔር የሁሉም ባለቤት መሆኑን እውቅና እንሰጣለን; ያም ማለት እኛ ባለቤት ሳንሆን እንዲያው ለእግዚአብሔር ንብረት ባላአደራዎቹ መሆን ማለት ነው::

በንብረታችን ሌሎችን ስናገለግል ; እግዚአብሔርን እናከብራለን ጌትነቱንም እንገነዘባለን::የንብረት ባለቤትነትን; ዋጋ እና ተግባር የመጨረሻ የሚወስነው የእግዚአብሔር ባለቤትነት ሊሆን ይገባል::እዚህ ላይ ነው ናቡከደነጾር የወደቀው; እኛም የእግዚአብሔርን ሉአላዊነት በመከናዎናችን እውቅና ካልሰጠን እና ችግረኞችን በመርዳት ይህንን ካላሳየን በስተቀር; ለመውደቅ እንጋለጣለን::