---
title:  ከጦርነት ወደ ድል
date:  07/03/2020
---

### ለዚህ ሳምንት ጥናት የሚከተሉትን ጥቅሶች ያንብቡ
ኤፌሶን 6:12; ዳንኤል  10; ዕዝራ 4:1-5; ኢያሱ 5:13-15; ራዕይ 1:12-18; ቆላስያስ 2:15; ሮሜ 8:37-39

> <p>የሣምንቱ ጥናት መሪ ጥቅስ</p>
> ”እርሱም፦ እጅግ  የተወደድህ ሰው ሆይ፥ አትፍራ ሰላም ለአንተ ይሁን በርታ፥ ጽና አለኝ። በተናገረኝም ጊዜ በረታሁና። አበርትተኸኛልና ጌታዬ ይናገር አልሁ። “ (ዳንኤል 10:19)

ዳንኤል 10 በዳንኤል 11 እና 12 የሚቀጥለውን የዳንኤልን ራዕይ ማጠቃለያ ያስተዋውቃል። ከመጀመሪያው ይህ ራዕይ ስለ ‹‹ታላቅ ተጋድሎ›› ትኩረት እንደሚያደረግ መረጃ ተሰጥቶናል (ዳንኤል 10:1)። ዳንኤል 11 ስለዚህ ጦርነት ዝርዝር መረጃን ሲፈነጥቅ; ዳንኤል መንፈሳዊው ጎኑን ሲያሳይ ; በምድር የተባባሱ ጦርነቶች ጀርባ የፈለካዊ ክፍል ያለውን የመንፈሳዊ ጦርነትን ያሳያል። ይህን ምዕራፍ ስናጠና; ስንጸልይ ሳል ጥልቀት ባለው መልኩ በፈለካዊ ጦርነት ውስጥ እንደምንያዝ እናያለን። ነገር ግን በትግላችን ውስጥ ብቻችንን አይደለንም; ኢየሱስ በእኛ ፈንታ ከሰይጣን ጋር ይዋጋል። የገባንበት የመጨረሻው ጦርነት ከምድራዊ ሐያላት ጋር ሳይሆን ከጨለማው ኃይል ጋር መሆኑን እንመለከታለን።

ከዳንኤል ከብዙ ዘመናት በኋላ ሐዋሪያው ጳውሎስ እንዳስቀመጠው ‹‹መጋደላችን ከደምና ከሥጋ ጋር አይደለምና፥ ከአለቆችና ከሥልጣናት ጋር ከዚህም ከጨለማ ዓለም ገዦች ጋር በሰማያዊም ስፍራ ካለ ከክፋት መንፈሳውያን ሠራዊት ጋር ነው እንጂ። ›› (ኤፌሶን 6:12) በመጨረሻም በጦርነቱ ያለው ስኬታችን ብቻውን ሰይጣንን በመስቀሉ ላይ ባሸነፈው በኢየሱስ ክርስቶስ ላይ ያርፋል። የዚህን ሳምንት ትምህርት በማጥናት ለመጋቢት 5 ሰንበት ይዘጋጁ።