---
title:  ጾም እና ጸሎት ደግሞ እንደገና
date:  08/03/2020
---

ዳንኤል ለተራዘመውም የለቅሶው ጊዜ ምክንያትን አልዘረዘረም። ነገር ግን እንደዚህ አይነት ልብን የሚነካ ምልጃ ከባቢሎን ወደ ተስፋይቱ ምድር እንደተመለሱ በነበረው የአይሁድ ሁኔታ ምክንያት ሳይሆን አይቀርም።

`ዕዝራ 4:1-5ን ያንብቡ። አይሁዶች በመመለሳቸው ምን አይነት ተግዳሮት ነበር ያጋጠማቸው?`

`ከዕዝራ 4:1-5 ላይ አይሁዶች መቅደሱን እንደገና ለመገንባት ባደረጉት ጥረት ጠንካራ ተቃውሞ እንደገጠማቸው እናውቃለን። ሰማሪያውያን ወደ ፋርሱ ንጉስ; ግንባታቸውን እንዲያቆሙ የተሳሳተ መረጃን ልከዋል። በእንደዚህ ያለ ውድቀት ዳንኤል ለሶስት ሳምንት ያህል እግዚአብሔር በቂሮስ ላይ ተጽዕኖ አድርጎ ስራው እንዲቀጥል ተማጽኗል። እናም ከእግዚአብሔር የጸሎትን መልስ ከመቀበሉ በፊት ዳንኤል ለሶስት ሳምንት በጸሎቱ ገፍቷል። በዚህ ጊዜ ነብዩ ከአመጋገቡ ተቆጥቦ ነበር; ከተመረጡ ምግቦች ታቅቦ እና ሰውነቱን ከመቀባትም እንዲሁ ተአቅቦ አድርጎ ነበር። ስለ እራሱ ምቾት እና እፎይታ ሙሉ ለሙሉ ግድ አልነበረውም ; ነገር ግን በብዙ ሺ ማይሎች ስለሚርቁት አይሁዶች ጦርነት ነበር በጥልቀት ይጨነቅ የነበረው።

የዳንኤል የጸሎት ሕይወት ስንመለከት በጣም ጠቃሚ የሚሆኑ ነጥቦችን እንማራለን። አንደኛ ; በጸሎት; ልመናችን ወዲያው ባይመለሰም እንኳን መበርታት/መጽናት አለብን። ሁለተኛ; ለሌሎች ለመጸለይ ሰዓትን መመደብ አለብን። ስለ ምልጃ ጸሎት የተለየ ነገር አለ። ‹‹ኢዮብም ስለ ወዳጆቹ በጸለየ ጊዜ እግዚአብሔርም ምርኮውን መለሰለት እግዚአብሔርም ቀድሞ በነበረው ፋንታ ሁለት እጥፍ አድርጎ ለኢዮብ ሰጠው።›› (ኢዮብ 42:10) የሚለውን አስታውሱ። ሶስተኛ ; ጸሎት እግዚአብሔርን እውነተኛ እና መሰረታዊ የሆነን ነገር እንዲያደርግ ያደርገዋል። ስለዚህ ሁልጊዜ       ሁሉን አይነት ጸሎቶችን ልንጸልይ ይገባል። ለሸክም በማይቻሉ መከራዎች; ትልልቅ ችግሮች እና ስብርብር በሚያደርጉ ተግዳሮቶች ሸክማችንን በጸሎት ለእግዚአብሔር እናምጣ ።

`ዳንኤል 10:12ን ያንብቡ። ይህ ስለ ጸሎት; ስለ እግዚአብሔር ጥሩ ስሜት እንዲሰማን የሚያደርግ የግል ልምምድ ከሚሆን ይልቅ እግዚአብሔርን የሆነ ነገር እንዲሰራ እንዲንቀሳቀስ የሚያደርግ በሆነ ርዕሰ ጉዳይ ላይ ያለ ልምምድ እንደሆነ ምንድን ነው የሚያስተምረን?`