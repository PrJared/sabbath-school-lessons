---
title:  አሸናፊ አለቃ
date:  12/03/2020
---

ከመጀመሪያው በዳንኤል መጽሐፍ ጎላ ያለው ገጸ ባህሪ ‹‹የሰው ልጅ›› (ዳንኤል 7:13) የተባለው ወይም ‹‹የሠራዊት አለቃ›› (ዳንኤል 8:11) ነው። በመጨረሻም ይህ ስም ሚካኤል እንደሆነ ተረዳን (ዳንኤል 10:12); ያም ማለት ‹‹ እንደ እግዚአብሔር ያለ ማነው ?›› ማለት ነው። እርሱም ከፋርስ ንጉስ ጋር በነበረው ግጭት ገብርኤል ለመርዳት መጣ (ዳንኤል 10:13) መልአኩ ይህን የሰማይ አካል ‹‹ ሚካኤል አለቃችሁ ›› (ዳንኤል 10:21) ሲል ይጠቅሰዋል። ከ ይሁዳ 9 ላይም እንደምንረዳው ከሰይጣን ጋር ታግሎ ሙሴን ያስነሳው ሚካኤል የመላዕክት አለቃ ነው።

ራዕይ 12:			      -7 ሚካኤል የሰማይን ሰራዊት እንደሚመራ ይገልጻል። ስለዚህ ሚካኤል ከኢየሱስ ክርስቶስ ሌላ ማንም ሊሆን አይችልም። የፋርስ መንግስት ዋና አዛዥ እንዳለው ሁሉ; ከሰብአዊያን መሪ ኋላ የቆመው የመንፈሳዊው ኃይል እንዲሁ በእግዚአብሔር ሕዝብ; ወደ ውጊያው የገባው እና በዓለም አቀፈዊው ጦርነት በእነርሱ ፋንታ ድል ያደረገው ሚካኤል የሰራዊት አዛዣቸው ሆኖ አለ። ቆላስያስ 2:15ን ያንብቡ። ኢየሱስ እንዴት ነው ዓለም አቀፈዊውን ጦርነቱን በድል ያጠናቀቀው?

የክፉን ሐይላት ስንጋፈጥ በአሸናፊያችን በኢየሱስ እምነትን መያዝ እንችላለን። አገልግሎቱን ከመጀመሩ በፊት ሰይጣንን አሸንፎታል። በምድራዊው ሕይወቱ በምድረ በዳ በፈተነው ጊዜ አሸንፎታል; ከዲያቢሎስ ኃይላት ጋር ተጋጥሟል እናም ከጨለማው ሐይላት ብዙዎችን ነጻ አውጥቷል። ኢየሱስ ከጴጥሮስ በስተኋላ ሆኖ ወደ ቀራኒዮ የሚያደርገውን ጉዞ ሊያደናቅፍ በሞከረ ጊዜ አሸንፎታል። ለደቀ መዛሙርት በመጨረሻው ቃሉ ; ኢየሱስ በቅርብ ስለሚሆነው ሞቱ ድል እንደሆነ ተናግሯቸዋል; በሰይጣን ላይ ወሳኝ በሆነ ድል ተደመደመ። ‹‹ አሁን የዚህ ዓለም ፍርድ ደርሶአል፤ አሁን የዚህ ዓለም ገዥ ወደ ውጭ ይጣላል፤ እኔም ከምድር ከፍ ከፍ ያልሁ እንደ ሆነ ሁሉን ወደ እኔ እስባለሁ።

›› (ዮሐንስ 12:31; 32) አንዳንድ ጊዜ ዙሪያችንን እንመለከታለን እናም ነገሮች በእውነት መጥፎ ሆነው እናያለን። አመጽ; የስብዕና መውረድ; ሙስና እና በሽታ በየቦታው ተስፋፍቷል። ከስጋና ከደም ያልሆነ ጠላት በጭካኔ ከሁሉም በኩል የጠቃናል። ነገር ግን ምንም ያህል የምንዋጋው ጦርነት ብርቱ ቢሆን ኢየሱስ ለእኛ ይዋጋልናል; እንደ አለቃችን እና በሰማያዊው መቅደስ እንዳለ ካህናችን ይቆምልናል።        ሮሜ 8:37-39ን ያንብቡ። በክርስቲያናዊ ሕይወታችን የአሸናፊነት ቃል ኪዳናችንን እውነተኛ የህይወት ልምምዳችን ማድረግ የምንችለው እንዴት ነው?