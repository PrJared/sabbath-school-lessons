---
title:  ታላቅ ተጋድሎ
date:  11/03/2020
---

`ዳንኤል 10:20;21ን ያንብቡ። በዚህ ለዳንኤል የተገለጸው ምንድን ነው?`

ሠማያዊው መልዕክተኛ መጋረጃውን ገለጠ እና ለዳንኤል ከሰብአዊያን ታሪክ ጀርባ የሚካሔደውን የአለማት ጦርነት ገለጸለት። ዳንኤል መጸለይ ሲጀምር; በሰማይ እና በምድር መንፈሳዊው ጦርነት ተጀመረ። ሰማያዊ ፍጥረታት ከ ፋርስ ንጉስ ጋር; አይሁዳውያን ቤተ መቅደሱን መገንባታቸውን እንዲቀጥሉ ; ውጊያን ጀመሩ። ዳንኤል 10ን ከከፈትንበት ጀምሮ የፋርስን ንጉስ ቂሮስን እናውቀዋለን። ቢሆንም ግን የሰው ንጉስ ብቻውን ከሰማይ ፍጥረታት ጋር ሊዋጋ አይችልም። ይህ ከሰብአዊው ንጉስ ጀርባ የመንፈሳዊ ወኪል ቂሮስን በመገፋፋት አይሁዳውያን ቤተ መቅደሱን እንዳይገነቡ እንዲያስቆም እያደረገ እንዳለ ይጠቁማል።

በሕዝቅኤል 28 ላይ ; የጢሮስ ንጉስ ሰይጣንን ወክሎ የመናፍስታዊው ኃይል ከከተማዋ ሰብአዊ ንጉስ ጀርባ የሆነበት ተመሳሳይ ሁኔታ ተከስቷል። ስለዚህ ሚካኤል ሊዋጋው የመጣው የፋርስ ንጉስ ከኋላው ሳይጣንን እና መላእክቱን ማሰለፉ አያስገርምም። ይህ መቅደሱ በእየሩሳሌም እንዳይገነባ ከነበረው የሰዎች ተቃውሞ መንፈሳዊ ተነጻጻሪነት ነበረው።

`ዳንኤል 10:13ን ያንብቡ። በዚህ የተገለጸው የጦርነት አይነት; ምን አይነት ነው?`

‹‹ለእግዚአብሔር ሕዝብ ያለውን መልካም ያልሆነ አስተሳሰብ ሠይጣን ለማሳየት በምድር ላይ የነበረውን ኃያል መንግስት; የሜዶን እና ፋርስ ንጉስን ለመጠቀም ተጽዕኖውን በቻለው መጠን ሲያደርግ ሳል; መላእክት ደግሞ በዳንኤል በኩል በግዞት ስላሉት ሠሩ ። ሰማይ ሁሉ ያተኮረበት ግጭት አንድ ነው። በመልካም እና በክፉ ኃይል መካከል የነበረውን የመጨረሻ ትግል ; በነብዩ ዳንኤል በኩል ትንሽ ብልጭታው ተገልጾልናል። ለሶስት ሳምንት ገብርኤል ከጨለማው ኃይል ጋር ታገለ; በቂሮስ አእምሮ ውስጥ ተጽዕኖን ለማድረግ ከሚታገለው ኃይል በተጻራሪ ታገለ; እናም ሁኔታው ሳይጠናቀቅ ክርስቶስ እራሱ በገብርኤል በኩል መጣ።

‹‹የፋርስ መንግሥት አለቃ ግን ሀያ አንድ ቀን ተቋቋመኝ ›› በማለት ገብርኤል እራሱ ተናገረ፤ ‹‹ከዋነኞቹ አለቆች አንዱ ሚካኤል ሊረዳኝ መጣ ›› (ዳንኤል 10:13)። በእግዚአብሔር ሕዝብ በኩል ሊደረግ የሚገባውን ሁሉ ሰማይ አደረገ። በመጨረሻ ድሉ ተገኘ; የጠላት ኃይል የቂሮስን ዘመን እና ሰባት አመት ተኩል የገዛው የልጁ ዘመን ተቆጠረ። -›› (ኤል ጂ. ኋይት; ፕሮፌትስ ኤንድ ኪንገስ ገጽ 571;572)