---
title:  ራዕይ-ስለ ልዑሉ
date:  09/03/2020
---

`ዳንኤል 10:4-9ን ያንብቡ። በዚህ ስፍራ በዳንኤል ላይ ምን ሆነ?`

ዳንኤል ልምምዱን ሲገልጽ; እያየ ያለውን የበዛ ውበትን በደንብ ማሰብ እንችላለን። ሰው የሚመስለው (ዳንኤል 10:5;6) ወደ ኋላ ሔደን ስናስብ በሰማዩ ችሎት (ዳንኤል 7:13) ላይ የተከሰተውን ‹‹የሰውን ልጅ ›› ይመስለዋል። የለበሰው የበፍታ ልብስ የክህነት ልብስን ይመስላል(ዘለዋውያን 16:4); ይህ ደግሞ ይህን ሰው ከሰማያዊ ቤተመቅደስ(ዳንኤል 8) ‹‹የልዑል ቅዱሳን ››ጋራ ያያይዘዋል። እንዲሁ ወርቅም ከካህን ልብስ ጋር እንደ ባለሟልነት መለያ በመሆን ያገለግላል። በመጨረሻ ከዚህ ምስል ደግሞ የሚስበው ብርሃኑ; እሳቱ; ብሩ; እና ሐይለኛው ድምጹ የሚገልጸው ይህ ፍጥረት አምላካዊ ባህሪ እንዳለው ነው።

ይህ ሰው ካህናዊ; ንጉሳዊ እና የወታደራዊ ባህሪያትን የተላበሰ ነው። ይህ ምስል ለአጭር ጊዜ እነ ኢያሱ ወደ እያሪኮ ጦርነት ከመግባታቸው በፊት ለኢያሱ ከተገለጸለት አካል ጋራ የሚገርም መመሳሰልን ያሳያል(ኢያሱ 5:13;14)። ኢያሱ በራዕይ የ ‹‹የእግዚአብሔር ሠራዊት አለቃ›› ነበር ያየው። በሚገርም ሁኔታ በዕብራይስጡ ‹‹አለቃ›› (ሳር) የሚለው ቃል 			      በዳንኤል 10:21 ላይ ሚካኤልን ለመግለጽ የተጠቀመበት ቃል ጋር አንድ አይነት ነው። ነገር ግን በጣም ተቀራራቢ መመሳሰል በዳንኤል እና በኢያሱ ተከስቷል። በዳንኤል 10 ላይ ባለው የዳንኤል ራዕይ ;

`በኢያሱ 5:13-15 እና ራዕ 1:12-18 መካከል ምን አይነት መመሳሰሎችን እናገኛለን?`

እንደ ዳንኤል ከእርሱ ጋር የነበሩት እጅግ ፈሩ; እንዲሁም ዳንኤል እራሱ ተዝለፈለፈ እና በመሬት ላይ ወደቀ። የእግዚአብሔር መገለጥ በቀላሉ አደቀቀው። ቢሆንም ግን ምንም ፍርሃት ቢኖርም የዳንኤል ራዕይ እግዚአብሔር የአለምን ታሪክ እንደሚቆጣጠር ያሳየናል። በእርግጥ ራዕዩ እንሚገለጸው; እግዚአብሔር የሰብአዊ ዘርን ታሪክ ዋና ዋና ነጥቦችን ከነብዩ ጊዜ ጀምሮ እስከ የእግዚአብሔር መንግስት ምስረታ ድረስ ለዳንኤል እንደሰጠው እናያለን (ዳንኤል 11 እና 12)።

`በዳንኤል ደግመን ደጋግመን እንደተመለከትነው እግዚአብሔር የአለምን ታሪክ ከተቆጣጠረ በእኛ ግላዊ ሕይወትስ ምን ማድረግ ይችላል?`