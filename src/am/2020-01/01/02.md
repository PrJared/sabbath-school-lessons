---
title:  ክርስቶስ; የዳንኤል መጽሐፍ ማዕከል
date:  29/12/2019
---

`ሉቃስ 24:25-27; ዮሐንስ 5:39; እና 2ኛ ቆሮንቶስ 1:19;20ን ያንብቡ። ክርስቶስ የጥቅሱ ማዕከል የሆነው በምን በምን መንገዶች ነው?`

ኢየሱስ የጥቅሶቹ ማዕከል ስለመሆኑ ምንም ጥያቄ የለውም; ይህ ደግሞ የዳንኤል መጽሐፍን ያጠቃልላል። ለምሳሌ; ምዕራፍ 1 እንደሚያሳየው ; ምንም እንኳን በተወሰነ እና ፍጹም ባልሆነም መንገድ ቢሆንም የዳንኤል ልምምድ; በዚህ ሐጥያተኛ ምድር ለመኖር ሰማይን እንደለቀቀ እና የጨለማን ሐይላት እንተጋፈጠው ልክ እንደ ክርስቶስ ሕይወት ተመሳሳይ ነበር ። ከሁሉም በላይ ዳንኤል እና ጓደኞቹ ልክ የክርስቶስን በመሰለ ጥበብ የባቢሎናውያንን ፈተና ለመጋፈጥ ታደሉ።

ምዕራፍ 2 የፍጻሜውን ጊዜ ምስልን ይገልጻል; የክርስቶስ አገዛዝ በመጨረሻ የአለምን አገዛዞች ሁሉ እንደሚለውጥ ይገልጻል። ምዕራፍ 3 ክርስቶስ ከታማኝ አገልጋዮቹ ጋር በእሳቱ ምድጃ ውስጥ ሲረማመድ የታየበት ነው ።

ምዕራፍ 4 እግዚአብሔር ንጉሱ ናቡከደነጾርን ከግዛቱ ያስወገደበት; ንጉሱ መገንዘብ የሚችልበትን ያህል ጊዜ የቆየበት እና ሰማይን እንሚያስተዳድር እግዚአብሔር ያሳየበት ነው( 4:26)። ‹‹ሰማይ ይመራል/ይገዛል ›› የሚለው አባባል ልክ በዳንኤል 7 እንደተገለጸው ‹‹ የሰው ልጅ ›› (ዳንኤል 7:13) ግዛትን እና አለቅነትን አንደተቀበለ ያሳያል ።

ምዕራፍ 5 የንጉስ ቤልሻጽር መንግስት በምሽት ፈንጠዝያ እና የውርደት ጊዜ መተላለፉን እና በባቢሎን መተካቱን ያሳያል። ይህ የሰይጣንን መሸነፍ እና በመጨረሻው ጊዜ በክርስቶስ እና በመልአኩ አማካኝነት የባቢሎንን ጥፋት የሚያመላክት ማስጠንቀቂያ ነበር።

ምዕራፍ 6 የሚያሳየው በሐሰት ክስ ዳንኤል የተከሰሰበትን እና ልክ በመጨረሻ በሊቀ ካህኑ በሐሰት ክስ በኢየሱስ ላይ የተመሰከረበትን ይመሳሰላል። ከሁሉም በላይ ንጉስ ዳሪዎስ ዳንኤልን ለማትረፍ ያልተሳካ ሙከራ እንዳደረገ ሁሉ ጲላጦስም   			      ኢየሱስን ለማትረፍ ያልተሳካ ሙከራ አድርጎ ነበር( ማቴዎስ 27:17-24)።

ምዕራፍ 7 ክርሰቶስ ልክ እንደ የሰው ልጅ መንግስትን ሲቀበል እና በሕዝቡ ላይ እንደሚነግስ ይገልጻል። ምዕራፍ 8 ክርስቶስን በሰማይ ባለው ቤተመቅደስ ውስጥ እንደ ካህን ያሳያል። ምዕራፍ 9 ክርስቶስን ሞቱ በእግዚአብሔር እና በሕዝቡ መካከል ያለውን ቃልኪዳን እንደሚያድስ መስዋዕት አድርጎ ይስለዋል። እንዲሁም ምዕራፍ 10-12 ክርስቶስን እንደ ሚካኤል; የክፉ ሐይላትን የተዋጋ እና በድሉ ከሞት ኃይል ጭምር የእግዚአብሔር የሆኑትን እንዳዳነ የመልአክት አለቃ አድርጎ ያቀርበዋል።

`ስለዚህ ክርስቶስ የዳንኤል መጽሐፍ ማዕከል እንደሆነ በአእምሯችን እንያዝ። እያንዳንዱ ምዕራፍ በሆነ ልምምድ ወይም ሐሳብ ወደ ክርስቶስ ያመላክታል። በተዘጋጁ ትግሎች ; በመከራ; ወይም በታላቅ ደስታ እና ብልጽግና ውስጥም እንኳ ክርስቶስን የሕይወታችን ማዕከል ማድረግን እንዴት ነው ልንማር የምንችለው? ይህን ማድረግ ለምንድን ነው በጣም አስፈላጊ የሚሆነው?`