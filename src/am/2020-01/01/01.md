---
title:  ከማንበብ ወደ መረዳት
date:  28/12/2019
---

### ለዚህ ሳምንት ጥናት የሚከተሉትን ጥቅሶች ያንብቡ
ሉቃስ 24:25-27; 2ኛ ጴጥሮስ:3:11-13; ዮናስ 3:3-10; ዘሌዋውያን 14:34; ዳንኤል 9:23; 10:11;12

> <p>የሣምንቱ ጥናት መሪ ጥቅስ</p>
> ‹‹ፊልጶስም ሮጦ የነቢዩን የኢሳይያስን መጽሐፍ ሲያነብ ሰማና። በውኑ የምታነበውን ታስተውለዋለህን? አለው። ›› (ሐዋ 8:30)

ቤተክርስቲያናችን የተወለደችው የዚህ ሩብ አመት ጥናታችን በሆነው በዳንኤል መጽሐፍ ገጾች ውስጥ ነው። ስንጀምር; የሚከተሉት ነጥቦች በጥናታችን እንዲረዱን እንደ የማጥኛ መምሪያ በአእምሯችን ልንይዛቸው ይገባል። አንደኛ; ሁሉጊዜ ልናስታውሰው የሚገባው ክርስቶስ ልክ እንደ አጠቃላይ የመጽሐፍ ቅዱስ ማዕከልነቱ ሁሉ በዳንኤል መጽሐፍ ውስጥም ማዕከል መሆኑን ነው። ሁለተኛ; የዳንኤል መጽሐፍ የስነ-ጽሑፍን ውበት እንዳሳየ እና ዋናውን የትኩረት ነጥቡን እንድናስታውል እንደረዳን ነው።

ሶስተኛ; በጥንት የሮማ እና የግሪክ ትንቢታዊ ጥናት; እና አፖካሊፕቲክ ትንቢት መካከል ያለውን ማስተዋል ይኖርብናል። ይህ ደግሞ በዳንኤል ትንቢት እና በሌሎች እንደነ ኢሳያስ; አሞጽ እና ኤርሚያስ ባሉት መካከል ያለውን ትንቢት እንድንለይ ይረዳናል።

አራተኛ; የዳንኤልን ትንቢታዊ ጊዜን ስናጠና የትንቢቱ አካሄድ እረዥም ጊዜን የያዘ እና የሚለካውም በአንድ አመት-አንድ ቀን መለኪያ እንደሆነ ልናስተውል ይገባል።       አምስተኛ; የዳንኤል መጽሐፍ ትንቢታዊ መረጃዎችን ብቻ ሳይሆን የሚያሳየው; ነገር ግን ዛሬም ለግል ሕይወታችን ረብ የሆነ መሠረት እንዳለው ልናጎላው ይገባል። ለታህሣሥ 25 ሰንበት ለመዘጋጀት የዚህን ሳምንት ትምህርት ያጥኑ።