---
title:  ተጨማሪ ሐሳብ
date:  03/01/2020
---

‹‹ መጽሐፍ ቅዱስ; ከፈጣሪያቸው መሻት ጋር መግባባትን ለሚሹ ሁሉ እንደ መመሪያ እንዲሆን የተቀረጸ ነው። እግዚአብሔር ለሰው ልጅ የተረጋገጠ ትንቢትን ሰጥቷል። መላዕክቶች እንዲሁም ክርስቶስ እራሱ ለዳንኤል እና ለዮሐንስ ነገሮቹ በአጭር ጊዜ ተፈጽመው እንሚያልፉ እንዲያውቁ መጥተዋል። ከድነታችን ጋር የተገናኙ በጣም አስፈላጊ ጉዳዮች ሚስጢራዊ እንዲሆኑ አልተተዉም። በታማኝነት እውነትን ለሚሹ አደናጋሪ እና አሳሳች ሆነው አልተገለጹም። ጌታ በነብዩ እንባቆም ‹‹እግዚአብሔርም መለሰልኝ እንዲህም አለ፦ አንባቢው ይፈጥን ዘንድ ራእዩን ጻፍ፥ በጽላትም ላይ ግለጠው።›› (እንባቆም 2:2) ይላል። በጸሎት ሕይወት ለሚያጠናው ሁሉ የእግዚአብሔር ቃል የተገለጠ ነው። እያንዳንዷ ለእውነት ታማኝ የሆነች ነፍስ ወደ እውነት ብርሃን ትመጣለች። ‹‹ ብርሃን ለጻድቃን፥ ደስታም ለልበ ቅኖች ወጣ። ›› ( መዝሙር 97:11) እናም ልክ እንደተሰወረ መዝገብ እውነትን የሚፈልጉ አባላት ካልኖሩት በቀር; በቅድስና የትኛውም ቤተክርስቲያን ሊያድግ አይችልም። ›› (ኤል ጂ ኋይት; ታላቁ ተጋድሎ ገጽ 521;522)       ‹‹የዳንኤልን እና የጓደኞቹን ታሪክ አጥኑ። በነበሩበት ቦታ ቢኖሩም እንኳን እራሳቸውን እንዲጥሉ በሁሉም አቅጣጫ ቢፈተኑም በየዕለቱ ሕይወታቸው ግን እግዚአብሔርን አከበሩ። ክፉን ሁሉ ለማስወገድ ወሰኑ። በጠላት መንገድ እራሳቸውን ላለማስቀመጥ እምቢ አሉ። እናም እግዚአብሔር ለጸናው ታማኝነታቸው በብዙ በረከቶቹ ባረካቸው ። ›› ( ማኑስክሪፕተ ሪሊዝ [ቁ. 224], ቅጽ.4 (ኤለን ጂ. ኢስቴት, 1990), ገጽ. 169,170)

**የመወያያ ጥያቄዎች**

`1.የዳንኤልን መጽሐፍ ስናጠና አንድ በጣም ሐይለኛ ነጥብ እናገኛለን። እግዚአብሔር በነገስታት ላይ ብቻ ሐያል ሳይሆን ነገር ግን በጠለቀው ውስጠታችን ጭምር እያንዳንዳችንን በቅርበት ያውቀናል; ። ለምሳሌ በዳንኤል ምዕራፍ 2 እንደምናየው; ለአሕዛቡ ንጉስ እንኳን ሕልምን መስጠት ችሏል። አንድ ሰው ተኝቶ ሳል በአንድ ሰው አእምሮ ውስጥ መግባት እና ሕልምን ማስቀመጥ; መረዳት የማንችለው አይነት ቅርበት ነው። እንዲሁ ደግሞ እንደምንመለከተው የሕልሙ ይዘት; እግዚአብሔር የአለምን ሰፊ ግዛት በቁጥጥሩ ስር እንዳደረገ እና እንዴት ደግሞ እያንዳንዱን ነገር ወደ ፍጻሜ እንደሚመጣ ማወቁን ያሳያል። ከዚህ ስዕላዊ እውነታ ምን አይነት ምቾትን እና ተስፋን እንወስዳለን? በተመሳሳይ ሰዓት ጌታ የውስጥ ሐሳባችሁን ለማወቅ ቅርብ ስለመሆኑ ስትመለከቱ ምን ይሰማችኋል? በዚህ አውድ ለምንድን ነው የመስቀሉ ቃል ኪዳን በጣም አስፈላጊ የሚሆው?`

`2.በውይይት ቡድናችሁ ውስጥ በክላሲካል እና በአፖካሊፕቲክ (የአለም መጻኢ ሁኔታን አመላካች ትንቢቶች) ትንቢት መካካል ስላለው ልዩነት ተወያዩ። ከመጽሐፍ ቅዱስ ስለ ሁለቱ አይነት ትንቢቶች ሌላ ምን ምሳሌዎችን ልታገኙ ትችለላችሁ?    			 `