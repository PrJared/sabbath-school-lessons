---
title:  በዳንኤል መጽሐፍ የአለም መጨረሻ ጊዜ ትንቢቶች
date:  31/12/2019
---

በዳንኤል መጽሐፍ ተመዝግቦ የሚገኘው ትንቢታዊ ራዕይ በሌሎች የብሉይ ኪዳን ነብያት ከተላለፉት ሌሎች ትንቢታዊ መልዕክቶች የተለየ ነገር አለው። የዳንኤል ትንቢቶች በአለም የመጨረሻ ጊዜ ዙሪያ ከተተነበዩ ትንቢቶች ጎራ ይመደባል; ሌሎች አብዛኞቹ ደግሞ የጥንት ትንቢቶች ጎራ ውስጥ ይመደባሉ። የመጽሐፍ ቅዱሳዊ ትንቢቶችን ለመረዳት በእነዚህ የትንቢታዊ ጽሑፍ አፃፃፍ ዘዬዎች መካከል ያለውን ልዩነት መረዳት በጣም አስፈላጊ ነው። የአለም መጨረሻ ጊዜ ትንቢቶች ከሌሎች የጥንት ትንቢቶች የሚለዩአቸው የተወሰኑ ነጥቦች አሉ።

ራዕይ እና ህልም; በየአለም መጨረሻ ጊዜ ትንቢቶች ውስጥ እግዚአብሔር ነብያትን በደንብ ለማስጨበጥ ሕልምንና ራዕይን ይጠቀማል። በሌሎቹ የጥንታዊ ትንቢቶች ግን ነቢያት ‹‹የጌታን ቃል ›› ይቀበላሉ; ራዕይዎችም ሊኖሯቸው ይችላል። ይህም በጥንታዊ ትንቢቶች ውስጥ በተወሰነ ልዩነት ወደ 1600 ጊዜ ተከስቷል። ከዚህም ከዚያም የተውጣጡ ምስሎች - በጥንታዊ ትንቢቶች ውስጥ ውስን የሆኑ ምስሎች ሲኖሩ እነሱም በእውኑ አለም ያሉ ናቸው። የአለም መጨረሻ ጊዜ ትንቢቶች ውስጥ እግዚአብሔር ምስሎች ያሳያል; ከሰብአዊው አለም በላይ የሆኑ ሐሳባዊ ምስሎችን; ለምሳሌ ከተለያዩ እንስሳት የተውጣጡ ወይም ክንፍ እና ቀንድ ያላቸው የሚያስፈሩ እንስሳትን ያሳያል።

የመለኮት ሉአላዊነት እና በሁኔታዎች አለመገደብ- ጥንታዊ ትንቢቶች ብዙ ጊዜ ተፈጻሚነታቸው እግዚአብሔር ከእስራኤል ጋር በገባው ቃልኪዳን አውድ አንጻር አንደ ሰዎች ምላሽ ሲሆን የአለም መጨረሻ ጊዜ ትንቢቶች ግን በተቃራኒው በሁኔታ የተገደቡ አይደሉም። የአለም መጨረሻ ጊዜ ትንቢቶች እግዚአብሔር ከዳንኤል ዘመን እስከ ፍጻሜው ድረስ ያለውን የመንግስታት መነሳትን እና መውደቅን       ያመላከተባቸው ናቸው። እንደዚህ አይነት ትንቢቶች በእግዚአብሔር የወደፊቱን አዋቂነት እና ሉአላዊነት ላይ የሚያርፉ ሲሆን የሚፈጸሙትም ከሰዎች ምርጫ ጋር በተያያዘ አይደለም።

`ዮናስ 3:3-10 ን ያንብቡ። ይህ ጥንታዊ ወይንስ የአለም መጨረሻ ጊዜ ትንቢት ነው? ለምላሽዎት ማስረጃ ያቅርቡ። ዳንኤል 7:6 ስ ?`

አንደ ጥንታዊ እና የአለም መጨረሻ ጊዜ ትንቢቶች ሰፊ የትንቢት ስነ-ጽሑፋዊ ዘዬዎችን ማወቁ ታላቅ ጥቅምን ሊያስገኝ ይችላል። በመጀመሪያ; ይህ የስነጽሑፋዊ ዘዬ እግዚአብሔር ትንቢታዊ እውነቶችን ለማድረስ የተለያዩ አቀራረቦችን እንደሚጠቀም ያሳያል ( ዕብ 1:1) ። ሁለተኛ; እንዲህ አይነት እውቀት በተሻለ ሁኔታ የመጽሐፍ ቅዱስ ውስብስብነትን እና ውበትን እንድናደንቅ ይረዳናል። ሶስተኛ; ይህ እውቀት መጽሐፍ ቅዱሳዊ ትንቢቶችን ከአጠቃላይ የመጽሐፍ ቅዱስ ምስክርነት ጋር የማይጋጭ ትንታኔን እንድንሰጥ እና በትክክል ‹‹ የእውነትን ቃል ›› (2ኛ ጢሞ 2:15) መግለጽ አንድንችል ይረዳናል።

`በሆሴ 3:4;5; አሞጽ 8:11; እና ዘካ 9:1 ላይ ባሉ ጥቅሶች ላይ በመመስረት አንዳንድ ክርስቲያኖች ዛሬ የመጨረሻው የአለማችን ታረክ ኩነቶች የሚሆኑት በመካከለኛው ምስራቅ ነው ይላሉ። የዚህ ትንታኔ ችግር / ስህተት ምንድን ነው? ይህን ጉዳይ ለመግለጽ በጥንታዊ እና የአለም መጨረሻ ጊዜ ትንቢቶች መካከል ያለውን ልዩነት ማወቅ እንዴት ነው ሊረዳ የሚችል?`