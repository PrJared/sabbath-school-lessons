---
title:  የእግዚአብሔር የጊዜ መለኪያ
date:  01/01/2020
---

የዳንኤልን መጽሐፍ ስናጠና ሌላው በአእምሯችን ልንይዘው የሚያስፈልገን የአለም መጻኢ ሁኔታን አመላካች ትንቢቶች የታሪካዊ አቀራረበን/ምልከታን ነው። ይህ አቀራረብ ሒስቶሪሲዚም (ማህበራዊ እና ባህላዊ ክንዋኔዎች በታሪክ ላይ ይመሰረታሉ ብሎ የሚያምን አስተሳሰብ ነው) በመባል ይታወቃል። በተጻራሪው ካሉ አመለካከቶች; ፕሪተሪዚም; ፊውቸሪዝም; እና አይዲያሊዝም ጋር ቢነጻጸር ይበልጥ ሊስተዋል ይችላል።

ፕሪቴሪዚም በዳንኤል መጽሐፍ ውስጥ የቀረቡት ትንቢቶችን ባለፈው ጊዜ ውስጥ እንደተፈጸሙ አድርጎ የመውሰድ አዝማሚያ አለው። ፊውቸሪዚም ደግሞ እነዚህኑ ትንቢቶች ገና ወደ ፊት ይፈጸማሉ ብሎ ይወስዳል። አይዲያሊዝም በተራው ደግሞ የአለም መጨረሻ ጊዜ ትንቢቶች; ያለምንም የተወሰነ ታሪካዊ ነገር የአጠቃላይ መንፈሳዊ እውነታ ምልክቶች ናቸው ይላል።

ሒስቶሪሲዝም በተቃራኒው የአለም መጨረሻ ጊዜ ትንቢቶች ውስጥ እግዚአብሔር ከነብዩ ዘመን እስከ ፍጸሜ ዘመን ድረስ ያለውን የታሪክ ፍሰት ያለምንም የታሪክ መቆራረጥ የሚገልጽ ነው ይላል። የዳንኤል መጽሐፍን ስናጠና እያንዳንዱ ዋና ዋና ራዕይ በመጽሐፉ ውስጥ (ዳንኤል 2;7;8;11) ከተለያየ እይታ እና ከአዳዲስ ዝርዝሮች ጋር ይህን የታሪክን ፍሰት ይደጋግማል። የአድቬንቲስት ፈር ቀዳጆች; ኤለን ጂ ኋይትን ጨምሮ መጽሐፍ ቅዱሳዊውን የዳንኤል ትንቢቶች አና መገለጥን የሚገነዘቡት ከሒስቶሪሲዚም (ማህበራዊ እና ባህላዊ ክዋኔዎች በታሪክ ላይ ይመሰረታሉ ብሎ የሚያምነውን አስተሳሰብ ነው) ከሚለው እይታ አንጻር ነው።

`ዘኁልቁ 14:34 እና ሕዝቅኤል 4:5; 6ን ያንብቡ። በትንቢታዊ ቋንቋ ብዙ ጊዜ ‹‹ ቀን›› የሚወክለው ምንን ነው?`

ዳንኤል መጽሐፍን ስናጠና ትንቢታዊ ጊዜ የሚለካው በአንድ አመት-አንድ ቀን የመለኪያ መርህ ነው። ይህም ማለት በትንቢት ብዙውን ጊዜ አንድ ቀን በትክክለኛው ጊዜ ካለ አንድ አመት ጋር እኩል ነው። ስለዚህም ለምሳሌ የ2300ማታ እና ጠዋት ትንቢት 2300 አመታት እንደሆነ ልንገነዘብ ይገባል (ዳንኤል 8:14)። በተመሳሳይ መንገድ የ70ሳምንት ትንቢት 490አመታት እንደሆነ ግንዛቤ ሊወሰድ ይገባል ( ዳንኤል 9:24-27)።

ይህ የጊዜ መለኪያ ግልጽ በሆኑ አንዳንድ ምክንያቶች ትክክል ነው። (1) ራዕዩ ምሳሌያዊ እንደሆነ የተጠቀሱት ሰዓቶችም ምሳሌያዊ ናቸው። (2) በራዕይ ውስጥ ያሉ ኩነቶች በጣም እረዥም ዘመንን የሚገልጹ ሲሆን በተመሳሳይ ሁኔታ ‹‹የዘመኑ ፍጻሜ››; የጊዜው አካሔድ ከእነዚህ ጋር ያሉ ትንቢቶች እንደየአግባባቸው መተርጎም አለባችው። (3) የአንድ አመት-አንድ ቀን መርህ በዳንኤል መጽሐፍ ትክክል እንደሆነ ተረጋግጧል። ግልጽ የሆነው ምሳሌ ከንጉስ አርጤክስስ እስከ ኢየሱስ ዳግም ምጻት ድረስ ባለው 70 የትንቢት አመት ነው። ስለዚህ በጣም ግልጽ የሆነው እና ትክክለኛው የትንቢታዊ ወቅቶች ስሜት እንዲሰጡ በዳንኤል የተሰጡት

`ትንቢቶች የሚፈቱት አንድ አመት አንድ ቀን በሚለው መርህ ነው። ከእነዚህ አንዳንዶቹ የጊዜ ትንቢቶች መቶዎችን ; ሌሎች ደግሞ አንድ ሺህ አመታትን ይሸፍናሉ። ይህ ስለ ጽናት ምንድን ነው ሊያስተምረን የሚችለው?`