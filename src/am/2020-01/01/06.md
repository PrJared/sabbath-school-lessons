---
title:  የዳንኤል መጽሐፍ ወቅታዊ ፋይዳ
date:  02/01/2020
---

ምንም እንኳን ከ 2500 አመታት በፊት ቢጻፍም; የዳንኤል መጽሐፍ በ21ኛው ክፍለ ዘመን ላለው የእግዚአብሔር ሕዝብ ጠለቅ ያለው አስፈላጊነቱ እንዳለ ነው። የዳንኤል መጽሐፍ በሶስት ቦታዎች/መንገዶች ለእኛ አስፈላጊ እንደሆነ መመልከት እንችላለን። እግዚአብሔር በሕይወታችን ላይ ሉአላዊ እንደሆነ አለ። ነገሮች መልካም ባይሆኑም እንኳን እግዚአብሔር ሉአላዊ/ሐያል እንደሆነ አለ; እናም ለሰዎች ልጆች መሻት እንዲሁም ለልጆቹ መልካም የሆነውን እና የተሻለውን ለማድረግ በስራ ላይ ነው። በባቢሎን የነበረው የዳንኤል ልምምድ ልክ ዮሴፍ በግብጽ; አስቴር ደግሞ በፋርስ ውስጥ ከነበራቸው ልምምድ ጋር ይመሳሰላል።

እነዚህ ሶስት ወጣቶች በባዕድ ሐገር በምርኮ ተይዘው ነበር; በአሕዛብ ነገስታት የከፋ ጭቆና ውስጥ ነበሩ። ነገሩን እንዲሁ ለሚመለከተው ደካሞች እና እግዚአብሔር የተዋቸው ይመስላሉ። ቢሆንም ግን ጌታ አበረታቸው እንዲሁም ኃይል በተሞላ መንገድ ተጠቀመባቸው። መከራ; ስቃይ እና ተቃውሞ ሲደርስብን ዘወር ብለን እግዚአብሔር ለዳንኤል; ለዮሴፍ; እና ለአስቴር ያደረገውን መመልከት እንችላለን። እግዚአብሔር በዚህም ውስጥ እንኳን ማረፊያችን እንደሆነ ልናረጋግጥ እንችላለን። እንዲሁም መከራችን እና ፈተናችን እንኳ ሊያስተወን ቢፈትነንም እንኳን እርሱ ግን አይተወንም።

እግዚአብሔር የታሪክን ፍሰት ይዘውራል/ይቆጣጠራል። በሐጢያት እና በክፋት በተሞላው; እና አላማ የለሽ ሆኖ ግራ በተጋባው አለም የፍርሃት ስሜት ቢሰማንም የዳንኤል መጽሐፍ መልዕክት ግን እግዚአብሔር ተቆጣጥሮት እንዳለ ያሳየናል። በእያንዳንዱ የዳንኤል መጽሐፍ ምዕራፍ ውስጥ እያስተጋባው ያለው ሐሳብ እግዚአብሔር የታሪክን ፍሰት እንደሚቆጣጠር ነው። ኤለን ጂ ኋይት ‹‹ በሰው ልጆች ታሪክ ዘገባ ውስጥ የሕዝቦች እድገት; የነገስታት መነሳት እና መውደቅ; በሰው ልጆች ኃይል እና ፈቃድ ላይ የተመሰረተ ይመስላል። የነገሮች ቅርጽ; በከፍተኛ ሁኔታ በሰው ልጅ ኃይል; ጥልቅ ፍላጎት; ወይም ምክንያት የሚወሰን ይመስላል። ነገር ግን በእግዚአብሔር ቃል አማካኝነት መጋረጃው ሲነሳ; እነሆ ከጀርባ; ከላይ እና   			      በሁሉ ውስጥ የእያንዳንዱ ሰብአዊ ዘር ፍላጎት እና ኃይል እንዲሁም የውስጥ ፍላጎት አካሔድ እና ምላሹ ሁሉ የምህረት ባለቤት በሆነው በጸጥታ እና በትእግስት በእርሱ ፈቃድ እና ምክር እየተከናወነ ነው። ›› ( ስነ-ትምህርት; ገጽ 173 ) ትላለች። እግዚአብሔር ያቀረበው ለፍጻሜ ዘመን ሰዎቹ አርአያ የሚሆኑትን ነው። ዳንኤል እና ጓደኞቹ ንጽረተ አለም እይታቸው ከመጽሐፍ ቅዱስ ውጭ በሆነ ማህበረሰብ ውስጥ ላለች ሕይወት እንደ አርአያ ሊያገልግሉ ይችላሉ። እምነታቸውን ለድርድር እንዲያቀርቡ ግፊት ሲደርስባቸው; ለጌታ ያላቸውን ቃልኪዳን በሚያስተው መልኩ የባቢሎናውያንን ስርአት እንዲያምኑ ግፊት ሲደርስባቸው; እነርሱ ግን ለእግዚአብሔር ቃል ታምነው ቆሙ።

ለጌታ በመታመን እና ሙሉ ለሙሉ በመሰጠታቸው የመጣባቸው ተቃውሞ ስለ ወንጌል ስደትም እንኳን ሲደርስብን መጽናናትን ይሰጠናል። በተመሳሳይ ሰዓት ደግሞ ዳንኤል; ለጌታ ታማኝ እንደሆኑም እንኳን ላሉበት መንግስት እና ማህበረሰብ አስተዋዕጾ ማድረግ እንሚቻል የሳየናል።

`ዳንኤል 9:23; ዳንኤል 10:11;12 እና ማቴዎስ 10:29-31ን ያንብቡ። እነዚህ ጥቅሶች በግል የህይወት ትግላችን ውስጥ ስለ እግዚአብሔር ፍላጎት/ መሻት ምን ይናገራሉ?`