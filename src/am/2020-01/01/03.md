---
title:  የዳንኤል መጽሐፍ አወቃቀር
date:  30/12/2019
---

`የዳንኤል መጽሐፍ የአረማይክ ክፍሉ አዘገጃጃት; ከ2-7 ያሉት ምዕራፎች( የዳንኤል መጽሐፍ የተወሰነው ክፍል በዕብራይስጥ ; ሌላው ክፍሉ ደግሞ በአረማይክ የተጻፈ ነው) የሚከተለውን አወቃቀር ያሳያሉ። የክፍሉን እና የመጽሐፉን ማዕከላዊ መልዕክቱን ያጠናክራል።`

ሀ. የአራቱ መንግስታት; የናቡከደነጾዖር ሕልም( ዳንኤል 2) ለ. እግዚአብሔር የዳንኤል ጓደኞችን ከእሳት ውስጥ አዳናቸው ( ዳንኤል 3) ሐ. በናቡከደነጾዖር ላይ የተካሔድ ፍርድ( ዳንኤል 4) ሐ›.በቤልሻጽር ላይ የተካሔደ ፍርድ ( ዳንኤል 5) ለ›. እግዚአብሔር ዳንኤልን ከአንበሶች ጉድጓድ አዳነው ( ዳንአኤል 6) ሀ›. የአራቱ መንግስታት; የዳንኤል ሕልም( ዳንኤል 7) ይህ አይነት የስነ-ፅሁፍ አዘገጃጀት ዋናውን ነጥብ; በዚህ ውስጥ በ ሐ እና ሐ› ውስጥ ያሉትን ( ዳንኤል 4 እና 5) ማለት ነው; በአወቃቀሩ የመሀል ስፍራ ላይ ለማስቀመጥ ይረዳል። እግዚአብሔር የናቡከደነጾዖርን መንግስት (ለጊዜው) እና       የቤልሻጽርን መንግስት ( ለዘለቄታው) አስወገደ። ስለዚህ ምዕራፍ 2-7 ትኩረት የሚሰጠው በምድር ላይ ባሉ መንግስታት; እንደሚያስነሳቸውና እንደሚሽራቸው; ባለው የእግዚአብሔር ሉአላዊነት ላይ ነው። አንድን መልዕክት ለማስረገጥ እና ነገሮችን ግልጽ ለማድረግ ካሉ መንገዶች መካከል ውጤታማው እና አመርቂው መንገድ መደጋገም ነው። ለምሳሌ እግዚአብሔር የግብጽን የቅርብ ጊዜ መጻኢ ሁኔታ የሚመላክቱ ሁለት ሕልሞችን ለንጉስ ፈርኦን ሰጥቶታል

(ዘፍጥ 41:1-7)። በመጀመሪያው ሕልም ውስጥ ሰባት ወፋፍራም ላሞች በሰባት ቀጫጭን ላሞች ሲዋጡ አሳየው። በሁለተኛው ሕልም ውስጥ ደግሞ በሰባት አገዳዎች ላይ የነበሩ መልካም የሆኑ ሰባት እሸቶች; በሌሎች ሰባት መልካም ባልሆኑ አገዳዎች ላይ በነበሩ ሰባት እሸቶች ተዋጡ። ሁለቱም ህልሞች ሰባት የብልጽግና አመታት በሰባት የደረቅ አመታት እንደሚተኩ ተመሳሳይ ነጥብን ያስቀምጣሉ።

በዳንኤል መጽሐፍ ውስጥ ; እግዚአብሔር ሁልጊዜ ድግግሞሽን ይጠቀማል። አራት የአጠቃላይ መሰረታዊ ውቅር የትንቢት ድግግሞሾች አሉ። በመጨረሻ ይህ አወቃቀር ዘለላማዊውን የእግዚአብሔርን ሉአላዊነት ያሳያል። ምንም እንኳን እያንዳንዱ ዋና ዋና ትንቢቶችን የሚያሳዩበት ልዩ ልዩ አቀራረብ ቢኖራቸውም በጋራ ግን ሁሉም ተመሳሳይ የታሪክ ወቅትን ያሳያሉ የሚከተለው ስዕል እንደሚያሳየው; ከነብዩ ዘመን እስከ ፍጻሜ ዘመን ድረስ የሚደርስን ጊዜ ይሸፍናሉ።

| ዳንኤል 2 | ዳንኤል 7 | ዳንኤል 8; 9 | ዳንኤል 10-12 |
| --- | --- | --- | --- |
| ባቢሎን | ባቢሎን |  |  |
| ሜዶ ፋርስ | ሜዶ ፋርስ | ሜዶ ፋርስ | ሜዶ ፋርስ |
| ግሪክ | ግሪክ | ግሪክ | ግሪክ |
| ሮም | ሮም | ሮም | ሮም |
| የእግዚአብሔር መንግስት ትመሰረታለች | የሰማይ ፍርድ ወደ አዲስ ምድር ይመራል | የቤተ-መቅደሱ መንጻት | ሚካኤል ይቆማል |

`ከረዥሙ ጊዜ ምልከታችን ወይም ተስፋችን አንጻር እነዚህ ጥቅሶች ምን ታላቅን ተስፋ ያቀርባሉ? ዳንኤል 2:44; መዝሙር 9:7-12; 2ኛ ጴጥሮስ 3:11-13`