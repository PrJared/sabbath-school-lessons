---
title:  ከምድጃ ወደ ቤተ-መንግስት
date:  18/01/2020
---

### ለዚህ ሳምንት ጥናት የሚከተሉትን ጥቅሶች ያንብቡ
ዳንኤል 3; ራዕይ 13:11-18; ዘጸአት 20:3-6; ዘዳግም 6:4; 1ኛ ቆሮንቶስ 15:12-26; ዕብራውያን 11

> <p>የሣምንቱ ጥናት መሪ ጥቅስ</p>
> “የምናመልከው  አምላካችን ከሚነድደው ከእሳቱ እቶን ያድነን ዘንድ ይችላል ከእጅህም ያድነናል፥ ንጉሥ ሆይ!” (ዳንኤል 3:17)

ስለዚህ እነዚያ ወጣቶች በመንፈስ ተሞልተው ለመላው ሕዝብ ስለ እምነታቸውና የሚያመልኩት እውነተኛ እና ሕያው አምላክ ስለመሆኑ አወጁ። ስለ እምነታቸው ያላቸውን መርህ ያሳዩበት ሁኔታ ልብን የሚነካ ነበር። የህያውን አምላከ ኃይል እና ታላቅነት በጣኦት አምላኪዎች ዘንድ ተጽእኖ በማድረግ; ስለ እግዚአብሔር ያላቸውን አክብሮት መግለጽ/ማሳየት ነበረባቸው። የክብራቸው እና የአምልኳቸው ዋና እርሱ እንደሆነ መገለጽ ነበረበት; እናም ሕይወትን እስከ መስጠትም ድረስ ቢሆንም እንኳን ትንሽ እንኳን ለጣኦት አምልኮ ሊያሳምናቸው አልቻለም ።

እነዚህ ትምህርቶች በመጨረሻው ዘመን ሊያጋጥሙን ከሚችሉ ልምምዶች ጋር ቀጥተኛ እና ወሳኝ ግንኙነት አላቸው (ኤለን.ጂ. ኋይት ; ኢን ሔቭንሊ ፕሌስስ ; ገጽ 149)። በአምልኮ ምክንያት የሞትን ፍርሃት መጋፈጥ ምን አልባት በጣም ሳይንሳዊ ያልሆነ እና የመናፍስታዊ ዘመን ይመስላል; መጽሐፍ ቅዱስ እንደሚገልጸው በመጨረሻው ዘመን አለም በጣም ‹አደገ/መጠቀ › በሚባልበት ዘመን አለም አቀፋዊ በሆነ መልኩ ተመሳሳይ ነገር ይከሰታል። ስለዚህ ከዚህ ታሪክ ጥናታችን ; እንደ መጽሐፍ ቅዱስ አባባል የእግዚአብሔር ታማኞች ስለሚያጋጥማቸው ነገር የሆኑ ምልከታዎችን እናገኛለን።  የዚህን ሳምንት ትምህርት በማጥናት ለጥር 16 ሰንበት ይዘጋጁ።