---
title:  ጥሪ ለአምልኮ
date:  20/01/2020
---

`ዳንኤል 3:8-15 እና ራዕይ 13:11-18 ያንብቡ። በዳንኤል ዘመን እና በመጨረሻው ዘመን መካከል ምን አይነት ተመሳሳይነትን ማየት እንችላለን?`

ዱራ; በከለዳውያን ቋንቋ ስሙ ‹‹በግንብ የታጠረ ቦታ›› የሚል ትርጓሜ አለው; በዚህ ሜዳ ላይ የቆመው የወርቅ ምስል ያንን በግንብ የታጠረ ቦታ ልክ የትልቅ ቤተ መቅደስ አይነትን ስሜት ፈጥሮለታል። ልክ ያ በቂ እንዳልሆነ ሁሉ በአቅራቢያው ያለው የእቶን እሳት ስፍራ መስዋዕትን በደንብ ማስከተል ይችላል። የባቢሎናውያን ሙዚቃ ደግሞ የስነ-ስርዓቱ አካል ነው። የአክብሮቱን ስርዓት ሙሉነት እና ውጤታማነት ለማቅረብ ሰባት አይነት የሙዚቃ መሳሪያዎች ተዘርዝረዋል።

ዛሬ ከየአቅጣጫው በሚወረወሩ በአዳዲስ የኑሮ ዘይቤዎች; አዳዲስ አስተሳሰቦች እና በቃሉ ከተገለጸው የእግዚአብሔር የበላይነት ጋር ያለንን ቃል ኪዳን እና ታማኝነታችንን ለዘመናዊዋ የባቢሎን መንግስት ተከታዮች አሳልፈን እንድንሰጥ በሚያስተጋቡ ጥሪዎች እንዋከባለን። የአለም ሳቢነት በኃይል በበዛበት ጊዜ; የመጨረሻው ታማኝነታችን ለፈጣሪችን ለእግዚአብሔር መሆኑን እራሳችንን ልናስታውሰው ይገባል።

እንደ ትንቢታዊ የጊዜ መቁጠሪያ ቀመር እኛ እየኖርን ያለነው በምድራችን የመጨረሻ ዘመናት ነው። ራዕይ 13 የምድር ነዋሪዎች ሁሉ አውሬውን እንዲያመልኩ ጥሪ እንደሚደረግላቸው ያስታውቃል። ያም አካል ‹‹ ታናናሾችና ታላላቆችም ባለ   			      ጠጋዎችና ድሆችም ጌታዎችና ባሪያዎችም ሁሉ በቀኝ እጃቸው ወይም በግምባራቸው ምልክትን እንዲቀበሉ፥ ›› (ራዕይ 13:16) ያደርጋል። ለአውሬው ምስል ታማኝነታቸውን የሰጡ ስድስት አይነት ሰዎች ተነግረዋል። ‹‹ ታናናሾችና ታላላቆችም ባለ ጠጋዎችና ድሆችም ጌታዎችና ባሪያዎችም ››። የአውሬው ቁጥር; 666 እንዲሁ ስድስት ላይ ያተኩራል። ይህ በናቡከደነጾር የቆመው ምስል ዘመናዊቷ ባቢሎን በመጨረሻው ዘመን የምታደርገውን የሚሳይ ነው (ዳንኤል 3:1ን ይመልከቱ; የስድስት እና የስልሳ ተምሳሌት)። ስለዚህ ከትረካው ውስጥ ስለወጣው እና እግዚአብሔር የዚህችን ምድር ጉዳይ በሉአላዊነት እንደሚመራ ትኩረት በመስጠት መልካም አድርገናል።

`አምልኮ በአንድ ነገር ወይም አንድ ሰው ፊት መስገድ እና በግልጽ የመጨረሻ ታማኝነትን መስጠት ብቻ አይደለም። በመጨረሻችን ከጌታችን ውጭ እንድናመልክ ሊያደርጉን የሚችሉ ሌሎች አታላይ መንገዶች ምን ምን ናቸው?`