---
title:  የእንደዚህ አይነት እምነት ምስጢር
date:  23/01/2020
---

በሲድራቅ ; ሚሳቅ እና አብደናጎ ልምምድ ላይ አስተያየት ስንሰጥ; እራሳችንን እንዲህ ስንል ልንጠይቅ እንችላለን; ለእንደዚህ አይነት ጠንካራ እምነት ሚስጥሩ ምንድን ነው? ምስሉን ከማምለክ ይልቅ በህይወት በእሳት ለመቃጠል ይመርጡ ዘንድ እንዴት ቻሉ? ለንጉሱ ትእዛዝ እራሳቸውን አስገዝተው ለመስገድ የሚያስችሏቸው ሊጠቅሷቸው የሚችሉአቸውን ምክንያቶች አስቡ። ሆኖም ግን እነዚያን ከማድረግ ይልቅ ሌሎች ብዙዎች እንዳደረጉት ሊሞቱ ይችላሉ; ሆነም ቀረ ግን እነሱ ጸንተው ቆሙ።

`ዕብራውያን 11ን ያንብቡ። እምነት ምን እንደሆነ ይህ ምን ያስተምረናል?`

እንደዚህ አይነት እምነትን ለማሳደግ; እምነት እራሱ ምን እንደሆነ መገንዘብን ይፈልጋል። አንዳንድ ሰዎች በመጠን የሚለካ አድርገው ይወስዱታል; እምነታቸውን የሚለኩት ከእግዚአብሔር በሚያገኙአቸው ምላሾች ልክ ነው። ወደ ገበያ ቦታ ይሔዱ እና ስለ መኪናቸው ማቆሚያ ቦታ ይጸልያሉ። ልክ እንደደረሱ ቦታን ካገኙ ልክ ጠንካራ እምነት እንዳላቸው እራሳቸውን ይቆጥራሉ። ማቆሚያ ቦታዎች ሁሉ ግን ከተያዙ; እግዚአብሔር ጸሎታቸውን መስማት እስከሚችል ድረስ የሚያደርስ ጠንካራ እምነት እንደሌላቸው ሊያስቡ ይችላሉ። ስለ እምነት እንዲህ ያለ አይነት አስተሳሰብ በጣም አደገኛ ይሆናል; ምክንያቱም ስለ እግዚአብሔር ሊያምታታ እና በእግዚአብሔር ሉአላዊነት እና ጥበብ ላይ ሊያደናግር ይችላል።

በእርግጥ እውነተኛ እምነት; በዳንኤል ጓደኞች እንደታየው ያለ ከእግዚአብሔር ጋር ባለን የግንኙነት ደረጃ እና ሙሉ በመሉ በእርሱ ላይ ባለ መተማመን ይለካል። እውነተኛ እምነት የእግዚአብሔር ፈቃድ ወደ እኛ መሻት እንዲያዘነብል አይሻም; ይልቅ የእኛን መሻት ለእርሱ ፈቃድ አሳልፎ ይሰጣል። እንደተመለከትነው ሶስቱ ዕብራውያን ንጉሱን ሲጋፈጡ እና ለእግዚአብሔር ባላቸው ታማኝነት ጸንተው ሲቆሙ ; እግዚአብሔር ለእነርሱ ስላስቀመጠው ነገር በእርግጠኝነት የሚያውቁት   			      ነገር አልነበረም። ተከትሎ ከሚመጣው ነገር ይልቅ ትክክለኛውን ነገር ለማድረግ ወሰኑ። ይህ እንግዲህ የበሰለ እምነት ባህሪ ነው። ስለምንፈልገው ነገር ለጌታ ስንጸልይ እውነተኛ እምነትን እናሳያለን ነገር ግን ምን እና ለምን እንደሆነ ባልገባን ሰዓትም ጭምር እንኳ ለእኛ መልካም የሚሆውን እንደሚያደርግ እንታመነው።

`እምነትን በዕለት ተዕለት መለማመድ የሚያስችሉን ; ‹በትንንሽ ነገሮችም› እምነታችን እንዲያድግ በማስቻል የሚረዱን እና ለትልልቅ ተግዳሮቶች የሚያዘጋጁን መንገዶች ምን ምን ናቸው? ለምንድን ነው; በብዙ መንገዶች በ ‹ትንንሽ ነገሮች › ላይ ያሉ ፈተናዎች በጣም አስፈላጊዎች የሚሆኑት?`