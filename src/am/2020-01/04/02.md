---
title:  የወርቁ ምስል
date:  19/01/2020
---

`ዳንኤል 3:17 ያንብቡ። ይህንን ምስል ለመስራት ንጉሱን ያነሳሳው ምንድን ነው?`

በህልሙ እና በምስሉ ግንባታ መካከል ወደ ሃያ አመት ያህል አልፏል። ሆኖም ግን ንጉሱ ህልሙን እና ባቢሎን ወድቃ በሌሎች ሃያላት እንደምትተካ መቼም ሊረሳው አልቻለም። የምስሉ የወርቅ እራስ መሆኑ ብቻ አላስደሰተውም; ንጉሱ በምስሉ ሁለንተና መመሰልን እና በዘመናት ታሪክ ውስጥ ሁሉ ብቻውን የመጽናትን መልዕክት ለማድረስ ፈልጓል።

ይህ አይነት የኩራት አስተሳሰብ የባቢሎን ግንብ ገንቢዎችን ያስታውሳል; በትዕቢታቸው; እግዚአብሔር እራሱን መፈታተን ሞከሩ። የናቡከደነጾር ትዕቢትም ከዚህ የሚያንስ አይደለም። እንደ ባቢሎን ንጉስነቱ በርካታ ነገሮችን ፈጽሟል; መንግስቱ ያልፋል ከሚለው ሐሳብ ጋር መኖር አልቻለም። ስለዚህ ለእራሱ ደስታ ባደረገው ጥረት; ሐይሉን ለማነቃቃት እና በዚያውም ደግሞ ለእርሱ ሐሳብ ታማኞች የሚሆኑትን ለማጥናት ምስልን አሰራ። ምንም እንኳን ምስሉ ንጉሱን ወይም አማልክትን ይወክል በግልጽ አይታወቅም። በጥንት ጊዜ ፖለቲካን እና ሐይማኖትን የሚለየው መስመር ; በጣም ግልጽ እንዳይደለ መርሳት የለብንም።

ከእውነተኛ አምላክ ጋር እንዲተባበር ለናቡከደነጾር ሁለት እድሎች እንደነበሩት እንዲሁ ልናስታውስ ይገባል። አንደኛ; ወጣት ዕብራውያኑን በፈተናቸው ጊዜ ከባቢሎናውያኑ አስር ጊዜ እጥፍ በልጠው ተገኝተዋል። ከዚያም ሁሉም በባቢሎን የሚገኙ ጠቢባን ለንጉሱ ማድረግ ያልቻሉትን; ዳንኤል የንጉሱን ሐሳቦች ; ሕልሙን እና ትርጓሜውን ነግሮታል። በመጨረሻም የእነ ዳንኤል አምላክ የበላይነትን ተገንዝቧል። ነገር ግን አስገራሚ በሆነ መልኩ እነዚያ ስነ-መለኮታዊ ትምህርቶች ናቡከደነጾርን ወደ ጣኦት አምልኮው እንዳይመለስ ሊከልሉት አልቻሉም።

ለምን? ሊሆን የሚችለው ትዕቢቱ/ኩራቱ ነው። ሐጢያተኛ የሰብአዊ ዘሮች ቁሳዊ እና       የዕውቀት ክዋኔአቸው ባዶ እና ጠፊ እንደሆኑ መገንዘብን እንቢ ይላሉ። ምን አልባት እኛም ከሚገባው በላይ ትኩረትን ለስኬቶቻችን ስንሰጥ; በዘለአለማዊነት አንጻር ምን ያህል ትርጉም አልባ መሆናቸውን ስንረሳ እንደ ትንንሽ ‹ናቦከደነጾሮች› እንሆናለን።

`በአሳች ሁኔታም እንኳ ልክ ናቡከደነጾር እንደገባበት ባለ ተመሳሳይ ወጥመድ ; ላለመውደቅ እንዴት መማር እንችላለን?`