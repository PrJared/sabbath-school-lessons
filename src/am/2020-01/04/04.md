---
title:  የእሳቱ ፈተና
date:  21/01/2020
---

በንጉሱ የተጣለባቸው የምስሉ አምልኮ; ለሶስቱ ዕብራውያን በቀደመው አመታቶቻቸው የተለማመዱት በእየሩሳሌም የነበረው አምልኮ ተመሳሳይ/ ግልባጭ ነበረ። ምንም እንኳን የመንግስት የስራ ሃላፊዎች እና የንጉሱ መሳፍንት ቢሆኑም; ለአምላካቸው ያላቸው ታማኝነት ለሰብአዊያን ያላቸውን ታማኝነት ገደብ እንዲኖረው አድርጎ ነበር። እንደ ታማኝ አስተዳዳሪ በእርግጠኝነት ንጉሱን ለማገለገል ፈቃደኛ ናቸው; ቢሆንም ግን ስርዓቱን ሊቀላቀሉ አልፈቀዱም።

`ዘጸአት 20:3-6 እና ዘዳግም 6:4 ያንብቡ። ጥቅሶች የእነዚህ ሰዎች አቋም ላይ በእርግጠኝነት ተጽዕኖ ያደረጉት በምንድን ነው?`

በንጉሱ የተሰጠውን መመሪያ ተከትሎ ሁሉም ሰዎች የሙዚቃውን ድምጽ በሰሙ       ጊዜ ለወርቁ ምስል ወደቁና ሰገዱ። ሲድራቅ; ሚሳቅ እና አብደናጎ ብቻ ነበሩ ንጉሱን ያልታዘዙ። ወዲያውኑ የተወሰኑ ባቢሎናውያን ጉዳዩን በንጉሱ ዘንድ አቀረቡ። ከሳሾቹ ንጉሱን እንዲህ በማለት አበሳጩት:1) በባቢሎን አውራጃዎች ላይ ንጉሱ እራሱ ነው እነዚህን ያስቀመጣቸው። 2) አይሁዳውያኑ የንጉሱ አማልክትን አያገለግሉም። 3) ንጉሱ ያቆመውን የወርቅ ምስል አያመልኩም(ዳንኤል 3:12)። ነገር ግን ከንዴቱ ይልቅ መጀመሪያ ሁለተኛ እድል ሰጣቸው። እነዚህ ሰዎች አካሔዳቸውን እንዲመረምሩ እና ምስሉን እንዲያመልኩ ንጉሱ አጠቃላይ ሂደቱ እንዲደገም ፈቃደኛ ሆነ። እምቢ ካሉ ወደ እቶኑ እሳት ይጣላሉ። እናም ጥሪውን ሲያጠናቅቅ በጣም ከፍተኛ በሆነ ትዕቢት ነበር ‹‹ ከእጄስ የሚያድናችሁ አምላክ ማን ነው? ብሎ ተናገራቸው።››(ዳንኤል 3:15)።

`በመንፈሳዊ ጽናት ታድለው ለንጉሱ እንዲህ ሲሉ ምላሽ ሰጡ ‹‹ የምናመልከው አምላካችን ከሚነድደው ከእሳቱ እቶን ያድነን ዘንድ ይችላል ከእጅህም ያድነናል፥ ንጉሥ ሆይ! ነገር ግን፥ ንጉሥ ሆይ፥ እርሱ ባያድነን፥ አማልክትህን እንዳናመልክ ላቆምኸውም ለወርቁ ምስል እንዳንሰግድለት እወቅ አሉት። ›› (ዳንኤል 3:17;18)። አምለካቸው ነጻ ማውጣት እንደሚችል ቢያውቁም; እንደሚያድናቸው ግን እርገጠኛ አይደሉም። በሕይወታቸው ሊቃጠሉ እንደሚችሉ ቢያውቁም; የንጉሱን ትዕዛዝ ለመቀበል እምቢ አሉ። እንደዚህ አይነት እምነት የት ነው የምናገኘው?`