---
title:  አራተኛው ሰው
date:  22/01/2020
---

`ዳንኤል 3:19-27ን ያንብቡ። ምንድን ነው የሆነው? በእሳቱ ውስጥ የነበረው ሰው ማነው?`

ሶስቱን ዕብራውያን ወደ እሳቱ ካስጣለ በኋላ; ናቡከደናጾር በእሳቱ ውስጥ አራተኛን ሰው በማየቱ ግራ ተጋባ። የሚያውቀውን ያህል አራተኛውን ሰው ልክ ‹‹የእግዚአብሔር ልጅ ›› እንደሆነ ለየው (ዳንኤል 3:25)።   			      ንጉሱ ከዚያ ሌላ ምንም አላለም; ነገር ግን ያ አራተኛ ሰው ማን እንደሆነ እናውቃለን። ከሰዶም እና ገሞራ በፊት ለአብርሐም ተገልጦለታል; ከያዕቆብ ጋር በያቦቅ ወንዝ ዳር ታግሏል; እንዲሁ በሚቃጠለው ቁጥቋጦ ውስጥ ለሙሴ ተገልጧል። ስጋ ከመልበሱ በፊት የነበረው ; እግዚአብሔር ከሰዎች ልጆች መከራ ጋር አብሮ እንዳለ ለማሳየት የመጣው ኢየሱስ ክርስቶስ ነው።

ኤለን ጂ ኋይት ‹‹ እግዚአብሔር የእርሱ የሆኑትን አይረሳም; የእርሱ ምስክሮች ወደ እቶን እሳቱ ሲጣሉ ; አዳኙ እራሱን ለእነርሱ በግል ገለጠ; እናም በእሳቱ መካከል አብረው ተመላለሱ። የሙቀት እና የቅዝቃዜ ጌታ ባለበት; እሳቱ የማቃጠል አቅሙን አጣ ››(ፕሮፌትስ ኤንድ ኪንግስ; ገጽ 508;509) ትላለች። በኢሳያስ ጌታ እንደተናገረው ‹‹ በውኃ ውስጥ ባለፍህ ጊዜ ከአንተ ጋር እሆናለሁ፥ በወንዞችም ውስጥ ባለፍህ ጊዜ አያሰጥሙህም በእሳትም ውስጥ በሄድህ ጊዜ አትቃጠልም፥ ነበልባሉም አይፈጅህም።››(ኢሳያስ 43:2)።

ምንም እንኳን እንደዚህ አይነት ታሪኮችን ብንወድም; ስለ እምነታቸው ከመገደል ነጻ ስላልወጡ ሌሎች ጥያቄን ማስነሳቱ አይቀርም። እነዚያ ሰዎች በእርግጠኝነት የኢሳያስን እና የዘካሪያስን ልምምድ; በማያምኑ ነገስታት ለሞት የተሰጡትን; ያውቃሉ። ሁሉም በሚገርም ታሪክ; በእኛም ዘመን ; ታማኝ ክርስቲያኖች በጨረሻቸው በመጥፎ ስቃይ ውስጥ በጽናት አልፈዋል። ቢያንስ በዚህ ; በተአምራዊ ነጻ መውጣት ሳይሆን ነገር ግን በሚያም አሟሟት አልፈዋል። በዚህ ግን አማኞች ተአምራዊ ነጻ መውጣት አገኙ; እንደምናውቀው እንደዚህ አይነት ነገር በብዛት አይሆንም።

`በሌላ ጎን ደግሞ እነርሱ በዚህ ካጋጠማቸው ፍርድ ውጭ ሁሉም የእግዚአብሔር ታማኞች የሚያገኙት ተአምራዊ ነጻ መውጣት ምንድን ነው? (1ኛ ቆሮንቶስ 15:12-26ን ይመልከቱ)`