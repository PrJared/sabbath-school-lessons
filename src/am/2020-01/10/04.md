---
title:  የምልጃ ዋጋ
date:  03/03/2020
---

`ዳንኤል 9:5-13ን ያንብቡ። ዳንኤል እኛ በድለናል እያለ ደጋግሞ መናገሩ; ከዚያም ደግም እንደዚህ አይነት መቅሰፍትን በሕዝቡ ላይ ባመጣው ሐጢያት ውስጥ እራሱን የማካተቱ ትርጉም ምንድን ነው?`

የዳንኤል ጸሎት በመጽሐፍ ቅዱስ ውስጥ ካሉ ትርጉም ካላቸው የምልጃ ጸሎቶች መካከል አንዱ ነው። እንደዚህ አይነት ጸሎት የእግዚአብሔርን ልብ ይነካል; ኩነኔን ያስቀር እና ከዚያ ይልቀ ከጠላት ነጻ ያወጣል። እግዚአብሔር የአይሁድን ሕዝብ ሊያጠፋ ሲል የሙሴ ምልጃ እጁን አስቀረው( ዘጸአት 32:7-14; ዘኁልቁ 14:1025)። ክፉ ድርቅ ምድሪቱን ሊውጥ ሲል እግዚአብሔር የኤልያስን ጸሎት መለሰ እና ዝናብን በወንዞች አመጣ። ለቤተሰብ አባላት; ለወዳጆቻችን ; እና ለሌሎች ሰዎች ወይም ሁኔታዎች ሰንጸልይ; እግዚአብሔር ጸሎታችንን ይሰማና ጣልቃ ይገባል። አንዳንድ ጊዜ ጸሎት እንዲመለስ እረዥም ጊዜን ሊወስድ ይችላል; ነገር ግን ታምነን ልናርፍ እንችላለን እግዚአብሔር ልጆቹ የሚያስፈልጋቸውን በፍጹም አይረሳም (ያዕቆብ 5:16)።

በዚህ ጉዳይ; ዳንኤል በእግዚአብሔር እና በሕዝቡ መካከል የማማለድ ሚናውን ተጫወተ። በእርሱ የመጽሐፍ ጥናት ነብዩ ሕዝቡ የእግዚአብሔርን ትእዛዝ በተላለፉ ጊዜ እና የእግዚአብሔርን ማስጠንቀቂያ አልሰማም ባሉ ጊዜ ምን ያህል ሐጢያተኛ እንደሆኑ ተረዳ። ስለዚህ ተስፋ የሚያስቆርጡ መንፈሳዊ ሁኔታቸውን አይቶ ዳንኤል ለፈውስ እና ለይቅርታ ጸለየ። በተወሰነ መልኩ ዳንኤል አማላጃችንን ክርስቶስን አሳይቷል(ዮሐንስ 17)። ቢሆንም ግን ወሳኝ የሆነ ልዩነት አለ; ክርስቶስ ‹‹ያለ ሐጢያት›› (ዕብራውያን 4:15) ነበር ስለዚህ ስለ ራሱ ሐጢያት ይቅርታን መጠየቅ አያስፈልገውም ወይም ለግል ይቅርታ መስዋዕት ማቅረብ አያስፈልገውም(ዕብራውያን 7:26;27) ነገር ግን እራሱን ከሐጢያተኞች ጋር በተለየ ሁኔታ ለይቷል; ‹‹ እኛ በእርሱ ሆነን የእግዚአብሔር ጽድቅ እንሆን ዘንድ ኃጢአት ያላወቀውን እርሱን ስለ እኛ ኃጢአት አደረገው። ›› (2ኛ ቆሮንቶስ 5:21)።

`‹‹የሰውን ነፍስ ለማዳን ወይም እንደ መልካም ስራ፤ በሰው ውስጥ ያለ መልካም ; ቅዱስ ; ጨዋ እና ፍቅር የሆነ ነገር ሁሉ አንድ ላይ ቢሰበሰብ እና ጉዳዩ ወደ እግዚአብሔር መላዕክት ቢቀርብ ; እንደ ክህደት ተቆጥሮ የቀረበው ሐሳብ ውድቅ ይሆናል ›› ( ኤልን ጂ ኋይት; ኤዝ እና ወርክ; ገጽ 24)። እነዚህ ቃላት በእኛ ፋንታ አማላጅ እንደሚያስፈልገን የሚያስተምሩን ምንድን ነው?`