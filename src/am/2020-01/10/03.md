---
title:  ለጸጋ የቀረበ ተማጽኖ
date:  02/03/2020
---

`ዳንኤል 9:3-19ን ያንብቡ። በምን መሰረት ላይ ነው ዳንኤል ልመናውን ለምህረት ያደረገው?`

በዚህ ጸሎት ውስጥ የተወሰኑ ነጥቦችን ልንጨብጥ ይገባል። አንደኛ ነጥብ; በዳንኤል ጸሎት ውስጥ የትም ቦታ በአይሁድ ሕዝብ ላይ ስለደረሰው አስከፊ ነገር ምንም አይነት ማብራሪያ ሲጠይቅ አናይም። በእርግጥ የጸሎቱ አብዛኛውን ክፍል የሚይዘው ዳንኤል እራሱ ምክንያቶቹን ሲቆጥር ነው። ‹‹ በባሪያዎቹም በነቢያት እጅ በፊታችን ባኖረው በሕጉ እንሄድ ዘንድ የአምላካችንን የእግዚአብሔርን ቃል ምንም እንኳ ባንሰማ፥›› (ዳንኤል 9:10) ። ለመጨረሻ ጊዜ ዳንኤልን ትተነው የመጣነው በዳንኤል 8 መጨረሻ ላይ የሆነን ነገር ማስተዋል ፈልጎ እንደ ነበር ነው; የ2300 ማታ እና ጠዋት ራዕይን እንዳላስተዋለ ሲናገር (ዳንኤል 8:27) ነበር።

ሁለተኛ ነጥብ ; ጸሎቱ ስለ እግዚአብሔር ጸጋ ተማጽኖ ነው; ምንም እንኳን ሐጢያትን ቢያደርጉ እና ክፉ ቢያደርጉ ስለ እግዚአብሔር ፈቃድ ሕዝቡን ይቅር እንዲል ነበር። በአንድ በኩል ሐይለኛ ወንጌልን እናያለን ; የእራሳቸው የሆነ መልካም ስራ የሌላቸው ; ሆኖም የማይገባቸውን ጸጋ ይሻሉ ያላገኙትን ይቅርታንም ይጠይቃሉ። እያንዳንዳችን ; በግለሰብ ደረጃ በእግዚአብሔር ፊት ያለንበትን የሚያሳይ ምሳሌ አይደለምን?

`ዳንኤል 9:18;19ን ያንብቡ። ጸሎቱ እንዲመለስ ሌላ ምን አይነት ምክንያት ነው ዳንኤል የሰጠው?`

ሌላው የዳንኤል ጸሎት ገጽታ መጥቀስ የሚፈለገው ; ለተከበረው የእግዚአብሔር ስም ተማጽኖ ነው። ያም ጸሎቱ ለዳንኤል የግል እና ለሕዝቡ ምቾት አልነበረም ነገር ግን ለእራሱ ለእግዚአብሔር ነበር(ዳንኤል 9:17-19)። በሌላ አነጋገር ልመናው ሊሰጠው ይገባል ምክንያቱም የእግዚአብሔር ስም ይከበራልና።

`2ኛ ነገስተ 19:15-19ን ያንብቡ። በምን መንገዶች ነው የሕዝቅኤል ጸሎት ከዳንኤል ጸሎት ጋራ የሚመሳሰለው? ማቴዎስ 6:16 የእግዚአብሐሔርን ስም እንዴት ማክበር እንደምንችል ምንድን ነው የሚለው?`