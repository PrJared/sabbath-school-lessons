---
title:  ትንቢታዊው የጊዜ መቁጠሪያ
date:  05/03/2020
---

በ2300 ማታና እና ጠዋት ራዕይ ነብዩ በጣም ተገርሟል ምክንያቱም ሊያስተውለው አልቻለም (ዳንኤል 8:27)። ከአስር አመት በኋላ ራዕዩን ያስተውል ዘንድ መልአኩ ገብርኤል (ዳንኤል 9:23 ) መጣ። ይሄ ኋላ የመጣ ራዕይ የጎደለውን መረጃ ሰጠ; እናም የመሲህን ስራ በሰባኛው ሳምንት ፍጻሜ ላይ እንደሚደርስ ገለጸ። እናም አንድ አመት - አንድ ቀን መርህ እና የኩነቶቹ አካሔድ እንደተተነበየው ሰባ ሳምንታት 490 አመታት እንደሆኑ ይስተዋላል። እናም የዚህ ጊዜ መጀመሪያ የኢየሩሳሌም እንደገና መታደስ አዋጅ ከወጣበት ጊዜ ጀምሮ ነው(ዳንኤል 9:25)።

ይህ ትእዛዝ የታወጀው በንጉስ አርጤክስስ በ 457ቅ.ዓ ነው። በዕዝራ መሪነት እየሩሳሌም መልሰው እንዲገቡ እና እንዲገነቡ አይሁዶችን ፈቅዶላቸዋል (ዕዝራ 7)። እንደ መጽሐፍ ቅዱስ ሰባው ሳምንት ‹‹ተወስኗል›› ወይም ‹‹ተቆርጧል›› ። ይህ የሚጠቁመው 490ዓመታት ከትልቁ ጊዜ ላይ የተቆረጠ እንደሆነ ነው። ያም ማለት በዳንኤል 8 ከተጠቀሰው የ 2300 አመታት ላይ ማለት ነው። ከዚህም ተከትሎ 2300 አመታት እና 490 አመታት ተመሳሳይ መነሻ አላቸው ; ያም 457ቅ.ዓ ላይ ማለት ነው። የሰባው ሳምንታት ትንቢት በሶስት ክፍሎች ይከፈላል; ሰባት ሳምንት; ስልሳ ሁለት ሳምንት እና ሰባኛው ሳምንት ናቸው።

ሰባቱ ሳምንታት(49አመታት) ምን አልባት ሊወክል የሚችለው እየሩሳሌም እንደገና ልትታደስ ያለችበትን ሰዓት ነው። ከእነዚህ ሰባት ሳምንታት በኋላ; ስልሳ ሁለቱ ሳምንታት (434አመታት) ወደ ‹‹መሲሁ አለቃ ›› (ዳንኤል 9:25 ) ይመሩናል።       ከአርጤክስስ አዋጅ በኋላ ከመጡት ከእነዚያ 434አመታት በ27ዓ.ም መሲሁ ኢየሱስ ተጠመቀ እናም በመንፈስ ቅዱስ ለመምጣቱ አገልግሎት ተቀባ። በሰባኛው አመት ሌላ በጣም አንገብጋቢ ኩነት ተከናወነ። (1) ‹‹መሢሕ ይገደላል ›› (ዳንኤል 9:26); ይህ የሚያመላክተው የክርስቶስን ሞት ነው። (2) መሲሁ ‹‹ ከብዙ ሰዎች ጋር ጽኑ ቃል ኪዳን ለአንድ ሱባዔ ያደርጋል›› (ዳንኤል 9:27) ይህ ለአይሁድ ሕዝብ ልዩ የኢየሱስ እና የሐዋሪያው ጳውሎስ አገልግሎት ነው። ይህ በመጨረሻው ሳምንት ተከናውኗል ከ 27ዓ.ም እስከ 34ዓ.ም ። (3) ‹‹በሱባዔውም እኵሌታ መሥዋዕቱንና ቍርባኑን ያስቀራል ››(ዳንኤል 9:27)።

ከጥምቀቱ ሶስት አመት ተኩል (በሳምንቱ መካከል ማለት ነው) እራሱን በአዲሱ ኪዳን ፍጹም መስዋዕት በማድረግ እና በማቅረብ ኢየሱስ የመስዋዕት ስርዓቱን ወደ ፍጻሜ አመጣ; ስለዚህም የእንስሳትን መስዋዕት አስፈላጊነትን አስወገደ። እስጢፋኖስ በተወገረ እና ወንጌል አይሁድን ብቻ ሳይሆን አሕዛብንም መድረስ በጀመረበት ጊዜ የሰባው ሳምንት የመጨረሻው ሳምንት ትንቢት በ34ዓ.ም አለቀ;።

`ዳንኤል 9:24-27ን ያንብቡ። በታላቁ ተስፋ እና በመሲሁ የተስፋ ቃል መካከልም እንኳን ስለ አመጽ; ጦርነት ;ሐዘን እናነባለን። በሕይወት ስጋትስ መካከልም እንኳን ተስፋ አሁንም እንዳለ እርግጠኛ እንድንሆን የሚረዳን እንዴት ነው?`