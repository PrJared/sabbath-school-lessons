---
title:  የመሲሁ ስራ
date:  04/03/2020
---

የዳንኤል የምልጃ ጸሎት ሁለት ዋና ዋና ጉዳዮችን ያነሳል፤ የሕዝቡን ሐጢያት እና የእየሩሳሌምን ባዶነት። ስለዚህ የእግዚአብሔር ምላሽ ለእነዚህ ሁለት ልመናዎች መፍትሔ ይሰጣል። በመሲሁ ስራ ሕዝቡ ይዋጃል እንዲሁም ቤተ መቅደሱ ይቀባል/ ይነጻል። ሁለቱ ልመናዎች ከዳንኤል የታሪክ እውቀት አድማስ በበለጠ መንገድ ተመልሰዋል። የመሲሁ ስራ መላውን የሰብአዊ ዘር ይጠቅማል።

`ዳንኤል 9:21-27ን ያንብቡ። በ70 ሳምንት ውስጥ ምን ሥራ ነው የሚሰራው? ለምንድን ነው ኢየሱስ ብቻ ሊፈጽመው የሚችለው?`

1. ‹‹አመጽን ይጨርስ ›› የእብራይስጡ ቃል ለ‹‹አመጽ›› (ፐሻ) እያወቁ የሚሆን ሕገን መጣስ; ዝቅተኛው በበላዩ ላይ (ለምሳሌ ምሳሌ 28:24 ) የሚል ሐሳብን ይይዛል። ይህ ቃል እንዲሁ እግዚአብሔር ከሰብአዊያን ጋር በተከራከበትም ጊዜ ተጠቅሷል (ሕዝቅኤለ 2:3)። ሆኖም ግን በኢየሱስ ደም በእግዚአብሔር ላይ ያለ አመጽ ተደምስሷል እና ሰብአዊ ዘሮች ከቀራኒዮ የሚፈሰውን መልካምን ስራ ታድለዋል።
2. ‹‹ሐጢያትን ይፈጽም›› ግሱ ‹‹ለማተም ›› የሚል ትርጉምን ይዟል እናም ሐጢያት ይቅር ይባላል። ከውድቀት ጀምሮ የወደቀው ሰው በእግዚአብሔር ልኬት መኖር አልቻለም; ነገር ግን መሲሁ ለወድቀታችን መፍትሔን ያበጅለታል።
3. ‹‹በደልን ያስተሰርይ›› ጳውሎስ እንዳለው ‹‹እግዚአብሔር ሙላቱ ሁሉ በእርሱ እንዲኖር፥ በእርሱም በኩል በመስቀሉ ደም ሰላም አድርጎ በምድር ወይም በሰማያት ያሉትን ሁሉ ለራሱ እንዲያስታርቅ ፈቅዶአልና። ›› (ቆላስያስ 1:19; 20)። በዚህም እንዲሁ ይህንን እውነታ ሊያመጣ የሚችል; ኢየሱስ ብቻ ነው ።
4. ‹‹የዘለአለምን ጽድቅ ያገባ ›› ክርስቶስ በመስቀል የእኛን ቦታ ወሰደ ከእግዚአብሔር ጋር ‹‹ትክክል መሆንን ›› በእኛ ላይ አኖረ። ይህንን ከእግዚአብሔር የሚመጣውን ጽድቅ መቀበል የምንችለው በእምነት ብቻ ነው ።
5. ‹‹ራዕይንና ትንቢትን ያትም ›› ክርስቶስ በመስዋዕት እራሱን ሲሰጥ; ወደ እርሱ ያመላክቱ የነበሩ የብሉይ ኪዳን ትንቢቶች የእርሱ የስርየት ስራ እንደተፈጸመ በመገንዘብ ተዘጉ።
6. ‹‹ቅዱሰ ቅዱሳኑን ይቀባ ዘንድ›› ቅዱሰ ቅዱሳን ተብሎ እዚህ ላይ የተጠቀሰው ሰው /ግለሰብ ሳይሆን ስፍራ ነው። ስለዚህ ይህ አነጋገር የሚያመላክተው በሰማያዊው ስፍራ የክርስቶስን የማማለድ አገልግሎት መጀመሩን ነው ( ዕብራውያን 8:1)።