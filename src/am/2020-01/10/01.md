---
title:  ከኑዛዜ ወደ መጽናናት
date:  29/02/2020
---

### ለዚህ ሳምንት ጥናት የሚከተሉትን ጥቅሶች ያንብቡ
ዳንኤል 9; ኤርሚያስ 25:11; 29:10; 2ኛ ነገስት 19:15-19; ማቴዎስ 5:16; ያዕቆብ 5:16

> <p>የሣምንቱ ጥናት መሪ ጥቅስ</p>
> ‹‹አቤቱ፥ ስማ አቤቱ፥ ይቅር በል አቤቱ፥ አድምጥና አድርግ አምላኬ ሆይ፥ ስምህ በከተማህና በሕዝብህ ላይ ተጠርቶአልና ስለ ራስህ አትዘግይ። ›› ( ዳንኤል 9:19)

ዳንኤል 9 በመጽሐፍ ቅዱስ ውስጥ ካሉ ታላላቅ ጸሎቶች መካከል አንዱን ይዟል። በሕይወቱ ወሳኝ በሆኑ ጊዜአት በፊቱ የተጋረጡ ተግዳሮቶችን ለመወጣት ዳንኤል የጸሎት ጊዜን ይወስዳል። በአረመኔያዊው ንጉስ ሚስጢራዊ ህልም ምክንያት ዳንኤል እና ጓደኞቹ ሊገደሉ በነበረበት ሰዓት; ነብዩ ወደ እግዚአብሔር በጸሎት ቀረበ(ዳንኤል 2)። እንዲሁ ለንጉሱ ብቻ እንጂ ለየትኛውም አምላክ ልመና ማቅረብ የሚከለክል አዋጅ በወጣበትም ጊዜ ዳንኤል ፊቱን ወደ እየሩሳሌም አድርጎ በየቀኑ መጸለዩን ቀጥሏል(ዳንኤል 6)። ስለዚህ በዳንኤል 9 ላይ ያለውን ጸሎቱን ስንወስድ የ2300 ማታ እና ጠዋት የዳንኤል 8 ትንቢት በሐይል ተጽዕኖ አንዳደረገበት እናስታውስ።

ምንም እንኳን አጠቃላይ ሁኔታው ቢብራራም ; ዳንኤል ግን በሁለቱ ሰማያዊ አካላት ቃለ ምልልስ ላይ የቀረበው የጊዜ ዘመንን አልተረዳም ነበር። ‹‹ እስከ ሁለት ሺህ ሦስት መቶ ማታና ጥዋት ድረስ ነው ከዚያም በኋላ መቅደሱ ይነጻል አለኝ።›› (ዳንኤል 8:14)። በዳንኤል 9 ላይ ተጨማሪ ብርሃን ለነብዩ የተሰጠው አሁን ነው ; በጸሎት የተመለሰው በዚህ ጊዜ ነበር ።

የዚህን ሳምንት ትምህርት ለየካቲት 28 ሰንበት በማጥናት ይዘጋጁ።