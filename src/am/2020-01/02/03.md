---
title:  እምነት በጫና ስር
date:  06/01/2020
---

`ዳንኤል ምዕራፍ 1ን ያንብቡ። በእነዚያ ወጣቶች ላይ ይጋፈጡት ዘንድ ምን አይነት ጫና ነበር የተጣለባቸው?`

ባቢሎን በደረሱ ጊዜ እነዚያ አራት ወጣቶች በእምነታቸው በጣም ጠንከር ያለ ተግዳሮት ገጠማቸው። ንጉሱን ያገለግሉ ዘንድ ልዩ በሆነ ስልጠና ውስጥ እንዲያልፉ ተመለመሉ። የጥንት ነገስታት ከምርኮኞቻቸው መካካል ምርጥ የሆኑት በቤተመንግስታቸው ያገለግሉ ዘንድ ይመለምሉ ነበር; እናም በዚያ ታማኝነታቸውን ለንጉሱ እና በምርኮ ለያዛቸው መንግስት እንዲያደርጉ ይደረጋል። በእርግጥም ሁሉም ሒደት ለውጥ የሚያመጣ ተጽዕኖ እንዲያደርግ እና የንጽረተ-ዓለም ለውጥ ውጤትን እንዲያመጣ የሚታሰብ ነው። ከዚሁ ሂደት ጋር ተያይዞ እነዚያ የዕብራውያን ምርኮኞች ስማቸው ተቀየረ።

አዲሱ ስም የሚያመላክተው የባለቤትነትን እና የመዳረሻን ለውጥ ነው። እናም ስማቸውን በመቀየር ባቢሎናውያን በእነርሱ ላይ ባለስልጣንነታቸውን ለማረጋገጥ እና የባቢሎናውያንን እሴቶች እና ባህልን እንዲያሰርጹ ለማስገደድ ነበር። ወደ የእስራኤል አምላክ የሚያመላተው የቀደመው ስማቸው ተቀይሮ በባዕድ ሐገር ያለውን አምላክ ወደ ሚያከብር ስም ተቀየረ።

በተጨማሪ ንጉሱ እነዚህ ወጣቶች ከእርሱ ማዕድ ይመገቡ ዘንድም ወሰነ። በጥንት ጊዜ የንጉሱን ምግብ መመገብ ጠለቅ ያለ ትርጉም ነበረው። ከንጉሱ ጋር የማይነጣጠል የሕብረት እና በእርሱ የመታመን ትርጓሜ አለው። በተለምዶ ምግቡ ለመንግስቱ አምላክ ወይም አማልዕክት ስለሚሰጥ ከዚያ መመገብ የጠለቀ ሐይማኖታዊ ትርጓሜም አለው። በግልጽ የሚያመላክተውም በንጉሱ የአምልኮ ስርዓት ውስጥ የመሳተፍ እና የመቀበል ትርጓሜን ነው።

ስለዚህ ዳንኤል እና ወዳጆቹ ፈታኝ በሆነ ተግዳሮት ውስጥ እራሳቸውን አገኙ። ለእነርሱ ለእግዚአብሔር ታማኝ መሆን እና ሊሰባብር በሚችል የንጉስ ስርዓት ውስጥ መኖር; ከተአምራት የሚተናናስ ጉዳይ አልነበርም። ከዚህ ሌላ የተወሳሰበው ነገር የባቢሎን ከተማ እራሷ የሰብዓዊ ዘር የደረሰበትን ደረጃ ለመግለጽ የተቀመጠች ከተማ ናት። የስነ-ሕንጻ ውበቷ እና ቤተ-መቅደሷ; ተንጠልጣዩ የአትክልት ስፍራዋ እና በከተማዋ መሃከል አቋርጦ የሚያልፈው የኤፍራጠስ ወንዝ ከዚህ የተሻለ ምስል/ ውበት እና ክብር የትም እንደሌለ የሚያሳይ ነበር። ስለዚህ ዳንኤል እና ጓደኞቹ እድገት; የዚህን ስርዓት ጥቅም እና ብልጽግናን የመካፈል እድል ነበር የተሰጣቸው። የዕብራውያን ምርኮኛ መሆናቸውን ማቆም እና ንጉሳዊ ሰራተኞች መሆን ይችላሉ። መርሖቻቸውን ለድርድር በማቅረብ ወደ ክብር የሚወስደውን ቀላሉን መንገድ ይወስዱ ይሆን?

`እነዚህ ወጣቶች እምነታቸውን ለድርድር ማቅረብ የሚያስችል ምክንያትን በምን አይነት መንገድ ሊያቀርቡ ይችሉ ነበር? አሁን ላይ በምን አይነት ተመሳሳይ; አሳች ተግዳሮት መንገድ እርስዎ እየተጋፈጡ ይሆን?`