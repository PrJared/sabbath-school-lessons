---
title:  የእግዚአብሔር ሉአላዊነት
date:  05/01/2020
---

የመጀመሪያው የዳንኤል መጽሐፍ ምልከታ የሚጀምረው በሚያስተክዝ የሽንፈት ማሳሰቢያ ነው። ይሁዳ በናቡከደነጾር ስር ወደቀ እናም የቤተመቅደሱ መጠጫዎችም በምርኮ ከእየሩሳሌም ወደ ሰናዖር ምድር ተወሰዱ። ሰናዖር የሚለው ቃል በመጽሐፍ ቅዱስ የተገለጸው በ ዘፍጥረት 11:2 ላይ የባቢሎን ግንብ የተገነባበት ቦታ እንደሆነ ነው። ሰናዖር የሚለው ቃል እንደ መጥፎ ገድ ምልክት ነው; የሚያነሳውም ከእግዚአብሔር ጋር ግልጽ ግድድሮሽ የተደረገበት ፕሮጀክት የተመሰረተበትን ነው ምንም እንኳን የባቢሎንን ግንብ ገንቢዎች ወደ ሰማይ መድረስ ባይችሉም ከዚህ ላይ ሲታይ ግን ናቡከደነጾር እና በሰናዖር ያሉት አማልክቶቹ በቃል ኪዳኑ የእስራኤል አምላክ ላይ የበላይነትን ያሳዩበት ነበር።

ነገር ግን የዳንኤል መጽሐፍ መክፈቻ ቃላቶች በግልጽ እንደሚያስቀምጡት የእየሩሳሌም መሸነፍን ጀግንነት ሐያል ለሆነው የባቢሎን ንጉስ አልሰጡም; ይልቅ ይህ የሆነው በእግዚአብሔር ነው ‹‹ጌታም የይሁዳን ንጉሥ ኢዮአቄምን ከእግዚአብሔርም ቤት ዕቃ ከፍሎ በእጁ አሳልፎ ሰጠው›› (ዳንኤል 1:2)። እጅግ ቀድሞ እግዚአብሔር ሕዝቡ እርሱን ቢረሱ እና ቃል ኪዳናኑን ቢያፈርሱ ለባዕድ ሐገር አሳልፎ እንደሚሰጣቸው አስታውቋል።

ስለዚህም ዳንኤል ከባቢሎናውያን ጦር ጀርባ እና ኋላ የሰማይ አምላክ የታሪክን አካሔድ እየመራ መሆኑን አውቋል። ይህ በግልጽ የሚታይ የእግዚአብሔር ሉአላዊነት ነበር እነዚህን ወጣቶች በባቢሎን መንግስት ፈተናና ግፊት አጽንቶ ያቆማቸው;

`ጥንካሬን እና ድፍረትን የሰጣቸው። 2ኛ ነገስት 21:10-16; 2ኛ ነገስት 24:18-20; እና ኤርሚያስ 3:13 ያንብቡ? ለምንድን ነው እግዚአብሔር ይሁዳን እና እየሩሳሌምን በባቢሎን እጅ አሳልፎ የሰጣቸው?`

የ21ኛው ክፍለ ዘመንን ተግዳሮቶች ስንጋፈጥ; በዳንኤል መጽሐፍ ውስጥ በግልጽ የተንጸባረቀውን የእግዚአብሔርን ሐሳብ እንደገና ልንመለከት ይገባል። እንደዚህ መጽሐፍ የምናመልከው አምላክ በሐይሉ የሚቆጣጠረው የታሪክን ኡደት ብቻ ሳይሆን እንዲሁ የራሱ በሆነ ሕዝቡ ሕይወትም ውስጥ በምህረቱ ጣልቃ በመግባት በሚያስፈልጋቸው ጊዜ እርዳታውን ይሰጣቸዋል።

`እንዲሁ ወደ ኋላ   			      እንደምንመለከተው ለዕብራውያኑ ግዞተኞች ያደረገው በመጨረሻው ዘመንም ለራሱ ሕዝብ; በራሳቸው እና በእምነታቸው ላይ ከሚደርስባቸው ጥቃት ሁሉ በላይ; ያደረገዋል። ከውጭ; ከቤተክርስቲያን ውስጥ ; ወይም ከራሳችሁ የባህሪ ጉድለት ጋር በተያያዘ አሁን በእምነታችሁ ምን አይነት ተግዳሮቶችን ተጋፍጣችኋል? ከፊታችሁ ያለ ምንም አይነት ነገር ቢሆን ሊረዳችሁ በሚችለው በእግዚአብሔር ኃይል ስር መታመንን ከዚህ እንዴት መማር ትችላላችሁ?`