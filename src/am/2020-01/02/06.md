---
title:  የመጨረሻ ፈተና
date:  09/01/2020
---

`ዳንኤል 1:17-21ን ያንብቡ። ለአራቱ ሰዎች ስኬት ቁልፉ ምንድን ነው? (ኢዮብ 38:36; ምሳሌ 2:6; ያዕቆብ 1:5 ንም ይመልከቱ)`

ከሶስት አመት ‹‹የባቢሎናውያን ዩኒቨርስቲ›› ስልጠና በኋላ አራቱ ዕብራውያን ለመጨረሻ ፈተና በንጉሱ ፊት ቀረቡ። ከሌሎች ተማሪዎች ይልቅ ጤነኞች ብቻ አልነበሩም በእውቀት እና በጥብብም ልቀዋቸው ነበር። አራቱ ወዲያውኑ ንጉሱን እንዲያገለግሉ ተሸሙ። ይህ ‹‹እውቀት እና ጥበብ›› በብዙ የጣኦት አምልኮ የታጨቀ እንደሚሆን እንደማያጠራጥን ልንረሳው አይገባም። ቢሆንም ግን እሱንም በደንብ ተምረዋል ምንም እንኳን ባያምኑበትም።

ናቡከደነጾር ምን አልባት አራቱ ተማሪዎች ያለፉበት ስልጠና ለእንደዚህ አይነት ውጤት ከቤተ መንግስቱ ማዕድ እና ይሰጥ ከነበረው ጋር የተያያዘ ነው ብሎ አስቦ ይሆናል። ቢሆንም ግን ዳንኤል እና የእርሱ ጓደኞች; የእነሱ የበላይነትን ይዞ መፈጸም ከባቢሎናውያን ስርዓት ጋር የተያያዘ እንዳልሆነ እንደሚያውቁ ከአነጋገሩ በግልጽ አሳይቷል። ሁሉም የመጣው ከእግዚአብሔር ነው። እግዚአብሄር ለሚታመኑት ምን ሊሰራ እንደሚችል የሚያሳይ ምን አይነት ሐይለኛ ምሳሌ ነው። የእግዚአብሔር ልጅነታችንን (ማንነታችንን) ሊያጠፋ የሚሞክርን በጣም ሐይለኛ ሚዲያ; መንግስት እና ሌሎች ድርጅቶች ልንፈራ አይገባም። መታመናችንን በእግዚአብሔር ላይ ካደረግን በአስቸጋሪ ሁኔታዎች ውስጥ እንደሚያጸናን እና ከክፉ ሁሉ እንደሚታደገን እርግጠኖች ልንሆን እንችላለን። በእምነታችን ተግዳሮት ሲመጣ ለእኛ ቁልፉ ትክክለኛውን ምርጫ ማድረግ ነው።

ዳንኤል ምዕራፍ አንድን ተመልከቱ; በጣም አስፈላጊ የሆኑ ትምህርቶችን ተምረናል። (1) እግዚአብሔር ታሪክን ይቆጣጠራል። (2) የባህላችን እና ማህበረሰባችንን አሉታዊ ገጾች መፈተሽ እንድንችል እግዚአብሔር ጥበብን ይሰጣል። (3) እግዚአብሔር በውስጣዊ እምነታቸው እና የኑሮ ዘዬአቸው በእርሱ ላይ የሚታመኑትን ያከብራል። ምዕራፉ ሲያጠቃልል ‹‹ዳንኤልም እስከ ንጉሡ እስከ ቂሮስ መጀመሪያ ዓመት       ተቀመጠ። ››(ዳንኤል 1:21) በማለት ጠቁሞ ነው። የቂሮስ ስም በዚህ ላይ መጠቀሱ ፋይዳ አለው። ነጻ የመውጣትን የተስፋ ብልጭታን ይሰጣል። ቂሮስ ሕዝቡን ይለቅና ወደ እየሩሳሌም ይመለሱ ዘንድ በእግዚአብሔር የተመረጠ ነው።

ምንም እንኳን ምዕራፉ በሽንፈት እና በነጻ መውጣት ቢጀምርም; ሲያጠቃልል ግን በተስፋ ብልጭታ እና ወደ ቤት በመመለስ ነው። ይህ ነው የእኛ አምላክ። ምንም እንኳን በጣም አስቸጋሪ የህይወታችን ሁኔታዎች ውስጥ ብንሆንም ከስቃይ እና ከህመሙ በኋላ ያለውን ክብር እና ደስታ እናይ ዘንድ ሁልጊዜ የተስፋን መስኮት ይከፍታል።