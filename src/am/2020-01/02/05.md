---
title:  እንከን አልባ እና ጠቢብ
date:  08/01/2020
---

ዳንኤል እና የእርሱ ጓደኞች ንጉሱን እንዲያገለግሉ የተመረጡበት ምክንያት በናቡከደነጾር ለተቀመጠው መስፈርት ገጣሚ ስለሆኑ ነው። እንደ ንጉሱ በቤተመንግስት የሚያገለግሉ ሰዎች ‹‹ እንከን የሌለባቸው ›› እና ‹‹ መልከ መልካሞች ›› (ዳንኤል 1:4) ናቸው።       በሚገርም ሁኔታ; በመስዋዕት እና በቤተ መቅደስ ውስጥ የሚያገለግሉ ሰዎችም ምንም አይነት ‹‹ እንከን›› ( ዘለዋውያን 22:17-25; 21:16-24 ) የለባቸውም። የባቢሎናውያን ንጉስ ; በቤተመንግስቱ ለሚያገለግሉት ያወጣው መስፈርት; እራሱን ከእግዚአብሔር ጋር እያመሳሰለ ይመስላል። በሌላ ጎን ደግሞ እንደዚህ አይነት መስፈርቶች ሳይታወቅ ዳንኤል እና ጓደኞቹ በባቢሎናውያን መንግስት የገጠማቸው ተግዳሮት ለእግዚአብሔር ሕያው መስዋዕት አድርጓቸዋል።

`ገላቲያ 2:19; 20 ; ማቴዎስ 16:24-26; እና 2ኛ ቆሮንቶስ 4:17 ያንብቡ። እነዚህ ጥቅሶች ምንም አይነት ፈተናን ብንጋፈጥ በታማኝነት መቆም እንደምንችል ምንድን ነው የሚነግሩን?`

እግዚአብሔር የአራቱን ዕብራውያ ምርኮኞች ታማኝነትን አከበረ። እናም ከአስር ቀናት የሙከራ ጊዜ በኋላ ከንጉሱ ማዕድ ይመገቡ ከነበሩ ሌሎች ተማሪዎች ይልቅ መልካም ጤንነት እና የተሻለ መስማማትን አሳዩ። ስለዚህም እግዚአብሔር ለአራቱ አገልጋዮቹ ‹‹ እውቀትን እና ሁሉንም ጽሑፎችን እና ጥበብን የሚረዱበትን እውቀት እና ችሎታን ›› ሰጣቸው; እናም ለዳንኤል እግዚአብሔር ‹‹ ራዕይን እና ሕልምን እንዲያስተውል ››( ዳንኤል 1:17) ጥበብ ሰጠው። ይህ ስጦታ በዳንኤል የትንቢት አገልግሎት ጉልህ ሚናን ተጫውቷል።

ልክ እግዚአብሔር የአገልጋዩን እምነት በባቢሎናውያን ፈራጆች ፊት እንዳከበረ ሁሉ የዚህን አለም ተግዳሮት ስንጋፈጥ ለእኛም ይሰጠናል። ከዳንኤል እና ከጓደኞቹ ልምምድ በእርግጥም በማህበረሰባችን ውስጥ ባሉ ነገሮች ሳይበከሉ መኖር እንደሚቻል እንማራለን። እንዲሁ ሌላው ደግሞ እግዚአብሔርን ለማገልገል ከማህበረሰባችን እና ከባህላዊው ሕይወት መለየት አስፈላጊ እንዳልሆነ ልንማር እንችላለን። ዳንኤል እና ጓደኞቹ በውሸት; ; ስህተት እና በአፈ ታሪክ በተገነባ ባህል ውስጥ መኖር ብቻ ሳይሆን; ነገር ግን በእነዚያ ውሸቶች ; ስህተቶች እና አፈ ታሪኮችም ተምረዋል። ቢሆንም ግን በታማኝነታቸው ጸንተው ቆመዋል።

`የትም ብንኖር ከእምነታችን ጋር ተጻራሪ በሆኑ ባህሎች እና ማህበረሰባዊ ተጽዕኖዎች መካከል ታማኞች ሆነን እንድንቆም ተግዳሮቶችን እንጋፈጣለን። በባህላችሁ ውስጥ ያሉ አሉታዊ ተጽዕኖዎችን ለዩ; እናም እራሳችሁን; ‹ እንዴት ነው እኔ እየተቋቋምኳቸው ያለሁት?› ብላችሁ ጠይቁ`