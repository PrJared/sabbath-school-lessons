---
title:  ጸሎት
date:  13/01/2020
---

`ዳንኤል ሶስቱን ጓደኞቹን ይዞ እግዚአብሔር ህልሙን ካልገለጻላቸው ሊገደሉ እንደሆነ በመንገር ወደ ጸሎት ይዟቸው ሔደ። ትልቅ ችግር በገጠመን ጊዜ ሁሉ እኛም እንዲሁ; አምላካችን እግዚአብሔር ለመፍታት የማይቻሉ ተግዳሮቶችንም ጭምር ለመፍታት በቂ እንደሆነ መገንዘብ ይኖርብናል። ዳንኤል 2:17-23ን ያንብቡ። የጸለዩአቸው ሁለቱ አይነት ጸሎቶች ምን ምን ናቸው?`

በዚህ ምዕራፍ ውስጥ ሁለት አይነት ጸሎቶች ተጠቅሰዋል። የመጀመሪያው ዳንኤል ሕልሙን እና የህልሙን ትርጓሜ የጠየቀበት የልመና ጸሎት(ዳንኤል 2:17-19) ነው። የዚህ ጸሎት ቃላት አልተሰጡም ነገር ግን ዳንኤል እና ጓደኞቹ ‹‹ስለዚህ ምሥጢር ምሕረትን ከሰማይ አምላክ ይለምኑ ዘንድ ነገሩን ለባልንጀሮቹ ለአናንያና ለሚሳኤል ለአዛርያም አስታወቃቸው።›› (ዳንኤል 2:18)። ሲጸልዩ እግዚአብሔር ጸሎታቸውን መልሶ የንጉሱን ህልም እና ትርጓሜውን ገለጸላቸው። በእርግጠኝነት ልናርፍ እንችላለን ምንም ጊዜ ‹‹ምህረትን ከሰማይ አምላክ ›› ስንሻ; ምንም እንኳን እዚህ   			      እንደምናየው ድራማዊ በሆነ ሁኔታም ባይሆን ጸሎታችን ወዲያውኑ ይሰማልናል; ምክንያቱም የእነ ዳንኤል አምላክ የእኛም አምላክ ነው።

እግዚአብሔር ለሰጣቸው የጸሎታቸው መልስ; በምላሹ ዳንኤል እና ጓደኞቹ ወደ የምስጋና ጸሎት እና ምስጋና ዘለው ገቡ። እግዚአብሔርን የትንቢት ምንጭ ስለሆነ; እና ተፈጥሮን እና የፖለቲካውን ታሪክ በቁጥጥሩ ስላደረገ አመሰገኑት። በዚህ ስፍራ ልንማረው የምንችል በጣም አስፈላጊ ትምህርት አለ። ስለ ብዙ ነገር ወደ እግዚአብሔር ስንጸልይ እና ስንለምን ምን ያህል ጊዜ ነው ስለ ጸሎት መልሳችን የምናመሰግነው እና የምናወድሰው? የኢየሱስ ከአስሩ ለምጻሞች ጋር የነበረው ልምምድ ሰዎች ምን ያህል የማናመሰግን እንደሆነ ያሳያል። ከተፈወሱት አስሩ ውስጥ አንድ ብቻ ነበር ‹‹ ክብርን ለእግዚአብሔር ለመስጠት›› የተመለሰው (ሉቃስ 17:17-18)። የዳንኤል ምላሽ የሚያስተምረን ስለ ምስጋና እና ውዳሴን ስለመስጠት ብቻ አይደለም ; ነገር ግን የሚገልጸው የምንጸልይለትን እግዚአብሔርን ባህሪም ነው ።

`ለእርሱ ስንጸልይ ለእኛ የሚያስፈልገንን ነገር እንደሚያደርግ ልንተማመንበት እንችላለን ; እና እንዲሁም ሁልጊዜ እርሱን ልናወድሰው እና ልናመሰግነው ይገባል። መዝሙር 138ን ያንብቡ። ከዚህ የምስጋና ጸሎት ውስጥ; በምንም አይነት ሁኔታ ውስጥ ቢሆኑም እግዚአብሔርን አመስጋኝ ለመሆን ሊረዳ የሚችልን ምን ትምህርት ሊወስዱ ይችላሉ?`