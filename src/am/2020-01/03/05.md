---
title:  ምስሉ - ክፍል ሁለት
date:  15/01/2020
---

`ህልሙን እና ትርጓሜውን እንደገና ያንብቡ ( ዳንኤል 2:31-49)። ይህ እግዚአብሔር ስለ አለም መጻኢ ታሪክ ስላለው እውቀት ምን ያስተምረናል?`

በናቡከደነጾር ህልም የቀረበው ትንቢት ጠቅለል ያለ ትንቢታዊ ርዕሰ ጉዳይን እና እንደ መለኪያ የሚያገለግል በ ምዕራፍ 7; 8; እና 11 ላይ በዝርዝር ወደ ቀረበው ትንቢት መዳረሻ ነው። እንዲሁ ዳንኤል 2 በሁኔታዎች የሚወሰን ትንቢት አይደለም። አፖካሊፕቲክ ትንቢት ነው; እርግጠኛ የሆነ ትንቢት እግዚአብሔር አስቀድሞ ያየው እና ወደፊት መጥቶ የሚያልፍ ነው።

1.የወርቅ ራሱ የሚወክለው ባቢሎንን (626- 539 ቅ.ዓ) ነው። በእርግጥ ከወርቅ ሌላ የባቢሎናውያንን መንግስት ኃይል እና ሐብት በተሻለ ሊወክል የሚችል ብረት የለም። መጽሐፍ ቅዱስ ‹‹ወርቃማዋ ከተማ›› (ኢሳያስ 14:4) እና ‹‹ በእግዚአብሔር እጅ ወርቃማዋ ጽዋ ›› (ኤርሚያስ 51:7ን ከ ራዕይ 18:16 ጋር ያነጻጽሩ) ይላታል። የጥንቱ የታሪክ ምሁር ሔረዱተስ እንደዘገበው በብዙ ወርቅ የተለበጠች ከተማ ነበረች።
2.የብሩ ደረት እና እጆቹ የቆሙት የሜዶ ፋርስን መንግስትን (539-331 ቅ.ዓ) በመወከል ነው። ብር ከወርቅ ይልቅ በዋጋው እንደማነሱ የሜዶ ፋርስ መንግስት የባቢሎናውያንን የውበት ደረጃ በፍጹም አይስተካከልም። በተጨማሪም ብር ገጣሚ የፋርሶች መለያ ምልክት ነበር ምክንያቱም በግብር ስርዓታቸው ይጠቀሙት ነበር።
3.ሆዱ እና ጭኖቹ ንሃስ ሲሆኑ የሚወክሉት ደግሞ የግሪክን መንግስት ( 331168ቅ.ዓ) ነበር። ሕዝቅኤል 27:13 ግሪኮችን እንደ የነሃስ የመነገጃ እቃ ይመስላቸዋል። የግሪክ ወታደሮች በነሃስ የጦር መሳሪያቸው ይታወቃሉ። የእራስ ቆባቸው; ጋሻቸው       እና የውጊያ መጥረቢያቸው በውስጡ ነሃስ አለው። ሔሮዶቱስ እንደሚነግረን የግብጹ ሳማቲቹስ አንደኛ; የግሪክ ባህረኞች በወረሩ ጊዜ ‹‹ ከውቂያኖስ የመጡ የነሃስ ሰዎች ›› በማለት የተናገረው ትንቢት ፍጻሜ ተመልክቷል ።
4.የብረት እግሮች በትክክል ሮምን ይወክላሉ ( 168ቅ.ም - 476ዓ.ም)። እንደ ዳንኤል ገለጻ ብረት የማድቅቅ እና ከቀደሙት ከሌሎቹ ይልቅ ብዙ ጊዜ የቆየውን የሮምን ባህሪ ይወክላል ። ይህን መንግስት የሚወክለው ትክክለኛ ነገር ብረት ነበር።
5.እግሮቹ የተወሰኑት ብረት የተወሰኑት ደግሞ ሸክላ የሚወክሉት  የተከፋፈለውን አውሮፓን (476 ዓ.ም እስከ ክርስቶስ ዳግም ምጻት) ነው። የብረት እና የሸክላ ድብልቁ የሮም መንግስት ከተፈረካከሰ በኋላ የሆነውን/የተፈጠረውን ምስል በደንብ የሚወክል እና የሚገልጽ ነው። አውሮፓን አንድ ለማድረግ ብዙ ጥረቶች ቢደረጉም በነገስታት ቤቶች መካከል የጋብቻ አንድነት ከመፍጠር አሁን እስካለው የአውሮፓ ሕብረት ድረስ ቢኬድም መከፋፈሉ እና አንድ አለመሆኑ አሁንም ይታያል; እንደ ትንቢቱ ይህ እግዚአብሔር ዘለአለማዊውን መንግስቱን እስኪመሰርት ድረስ ይቀጥላል።