---
title:  በሁሉም ስፍራ የእግዚአብሔር መገኘት
date:  12/01/2020
---

`ዳንኤል 2:1-16ን ያንብቡ። ዕብራውያኑ በንጉሱ ሕልም ምክንያት ምን አይነት ችግር ነው ያጋጠማቸው?`

በጥንቱ አለም; ሕልሞች በጣም በትኩረት ይወሰዳሉ። ሕልሙ አስጠንቃቂ ሲሆን ብዙ ጊዜ የሚያሰጋ ጥፋትን ይጠቁማል። ስለዚህ ንጉስ ናቡከደነጾር ስለ ህልሙ ለምን በጣም እንደተሸበረ የሚስተዋል ነው; ነገሩን ደግሞ ያባባሰው ሕልሙን ማስታወስ አለመቻሉ ነበር። የባቢሎናውያን አዋቂዎች እንደሚያምኑት አማልክቶቻቸው የህልሙን ትርጓሜ ሊሰጡ ይችላሉ ነገር ግን በዳንኤል መጽሐፍ እንዳለው እንደዚህ አይነት ህልም አዋቂዎቹ ሊያደርጉት የሚችሉት ምንም ነገር የለም ምክንያቱም ንጉሱ ሕልሙን እረስቶታል። የህልሙ ይዘት እንኳን ቢገለጽላቸው ንጉሱን ለማስደሰት ትርጓሜውን ይዘው ይቀርቡ ነበር። ነገር ግን በዚህ ግልጽ በሆነ ሁኔታ የህልም አዋቂዎቹ ለንጉሱ ያለመው ሕልም ምን እንደሆነ ሊነግሩት አልቻሉም; ‹‹ንጉሡም የሚጠይቀው ነገር የቸገረ ነው መኖሪያቸው ከሰው ጋር ካልሆነ ከአማልክት በቀር በንጉሡ ፊት የሚያሳየው ማንም የለም አሉ።››(ዳንኤል 2:11) እንዲሉ ተገደዱ።

በበዛ መፍረክረክ ውስጥ ሆኖ ንጉሱ በባቢሎን ውስጥ ያሉ ጠቢባን ሁሉ እንዲገደሉ አዘዘ። እንደዚህ አይነት ግፍ በጥንቱ አለም አዲስ አይደለም። የታሪክ ማስረጃዎች እንደሚጠቁሙት በሴራ ምክንያት ቀዳማዊ ዳሪዎስ የጅምላ ግድያን አድርጓል እንዲሁ አርጤክስስ የገነባው ድልድይ የፈረሰበትን አንድ ኢንጂነርን ገድሏል።

ናቦከደነጾር አዋጁን ሲያውጅ ዳንኤል እና ጓደኞቹ ስልጠናቸውን ጨርሰው ወደ ንጉሱ አዋቂዎች ጎራ እየተቀላቀሉ ነበር። በዚህ ምክንያት የሞት አዋጁ እነሱንም የሚያጠቃልል ነበር። በእርግጥ በመጀመሪያ የተጻፈበት ቋንቋ እንደሚገልጸለው እርምጃው የጀመረው ወዲያውኑ ነበር ; እናም ዳንኤል እና ጓደኞቹ ቀጥለው የሚገደሉ ነበሩ። ነገር ግን ዳንኤል ‹‹ በፈሊጥና በጥበብ ››(ዳንኤል 2:14) የሞት አዋጁን       የሚያስፈጽመውን ሰው አርዮክን ቀረበው። በመጨረሻ ዳንኤል ከንጉሱ ከራሱ የህልሙን ሚስጢር ለመፍታት ተጨማሪ ጊዜን ጠየቀ። በሚገርም ሁኔታ ምንም እንኳን ንጉሱ አስማተኞች ተጨማሪ ጊዜን የመግዛት ሙከራቸውን ቢቃወምም ለዳንኤል የጠየቀውን ጊዜ ፈቀደለት። ዳንኤል በእርግጠኝነት ይህን ጉዳይ ሰው ምላሽ ሊሰጥ እንደማይችል ከአስማተኞቹ ጋር ተስማማ ነገር ግን ነብዩ የህልሙን ፍች እና ሕልሙንም ሊገልጽ የሚችል የሰማይ አምላክ እንዳለ ግን ያውቃል።

`የስነ- መለኮት አጥኝዎች እንደሚሉት ምንም እንኳን ለፍጡራን በሁሉም ስፍራ መገኘት የተለየ ነገር ቢሆንም ለእግዚአብሔር ግን ይቻል ነበር። እግዚአብሔር በሁሉም ስፍራ የመገኘቱን ሀቅ ለናቡከደነጾር ሕልምን የሰጠበት ሁኔታ ምን ሊያስተምረን ይችላል? (ሐዋሪያት ስራ 17:28ን እንዲሁ ይመልከቱ)`