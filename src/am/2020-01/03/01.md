---
title:  ከሚስጢር ወደ ራዕይ
date:  11/01/2020
---

### ለዚህ ሳምንት ጥናት የሚከተሉትን ጥቅሶች ያንብቡ
ዳንኤል 2:1-16; ሐዋሪያት 17:28; ዳንኤል 2:17-49; መዝሙር 138; ዮሐንስ 15:5; ዘዳግም 32:4; 1ኛ ጴጥሮስ 2:4

> <p>የሣምንቱ ጥናት መሪ ጥቅስ</p>
> ”ዳንኤልም ተናገረ እንዲህም አለ፦ ጥበብና ኃይል ለእርሱ ነውና የእግዚአብሔር ስም ከዘላለም እስከ ዘላለም ይባረክ“ (ዳንኤል 2:20)

በግሪንላንድ ዙሪያ ውሃ ላይ በተለያየ መጠን ያሉ የበረዶ ግግሮች አሉ። አንዳንድ ጊዜ አነስተኛ መጠን ያላቸው በአንድ አቅጣጫ ሲንሳፈፉ ; ትልልቆቹ ደግሞ በሌላኛው ይንሳፈፋሉ። ይህ የሚሆነው በምድረ ገጽ ያለው ነፋስ ትንንሾቹን ግግሮች ወደ አንድ አቅጣጫ ሲነዳቸው; ትልልቆቹ ደግሞ በጥልቁ ባህር ባለው የውሃ ሞገድ ይንቀሳቀሳሉ። በታሪክ ውስጥም የህዝቦች መነሳትን እና መውደቅን ስናይ በተመሳሳይ መልኩ ልክ በምድረ ገጽ ላይ እንዳለው ነፋስ እና በጥልቁ ባህር እንዳለው የውሃ ሞገድ ይመስላል።

ነፋሱ ልክ እንደ የሰው ልጆች መሻት የሚለዋወጡትን ነገሮች እና የማይገመቱን ነገሮች ይወክላል። ነገር ግን በዚያኑ ሰዓት ደግሞ ከእነዚህ ሐይለኛ ነፋሳት እና ወጀብ ጋር የሚሰራ ሌላ ኃይል አለ; በጣም ሐይለኛ እና የባህርን ሞገድ የሚመስል። እርሱም የተረጋገጠው የእግዚአብሔር በጥብብ የተሞላ እና ሉአላዊ አላማን የያዘው እንቅስቃሴ ነው።

ኤለን ጂ ኋይት እንድምትናገረው ‹‹ ልክ ከዋክብት በተወሳሰበውና በሰፊ መንገዳቸው እንደሚሔዱ እንዲሁ የእግዚአብሔርም ሐሳብ ሲሔድ አይፈጥንም አይዘገይምም ›› (የዘመናት ምኞት; ገጽ 32) ። ምንም እንኳ ሕዝቦች ቢነሱም ቢወድቁም; አስተሳሰቦች; እና የፖለቲካ ቡድኖች በሰብአዊ ዘር ፍላጎት ብቻ የተከሰቱ ቢመስልም; ዳንኤል 2 እንደሚያሳየን ግን ወደ ማጠቃለያው ፍጻሜ የሚያመጣው የሰማይ አምላክ ነው። ለጥር 9 ሰንበት ለመዘጋጀት የዚህን ሳምንት ትምህርት ያጥኑ።