---
title:  የባቢሎን ውድቀት
date:  06/02/2020
---

`ዳንኤል 5:29-31ን ከ ራዕ 14:8; ራዕይ16:19 ; እና ራዕይ 18:2 ጋር ያንብቡ። ከቤልሻጽር ባቢሎን ውድቀት ስለ መጨረሻዋ ዘመን ባቢሎን ውድቀት ምን ጠቋሚ ነገርን መማር እንችላለን?`

ውድቀቱ ምንም ይሁን ; ቤልሻጽር ግን ለቃሉ ታማኝ የሆነ ሰው ነበር። ስለዚህ ከመጥፎው ፍች ይልቅ በዳንኤል በተሰጠው አፈታት ተደስቷል; ለዛም ነው ለነብዩ ሽልማቱን የሰጠው። የመልዕክቱን እውነታ በመቀበሉ ንጉሱ የዳንኤልን አምላክ   			      ህያውነት ተገነዘበ። በሚገርም ሁኔታ ዳንኤል ቀደም ሲል አልፈልግም ያለውን ስጦታ ተቀበለ; ምን አልባትም እንደዚሁ ስጦታዎቹ በፍችው ላይ ምንም አይነት ተጽዕኖ ስለማይኖራቸው ይሆናል። ከዚያም ባሻገር በዚያ ሰዓት እንደዚህ አይነት ስጦታ ትርጉም አልባ ነው ምክንያቱም አገዛዙ እየወደቀ ስለሆነ። ስለዚህ ምን አልባት በይሉኝታ ; ነብዩ ስጦታውን ተቀበለ ለጥቂት ሰዓታትም ቢሆን እያወቀው ሶስተኛው አገረ ገዥ ለመሆን ማለት ነው።

ልክ በነብዩ እንደተነገረው; ባቢሎን ወደቀች። እናም በፍጥነት ተፈጸመ። ንጉሱ እና ባለሟሎቹ እየጠጡ እያለ; ከተማዋ ያለጦርነት ወደቀች። እንደ ታሪክ አዋቂው ሔሮዱተስ ፋርሳውያን የኤፍራጠስ ወንዝን ወደ ሌላ አቅጣጫ እንዲሔድ ቦይ ከቆፈሩ በኋላ በወንዙ መሔጃ አድርገው ወደ ከተማዋ ገቡ። በዚያኑ ዕለት ቤልሻጽር ተሰዋ። አባቱ ; ንጉስ ናምቦዲዬስ ከተማዋን ለቋል; በኋላም እራሱን ለአዲሱ ሐገረ ገዥ እጅ ሰጠ። ስለዚህም የሰብአዊ ዘር የሚያውቃት ትልቋ ግዛት በዚህ ሰዓት ወደ ፍጻሜዋ መጣች። ባቢሎን የወርቁ እራስ ከዚህ ወዲያ የለም።

‹‹ቤልሻጽር የእግዚአብሔርን ፈቃድ እንዲያውቅ እና እንዲያደርግ ብዙ አድሎች ተሰጥተውታል። አያቱ ናቡከደናጾር ከሰዎች ማህበረሰብ ሲወገድ ተመልክቷል። በኩራተኛው አገረ ገዥ ተከብረው የነበሩ ጠቢባን ; ጥበብ በሰጣቸው ሲወሰድባቸው ተመልክቷል። ንጉሱ ከግዛቱ ሲወገድ ተመልክቷል እናም በሜዳ ከአራዊት ጋር ሲወዳጅ አይቷል። ነገር ግን የቤልሻጽር የመደነቅ እና እራሱን በክብር ከፍ ከፍ የማድረግ ፍቅር በፍጹም ሊረሳቸው የማይገቡትን ትምህርቶችን ከእርሱ ወሰዱበት። እናም ኃጢያትን ፈጸመ ልክ በናቡከደነጾር ላይ ፍርድን እንዳስከተለበት ማለት ነው። በጸጋ የተሰጠውን ዕድል አባከነ; ባለበት አቅም ከእውነት ጋር እንዲተዋወቅ የተሰጠውን እድል ችላ አለ።

`›› (ኤለን ጂ. ኋይት ; ባይብል ኢኮ; ሚያዚያ 25; 1898) ከ ‹‹እውነት ጋር እንድንተዋወቅ ›› ምን አይነት እድሎች አሉን? ይህ ምን ማለት ነው? ምን ደረጃ ላይ ስንደርስ ነው ልናውቅ የሚገባንን እውነት ሁሉ አውቀናል ማለት የምንችለው?`