---
title:  የቤልሻጽር ግብዣ
date:  02/02/2020
---

`ዳንኤል 5:1-4ን ከ ዳንኤል 1:1;2 ጋር አብረው ያንብቡ። ቤልሻጽር ያደረገው መጥፎ ነገር ምንድን ነው? እውነተኛ ባህሪውን እንዴት ነው የገለጸው? ድርጊቱን በራዕይ 17:4-6 ካለው ጋር ያነጻጽሩ። ምን አይነት ተመሳሳይ ነገሮችን ያገኛሉ?`

ንጉሱ የተቀደሱ የእየሩሳሌም ቤተ መቅደስ መጠጫዎች ለመጠጥ መጠጫነት እንዲውሉ አዘዘ። ናቡከደነጾር መጠጫዎቹን ያመጣቸው ከእየሩሳሌም ነው ነገር ግን በአማልክቱ ቤት አስቀመጣቸው; ቢያንስ ቢያንስ ለእነዚህ የተቀደሱ እቃዎች ያለውን አክብሮት አሳይቷል። ነገር ግን ቤልሻጽር እነዚህን የተቀደሱ እቃዎች ወደ መጠጫነት በጣም በረከሰ መንገድ አመጣቸው።

በእነዚህ ቅዱስ እቃዎች የቤልሻጽር መኳንንቶች ‹‹ የወይን ጠጅም እየጠጡ ከወርቅና ከብር ከናስና ከብረት ከእንጨትና ከድንጋይ የተሠሩትን አማልክት አመሰገኑ። ›› (ዳንኤል 5:4)። በሚገባ አይነት ማሳታወሻ ስድስት አይነት እቃዎች ተጠቅሰዋል። ባቢሎናውያን የሴክሳ ድሲማል ( በ60 ቁጥር ላይ የተመሰረተ ስርዓት ነው) ይጠቀማሉ ; አሁን ከምንጠቀመው የ 10 ዴሲማል ሲስተም; ( በቁጥር 10 ላይ የተመሰረተ ስርዓት) ስለዚህ ስድስቱ አይነት ጎራዎች አማልክት የሚያመላክቱት የባቢሎናውያንን ጣኦታት ሙሉነትን ነው። ያም ማለት የባቢሎናውያን የሀይማኖት ስርዓትን እንደ ማለት ነው።

አስገራሚ በሚባል ሁኔታ የማዕድናቱ ዝርዝር ቅደም ተከተል የእንጨቱ እና የሸክላው ከመቀያየሩ በቀር በናቡከደነጾር ህልም ላይ ያለውን ቅደም ተከተልን ይከተላል። በህልሙ ውስጥ ድንጋዩ የሚመጣው በመጨረሻ ነው። ምንም እንኳን ጣኦቶቹ የተሰሩባቸው እቃዎች ስም ዝርዝር ቢሆንም ድንጋይ ደግሞ በአለም መንግስታት (ዳንኤል 2:44-45 ይመልከቱ) ላይ የእግዚአብሔርን ፍርድ;       ባቢሎን የምትወክለውን ያስከትላል። ይህ ግብዣ ልክ በራዕይ መጽሐፍ እንደምንመለከተው የመጨረሻዋን ጊዜ ባቢሎንን ያመላክታል። እንደ ቤልሻጽር በመጨረሻው ዘመን ያለችው ሴት; ባቢሎንም የወርቅ ዋንጫን በእጇ ይዛ የረከሰውን መጠጧን ለአህዛብ ሁሉ ታጠጣለች። በሌላ አባባል በሐሰተኛ አስተምህሮት እና በተደበላለቀ አምልኮ ስርዓት ; ዘመናዊቷ ባቢሎን አለምን ወደ ክፋት ትማርካለች (ራዕይ 17:4-6); በቅርቡ በእርሷ ላይ ስለሚመጣው ፍርድ ግዴለሽ ናት። አንድ ቀን ግን ፍርድ ይመጣል።

`በምን አይነት መንገዶች ነው ማህበረሰባችን እና ባህላችን በእግዚአብሔር ቃል ውስጥ ያለውን እውነት የሚያረክሰው? በዚህ እርኩሰት እድል ፋንታ እንዳይኖረን እንዴት ነው መጠንቀቅ የምንችለው? በሚያስቱ መንገዶችም ጭምር? በሰንበት ቀን መልስዎን ወደ ውይይት ክፍልዎ ይዘው ይምጡ።`