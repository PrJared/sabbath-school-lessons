---
title:  መመረጥ/መመዘን እና መፈለግ
date:  05/02/2020
---

`ዳንኤል 5:13-28ን ያንብቡ። ዳንኤል በቅርብ ሊሆን ስላለው የንጉሡ መንግስት ማለፍ የሰጠው ምክንያት ምን ነበር?`

በሁኔታዎች ተገዶ ንጉሱ ዳንኤልን እንዲያማክር ግድ ሆነበት ነገር ግን ይህን በቸልታ የሚሰራው ይመስላል። ይህ ምንአልባት ከዳንኤል ይልቅ ስለ ዳንኤል አምላክ ያለውን አስተሳሰብ ይበልጥ ይናገራል። በምላሹ; ለንጉሱ ሽልማት የዳንኤል ምላሽ ስለ ባህሪው እና ቅድሚያ የሚሰጠው ለማን እንደሆነ ብዙ ይናገራል። እንዲሁ ዳንኤል; የሚስጢራዊውን ቃል ትርጉም ስላወቀ ሽልማቱ ዋጋ ቢስ መሆኑን በእውነት ተረድቷል።

ከዚያም ዳንኤል በሶስት ነገር ንጉሱን አመላከተው። አንደኛ; ቤልሻጽር ሙሉ በሙሉ የናቡከደነጾርን ልምምድ እረስቷል። ያ ባይሆን ኖሮ ቀድሞ ንስሃ ይገባ እና እራሱን ያዋርድ ነበር። ሁለተኛ; ቤልሻጽር የቤተ-መቅደሱን መጠጫዎች ወይን ለመጠጣት እና አማልክቱን ለማመስገን ተጠቅሟል። እዚህ ጋር ዳንኤል ቀደም ሲል እንደ ጠቀሰው ጣኦትን ለመስራት ስደስት አይነት ማዕድናትን ተጠቁሟል።       ሶስተኛ; ንጉሱ እግዚአብሔርን ለማክበር ቸል ብሏል; ‹‹ትንፋሽህንና መንገድህን ሁሉ በእጁ የያዘውን አምላክ አላከበርኸውም።›› (ዳንኤል 5:23) የንጉሱን ውድቀት ከተናገረ በኋላ ; ዳንኤል ወደ ትርጓሜው ሔደ። አሁን የመለኮት ኪነ-ጽሁፍ ሶስት የአረማይክ ቃላቶችን እንደያዘ እንገነዘባለን ( የመጀመሪያው ተደግሞ)። መሰረታዊ ትርጓሜያቸው ለንጉሱ እና ለባለሟሎቹ መታወቅ አለባቸው። ማኔ ‹‹ተቆጠረ››; ቴቄል ‹‹ተመዘነ›› እና ፋሬስ ‹‹ተከፈለ›› ።

የሜዶ ፋርስ ሠራዊት የባቢሎን ቅጥር መግቢያ ላይ ሆነው; ንጉሱ እና ባለሟሎቹ በዚያ ጽሑፍ መጥፎን ነገር መጠርጠር አለባቸው; ነገር ግን ባለሟሎቹ ለንጉሱ የማያስደስትን ነገር መናገር አልፈለጉም። ዳንኤል ብቻ ነበር የመልዕክቱን ትክክለኛ ጽሑፍ ቀይሮ በሚገባ አባባል እስከነ ሙሉ ትርጓሜው ማስቀመጥ የቻለ። ‹‹ቴቄል ማለት፥ በሚዛን ተመዘንህ፥ ቀልለህም ተገኘህ ማለት ነው። ፋሬስ ማለት፥ መንግሥትህ ተከፈለ፥ ለሜዶንና ለፋርስ ሰዎችም ተሰጠ ማለት ነው።›› (ዳንኤል 5:27;28)የሚመቹ እና የሚያስፈነድቁ ቃላት ብቻ አይደሉም።

`ፍርድ በፍጥነት በንጉሱ ላይ መጣ። በእግዚአብሔር መታመንን እንዴት ነው ልንማር የምንችለው; እንደ አሁኑ; ፍትህ እና ፍርድ ገና ባልመጣበት? (መክብብ 8:11; ማቴ 12:36; ሮሜ 14:12)`