---
title:  ትንቢቶች ስለ ፋርስ እና ግሪክ
date:  15/03/2020
---

`ዳንኤል 11:1-4ን ያንብቡ። በዚህ ስፍራ ቀደም ሲል በዳንኤል ስላየናቸው ትንቢቶች የሚያስታውሰን ምን እናያለን?`

ገብርኤል ለዳንኤል አሁንም ሶስት ነገስታቶች ከፋርስ እንደሚነሱ ይነግረዋል። ከሁሉም ይልቅ በጣም ሐብታም የነበረው እና ግሪኮችን ያነሳሳው አራተኛው ንጉስ ይከተላቸዋል። ከቂሮስ በኋላ በተከታታይ ሶስት ገዥዎች ፋርስን ገዝተዋል; ካምቢየሰስ (520-522ቅ.ዓ) ; ሐሰተኛው ስሜርዲስ (522ቅ.ዓ) ; እና ዳሪዮስ የመጀመሪያው (522-486ቅ.ዓ) ። አራተኛው ንጉስ ደግሞ Xerxes ሲሆን; በአስቴር መጽሐፍ አርጤክስስ በመባል ስሙ ተጠቅሷል። በጣም ሐብታም ነበር(አስቴር 1:17); እና በትንቢት እንደተነገረው ግሪክን ለመውረር እጅግ ብዙ ሠራዊትን አሰልፏል። ነገር ግን ከሐይሉ ይልቅ; በጣም ትንሽ አቅም ባለው በጀግና የግሪክ ወታደር አመጽ ተደረገበት።

የመጨረሻው ንጉስ በዳንኤል 11:3 ላይ የተነሳው እና የጥንቱ አለም ገዥ የሆነው ታለቁ እስክንድር እንደነበረ ለማወቅ አስቸጋሪ አይደለም። ግዛቱን የሚያስተዳድር ሌላ ሳይተካ ገና በ32 አመቱ ሞቷል። ስለዚህ ግዛቱ በአራቱ የጦር ጀነራሎቹ ተከፋፈለ; ሴሉኮስ በሶሪያ እና ሜሶፖታሚያ; ፔቶሎሚ በግብጽ ላይ; ሊስማቹስ በ ትራይሴ እና በኢስያ ማይነር; እናም ካሳንደር በ ሜቆዶኒያ እና ግሪክ ነበሩ።

`ዳንኤል 11:2-4 እና ዳንኤል 8:3-8; 20-22ን ያነጻጽሩ። እነዚህ ጥቅሶች በዚህ ስፍራ በጋራ እስክንድርን እንደ ሐያል እንድንለየው የሚረዱን እንዴት ነው?`

ከእነዚህ የተለያዩ ስሞች; ቀናቶች; ቦታዎች; እና ታሪካዊ ኩነቶች ምን ልንማር እንችላለን? አንደኛ; ትንቢቱ በመለኮት መልዕክተኛ እንደተተነበየው መፈጸሙን       እንማራለን። የእግዚአብሔር ቃል በፍጹም አይወድቅም። ሁለተኛ; እግዚአብሔር የታሪክ/ዘመናት ጌታ ነው። ምን አልባት የፖለቲካ ሐይሎች; የመሪዎች እና ነገስታቶች ክንውንን በ ነገስታቶች; አምባገነኖች እና በሁሉም አይነት ፖለቲከኞች ፍላጎት እንደመጣ ሊሰማን ይችላል። ሆኖም ግን መጽሐፍ ቅዱስ እንደሚገልጸው እግዚአብሔር የመጨረሻው ተቆጣጣሪ እና የታሪክን ፍሰት እንደ መለኮት አላማ; ክፉን አስወግዶ የእግዚአብሔርን ዘለአለማዊ መንግስትን ወደ መመስረት ያሽከረክረዋል።