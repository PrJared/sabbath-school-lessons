---
title:  የመጨረሻ ኩነቶች
date:  19/03/2020
---

ዳንኤል 11:40-45ን ያንብቡ። በዚህ ምንድን ነው እየሆነ ያለው?

የሚከተሉት አባባሎች ይህንን ጥቅስ እንድንገነዘብ ይረዱናል:የመጨረሻው ሰዓት:ይህ አገላለጽ የሚገኘው በ ዳንኤል መጽሐፍ (ዳንኤል 8:17; ዳንኤል 11:35; ዳንኤል 12:4;9) ውስጥ ብቻ ነው። የዳንኤል ትንቢት ጥናት እንደሚጠቁመው በመጨረሻው ሰዓት ከ ጳጳሳዊው ስልጣን መውደቅ; 1798; ሙታን እስከሚነሱበት ጊዜ ድረስ ይደርሳል (ዳንኤል 12:2) ።

የሰሜን ንጉስ:ይህ ስም መጀመሪያ በመልክዓምድራዊ አንጻር የሚያሳየው የሶሪያን ስርወ-መንግስትን ነው ነገር ግን የአረመኔአዊውን እና በመጨረሻም የጳጳሳዊውን ሮም ይወክላል። ይህ ስለሆነ የመልክዓምድራዊ ስፍራን አይገልጽም ነገር ግን የእግዚአብሔር ሕዝብ መንፈሳዊ ጠላትን እንጂ። በተጨማሪ የሰሜኑ ንጉስ እንዲሁ የእውነተኛው አምላክ ተጻራሪ በመሆን ይወከላል; በመጽሐፍ ቅዱስ በምሳሌያዊ አገላለፅ ከሰሜን ጋር ይያያዛል (ኢሳያስ 14:13)። የደቡብ ንጉስ:ይህ ስም በመጀመሪያ የሚያሳየው የግብጽን ፔቶሎማይክን ስርወመንግስትን ሲሆን; ከቅድስት ምድር በስተደቡብ በኩል ነው። ነገር ግን ትንቢት ሲገለጥ ስነ-መለኮታዊ ገጽታን ያገኛል እናም በአንዳንድ ምሁሮች ዘንድ ከክህደት ጋር ይያያዛል። እንደ ኤለን ጂ ኋይት በራዕ 11:8 ላይ እንደሰጠችው ሐሳብ ‹‹ይህ ክህደት ነው›› (ታላቁ ተጋድሎ ገጽ 269) ትላለች።

ቅዱሱ የክብር ተራራ:በብሉይ ኪዳን ይህ አገላለጽ የሚጠቁመው የእስራኤል ዋና ከተማን እና በስነ-ምድራዊ አቀማመጥ ደግም በተስፋይቱ ምድር የሚገኘውን የጺዮን ተራራን ነው። ከመስቀሉ በኋላ የእግዚአብሔር ሕዝቦች በነገዳቸው እና 			      በስነ-ምድራዊ መስመሮች መገለጻቸውን አቆሙ። ስለዚህ; ቅዱሱ ተራራ የሚያሳየው በአለም ዙሪያ ያሉ የእግዚአብሔር ሕዝብን መሆን አለበት። ሰለዚህ ኩነቶችን እንደዚህ ልንተረጉማቸው እንችላለን:(1) የደቡብ ንጉስ የሰሜኑን ንጉስ አጠቃ፤ የፈረንሳይ አቢዮት ሐይማኖትን ለማጥፋት እና ጳጳሳዊውን ስርዓት ለማጥፋት ሞከረ ግን እልቻለም።

(2) የሰሜኑ ንጉስ የደቡቡን ንጉስ አጠቃ እና አሸነፈው፤ ሐይማኖታዊው ኃይል በጳጳሳዊው ስርዓት እና በተባባሪዎቹ የሚመራው; የክህደትን ኃይል አሸነፈው እና ከተሸነፈው ጠላት ጋር ሕብረትን ፈጠረ። (3) ኤዶም ; ሞአብ እና የቀድሞ የአሞን ሕዝቦች አመለጡ፤ በመጨረሻው ሰዓት ከእግዚአብሔር እውነተኛ ሕዝብ ጋር ያልተቆጠሩ ጥቂቶች ጥምረቱን ይቀላቀላሉ። (4) የሰሜን ንጉስ ቅዱሱን ተራራ ለማጥቃት ተዘጋጀ ነገር ግን ፍጻሜ ሆነበት፤ የክፉ ኃይል ጠፋ; እናም የእግዚአብሔር መንግስት ተመሰረተ። በመጨረሻ እግዚአብሔር እና የእርሱ ሕዝብ እንደሚያሸንፍ ከማወቅ መጽናናትን እንዴት ልናገኝ እንችላለን?