---
title:  የሶሪያ እና የግብጽ ትንቢቶች
date:  16/03/2020
---

`ዳንኤል 11:5-14ን ያንብቡ። በዚህ የሚገለጸው ምንድን ነው?`

ከታላቁ እስክንድር ሞት በኋላ ትልቁ የግሪክ ግዛት በአራቱ ጀነራሎቹ ተከፋፋለ። ሁለቱ በሶሪያ (ሰሜን) ሴሉኮስ እና በግብፅ ፔቶሎሚ(ደቡብ) ምድሩን ለመቆጣጠር እርስ በእርሳቸው የሚዋጉ ስርወ-መንግስታትን መመሰረትን ቻሉ። ብዙ የመጽሐፍ ቅዱስ ተመራማሪዎች; በ ዳንኤል 11:5-14 የተጠቀሰው ትንቢት የሚያመላክተው በ ሰሜኑ እና ደቡቡ ስርወ-መንግስታት መካከል የተደረጉ በርካታ ጦርነቶች ናቸው ብለው ይረዳሉ። በትንቢቱ መሰረት እነዚህን ሁለት ስርወ መንግስታት በጋብቻ አንድ ለማድረግ ሙከራዎች ነበሩ; ነገር ግን ይህ ሕብረት የቆየው በጣም ለአጭር ጊዜ ነበር (ዳንኤል 11:6)።

የታሪክ ድርሳናት እንሚያስረዱን አንቲኮስ ሁለተኛ ቲዮስ(261-246ቅ.ዓ) የ ሴሉኮስ አንደኛ የልጅ ልጅ የግብጽ ንጉስ ፔቴሎሚ ሁለተኛ ፊላደልፉስን ልጅ ቤሪንስን አግብቷል። ቢሆንም ግን ያ ስምምነት አልቆየም ; ወዲያውም የእግዚአብሔርን ሕዝብ ያካተተው ጦርነት ተቀሰቀሰ። ስለዚህ ዳንኤል 11 ; ዳንኤል ከዚህ ትእይነት ካለፈ ከብዙ ዘመናት በኋላ የእግዚአብሔርን ሕዝብ ሕይወትን የሚነካ በጣም አስፈላጊ ኩነቶችን ያነሳል።

እንደገና; ለምንድን ነው ጌታ በዚያ አለም ውስጥ የነበሩ ነገስታት ታላቅነትን ለማግኘት ስላደረጓቸው ዝርዝር የእርስ በእርስ ጦርነቶች አስቀድሞ የገለጸው የሚልን ጥያቄ ልንጠይቅ እንችላለን። ምክንያቱ ቀላል ነው; እነዚ ጦርነቶች በእግዚአብሔር ሕዝቦች 			      ላይ ተጽዕኖ ነበራቸው። ስለዚህ ጌታ በሚመጡት አመታት ሕዝቡ የሚገጥማቸውን ተግዳሮቶች አስቀድሞ አስታወቀ። እንዲሁ እግዚአብሔር የታሪክ ባለቤት እና ጌታ ነው ; እናም የተመዘገቡ ትንቢታዊ መረጃዎችን ከታሪካዊ ኩነቶች ጋር ስናነጻጽር አንደገና ትንቢታዊ ቃሎች እንደተተነበዩት መፈጸማቸውን እናረጋግጣለን። እርስ በእርሳቸው ሲጋጠሙ ስለ ነበሩት የግሪክ ነገስታት ውጣ ውረድ የተነበየው እግዚአብሔር ; የወደፊቱን የሚያውቀው እርሱው ነው። የእኛ መታመን እና እምነት ይገባዋል። በሰዎች ማምረቻ የተሰራ አምላክ ሳይሆን እርሱ ታላቅ አምላክ ነው። የሚመራው የታሪክ ኩነቶችን ፍሰት ብቻ አይደለም ነገር ግን ፈቃዳችንን ብንሰጠው የእኛንም ሕይወት መምራት ይችላል።

`ኢሳያስ 46:9;10ን ያንብቡ። በእነዚህ ሁለት ጥቅሶች ውስጥ ምን ያህል የክርስትና ስነ-መለኮታዊ አስተምህሮቶች ይገኛሉ? እናም ምን አይነት ታላቅ ተስፋን ከእነርሱ ልንወስድ እንችላለን? እግዚአብሔር መልካም እና አፍቃሪ ባይሆን እና ቂመኛ እና ስግብግብ ቢሆን ቁጥር 10 ምን ያህል አስፈሪ ጥቅስ ሊሆን እንደሚችል ያስቡ።`