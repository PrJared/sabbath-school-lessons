---
title:  ቀጣዩ ኃይል
date:  18/03/2020
---

`ዳንኤል 11:29-39ን ያንብቡ። ከ አረመኔአዊው ሮም በኋላ የተነሳው ኃይል ማን ነው?`

ዳንኤል 11:29-39 ስለ አዲስ ኃይል ስርዓት ያመላክታል። ምንም እንኳን ይህ ኃይል ከአረመኔአዊው ሮም ቀጠሎ የመጣ እና አንዳንድ ባህሪያትንም ከአረመኔአዊው ሮም የወረሰ ቢሆንም በተመሳሳይ ሰዓት ደግሞ አንዳንድ ገጾቹ ሌላ ይመስላሉ። የመጽሐፍ 			      ቅዱስ ጥቅስ እንዲህ ይላል ‹‹ በተወሰነውም ጊዜ ይመለሳል ወደ ደቡብም ይመጣል ነገር ግን ኋለኛው እንደ ፊተኛው አይሆንም። ›› (ዳንኤል 11:29) ። ጨምረን ስንመለከት እንደ ሐይማኖታዊ ኃይል ሲንቀሳቀስ እናያለን። አላማው እግዚአብሔርን እና ሕዝቦቹን ማጥቃት ነው። እስኪ በዚህ ንጉስ የተፈጸሙ ወንጀሎችን እንመልከት። አንደኛ; ‹‹ በቅዱሱም ቃል ኪዳን ላይ ይቈጣል፥ ››(ዳንኤል 11:30)። ይህ የንጉሱ ተቃውሞ በእግዚአብሔር የድነት ቃል ኪዳን ላይ መሆን አለበት ።

ሁለተኛ; ንጉሱ ኃይልን ያደረጅ እና ‹‹ መቅደሱንም ግንቡንም ያረክሳሉ … የዘወትሩንም መሥዋዕት ያስቀራሉ ›› (ዳንኤል 11:31) ። በዳንኤል 8 ትንሹ ቀንድ የእግዚአብሔርን ‹‹የመቅደሱንም›› መሰረትን እንደሚንድ እና የ ‹‹የዘወትሩን መሥዋዕት፥›› እንደሚሽር ተመልክተናል(ዳንኤል 8:11)። ይህ በክርስቶስ የሰማያዊ መቅደስ አገልግሎት ላይ የሚደረግ መንፈሳዊ ጥቃት እንደሆነ ያስገነዝባል።

ሦስተኛ; መቅደሱ ላይ ባደረሰው ጥቃት የተነሳ ይህ ኃይል በእግዚአብሔር መቅደስ ላይ ‹‹የጥፋትን እርኩሰት ›› ያቆማል። የዚህ ተመሳሳይ አገላለጽ ‹‹ የሚያጠፋ ሐጢያት›› ሲሆን የሚያመለክተውም በትንሹ ቀንድ የተደረገውን ክህደት እና አመጽን ነው (ዳንኤል 8:13)። አራተኛ; ይህ ኃይል የእግዚአብሔር ሕዝቦችን ይገድላል; ‹‹ እስከ ተወሰነውም ዘመን ይሆናልና ከጥበበኞቹ አያሌዎቹ እስከ ፍጻሜ ዘመን ይነጥሩና ይጠሩ ይነጡም ዘንድ ይወድቃሉ።››(ዳንኤል 11:35)። ይህ ስለ ትንሹ ቀንድ ‹ከሠራዊትና ከከዋክብትም አያሌዎችን ወደ ምድር ጣለ፥ ረገጣቸውም › የሚለውን ያስታውሰናል(ዳንኤል 8:10 ከ ዳንኤል 7:25 ጋር ያነጻጽሩ)።

አምስተኛ; ይህ ንጉስ ‹‹ እንደ ፈቃዱ ያደርጋል ራሱንም ከፍ ከፍ ያደርጋል፥ በአማልክት ሁሉ ላይ ራሱን ታላቅ ያደርጋል፥ በአማልክትም አምላክ ላይ በትዕቢት ይናገራል ›› (ዳንኤል 11:36); ትንሹ ቀንድ በእግዚአብሔር ላይም (ዳንኤል 7:25) የ‹‹ትዕቢት›(ዳንኤል 7:8) ቃላትን ይናገራል።

`ሌሎች ተመሳሳይ ነገሮችም ሊጠቀሱ ይችላሉ; ነገር ግን በዳንኤል 7 እና 8 ያነበብነውን በመውሰድ; ይህ ኃይል ማነው? ከማህበረሰባዊው ግፊት(በእኛ ላይ ከሚያመጣው) ይልቅ ይህን ኃይል በመለየት መጽናቱ ለምንድን ነው ለእኛ በጣም አስፈላጊ የሆነው?`