---
title:  ሮም እና የቃል ኪዳኑ አለቃ
date:  17/03/2020
---

`ዳንኤል 11:16-28ን ያንብቡ። ምንም እንኳን ጥቅሱ አስቸጋሪ ቢሆንም; በዳንኤል ውስጥ በሌላ ስፍራ ምን አይነት ምስል ሊከሰትልዎ ይችላል?`

በዳንኤል 11:16 ላይ ከግሪክ መንግስት ወደ ሮም መንግስት የተደረገን የኃይል ሽግግር ያመላክታል ፤ ‹‹ በእርሱም ላይ የሚመጣው ግን እንደ ፈቃዱ ያደርጋል፥ በፊቱም የሚቆም የለም በመልካሚቱም ምድር ይቆማል፥ በእጁም ውስጥ ጥፋት ይሆናል።››። ኢየሩሳሌም; የጥንት እስራኤሎች የሚኖሩበት አሁን ግን አረማዊው ሮም የሚያስተዳድረው የሚያኮራ ምድር ነው። በትንሹ ቀንድ የጎንዮሽ መስፋፋት ጊዜ ወደ የሚያኮራው ምድር ተመሳሳይ ኩነት ተከስቷል። ስለዚህ ግልጽ ይመስላል ; በዚህ ደረጃ አለምን የሚያስተዳድር ኃይል አረመኔአዊው ሮም ነው።

አንዳንድ ተጨማሪ የመጽሐፍ ቅዱስ ጥቅሶች ይህንን ሐሳብ ያጠናክራሉ። ለምሳሌ ‹‹የዚያን ጊዜም በመንግሥቱ ክብር መካከል አስገባሪውን የሚያሳልፍ በስፍራው ይነሣል ነገር ግን በቍጣው ሳይሆን በሰልፍም ሳይሆን በጥቂት ቀን ይሰበራል።›› (ዳንኤል 11:20) ። እንዲሁ እንደ ትንቢቱ ይህ ገዥ በ ‹‹መጥፎ ሰው›› ይተካል። (ዳንኤል 11:21)። ታሪክ እንሚያሳየው አውግስጦስ ለጢብሮስ ; የጉዲፈቻ ልጁ ነበር; በእርሱ ተተክቷል። ጢብሮስ ከሰው ጋር የማይገጥም እና መጥፎ ሰው እንደሆነ ይታወቃል።

እንደ መጽሐፍ ቅዱስ ጥቅስ በጣም አስፈላጊው; የ‹‹ቃል ኪዳኑ አለቃ›› የሚሰበረው በጢብሮስ አገዛዝ ዘመን ነበር(ዳንኤል 11:22)። ይህ በግልጽ የሚያመለክተው የክርስቶስን መሰቀል ነው; ‹‹መሲሁ አለቃ ›› (ዳንኤል 9:25; እንዲሁም ማቴዎስ 27:33-50ን ይመልከቱ); በጢብሮስ አገዛዝ ዘመን ለሞት ይሰጣል። በዚህ ያለው የኢየሱስ አመላካች ‹‹የቃል ኪዳኑ አለቃ›› የሚለው የታሪካዊ ኩነቶችን አካሔድ የሚያሳይ ሐይለኛ መለያ ነው። ይህ እንደገና ለአንባቢው የእግዚአብሔርን የወደፊቱን አዋቂ መሆንን የሚያሳይ ጠንካራ መረጃን ይሰጣል። እግዚአብሔር ከዚህ ትንቢት በፊት ለመጡት ነገሮች ሁሉ ትክክል ነበር; ስለዚህ ወደፊት ይሆናል ባለው ላይ ሙሉ ለሙሉ እንድንታመነው ያስችለናል።

`በፖለቲካዊው እና ሐይማኖታዊው መካከል የናዝሬቱ ኢየሱስ ‹‹ የቃልኪዳኑ አለቃ›› በጥቅሱ ተገልጧል። ይህ ከረብሻው እና ከፖለቲካው ሴራ ይልቅ ኢየሱስ የመጽሐፍ ቅዱስ ማዕከል ሆኖ የሚቀጥልበትን እንዴት ነው በማሳየት የሚረዳው?`