---
title:  የልዑል ቅዱሳን
date:  20/02/2020
---

`እንደሚከተለው ጥቅስ እግዚአብሔር ሕዝብ ላይ ምንድን ነው የሚሆነው? ዳንኤል 7:8; 21;22;25;27`

የ‹‹ልዑል ቅዱሳን›› የእግዚአብሔር ሕዝብ መለያ ነው። ጥቅሱ በቅድሚያ በሚወክለው ኃይል ይጠቃሉ። ለእግዚአብሔር ቃል ታማኝ ለመሆን ሙጭጭ በማለታቸው ምክንያት በጳጳሳዊው አገዛዝ ጊዜ ተገድለዋል። በአረመኔአዊው ሮም (አራተኛው አውሬ እራሱ) ጊዜ ክርስቲያኖች ተገድለዋል ; ነገር ግን በዳንኤል 7:25 የተጠቀሰው የቅዱሳን ግድያ ትንሹ ቀንድ ከአረመኔአዊው ሮም ማብቂያ ላይ በተነሳው ትንሹ ቀንድ የተካሔደ ነው።

ሆኖም ; የእግዚእሔር ሕዝብ አረመኔያዊው ሐይል ለዘላለም አይጨቁነውም። የእግዚአብሔር መንግስት የአለም መንግስትን ይተካል። በሚገርም ሁኔታ ትክክለኛው ራዕይ ለሰው ልጅ ‹‹ወገኖችና አሕዛብ በልዩ ልዩ ቋንቋም የሚናገሩ ሁሉ ይገዙለት ዘንድ ግዛትና ክብር መንግሥትም ተሰጠው ግዛቱም የማያልፍ የዘላለም ግዛት ነው፥ መንግሥቱም የማይጠፋ ነው። ›› (ዳንኤል 7:14) ይላል። ነገር ግን በመልአኩ       አማካኝነት እደተሰጠው ትርጉም የእግዚአብሔርን መንግስት የሚወርሱት ‹‹ቅዱሳን ›› ናቸው (ዳንኤል 7:18)። እዚህ ጋ ምንም አይነት መጣረስ የለም። የሰው ልጅ ከእግዚእሔር እና ከሰብአውያን ጋር ስለሚጠጋ; የእርሱ ድል ለሚወክላቸው ሁሉ ነው።

ሊቀ ካህኑ ኢየሱስ መሲህ መሆኑን ሲጠቅስ; የእግዚእሔር ልጅ; ኢየሱስ ወደ ኋላ መዝሙር 110:1 እና ዳንኤል 7:13;14 በማመላከት እንዲህ አለ ‹‹ እኔ ነኝ፤ የሰው ልጅም በኃይል ቀኝ ሲቀመጥ በሰማይም ደመና ሲመጣ ታያላችሁ አለ።›› (ማርቆስ 14:62)። ስለዚህ ኢየሱስ እና ሰማያዊው ስፍራ የሚወክል እርሱ ነው። የጨለማው ኃይል አልፎዋል እናም ወደ እርሱ ለሚቀርቡ ሁሉ ድልን ያካፍላቸዋል። ስለዚህ ሊያስፈራ የሚችል ምንም ምክንያት የለም። ልክ ሐዋሪያው ጳውሎስ እዳለው ‹‹በዚህ ሁሉ ግን በወደደን በእርሱ ከአሸናፊዎች እንበልጣለን። ሞት ቢሆን፥ ሕይወትም ቢሆን፥ መላእክትም ቢሆኑ፥ ግዛትም ቢሆን፥ ያለውም ቢሆን፥ የሚመጣውም ቢሆን፥ ኃይላትም ቢሆኑ፥ ከፍታም ቢሆን፥ ዝቅታም ቢሆን፥ ልዩ ፍጥረትም ቢሆን በክርስቶስ ኢየሱስ በጌታችን ካለ ከእግዚአብሔር ፍቅር ሊለየን እንዳይችል ተረድቼአለሁ።›› (ሮሜ 8:37-39)።

`የዳንኤል ራዕይ ታሪክ ከሺህ አመታት ቀድሞ እንዴት እንደሚገልጽ ተመልከቱ። ይህ ስለ ወደፊቱ እግዚአብሔር ቃል ኪዳን ላይ እድንታመን እንዴት ነው የሚረዳን?`