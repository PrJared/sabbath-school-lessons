---
title:  ችሎቱ ተሰየመ
date:  18/02/2020
---

ከአራቱ እንስሳት ከራዕይ እና ከትንሹ ቀንድ እንቅስቃሴ በኋላ; ነብዩ በሰማይ የተሰየመ ችሎትን ተመለከተ (ዳንኤል 7:9;10;13;14)። ችሎቱ ሲሰየም; ዙፋናት በቦታቸው ተቀመጡ እና በዘመናት የሸመገለው ስፍራውን ያዘ። የሰማዩ ትዕይንት እየታዬ; የሰማይ ፍጥረታት ሺዎች እና ሺዎች በዘመናት በሸመገለው ፊት ያገለግሉ ነበር; ችሎቱ ተሰየመ እናም መጽሐፍት ተገለጡ።

ስለዚህ ችሎት ግንዛቤ ሊወሰድ የሚገባው አስፈላጊ ነገር ይህ ፍርድ እየተካሄደ   			      ያለው ከ 1260 አመታት የትንሹ ቀንድ እንቅስቃሴ በኋላ መሆኑ ነው ( 538ዓ.ም1798ዓ.ም; የአርቡን ትምህርት ይመልከቱ); ነገር ግን የእግዚአብሔር የመጨረሻ መንግስት ከመቋቋሙ በፊት ነው። በእርግጥ በራዕዩ ውስጥ የሚከተለው ቅደም ተከተል ተደጋግሟል የትንሹ ቀንድ ጊዜ (538-1798) የሰማዩ ፍርድ የእግዚአብሔር ዘለአለማዊ መንግስት

`ዳንኤል 7:13; 14; 21; 22; 26; 27ን ያንብቡ። በምን መንገድ ነው ፍርዱ ለእግዚአብሔር ሕዝቦች ትርፋማ የሚሆነው?`

የብሉይ ኪዳን መጻህፍት የተለያዩ አይነት ፍርዶችን ከታቦቱ እና ከመቅደሱ ጋር በተያያዘ ይገልጻሉ; እዚህ የተጠቀሰው ፍርድ ግን ይለያል። ይህ ፍርድ የአለማት ሁሉ ነው; ትንሹን ቀንድ ብቻ ሳይሆን የልኡል ቅዱሳንን; በመጨረሻ መንግስትን የሚቀበሉትንም ጭምር የሚነካ ነው። ዳንኤል 7 ስለ ፍርዱ አያብራራም ወይም ስለ ጅምሩ እና ማብቂያው ዝርዝር ነገር አያብራራም። ነገር ግን የሚጠቁመው ነገር ይህ ፍርድ የሚካሔደው ትንሹ ቀንድ በእግዚአብሔር እና በህዝቡ ላይ ጥቃት በሚፈጽምበት ሳምንት ውስጥ ነው።

ስለዚህ; እዚህ ላይ ነጥቡ አለማቀፋዊ ይዘት ያለው ፍርድ መጀመሩን ትኩረት ለመስጠት ነው። ከዳንኤል 8 እና 9 (ተከታዩን ሳምንት ይመልከቱ) ስለ ፍርዱ መጀመሪያ እና ይህ ፍርድ በስርዓት ቀን በሰማይ ካለው ከ ቤተመቅደሱ መንጻት ጋር የተገናኘ ነገር እንዳለው እንማራለን። እዚህ ላይ ያለው ትምህርት በግልጽ ከምጻቱ በፊት የፍርድ ምርመራ በሰማይ ውስጥ እንደሚኖር እና ያም በእግዚአብሔር ሕዝቦች በኩል ለጥቅማቸው እንደሚሆን ነው።

`ለምንድን ነው ኢየሱስ በመስቀሉ ላይ ያከናወነልን ነገር በፍርድ ቀን ዋስትና ለመሆን ማዕከላዊ የሚሆነው? ያለ መስቀሉ; ምን አይነት ተስፋ ነበር የሚኖረን ወይም ሊኖረን የሚችል? (ሮሜ 8:1ን ይመልከቱ)`