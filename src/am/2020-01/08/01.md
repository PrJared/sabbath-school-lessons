---
title:  ከማዕበላማ ባህር ወደ ሰማይ ደመናት
date:  15/02/2020
---

### ለዚህ ሳምንት ጥናት የሚከተሉትን ጥቅሶች ያንብቡ
ዳንኤል 7; 2ኛ ተሰሎንቄ 2:1-12; ሮሜ 8:1; ማርቆስ 13:26; ሉቃስ 9:26; ሉቃስ 12:8; 1ኛ ጢሞቴዎስ 2:5ን ያንብቡ።

> <p>የሣምንቱ ጥናት መሪ ጥቅስ</p>
> “መንግሥትም ግዛትም ከሰማይም ሁሉ በታች ያሉ የመንግሥታት ታላቅነት ለልዑሉ ቅዱሳን ሕዝብ ይሰጣል መንግሥቱ የዘላለም መንግሥት ነው፥ ግዛቶችም ሁሉ ይገዙለታል ይታዘዙለትማል።”(ዳንኤል 7:27)

የዚህ ሳምንት ርዕሳችን የሆነው የዳንኤል ምዕራፍ 7 ራዕይ ; ከዳንኤል ምዕራፍ 2 ህልም ጋር ይመሳሰላል። ነገር ግን ዳንኤል ምዕራፍ 7 በዳንኤል ምዕራፍ 2 የተገለጸውን ያብራራል። አንደኛ; ራዕዩ የታየው በማታ ሲሆን የሚያሳየውም በአራቱ ነፋሳት የተነሳውን ባህር ነው። ጨለማ እና ውሃ ፍጥረትን ያስታውሳሉ; ነገር ግን እነዚህ ፍጥረታት በሆነ መንገድ ሲበጠበጡ ወይም በጥቃት ላይ ሲሆኑ ይታያል። ሁለተኛ; በራዕይ ውስጥ ያሉት እንሰሳዎች እርኩስ እና ድቅል ናቸው; ያም የሚያሳየው የተፈጥሮ ስርዓትን መጣስ ነው። ሶስተኛ; እንሰሳዎቹ ግዛትን ሲያስፋፉ ይታያሉ; ስለዚህ ለአዳም እግዚአብሔር የሰጠው ግዛት በኤድን ገነት ውስጥ በእነዚህ ሀይሎች ያለአግባብ ሲያዝ ያሳያል። አራተኛ; ከሰው ልጅ መምጣት ጋር ተያይዞ የእግዚአብሔር ግዛት ለሚገባቸው ተመልሷል። በኤደን አዳም ያጣውን ; የሰው ልጅ በሰማያዊ ፍርድ መለሰው።

ቀደም ሲል የቀረበው ሐሳብ ; በዚህ ከፍተኛ የሆነ ስዕላዊ ራዕይ ውስጥ ለውስጥ እተካሔደ ያለውን መጽሐፍ ቅዱሳዊ ስዕል; ሰፊ የሆነ ምልከታን በማሳየት ገለጻ የሚሰጥ ነው። እንደ እድል ሆኖ በጣም ወሳኝ የሆኑ የራዕዩ ዝርዝሮች በመልአኩ አማካኝነት ተገልጸዋል; ስለዚህ የዚህን አስደናቂ ትንቢት ዋናውን ቅርጽ እንረዳለን።        የዚህን ሳምንት ትምህርት ለ የካቲት 14 ሰንበት ለመዘጋጀት ያጥኑ።