---
title:  ትንሹ ቀንድ
date:  17/02/2020
---

`ዳንኤል 7:7;8; 10-25ን ያንብቡ። በቀጥታ ከአራተኛው አውሬ የተነሳው; እና የአካሉ ክፍል ሆኖ የቀረው የትንሹ ቀንድ ሐይል ማነው?`

ትላንት አስር ቀንዶች ይዞ አለምን ይመራ የነበረው የሚያስፈራው እንስሳ አረመኔያዊው ሮምን እንሚወክል አይተናል። አሁን ትንሹን ቀንድ እና የሚወክለውን ኃይል ልንመለከት ይገባናል። በራዕዩ እንደተመለከተው; አራተኛው እንስሳ አስር ቀንዶች አሉት; ከእነርሱ መካካል ግን ለትንሹ ቀንድ ቦታ ይለቁ ዘንድ ሶስቱ ተነቀሉ። ይህ ቀንድ አይኖች ሲኖሩት ‹‹የትዕቢትን ቃል››(ዳንኤል 7:8) የሚናገርበት አፍ አለው። ግልጽ ነው ትንሹ ቀንድ የወጣው በጣም ከሚያስፈራው እንስሳ ; ከአረመኔያዊው       ሮም ማለት ነው። በዚህ መንገድ ቀንዱ አንዳንድ የአረመኔያዊው ሮምን መገለጫዎች አስቀጥሏል። ልክ የአንድ ሀይል ቀጣይ ደረጃ ማለት ነው።

ዳንኤል ይህ ሌላኛው ቀንድ በቅዱሳን ላይ ጦርነትን ሲከፍት አይቷል። መልአኩ ለዳንኤል ሲገልጽለት ይህ ቀንድ ንጉስ ሲሆን ሶስት ሕገወጥ ነገሮችን እንደሚደረግ ገልጾለታል፤ (1) በልዑል ላይ የትዕቢትን ቃል ይናገራል; (2) የልዑልን ቅዱሳን ይገላል; (3) ጊዜን እና ሕግን ሊቀይር ይሞክራል። እናም ውጤቱ ቅዱሳን በእጁ አልፈው ይሰጣሉ። ቀጥሎ; መልአኩ የትንሹን ቀንድ እንቅስቃሴ ጊዜ ይሰጠዋል፤ ዘመን እና ዘመናት; እና የዘመን እኩሌታ። በዚህ ላይ በትንቢታዊ አነጋገር ; ዘመን የሚለው ቃል ‹‹አመት›› ማለት ነው ; በእጽፍ መልኩ ‹‹ሁለት አመት ›› ይሆናል። ስለዚህ ይህ ሶስት አመት ተኩል የትንቢታዊ ጊዜን ይወክላል; ይህ ደግሞ በአንድ አመት-አንድ ቀን መርህ መሰረት 1260 አመታትን ጊዜ ይወክላል። በዚህን ጊዜ ውስጥ ትንሹ ቀንድ በእግዚአብሔር ላይ ጥቃትን ያውጃል; ቅዱሳንን ይገድላል; እንዲሁም የእግዚአብሔርን ሕግ ሊቀይር ይሞክራል።

`2ኛ ተሰሎንቄ 2:1-12ን ያንብቡ::በሕግ አልባው ሰው እና በትንሹ ቀንድ መካካል ምን አይነት መመሳሰል ይታያል? ይህ በሚያወራው ምን አይነት ሀይል ነው የምናምነው? እናስ ለምን? ከአረመኔያዊው ሮም የወጣ እና የሮም አካል ሆኖ የቀረ; ከሮም ጊዜ አንስቶ እስከ አለም ፍጻሜ ድረስ የሚዘልቅ; ያም ማለት አሁንም በአለም ያለ ማለት ነው; ብቸኛ ኃይል ማን ነው?`