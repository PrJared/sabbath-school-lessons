---
title:  የታተመው መጽሐፍ
date:  25/03/2020
---

`ዳንኤል 12:4 እና ዮሐንስ 14:29ን ያንብቡ። እስከ ፍጻሜ ዘመን ድረስ የዳንኤል መጽሐፍ ለምንድን ነው የታተመው?`

የመጽሐፉ የመጨረሻ ማጠቃለያው ዋና ክፍል (ዳንኤል 10:1-12:4); ነብዩ ጥቅሉን እስከ ፍጻሜ ዘመን ድረስ እንዲያትመው ትእዛዝን ተቀበለ። እዚያው መልአኩ እንዲህ ሲል ተነበየ ‹‹ብዙ ሰዎች ይመረምራሉ፥ እውቀትም ይበዛል።››(ዳንኤል 12:4)። ምንም እንኳን አንዳንድ ተማሪዎች ይህን ወስደው ከሳይንስ ዕድገት ጋር ቢያያይዙትም አውዱ እንደሚያሳየው ግን ይመረምራሉ የሚለው ቃል የሚያመለክተው እራሱን የዳንኤልን መጽሐፍን ነው። በእርግጥ ታሪክን ወደ ኋላ ስንመለከት ; ለዘመናት የዳንኤል መጽሐፍ ለመረዳት የሚያስቸግር ጽሑፍ ሆኖ ቆይቷል። በተወሰኑ ቦታዎች ሊታወቅ እና ሊጠና ይችላል ነገር ግን አንዳንድ ቁልፍ የሆኑ አስተምህሮቶቹ እና ትንቢቶቹ ሚስጢር እንደሆኑ ቆይተዋል። ለምሳሌ ከቤተ መቅደሱ መንጻት ጋር የተያያዙ ትንቢታዊ መልዕክቶች; ፍርዱ; የትንሹ ቀንድ ማንነት እና ስራው ከእነዚህ ትንቢቶች ጋር ያሉ ጊዜአቶች ከግልጽነት በጣም የራቁ ነበሩ።

ነገር ግን በቀጣይነት የፕሮቴስታንቱ ተሃድሶ ; ብዙ ሰዎች የዳንኤልን መጽሐፍ ማጥናት ጀመሩ። ቢሆንም ግን በመጨረሻው ሰዓት ነበር መጽሐፉ በግልጽ የተገለጠው እና ይዘቱ በሙሉ ግልጽ የሆነው። ኤለን ጂ ኋይት ‹‹ ከ 1798 ጀምሮ የዳንኤል መጽሐፍ ተከፈተ። የትንቢቶቹ እውቀት ጨመረ; እናም የፍርዱ ሰዓት ቅርብ መሆኑን ብዙዎች አወጁ። ›› (ታላቁ ተጋድሎ; ገጽ 356)። ‹‹ ከ 18ኛው ክፍለ ዘመን መጨረሻ እና ከ19ኛው ክፍለ ዘመን መጀመሪያ በዳንኤል እና በራዕይ ትንቢቶች ላይ ከፍተኛ ፍላጎት በምድር ዙሪያ በመታየት ግንዛቤው ተሰራጨ። የእነዚህ ትንቢቶች ጥናት የክርስቶስ ዳግም ምጻት በቅርብ እንደነበረ በሰፊው የተሰራጨ እምነት ፈጠረ።

በርከት ያሉ 			      ለዚህ የተጋለጡ ሰዎች በእንግሊዝ; ዮሴፍ ዎልፍ በመካከለኛው ምስራቅ; ማኑኤል ሉካንዛ በደቡብ አሜሪካ እነ ዊሊያም ሚለር በዩናይትድ እስቴት ከሌሎች በርካታ የትንቢት ተማሪዎች ጋር በዳንኤል መጽሐፍ ጥናታቸው ላይ ተመስርተው የዳግም ምጻት በደጅ ላይ እንደሆነ አወጁ። ዛሬ ይህ አለም አቀፍ እንቅስቃሴ የጸና እምነት ነው ያለው። (ዘ ሰቨንዝ ደይ አድቬንቲስት ኮሜንተሪ ቅጽ 4; ገጽ 879) ።

`ታሪክን ወደ ኋላ ተመልክቶ እነዚህ በዳንኤል የተገለጹት ታሪካዊ ትንቢቶች ፍጻሜን ለማየት; ዛሬ ስላለን ትልቅ እድል አስቡ። ይህ እግዚአብሔር በሰጠን የተስፋ ቃሎች ላይ እንድንታመን እንዴት ነው ሊረዳን የሚገባው?`