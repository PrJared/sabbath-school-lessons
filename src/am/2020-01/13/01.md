---
title:  ከትቢያ ወደ ከዋክብት
date:  21/03/2020
---

### ለዚህ ሳምንት ትምህርት የሚከተሉትን ጥቅሶች ያንብቡ
ዳንኤል 12; ሮሜ 8:34; ሉቃስ 10:20; ሮሜ 8:18; ዕብራውያን 2:14;15; ዮሐንስ 14:29; ራዕይ 11:3

> <p>የሣምንቱ ጥናት መሪ ጥቅስ</p>
> “ጥበበኞቹም  እንደ ሰማይ ፀዳል፥ ብዙ ሰዎችንም ወደ ጽድቅ የሚመልሱ እንደ ከዋክብት ለዘላለም ይደምቃሉ። “ ( ዳንኤል 12:3)

የዳንኤል መጽሐፍ የሚጀምረው ናቡከደነጾር ይሁዳን ሲወራት እና ምርኮኞችን ሲወስድ ነው። የዳንኤል መጽሐፍ ሲደመደም ግን በታጻራሪው ሚካኤል የእግዚአብሔርን ሕዝብ ከመጨረሻው ዘመን ባቢሎን ነጻ ሊያወጣ ሲቆምላቸው ነው። ያ በዳንኤል መጽሐፍ ሁሉ እንደታየው በመጨረሻ ; በፍጻሜ ዘመን እግዚአብሔር የሚሰራው ሁሉ ስለ እራሱ ሕዝብ ጥቅም ነው።

እንዲሁ እንደተመለከትነው ዳንኤል እና ጓደኞቹ ለእግዚአብሔር ታማኞች ሲሆኑ እንዲሁ በምርኮኞች ላይ በነበረው መከራ እና ተግዳሮት ውስጥ በጥበባቸው ተወዳዳሪ አልነበራቸውም። እንዲሁ የእግዚአብሔር የፍጻሜ ዘመን ሕዝብም መከራን ሲጋፈጥ በተለይም ‹‹ሕዝብም ከሆነ ጀምሮ እስከዚያ ዘመን ድረስ እንደ እርሱ ያለ ያልሆነ የመከራ ዘመን ይሆናል›› (ዳንኤል 12:1) ሲል በዚህም ጊዜ ለእግዚአብሔር በታማኝነታቸው ይጸናሉ። ልክ በባቢሎን እንደ ዳንኤል እና ጓደኞቹ ጥበብን እና ማስተዋልን ያሳያሉ።

ጥበብን የሚለማመዱት እንደ የግል ጸጋ ብቻ አይደለም ነገር ግን በዚያም ምክንያት ሌሎችን ወደ ጽድቅ ለመምራት በታማኝነት ይጠቀሙበታል። አንዳንዶች ይሞታሉ ወይም ለሞት ተላለፈው ይሰጣሉ እናም ስለዚህ ወደ ምድር ትቢያነት ይለወጣሉ ነገር ግን ለዘለአለማዊ ሕይወት ይነሳሉ። መጽሐፍ ቅዱስ እንደሚለው ‹‹በምድርም ትቢያ ውስጥ ካንቀላፉቱ ብዙዎች ይነቃሉ እኵሌቶቹ ወደ ዘላለም ሕይወት፥ ›› (ዳንኤል 12:2) የዚህን ሳምንት ትምህርት በማጥናት ለ መጋቢት 19 ሰንበት ይዘጋጁ።