---
title:  ሚካኤል; አለቃችን
date:  22/03/2020
---

`ዳንኤል 12:1ን ያንብቡ። በመጨረሻው ዘመን የታሪክን ሒደት የሚቀይረው ማነው? ሮሜ 8:34 እና ዕብራውያን 7:25; ይህ ጥቅስ ምን እያለ እንደሆነ እንድናስተውል እንዴት ነው የሚረዱን?`

እስከ አሁን ድረስ እያንዳንዱ የዳንኤል መጽሐፍ ምእራፎች ሲጀምሩ በአረመኔአዊ ንጉሶች ነበር። ዳንኤል 12 ግን በገዥ ይጀምራል ነገር ግን ከሌሎቹ ምዕራፎች በተለየ ገዥው መለኮታዊ አለቃ ሲሆን የተነሳውም የእግዚአብሔርን ሕዝብ ከጠላቶቻቸው ነጻ ሊያወጣ ነው። በዳንኤል 10 ጥናታችን እንዳገኘነው ብልጭታ ሚካኤል ልክ በጤግሮስ ወንዝ ዳር እንደተገለጠለት የሰማይ አካል ተመሳሳይ ስልጣን ያለው ነው። በዚያ የመጣው በሰማይ እንደ የእግዚአብሐር ሕዝብ ወኪል ሆኖ ነው። በዳንኤል ሌላ ቦታ ደግሞ እንደ የሰው ልጅ (ዳንኤል 7); የሰራዊት አለቃ (ዳንኤል 8; እና ); እና መሲሁ አለቃ(ዳንኤል 9) ተገልጿል። ስለዚህ ሚካኤል ማለት ‹‹ እግዚአብሔርን የሚመስል ማን ነው?›› ; ከኢየሱስ ሌላ ማንም ሊሆን አይችልም።

ሚካኤል ጣልቃ የገባበትን ጊዜ ማስተዋል አስፈላጊ ነው። እንደ ዳንኤል 12:1 ይህ የሆነው ‹‹በዚያም ዘመን›› (ዳንኤል 12:1) ላይ ነው። ይህ አባባል የሚጠቁመው ልክ በዳንኤል 11:40-45 በተጠቀሰው ማለትን ነው። ይህ ጊዜ የጳጳሳዊው ስርአት ከወደቀበት ከ 1798 እስክ የፍጻሜ ዘመን ትንሳኤ ድረስ ነው (ዳንኤል 12:2)። ስለ ሚካኤል ስራ ሁለት አስፈላጊ አሰራሮችን; በዳንኤል 12:1 ላይ ከተጠቀሰው ‹‹ይነሳል ›› ከሚለው ቃል መመልከት ይቻላል።

አንደኛ; ‹‹ይነሳል›› ከሚለው ቃል የንጉሶችን ለድል እና ለመግዛት መነሳትን ያሳያል። ቃሉ እንዲሁ የወታደራዊ ስሜትን ያሳስባል። ይህም ሚካኤል ልክ ሕዝቡን እንደሚጠብቅ እንደ ወታደር መሪ እና በታላቁ ተጋድሎ ውስጥ ወደ መጨረሻው ደረጃ እንደሚመራቸው ያሳያል። 			      ሁለተኛ; ‹‹ይነሳል›› የሚለው ቃል ወደ የፍርድ ችሎት ያመላክታል። ሚካኤል ‹‹ይነሳል ›› በሰማያዊው ችሎት ፊት እንደ ጠበቃ ይሆናል። እንደ የሰው ልጅ ; በፍርድ ምርመራ (ዳንኤል 7:9-14) ጊዜ በዘመናት በሸመገለው ፊት የእግዚአብሔርን ሕዝብ በመወከል ይቀርባል። ስለዚህ የሚካኤል መነሳት ወይም መቆም የወታደራዊ እና የፍርድ ስራን ሁኔታዎችን ያሳያል። በሌላ አባባል የእግዚአብሔርን ጠላት ለማሸነፍ በኃይል እና የእግዚአብሔርን ሕዝብ በሰማያዊው ችሎት ለመወከል በስልጣን ማለት ነው።