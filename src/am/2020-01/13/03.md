---
title:  በመጽሐፉ የተጻፈ
date:  23/03/2020
---

`ዳንኤል 12:1 ስለ ‹‹በመጽሐፉ ተጽፎ የተገኘው ›› ምን ማለት ነው?   ያወራል; ያ`

ሚካኤል ጣልቃ የገባበት ሰዓት; ከሆነ ጀምሮ እስከዚያ ዘመን ድረስ እንደዚያ ያለ መከራ ሆኖ የማያውቅ የመከራ ዘመን ላይ ነው። ይህ የእግዚአብሔር መንፈስ ከአማጺው የሰው ዘር በተነሳ ጊዜ ከሚሆነው ሁኔታ ጋር ይመሳሰላል። ለዚያም የመጨረሻዎቹ ሰባቱ መቅሰፍቶች እንደ የእግዚአብሔር ቁጣ በሕዝቡ ላይና በመጨረሻዋ ባቢሎን ላይ ይወርዳሉ (ራዕይ 16; ራዕይ 18:20-24)። እንዲሁም የጨለማው ሐይላት በምድር ላይ ይለቀቃሉ። ኤለን ጂ. ኋይት ስለዚህ ሰዓት ስትጽፍ ‹‹ ሰይጣን ለአንድ ትልቅ እና የመጨረሻ ችግር ወደ ምድር ነዋሪዎች ይገባል። የሰብአዊ ዘርን ሐይለኛ የውስጥ ፍላጎት የእግዚአብሔር መልአኮች ሲለቁ ሁሉም የጥል እና የሁከት ነገሮች ይለቀቃሉ። በጥንት ጊዜ በእየሩሳሌም ከሆነው በከፋ ችግር አለም ሁሉ በአመጽ እና በጥፋት ተሳታፊ ይሆናል ›› (ታላቁ ተጋድሎ ገጽ 614)።

ነገር ግን የእግዚአብሔር ሕዝብ በዚህ አስቸጋሪ ጊዜ ነጻ ይወጣሉ ምክንያቱም በሰማያዊው ችሎት በሚደረገው የፍርድ ምርመራ በኢየሱስ ; በሰማያዊው ሊቀ ካህን ነጻ ይወጣሉ እናም ስሞቻቸው በመጽሐፉ ይጻፋሉ።        የዚህን መጽሐፍ ትርጉም ለማስተዋል; መጽሐፍ ቅዱስ ውስጥ የተጠቀሱ ሁለት አይነት መጽሐፎች መኖራቸውን ማወቅ ይኖርብናል። አንዱ የጌታ የሆኑትን ሁሉ ስም ይይዛል አንዳንድ ጊዜ የሕይወት መጽሐፍ ተብሎ ይጠቀሳል (ዘጸአት 32:32; ሉቃስ 10:20; መዝሙር 69:28; ፊሊጵስዮስ 4:3. ራዕይ 17:8)።

ከሕይወት መጽሐፍ በተጨማሪ መጽሐፍ ቅዱስ የሰዎች ተግባር ሁሉ ስለሚመዘገብበት መጽሐፍ ይጠቅሳል (መዝሙር 56:8; ሚልክያስ 3:16; ኢሳያስ 65:6) ። እነዚህ መጽሐፎች ናቸው የእያንዳንዱን ሰው ለጌታ ያለውን ታማኝነት በሰማይ ችሎት ፊት የሚወስኑት። እነዚህ የሰማይ መዝገቦች; የሰብአዊ ዘርን ስም እና ተግባርን የሚይዙ ‹‹የመረጃ ቋት››ናቸው። አንዳንድ ሰዎች የስሞቻቸውን እና በተለይ የተግባራቸውን በሰማይ የመመዝገብን ሐሳብ ንቀው ይመለከቱታል። ነገር ግን አንድ ጊዜ ሕይወታችንን ለጌታ ከሰጠን ስማችን በሕይወት መጽሐፍ ውስጥ ይጻፋል እንዲሁ መጥፎ ተግባራችን ደግሞ በሰማይ ፍርድ ይሰረዛል። እነዚህ ሰማያዊ መዝገቦች ለምንኖርበት አለም ሁሉ የኢየሱስ እንደሆንን እና በችግሩ ጊዜ የመጠበቅ መብት እንዳለን; ፍትሃዊ መረጃን ይሰጣሉ።

`“በሕይወት መጽሐፍ ለመጻፍ” የእኛ ብቸኛ ተስፋ የክርስቶስ ኢየሱስ ጽድቅ ለእኛ መቆጠሩ የሚሆነው ለምንድን ነው? መልስዎን በሰንበት ቀን ወደ የሰንበት ክፍልዎ ይዘው ይምጡ።`