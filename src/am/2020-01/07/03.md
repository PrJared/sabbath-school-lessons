---
title:  ሴራው በዳንኤል ላይ
date:  10/02/2020
---

`ዳንኤል 6:6-9ን ያንብቡ። ከዚህ አዋጅ በስተጀርባ ያለው አስተሳሰብ ምንድን ነው? ከንጉሱ ትዕቢት ጋር እንዴት ነው ነገሩ የሄደው?`

ዳሪዎስ ወዲያውኑ ሊሽረው የሚሻውን አዋጅ ማወጁ; ቂል የሆነ ያስመስለዋል። በቅርብ ጊዜ የተቋቋመው መንግስት የፖለቲካ ሁኔታን በብልጠት መጠቀም በቻሉ ባለሟሎቹ በተዘጋጀው ወጥመድ ውስጥ ወደቀ። ዳሪዎስ አሃዳዊ መንግስቱ አስተዳደሩ ውጤታማ እንዲሆን ወደ መቶ ሃያ ግዛቶች ከፋፍሎታል። ቢሆም ግን ይህ ድርጊቱ በረዥም ጊዜ የተወሰነ አደጋን አምጥቷል። ተጽዕኖ ፈጣሪ አስተዳደር የሆኑ አማጺዎችን በማደራጀት በቀላሉ ግዛቱን ሊከፍል ይችላል። ስለዚህ ሁሉን አስገዳጅ የሆነ እና ለሰላሳ ቀናት የሚቆይ ሁሉም ሰው ጉዳዩን ወደ ንጉሱ ብቻ የሚያመጣበት ሕግ ሕዝብን በመንግስት ላይ እንዳይነሳ እና ከንጉሱ ጋር አብሮ ህብረት ለማድረግ መልካም ስልት ይመስላል። ነገር ግን እነዚህ ባለሟሎች; ይህ ጉዳይ ሁሉንም ገዥዎች; አስተዳዳሪዎችን; አውራጃ መሪዎችን; እና አማካሪዎችንየጎደለ እንዳይኖር በማድረግ; ምክንያቱም ዳንኤል ስላልተካተተ; መጻፍ እንዳለበት ሀሳብ በማቅረብ ንጉሱን አሳሳቱት። በተጨማሪም እንደ አምላክ ለሚቀርብ ጥያቄ ንጉሱ ብቻ እንዲጠየቅም አደረጉ።

የፋርስ ንጉስ እራሱን እንደ መለኮት ደረጃ ያየበት መረጃ ምንም የለም። ሆነም ቀረ ንጉሱ ለሰላሳ ቀናት ብቸኛ የአምላክ ወኪል እንዲሆን አዋጁ ያስገድዳል; ያም ማለት ለአማልክት የሚደረግ ጸሎት በንጉሱ በኩል ይሆናል። እንዳለመታደል ንጉሱ ከአዋጁ በስተጀርባ ያለውን ነገር አልመረመረም። ስለዚህ የወጣው ሕግ ሴራን ለመከላከል ተብሎ ነበር ነገር ግን በእራሱ ላይ ዳንኤልን ለማጥቃት የወጣ ሴራ ነበር። የዚህ ሕግ ሁለት አቀራረቦቹ ትኩረትን ይሻሉ። አንደኛ; ይህን ሕግ ለሚተላለፉ ቅጣቱ በአንበሶች ጉድጓድ ውስጥ መጣል ነው። እንዲህ አይነት ቅጣት በሌላ ስፍራ ስላልተጠቀሰ የዳንኤል ጠላቶች ያቀረቡት ሐሳብ ይሆናል። የጥንት የምስራቅ ነገስታት አንበሶችን በዋሻ የሚያስቀምጡት አንዳንድ ጊዜ ለአደን ለመልቀቅ ነው።

ስለዚህ የንጉሱን አዋጅ ሊጥስ ለሚፈልግ ማንንም ለማንገላታት የሚሆን የአንበሳ እጥረት ሊኖር አይችልም። ሁለተኛ; አዋጁ ሊቀየር አይችልም። የ‹ሜዶንና-የፋርስ ሕግ›› ያለመቀየር ተፈጥሮ በአስቴር 1:19 እና አስቴር 8:8 ላይ ተጠቅሷል። ዲዎድሮስ ሲኩሉስ; ግሪካዊ የታሪክ ተመራማሪ ነው; እንደጠቀሰው ዳሪዎስ 3ኛ (በዳንኤል ከተጠቀሰው ዳሪዎስ ጋር እንዳይምታታ ) አንድ ሁኔታ ላይ ሐሳቡን ቀየረ ነገር ግን ንጹህ በሆነ ሰው ላይ ያስተላለፈው የሞት ፍርድ ሊቀየር አልቻለም።