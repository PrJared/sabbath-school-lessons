---
title:  ነጻ መውጣት
date:  13/02/2020
---

ዳንኤል 6:24-28ን ያንብቡ። ስለ እግዚአብሔር ንጉሱ የሰጠው ምን አይነት ምስክርነት ነበር?

የትረካው በጣም አስፈላጊ ክፍል የዳሪዎስ እግዚአብሔርን ማመስገን እና የእግዚአብሔርን ሉአላዊነትን መገንዘብ ነው። እንዲያውም ከፍተኛው ደረጃ ባለፈው ምዕራፍ ውስጥ ለእግዚአብሔር የቀረበ ምስጋና የተገለጸበት ( ዳንኤል 2:20-23; ዳንኤል 3:28;29; ዳንኤል 4:1-3; 34-37) መደምደሚያ ነው። ልክ እንደ ናቡከደነጾር ለዳንኤል ነጻ መውጣት ዳሪዎስ እግዚአብሔርን በማመስገን ነበር ምላሽ የሰጠው። ነገር ግን ከዚህም የበለጠ አድርጓል እንዲሁ; የቀደመውን አዋጅ በመቀልበስ ሁሉም ‹‹ በዳንኤል አምላክ ፊት እንዲፈሩና እንዲንቀጠቀጡ አዝዣለሁ››(ዳንኤል 6:26) ሲል ተናገረ(አወጀ)።

አዎ! ዳንኤል በተአምራት ተረፈ; ታማኝነቱ ተከፈለው; ክፉው ተቀጣ; የእግዚአብሔር ክብር እና ኃይል ነጻ አወጣው። ነገር ግን በዚህች ትንሽ ምሳሌ ውስጥ በአለማት ደረጃ ሊሆን ያለውን ያሳየናል; የእግዚአብሔር ሕዝቦች ነጻ ይወጣሉ; ክፉ ይቀጣል እና ጌታም በአለም ፊት ነጻ ያወጣል።   			      ዳንኤል 6:24ን ያንብቡ። ስለዚህ ጥቅስ ምን አስቸጋሪ ነገር ልናገኝ እንችላለን; እናም ለምን? ቢሆንም ግን አንድ የሚረብሽ ችግር አለ; እና ያም እስከምናውቀው ድረስ ምንም ያልበደሉት ሚስቶች እና ልጆች ልክ እንበደሉት አብረው ተፈረደባቸው። ይህን ፍትህ የተዛነፈ የመሰለበትን ሁኔታ እንዴት ነው ልንገልጸው የምንችል? አንደኛ; ይህ ድርጊት የተፈጸመው በንጉሱ እና በሜዶን እና ፋርስ ሕግ ነው። በአንድ ወንጀለኛ ቅጣት ውስጥ ቤተሰብን ያጠቃልላል። እንደ አንድ መርህ በአንድ የቤተሰብ አባል ጥፋት መላው የቤተሰብ አባል ሐላፊነትን ይወስዳል። ይህ ትክክል ነው ማለት አይደለም; ይህ ታሪክ ከፋርስ ሕግ ጋር ይሔዳል ለማለት ነው።

ሁለተኛ; ሌላው መገንዘብ ያለብን የመጽሐፍ ቅዱስ ተራኪ የዘገበው ክስተቱን ነው እንጅ የንጉሱን ድርጊት ግን አላጸደቀም። በእርግጥ መጽሐፍ ቅዱስ ልጆች በወላጆች ኃጢያት ምክንያት እንዲሞቱ አይፈቅድም (ዘዳግም 24:16)። በእንደዚህ አይነት ፍትህ መጓደል እና በሌሎችም ከመጽሐፍ ቅዱስ ምን አይነት ማጽናኛ ታገኛላችሁ? 1ኛ ቆሮንቶስ 4:5? ምንድን ነው የሚለው? እናስ የሚያነሳው ነጥብ አስፈላጊ የሚሆነው ለምንድን ነው?