---
title:  በአንበሳ ጉድጓድ
date:  12/02/2020
---

`ዳንኤል 6:11-23ን ያንብቡ:: ንጉሱ ለዳንኤል ምንድን ነው ያለው? ዳንኤል ምን ያህል ለእግዚአብሔር ጠንካራ እና ታማኝ ምስክር እንደሆነ እንዴት ነበር የተገለጸው?`

ሴረኞቹ ወዲያውኑ ዳንኤል ሲጸልይ ተመለከቱት; ያ ደግሞ አዋጁ በቀጥታ የከለከለው ነበር። እናም ክሳቸውን ወደ ንጉሱ ሲያቀርቡ; ዳንኤልን የጠቀሱበት ሁኔታ በሚያዋርድ መልኩ ነበር; ‹‹የዚያን ጊዜም በንጉሡ ፊት መልሰው። ንጉሥ ሆይ፥ ከይሁዳ ምርኮኞች የሆነው ዳንኤል በየዕለቱ ሦስት ጊዜ ልመናውን ይለምናል እንጂ አንተንና የጻፍኸውን ትእዛዝ አይቀበልም አሉት።››(ዳንኤል 6:13)።

በእነርሱ አይን የግዛቱ አንዱ ዋና ባለሟል ; ለንጉሱ ቅርብ የነበረ; ከዚህ በኋላ ‹‹ምርኮኛም›› ያልሆነ ነበረ። በተጨማሪ ዳንኤልን ከንጉሱ ጋር ለማጋጨት እንዲህ አሉ ‹‹ አንተንና የጻፍኸውን ትእዛዝ አይቀበልም አሉት። ››። አሁን ንጉሱ አዋጁን በመፈረሙ እንደተጠመደ አወቀ። ጥቅሱ እንሚለው ‹‹ ሊያድነውም ፀሐይ እስኪገባ ድረስ ደከመ።››(ዳንኤል 6:14) ነገር ግን ከተጻፈው ቅጣት ነብዩን ሊያድን ማድረግ የሚችለው ምንም ነገር አልነበረም። የሜዶንና የፋርስ ሕግ በጽሑፉ መሰረት መፈጸም አለበት። ስለዚህ ንጉሱ ምንም በቸልተኝነት ቢሆም እንኳን ትእዛዙን ሰጠ; ዳንኤል ወደ አንበሶች ጉድጓድ እንዲጣል። ነገር ግን ዳሪዎስ ይህን ቢያደርግም ትንሽ የተስፋን ብልጭታ የሚየሳይ ነገር ገለጸ; ይህን የሚመስል ‹‹ ንጉሡም ተናገረ ዳንኤልንም። ሁልጊዜ የምታመልከው አምላክህ እርሱ ያድንህ አለው።›› (ዳንኤል 6:16)።

መጽሐፍ ቅዱስ ላይ ዳንኤል ከአንበሶች ጋር ምን እንዳደረገ አይገልጽም ነገር ግን አንድ ሰው ጸልዮአል ብሎ ሊወስድ ይችላል። እናም እግዚአብሔር መልአኩን ልኮ የዳንኤልን እምነት አከበረ። በጠዋት ዳንኤል ምንም አልተጎዳም እና በመንግስት የተሰጠውን ሐላፊነት ለመወጣት ዝግጁ ሆነ። በዚህ ትእይንት ላይ ሐሳብ ስትሰጥ       ኤልን ጂ. ኋይት እንዲህ ትላለች ‹‹እግዚአብሔር የዳንኤልን ጠላቶች ወደ አንበሶች ጉድጓድ እንዳይጥሉት አልከለከላቸውም; ክፉ መላዕክትና የተኮነኑ ሰዎች ይህን ያህል ሐሳባቸውን እንዲያከናውኑ ፈቀደላቸው; ነገር ግን አገልጋይ ባርያውን ነጻ ሲያወጣውያ ነበር የበለጠ የሚያስደንቀው።

እናም ለእውነት ጠላቶች ሽንፈት ለእርሱ ደግሞ ጽድቅ የተፈጸመው ›› (ፕሮፌትስ ኤንድ ኪንግስ; ገጽ 543;544)።

`ምንም እንኳን ይህ ታሪክ ፍጻሜው የደስታ ቢሆንም (ቢያንስ ለዳንኤል); ስላልተረፉ ሌሎችስ; በመጽሐፍ ቅዱስም ውስጥ ያሉ (ለምሳሌ ; ማርቆስ 6:14-29 ይመልከቱ) ነጻ መውጣት መጨረሻቸው ያልሆነስ እንዴት ነው የምናስተውላቸው?`