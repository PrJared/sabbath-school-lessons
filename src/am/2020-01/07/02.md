---
title:  ቀናተኛ ነፍሶች
date:  09/02/2020
---

ሁሉም ፍጹም በሆነበት በሰማይም እንኳን ሉሲፈር በክርስቶስ ላይ ቅናት ተሰማው። ‹‹ ሉሲፈር በኢየሱስ ቀና; ቀናተኛም ሆነ። ለበላይነቱ ; ከፍተኛ ስልጣን እንዳለው እና ትክክለኛው ገዥ እንደሆነ እውቅና ለመስጠት ሁሉም መላዕክት ሲሰግዱለት እርሱም ከእነርሱ ጋር ይሰግዳል ነገር ግን ልቡ በቅናት እና በጥላቻ ተሞልቶ ነበር። ›› (ኤልን ጂ. ኋይት የድነት ታሪክ ገጽ 14)። ቅናት እንደዚህ አይነት ስሜት ነው; መጥፎን ነገር ማሰላሰል እራሱ በአስርቱ ትአዛዛት ተከልክሏል። ከ መግደል እና ከመስረቅ ጋር ምኞትን በተመለከተም ትእዛዝ አለ (ዘጸአት 20:17ን ይመልከቱ)።

`ዳንኤል 6:1-5ን; ከ ዘፍጥረት 37:11 እና 1ኛ ሳሙኤል 18:6-9 ጋር ያንብቡ። በእነዚህ ታሪኮች ሁሉ ውስጥ ቅንአት የነበረው ሚና ምን ነበር?`

የዳንኤል የማስተዳደር ችሎታ; ንጉሱን አስገርሞታል ነገር ግን የሌሎች አስተዳዳሪዎችን ቅንአት ደግሞ አነሳስቷል። ስለዚህ በሙስና ከሰው ሊያስወግዱት ሴራን ጠነሰሱ። ነገር ግን የቻሉትን ያህል ቢፈልጉ ; በዳንኤል አስተዳደር ውስጥ ምንም ሊያገኙ አልቻሉም። ‹‹ በዳንኤል ላይ ሰበብ ይፈልጉ ነበር ነገር ግን የታመነ ነበረና፥ ስሕተትና በደልም አልተገኘበትምና በእርሱ ላይ ሰበብና በደል ያገኙበት ዘንድ አልቻሉም። ›› (ዳንኤል 6:4) ። የአረማይኩ ቃል ‹‹ታማኝ ›› የሚለው ቃል ‹‹ የታመነ›› ተብሎ ሊተረጎም ይችላል።

ዳንኤል ያለነቀፋ ነበረ; እነዚያ ባለሟሎች በእርሱ ላይ የሐሰት ክስን እንዲያነሱ ሊያደርጋቸው የሚችል ምንም ነገር አላገኙም። ሆኖም ግን ዳንኤል ለአምላኩ ምን ያህል ታማኝ እንደሆነ እና ለአምላኩ ሕግ ምን ያህል ታዛዥ እንደሆነ ያውቃሉ።

ስለዚህ ወዲያውኑ ዳንኤልን ለማጥመድ ለአምላኩ ሕግ እና ለሃገሩ ንጉስ ሕግ       በመታዘዝና ባለመታዘዝ መካከል ችግር ሊገባበት የሚያስችለውን ሁኔታ ማሰናዳት ነበረባቸው። እነዚህ አስተዳዳሪዎች ስለ ዳንኤል በእርግጠኝነት ከንጉሱ ይልቅ ከአምላኩ ሕግ ጎን የሚሆንባቸውን ትክክለኛ ሁኔታዎች እንዳሉ አምነዋል። ስለ ዳንኤል ታማኝነት እንዴት ያለ ምስክርነት ነው!

`ከቅንአት ጋር ምን አይነት ትግል አድርገው ያውቃሉ; እናም እንዴት ነው የተወጡት? ለምንድን ነው ቅንአት ለመንፈሳዊ ውድቀት ገዳይ እና አሰናካይ የሚሆነው?`