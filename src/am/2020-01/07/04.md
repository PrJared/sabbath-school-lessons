---
title:  የዳንኤል ጸሎት
date:  11/02/2020
---

‹‹አንተ ግን ስትጸልይ፥ ወደ እልፍኝህ ግባ መዝጊያህንም ዘግተህ በስውር ላለው አባትህ ጸልይ፤ በስውር የሚያይ አባትህም በግልጥ ይከፍልሃል።›› (ማቴዎስ 6:6)

`ዳንኤል 6:10ን ያንብቡ። ዳንኤል በቀላሉ ማንም ሳያየው በጸጥታ የማይጸልየው ለምንድን ነው?`

ዳንኤል ልምድ ያለው የመንግስት ሰው ነው; ነገር ግን ከሁሉም በላይ የእግዚአብሔር አገልጋይ ነው። በመሆኑም; ከዚህ አዋጅ ጀርባ ያለውን ቅጥፈት ሊያስታውል የሚችል ብቸኛው የመንግስት አካል እርሱ ብቻ ነበር ። ዳሪዎስ አዋጁ የመንግስቱን       አንድነት የሚያጠናክር እንደሆነ ነው የቆጠረው; ነገር ግን ለሴረኞቹ ዳንኤልን የማስወገጃ ስልት ነበር። በእርግጥም ከዚህ ሴራ ጀርባ ያለው እውነተኛው ምክንያት እና አላማው የሚያርፈው በእግዚአብሔር እና በክፉ ኃይል መካከል ያለው ታላቁ ተጋድሎ ላይ ነበር።

በዚህን ጊዜ (539ቅ.ዓ) ዳንኤል በምዕራፍ 7 (553ቅ.ዓ) እና ምእራፍ 8 (551ቅ.ዓ) ላይ የተዘገበውን ራዕይ ተቀብሎ ነበር። ስለዚህ የንጉሱን አዋጅ ባዶ የሰብዓዊ ፖለቲካ ጉዳይ እንዳልሆነ ነገር ግን የዚህ ታላቅ ተጋድሎ ክስተት እንደሆነ ይስተዋላል። የሰው ልጅ መንግስትን ለልዑል ሕዝብ ነጻ ሲያወጣ እና ነገሩን የሚያብራራው መልአክ እርዳታ እና ማጽናኛ (ዳንኤል 7) ከፊቱ ላለው ጥፋት ድፍረትን አምጥቶለት ይሆናል። ምን አልባትም ከጓደኞቹ ልምድ የተነሳም; የናቡከደነጾርን አዋጅ ለመቋቋም ደፋር የነበሩትን (ዳንኤል 3) ; አቋሙን እያንጸባረቀ ይሆናል።

ስለዚህ የተለመደውን የአምልኮ ስርዓቱን አልቀየረም ነገር ግን ወደ እየሩሳሌም በየቀኑ ለሶስት ጊዜ ይጸልይ የነበረውን ልማዱን ቀጠለ። ማንኛውንም ጥያቄ ለሰውም ሆነ ለአማልክት ለንጉሱ ብቻ የሚለውን ክልከላ ; ዳንኤል ለመደበቅ ወይንም ለማስመሰል በእነዚያ ሰላሳ ቀናት ምንም አይነት ጥንቃቄ አላደረገም። ብዙ ደርዘን ባላሟሎች እና ሌሎች ሰራተኞች በአዋጁ ላይ በተባበሩ ጊዜ እርሱ ብቻውን ስለነበር እዚህ ግባ የሚባል አልነበረም ። ግልጽ በሆነው የጸሎት ሕይወቱ ለእግዚአብሔር ያለው ታማኝነቱ የሚመጣው ለንጉሱ እና ለማይሻረው አዋጁ ጭምር ካለው ታማኝነት በፊት አንደሆነ ይገልጻል።

`ሐዋሪያት ሥራ 5:27-32ን ያንብቡ። ምንም እንኳን በዚህ ያለው ተግሳጽ ግልጽ ቢሆንም ; ለምንድን ነው የሰብአዊ ሕጎችን ስንሞግት; ሁልጊዜ የምናደርገው ነገር በእውነት በእርግጠኝነት የእግዚአብሔር ፈቃድ መሆኑን እርግጠኛ የምንሆነው? (ከሁሉም በላይ እምነታቸውን ከሚያዋርዱ ወይም ትክክል አይደለም ብለው ላሉት ነገር ከማመን ይልቅ የሞቱ ሰዎችን ያስቡ )።`