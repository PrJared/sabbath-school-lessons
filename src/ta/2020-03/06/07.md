---
title:  மேலும் படிக்க
date:  07/08/2020
---

ஆவிக்குரிய வரங்கள் குறித்த வேதாகமப் போதனையை சரியாகப் புரிந்துகொள் வது திருச்சபையில் ஐக்கியத்தைக் கொண்டுவருகிறது. நாம் ஒவ்வொருவரும் முக் கியம், கிறிஸ்துவின் சரீரத்திற்கு அவசியமானவர்கள். இந்த எண்ணம் நமக்குள் ஒற்றுமை உணர்வை உண்டாக்குகிறது. கிறிஸ்துவின் ஊழியப்பணியை நிறைவேற்று வதற்கு திருச்சபையின் ஒவ்வோர் அங்கத்தினரும் அவசியம்தான். ஒவ்வோர் அங்கத் தினரும் சேவைசெய்வதற்கான வரத்தைப் பெற்றிருக்கிறார்கள்.

“எஜமானுக்காகச் செய்யும்படி ஒரு வேலை ஒவ்வொருவருக்குமே வழங்கப் படுகிறது. அவருடைய ஊழியர்கள் ஒவ்வொருவருக்கும் விசேஷித்த வரங்கள் அல்லது தாலந்துகள் அளிக்கப்படுகின்றன. ‘அவனவனுடைய திறமைக்குத்தக்கதாக, ஒருவனிடத்தில் ஐந்து தாலந்தும், ஒருவனிடத்தில் இரண்டு தாலந்தும், ஒருவனிடத்தில் ஒரு தாலந்தும், கொடுத்தான்.’ ஒவ்வொரு ஊழியனுக்கும் பொறுப்பளிக்கப் படுகிறது; அதற்கு அவன் பொறுப்பாளி; நம்முடைய வெவ்வேறு திறமைகளுக்குத் தக்கதாக வெவ்வேறு பொறுப்புகள் கொடுக்கப்படுகின்றன. தம் வரங்களை வழங்குவதில் தேவன் பாரபட்சம் காட்டுவதில்லை. தம் ஊழியர்களுடைய திறமைகளுக்குக் தக்கதாக அவர் வரங்களைப் பகிர்ந்தளிக்கிறார்; அதற்கேற்ற பயன்களை அவர்களிடம் அவர் திரும்ப எதிர்பார்க்கிறார்.” 1 ஆவியின் வரங்கள் தேவ மகிமைக்காகக் கொடுக்கப்படுகின்றன, நமக்காக அல்ல என்பதை மறந்துவிடக்கூடாது. தேவ நாமத்தை உயர்த்தவும், அவ ருடைய நோக்கத்தை நிறைவேற்றவும் தேவன் அவற்றை நமக்குக் கொடுத்தார்.

1 EGW, Testimonies for the Church, vol. 2, p. 282.

**கலந்துரையாடக் கேள்விகள்**

`1	நாம் ஒவ்வொருவரும் தேவனிடமிருந்து வரங்களைப் பெற்றிருக்கிறோம். உங்கள் ஊர்ச் சபையில் இது என்ன தாக்கத்தை ஏற்படுத்தவேண்டும்? இந்த உண்மையை உணர்ந்து சேவைசெய்யும்போது, எத்தகைய மாற்றத்தை அது உண்டாக்கும்?`

`2	வேறு ஒரு விசுவாசியின் வரங்கள் உங்களுக்கு எவ்வாறு பிரயோஜனமாக இருந்தது என்பதுபற்றி உங்கள் வகுப்பில் பகிர்ந்துகொள்ளுங்கள். உங்கள் ஆவிக்குரிய வரங்களை நீங்கள் கண்டுகொண்ட விதம்பற்றியும் பகிர்ந்துகொள் ளுங்கள். உங்கள் வரங்கள் யாவை? மற்றவர்களுக்கு ஆசீர்வாதமாக அவற்றை எவ்வாறு பயன்படுத்துகிறீர்கள்?`

`3	நம் வரங்களைப் பயன்படுத்தும்போது அவை வளருவாக இந்தப் பாடத்தில் படித்தோம். உங்கள் வாழ்க்கைபற்றிச் சிந்தியுங்கள். ஏதாவது வரத்தை தேவ னுடைய நாமத்தின் மகிமைக்காகப் பயன்டுத்தினதன்மூலம் அது வளர்ந்ததாக யோசித்துப்பார்க்க முடிகிறதா? அதேநேரம், தேவன் உங்களுக்குக் கொடுத்துள்ள வரங்களில் எவ்வளவு உண்மையுடன் இருக்கிறீர்கள்?`