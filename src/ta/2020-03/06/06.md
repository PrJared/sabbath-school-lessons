---
title:  நம் வரங்களை வளரச்செய்தல்
date:  06/08/2020
---

`கேள்வி: மத் 25:14-30  உணர்த்துகிற முக்கியக் கருத்து என்ன? தேவன் முதல் இரு ஊழியக்காரர்களைப் பாராட்டியதற்கும், கடைசி ஊழியக்காரனைத் தண்டித்ததற்கும் காரணம் என்ன? நம் தாலந்துகளைப் பயன்டுத்துவதுபற்றி இந்த உவமை சொல்லு வது என்ன? குறிப்பாக மத் 25:29.`

அவனவனுடைய ‘திறமைக்குத்தக்கதாக’ எஜமான் கொடுத்தான். மத் 25:15. ஒவ்வொருவனுக்கும் வெவ்வேறு அளவு கொடுக்கப்பட்டது. ஒருவன் ஐந்து தாலந்துகளும், அடுத்தவன் இரண்டும், அடுத்தவன் ஒன்றும் பெற்றான். தாங்கள் பெற்ற தாலந்துகளைப் பயன்படுத்துகிற உரிமை ஒவ்வொருவருக்கும் கொடுக்கப்பட்டது. ஆனால் அவர்கள் பெற்ற தாலந்து அவர்களுக்குச் சொந்தமானது அல்ல என்பது முக்கியம். அது வேறொருவருக்குச் சொந்தமானது. அவைகளை அவர்கள் வசமாகக் கொடுத்தார். பெரிய தாலந்தா, சிறிய தாலந்தா என்பதில் அந்த எஜமான் அக்கறை காட்டவில்லை. யாருக்கு எவ்வளவு கொடுக்கப்பட்டது என்பது முக்கியம் அல்ல; தனக்குக் கொடுக்கப்பட்டதை அவனவன் என்ன செய்தான் என்பதே முக்கியமாக இருந்தது.

‘ஒருவனுக்கு மனவிருப்பமிருந்தால், அவனுக்கு இல்லாததின்படி யல்ல, அவனுக்கு உள்ளதின்படியே அங்கிகரிக்கப்படும்’ என்று பவுல் சொல்கிறார். 2கொரி 8:12. நீங்கள் என்ன பெற்றிருக்கிறீர்கள் என்பதை அல்ல, பெற்றதை என்ன செய்கிறீர்கள் என்பதையே தேவன் கவனிக்கிறார்.

முதல் இரண்டு ஊழியர்களும் தங்கள் தாலந்துகளை உண்மையுடன் பயன்படுத்தினார்கள். அதனால் தேவன் அவர்களைப் பாராட்டினார். பயன்படுத்தியதால் அவை பெருகின. எஜமான் கொடுத்த தாலந்தை அந்தப் ‘பொல்லாத’ ஊழியக்காரன் பயன்படுத்தவில்லை. ‘தேவனோடும் மனிதனோடும் நம்மை இணைக்கிற சங்கிலியாக ஊழியக்கட்டளை மாறுகிறது’ என்பது நித்திய சத்தியம்.’ 1 உண்மையில்லாத அந்த ஊழியக் காரன் சேவைசெய்வதற்கான வாய்ப்பை வீணடித்தான்; இறுதியில் சேவைசெய்வதற்கான வாய்ப்பை இழந்தான். தேவன் கொடுத்துள்ள வரங்களை அவருடைய நாமத்தின் மகிமைக்காகப் பயன்படுத்தும்போது, அவை பெருகும். தேவன் உங்களுக்குக் கொடுத்துள்ள வரங்களை எவ்வாறு கண்டுபிடிக்கலாம்? எந்தெந்த விதங்களில் நீங்கள் ஊழியம்செய்வதை தேவன் விரும்புகிறார் என்பதை வெளிப்படுத்தும்படி தாழ்மையுடன் கேளுங்கள். அவர் உணர்த்தும்போது, அதில் ஈடுபடுங்கள்.

1 EGW, Christ’s Object Lessons, p. 326.

`இந்த உவமையை கருத்தாகச் சிந்தித்து, உங்கள் வாழ்க்கையில் பயன்படுத்துங்கள். தேவன் உங்களுக்குக் கொடுத்துள்ள வரங்களை நீங்கள் பயன்படுத்தும்விதம்பற்றி அது ஏதாவது உணர்த்தியதா? நீங்கள் பெற்றிருக்கிற எதுவாக இருந்தாலும் அது தேவனுடைய ஈவுதான் என்பதை மறந்துவிடாதீர்கள்.`