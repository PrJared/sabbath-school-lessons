---
title:  ஆவிக்குரிய வரங்களின் நோக்கம்
date:  04/08/2020
---

`கேள்வி: ஒவ்வொரு விசுவாசிக்கும் தேவன் எதற்காக ஆவிக்குரிய வரங்களை அருளு கிறார்? அந்த வரங்களின் நோக்கம் என்ன? 1கொரி 12:7; எபே 4:11-16.`

தம் ஊழியத்தை நிறைவேற்றும்படி திருச்சபையைப் பெலப்படுத்த தேவன் வரங்களைக் கொடுக்கிறார். போதித்தல், உதவிசெய்தல், அறிவித் தல், ஊக்குவித்தல், கொடுத்தல் போன்ற ஆவிக்குரிய வரங்களை தேவன் தம் திருச்சபைக்குக் கொடுப்பதாக வேதாகம எழுத்தாளர்கள் சொல்லுகிறார் கள். விருந்தோம்பல், இரக்கம், ஆதரவு, மகிழ்ச்சியூட்டுதல் போன்ற வரங்களையும் குறிப்பிடுகிறார்கள். ரோமர் 12; 1கொரி 12.

ஆவிக்குரிய வரங்களுக்கும் இயற்கையான தாலந்துகளுக்கும் வித்தியாசம் உண்டு. ஆவிக்குரிய வரங்கள் தேவன் அருளுகிற தன்மை கள்; திருச்சபையின் விசேஷித்த ஊழியத்திற்காகவும், சேவைக்காகவும் ஒவ் வொரு விசுவாசிக்கும் ஆவியானவர் அவற்றைக் கொடுக்கிறார். இயற்கையான தாலந்துகளையும்கூட தேவன் பரிசுத்தப்படுத்தி, கிறிஸ்துவின் சேவைக் காகப் பயன்படுத்துகிறார். இயற்கை தாலந்துகளும் தேவன் கொடுத்தவை தாம்; ஆனால், அவை அனைத்துமே கிறிஸ்துவின் சேவையில் பயன் படுவதில்லை.

‘உவமையில் சொல்லப்படும் தாலந்துகள் ஆவியானவரின் விசேஷித்த வரங்களைமட்டுமே சுட்டிக்காட்டவில்லை. அனைத்து வரங்களை யும் திறமைகளையும் அவை சுட்டிக்காட்டுகின்றன; கிறிஸ்துவின் சேவை யில் அனைத்தையும் பயன்படுத்தவேண்டும். அந்த வரங்களை நம் சக மனிதர்களின் ஆசீர்வாதத்திற்காக அவருடைய மகிமைக்கென்று பயன் படுத்தும்படி அவர் சுத்திகரித்து, உயர்தரமானவையாக மாற்றித் திரும்பத் தருகிறார்.’ 1

மேலும், தேவன் விசேஷித்த வரங்களான தீர்க்கதரிசன வரத்தை யும், போதகர்கள், மூப்பர்கள், ஊழியர்கள் என்கிற சிறப்புப் பணிகளை யும் நியமதித்திருக்கிறார். இப்பணி செய்கிறவர்கள் கிறிஸ்துவின் சரீரத் தில் ஒவ்வோர் அங்கத்தினரையும் வளர்த்து, பலப்படுத்துகிற பணியைச் செய்கிறார்கள். எபே 4:11,12. ஒவ்வோர் அங்கத்தினரும் தங் களுடைய ஆவிக்குரிய வரங்களைக் கண்டுபிடிக்க உதவுவதும், கிறிஸ்துவின் சரீரத் தைக் கட்டும்படிக்கு அந்த வரங்களைப் பயன்படுத்த அவர்களுக்குப் போதிப்பதுமே சபைத் தலைவர்கள் அனைவரின் கடமையாக இருக் கிறது.

1 EGW, Christ’s Object Lessons, p. 328.

`சபைசாராத பணிகளைச் செய்ய இயல்பாகவே உங்களிடம் காணப்படுகிற சில தாலந்துகள் யாவை? அவற்றை எவ்வாறு திருச்சபைக்கும் ஆசீர்வாதகமாகப் பயன்படுத்தலாம்?`