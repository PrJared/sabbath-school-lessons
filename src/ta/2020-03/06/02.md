---
title:  வரங்களில் வித்தியாசம், சேவையில் ஒற்றுமை
date:  02/08/2020
---

சீடர்கள் நபருக்கு நபர் வேறுபட்டிருந்ததைக் கவனித்திருக்கிறீர்களா? அவர்கள் பின்னணிகளும் ஆளுமைகளும் மனோபாவங்களும் வரங் களும் வேறுபட்டிருந்தன. ஆனால், அது திருச்சபைக்கு பாதிப்பாக இருக்க வில்லை. பெலமாக இருந்தது. மத்தேயு வரிவசூலிப்பவர்; எதிலும் மிகத் துல்லியமாகக் கவனிப்பவர். பேதுரு அவசரத்தோடும் ஆர்வத்தோடும் துடிப்போடும் பேசக்கூடியவர்; ஆனால், அவரிடம் இயல்பாகவே தலைமைத்துவப் பண்புகள் இருந்தன. யோவான் எதையும் வெளிப்படை யாகப் பேசுவார். தன்னைச் சுற்றிலும் உள்ளவர்களுடைய நிலைமைகளை யும் தேவைகளையும் அந்திரேயா நன்றாக அறிந்துவைத்திருப்பார். தோமாவுக்கு இயல்பிலேயே கேள்வி கேட்கிற தன்மை இருந்தது. சீடர் கள் ஒவ்வொருவரும், வெவ்வேறு ஆளுமைகளையும் வரங்களையும் பெற்றிருந்தாலும், தமக்காகச் சாட்சிபகர தேவன் அவர்களை வல்லமை யாகப் பயன்படுத்தினார்.

`கேள்வி: கிறிஸ்துவின் சரீரமாகிய திருச்சபையில் வெவ்வேறு வரங்களைப் பெற்ற மக்கள் தேவைப்படுவதை 1கொரி 12:12,13,18-22 எவ்வாறு வலியுறுத்துகின்றது?`

பல்வேறு தாலந்துகளும் திறமைகளும் உடைய மக்களை அழைத்து, சேவைசெய்வதற்கான வரங்களை அவர்களுக்கு அருளுவதில் தேவன் மகிழ்ச்சியடைகிறார்.  கிறிஸ்துவின் சரீரம் ஒரே மாதிரியான மக்களைக் கொண்ட கூட்டம் அல்ல. ஒரே மாதிரி சிந்திக்கிற ஒரே பின்னணியைச் சேர்ந்த நபர்கள் கொண்ட சங்கமும் அல்ல; வெவ்வேறு வரங்களை உடைய வர்கள் கிறிஸ்துவின் மேலுள்ள அன்பிலும் வேதாகமத்தின் மேலுள்ள அன்பிலும் ஐக்கியப்பட்டு, உலகத்திற்கு  அவருடைய அன்பையும் சத்தி யத்தையும் அறிவிப்பதற்கு தங்களை அர்ப்பணித்துள்ள ஆற்றல்மிக்க ஓர் இயக்கம். ரோமர் 12:4; 1கொரி 12:12. கிறிஸ்துவின் சரீரமாகிய அங்கத் தினர்கள் வெவ்வேறு வரங்களைப் பெற்றிருக்கிறார்கள், ஒவ்வொரு வர மும் விலையேறப்பெற்றது; திருச்சபையான சரீரத்தின் ஆரோக்கியமான செயல்பாட்டிற்கு வரம் ஒவ்வொன்றும் முக்கியமானது. 1கொரி 12:21,22.

மனித சரீரத்தில், மிகச்சிறிய உறுப்புக்கும் ஒரு முக்கிய வேலை இருக்கும். கண்இமைகளை எடுத்துக்கொள்ளுங்கள். அந்த முக்கிய உடல் உறுப்பு இல்லையானால் என்னவாகும்? தூசிதுகள்கள் பார்வையைக் கெடுத்து, நிரந்தரமாகப் பறிக்க வாய்ப்புள்ளது. அதேபோல, திருச்சபை அங்கத்தினர்களில் மிகவும் ‘மதிப்பு குறைந்தவர்போல’ தோன்றுகிறவர் கிறிஸ்து வின் சரீரத்தில் முக்கிய அங்கமாக இருக்கிறார்; பரிசுத்த ஆவியின் வரத்தைப் பெற்றிருக்கிறார். அந்த வரங்களை முற்றிலும் தேவனிடம் அர்ப்பணிக்கும் போது, ஒவ்வொருவரும் நித்தியத்திற்கேதுவான வித்தியாசத்தை உண் டாக்கலாம்.

`உங்களுக்கு அதிக தாலந்து இருக்கலாம். ஆனாலும் திருச்சபையில் மற்றவர்களிடம் காணப் படுகிற திறமைகள் சில உங்களிடம் இருக்காது. திருச்சபையில் சரியான கண்ணோட்டத்துடன் நடந்துகொள்ள இது எவ்வாறு உதவுகிறது?`