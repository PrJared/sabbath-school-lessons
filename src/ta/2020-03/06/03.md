---
title:  'தேவன்: சகல வரங்களையும் கொடுப்பவர்'
date:  03/08/2020
---

சகல வரங்களின் ஆதாரம் தேவன்; ‘பூரணமான எந்த வரமும்’ அவரிடமிருந்து வருகிறது. எனவே நம்முடைய ஆளுமைக்குப் பொருத் தமான வரங்களை அவர் நமக்குத் தருவார். தம் நோக்கத்திற்காகவும் தம் நாமத்தின் மகிமைக்காகவும் நம்முடைய திறமைகளைப் பயன்படுத்துவார். இதில் நாம் நிச்சயத்தோடு இருக்கலாம்.

`கேள்வி: தேவன் யாருக்கு ஆவிக்குரிய வரங்களைக் கொடுக்கிறார்? மாற்கு 13:34; 1கொரி 12:11.`

மற்றவர்களுடன் சுவிசேஷத்தைப் பகிர்ந்துகொள்ள ஒவ்வொரு வருக்கும் தேவன் ஒரு விசேஷித்த வேலையை நியமித்திருக்கிறார். வீட்டெஜமான் ஒருவன் புறப்படும்போது, தன் வேலைக்காரர்கள் ஒவ் வொருவருக்கும் ஒரு வேலையை நியமித்ததாக ஓர் உவமை சொல்லுகிறது. மாற்கு 13:34. ஒவ்வொருவருக்கும் ஒரு வேலை இருக்கிறது. அவரவர் அழைக்கப்பட்டுள்ள தெய்வீக பணியை நிறைவேற்றும்படி தேவன் அனைவருக்கும் ஆவிக்குரிய வரங்களைக் கொடுக்கிறார். நம்முடைய வாழ்க்கையை கிறிஸ்துவிடம் அர்ப்பணித்து, ஞானஸ்நானம் பெறும் போது, நமக்கு ஆவியானவர் வரங்களைக் கொடுக்கிறார். அதன்மூலம் திருச்சபையில் சேவைசெய்து, உலகத்திற்குச் சாட்சிகூறுகிறோம்.

1903இல் எலன் ஒய்ட் அவர்கள் ஒரு நபருக்கு, தேவன் அவருக்குக் கொடுத்த வரங்களை சேவைக்காகப் பயன்படுத்தும்படி ஊக்குவித்து ஒரு கடிதம் எழுதினார். ‘நாம் அனைவருமே தேவ குடும்பத்தின் அங்கத் தினர்கள்; தேவன் அருளும் தாலந்துகளை அதிகமாகவோ குறைவா கவோ பெற்றிருக்கிறோம். ஆனால் அவற்றை நாம் எவ்வாறு பயன் படுத்தினோம் என்று கணக்குச் சொல்லவேண்டும். நம் தாலந்து பெரிதோ சிறிதோ, அதை தேவ சேவையில் பயன்படுத்தவேண்டும்; அவரவருக்கு அருளப்பட்ட வரங்களைப் பயன்படுத்துவது அவரவர் கடமை என்பதை உணரவேண்டும். சரீர, மன, ஆவிக்குரிய மூலதனம் மிகச்சிறியதாக இருந்தாலும், நாம் அதை அற்பமாக எண்ணக்கூடாது.’ 1

`கேள்வி: ஞானஸ்நானத்தின் வாக்குறுதிபற்றி அப் 10:36-38, மத் 3:16-18, அப் 2:38-42 சொல்வது என்ன?`

ஊழியத்திற்கு ஆயத்தப்படவும், பெலப்படுத்தப்படவும் தம் ஞானஸ்நானத்தின்போது பரிசுத்த ஆவியானவருடைய அபிஷேகத்தை இயேசு பெற்றதுபோல, ஞானஸ்நானத்தின்போது நம் ஒவ்வொருவருக்கும் ஆவியானவர் கொடுக்கப்படுகிறார்.

1 Letter 260, December 2, 1903.

`தேவன் தம் திருச்சைபையும் உலகத்தையும் ஆசீர்வதிக்கும்படி ஆவிக்குரிய வரங்களைக் கொடுத்து, தம் வார்த்தையை நிறைவேற்றினார். இதை நாம் நிச்சயமாக அறிந்துகொள் வதை அவர் விரும்புகிறார்.`