---
title:  வேதாகமத்தில் சிறு குழுக்கள்
date:  31/08/2020
---

சிறுகுழுக்களாக மக்கள் சேர்ந்து ஜெபித்தல், ஐக்கியமாக இருத்தல், ஒருவரை ஒருவர் ஊக்கப்படுத்துதல், கிறிஸ்துவுக்காகச் சேர்ந்து ஊழியம் செய்தல் குறித்த ஏராளமான உதாரணங்கள் வேதாகமத்தில் உள்ளன. இவ்வாறு குழுக்களாக இருந்ததால், தேவ மக்கள் தங்கள் பொறுப்புகளைப் பகிர்ந்துகொள்ளவும், தங்களுடைய பல்வேறு வரங்களைப் பயன்படுத்த வும் வாய்ப்பு கிடைத்தது. ஆண்டவர் நம்மை முற்றிலுமாகப் பயன்படுத்து வதற்கும் சிறுகுழுக்கள் வாய்ப்பளிக்கின்றன.

`கேள்வி: மோசேக்கு அவனுடைய மாமனாகிய எத்திரோ கொடுத்த ஆலோசனை என்ன? யாத் 18:21-25. இது ஏன் மிகமுக்கியமான திட்டமாக இருந்தது?`

இஸ்ரவேல் முகாமில் உள்ள ஒவ்வொருவரும் பத்துப்பத்துபேர் கொண்ட சிறுகுழுக்களாகப் பிரிக்கப்பட்டார்கள்; தேவபக்தியுள்ள ஒருவர் ஒவ்வொரு குழுவுக்கும் தலைவராக இருந்தார். பிரச்சனைகள் வராமல் தடுத்து, ஆவிக்குரிய வாழ்க்கை துளிர்க்கிற ஐக்கியமிக்க இடங்களாகவும் அந்தக் குழுக்கள் இருந்தன. இஸ்ரவேலர் குறித்த தேவ திட்டங்களைப் பகிர்ந்துகொள்ளக்கூடிய தரிசனமுள்ள இடங்களாக இருந்தன. அதுபோன்ற குழுவில் உள்ளவர்கள் நெருக்கமான உறவுகளை ஏற்படுத்தமுடியும். சந்திக்கிற பிரச்சனை எதுவாக இருந்தாலும், அதற்கு தீர்வைக் காணமுடியும். பிறர் உதவி தேவைப்படுகிற பிரச்சனைகள் இப் போது இருப்பதுபோல அப்போதும் இருந்தன. பிரச்சனைக்குத் தீர்வும், அன்பும், ஐக்கியமும், ஆவிக்குரிய வளர்ச்சியும் கிடைப்பதற்கு வாய்ப்பு களை சிறுகுழுக்கள் வழங்குகின்றன. தொடர்பு நன்றாக இருப்பதற்கு குழுவில் 6-12 பேர் இருந்தால்தான் நன்றாக இருக்கும் என்று வல்லுநர்கள் தெரிவித்தபோது ஆச்சரியமாக இருந்தது. ஏனென்றால் இயேசுவும் மோசேயும் உருவாக்கின குழுவில் இத்தனைப் பேர்தான் இடம்பெற்றிருந்தார்கள்.

`கேள்வி: சிறுகுழு ஊழியத்தில் பங்கேற்க சீடர்களை த் தெரிந்துகொண்டதில் இயேசுவின் இரண்டு நோக்கங்கள் என்ன? லூக்கா 6:12,13; மத் 10:1; மாற்கு 3:13-15.`

சீடர்களை உலகத்தில் ஊழியப்பணி செய்வதற்காக ஆவிக்குரிய ரீதீயாகவும் நடைமுறை ரீதியாகவும் ஆயத்தப்படுத்தவே இயேசு அவர் களைஅழைத்தார். அவரோடு சேர்ந்து, அவர்கள் கிருபையில் வளர லாம். சிறுகுழுக் கூட்டங்கள்மூலம் திறமையாக ஊழியம்செய்யக் கற்றுக் கொள்ளலாம். ஒவ்வொரு நாளும், தேவைகளோடு வந்த மக்களுக்கு இயேசு ஊழியம்செய்ததைப் பார்த்து, தங்கள் வரங்களைப் பயன்படுத்தும் விதத்தைக் கற்றுக்கொள்ளலாம். ஆவிக்குரிய விதத்தில் வளர்ந்து, வெளி ஊழியத்தில் ஈடுபடுத்தவே இயேசு சிறுகுழுக்களை ஏற்படுத்தினார்.

`ஒருவர்மேல் ஒருவர் அக்கறைகொண்ட, ஒரே நோக்கத்துடன் உழைத்த ஏதாவது சிறுகுழு வில் அங்கத்தினராக இருந்திருக்கிறீர்களா? நம் விசுவாசத்தின் அடிப்படையில் சிறுகுழுக் களின் மதிப்பைப் புரிந்துகொள்ளும் விதத்தில் அந்த அனுபவத்திலிருந்து என்ன கற்றுக் கொண்டீர்கள்?`