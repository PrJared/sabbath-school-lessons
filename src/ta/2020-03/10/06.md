---
title:  சிறுகுழு செயல்முறைகள்
date:  03/09/2020
---

திருச்சபை வளருவதற்கான கருவிகளாக சிறுகுழுக்களை தேவன் பயன்படுத்துகிறார். மக்கள் தங்களுடைய பிரச்சனைகளைச் சொல்லவும், பரஸ்பர விஷயங்களைக் கலந்தாலோசிக்கவும் ‘பாதுகாப்பான இடங்களாக’ சிறுகுழுக்கள் இருக்கின்றன. ஒருவருக்கொருவர் அக்கறைகாட்டுவதால் ஆவிக்குரிய வளர்ச்சிக்கான வாய்ப்புகளை உண்டாக்குகின்றன. கிறிஸ்த வரல்லாத பலர், துவக்கத்தில் ஆலய ஆராதனையில் கலந்துகொள்வதைவிட ஒரு வீட்டில் நடக்கும் சிறுகுழு கூட்டத்தில் கலந்துகொள்வதைத்தான் சௌகரி யமாக உணருவார்கள்.

`கேள்வி: புதிய ஏற்பாட்டு குழுக்களில் காணப்பட்ட வெவ்வேறு கூறுகளைப் பட்டியலிடுங் கள். அப் 4:31; அப் 12:12; அப் 20:17-19, 27-32. அந்தக் குழுக்கள் என்னென்ன செயல் களில் ஈடுபட்டார்கள்?`

ஆதிக்கிறிஸ்தவர்கள் ஒருவருக்காக ஒருவர் பரிந்துபேசவும், பரஸ்பர விஷயங்கள்குறித்து ஜெபிக்கவும், அந்நியோந்நிய அன்பைப் பகிர்ந்துகொள்ளவும், வேத வசனத்தை ஆராயவும், ஊழியத்திற்காகப் பெலப்படவும், பொய்ப்போதகர்களிடமிருந்து தங்களை காப்பாற்றிக்கொள் ளவும், நற்செய்தி ஊழியப் பணிகளில் சேர்ந்து பங்கெடுக்கவும் ஒன்றாகக் கூடினார்கள். மக்கள் ஐக்கியத்தோடு தங்கள் வரங்களை ஊழியத்தில் பயன்படுத்தினார்கள். நற்செய்தி ஊழியம்செய்ய ஆவியானவருடைய வல்லமையைப் பெறுவதில் கண்ணோக்கமாக இருந்தார்கள். அதனால் கர்த்தருடைய கரங்களில் வல்லமையான கருவிகளாக விளங்கினார்கள்.

`கேள்வி: அறுப்புபற்றி இயேசு சொல்வது என்ன? அந்தப் பிரச்சனைக்கு தீர்வாகச் சொல் வது என்ன? மத் 9:37,38.`

சுவிசேஷம் பரவிச்செல்ல வாய்ப்பே இல்லாததுபோல சீடர்கள் நினைத்தார்கள். ஆனால், அதிகபட்ச வாய்ப்புகள் இருந்ததாக இயேசு பார்த்தார். ‘அறுப்பு மிகுதி’ என்கிற நற்செய்தியைச் சொல்லிவிட்டு, ‘வேலையாட்களோ கொஞ்சம்’ என்கிற பிரச்சனையைச் சொன்னார். மத் 9:37. அதற்கு கிறிஸ்துவின் தீர்வு: ‘அறுப்புக்கு எஜமான் தமது அறுப்புக்கு வேலையாட்களை அனுப்பும்படி அவரை வேண்டிக்கொள்ளுங்கள்.’ மத் 9:38. கிறிஸ்துவின் ஜெபத்திற்குக் கிடைத்த பதில்தான் சிறு குழுக்கள்.

திறன்படைத்த சிறுகுழுக்களின் நோக்கம் சாட்சிபகர்தலும் சேவையும் ஆகும். சிறுகுழு ஊழியத்தின் நோக்கம் வெளிஊழியமாக அல்லாமல், உள்ஊழியமாகமட்டும் இருந்தால், அது சீக்கிரம் மடிந்துவிடும். தான் இருப் பதின் காரணத்தையே மறந்துபோகும். மக்களை இயேசுவிடம் வழி நடத்தி, இயேசுவில் அவர்களுடைய விசுவாசத்தை வளர்த்து, இயேசுவுக் காகச் சாட்சிபகர அவர்களையும் பெலப்படுத்தவே இவை இருக்கின்றன.

`உங்கள் வீட்டில் சிறுகுழு ஒன்றைத் தொடங்குவதற்கு தேவன் அழைக்கிறாரா? அதில் தேவனுடைய தூண்டுதலை உணர்ந்துகொள்ள ஏன் ஜெபிக்கக்கூடாது? உங்கள் வாழ்க் கையில் ஆவிக்குரியரீதியாக அதிக அறுவடையைப் பெறுகிற ஒரு காலக்கட்டத்தில் நீங்கள் இருக்கலாம்.`