---
title:  புதிய ஏற்பாட்டு சிறு குழுக்கள்
date:  02/09/2020
---

புதிய ஏற்பாட்டுத் திருச்சபை அசுர வேகத்தில் வளர்ந்தது. சிறு குழுவாக இருந்த விசுவாசிகள் ஒரு சில வருடங்களிலேயே ஆயிரமாயிரமாக அதிகரித்தார்கள். விசுவாசிகள் திருச்சபையில் சேர்ந்து, வேகமான வளர்ச்சி ஏற்பட்டதற்கு பல காரணிகள் இருந்தன. இயேசுவின் ஊழியம் சுவிசேஷ விதையைத் தூவியது; திரளானவர்கள்  சீடர்களுடைய போதனையை ஏற்றுக்கொள்ள ஆயத்தப்படுத்தியது. கிறிஸ்து பரலோகம் சென்றபிறகு, விசுவாசித்து ஜெபித்துக்கொண்டிருந்த சீடர்கள்மேல் ஆவியானவர் வல்ல மையாக இறங்கினார். புதிய ஏற்பாட்டுத் திருச்சபையின் வேகமான வளர்ச்சிக்கான காரணிகளில் திருச்சபையின் சிறுகுழு நிர்வாக அமைப்பும் ஒன்று. சிறுகுழுக்கள் முக்கியப் பங்காற்றின.

`கேள்வி: பவுலுடன் ஊழியம்செய்த சிலருடைய பெயர்களை லூக்கா பட்டியலிடுவதற்கான காரணம் என்ன? அப் 18:1-5; 20:1-4.`

பவுலுடன் சேர்ந்து ஊழியம்செய்த சிலருடைய பெயர்களை லூக்கா சுட்டிக்காட்டுவது ஆர்வமூட்டுகிறது. ஒவ்வொருவரையும் முக்கியமான வர்களாக லூக்கா கருதினார். பெயர் சொல்லுமளவுக்கு அவருக்கு ஒவ் வொருவரையும் தெரிந்திருந்தது. ஊழியத்தில் அவர்கள் ஒருவருக் கொருவர் உதவிசெய்துகொண்டார்கள். அவர் சொல்கிற பெயர்கள் சில தாம்; ஆனால், அவர்கள் நெருக்கமாக ஊழியம்செய்தது புரிகிறது.

அவர்கள் ஒவ்வொருவரிடமும் மற்றவர்களிடம் காணப்படாத வெவ்வேறு வரங்கள் இருந்தன. அவர்கள் வெவ்வேறு பின்னணிகளிலும் கலாச்சாரங்களிலுமிருந்து வந்திருந்தார்கள். காரியங்களை அவர்கள் பார்க்கிற விதங்களில் வித்தியாசம் இருந்தது; ஆனால் தேவனுடைய நோக்கம் நிறைவேறுவதில் முக்கியப் பங்காளிகளாக இருந்தார்கள். அவர்களுடைய பலதரப்பட்ட வரங்களும், பின்னணிகளும், அனுபவங் களும் திருச்சபையின் வளர்ச்சிக்குப் பங்களித்தன. அவர்களுடைய வளமிக்க பின்னணியாலும், இயேசுவோடு  அவர்களுக்கிருந்த உறவாலும் அந்த ஊழியப்பணிக்கு ஒவ்வொருவரும் பங்களித்தார்கள்.

`கேள்வி: லீதியாள் மனம்மாறியதும் பவுலுக்குக் கொடுத்த அழைப்பு என்ன? பவுலும் பேதுருவும் சிறைச்சாலையிலிருந்து விடுவிக்கப்பட்டதும் எங்குச் சென்றார்கள்? அப் 16:11-15,40; 12:11,12`

புதிய ஏற்பாட்டு விசுவாசிகள் வீடுகளில் கூடுவதை வழக்கமாகக் கொண்டிருந்தார்கள். கிறிஸ்தவ வீடுகள் செல்வாக்கு மையங்களாகவும், சிறு குழு ஊழியத்தின் மையமாகவும் விளங்கின.

`உங்கள் வீட்டிலோ, உங்கள் நண்பர் ஒருவருடன் சேர்ந்து அவருடைய வீட்டிலோ சிறுகுழு ஒன்றை ஆரம்பிப்பதுபற்றிச் சிந்தித்திருக்கிறீர்களா? நீங்கள் ஏற்கனவே ஒரு சிறுகுழு ஊழியத் தில் அங்கத்தினராக இருந்தால், அதன் நன்மைகள்பற்றி இந்த வாரம் உங்கள் ஓய்வுநாள் பள்ளி வகுப்பில் என்ன பகிர்ந்து கொள்ளப்போகிறீர்கள்?`