---
title:  சேவைக்காக ஒழுங்கமைக்கப்பட்டுள்ளது
date:  01/09/2020
---

`கேள்வி: சிறு குழுக்களில் அங்கத்தினர்கள் ஒன்றாக இணக்கத்துடன் வேலைசெய்வதற்கு மனித சரீரம் எவ்வாறு மிகச்சிறந்த எடுத்துக்காட்டாக இருக்கிறது? 1கொரி 12:12-25.`

திருச்சபைக்கு ஆவிக்குரிய வரங்கள் எவ்வளவு முக்கியமெனச் சுட்டிக்காட்டும் பவுல், அவர்கள் ஒழுங்கமைக்கப்படுவதற்கான ஒரு மாதிரியையும் முன்வைக்கிறார். கிறிஸ்துவின் சரீரத்தையும் அது செயல் படவேண்டிய விதத்தையும் மனதில் வைத்து, ஆவிக்குரிய வரங்கள் பற்றி விவாதிக்கிறார்.

உடல் உறுப்புகள் ஒன்றோடு ஒன்று தொடர்புடைய இரத்த ஓட்ட மண்டலம் போன்று பல மண்டலங்களாக ஒழுங்கமைக்கப்பட்டுள்ளன. ஆவிக்குரிய வரங்களும்  உடலின் வெவ்வேறு உறுப்புகளுக்கு ஒத்திருக் கின்றன. அவை மண்டலங்களாக ஒழுங்கமைக்கப்பட்டால்தான் சிறப் பாகச் செயல்படும். பெரும்பாலும் அவற்றால் தனியாகச் செயல்படமுடி யாது. நம் சரீரத்தின் வெவ்வேறு உறுப்புகள் அவரவர் விருப்பத்திற்குச் செயல்படும் குளறுபடி அல்ல. உடலின் ஒவ்வொரு செயல்பாடும் ஒரு  அமைப்பாக உள்ளது; அது ஒரே இலக்கைநோக்கிச் செயல்படுகிறது.

ஆவிக்குரிய வரங்களை சிறப்பாகப் பயன்படுத்துகிற சூழலை இவை அனைத்தும் சுட்டிக்காட்டுகின்றன. தனியாகச் செயல்படும்போது நாம் சோர்ந்துபோக வாய்ப்புள்ளது. ஆனால், ஒரே ஆர்வமும் குறிக்கோள் களும் உடைய சிறுகுழுவில் அங்கத்தினர்களாக இருக்கும்போது, நம் முயற்சிகளில் அதிக கவனம் செலுத்தலாம், அதைப் பெருமுயற்சியாக மாற்றலாம். எனவே, நம்முடைய ஆவிக்குரிய வரங்களை சிறப்பாகச் செயல்படுத்துவதற்கு சிறுகுழுக்கள் உதவியாக இருக்கின்றன. உள்ளூர்த் திருச்சபையின் நற்செய்தி ஊழியத்தில் அவை மையமாகவும் மாறுகின்றன.

‘கிறிஸ்தவ ஊழிய முயற்சியின் அடிப்படையாக சிறுகுழுக்களை உருவாக்கவேண்டும் என்று தவறேசெய்யாதவர் எனக்குக் காட்டினார். திருச்சபையில் அதிகளவில் அங்கத்தினர்கள் இருந்தால், அவர்கள் திருச்சபை அங்கத்தினர்களுக்குமட்டும் அல்ல, அவிசுவாசிகளுக்கும் ஊழியம்செய்யும்படி அவர்களை சிறுகுழுக்களாக உருவாக்கவேண்டும். எங்கேயாவது சத்தியத்தை அறிந்த இரண்டு அல்லது மூன்று பேர்மட்டும் இருந்தால், அவர்கள் ஒரு குழுவாகச் செயல்பட வேண்டும். அவர்கள் தங்களுடைய ஐக்கியத்தின் கட்டு முறியாமல் பாதுகாக்கவேண்டும். அன்பிலும் ஐக்கியத்திலும் மேலும் பெலப்படவேண்டும். முன்னேறிச் செல்ல ஒருவரை ஒருவர் ஊக்கப்படுத்தவேண்டும். பிறர் உதவியால் ஒவ்வொருவரும் தைரியமும் பெலமும் பெறவேண்டும்.’ 1 ஒவ்வொரு சபை அங்கத்தினரும் ஆவிக்குரிய ரீதியாக வளர சிறு குழு ஊழியத்தை தேவன் நியமித்திருக்கிறார். 1 Testimonies for the Church, vol. 7, pp. 21, 22.

`மேலுள்ள மேற்கோளைத் தியானியுங்கள். ஒவ்வொரு சொற்றொடராக ஆராயுங்கள். இந்தத் தெய்வீக ஆலோசனையை எவ்வாறு உங்கள் திருச்சபையில் நடைமுறைப்படுத்தலாம்?`