---
title:  மேலும் படிக்க
date:  04/09/2020
---

பல வருடங்களுக்குமுன்பு, ஐரோப்பாவிலுள்ள ஒரு சிறிய சபையில் ஆண்டவருக் காக ஏதாவது செய்யத் தீர்மானித்தார்கள். அந்தச் சபை வளராமலே இருந்து வந்தது. பல வருடங்களாக ஒரு ஞானஸ்நானம்கூட இல்லை. அதே நிலை நீடித்தால் சபையை மூடவேண்டியதுதான். போதகரும் சபையாரும் ஊக்கமாக ஜெபித்து, என்ன செய் யலாமெனக் கவனமாகச் சிந்தித்தார்கள்.

புதிய ஏற்பாட்டை ஆராய்ந்து, சிறுகுழு ஊழியத்தை ஆரம்பிக்கத் தீர்மானித்தார் கள். அந்தச் சபையிலிருந்த ஒன்பது விசுவாசிகளுக்கு அந்தத் தரிசனம் கிடைத்தது. ஒன்றாக ஜெபித்தார்கள், பயனுள்ள ஒறு சிறு குழு ஊழியத்தை நிறுவுவதற்கான வழியை ஆராய்ந்தார்கள். ஒவ்வொருவரும் தங்கள் வீடுகளை ஒரு சுவிசேஷ மையமாக மாற்ற முடிவெடுத்தார்கள். தங்கள் வரங்களை பல்வேறு வழிகளில் பயன்படுத்த கற்றுக்கொண் டார்கள். ஜெப ஊழியங்களையும் மருத்துவமனை ஊழியங்களையும் புதிதாக ஆரம்பித் தார்கள். உள்ளூர் மக்களுடன் நட்பு பாராட்டினார்கள். அவர்களுடைய குடும்பத்தினரை யும் நண்பர்களையும் முன்னாள் அட்வென்டிஸ்ட் விசுவாசிகளையும் தேடிச்சென்று உதவிகள் செய்தார்கள். அந்தச் சிறுகுழுத் தலைவர்கள் ஒன்பது பேரின் வீட்டிலும் வேத வகுப்புகள் நடத்தினார்கள்; அதில் 40 புதியவர்கள் கலந்துகொண்டார்கள். ஆவியானவர் ஆச்சரியமாகச் செயல்பட்டார். இறுதியில் அந்த 40 பேருமே ஞானஸ் நானம்பெற்றார்கள். ‘சிறுகுழுக்கள் மிகப்பெரிய மாற்றத்தை ஏற்படுத்துகின்றன’ என்று முன்பு வளராமல் இருந்த அந்தச் சிறிய சபை விசுவாசிகள் சாட்சிகூறுகிறார்கள். ஏராளமான திருச்சபை அங்கத்தினர்களை திருச்சபையின் ஊழியப்பணியில் ஈடுபடச் செய்வதற்கான தேவனுடைய கருவிகளில் ஒன்றாக சிறுகுழுக்கள் இருக்கின்றன.

**கலந்துரையாடக் கேள்விகள்**

`1	வியாழக்கிழமை வகுப்பில் நாம் படித்ததை வைத்து சிறுகுழுக்களின் இன்றியமையாத கூறுகளைப் பட்டியலிடுங்கள். ஒரு சிறுகுழு வேறு என்னென்ன செயல்பாடு களில் ஈடுபடலாம்? விசேஷித்த வரங்களைப் பெற்றவர்கள் தங்கள் வரங்களைச் சிறப்பாகப் பயன்படுத்த சிறுகுழுக்கள் எவ்வாறெல்லாம் உதவி செய்யலாம்?`

`2	சிறுகுழுக்கள் பிறர் நலன் கருதி, ஊழியப்பணி நோக்கத்துடன் இருக்கவேண்டியது ஏன் முக்கியமானது? ஒரு சிறுகுழு தன் அங்கத்தினர்களைத் தாங்கவும் ஆதரிக் கவும் எவ்வளவுதான் செயல்பட்டாலும், சுவிசேஷத்தை அறிவிப்பது ஏன் முக் கிய நோக்கமாக இருக்கவேண்டும்?`

`3	திறமையாக இயங்காமலிருந்து, இல்லாமல்போன சிறுகுழுக்கள்பற்றிக் கேள் விப்பட்டிருக்கிறீர்களா? அதில் நீங்களும் ஒருவராக இருந்திருக்கிறீர்களா? அதற்கான காரணங்களை யோசியுங்கள்.`

`4	மேலுள்ள சம்பவத்தில், அந்தச் சிறுகுழு ஊழியத்தால் ஐரோப்பாவில் நிகழ்ந்தது என்ன? அந்தக் குழு வெற்றிபெற்றதற்கு காரணம் என்ன? சாதாரணமான ஒரு முயற்சிதான். ஆனால் பயன்மிக்க ஒரு முயற்சியாக இருந்தது, அதற்கு காரணம் என்ன? மேலும், ஓர் ஆலயத்தில் அல்லாமல், வீடுகளின் ‘பாதுகாப்பான’ சூழலில் இருந்து ஊழியம்செய்வது, அக்கம்பக்கத்தினருக்கான ஓர் ஊழியத் தைத் தொடங்குவது ஏன் பயன்மிக்க ஒரு வழியாக இருக்கிறது?`