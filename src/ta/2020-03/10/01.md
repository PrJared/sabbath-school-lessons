---
title:  ஈடுபாடுகொள்ள ஓர் அற்புதமான வழி
date:  29/08/2020
---

### இவ்வார ஆராய்ச்சிக்கு:
ஆதி 1:1, 2, 26; யாத் 18:21-25; 1கொரி 12:12-25; அப் 16:11-15, 40; அப் 4:31; அப் 12:12.

> <p>மனன வசனம்</p>
> தம்முடைய சீஷர்களை நோக்கி: அறுப்பு மிகுதி வேலையாட்களோ கொஞ்சம்; ஆதலால், அறுப்புக்கு எஜமான் தமது அறுப்புக்கு வேலையாட்களை அனுப்பும்படி அவரை வேண்டிக்கொள்ளுங்கள் என்றார். மத்தேயு 9:37, 38.

‘எண்ணிக்கையில் ஒரு பெலம் இருக்கிறது’ என்று சொல்லுவார்கள். அது உண்மைதான். உடற்பயிற்சி செய்யும்போதும் தனியாகச் செய்வதை விட கூட்டமாகச் சேர்ந்துசெய்தால் அதிக ஊக்கமாக இருப்பதைக் கவனித் திருக்கிறீர்களா? மற்றவர்களோடு சேர்ந்து செய்தால்தான் சந்தோஷமாக இருக்கும். அதிகமாக உடற்பயிற்சி செய்யலாம் என்று நினைத்துதான் உடற்பயிற்சிக் கூடங்களில் மக்கள் சேருகிறார்கள். அதேபோல, நாம் ஐக்கியமாக இருப்பதற்கே தேவன் நம்மைப் படைத்திருக்கிறார். நாம் சமுதாய ஜீவிகள், உடற்பயிற்சிபோலவே வாழ்க்கையின் பல விஷயங்கள் இருக்கின்றன. ஆவிக்குரிய விஷயங்களுக்கும் இது பொருந்தும்.

வேதாகமம் முழுவதிலும், நம் விசுவாசத்தைப் பெலப்படுத்தவும், அவருடைய வசனம்குறித்த அறிவைப் பெருக்கவும், நம் ஜெப வாழ்க் கையை ஆழப்படுத்தவும், சாட்சிபகர நம்மைப் பெலப்படுத்தவும் தேவன் சிறுகுழுக்களை ஒரு வழியாகப் பயன்படுத்துகிறார். பிதாவும் குமாரனும் பரிசுத்த ஆவியானவரும் சிறுகுழு ஊழியத்தில் பங்கேற்றார்கள். இயேசு தம் சீடர்களை ஒரு சிறுகுழுவாக ஏற்படுத்தினார். பவுலும் தன் சிறுகுழு ஊழியர்களுடன் ரோம சாம்ராஜ்யம்முழுவதிலும் சுற்றித் திரிந்தார்.

இவ்வாரப் பாடத்தில், சிறுகுழுக்கள்பற்றி வேதாகமத்தின் அடிப் படைக் கருத்தைப் பார்ப்போம்; ஈடுபாடுகொள்ள ஓர் அற்புதமான வழியைக் கண்டுகொள்வீர்கள்.

_2020, செப் 5 வகுப்புக்காகப் படிக்கவேண்டிய பாடம்_