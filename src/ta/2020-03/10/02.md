---
title:  சிறு குழுக்கள்-ஆதிமுதல் தேவதிட்டம்
date:  30/08/2020
---

`கேள்வி: தேவத்துவத்தின் ஒற்றுமைபற்றி பின்வரும் வசனங்கள் என்ன சொல்கின்றன? ஆதி 1:1,2,26; எபி 1:1,2; எபே 3:8,9.`

பிதாவும் குமாரனும் ஆவியானவரும் சிருஷ்டிப்பில் சேர்ந்து பங் கேற்றார்கள். அவர்களுக்கு வெவ்வேறு வேலைகள் இருந்தன; ஆனால் பிரிவினையில்லா ஒற்றுமையுடன் செயல்பட்டார்கள். பிதா நிகரற்ற வடி வமைப்பாளராக செயல்பட்டார். பரிசுத்த ஆவியானவருடைய வல்லமை யுடன் சிருஷ்டிப்பில் வல்லுனராகச் செயல்பட்ட இயேசுவின்மூலம் அவர் தம் திட்டங்களை நிறைவேற்றினார். இயற்கைக்கு அப்பாற்பட்ட வல்லமையான அந்தச் செயலை அவர் எவ்வாறு நடப்பித்தார் என்பது நம் அறிவுக்கு எட்டாதது. ஆனால் உலகமும் பிரபஞ்சமும் மெய்யாகவே சிருஷ்டிக்கப்பட்டதையும், தேவன்தாமே அவற்றையெல்லாம் சிருஷ்டித்தார் என்பதையும் நாம் தெளிவாகப் புரிந்துகொள்ள முடிகிறது. ரோமர் 1:18-20.

சிறுகுழு என்பது ஆதிமுதலே தேவனுடைய திட்டம். தேவனுடைய மறைபொருள் சம்பந்தப்பட்ட பல விஷயங்களை உதாரணங்களாக எடுக்கும் போது கவனம் அவசியம் என்றாலும், இரட்சிப்பின் வரலாற்றில் பிதாவும் குமாரனும் பரிசுத்த ஆவியும் ‘சிறு குழுவாக’ அமைந்து செயல்பட்டதை யோசிக்காமலேயே நாம் உதாரணமாக எடுக்கலாம்.  மனுக்குலத்தின் சிருஷ்டிப்பிலும், விழுகைக்குபிறகு அவர்களுடைய மீட்பிலும் அவர்கள் சேர்ந்து பங்கேற்றார்கள்.

`கேள்வி: பிதாவும் குமாரனும் பரிசுத்த ஆவியானவரும் இரட்சிப்பின் திட்டத்தில் ஒற்றுமை யுடன் செயல்படுகிறார்கள் என்பது கிறிஸ்துவின் உயிர்த்தெழுதலில் எவ்வாறு வெளிப் படுகிறது? யோவான் 10:17,18; ரோமர் 8:11; 1கொரி 15:15.`

மனுக்குலத்தை மீட்கும் முக்கிய நோக்கத்திற்காக பிதாவும் குமாரனும் பரிசுத்த ஆவியானவரும் ‘சிறு குழுவாகச்’ சேர்ந்து செயல்பட்டார்கள். ‘இரட்சிப்பின் திட்டமானது நித்தியமானவருடைய ஆலோசனைகளில் நித்திய காலம் முதலே இடம்பெற்றிருந்தது.’ 1 எத்தனைப் பேரை இரட்சிக்க முடிகிறதோ அத்தனைப் பேரையும் இரட்சிப்பதைவிட தேவனுக்கு முக் கியமானது எதுவுமில்லை. 1பேதுரு 2:4; 2பேதுரு 3:9. சிறு குழுக்களுக்கு பல நோக்கங்கள் இருக்கலாம். ஆனால், காணாமல்போனோரை இயேசு விடம் வழிநடத்துவதே எல்லாவற்றிலும் முக்கிய நோக்கமாக இருக்க வேண்டும். அதாவது, சிறு குழுக்களாக வேலைசெய்வது நமக்கும் நல்லது. மற்றவர்களுக்கும் நல்லது. நம்முடைய சிறுகுழுக்களின் இறுதி நோக்கம் ஆத்தும ஆதாயமாகத்தான் இருக்கவேண்டும். 1 Ellen G. White, Fundamentals of Christian Education, p. 186.

`தேவத்துவ ஐக்கியத்தின் மறைபொருள்பற்றித் தியானியுங்கள். புரிந்துகொள்ளக் கடினமாக இருக்கிறது அல்லவா? முற்றிலும் நமக்குப் புரியவிட்டாலும்கூட நாம் விசுவாசிக்கலாம். விசுவா சம் என்று வரும்போது இது ஏன் கிறிஸ்தவர்கள் பின்பற்றவேண்டிய மிகமுக்கிய நியதியாக இருக்கிறது?`