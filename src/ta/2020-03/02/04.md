---
title:  மாற்றமடைந்த வாழ்க்கை வித்தியாசத்தை உண்டுபண்ணும்
date:  07/07/2020
---

பேதுருவும் யோவானும் பேசுகிற தைரியத்தை அவர்கள் கண்டு, அவர்கள் படிப்பறியாதவர்களென்றும் பேதமையுள்ளவர்களென்றும் அறிந்தபடியினால் ஆச்சரியப்பட்டு, அவர்கள் இயேசுவுடனேகூட இருந்தவர்களென்றும் அறிந்துகொண்டார்கள். அப் 4:13.

புதிய ஏற்பாட்டு திருச்சபையின் வளர்ச்சி வேகமாக இருந்தது. பெந்தெகொஸ்தே நாளில் 3,000 பேர் ஞானஸ்நானம் பெற்றார்கள். அப் 2:41. ஒரு சில வாரங்களில் ஆயிரக்கணக்கான பேர் சபையில் சேர்க்கப்பட்டார்கள். அப் 4:4. அதற்கான காரணம் அதிகாரிகளுக்குப் புரிந்தது. அந்தப் புதிய ஏற்பாட்டு விசுவாசிகள் கிறிஸ்துவோடு இருந்த வர்கள். அவர்களுடைய வாழ்க்கை மாறியிருந்தது. அவருடைய கிருபையால் மாற்றமடைந்திருந்தார்கள்; அவர்களால் அமைதியாக இருக்கமுடிய வில்லை.

`கேள்வி: பேதுரு-யோவானை அமைதியாக இருக்குமாறு அதிகாரிகள் சொன்னபோது என்ன நடந்தது? அப் 4:1-20. அதற்கு அவர்கள் சொன்ன பதில் என்ன?`

அந்தப் புதிய விசுவாசிகளால் தங்கள் கதையைச் சொல்லாமல் இருக்க முடியவில்லை. அதிகம் பேசுகிற மீனவரான பேதுரு, தேவ கிருபையால் மாற்றமடைந்தார். இடிமுழக்கத்தின் பிள்ளைகளான யாக் கோபும் யோவானும் தேவகிருபையால் மாற்றமடைந்தார்கள். சந்தேக வாதியான தோமாவும் தேவகிருபையால் மாற்றமடைந்தார். திருச் சபை அங்கத்தினர்கள் ஒவ்வொருவருக்கும் ஆளுக்கொரு கதை இருந்தது. அவர்களால் அமைதியாக இருக்கமுடியவில்லை. ‘‘கிறிஸ்து விடம் ஒருவன் வந்த மாத்திரத்தில், அவர் எப்படிப்பட்ட நண்பர் என் பதை மற்றவர்களுக்குத் தெரியப்படுத்த அவன் உள்ளத்தில் பேராவல் பிறக்கிறது.  இரட்சித்து, தூய்மைப்படுத்தும் சத்தியத்தை தன் இருதயத் திலேயே அடைத்துவைக்க அவனால் இயலாது.” 1

அப் 4:16இல் மதத்தலைவர்கள் சொன்னதையும் கவனியுங்கள். அந்த அற்புதம் உண்மையென்று வெளிப்படையாக அறிக்கையிட்டார் கள். ஏனென்றால், குணமாக்கப்பட்டவன் அவர்களுக்குமுன்பாக நின்றிருந்தான். இவற்றின் மத்தியிலும் அவர்கள் தங்கள் எண்ணங்களை மாற்றிக்கொள்ளவில்லை. மற்றவர்கள் நேரடியாக எதிர்த்தபோதிலும், பேதுருவும் யோவானும் தங்கள் சாட்சியைச் சொல்வதிலிருந்து பின் வாங்கத் தயாராக இல்லை.

1 EGW, Steps to Christ, p 78.

`கிறிஸ்துவை அறிவதற்கும் அவரைப் பகிர்ந்துகொள்வதற்கும் இடையேயுள்ள தொடர்பு என்ன? கிறிஸ்துவைப்பற்றிச் சாட்சிசொல்லுவதற்கு தனிப்பட்டவிதத்தில் அவரை அறிந்து கொள்வது ஏன் இன்றியமையாதது?`