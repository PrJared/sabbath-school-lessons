---
title:  தனிப்பட்ட சாட்சியின் ஆற்றல்
date:  09/07/2020
---

அகிரிப்பா முன்பாக பவுல் நின்றதை மீண்டும் பார்ப்போம். யூத இராஜாக்கள், மக்கபேயர்கள், ஏரோதின் குடும்பம் என்று எருசலேமை ஆண்டவர்களில் இவர் கடைசி அரசர். அவர் தன்னை ஒரு யூதனாக அழைத்துக்கொண்டாலும், இருதயத்தில் ஒரு ரோமனாகவே இருந்தார். வயதான அந்த அப்போஸ்தலன், ஊழியப்பயணங்களால் களைத்து, நன்மைக்கும் தீமைக்கும் இடையேயான போராட்டத்தில் வடுக்களைச் சுமந்து, இருதயத்தில் தேவ அன்பு நிறைந்து, தேவனுடைய நற்குணத் தின் சாயல் முகத்தில் பிரதிபலிக்கிறவராக நின்றிருந்தார். தன்னுடைய வாழ்வின் சகல நிகழ்வுகளிலும், தான் சந்தித்த சகல போராட்டங்களிலும் தேவன் நல்லவராக இருந்தார் என்று அவரால் சொல்லமுடிந்தது.

அகிரிப்பா சந்தேகவாதி, இழிவானவன், மெய்யான விழுமியங் களை கொஞ்சமும் விரும்பாதவன். ஆனால் பவுல் விசுவாசத்தில் நிறைந்தவர், சத்தியத்திற்கு அர்ப்பணித்தவர், நீதிக்காக நின்ற ஜாம்ப வான். இருவருக்கும் இடையே அவ்வளவு வேறுபாடு இருந்தது. விசாரணையின்போது, தான் பேசுவதற்கு அகிரிப்பாவிடமிருந்து பவுல் அனுமதிபெறுகிறார்.

`கேள்வி: அகிரிப்பாவிடம் பவுல் என்ன சாட்சி சொல்லுகிறார்? அப் 26:1-32. அவருடைய வார்த்தைகளிலிருந்து என்ன அறிந்துகொள்ளலாம்?`

இரக்கம் இருதயங்களைத் திறக்கிறது, கொடூரக் குணம் இருதயங் களை மூடுகிறது. அகிரிப்பாவிடம் பவுல் அதிக பண்புடன் பேசுகிறார். ‘‘யூதருடைய சகல முறைமைகளையும் தர்க்கங்களையும் அறிந்தவர்” என்று அகிரிப்பாவை அழைக்கிறார். அப் 26:3. அதன்பிறகு தன் மனமாற்ற அனுப வத்தைச் சொல்லத் தொடங்குகிறார்.

கேள்வி: அப் 26:12-18இல் பவுலின் மனமாற்றச் சம்பவத்தையும், அப் 26:26-28இல் அகிரிப்பாவிடம் அது ஏற்படுத்திய தாக்கத்தையும் வாசியுங்கள். அகிரிப்பா ஏன் அவ்வாறு நடந்தார்? பவுலின் சாட்சி எவ்வாறு அவரில் தாக்கத்தை உண்டாக்கியது?

இயேசு எவ்வாறு தன் வாழ்க்கையை மாற்றினார் என்று பவுல் சொன்னது பக்தியற்ற அந்த அரசனில் மிகப்பெரிய தாக்கத்தை உண்டாக்கியது. மாற்றமடைந்த  வாழ்க்கையைப் போல வல்லமையான சாட்சி எதுவுமில்லை. மெய்யான மாற்றத்தைப் பெற்ற வாழ்க்கை மற்ற வர்களில் அற்புதமான தாக்கத்தை உண்டாக்கமுடியும்.

`கிருபையால் மாற்றமடைந்த வாழ்க்கையால் பக்தியற்ற மன்னர்கள்கூட அசைக்கப்பட்டி ருக்கிறார்கள். பவுலைப்போல பரபரப்பான அனுபவம் நமக்கு இல்லாமல் இருந்தாலும்கூட, இயேசுவை அறிந்துகொள்வதையும், அவருடைய இரத்தத்தால் மீட்கப்படுவதையும்பற்றி நீங்கள் அனுபவித்ததை மற்றவர்களுக்குச் சொல்லலாம்.`