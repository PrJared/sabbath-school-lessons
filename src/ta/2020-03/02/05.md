---
title:  நம் அனுபவத்தைப் பகிர்ந்துகொள்ளுதல்
date:  08/07/2020
---

அகிரிப்பா ராஜாவுக்குமுன் பவுல் ஒரு சிறைக்கைதியாக நிற்கி றார். அப் 26. ராஜாவுக்குமுன் நேருக்கு நேராக பவுல் தன் தனிப்பட்ட சாட்சியைப் பகிர்ந்துகொள்கிறார். இயேசுவைப் பின்பற்றினோரை முன்பு தான் உபத்திரவப்படுத்தினதையும், மனம்மாற்றத்திற்குப்பிறகு இயேசுவுக்காகச் சாட்சிபகர்ந்து வருவதையும், மரித்தோரின் உயிர்த் தெழுதல் குறித்த வாக்குறுதியையும் பகிர்ந்துகொள்கிறார். அப் 26:8.

தமஸ்கு சாலையில் பவுல் மனமாற்றம் அடைந்தபோது, அவரி டம் நம் ஆண்டவர், ‘‘நீ கண்டவைகளையும் நான் உனக்குத் தரிசன மாகிக் காண்பிக்கப்போகிறவைகளையும் குறித்து உன்னை ஊழியக் காரனாகவும் சாட்சியாகவும் ஏற்படுத்துகிறதற்காக உனக்குத் தரிசன மானேன்” என்று சொன்னார். அப் 26:16. கிறிஸ்து நம் வாழ்க்கையில் என்ன செய்தார்? இப்போது நம் வாழ்க்கையில் என்ன செய்து வரு கிறார்? எதிர்காலத்தில் நம் வாழ்க்கையில் என்ன செய்வார்? இவ்வாறு நம் விசுவாசத்தைப் பகிர்ந்துகொள்வது வல்லமையான ஓர் அனுபவம்.

சாட்சிசொல்வது நம்மைப்பற்றிச் சொல்வது அல்ல. அவரைப்பற்றிமட்டும் சொல்வதாகும். அவரே நம் அக்கிரமங்களை மன்னித்து, நம் நோய்களைக் குணமாக்கி, அன்பின் இரக்கத்தால் நம்மை முடிசூட்டி, நன்மைகளினால் நம்மை நிரப்புகிற தேவனாக இருக்கிறார். சங் 103:3-5. அவருடைய அற்புத கிருபையைப் பெற்ற நம் கதையைப் பகிர்வதுதான் சாட்சிசொல்லுதல். அது ஆச்சரியக் கிருபை காட்டிய தேவனை நாம் தனிப்பட்டவிதத்தில் சந்தித்ததுபற்றிய சாட்சியாகும்.

`கேள்வி: கலாத்தியர் 2:20ஐ 1யோவான் 1:1-3 வுடன் ஒப்பிடுங்கள். என்ன ஒற்றுமைகள் உள்ளன? யோவானின் அனுபவம் எவ்வாறு பவுலின் அனுபவத்திற்கு ஒத்திருக்கிறது?`

பவுலுக்கும் யோவானுக்கும் வாழ்க்கை அனுபவங்கள் வெவ் வேறாக இருந்தாலும், இருவருமே இயேசுவை தனிப்பட்ட விதத்தில் சந்தித்திருந்தார்கள். ஒரு சமயத்தில் இயேசுவைப்பற்றிக் கேள்விப் பட்டு, அதன்பிறகு முடிந்துபோன அனுபவமாக அது இருக்கவில்லை; அனுதினமும் அவருடைய அன்பில் களிகூர்ந்து, அவருடைய சத்திய வெளிச்சத்தில் நடக்கிற அனுபவமாக இருந்தது.

என்றோ நிகழ்ந்த தங்கள் மனமாற்றம் போதுமென நினைப்போர் இதைக் கவனியுங்கள்: ‘விசுவாசம்பற்றி முன்பு தெரிந்துகொண் டதே போதும், அனுதினமும் மனமாறவேண்டிய அவசியமில்லை என்று சிலர் நினைக்கிறார்கள். ஆனால் நாம் ஒவ்வொருவரும் ஒவ்வொரு நாளும் மனம்மாறவேண்டும்.’ 1

1 EGW, ‘anuscript Releases, vol. 4, p. 46.

`நம் கடந்தகால அனுபவங்கள் எப்படிப்பட்டவையாகவும் இருக்கலாம்; பரபரப்பும் அதிக தாக்கமும் நிறைந்தவையாக இருக்கலாம். ஆனால் தினமும் ஆண்டவருடன் உறவுகொள் வதும், அவருடைய நிஜத்தையும் நற்குணத்தையும் வல்லமையையும் உணருவதும் ஏன் முக்கியமானது? உங்கள் பதிலை ஓய்வுநாள் வகுப்பில் கலந்தாலோசியுங்கள்.`