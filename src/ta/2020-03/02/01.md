---
title:  தனிநபர் சாட்சியின் வல்லமை
date:  04/07/2020
---

### இவ்வார ஆராய்ச்சிக்கு:
இவ்வார ஆராய்ச்சிக்கு: மாற்கு 5:15-20; மாற்கு 16:1-11; அப் 4:1-20; 1யோவான் 1:1-3; கலா  2:20; அப் 26:1-32.

> <p>மனன வசனம்</p>
> மனன வசனம்: நாங்கள் கண்டவைகளையும் கேட்டவைகளையும் பேசாமலிருக்கக்கூடாதே என்றார்கள். அப் 4:20.

தனிநபர் சாட்சிக்கு அசாதாரண ஆற்றல் உண்டு. கிறிஸ்துவின் அன்பு நம் இதயத்தை எழுப்பிவிட்டு, அவருடைய கிருபையால் நாம் மாறும்போது, அவரைப் பற்றிச் சொல்லவேண்டியவை நிறைய இருக் கும். மற்றவர் வாழ்வில் இயேசு செய்ததைச் சொல்லுவது ஒருவிதம். ஆனால், தனிப்பட்ட விதத்தில் நமக்கு இயேசு என்ன செய்தார் என்று சொல்லுவது வேறொரு விதம்; இது முக்கியமானது.

தனிப்பட்ட அனுபவத்தை எதிர்த்து யாரும் பேசமுடியாது. மற்றவர்கள் உங்களுடைய இறையியல் கருத்தை எதிர்த்து வாதம்செய்யலாம்; வசன விளக்கத்தை மறுக்கலாம்; உங்களுடைய மதத்தைப் பரியாசம் பண்ண லாம். ஆனால், “முன்பு நான் நம்பிக்கையற்ற நிலையில் இருந்தேன்; இப்போது நம்பிக்கை பெற்றிருக்கிறேன்; முன்பு நோக்கமற்றவனாக வாழ்ந்தேன்; இப்போது நோக்கமுள்ளவனாக வாழ்கிறேன்” என்று சொல்லும்போது, சந்தேகவாதிகள்கூட சுவிசேஷத்தின் ஆற்றலால் தாக்கமடைகிறார்கள்.

தமஸ்கு சாலையில் அப்போஸ்தலனாகிய பவுலுக்கு ஏற்பட்டது போல, ஒரு சிலர் திடீரென மனமாற்றத்தைப் பெறலாம்; ஆனாலும் பெரும்பாலும் ஒருவர் இயேசுவின் விலையேறப்பெற்ற தன்மையை அதிகமாக உணர்ந்துகொள்வதாலும், இலவசமாக இயேசு அருளுகிற இரட்சிப்புக்காக நன்றியுணர்வு பெருக்கெடுப்பதாலுமே மனமாற்றம் உண்டாகிறது. இப்படிப்பட்ட சாட்சிக்காக உலகம் ஏங்குகிறது.

2020, ஜுலை11 வகுப்புக்காகப் படிக்கவேண்டிய பாடம்