---
title:  உயிர்த்தெழுந்த கிறிஸ்துவை அறிவித்தல்
date:  06/07/2020
---

அது ஞாயிற்றுகிழமை அதிகாலை வேளை. இரண்டு மரியாள் களும் இயேசுவின் கல்லறைநோக்கி வேகமாகச் செல்கிறார்கள். அவரிடம் கேட்பதற்கு ஒன்றுமில்லை. மரித்த ஒருவர் என்ன கொடுக்க முடியும்? கடைசியாக அவரைப் பார்த்தபோது, உடலெல்லாம் இரத்த மும் காயமுமாக இருந்தது. கல்வாரியின் காட்சிகள் அவர்களுடைய உள்ளங்களில் ஆழப்பதிந்திருந்தன. இப்போது தங்கள் கடமை ஒன்றை நிறைவேற்றுவதற்காக அங்குச் சென்றார்கள். அவருடைய சரீரத்திற்கு கந்தவர்க்கமிட கவலையோடு சென்றார்கள். மனச்சோர்வு அவர்களு டைய வாழ்க்கையில் கொடிய இருளாய் படர்ந்திருந்தது. எதிர்காலம் நிச்சயமில்லாமல், மங்கலாகத் தெரிந்தது.

கல்லறைக்குச் சென்றபோது, அது காலியாக இருந்ததைக் கண்டு திகைத்தார்கள். அந்த உயிர்த்தெழுதல் காலை நிகழ்வுகளை மத்தேயு இவ்வாறு பதிவுசெய்கிறார்: ‘‘தூதன் அந்த ஸ்திரீகளை நோக்கி: நீங்கள் பயப்படாதிருங்கள்; சிலுவையில் அறையப்பட்ட இயேசுவைத் தேடு கிறீர்கள் என்று அறிவேன். அவர் இங்கே இல்லை; தாம் சொன்ன படியே உயிர்த்தெழுந்தார்” என்றான். மத் 28:5,6.

அந்தப் பெண்கள் மகிழ்ச்சியால் நிரம்பினார்கள். சோர்வின் அந்த காரத்தை அந்த உயிர்த்தெழுதல் காலையின் பிரகாசம் போக்கடித்தது. கவலையின் சாயல் அகன்றது. முகத்தில் சந்தோஷம் குடிகொண்டது, அழுகையின் கண்ணீர்போய், களிப்பின் பாடல் வந்தது.

`கேள்வி: இயேசு மரணத்திலிருந்து உயிர்த்தெழுந்தார் என்பதை அறிந்த மரியாள் செய்தது என்ன? மாற்கு 16:1-11.`

உயிர்த்தெழுந்த கிறிஸ்துவைச் சந்தித்ததும், மரியாள் அதை அறி விக்க ஓடினாள். நற்செய்தியைச் சொல்லாமல் இருக்கமுடியுமா? அவ ளால் அமைதியாக இருக்க முடியவில்லை. கிறிஸ்து உயிர்த்தெழுந்தார்! அவருடைய கல்லறை காலியாக இருந்தது. உலகம் அதை அறியவேண்டும். வாழ்க்கையின் பாதையில் நாம் கிறிஸ்துவைச் சந்திததும், அந்தச் சம்பவத்தைச் சொல்ல ஓடவேண்டும்; நற்செய்தியைப் பகிர்ந்துகொள் வதற்குத்தான்.

தாம் மரித்து, திரும்பவும் உயிரோடு எழும்பவேண்டும் என்று எப்போதும் இயேசு சொல்லிவந்தார். ஆனால் இயேசு விசேஷமாகத் தெரிந்துகொண்ட சீடர்கள், மரியாளின் சாட்சியை நம்பவில்லை. ‘அவர் உயிரோடிருக்கிறார் என்றும் அவளுக்குக் காணப்பட்டார் என்றும் அவர்கள் கேட்டபொழுது நம்பவில்லை.’ மாற்கு 16:11. இயேசுவின் அருகில் இருந்த சீடர்களே நம்பவில்லை; இப்போது நம்முடைய வார்த்தைகளை மற்றவர்கள் உடனே நம்பிவிடுவார்கள் என்று எதிர்பார்க்கக்கூடாது.

`சமீபத்தில் எப்போது உங்களுடைய சாட்சி நிராகரிக்கப்பட்டது? உடனே நீங்கள் என்ன செய்தீர்கள் ? அந்த அனுபவத்திலிருந்து என்ன கற்றுக்கொண்டீர்கள்?`