---
title:  மேலும் படிக்க
date:  10/07/2020
---

இயேசுவுடன் உள்ள உறவே கிறிஸ்தவ வாழ்க்கையின் சாரம்; அது நிறைந்து, ததும்புவதால் அதைப் பகிர்ந்துகொள்ள ஏங்குவோம். சரியான கோட்பாடு முக்கியம் என்றாலும், கிருபையாலும் அன்பாலும் மாற்றப்பட்ட வாழ்க்கையே அதைவிட முக்கியமானது; இதன் இடத்தை அது எடுத்துக்கொள்ளமுடியாது. இதை எலன் ஒய்ட் தெளிவாகச் சொல்லுகிறார்: “எவ்வளவுதான் பகுத்தறிவுடன் பேசினாலும், அந்தப் பேச்சால்  கடின இருதயங்களை உருக்கவோ, உலக ஆசை மற்றும் சிற்றின்பத் தின் மேற்பரப்பைத் துளைக்கவோ முடியாது என்பது இரட்சகருக்குத் தெரியும். தம் சீடர்கள் பரலோகத்தின் அருளைப் பெறவேண்டும்; வழியும் சத்தியமும் ஜீவனுமானவரை அறிகிற மெய்யான அறிவால் சொல்வளம் பெறுகிற நாவும், இதமாகிற இதயமும்தான் சத்தியத்தை வல்லமையாக அறிவிக்கமுடியும் என்பதை அவர் அறிவார்.” 1 இந்த ஆழமான கருத்தையும் பாருங்கள்: “வெறும் கொள்கை களையே மீண்டும்மீண்டும் சொல்வது ஒரு பயனையும் கொடுக்காதபோது, கிறிஸ்துவின் ஆச்சரியமான அன்பு இருதயங்களை உருக்கி, கீழ்ப்படுத்தும்.”2

வேதவசனத்தில் தாங்கள் கண்டுகொண்ட சத்தியங்களைச் சொல்லி, சத் தியத்தை ஏற்றுக்கொள்ள மற்றவர்களைத் தூண்டுவதுதான் தனிப்பட்ட சாட்சி என்று சிலர் நினைக்கிறார்கள். சரியான நேரத்தில் வேத வசனத்தின் சத்தியங் களைப் பகிர்ந்துகொள்வது முக்கியம்தான். ஆனாலும் குற்றவுணர்விலிருந்து விடு பட்டது, இயேசு இலவசமாக அருளுகிற அமைதி, இரக்கம், பாவமன்னிப்பு ஆகிய வற்றைப் பெற்றுக்கொண்டது போன்றவைதாம் தனிப்பட்ட சாட்சி ஆகும்.

1 EGW, The Acts of the Apostles, p. 31				2 EGW, The Desire of Ages, p. 826

**கலந்துரையாடக் கேள்விகள்**

`1	மற்றவர்களில் தாக்கத்தை உண்டாக்க தனிப்பட்ட சாட்சி ஏன் முக்கியமானது? மற்றவர்களுடைய சாட்சி எவ்வாறு உங்களில் தாக்கத்தை ஏற்படுத்தியிருக்கிறது?`

`2	வகுப்பில் புதன்கிழமை கடைசிக் கேள்விக்கான பதிலைப் படியுங்கள். ஆண்டவரோடுள்ள அனுதின தொடர்பு நாம் சாட்சிசொல்லுவதற்கு மட்டும் அல்ல, நம்முடைய தனிப்பட்ட விசுவாசத்திற்கும் ஏன் முக்கியமானது?`

`3	ஆற்றல்மிக்க தனிப்பட்ட சாட்சி அதிக பயன்தரக்கூடியது. அதே நேரம், பக்தியான வாழ்க்கையானது சாட்சிபகருதலில் எவ்வாறு முக்கியமானதாக இருக்கிறது?`

`4	வகுப்பில் உங்கள் தனிப்பட்ட சாட்சியைப் பகிர்ந்துகொள்ளுங்கள். கிறிஸ்து உங்களுக்காக என்ன செய்தார்? அவர் எவ்வளவு முக்கியமானவர்? அது உங்கள் வாழ்க்கையில் எத்தகைய மாற்றத்தை உண்டாக்கியது? இவற்றைப் பகிர்ந்துகொள்ளுங்கள்.`