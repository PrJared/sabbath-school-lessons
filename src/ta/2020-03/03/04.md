---
title:  இருக்கிற இடத்திலேயே தொடங்குங்கள்
date:  14/07/2020
---

‘வாழ்க்கையில் நீங்கள் இருக்கிற இடத்திலிருந்து தான் தொடங்கவேண்டும், தொடங்குவதற்கு அதைவிட சிறந்த இடமில்லை’ என்பார்கள். இந்த நியதியை அப் 1:8இல் இயேசு வலியுறுத்தினார்: ‘பரிசுத்த ஆவி உங்களிடத்தில் வரும்போது நீங்கள் பெலனடைந்து, எருசலேமிலும், யூதேயா முழுவதிலும், சமாரியாவிலும், பூமியின் கடைசிபரியந்தமும், எனக்குச் சாட்சிகளாயிருப்பீர்கள்.’ இதைவிடச் சிறந்த தருணங்கள் வரும் என்று கனவுகாண்பதை விட்டுவிட்டு, உங் களைச் சுற்றியுள்ளவர்களிடமிருந்து தொடங்கவேண்டும். அருகில் இருக்கும் வாய்ப்புகளை தேவ கண்களால் காணவேண்டும்.

பெரும் கல்விமானாக, சொல்வளம் மிக்கவராக, வரம்பெற்ற வராக நீங்கள் இருக்கவேண்டியதில்லை. வரங்களைப் பயன்படுத்தி னால் நன்மை உண்டாகலாம். ஆனால், முதற்கண் உங்களுக்கு தேவன் மேலும் ஆத்துமாக்கள்மேலும் அன்பு இருக்கவேண்டும். நீங்கள் சாட்சி பகர ஆயத்தமாக இருந்தால், அதற்கான வழியை தேவன் திறப்பார்.

`கேள்வி: அந்திரேயாவின் ஆவிக்குரிய கண்ணோட்டம் பற்றியும், சாட்சிபகருகிற அவருடைய அணுகுமுறை பற்றியும் பின்வரும் வசனங்கள் சொல்வது என்ன? யோவான் 1:40, 41; யோவான் 6:5-11; யோவான் 12:20-26.`

அந்திரேயாவின் அனுபவங்களில் நமக்கு ஏராளமான பாடங்கள் உள்ளன. முதலாவது தன் குடும்பத்தில் தொடங்கினார்; தன் சகோதரன் பேதுருவிடம் பகிர்ந்துகொண்டார். பிறகு ஒரு சிறுவனுடன் அன்பான உறவை ஏற்படுத்தி, அற்புதத்திற்கான உணவை இயேசுவிடம் வழங்கி னார். கிரேக்கர்களை அணுகும்விதத்தையும் அந்திரேயா அறிந்திருந் தார். இறையியல் குறித்து வாதம்செய்யாமல், அவர்களுடைய தேவை யறிந்து, அவர்களை இயேசுவிடம் அறிமுகம்செய்தார்.

ஆத்துமாக்களை வெல்லுகிற கலை என்பது அன்பான உறவுகளை வளர்க்கிற கலையாகும். உங்களுக்கு நெருக்கமானவர்கள் யாராவது இயேசுவை அறியாது இருந்தால், அவர்களைப்பற்றிச் சிந்தியுங்கள். இரக்கமும் அக்கறையும் உள்ள ஒருவராக நீங்கள் அவர்களுக்குத் தெரிகிறீர்களா? தாங்கள் ஏங்குகிற அமைதியையும் நோக்கத்தையும் உங்களிடம் காண்கிறார்களா? உங்கள் வாழ்க்கை சுவிசேஷத்தை அறிவிப்பதாக இருக்கிறதா? இயேசுவைப் பகிர்வதன்மூலம் தேவ னுக்கு நண்பர்களை உருவாக்குகிறோம். அவர்கள் கிறிஸ்தவ நண்பர் களாக மாறுகிறார்கள். இறுதியாக, தேவனுடைய கடைசிக்கால வேதா கமச் சத்தியத்தைப் பகிர்ந்து கொள்ளும்போது, அவர்களும் செவந்த்- டே அட்வென்டிஸ்ட் கிறிஸ்தவர்களாக மாறக்கூடும்.

`சில சமயங்களில் நம் உற்றார் உறவினர்களை கிறிஸ்துவிடம் அழைத்துச் செல்வது ஏன் மிகக்கடினமாக இருக்கிறது? உங்கள் குடும்ப உறுப்பினர்கள் அல்லது நெருங்கிய நண்பர் களுடன் இயேசுவைப் பகிர்ந்துகொள்வதில் வெற்றிபெற்றிருக்கிறீர்களா? வகுப்பில் உள்ள வர்கள் பயனடையக்கூடிய ஏதாவது கருத்துகளைப் பகிர்ந்துகொள்ளுங்கள்.`