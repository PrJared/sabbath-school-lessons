---
title:  ஏற்றுக்கொள்ளுதல் பற்றிய ஒரு பாடம்
date:  13/07/2020
---

மக்களை இயேசு முற்றிலும் வித்தியாசமாகப் பார்த்தார். இப் போது எப்படி இருக்கிறார்கள் என்று அல்ல, மாறினபின்பு எப்படி இருப்பார்கள் என்று பார்த்தார். இந்தப் புதிய கண்ணோட்டத்தில் பிறரைப் பார்க்கவேண்டுமென்பதை தம் சீடர்களுக்கு இயேசு மாதிரி யாகக் காட்டினார். இதன்மூலம், பரலோகக் கண்களால் மக்களைப் பார்க்கும்விதத்தை அவர்களுக்குக் கற்பித்தார். மக்களோடுள்ள தொடர்புகள் அனைத்திலும், அவர்களைக் கண்ணியத்தோடும் மரியாதையோடும் நடத்தினார். மக்களை அவர் நடத்தியவிதத்தால் சீடர்களை ஆச்சரியப்படுத்தினார். சமாரியப் பெண்ணிடம் அவர் நடந்துகொண்டவிதம் அதற்கு நல்ல உதாரணம்.

யூதர்களுக்கும் சமாரியர்களுக்கும் எத்தகைய உறவு இருந்தது என்பதுபற்றிப் பாருங்கள்: ‘சமாரியர்களுக்கும் யூதர்களுக்கும் இடையே ஆரம்ப காலம் முதலே சச்சரவு இருந்தது. 2இராஜா 17இன்படி, சமாரியர்கள் மெசப்பத்தோமியா மக்களின் சந்ததியினர். கிமு 722இல் அவர்கள் நாடு கடத்தப்பட்டபோது, இஸ்ரவேல் தேசத்தில் அசீரிய ராஜாவால் வலுக்கட்டாயமாகக் குடியமர்த்தப்பட்டார்கள். அவர்கள் யாவேயுடன் சேர்த்து சிலைகளையும்  தொழுதுவந்தார்கள்.’ 1 சிலை வழிபாட்டு முறைகளோடு சேர்த்து, வேறே ஆசாரியத்துவத்தையும் கெரிசீம் மலைமேல் வேறே ஆலயத்தையும் ஏற்படுத்தினார்கள். இறையியல் ரீதியாக சமாரியர்களுடன் அவ்வளவு வேறுபாடுகள் நிலவியதால்தான், சமாரியா வழியாக கலிலேயாவுக்குச் செல்ல இயேசு தீர்மானித்தபோது, சீடர்கள் குழப்பமடைந்திருக்க வேண்டும். மதரீதி யான வாக்குவாதத்திற்கும் இயேசு இடமளிக்கவில்லை. அங்கீகாரம், அன்பு, பாவமன்னிப்புக்காக ஏங்கின சமாரியப் பெண்ணிடம் நேரடி யாகவே அழைப்பு கொடுத்தார்.

`கேள்வி: அந்தச் சமாரியப் பெண்ணை இயேசு எவ்வாறு அணுகினார்? யோவான் 4:3-34. கிறிஸ்துவின் பேச்சுக்கு அந்தப் பெண் எவ்வாறு செவிகொடுத்தாள்? சீடர்கள் அதை எவ்வாறு எடுத்துக்கொண்டார்கள்? இயேசு எவ்வாறு அவர்களுடைய பார்வையை விசாலமாக்கினார்?`

தம் சீடர்களுக்கும், நம் ஒவ்வொருவருக்கும் இயேசு போதிக்க விரும்புகிற நித்திய பாடம் இதுதான்: ‘கிறிஸ்துவின் ஆவியானவரைப் பெற்றவர்கள், சகல மனிதர்களையும் தெய்வீக மனதுருக்கத்தின் கண்களால் பார்ப்பார்கள்.’ 2

1 The Archaeological Study Bible, p. 1727.

2 EGW,  The Signs of the Times, June 20, 1892.

`உங்களுடைய கலாச்சார, சமுதாய செல்வாக்கின் காரணமாக, நீங்கள் இழிவாக அல்லது மரியாதை குறைவாக யாரையெல்லாம் பார்க்கிறீர்கள்? உங்கள் அணுகுமுறையை ஏன் மாற்றவேண்டும்? அந்த மாற்றம் எவ்வாறு வரமுடியும்?`