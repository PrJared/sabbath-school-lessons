---
title:  கடினமான நபர்களைக் கையாளும்விதம்
date:  15/07/2020
---

கடினமான நபர்களைக் கையாளுவதில் இயேசு வித்தகர். வார்த்தைகளிலும் செயல்களிலும் பிறரை ஏற்றுக்கொள்வதில் முன்னு தாரணமாக வாழ்ந்தார். அவர்களுடைய பிரச்சனைகளைக் கூர்ந்து நோக்கினார்; கேள்விகளை எழுப்பினார்; தெய்வீக சத்தியங்களை படிப்படியாக வெளிப்படுத்தினார். கடினப்பட்ட இருதயங்களின் உள்ளான ஏக்கங்களை உணர்ந்தார்; கொடிய பாவிகளும் திருந்த வாய்ப்பிருந்ததைக் கண்டார். இயேசு யாரையுமே சுவிசேஷத்திற்கு அப்பாற்பட்டவர்களாகக் கருதவில்லை. ‘கிறிஸ்துவில் விடுதலை பெறமுடியாத அளவுக்கு யாரும் விழுந்துவிடவில்லை, யாரும் கெட்டுப்போகவில்லை’1 என்று இயேசு நம்பினார். நாம் பார்ப்பதைவிட வித்தியாசமான கண்ணோட்டங்களில் அவர் மக்களைப் பார்த்தார்.  தாங்கள் எப்படிப்பட்டவர்களாக மாறலாம் என்பதைப் புரிந்துகொள் ளும் அளவிற்கு அவர்களின் சிந்தனையை எழுப்பினார்.

`கேள்வி: பேதுருவோ, யோவானோ, பெயர்சொல்லப்படாத வேதபாரகனோ, சிலுவையில் அறையப்பட்ட  கள்ளனோ யாராக இருந்தாலும், அவர்களுக்கு இயேசு கொடுத்த அழைப்பு என்ன? மத்தேயு 4:18, 19; மாற்கு 12:28-34; லூக்கா 23:39-43. அவர்கள் ஒவ்வொருவரையும் இயேசு நடத்தினவிதம்பற்றி ஆராயுங்கள். என்ன புரிகிறது?`

கொஞ்சமும் எதிர்பாராத இடங்களில் தேவனுடைய இராஜ்யத் திற்கு ஏற்ற நபர்கள் இருப்பதைக் கண்டார். இந்தத் திறனை திருச்சபை வளர்ச்சிக் கண்கள் என்று அழைக்கிறோம். திருச்சபை வளர்ச்சிக் கண்கள் என்பது பேணிவளர்க்கப்படும் ஓர் உணர்திறன்; அது, மக்களை இயேசு பார்த்ததுபோல, தேவராஜ்யத்திற்கு வருகிறவர்களாகப் பார்ப்பதாகும். தேவாலய வளர்ச்சிக் காதுகளும் உண்டு. அது, நம்மைச் சுற்றிலுமுள்ளவர் களின் சொல்லப்படாத தேவைகளைக் கேட்பதாகும். அவர்கள் வாய் விட்டுச் சொல்லாவிட்டாலும், அவர்கள் இதய ஏக்கங்களைக் கேட்ப தாகும்.

பிறர் வாழ்வில் ஆவியானவர் செய்கிற ஊழியத்தை உணரும் திறனை ஆண்டவர் உங்களுக்குத் தரும்படி கேளுங்கள். உங்கள் விசுவாசத்தை மற்றவர்களுடன் பகிர்ந்து கொள்ள ஒவ்வொரு நாளும் அவர் உங்கள் முன் வைக்கிற ஆன்மிக வாய்ப்புகளைக் காண உங்கள் கண்களைத் திறக்கவும் ஜெபியுங்கள். நீங்கள் அறிந்து நேசிக்கிற கிறிஸ்துவை மற்றவர்களுடன் பகிர்வதற்கான விருப்பத்தைத் தரும்படி தேவனிடம் கேளுங்கள். ஒரு சந்தோஷமான வாழ்நாள் பயணத்தை நீங்கள் அனுபவிக்க முடியும். வாழ்க்கையில் ஒரு புதிய அர்த்தம் கிடைக்கும். முன்பு ஒருபோதும் அனுபவித்திராத சந்தோஷத்தையும் மனநிறைவையும் உணரலாம்.

`சிந்தியுங்கள்: ஆத்துமாக்களுக்காக ஊழியம்செய்பவர்கள்மட்டுமே அதனால் வரும் திருப்தியை அறிவார்கள்.`