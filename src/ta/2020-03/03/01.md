---
title:  இயேசுவின் கண்கள்மூலம் மக்களைப் பார்த்தல்
date:  11/07/2020
---

### இவ்வார ஆராய்ச்சிக்கு:
மாற்கு 8:22-26; யோவான் 4:3-34; யோவான் 1:40, 41; மாற்கு 12:28-34; லூக்கா 23:39-43; அப் 8:26-38.

> <p>மனன வசனம்</p>
> என் பின்னே வாருங்கள், உங்களை மனுஷரைப் பிடிக்கிறவர்களாக்குவேன் என்றார். மத்தேயு 4:19.

ஆத்தும ஆதாயத்தில் இயேசு நிபுணர். இயேசு மக்களுக்கு ஊழியம்செய்த விதத்தைப் பார்த்து, இரட்சிப்புக்குள் மக்களை வழி நடத்துகிற விதத்தை அறிந்துகொள்ளுகிறோம். எருசலேமின் நெருக் கடியான தெருக்களிலும், யூதேயாவின் புழுதி நிறைந்த பாதைகளிலும், கலிலேயாவின் புல்நிறைந்த பகுதிகளிலும் அவரோடு நடந்துசென்று, தேவனைத் தேடின ஆத்துமாக்களுக்கு ராஜ்யத்தின் நியதிகளை அவர் வெளிப்படுத்தின விதத்தைக் கண்டுகொள்கிறோம்.

தம் ராஜ்யத்திற்கு வரக்கூடியவர்கள் என்றே எல்லா ஆண்களை யும் பெண்களையும் இயேசு பார்த்தார். தெய்வீக மனதுருக்கத்துடன் பார்த்தார் பேதுருவை ஒரு வாயாடி மீனவனாக அல்ல, வல்லமை யாக சுவிசேஷத்தை ப் போதிக்கிறவனாகப் பார்த்தார். யாக்கோபையும் யோவானையும் கோபமும் கடுப்பும் நிறைந்தவர்களாக அல்ல, தம் கிருபையை ஆர்வத்தோடு அறிவிக்கிறவர்களாகப் பார்த்தார். மகத லேனா மரியாள், சமாரியப் பெண், பெரும்பாடுள்ள ஸ்திரீ ஆகியோரின் இருதயங்கள் மெய்யான அன்பிற்கும் அங்கீகாரத்திற்கும் ஏங்கினதைக் கண்டார். தோமாவிடம் சந்தேகம் அல்ல, ஆழமான கேள்விகள் இருந் ததைக் கண்டார். யூதனோ புறஜாதியானோ, ஆணோ பெண்ணோ, சிலுவையில் இருந்த கள்ளன், நூற்றுக்கதிபதி, பிசாசு பிடித்த மனிதன் போன்றோரோ அவர்களுக்கு தேவன் கொடுத்திருந்த ஆற்றலை இயேசு கண்டார்; இரட்சிப்பின் கண்களினால் அவர்களைப் பார்த்தார்.

2020, ஜுலை 18 வகுப்புக்காகப் படிக்கவேண்டிய பாடம்