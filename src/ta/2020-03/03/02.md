---
title:  இரண்டாவது தொடுதல்
date:  12/07/2020
---

இரண்டு கட்டமாக இயேசு குணமாக்கின சம்பவம் வேதாகமத்தில் ஒன்றே ஒன்றுதான் உள்ளது. அது பெத்சாயிதாவில் குருடன் ஒருவனை அவர் குணமாக்கின சம்பவம். ஒவ்வொரு விசுவாசியும் இன்னொரு வரை இயேசுவிடம் கொண்டுவருவதே தேவனுடைய திட்டம். இந்தத் திட்டம் அந்தச் சம்பவத்தில் வெளிப்படுகிறது. ‘அவர் பெத்சாயிதா ஊருக்கு வந்தார்; அப்பொழுது ஒரு குருடனை அவரிடத்தில் கொண்டு வந்து, அவனைத் தொடும்படி அவரை வேண்டிக்கொண்டார்கள்.’ மாற்கு 8:22. ‘கொண்டுவந்தார்கள், வேண்டினார்கள்’ ஆகிய வார்த்தைகள் முக்கியமானவை. அந்தக் குருடன் தானாக வரவில்லை. அவனுக்கு உதவி தேவைப்பட்டதால், அவனுடைய நண்பர்கள் அவனைக் கொண்டுவந்தார்கள். அவனுக்கு விசுவாசம் இல்லாமல் இருந்திருக்க லாம். ஆனால், நண்பர்களுக்கு விசுவாசம் இருந்தது. அந்த  மனித னுக்குப் பார்வைதர இயேசுவால் முடியும் என்று நம்பினார்கள்.

இயேசு குணமாக்கின 25 அற்புதங்கள் புதிய ஏற்பாட்டில் உள் ளன. அவற்றில் பாதிக்குமேல், உறவினரோ நண்பரோதான்  அந்த நோயாளியை இயேசுவிடம் அழைத்துவந்தார்கள். யாராவது ஒருவர் கொண்டு வந்தால் ஒழிய, அநேகர் இயேசுவிடம் வரவேமாட்டார்கள். நாம் ‘அறிமுகம் செய்பவர்கள்’ மக்களை இயேசுவிடம் கொண்டுவர வேண்டியவர்கள். ‘வேண்டிக்கொண்டார்கள்’ என்கிற வார்த்தை யையும் கவனிக்கவேண்டும். மாற்கு 8:22. ‘கெஞ்சுதல், மன்றாடுதல் அல்லது வருந்திக் கேட்டல்’ என்றும் அதற்கு அர்த்தம் கூறலாம். சத்த மாகப் பெருமையுடன் கேட்காமல், பணிவும் அமைதியுமாக வேண்டிக் கொள்வதைச் சுட்டிக்காட்டுகிறது. அவனைக் குணமாக்க இயேசுவுக்கு ஆர்வமும் வல்லமையும் இருந்ததைக் கண்டு, அவன் நண்பர்கள் பணிவாக வேண்டிக் கொண்டார்கள். இயேசு குணமாக்கமுடியும் என்று அந்த மனிதன் விசுவாசியாமல் இருந்திருக்கலாம். ஆனால் அவனு டைய நண்பர்கள் விசுவாசித்தார்கள். சிலசமயங்களில் சிலரை இயேசு விடம் அழைத்துச்செல்ல, அவர்களை நம்முடைய விசுவாசச் சிறகு களில்  தூக்கிக்கொண்டு போகவேண்டியது உள்ளது.

`கேள்வி: இயேசு அவனை இரண்டு கட்டமாகக் குணமாக்கியது ஏன்? மாற்கு 8:22-26. இயேசுவின் சாட்சிகளாகிய நமக்கு இந்தச் சம்பவம் சொல்லும் பாடங்கள் என்ன?`

நாமும்கூட சிலசமயங்களில் மக்களை தேவனுடைய ராஜ்யத்திற் கான மக்களாகப் பார்க்காமல், ‘நடக்கிற மரங்களைப்போல்’ மங்க லாகப் பார்க்கிறோமா? மக்களை நாம் தெளிவாகப் பார்க்கமுடியாமல் செய்வது எது?

`மக்களை நாம் தேடிச்செல்வது குறித்த பாடத்தை இந்தச் சம்பவம் சொல்வதுதவிர, வேறு என்ன பாடங்களை எல்லாம் சொல்லுகிறது? குணமாக்குதலிலும் காணாமல் போனோருக் கான ஊழியத்திலும், மருத்துவப் பணியும் ஆவிக்குரிய பணியும் பங்குவகிப்பது குறித்த என்ன பாடத்தை இது கற்றுக்கொடுக்கிறது?`