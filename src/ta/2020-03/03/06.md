---
title:  தேவன் தருகிற வாய்ப்புகளை உணருதல்
date:  16/07/2020
---

தேவராஜ்யம் கட்டப்படுவதற்காக தேவன் தந்த வாய்ப்புகளை சீடர்கள் பயன்படுத்திக் கொண்டவிதம் குறித்த சம்பவங்கள் அப்போஸ் தலர் புத்தகத்தில் நிறைந்துள்ளன. புத்தகத்தின் ஒரு முனையிலிருந்து மறுமுனைவரையிலும், ஆதிகாலத் திருச்சபையின் நிகழ்வுகளையும், உள்ளேயும் வெளியேயும் காணப்பட்ட சவால்கள்மத்தியில் அது வளர்ந்தது குறித்த சம்பவங்களையும் வாசிக்கிறோம்.

2கொரி 2:12,13 இல், துரோவாவில் தனக்கு நேர்ந்த அனுபவத்தை பவுல் சொல்கிறார்: ‘நான் கிறிஸ்துவின் சுவிசேஷத்தைப் பிரசங்கிக்கும் படி துரோவாபட்டணத்தில் வந்தபோது, கர்த்தராலே எனக்குக் கதவு திறக்கப்பட்டிருக்கையில், நான் என் சகோதரனாகிய தீத்துவைக் காணாததினாலே, என் ஆவிக்கு அமைதல் இல்லாதிருந்தது. ஆதலால் நான் அவர்களிடத்தில் அனுப்புவித்துக்கொண்டு, மக்கெதோனியா நாட்டுக்குப் புறப்பட்டுப்போனேன்.’ ஐரோப்பாவில் சுவிசேஷத்தைப் பிரசங்கிக்க தேவன் அற்புதமாக கதவைத் திறந்தார். இன்றைக்குத் திறக்கும் கதவு நாளைக்கு அடைபடக்கூடும் என்பதை அறிந்திருந்தார். அந்த வாய்ப்பைப் பிடித்துக் கொண்டார். சாத்தியக்கூறுகளைக் கண் டார்; உடனே மக்கெதோனியாவுக்குப் புறப்பட்டார்.

புதிய ஏற்பாட்டின் தேவன் திறந்த வாசலின் தேவன். அவர் நம் விசுவாசத்தைப் பகிர்வதற்கான வாய்ப்புகளை வழங்குகிறவர். தேவன் செயல்படுவதை அப்போஸ்தலர் புத்தகம் முழுவதிலும் காணலாம். எல்லா இடங்களிலும், முக்கியமாக ஒவ்வொருவரின் இருதயங்களி லும் திறந்த வாசல்களை அவர் வைத்திருக்கிறார்.

`கேள்வி: தேவநடத்துதல்களுக்கு பிலிப்பு இணங்கினதையும், தெய்வாதீன வாய்ப்புகளை உடனே பற்றிக்கொண்டதையும்பற்றி அப் 8:26-38 என்ன சொல்கிறது?`

‘வெளிச்சத்தைத் தேடின, சுவிசேஷத்தை ஏற்றுக்கொள்ள ஆயத்தமாக இருந்த ஒருவனிடம் ஒரு தூதன் பிலிப்புவை வழிநடத்தி னான். தங்கள் நாவுகளைப் பரிசுத்தப்படுத்தவும், தங்கள் இருதயங் களைச் சுத்திகரித்து தூய்மையாக்கவும் இன்று பரிசுத்த ஆவியானவரை அனுமதிக்கிற ஊழியர்களின் நடைகளை தூதர்கள் பாதுகாப்பார்கள். பிலிப்புவிடம் அனுப்பப்பட்ட தூதன்தாமே அந்த வேலையைச் செய்திருக்கலாம். ஆனால், தேவன் அவ்வாறு செயல்படுவதில்லை. மனிதர்கள் தங்கள் சகமனிதர்களுக்கு ஊழியம் செய்யவேண்டும் என்பது அவருடைய திட்டம்.’1

நமக்கு காண்கிற கண்களும் கேட்கிற காதுகளும் இருந்தால், சத்தியத்தைத் தேடுகிறவர்களுக்கு அதைஅறிவிக்கும்படி கண்ணுக்குப் புலப்படாத தூதர்களால் நாமும் வழிநடத்தப்படுவோம்.

1 EGW, The Acts of the Apostles, p. 109.

`இந்தச் சம்பவத்தில் வேதாகமத்தின் பங்கைக் கவனியுங்கள். வேதாகமத்தை அறிந்தவர்கள், அதை விளக்கிச் சொல்வது அவசியம். இதில் நமக்குள்ள பாடங்கள் என்ன?`