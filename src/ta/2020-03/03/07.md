---
title:  மேலும் படிக்க
date:  17/07/2020
---

நித்தியமானவைகளைத் தேடுகிறவர்கள் நம்மைச் சுற்றிலும் இருக்கிறார்கள். “அறுப்பு மிகுதி வேலையாட்களோ கொஞ்சம்” என்று இயேசு சரியாகச் சொன்னார். மத் 9:37. எனவே அறுவடை பிரச்சனையே அல்ல. இயேசு தம் தெய்வீக கண்களால் மிகுதியானஅறுவடை இருப்பதைக் கண்டார். ஆனால், சீடர்களுடைய கண்களுக்கு எதிர்ப்புமட்டுமே தெரிந்தது. அந்தப் பிரச்சனைக்கு கிறிஸ்துவின் தீர்வு என்ன? ‘ஆதலால், அறுப்புக்கு எஜமான் தமது அறுப்புக்கு வேலையாட்களை அனுப்பும்படி அவரை வேண்டிக்கொள்ளுங்கள் என்றார்.’ மத் 9:38. இந்த அறுவடைக்காக தேவன் உங்களை அனுப்பும்படி நீங்கள் ஜெபிக்கவேண்டியதே தீர்வாகும்.

நீங்கள் ஏன் இந்த ஜெபத்தை ஏறெடுக்கக்கூடாது? ‘ஆண்டவரே, உம்முடைய ராஜ்யம் கட்டப்படுவதற்கு என்னைப் பயன்படுத்த ஆயத்தமாக இருக்கிறேன். அனுதினமும் நீர் என் கண்முன் வைக்கும் தெய்வாதீன வாய்ப்புகளைக் காணும்படி என் கண்களைத் திறந்தருளும். என்னைச் சுற்றிலும் உள்ளோர்குறித்த உணர்வை எனக்குத் தாரும். ஒவ்வொரு நாளும் நான் சந்திப்பவர்களிடம் நம்பிக்கையும் ஊக்கமுமான வார்த்தைகளைப் பேசவும், உம்முடைய அன்பையும் சத்தியத்தையும் பகிரவும் உதவிசெய்யும்.’ இந்த ஜெபத்தை நீங்கள் ஜெபித்தால், தேவன் உங்களுடைய வாழ்க்கையில் அசாதாரணமான மாற்றத்தை உண்டுபண்ணுவார்.

**கலந்துரையாடக் கேள்விகள்**

`1	ஆத்துமாக்களை இயேசுவிடம் கொண்டுவருகிற ஊழியத்தை நீங்கள் செய்தி ருந்தால், அது எளிதான ஒன்றல்ல என்பதை அறிந்திருப்பீர்கள். தேவன்மட்டுமே இருதயங்களை மாற்றமுடியும் என்பது உண்மைதான்; ஆனால், அந்தச் செயல் முறையில் நீங்கள் பங்கேற்க அவர் தம் ஞானத்தால் உங்களைத் தெரிந்தெடுத் திருக்கிறார். ஒரு ஆத்துமா என்றாலும் நேரம், முயற்சி, பொறுமை, பரலோக அன்பு போன்றவற்றைச் செலவிட்டுதான் ஊழியம் செய்யவேண்டும். கிறிஸ்து வுக்காக வல்லமையான சாட்சியாக விளங்கும்படி சுயத்திற்கு மரிப்பதற்கு நீங்கள் என்ன தீர்மானங்களைச் செய்யலாம்?`

`2	ஆண்டவரை அறியாத யாருடன் எல்லாம் தொடர்புகொள்கிறீர்கள்? அவர் களுக்குச் சாட்சிசொல்ல என்ன செய்தீர்கள்? என்ன செய்கிறீர்கள்? என்ன செய்யவேண்டும்?`

`3	தர்சுவின் சவுல்பற்றிச் சிந்தியுங்கள். மனந்திரும்ப வாய்ப்பே இல்லாதவர் போலத்தான் பலருக்குத் தெரிந்தார். ஆனாலும் என்ன நடந்தது என்பதை நாம் அறிவோம். வெளிப்புற தோற்றங்களைப் பார்த்து ஒருவரை அவசரப்பட்டு நியாயந்தீர்க்கக் கூடாது என்பதை இதிலிருந்து எவ்வாறு அறியமுடிகிறது?`

`4	சவுலின் அனுபவத்தை மனதில் வைத்து, மத்தேயு 7:6 போன்ற வசனங்களுக்கு எவ்வாறு அர்த்தம் காணவேண்டும் என்பதைச் சிந்தியுங்கள். ‘பரிசுத்தமானதை நாய்களுக்குக் கொடாதேயுங்கள்; உங்கள் முத்துகளைப் பன்றிகள்முன் போடாதேயுங்கள்; போட்டால் தங்கள் கால்களால் அவைகளை மிதித்து, திரும்பிக்கொண்டு உங்களைப் பீறிப்போடும்.’`