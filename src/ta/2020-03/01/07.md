---
title:  மேலும் படிக்க
date:  03/07/2020
---

புதிய ஏற்பாட்டு திருச்சபையானது தான் இருப்பதின் நோக்கத்தை அறியத் தவறுகிற ஆபத்திற்கு ஆளாகியிருந்தது. அந்த ஆபத்து பற்றி எலன் ஒய்ட் இவ்வாறு விளக்குகிறார்: “எருசலேம் திருச்சபைக்கு உண்டான உபத்திரவம் சுவிசேஷப் பணிக்கு மிகப்பெரிய உந்துதலைக் கொடுத்தது. எருசலேமில் வசனத்தைப் போதிக் கிற ஊழியம் வெற்றியடைந்தபோது, உலகம் முழுவதிற்கும் செல்லுங்கள் என்கிற இரட்சகருடைய கட்டளையை மறந்து, சீடர்கள் எருசலேமிலேயே தங்கிவிடக்கூடிய ஆபத்து உண்டானது. தீவிரமான சேவையால்தான் தீமையை எதிர்ப்பதற்கான பெலத்தைப் பெறமுடியும் என்பதை மறந்து, எதிரிகளுடைய தாக்குதல்களிலிருந்து எருசலேம் திருச்சபையைப் பாதுகாப்பதைவிட முக்கியமான வேலை எதுவுமில்லை என்று நினைக்க ஆரம்பித்தார்கள். சுவிசேஷத்தைக் கேள்விப்படாதோருக்கு அதை அறிவிக்கும்படி புதிதாக மனம்மாறினவர்களைப் பழக்குவதற்கு பதிலாக, ஏற்கனவே செய்துமுடித்த பணியில் அனைவரும் மனநிறைவு அடையக்கூடிய பாதையைத் தேர்ந்தெடுக்கும் ஆபத்தில் இருந்தார்கள்.” 1

**கலந்துரையாடக் கேள்விகள்**

`1	மேற்கண்ட மேற்கோளில் கடைசி வரியைக் கவனியுங்கள். அதே ஆபத்தில் நாம் சிக்கிவிடாமல் இருக்க எவ்வாறு கவனமாக இருக்கவேண்டும்? ஊழியப் பணியில் நமக்கு பல சவால்கள் இருக்கிற நிலையில், அப்படிப்பட்ட மன நிலை எவ்வாறு பெரிய ஆபத்தாக, வருத்தகரமானதாக முடிந்துவிடும்?`

`2	ஒவ்வொரு சுவிசேஷப் புத்தகமும் ஒரே கட்டளையுடன் முடிவது ஏன்? மத்தேயு 28:18-20; மாற்கு 16:15, 16; லூக்கா 24:46-49; யோவான் 20:21. அது முதல் நூற்றாண்டு விசுவாசிகளுக்கு என்ன சொன்னது? அது நமக்கு என்ன சொல்லுகிறது?`

`3	மெய்யான ஆவிக்குரிய வாழ்வின் இடத்தை சாட்சிபகருதலும், சேவையும் எடுத்துக்கொள்ள முடியுமா? அந்தக் கண்ணியிலிருந்து தப்ப நாம் எவ்வாறு கவனமாக இருக்கலாம்?`

`4	சாட்சிபகருதலும் ஊழியமும் எவ்வாறு உங்களுடைய ஆவிக்குரிய வளர்ச்சி யில் தாக்கத்தை உண்டாக்கமுடியும் என்று செவ்வாய்க்கிழமை பாடத்தில் கேட்கப்பட்ட கேள்விக்கான பதிலை வகுப்பில் கலந்தாலோசியுங்கள். மற்ற வர்களுக்கு உதவிசெய்ய வசதியாக என்ன பாடத்தைக் கற்றுக்கொண்டீர்கள்? நீங்கள் செய்த என்ன தவறுகள், மற்றவர்கள் அவற்றைச் செய்யாதபடிக்கு எச்சரிக்க உங்களுக்கு உதவிசெய்தன?`

`5	நம் ஒவ்வொருவரையும் தேவன் தனித்தனியாக நேசிக்கிறார் என்கிற அற்புத மான உண்மையைத் தியானியுங்கள். அதன் அர்த்தத்தைப் புரிந்திருக்கிறீர்களா? பிரபஞ்சம் முழுவதிலும் மிகவும் முக்கியத்துவம் வாய்ந்த இந்தச் சத்தியம் எவ்வாறு உங்கள் வாழ்க்கையில் தாக்கத்தை உண்டாக்கவேண்டும்?`