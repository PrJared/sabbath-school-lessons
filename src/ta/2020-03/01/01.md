---
title:  ஏன் சாட்சி சொல்லவேண்டும்?
date:  27/06/2020
---

### இவ்வார ஆராய்ச்சிக்கு:
யாக்கோபு 5:19,20; லூக்கா 15:6; செப் 3:17; யோவான் 7:37,38; 1தீமோ 2:3,4; 2கொரி 5:14,15.

> <p>மனன வசனம்</p>
> நம்முடைய இரட்சகராகிய தேவனுக்குமுன்பாக அது நன்மையும் பிரியமு மாயிருக்கிறது. எல்லா மனுஷரும் இரட்சிக்கப்படவும், சத்தியத்தை அறிகிற அறிவை அடைய வும், அவர் சித்தமுள்ளவராயிருக்கிறார். 1 தீமோத்தேயு 2:3,4.

மனிதர்கள் தம் அன்பைப் புரிந்துகொள்ளவேண்டும், தம் கிருபை யை ஏற்றுக்கொள்ளவேண்டும், தம் ஆவியால் மாற்றமடையவேண்டும், தம் ராஜ்யத்திற்குரியவர்களாக இரட்சிக்கப்படவேண்டும். இதுவே எல்லோரையும் குறித்த தேவனுடைய ஏக்கமாக இருக்கிறது. நம் இரட்சிப்பைவிட அவர் அதிகமாக விரும்புவது எதுவுமில்லை. அவரு டைய அன்பு எல்லையில்லாதது; இரக்கம் அளவிடமுடியாதது. மன துருக்கத்திற்கு முடிவில்லை; மன்னிப்பு வற்றாதது. வல்லமை வரம்பில் லாதது. அஞ்ஞான தெய்வங்கள் பலிகேட்கின்றன; நம் தேவனோ தம் மையே பலியாக்கினார். இரட்சிப்பைப் பெற நமக்குள்ள ஆசையை விட, நமக்கு இரட்சிப்பைத் தர அவருக்கு இருக்கிற ஆசை பெரியது. நாம் இரட் சிக்கப்படவேண்டும் என்பதே அவருடைய ஏக்கம்.

இயேசுவைக் காட்டுவதே சாட்சிசொல்லுதலின் நோக்கம். நம்மை இரட்சிக்க இயேசு என்ன செய்தார்? அவருடைய குணம் எவ்வளவு நல்லது? இந்த அற்புத சத்தியங்களைப் பற்றியதுதான் வேத வசனம். அவர் கிருபையின் அதிசயங்களையும் அன்பின் வலிமையையும் அனுபவித்திருந்தால், நம்மால் அமைதியாக இருக்கமுடியாது. தம் கிருபையால் மக்கள் மீட்கப்படுவதையும், தம் அன்பால் மக்கள் மாற்ற மடைவதையும் கண்டு அவர் மகிழ்ச்சி அடைகிறார். அந்த வேலையில் நாம் பங்கேற்கும்போது, நாமும் அதே மகிழ்ச்சியை பெறுகிறோம்.

2020, ஜுலை 4 வகுப்புக்காகப் படிக்கவேண்டிய பாடம்