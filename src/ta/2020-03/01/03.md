---
title:  இயேசுவை மகிழச்செய்தல்
date:  29/06/2020
---

‘இன்று நாள் நன்றாகச் செல்கிறதா?’ ‘இன்று நன்றாக இருக்கிறீர் களா?” என்று மக்கள் விசாரிப்பதுண்டு. அதே கேள்விகளை தேவனி டம் கேட்டால் எப்படி இருக்கும்? “தேவனே, இந்த நாள் எப்படி இருக் கிறது?” என்று கேட்டால், தேவன் என்ன பதில் சொல்வார் என்று நினைக்கிறீர்கள். அவருடைய பதில் இப்படித்தான் இருக்கக்கூடும்: ‘மிகவும் வேதனையாக இருக்கிறது. ஆயிரக்கணக்கான அகதிகள் முகாம்களில் பிள்ளைகள் குளிராலும் பசியாலும் கதறுவதைக் காணும் போது, என் கண்களில் நீர் வழிகிறது. உலகின் நெருக்கடியான நகரங் களில் இருக்கும் ஆதரவற்றோரையும் வீடற்றோரையும் பார்க்கும் போது,  நான் அழுகிறேன். பாலியல் தொழிலுக்கு விற்கப்படுகிற பெண்களையும் சிறுவர்களையும் பார்க்கும்போது, என் உள்ளம் உடை  கிறது. போரின் பாதிப்புகளையும் இயற்கை பேரழிவுகளையும் உடலை ஊனமாக்கும் கொடிய நோய்களையும் காணும்போது, என் இதயம் வலிக்கிறது.’ அதேசமயம் தேவனிடம் நீங்கள், “தேவனே, உம்மை மகிழச்சிப்படுத்தும் விஷயம் ஏதாவது உள்ளதா? உம்மை சந்தோஷ மாகப் பாடச்செய்யும் ஏதாவது உள்ளதா?” என்று கேட்டால் அவர் என்ன சொல்வாரென நினைக்கிறீர்கள்?

`கேள்வி: லூக்கா 15:6, 7, 9, 10, 22-24, 32 இன் சம்பவங்கள் எவ்வாறு முடிகின்றன? தேவனைப்பற்றி அவை என்ன சொல்லுகின்றன?`

காணாமல்போனோர் கண்டுபிடிக்கப்படும்போது பரலோகம் முழுவதும் களிகூருகிறது. வியாதியும் பேரழிவும் மரணமும் நிறைந்த ஓர் உலகில், இரட்சிப்பின் நற்செய்தியை மற்றவர்களுடன் பகிர்ந்து கொள்ளு தல் தேவனுடைய இருதயத்தைச் சந்தோஷப்படுத்துகிறது. சாட்சி சொல்லு வது தேவனுடைய இருதயத்தைக் களிகூரச்செய்கிறது. இதை உணர்ந் தால், கிறிஸ்துவின் அன்பை மற்றவர்களுடன் ஊக்கமாகப் பகிர்ந்து கொள்வீர்கள். அவருடைய அன்பை நாம் வெளிப்படுத்தும் போதெல் லாம், பரலோகம் முழுவதும் பாடல் பாடுகிறது.

`கேள்வி: நாம் தேவனுடைய இரட்சிப்பின் கிருபையை ஏற்றுக்கொள்ளும்போது, அவர் என்ன செய்வதாக செப் 3:17 சொல்லுகிறது?`

இந்தக் காட்சியைக் கற்பனை செய்யுங்கள். உங்களுடைய சாட்சி யின் நிமித்தம் ஓர் ஆணோ பெண்ணோ, ஒரு சிறுவனோ சிறுமியோ இயேசுவை தங்கள் சொந்த இரட்சகராக ஏற்றுக்கொள்கிறார். பர லோகம் முழுவதுமே அதினிமித்தம் சந்தோஷமாகப் பாடுகிறது, அந்த நபருக்காக மகத்துவமுள்ள நம் இரட்சகர் தாமே மகிழ்ச்சியுடன் பாடு கிறார்.

`வருத்தகரமான ஓர் உலகில், நீங்கள் சாட்சிபகருவது தேவனுக்கு மகிழ்ச்சிதருகிறது என்பதை அறிவதைவிட மனநிறைவையும் திருப்தியையும் தருவது ஏதாவது இருக்கமுடியுமா?`