---
title:  அன்பினால் ஊக்கமடைதல்
date:  02/07/2020
---

“ஏன் சாட்சி சொல்ல வேண்டும்?” என்பதுபற்றி இந்த வாரம் படித்துவருகிறோம். நம் விசுவாசத்தைப் பகிர்ந்துகொள்ளும்போது, உலகத்திற்கான தேவனுடைய ஊழியப்பணியில் அவரோடு பங்கேற் கிற மகிழ்ச்சியைப் பெறுகிறோம். அவருடைய அன்பை நாம் சாட்சி யாகச் சொல்லுவதால், மக்கள் இரட்சிக்கப்படுவதற்கான மிகச்சிறந்த வாய்ப்புகளை வழங்குகிறோம். அப்போது, அவருடைய கிருபை யையும் சத்தியத்தையும் மக்கள் மிகத்தெளிவாகக் கண்டுகொள்வார்கள்.

அதே நேரம், சாட்சிசொல்லுதல் என்பது ஆவிக்குரிய ரீதியில் நாம் வளருவதற்கு தேவன் நியமித்துள்ள வழிகளில் ஒன்று. கிறிஸ்து நமக்காகச் செய்ததைப் பகிர்ந்துகொள்ளத் தவறும்போது, மெய்யான ஆவிக்குரிய வாழ்க்கையின் கழுத்தை நெரிக்கிறோம்.

எல்லா மனிதர்களும் இரட்சிக்கப்பட ஏங்குகிறவரின் இதயத்தை நாம் பெற்றுக்கொள்ள சாட்சிசொல்லுதல் உதவுகிறது. அது அவருடைய கட்டளைக்குக் கீழ்ப்படிதல் ஆகும். சாட்சிசொல்லுதலை பெரிய அளவில் ஊக்குவிக்கிற ஒன்றைப்பற்றி இன்றுஆராய்வோம்.

`கேள்வி: சுவிசேஷத்திற்காக பாடுகளையும் சோதனைகளையும் அனுபவிக்கும்படி பவுலை ஊக்கப்படுத்தியது எது? 2கொரிந்தியர் 5:14,15,18-20. இதேபோன்று கிறிஸ்துவுக்காக நாம் சேவைசெய்ய எவ்வாறு ஊக்கமடையலாம்?`

அன்புதான் பவுலை ஊக்கப்படுத்தியது. வேறு எதற்காகச் செய்யாவிட்டாலும், அன்புக்காகப் பலவற்றைச் செய்வோம். அந்த நித்திய உண்மையால்தான், “கிறிஸ்துவின் அன்பு எங்களை நெருக்கி ஏவுகிறது” என்று பவுல் சொல்கிறார். ‘நெருக்குதல்’ என்றால், ‘துரிதப் படுத்துதல், தூண்டுதல், கட்டுப்படுத்துதல், அதிகமாக உந்துதல்’ என்று அர்த்தம். ஆகவே, கிறிஸ்துவின் அன்புதான் பவுலின் செயல்களைக் கட்டுப்படுத்தி, அவர் சாட்சிசொல்லத் தூண்டியது. கொஞ்சமும் அசராத நோக்கத்தோடும் ஒரே மனதோடும் மத்தியதரைக் கடல்பகுதி முழுவதும் இரட்சிப்பின் திட்டத்தைப் பகிர்ந்துகொண்டார்.

“அன்பு இருதயத்தில் வாசஞ்செய்யவேண்டும். ஒரு கிறிஸ்தவர் தன் எஜமான் மேலுள்ள ஆழமான அன்பினால் செயல்படுகிற ஊக்கங் களைப் பெறுவார். கிறிஸ்துவின் மேலுள்ள பாசம் என்கிற வேர்களின் வழியாக தன் சகோதரர்கள்மேல் சுயநலமற்ற ஆர்வம் துளிர்க்கும்.” 1

கிறிஸ்து நமக்காகச் செய்த பலி எவ்வளவு மகத்தானது என்பதை உணரும்போது, அவருடைய அன்பு நம்மை மேற்கொள்ளும்; அவர் நமக்குச் செய்ததை மற்றவர்களுடன் பகிர்ந்துகொள்ளவைக்கும்.

1 Ellen G. White, The Adventist Home, p. 425.

`நட்சத்திரமண்டலங்கள், தூதசேனை, பிற உலகங்கள் போன்ற சர்வத்தையும் சிருஷ்டித்தவர் தாம் நமக்காக சிலுவையில் மரித்தார். இந்த அற்புதமான சத்தியம் எவ்வாறு தேவன்மேல் அன்பையும், அந்த அன்பைப் பகிர்வதற்கான விருப்பத்தையும் உண்டாக்காமல் இருக்க முடியும்?`