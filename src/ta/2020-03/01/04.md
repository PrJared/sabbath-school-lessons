---
title:  கொடுப்பதால் வளருதல்
date:  30/06/2020
---

பூமியின் நிலத்தில் மிகத்தாழ்வான பகுதி சவக்கடல். அது கடல் மட்டத்திற்குக் கீழே 1,388 அடி தாழ்வாக இருக்கிறது, உலகிலேயே தாழ்வான கடலும் அதுதான். கலிலேயாக் கடலிலிருந்து புறப்படும் யோர்தான் நதி, யோர்தான் பள்ளத்தாக்கின் நெடுகே பாய்ந்து, சவக் கடலோடு முடிகிறது.

வறண்ட தட்பவெப்பமும், கடுமையான சூரியவெப்பமும், பாலைவனச் சூழ்நிலைகளும் அதன் தண்ணீரை வேகமாக நீராவியாக்கு கின்றன. சவக்கடலில் தாதுக்களும் உப்பும் 33.7 சதவீதம் இருப்பதால், அங்கு மிகசொற்ப உயிரினங்களே உயிர்வாழமுடியும். அங்கு மீன் களோ தாவரங்களோ கிடையாது; அதன் அடிப்பகுதியில் சில நுண் ணுயிர்கள்மட்டும் உள்ளன. நமக்குள் பாய்கிற தேவ கிருபை, நம்மிட மிருந்து மற்றவர்களுக்குப் பாயவில்லையானால், நம் வாழ்க்கை சவக் கடலைபோல தேங்கி, உயிரற்றதாகிவிடும். கிறிஸ்தவர்கள் அவ்வாறு வாழக்கூடாது.

`கேள்வி: கிறிஸ்துவிடமிருந்து ஜீவத் தண்ணீரின் புத்துணர்வை விசுவாசிகள் பெறும்போது, அதன் விளைவு எப்படி இருக்கும்? யோவான் 7:37,38; லூக்கா 6:38.`

‘நம் உதவி இல்லாமலேயே பாவிகளை இரட்சிக்க தேவனால் முடியும். ஆனால், கிறிஸ்துவின் தன்மையை நம்மில் வளர்ப்பதற்கு, அவருடைய பணியில் நாமும் பங்கேற்கவேண்டும். அவருடைய தியாகபலியால் ஆத்துமாக்கள் மீட்கப்படுவதைக் காணும்போது, அவர் மகிழ்வதுபோல நாமும் மகிழ்வதற்கு, அவர்களுடைய இரட்சிப்புக்காக அவர் எடுக்கிற பிரயாசங்களில் நாமும் பங்கேற்கவேண்டும்.’1 ‘ஜெயங்கொள்ள விரும்புகிறவர்கள் தங்களை உள்ளேயிருந்து மாற்றியாக வேண்டும்; பிறர் இரட்சிப்பில் தீவிர ஆர்வம்கொள்ளுவதுதான் இந்த மாற்றத்தைச் சாதிக்கிற ஒரே வழி ஆகும்.’ 2

கிறிஸ்து நம் வாழ்வில் செய்தவற்றை மற்றவர்களுடன் பகிரும் போது, நாம் வளருகிறோம். கிறிஸ்துவுக்குள் பெற்றிருப்பதை எல் லாம் எண்ணிப்பாருங்கள். கிறிஸ்து நமக்குக் கொடுத்ததை பிறருடன் பகிர்ந்துகொள்வதை சுயநலம்மட்டுமே தடுக்கமுடியும்.  நம்முடைய விசுவாசத்தைப் பிறருடன் பகிர்ந்துகொள்ளாவிட்டால், நாம் சாக் கடலைப்போல ஆகிவிடுவோம்.

1 EGW, The Desire of Ages, p. 142.    2 EGW, Fundamentals of Christian Education, p. 207.

`நீங்கள் பிறரிடம் உங்கள் சாட்சியைப் பகர்ந்துகொள்கிறீர்களா? மற்றவர்களுக்காக ஜெபிக்கிறீர்களா?  பிறர் தேவைகளைச் சந்திக்கப் பிரயாசப்படுகிறீர்களா?  இந்த அனுபவங் கள் எவ்வாறு உங்கள் விசுவாசத்திலும் ஆண்டவரோடுள்ள உங்கள் உறவிலும் தாக்கத்தை ஏற்படுத்தின?`