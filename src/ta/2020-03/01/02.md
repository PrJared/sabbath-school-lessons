---
title:  இரட்சிப்பிற்கான வாய்ப்புகளை வழங்குதல்
date:  28/06/2020
---

மக்கள் தம்மை அறிந்துகொள்வதற்கு தினமும் எல்லா இடங் களிலும் தேவன் வாய்ப்புகளை வழங்குகிறார். இயற்கை உலகின் அழ கிலும் அமைப்பிலும் அவர் தம்மை வெளிப்படுத்துகிறார். பிரபஞ்சத் தின் பிரமாண்டம், ஒழுங்கு, அமைப்பு அனைத்தும் எல்லையில்லா ஞானமும் வல்லமையுமுள்ள ஒரு தேவனைப்பற்றிப் பேசுகின்றன. சூழ்நிலைகள், வழிநடத்துதல்கள்மூலம் நம்மை தம்மிடம் இழுக்கிறார். ஆவியானவரின் உணர்த்துதல்களால் தேவன் தம்மை வெளிப்படுத்தி னாலும்கூட, படைப்பின் மகிமைகளும், தெய்வாதீன செயல்களும், தேவனுடைய அன்பும் இயேசுவின் வாழ்வில் முழுவதுமாக வெளிப் பட்டன. இயேசுவை மற்றவர்களுடன் பகிர்ந்துகொள்ளும்போது, அவர்கள் இரட்சிக்கப்பட அற்புதமான வாய்ப்பை அவர்களுக்கு வழங்குகிறோம்.

`கேள்வி: கிறிஸ்து பூமிக்கு வந்ததின் நோக்கம்பற்றி லூக்கா சுவிசேஷம் என்ன சொல்லு கிறது? காணாமல்போனோரை இரட்சிக்கும் பணியில் கிறிஸ்துவுடன் நாம் எவ்வாறு ஒத்துழைக்கலாம்? யாக் 5:19,20; லூக்கா 19:10.`

தப்பிப்போன மார்க்கத்தினின்று பாவியைத் திருப்புகிறவன் ஒரு ஆத்துமாவை மரணத்தினின்று இரட்சித்து, திரளான பாவங்களை மூடு வான். யாக்கோபு 5:20. இந்தக் கருத்தை ரோமர் மேலும் விளக்குகிறது. சிருஷ்டிக்கப்பட்டவைமூலமாக தேவவெளிப்பாட்டைக் கண்ட புற ஜாதியாரானாலும், வேதாகமத்திலுள்ள தீர்க்கதரிசன வெளிப்பாட்டின் மூலம் அவரை அறிந்த யூதரானாலும் அவர்களில் கிறிஸ்து இல்லா விட்டால் காணாமல்போனவர்களே. ரோமர் 1-2. விசுவாசத்தின்மூலம் கிருபையினால்மட்டுமே இரட்சிப்பு கிடைக்கிறது. ரோமர் 3-5. ஒவ் வொரு விசுவாசியையும் நீதிமானாக்குகிற கிருபையே அவர்களைப் பரிசுத்தப்படுத்தவும் செய்கிறது. ரோமர் 6-8. கர்த்தருடைய நாமத்தைத் தொழுதுகொள்ளுகிற எவனும் இரட்சிக்கப்படுவான். ரோமர் 10:13. விசுவாசியாதவர்கள் அவரைத் தொழுதுகொள்ளமுடியாது; கேள்விப் படாதவர்கள் அவரை விசுவாசிக்க முடியாது; யாராவது ஒருவர் போய் அடுத்தவரிடம் சொல்லாவிட்டால், அந்த அடுத்தவர் கேள்விப்பட முடியாது. ரோமர் 10:14,15. தொலைந்துபோனோருக்கு மகிமையின் சுவிசேஷத்தை அறிவிப்பதற்கு இரட்சிப்பு திட்டத்தில் நாம் தேவனு டைய இணைப்புச் சங்கிலிகளாக இருக்கிறோம்.

`சாட்சிசொல்வது மக்கள் இரட்சிக்கப்படுவதற்கான ஒரே வாய்ப்பு அல்ல; அது மிகச்சிறந்த வாய்ப்பு. மனுக்குலத்திற்கான தேவனுடைய மீட்பின் திட்டத்தில் நம் பங்கு என்ன? நீங்கள் சொன்னதால் எத்தனைப் பேர் இதுவரை சுவிசேஷத்தைக் கேள்விப்பட்டிருக்கிறார்கள்?`