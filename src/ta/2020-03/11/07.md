---
title:  மேலும் படிக்க
date:  11/09/2020
---

வாசிக்கவும்: மாற்கு 5:25-34.

'ஆர்வத்தோடுகிறிஸ்துவைச்சுற்றிலும் நெருக்கிச்சென்றகூட்டத்தார் யாரும் கிறிஸ்துவிடமிருந்து உயிரூட்டும் ஆற்றல் புறப்பட்டதை உணரவில்லை. ஆனால் நோயால் அவதிப்பட்ட ஒரு பெண் அவரைத் தொட்டால் சுகமாகலாம் என்று நம்பி, அவரைத் தொட்டபோது, குணமாக்கும் வல்லமையை உணர்ந்தாள். அப்படித்தான் ஆவிக்குரிய விஷயங்களும். விசுவாசம்பற்றி வெறுமனே பேசுவதாலும், ஆத்தும் தாகமின்றியும் மெய்யான விசுவாசமின்றியும் ஜெபிப்பதாலும் பயனில்லை. எல்லாரை யும்போலஉலகத்தின் இரட்சகராகமட்டும் கிறிஸ்துவை ஏற்றுக்கொண்டு விசுவாசிப் பது, ஆத்தும குணமாகுதலைக் கொண்டுவராது. இரட்சிப்புக்கேதுவான விசுவாசம் சத்தியத்தை அறிவுப்பூர்வமாக மட்டும் ஒத்துக்கொள்வதாக இருக்காது. அவரை தனிப்பட்ட இரட்சகராக ஏற்றுக்கொண்டு, அவருடைய புண்ணியங்களை தனக்குச் சொந்தமென எண்ணுகிற விசுவாசம்மட்டுமே பயனுள்ள விசுவாசமாக இருக்கும்.

'அவர் உண்மையுள்ளவர் என்பதை அறிக்கையிடுவதுதான் கிறிஸ்துவை உலகத்திற்கு வெளிப்படுத்த பரலோகம் தெரிந்து கொண்ட ஏதுகரமாக இருக்கிறது. முற்காலப்பரிசுத்த மனிதர்கள் மூலம் அறிக்கை பண்ணப்பட்ட அவருடைய கிருபையை நாம் அங்கீகரிக்கவேண்டும்; ஆனால், நம் சொந்த அனுபவம்பற்றிய சாட்சிதான் மிகவும் பயனுள்ளதாக இருக்கும். தெய்வீகவல்லமை நமக்குள் செயல்படுவதை நாம் வெளிப்படுத்தும்போது, தேவனுக்குச் சாட்சிகளாக இருக்கிறோம். ஒவ்வொரு தனி மனிதனுக்கும் பிறரிடமிருந்து வேறுபட்ட வாழ்க்கையும், வேறுபட்ட ஒரு அனுபவமும் இருக்கும். நம் தனித்தன்மையுடன் நம் ஒவ்வொருவருடைய துதியும் தம்மிடம் வர வேண்டுமென்று தேவன் விரும்புகிறார். அவரது கிருபையின் மகிமைக்குப் புகழ்ச்சியாக இவ்வாறு அங்கீகரிப்பதும், அதோடு கிறிஸ்துவைப்போன்றுவாழ்வதும் ஆத்துமாக்களின் இரட்சிப்புக்காகக் கிரியை செய்கிற ஒப்பற்றவல்லமையாக விளங்கும்."

**கலந்துரையாடக் கேள்விகள்**

`1 வல்லமையான சாட்சியின் கூறுகள் யாவை? அகிரிப்பாவுக்குமுன் பவுல் சொன்ன சாட்சிக்கு அடிப்படையாக இருந்தது என்ன? அப் 26:1-23.`

`2 கிறிஸ்து நமக்காகச் செய்ததைக் கூறும் நம் தனிப்பட்ட சாட்சி ஏன் மிகவும் வல்லமையுள்ளதாக இருக்கிறது? இயேசுவை நீங்கள் பின்பற்றுவதற்கான காரணத்தை எவ்வாறு உங்கள் அனுபவம் நிச்சயமாகச் சொல்லியாக வேண்டும்?`

`3 விசுவாசி அல்லாத ஒருவரிடம் உங்கள் சாட்சியை நீங்கள் பகிர்ந்து கொள்ளும் போது, நீங்கள் தவிர்க்கவேண்டிய சில விஷயங்கள் யாவை?`

`4 கிறிஸ்தவ அனுபவத்தில் இரட்சிப்பின் நிச்சயம் ஏன் மிகமுக்கியமானதாக இருக்கிறது? நம்முடைய இரட்சிப்பு குறித்து முன் அபிப்பிராயம் எதுவும் வைக்காமல், எவ்வாறு அது குறித்த நிச்சயத்தோடு இருக்கலாம்?`