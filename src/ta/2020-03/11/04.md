---
title:  இயேசுவின் வரலாற்றைச் சொல்லுதல்
date:  08/09/2020
---

இயேசு முதன்முதலாக யாரை ஊழியப்பணியாளர்களாக அனுப் பினார்? சீடர்களில் சிலரை அல்ல. அவரை வெகுகாலமாகப்பின்பற்றின வர்களை அல்ல. புத்திசரியில்லாமல், பிசாசுபிடித்திருந்து, சற்று நேரத்திற்கு முன்புவரைதங்கள் பகுதியில் பீதியைக்கிளப்பி , பக்கத்து கிராமத்தினரைக் கலக்கிக் கொண்டிருந்தவர்களைத்தான் அனுப்பினார்.

அசுத்த ஆவிபிடித்திருந்தவர்களில் ஒருவன்பிசாசின்வல்லமையால் சங்கிலிகளை உடைத்து, கொடுமையாகக் கூச்சலிட்டு, கற்களால் தன் சரீரத் தைக்காயப்படுத்திக்கொண்டிருந்தான். அவர்களுடைய ஆத்துமாக்களின் உள்ளார்ந்த வியாகுலம்தான் அவர்களுடைய குரல்களில் வேதனை யாக வெளிப்பட்டது. மத் 8:28, 29; மாற்கு 5:1-5.

அவர்கள் இயேசுவைச் சந்தித்தபோது, எல்லாம் மாறியது. அவர் களை அலைக்கழித்த பிசாசுகளை இயேசு அவர்களுடைய சரீரங்களி லிருந்து விரட்டி, பன்றிக்கூட்டங்களுக்குள் செல்ல அனுமதித்தார். மலை மேட்டிலிருந்து அவை கடலில் குதித்தன. மத் 8:32-34; மாற்கு 5:13,14.

`கேள்வி: அங்கு நடந்ததைக் காணும்படி பட்டணத்திலிருந்தவர்கள் வந்தபோது என்ன கண்டார்கள்? மத் 8:28-34.`

பட்டணத்தார் வந்தபோது, சுகமானவர்கள் இயேசுவின் பாதத் தில் அமர்ந்து, அவர் வார்த்தைகளைக் கேட்டுக் கொண்டிருந்ததைக் கண் டார்கள். இருவர் விடுதலை பெற்றதாக மத்தேயு சுவிசேஷம் சொல்லு கிறது; ஆனால், அவர்களில் ஒருவனைப்பற்றி மட்டுமே மாற்கு சுவிசே ஷம் சொல்லுகிறது. சரீரரீதியாகவும், மனரீதியாகவும், உணர்வு ரீதியாகவும், ஆவிக்குரியரீதியாகவும் இயேசு அவர்களைக்குணப்படுத்தினார்.

`கேள்வி: பிசாசின் பிடியிலிருந்து குணமடைந்து, புதிதாக மனம்மாறிய அந்த மனிதன் இயேசுவோடு இருக்க ஆசைப்பட்டான்; ஆனால், என்ன செய்யச்சொல்லி கிறிஸ்து அவனை அனுப்பிவைத்தார்? மாற்கு 5:18-20.`

'கிறிஸ்துவின் போதனைகளைக் கேட்கிற சிலாக்கியம் ஒரு சில கணமே அந்த மனிதர்களுக்குக் கிடைத்தது. இதற்கு முன் அவர் பேசின பிரசங்கங்களில் ஒன்றைக்கூட அவர்கள் கேட்டதில்லை. அவரோடு தினமும் இருந்து வந்த சீடர்களைப்போல மக்களுக்குப் போதிக்க முடி யாதவர்களாக இருந்தார்கள். ஆனால் இயேசுதான் மேசியா என்பதற்கு அவர்களே சாட்சியாக இருந்தார்கள். தாங்கள் அறிந்ததையும் தாங்கள் பார்த்ததையும் கேட்டதையும் கிறிஸ்துவின் வல்லமையை உணர்ந்ததையும் அவர்களால் சொல்லமுடிந்தது. தேவனுடையகிருபையால் இருதயங்களில் தொடப்பட்ட ஒவ்வொருவரும் இதைச் செய்யமுடியும்.'

`கலிலேயக் கடலோரம் இருந்த பத்துப் பட்டணங்களடங்கிய தெக்கப் போலியில் அவர்கள் சாட்சி சொல்லி, அங்கிருந்தவர்கள் இயேசுவின் போதனைகளை ஏற்றுக்கொள்ளும்படி ஆயத்தப்படுத்தினார்கள். இதுதான் சொந்தச்சாட்சியின் வல்லமை.`