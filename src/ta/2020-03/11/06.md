---
title:  சாட்சிபகரத் தகுதியானது
date:  10/09/2020
---

கிறிஸ்துவை ஏற்றுக்கொள்ளும்போது தியாகங்கள் செய்யவேண் டியதிருக்கும். சிலவற்றை நாம் விட்டு விடும்படி அவர் கேட்கிறார். 'ஒருவன் என் பின்னே வரவிரும்பினால், அவன் தன்னைத் தான் வெறுத்து, தன் சிலுவையை அனுதினமும் எடுத்துக்கொண்டு, என்னைப் பின்பற்றக்கடவன்.''லூக்கா 9:23. கிறிஸ்துவின் கோரிக்கை களுக்கு நாம் நம் வாழ்க்கையை அர்ப்பணித்து பழைய பாவமனுஷனை' சிலுவையில் அறைவது வேதனையாகத்தான் இருக்கும். பேணி வளர்த்த ஆசைகளையும், வாழ்நாள் வழக்கங்களையும் விடுவது வலிக்கவே செய்யும்; ஆனால், அதற்கான பிரதிபலன் மிகவும் அதிகமானது.

பிறர் வாழ்கையை மாற்றுகிற அளவுக்குதாக்கத்தை ஏற்படுத்துகிற வல்லமையான சாட்சி எப்படி இருக்கும்? கிறிஸ்து நமக்காக என்ன செய்தார் என்பதைச் சொல்லுவோம்; நாம் அவருக்காக என்னவெல்லாம் விட்டுவிட்டோம் என்பதாக இருக்காது. அவை நம்முடைய ‘தியாகங் களை' அல்ல, அவருடைய தியாகங்களை முக்கியப்படுத்தும், நமக்கு மிகுந்த நன்மையைத் தரக்கூடிய எதையும் விட்டுவிடுமாறு கிறிஸ்து கேட்கவே மாட்டார். ஆனாலும் கிறிஸ்தவ வரலாற்றில், கிறிஸ்துவுக்காக ஏராள மான தியாகங்களைச் செய்தவர்கள் குறித்த சம்பவங்கள் உள்ளன. அவர்கள் யாருமே இரட்சிப்பைச் சம்பாதிப்பதற்காக அவற்றைச் செய்யவில்லை; அவர்களுடைய செயல்கள் எவ்வளவுதான் சுயநலமற்ற வையாக இருந்தாலும், அவற்றால் தேவனிடம் புண்ணியங்களைப் பெறுவதற்காக அப்படிச் செய்யவில்லை. மாறாக, தங்களுக்காக கிறிஸ்து செய்ததை உணர்ந்து, தேவ அழைப்புக்கு ஏற்றபடி அனைத்தையும் பலிபீடத்தில் அர்ப்பணிக்க ஆயத்தமாக இருந்தார்கள்.

`கேள்வி: கிறிஸ்து நமக்காகச் செய்ததுதான் நம் சாட்சிக்கான அஸ்திபாரம். பின்வரும் வசனங்களில் வருகிற தேவகிருபையின் ஈவுகள் சிலவற்றைப் பட்டியலிடுங்கள். யோவான் 1:12; 10:10; 14:27; 1கொரி 1:30.`

மேலுள்ள வசனங்களின் வெளிச்சத்தில், கிறிஸ்து உங்களுக்காகச் செய்திருப்பது பற்றிச்சிந்தியுங்கள். வாழ்நாள் முழுவதும் அர்ப்பணிப்பு மிக்க கிறிஸ்தவராக நீங்கள் இருந்திருக்கலாம்; அற்புதமாக மனமாற்ற அனுபவத்தைப் பெற்றிருக்கலாம். இயேசு உங்களுக்கு எவ்வளவு நல்லவராக இருந்தார்? உங்கள் வாழ்க்கையில் எவ்வாறு நோக்கமும் சமாதானமும் சந்தோஷமும் தந்தார் என்பது பற்றித் தியானியுங்கள். உங்கள் வாழ்க்கையின் இக்கட்டான அனுவபங்களைக்கடந்துசெல்ல அவர் பெலப்படுத்தின சமயங்களையும் எண்ணிப்பாருங்கள்.

`கிறிஸ்துவுக்காக எப்படிப்பட்ட தியாகங்களைச் செய்ய அழைக்கப்பட்டுள்ளீர்கள்? மற்றவர் களுக்கு ஆசீர்வாதமாக இருக்கக்கூடிய என்ன பாடங்களை அந்த அனுபவங்களிலிருந்து கற்றுக்கொண்டீர்கள்?`