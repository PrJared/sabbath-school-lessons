---
title:  நிச்சயத்தோடு சாட்சியகருதல்
date:  09/09/2020
---

`கேள்வி: கிறிஸ்து தருகிற இரட்சிப்பு பற்றி நாம் உறுதியாகச் சாட்சிபகருவதற்கு உதவியாக வேதாகமம் நமக்கு அருளுகிற நித்திய வாழ்வின் நிச்சயம் என்ன? 1யோவான் 5:11-13; எபிரெயர்10:19-22; 1கொரி 15:1, 2.`

இயேசு தருகிற இரட்சிப்பின் நிச்சயம் நமக்கு இல்லாவிட்டால், அதை மற்றவர்களுடன் பகிர்ந்துகொள்வது சாத்தியமல்ல. நாமே பெற்றிராத ஒன்றை எவ்வாறு சாட்சிபகர முடியும்? எப்போதும் நிச்சயமற்ற எண்ணத்துடன் வாழ்கிற மனச்சாட்சியுள்ள கிறிஸ்தவர்கள் இருக்கிறார்கள்; இரட்சிக்கப்படுமளவிற்கு நல்லவர்களாக இருக்கிறோமா என்று குழம்புகிறார்கள். ஞானமுள்ள பிரசங்கியார் ஒருவர் இவ்வாறு சொன்னார்: 'நான் என்னைப்பார்க்கும்போது, இரட்சிக்கப்படுவதற்கானவாய்ப்பைக் காணமுடியவில்லை;நான் இயேசுவைப்பார்க்கும்போது, நான்தொலைந்து போவதற்கான வாய்ப்பைப் பார்க்க முடியவில்லை.''பூமியின் எல்லை யெங்குமுள்ளவர்களே, என்னை நோக்கிப்பாருங்கள்; அப்பொழுது இரட்சிக்கப்படுவீர்கள்; நானே தேவன், வேறொருவரும் இல்லை' எனும் ஆண்டவரின் வார்த்தைகள் காலங்காலமாக ஒலித்து வருகின் றன. ஏசா 45:22.

தாம் இலவசமாக அருளுகிற இரட்சிப்பால் நாம் மகிழ்ச்சியடைய வேண்டுமென்று நம் ஆண்டவர் விரும்புகிறார். அவருடைய நீதியால் நீதிமான்களாக்கப்பட்டு , ஆக்கினையிலிருந்து நாம் விடுபட வேண்டு மென்று அவர் ஏங்குகிறார். 'நாம் விசுவாசத்தினாலே நீதிமான்கள் ஆக்கப்பட்டிருக்கிறபடியால், நம் கர்த்தராகிய இயேசுகிறிஸ்துமூலமாய் தேவனிடத்தில் சமாதானம் பெற்றிருக்கிறோம். 'ரோமர் 5:1. கிறிஸ்து இயேசுவுக்குட்பட்டவர்களாயிருந்து, மாம்சத்தின்படி நடவாமல் ஆவியின் படியே நடக்கிறவர்களுக்கு ஆக்கினைத்தீர்ப்பில்லை.' ரோமர் 8:1. 'குமாரனை உடையவன் ஜீவனை உடையவன், தேவனுடைய குமாரன் இல்லாதவன் ஜீவன் இல்லாதவன்.' 1யோவான் 5:12.

விசுவாசத்தால் நாம் இயேசுவை ஏற்றுக்கொண்டு, தம் ஆவியானவர் மூலம் அவர் நம் இருதயங்களில் வாசம் செய்தால், நித்திய ஜீவன் நம் முடையது. அதற்காக, தேவனுடைய கிருபையையும் கிறிஸ்துவின் இரட்சிப்பையும் ஒருமுறை பெற்றுவிட்டால், அதை நாம் இழக்கவே மாட் டோம் என்று அர்த்தமல்ல. 2பேதுரு 2:18-22, எபி 3:6, வெளி 3:5. அவரைவிட்டு விலகவும் நாம் தீர்மானிக்கமுடியும்; ஆனால் நாம் அவருடைய அன்பை அனுபவித்து, அவருடையதியாகபலியின் ஆழத் தைப்புரிந்துகொண்டால், நம்மேல் அவ்வளவு தூரம் அன்புவைத்தவரை விட்டு விலகிச்செல்ல தீர்மானிக்க மாட்டோம். இயேசுவில் நமக்கு அருளப்பட்ட கிருபையை மற்றவர்களுடன் பகிர்ந்துகொள்வதற்கான வாய்ப்புகளை ஒவ்வொரு நாளும் நாம் எதிர்பார்க்கவேண்டும்.

`இரட்சிப்பின் நிச்சயத்தைத் பெற்றிருக்கிறீர்களா? எதன் அடிப்படையில் அந்த நிச்சயம் வந்தது? ஏன் அந்த நிச்சயம் வந்தது? எங்கே அதைக் கண்டீர்கள்? அதுபற்றிய நிச்சயம் இல்லாவிட்டால், காரணம் என்ன? அந்த நிச்சயத்தை எவ்வாறு கண்டுகொள்ளலாம்?`