---
title:  மாற்றும் வல்லமைபடைத்த தனிச்சாட்சி
date:  07/09/2020
---

செபதேயுவின் குமாரர்களாகிய யோவானும் யாக்கோபும் இடி முழக்க மக்கள்' என்று அழைக்கப்பட்டார்கள். மாற்கு 3:17. இயேசுதாம் அந்தப் பட்டப்பெயரை வைத்தார். சீடர்கள் ஒருசமயம் சமாரியா வழியாக நடந்து சென்றபோது, யோவான் ஒரு கோபக்காரர் என்பதைப் பார்க்கமுடிகிறது. இரவில் தங்குவதற்கு அங்கு இடம் தேடினார்கள்; ஆனால் யூதர்களுக்கு எதிரான பகையால் சமாரியர்கள் அதற்கு எதிர்ப்பு தெரிவித்தார்கள். சாதாரணமான ஓர் இடம் கூட தரவில்லை.

இந்தச் சூழ்நிலையில் என்ன செய்ய வேண்டுமென்று யோசித்த யாக்கோபும் யோவானும் இயேசுவிடம் ஆண்டவரே, எலியா செய்தது போல, வானத்திலிருந்து அக்கினி இறங்கி இவர்களை அழிக்கும் படி நாங்கள் கட்டளையிட உமக்குச் சித்தமா?' என்று கேட்டார்கள். லூக்கா 9:54. இயேசு அந்தச் சகோதரர்களை அதட்டினார். அமைதியாக அந்தக் கிராமத்திலிருந்து புறப்பட்டுச்சென்றார்கள். இயேசுவின் வழி அன்பின் வழி; அராஜக வழி அல்ல.

இயேசுவின் அன்பின் முன்னிலையில்யோவானுடைய அவபக்தி யும் கோபமும் மாறி, கனிவும் இரக்கமும் மனதுருக்கமும் உண்டாயின. யோவானுடைய முதலாம் நிருபத்தில், அன்பு என்கிற வார்த்தை சுமார் 40 முறையும், அன்பு சார்ந்த வார்த்தைகள் 50 முறையும் வருகின்றன.

`கேள்வி:இயேசுவோடிருந்ததன் உறவால் தன் வாழ்க்கையில் உண்டான மாற்றங்களையும் சாட்சியையும் யோவான் எவ்வாறு பதிவுசெய்கிறார்? 1யோவான் 1:1-4; 3:1; 4:7-11; 5:1-5.`

நித்திய நியதி ஒன்று உள்ளது. அந்த நியதியை எலன் ஒய்ட் அழகா கச்சொல்கிறார்: அராஜகத்தைப் பயன்படுத்துவது தேவனுடைய அர சாங்க நியதிகளுக்கு முரணானது; அவர் அன்பின் சேவையை மட்டுமே விரும்புகிறார்; அன்பைக்கட்டளையிடமுடியாது; அதைவலுக்கட்டாயத் தாலோ அதிகாரத்தாலோ வெல்லமுடியாது. அன்பால் மட்டுமே அன்பு விழித்துக்கொள்கிறது.''

நம்மை நாம் கிறிஸ்துவிடம் அர்ப்பணிக்கும் போது, அவருடைய அன்பு நம்மூலமாக பிறருக்குப் பிரகாசிக்கும். மாற்றமடைந்த வாழ்க் கைதான் கிறிஸ்தவ மார்க்கத்தின் மிகப்பெரிய சாட்சி. அதற்காக, அதன் பிறகு நாம் தவறே செய்யமாட்டோம்; அன்பும் கிருபையும் பாய்கிற வாய்க்கால்களாக இருக்க வேண்டியதிலிருந்து தவறவேமாட்டோம்' என்று அர்த்தமல்ல. மாறாக, கிறிஸ்துவின் அன்பு நம்முடைய வாழ்வி லிருந்து வழிந்தோடும், நம்மைச் சுற்றிலும் உள்ளவர்களுக்கு நாம் ஆசீர்வாதமாக இருப்போம்.

`கிறிஸ்துவின் அன்பை எவ்வளவு தூரம் மற்றவர்களுக்குப் பிரதிபலிக்கிறீர்கள்? உங்கள் பதிலுக்கான காரணங்களைச் சிந்தியுங்கள்.`