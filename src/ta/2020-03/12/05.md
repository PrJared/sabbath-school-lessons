---
title:  தேவசெய்தியை முழுவதுமாகப் புரிந்துகொள்ளுதல்
date:  16/09/2020
---

சகல மனிதர்மேலும் இயேசு காட்டுகிற இரட்சிப்பின் கிருபையை பூரணமாக விளக்குவதுதான் வெளி 14:6,7 இன் கடைசிக்காலச் செய்தி. நாம் செய்கிற அனைத்திலும் தேவனுக்குப் ‘பயப்படும்படி’, அதாவது, பக்தியுடன் நடக்கும்படி ஊக்கமாக இந்தச் செய்தி மன்றாடுகிறது. நியாயத்தீர்ப்பின் வெளிச்சத்தில் அவருடைய கற்பனைக்குக் கீழ்ப்படி யுமாறு வேண்டுகிறது. வெளி 14:7. ‘தேவனுக்குப் பயப்படுதல்’ என்பது நம் சிந்தையுடன் தொடர்புடைய ஒன்று; தேவனுக்குப் பிரியமாõக வாழவும், நம் சிந்தைகளில் அவருக்கே முதலிடமளிக்கவும் வேண்டுகிற அழைப்பு இது; தேவபக்தியான வாழ்க்கை வாழ்வதற்காகக் கீழ்ப்படிகிற மனநிலை. நீதி 3:7; அப் 9:31; 1பேதுரு 2:17. ‘தேவனை மகிமைப்படுத்தவும்’ இந்தச் செய்தி நம்மை அழைக்கிறது. நம் வாழ்வின் ஒவ்வொரு விஷயத்திலும் நாம் செயல்படுகிற விதத்தில் தேவனுக்கு மகிமை செலுத்தவேண்டும்.

`கேள்வி: தேவனுக்குப் பயப்படுவதையும் அவருக்கு மகிமைசெலுத்துவதையும்பற்றிப் புரிந்துகொள்ள பின்வரும் வசனங்கள் எவ்வாறு உதவுகின்றன? பிர 12:13,14; 1கொரி 6:19,20.`

ஒழுக்கப் பொறுப்புணர்வு மறைந்துவருகிற காலக்கட்டம் இது. ‘தாங்கள் தங்களுக்கே பொறுப்பாளிகள்; மற்றவர்களுக்கு அல்ல’ என்று பலர் நினைக்கிறார்கள். நியாயத்தீர்ப்பின் வேளை என்பது நம் செயல்களுக்கு நாம் பொறுப்பாளிகள் என்பதை ஞாபகப்படுத்துகிறது. தேவன்மேல் பயபக்தி யுடன் இருக்கிற மனநிலைக்கும், தேவனுக்குக் கீழ்ப்படிவதற்கும், நியாயத்தீர்ப்புக்கும் தொடர்பு உள்ளது. தேவனுடன் நமக்கு இரட்சிப்புக் கேற்ற உறவு இருப்பதன் கனிதான் கீழ்ப்படிதல். அவருடைய நீதிமட்டுமே நம்மை நியாயத்தீர்ப்பிலிருந்து தப்புவிக்க முடியும்; அந்த நீதியால்மட்டுமே நாம் பாதுகாப்பாக இருக்கமுடியும். அந்த நீதியால்மட்டுமே நாம் செய் கிற அனைத்திலும் அவருக்கு மகிமையாக வாழ்கிறோம்.

`கேள்வி: தேவனை மெய்யாக தொழுதுகொள்வதற்கு அடிப்படையாக இருப்பது எது? வெளி 14:7; வெளி 4:11; ஆதி 2:1-3; யாத் 20:8-11. அதை ஓய்வுநாள் எவ்வாறு பிரதி பலிக்கிறது?`

தொழுகையின் மையமாக ஓய்வுநாள்  இருப்பதால்தான் சாத்தான் அதைத் தாக்குகிறான். கிறிஸ்துவே சிருஷ்டிகர் என்று ஓய்வுநாள் சொல் கிறது. ‘வானத்தையும் பூமியையும் சமுத்திரத்தையும் நீரூற்றுகளையும் உண்டாக்கினவரை’ தொழுதுகொள்ளும்படி உலகமெங்கிலுமுள்ள மனிதரிடம் வேண்டுகிறது. வெளி 14:7. இந்தப் பரிணாம யுகத்திற்கு ஏற்ற செய்தி இது. நம்மைச் சிருஷ்டித்து, தமக்குள் நம் மெய்யான மதிப்பை உணரச்செய்த இயேசுவைத் தொழுதுகொள்ளும்படி அழைக்கிறது.

`தேவன் நம் சிருஷ்டிகர் என்றும், அதனால் அவர்மட்டுமே தொழுகைக்குப் பாத்திரர் என்றும் ஞாபகப்படுத்துவதில் ஓய்வுநாளின் முக்கியத்துவம்பற்றிச் சிந்தியுங்கள். தாமே சிருஷ்டிகர் என்பதை நினைவுகூரும்படிக்கு நம் வாழ்நாளில் ஏழில் ஒரு பகுதியை தேவன் கேட்கிறார்; இதைவிட முக்கியமான போதனை வேறு ஏதாவது இருக்கமுடியுமா?`