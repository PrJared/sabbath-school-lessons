---
title:  வெளிப்படுத்தலின் கடைசிக்காலக் குவியம்
date:  14/09/2020
---

சுவிசேஷப்புத்தகங்கள் இயேசுவின் முதலாம் வருகைபற்றிப் பேசுகின்றன; அவருடைய பிறப்பு, வாழ்க்கை, ஊழியம், மரணம், உயிர்த் தெழுதல் குறித்த சம்பவத்தைச் சொல்கின்றன. இரண்டாம் வருகைபற்றிச் சொன்னாலும்கூட அதை அதிகம் வலியுறுத்தவில்லை. ஆனால் வெளிப் படுத்தல் புத்தகமானது, நூற்றாண்டுக் காலப் போராட்டத்தின் உச்சக்கட் டத்தை வலியுறுத்துகிறது. அதிலுள்ள முக்கியத் தீர்க்கதரிசனங்கள் ஒவ் வொன்றும் ஆண்டவருடைய மகிமையான வருகையுடன் முடிவடை கின்றன.

`கேள்வி: பின்வரும் வசனங்களில் முடிவு எவ்வாறு ஒன்றுபோல உள்ளன? வெளி 1:7; வெளி 11:15; வெளி 14:14-20; வெளி 19:11-18.`

வெளிப்படுத்தல் புத்தகத்தின் ஆரம்பம்முதல் முடிவுவரை, ஒவ்வொரு தீர்க்கதரிசனத்தின் முடிவும் இயேசுவின் வருகையுடன் முடிகிறது. ‘அடிக் கப்பட்ட ஆட்டுக்குட்டியானவர்’ ‘ராஜாதி ராஜாவாக, கர்த்தாதி கர்த்தா வாக’ மீண்டும் வரப்போகிறார். வெளி 5:12; 19:16. தம் மக்களை ஒடுக்கி, உபத்திரவப்படுத்தின எதிரிகள் அனைவரையும் அவர் தோற்கடிப்பார். வெளி 17:14. பாவத்தின் திகிலிலிருந்து அவர்களை விடுவித்து, அவர்களை மகிமையான இடத்திற்கு அழைத்துச் செல்வார். நன்மைக்கும் தீமைக்கும் இடையே நடக்கிற மாபெரும் போராட்டம் முடியும். பூமி புதிதாக்கப்படும். மீட்கப்பட்டவர்கள் தங்கள் ஆண்டவருடன் என்றென்றும் வாழ்வார்கள். வெளி 21:1-4.

வெளி 22:7இல், ‘இதோ, சீக்கிரமாய் வருகிறேன்; இந்தப் புஸ்தகத் திலுள்ள தீர்க்கதரிசன வசனங்களைக் கைக்கொள்ளுகிறவன் பாக்கியவான்’ என்று இயேசு சொல்கிறார். தம் அன்புக்கு இணங்கவும், தம் கிருபையை ஏற்றுக்கொள்ளவும், தம் சீக்கிர வருகைக்கு ஆயத்தமாயிருக்கும்படி தம் சத்தியத்தைப் பின்பற்றவும் மனிதர் அனைவருக்கும் அவர் அழைப்பு கொடுக்கிறார். ‘ஆவியும் மணவாட்டியும் வா என்கிறார்கள்; கேட்கிற வனும் வா என்பானாக.’ வெளி 22:12,17,20.

நித்திய ஜீவனைத் தேடுகிற அனைவரும் தம்மிடம் வரும்படிக்கு ஆண்டவர் அழைக்கிறார். இரட்சிப்பின் செய்தியை ஏற்றுக்கொண்டு, அவருடைய வருகைக்காக ஆவலோடு காத்துக் கொண்டிருக்கிற நம்மிடம், ‘என்னோடு சேர்ந்து வேலைசெய்ய வாருங்கள்’ என்று அழைக்கிறார். அவருடைய அன்பின் செய்தியை ஏற்றுக்கொள்ளுமாறு மற்றவர்களை அழைக்கும் வேலை அது. கிறிஸ்துவின் கடைசிக்கால இரட்சிப்பின் திட் டத்தில் அவரோடு ஒத்துழைப்பதைத் தவிர நிறைவைத் தரக்கூடியது வேறு எதுவும் இல்லை.

`கிறிஸ்து சீக்கிரம் வருகிறாரா? இரண்டாயிரம் வருடங்களுக்கு முன்பல்லவா யோவான் அவ்வாறு எழுதினார்? மரித்தோரின் நிலைபற்றி நமக்குத் தெரியும். அப்படியானால் கிறிஸ்துவின் இரண்டாம் வருகை எவ்வாறு ஒரு கணநேரத்தில் நிகழ்வதாக இருக்கிறது? கிறிஸ்துவின் வருகை நாம் நினைப்பதைவிட வெகுசமீபம் என்பதை விளங்கிக்கொள்ள இது எவ்வாறு உதவுகிறது?`