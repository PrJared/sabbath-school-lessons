---
title:  பகிர்ந்துகொள்ளத் தகுதியான செய்தி
date:  12/09/2020
---

### இவ்வார ஆராய்ச்சிக்கு:
2பேதுரு 1:12,16-21; வெளி 19:11-18; வெளி 14:14-20; பிர 12:13, 14; வெளி 14:6-12.

> <p>மனன வசனம்</p>
> பின்பு, வேறொரு தூதன் வானத்தின் மத்தியிலே பறக்கக்கண்டேன்; அவன் பூமியில் வாசம்பண்ணுகிற சகல ஜாதிகளுக்கும், கோத்திரத்தாருக்கும், பாஷைக்காரருக்கும், ஜனக்கூட்டத்தாருக்கும் அறிவிக்கத்தக்கதாக நித்திய சுவிசேஷத்தை உடையவனாயிருந்து, மிகுந்த சத்தமிட்டு: தேவனுக்குப் பயந்து, அவரை மகிமைப்படுத்துங்கள்; அவர் நியாயத் தீர்ப்புக்கொடுக்கும் வேளை வந்தது; வானத்தையும் பூமியையும் சமுத்திரத்தையும் நீரூற்று களையும் உண்டாக்கினவரையே தொழுதுகொள்ளுங்களென்று கூறினான். வெளி 14:6,7.

எல்லாக் காலங்களையும் எல்லா இடங்களையும் சேர்ந்த மனிதர் களுக்காக கிறிஸ்து மரித்திருக்கிறார். எனவே, சுவிசேஷமானது ஒவ் வொரு மொழியையும், கலாச்சாரத்தையும் பின்னணியையும் சேர்ந்தவர் களுடன் பேசுகிறது. அது இனப் பிரிவினையை இணைக்கிறது. இயேசு தமது வாழ்வு, மரணம், உயிர்த்தெழுதலால் துரைத்தனங்களையும் பாதாளத்தின் வல்லமைகளையும் ஜெயங்கொண்டிருக்கிறார். சுவிசேஷம் முற்றிலும் இயேசுவைப் பற்றியது. அவர் நமக்காக மரித்தார். பாவத்தின் தண்டனையிலும் வல்லமையிலுமிருந்து நம்மை மீட்பதற்காக ஒருமுறை வந்தார்; பாவத்திலிருந்து நம்மை முற்றிலும் விடுவிக்கும்படி அவர் மறுபடியும் வரப்போகிறார்.

ஒருமுறை நம்மை மீட்பதற்காக வந்தார்; ஈடற்ற  விலைகொடுத்து வாங்கினதை எடுத்துச்செல்ல இனித் திரும்பவருவார். வெளிப்படுத்தல் புத்தகமானது, இயேசுவின் வருகைக்காக உலகத்தை ஆயத்தப்படுத்து கிறது. அது இந்தத் தலைமுறையினருக்கான அவசரச் செய்தி. இருபத் தோராம் நூற்றாண்டின் சமுதாயத்திற்கு வெளிப்படுத்தல் எவ்வாறு பொருத்தமாக இருக்கிறதென இந்த வாரப் பாடத்தில் பார்ப்போம்.

_2020, செப் 19 வகுப்புக்காகப் படிக்கவேண்டிய பாடம்_