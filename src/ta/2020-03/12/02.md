---
title:  பேதுருவின் நிகழ்காலச் சத்தியம்
date:  13/09/2020
---

தீர்க்கதரிசன வார்த்தைமூலம் அவரவர் காலத்தில் நடக்கப்போவ தைச் சொல்லி மக்களை ஆயத்தப்படுத்தியிருக்கிறார். தேவன் அனைத் தையும் முன்னரே அறிவார். ஏசா 46:9,10. நியாயத்தீர்ப்பு உண்டாவதற்கு முன்னரே தீர்க்கதரிசிகளை அனுப்பி, தேவன் தம் மக்களை ஆயத்தப் படுத்துகிறார். ஆமோஸ் 3:7. ஜலப்பிரளயத்திற்குமுன்பு, வெள்ளம் வரப் போகிறது என்று நோவாமூலம் எச்சரித்தார். வரவிருந்த பஞ்சத்திற்காக ஆயத்தமாகுபடி எகிப்தில் தந்த செழிப்பான ஏழு வருடங்களின்போது, யோசேப்பை எழுப்பினார். பாபிலோனியப் படைகளால் எருசலேமுக்கு நேரிடவிருந்த அழிவுபற்றி யூத தீர்க்கதரிசிகள் எச்சரித்தார்கள். இயேசுவின் முதலாம் வருகைக்காக மக்களை ஆயத்தம்பண்ணும்படி மனந் திரும்புதலின் செய்தியை யோவான் ஸ்நானன் பிரசங்கித்தார்.

`கேள்வி: பேதுருவின் காலத்தினருக்கு தேவன் கொடுத்த செய்தியை விவரிக்க அவர் என்ன சொற்றொடரைப் பயன்படுத்துகிறார்? 2பேதுரு 1:12. இப்பொழுது அறிந்திருக்கிற சத்தியம்`

`கேள்வி: பேதுருவும் சீடர்களும் அறிவித்த ‘நிகழ்காலச் சத்தியம்’ (இப்பொழுது அறிந்திருக்கிற சத்தியம்) என்ன? 2பேதுரு 1:16-21.`

கிறிஸ்து வந்துவிட்டார் என்பதே முதலாம் நூற்றாண்டில் நித்திய முக்கியத்துவம் வாய்ந்த செய்தியாக இருந்தது. சிலுவையில் கிறிஸ்து பலி யானதால், பிதாவின் அன்பு வெளிப்பட்டது. ‘பாவத்தின் சம்பளம் மரணம்’ என்றாலும், கிறிஸ்துவின்மூலம் நம் அனைவருக்கும் நித்திய வாழ்வுக்கான வாய்ப்பு வழங்கப்பட்டுள்ளது. அதைப் பெற்றுக்கொள்வோமா என்பதை நாம்தாம் தீர்மானிக்கவேண்டும். ரோமர் 3:23; 6:23; எபே 2:8.

இயேசுவின் வருகைக்காக மக்களை ஆயத்தம்பண்ணுவதற்காக கடைசிக்காலப் பின்னணியில், இயேசுவையும் அவருடைய நித்திய இரட்சிப்பையும்பற்றி வேதாகமத்தின் கடைசிப் புத்தகமான வெளிப்படுத் தல் சொல்லுகிறது. மனிதபாரம்பரியம், சுயத்தை முக்கியப்படுத்துகிற மார்க்கம் ஆகியவற்றின் பொய்த்தன்மையை அது வெளிப்படுத்துகிறது. ஆரம்பம்முதல் இறுதிவரையிலும் இயேசுவையும் மனுக்குலத்திற்காக அவர் செய்கிற கிரியையையும் வெளிப்படுத்தல் வெளிப்படுத்துகிறது.

இயேசு தம் பிதாவுடைய குணத்தின் மெய்யான சாட்சியாக இருக்கி றார். அவர் ‘பூமியின் ராஜாக்களுக்கு அதிபதி.’ அவரே ‘நம்மிடத்தில் அன்புகூர்ந்து தமது இரத்தத்தினாலே நம்முடைய பாவங்களற நம்மைக் கழுவி, தம்முடைய பிதாவாகிய தேவனுக்குமுன்பாக நம்மை ராஜாக் களும் ஆசாரியர்களுமாக்கினவர்.’ வெளி 1:1-6. வெளிப்படுத்தல் முற்றிலும் இயேசுவைப்பற்றியதும், அவருடைய மக்களை அவருடைய  வருகைக் காக ஆயத்தம்பண்ணுவதற்கான செய்திபற்றியதும் ஆகும்.

`வெளிப்படுத்தல் புத்தகம்பற்றி யோசித்ததும் உங்கள் மனதில் தோன்றுவது என்ன? இயேசு வைவிட மிருகங்களும் தீர்க்கதரிசன அடையாளங்களும்தான் நினைவிற்கு வருகின்றனவா? வெளிப்படுத்தலில் தீர்க்கதரிசனங்களை இயேசு ஏன் கொடுத்தார்? மனுக்குலத்திற்கு அவருடைய அன்பின் திட்டங்களை அவை எவ்வாறு வெளிப்படுத்துகின்றன?`