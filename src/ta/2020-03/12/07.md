---
title:  மேலும் படிக்க
date:  18/09/2020
---

‘தேவன் முற்கால இஸ்ரவேலரை அழைத்ததுபோல, பூமியின் ஒளியாக இருக் கும்படி இன்றைய தம் சபையை அழைத்திருக்கிறார். சத்தியம் எனும் சக்திவாய்ந்த பட்டயங்களாகிய முதலாம், இரண்டாம், மூன்றாம் தூதுகளால் சபைகளிடமிருந்தும் உலகத்திடமிருந்தும் அவர்களைப் பிரித்து, தமது பரிசுத்த சமுகத்திற்குள் கொண்டு வருகிறார். அவர்களை தம் பிரமாணத்தின் பொக்கிஷசாலைகளாக்கி, இக்காலத்திற் கான தீர்க்கதரிசனத்தின் மகா சத்தியங்களை அவர்களிடம் ஒப்படைத்திருக்கிறார்.

தேவசெய்திகளின் வெளிச்சத்தை ஏற்றுக்கொண்டு, பூமியின் நீளம் அகலம் முழுவதிற்கும் சென்று அந்த எச்சரிப்பை அறிவிக்கிற அவருடைய முகவர்களுக்கு வெளி 14இன் மூன்று தூதர்கள் அடையாளமாக இருக்கிறார்கள். கிறிஸ்து தம்மைப் பின்பற்றுகிறவர்களிடம், “நீங்கள் உலகத்துக்கு வெளிச்சமாயிருக்கிறீர்கள்” என்று சொல்லுகிறார். மத் 5:14. இயேசுவை ஏற்றுக்கொள்கிற ஒவ்வோர் ஆத்துமாவிடமும் கல்வாரிச் சிலுவை சொல்கிற செய்தி இதுதான்: ‘ஆத்துமாவின் மதிப்பை நினைத்துப் பாருங்கள். ‘நீங்கள் உலகமெங்கும் போய், சர்வ சிருஷ்டிக்கும் சுவிசேஷத்தைப் பிரசங் கியுங்கள்.’ மாற்கு 16:15. இந்தப் பணியைத் தடைசெய்ய நாம் எதையும் அனுமதிக்கக் கூடாது. மனிதரின் இரட்சிப்புக்காக அவர் பலியாகி, ஆத்துமாக்கள்மேல் அவர் காட் டின அன்பானது அவரைப் பின்பற்றுகிற அனைவரையும் செயல்படவைக்கும்.

“தங்களை தம்மிடம் ஒப்படைக்கிற மனித பிரதிநிதிகள் ஒவ்வொருவரையும் ஏற்றுக்கொள்வதில் கிறிஸ்து எவ்வளவு பிரியப்படுகிறார்! மனிதனாக வந்த அன்பின் மறைபொருட்களை உலகத்திற்கு தாம் அறிவிக்கும்படிக்கு மனிதனை தேவனோடு ஐக்கியமாக்குகிறார். அதுபற்றிப் பேசுங்கள்; ஜெபியுங்கள்; பாடுங்கள்; அவருடைய சத்தியத்தின் செய்தியால் உலகத்தை நிரப்புங்கள்; அப்பாலும் உள்ள பகுதிகளுக்கு தொடர்ந்து செல்லுங்கள்.” 1

**கலந்துரையாடக் கேள்விகள்**

`1	செவந்த்-டே அட்வென்டிஸ்ட் திருச்சபை உபதேசத்தின் சாராம்சத்தை வெளி 14இன் மூன்று தூதர்களுடைய செய்தி எவ்வாறு எடுத்துக் காட்டுகிறது?`

`2	தேவன் நம் சிருஷ்டிகர், மீட்பர் என்பதை நாம் நினைவுகூரும்படி நம் வாழ் நாளில் ஏழில் ஒரு பங்கை தமக்காகப் பிரித்தெடுக்கச் சொல்கிறார். அவரைத் தொழுதுகொள்ள நாம் புனிதப்பயணம் செல்ல வேண்டியதில்லை. ஒவ்வொரு வாரமும், ஒரு மணி நேரத்திற்கு ஆயிரம் மைல் வேகத்தில் (பூமத்திய ரேகைக்கு அருகில் இருந்தால்) ஓய்வுநாள் நம்மைத் தேடிவருகிறது. அந்த நாள் சுட்டிக் காட்டுகிற முக்கியத்துவத்தையும் புரிந்துகொள்ள இது எவ்வாறு உதவுகிறது?`

`3	மற்றவர்கள் ஆதாயப்படும் விதத்தில் பாபிலோனின் விழுகைபற்றியும் மிருகத் தின் முத்திரைபற்றியும் நாம் எவ்வாறு பேசலாம்? அதாவது, நாம் எவ்வளவு தான் முயன்றாலும் சிலர் புண்படக்கூடும்; ஆனாலும், எவரையும் அதிகமாகப் புண்படுத்தாதவிதத்தில் இந்தச் சத்தியத்தை நாம் எவ்வாறு கூறலாம்?`