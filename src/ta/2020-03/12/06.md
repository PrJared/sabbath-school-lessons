---
title:  தேவனுடைய இறுதி வேண்டுகோள்
date:  17/09/2020
---

`கேள்வி: பின்வரும் வசனங்களிலிருந்து ஆவிக்குரிய பாபிலோன்பற்றி என்ன அறிந்து கொள்ளமுடிகிறது? வெளி 14:8; 17:3-6; 18:1-4.`

மனித கிரியைகளையும், மனிதன் ஏற்படுத்திய பாரம்பரியங் களையும், பொய் உபதேசங்களையும் அடிப்படையாகக் கொண்ட ஒரு பொய்மார்க்க முறையே பாபிலோன். இயேசுவுக்கும் அவருடைய பாவமற்ற வாழ்க்கைக்கும் மேலாக மனிதர்களையும் அவர்களுடைய சுயநீதியையும் இந்த மார்க்கம் உயர்த்துகிறது. தேவனுடைய கட்டளைகளுக்கு மேலாக மார்க்கப் போதகர்களின் கட்டளைகளை வைக்கிறது. சிலைவழிபாட்டிற்கும், சூரியவணக்கத்திற்கும், ஆத்துமா அழிவில்லாதது என்கிற பொய்ப் போதனைக்கும் பாபிலோன் மையமாக இருந்தது. இந்தப் பொய்மார்க்க மானது முற்கால பாபிலோனின் மார்க்க நடைமுறைகள் பலவற்றை தொழுகையில் நயவஞ்சகமாகப் புகுத்தியது. இயேசுவையும் அவருடைய நீதியையும்பற்றிய செய்திதான் மடிந்துகொண்டிருக்கும் நம் உலகத்திற்கு தேவனுடைய கடைசிக்காலச் செய்தி. ‘மகா பாபிலோன் விழுந்தது! விழுந்தது! என் ஜனங்களே, நீங்கள் அவளைவிட்டு வெளியே வாருங் கள்’ என்கிற பரலோகத்தின் மன்றாட்டை இந்தச் செய்தி பிரதிபலிக்கிறது. வெளி 18:2,4. கிறிஸ்துவின் செய்தியை அதன் சகல பூரணத்தோடும் மேன்மைபடுத்தவே செவந்த்-டே அட்வென்டிஸ்ட் திருச்சபையை தெய்வாதீனமாக தேவன் எழும்பச்செய்தார். இயேசுவை மேன்மைப் படுத்துவதென்றால் அவருடைய சகல போதனைகளையும் மேன்மைப் படுத்துவதாகும். அது ‘வழியும் சத்தியமும் ஜீவனுமானவரை’ அறிவிப்ப தாகும். யோவான் 14:6. அது இயேசுவின் சத்தியத்தையும் பாபிலோனின் பொய்களையும் வேறுபடுத்திக் காட்டுவதாகும்.

`கேள்வி: என்ன இருவித தொழுகைகளை வெளி 14:7,9-11 ஒப்பிடுகிறது?`

இரண்டு வெவ்வேறு தொழுகைகள்பற்றி வெளி 14 கூறுகிறது. ஒன்று, சிருஷ்டிகரைத் தொழுவது; இதில் தேவனுடைய மெய்யான ஓய்வுநாள் சம்பந்தப்படுகிறது. மற்றொன்று மிருகத்தைத் தொழுவது; இதில் பொய் யான ஓய்வுநாள் சம்பந்தப்படுகிறது. நம் சிருஷ்டிகரும் மீட்பரும் வரப் போகிற ராஜாவுமாகிய கிறிஸ்துவில் நமக்குள்ள இளைப்பாறுதல், நிச்ச யம், பாதுகாப்பு போன்றவற்றை மெய்யான ஓய்வுநாள் பிரதிபலிக்கிறது. மனித பகுத்தறிவு, மனித சட்டம் போன்றவற்றை அடிப்படையாகக் கொண்ட பொய்யான மாற்றுத் தொழுகைமுறையை அந்தப் போலி ஓய்வுநாள் சுட்டிக் காட்டுகிறது.

`முன்பு சொல்லப்பட்ட வசனங்களை வைத்துப் பார்த்தால் வெளி 14:12 சொல்லுவதின் அர்த்தம் என்ன? இந்த வசனத்தில் எவ்வாறு நியாயப்பிரமாணமும் கிருபையும் வெளிப்படுகின்றன? மேலும் நியாயப்பிரமாணமும் கிருபையும் சுவிசேஷத்தின் பிரிக்கமுடியாத இரு அம்சங்களாக இருப்பதை இது எவ்வாறு எடுத்துரைக்கிறது?`