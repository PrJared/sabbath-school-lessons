---
title:  வேத வசனத்தைச் சுட்டிக்காட்டுகிற அடையாளங்கள்
date:  09/08/2020
---

`கேள்வி: சங் 119:105; எரே 23:29; லூக்கா 8:11; மத் 4:4 ஆகியவற்றில் வேத வசனத்தைச் சுட்டிக்காட்டுகிற ஐந்து அடையாளங்கள் யாவை? அவை ஏன் பயன்படுத்தப்பட்டுள்ளன?`

இந்த வசனங்கள் சொல்லும் வெவ்வேறு அடையாளங்கள் வேத வசனத்தின் முக்கியச் செயல்பாடுகள் சிலவற்றை விளக்குகின்றன. வேத வசனங்களை மற்றவர்களுடன் பகிரும்போதும், அது வாழ்க்கை யைப் பிரகாசிப்பிக்கிற விளக்காக இருக்கிறது. “உலகத்தின் ஒளியாகிய’ இயேசு, தேவனையும் அவருடைய தன்மையையும்பற்றிச் சொல்லி, அவர்களில் காணப்படும் அறியாமை எனும் இருளை அகற்றுகிறார். தேவனைப்பற்றிய தப்பெண்ணத்தால் இருளடைந்த உள்ளங்கள் பரிசுத்த ஆவியால் வேத வசனத்தின்மூலம் பிரகாசம் பெறுகின்றன.

வேத வசனம் அக்கினியைப்போலும், சம்மட்டியைப்போலும் இருப்பதாக எரேமியா சொல்லுகிறார். அது நம் வாழ்க்கையில் உள்ள பாவ அழுக்கை எரித்து, கடினமான நம் இருதயங்களை உடைக்கிறது. வேதாகமத்தில் காணப்படும் இயேசுவின் மகிமையைக் காண மற்றவர் களுக்கு உதவும்போது, அவர்களுடைய கடின இருதயங்கள் உடைபடு கின்றன; அவருடைய அன்பு என்னும் அக்கினியானது சுயநலம், பேராசை, இச்சை, சுயநாட்டம் என்கிற அழுக்குகளை எரித்துப்போடுகிறது.

வேத வசனம் ஒரு விதைக்கு ஒப்பிடப்படுகிறது. விதையின் ஒரு முக்கியத் தன்மை அதற்குள் ஜீவன் இருப்பதுதான். விதை வளரக் காலம் தேவை. எல்லா விதைகளும் ஒரே நேரத்தில் முளைப்பதில்லை. எல்லா செடிகளும் ஒரே வேகத்தில் வளருவதில்லை. சரியான சூழல்கள் இருந் தால், விதைக்குள் இருக்கும் ஜீவன், மண்ணைத் துளைத்து புதிய உயி ராக உருவாகிறது. வேத வசனம் என்னும் விதையை பிறருடைய இரு தயங்களிலும் சிந்தைகளிலும் விதைக்கும்போது, உடனடி விளைவுகளை நாம் காணாமல் இருக்கலாம்; ஆனால், விதை சத்தமின்றி வளரும். அவர்கள் ஆவியானவருடைய தூண்டுதல்களுக்குச் செவிகொடுக்கும் போது, ஏற்ற சமயத்தில், தேவ ராஜ்யத்திற்காக நல்ல விளைச்சலைக் கொடுக்கச் செய்வார்.

இயேசு வசனத்தை ஒரு அப்பத்திற்கு ஒப்பிடுகிறார். ருசியான அப்பமானது மிகச்சிறந்த உணவு. வேத வசனமானது ஆத்துமப் பசியை நீக்கி, நம் உள்ளான ஆவிக்குரிய ஏக்கங்களைப் போக்குகிறது. வேத வசனத்தின் வாக்குறுதிகளை மற்றவர்களுடன் பகிர்ந்துகொண்டு, இயேசுதாம் வார்த்தை என்று அவர்கள் கண்டுகொள்ள உதவும்போது, அவருடைய நற்குணத்தால் அவர்களுடைய வாழ்க்கை மாற்றமடையும், அவரு டைய அன்பால் ஈர்க்கப்படுவார்கள். அவருடைய கிருபையில் ஆச்சரிய மடைவார்கள், அவருடைய பிரசன்னத்தால் திருப்தியடைவார்கள்.

`வேதத்திலிருந்துமட்டும் அறிந்துகொள்ளக்கூடிய சத்தியங்கள் யாவை? அப்படியானால் வேதாகமம் போதிக்கிற சத்தியங்களை எவ்வளவுக்கு நாம் பொக்கிஷமாகக் கருதவேண்டும்?`