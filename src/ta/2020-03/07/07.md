---
title:  மேலும் படிக்க
date:  14/08/2020
---

வாசிக்கவும்:

EGW, “A Knowledge of God,” pp. 87–91, in Steps to Christ.

EGW, “Bible Readings With Families,” pp. 192, 193, in Gospel Workers.

EGW, “Bible Work Techniques,” pp. 481–486, in Evangelism.

எல்லாருடைய இருதயங்களிலும் தேவன் கிரியைசெய்கிறார். தேவன் எங்கு கிரியைசெய்கிறாரெனப் பகுத்துக் காண்கிற ஆவிக்குரிய கண்களை நாம் பெற்றிருந் தால், மற்றவர்களுடன் சாட்சிபகர்வதற்கான வாய்ப்புகளை தொடர்ந்து கவனிப்போம். இருதயமாகிய நிலத்தை தேவன் ஆயத்தம்பண்ணும்போது, சுவிசேஷமாகிய விதையை விதைக்கிற வாய்ப்பைப் பெறுவோம். நிக்கோதேமு, கிணற்றண்டை இருந்த பெண், இரத்தப்போக்கால் அவதிப்பட்ட பெண், சிலுவையில் இருந்த கள்ளன், ரோம நூற்றுக் கதிபதி போன்ற இன்னும் பலரை இயேசு சந்திப்பதற்குமுன்னரே அவர்கள் அவருடைய வார்த்தையை ஏற்றுக்கொள்ளும்படி ஆவியானவர் அவர்கள் இருதயங்களை ஆயத்தப்படுத்தினார். அவர்களுடைய வாழ்க்கையின் சூழ்நிலைகள்மூலமாகவும் ஆவியானவருடைய ஏவுதல்களின்மூலமாகவும் கிறிஸ்துவின் செய்தியை ஏற்றுக் கொள்ள ஆயத்தமானார்கள்.

ஒருவருக்காக ஜெபிக்கவோ, வேதாகம வாக்குறுதியைப் பகிர்ந்துகொள்ளவோ, துண்டுப்பிரதியைக் கொடுக்கவோ நாம் இயல்பாகவே தயங்குகிறோம். யாரிடமாவது நம் விசுவாசத்தைப் பகிர்ந்துகொள்ள நாம் ஏவப்பட்டால், நம்மை ஏவின ஆவியானவர் நாம் சாட்சி பகரப்போகிற அந்த நபரையும் ஏற்கனவே  ஏவியிருப்பார்.

**கலந்துரையாடக் கேள்விகள்**

`1	ஏதாவது குற்றவுணர்வினால் வாதிக்கப்பட்டு, தேவனிடமிருந்து பாவமன்னிப் பைப் பெற விரும்பி யாராவது உங்களிடம் வந்தால், அவருக்கு என்ன ஆலோ சனை கொடுப்பீர்கள்? நீங்கள் குற்றவுணர்வால் வாதிக்கப்பட்டு, தேவனுடைய பாவமன்னிப்பைப் பெற்ற அனுபவம் உண்டா?`

`2	சத்தியத்தை அறிந்துகொள்ளவேண்டும் என்று ஏங்குகிற மக்களை தேவன் நம்மிடம் வழிநடத்துவார். தேவனுடைய நடத்துதலுக்கு எப்போதும் நாம் விழிப்புடன் இருக்க என்ன செய்யலாம்?`

`3	சிருஷ்டிப்பு வரலாற்றில் வெளிப்படுகிற தேவ வல்லமையைத் தியானியுங்கள். பிரபஞ்சம் மிகப்பெரியது, விஸ்தாரமானது. அதை முழுமையாக அறிந்துகொள் வது கடினம். அதைச் சிருஷ்டித்த தேவன் அதைக் காட்டிலும் மிகப்பெரியவராக இருக்கவேண்டும். நாம் தொழுகிற தேவன் மிகப்பெரியவர் என்பதில் நமக் குள்ள ஆறுதல் என்ன? அவர் வல்லமை உள்ளவர்மட்டும் அல்ல; அவர் நம்மை நேசிக்கிறவரும்கூட. தேவனைப்பற்றிய இந்த உண்மைகள் நமக்குக் கொடுக்கிற மிகப்பெரிய நம்பிக்கை என்ன? அவரைப்பற்றி மற்றவர்களிடம் மிகச்சிறப்பாக நாம் சாட்சிபகர இந்த அறிவு எவ்வாறு உதவக்கூடும்?`