---
title:  வசனத்தைப் பகிர்ந்துகொள்ளுதல்
date:  13/08/2020
---

நற்செய்தி என்றால் அதைப் பகிரவேண்டும். உங்களுடைய திருமண நிச்சயதார்த்தம், குழந்தை பிறத்தல், புதிய வேலை கிடைத்தல், புதிய காரோ வீடோ வாங்குதல் போன்ற செய்தியை எவ்வளவு வேகமாகப் பிறருடன் பகிர்ந்திருப்பீர்கள்? நம் சந்தோஷத்தை மற்றவர்களுடன் பகிர் வது அருமையான அனுபவம்; ஆனால் அனைத்துலகிலும் மிகச்சிறந்த செய்தி இயேசுவின் வரலாறுதான். கிறிஸ்துவின் நற்செய்தியை அவருடைய வார்த்தையில் புதிதுபுதிதாகக் கண்டுகொள்ளும்போது, நம் இருதயம் சந்தோஷத்தால் நிரம்புகிறது, அதை மற்றவர்களுக்குச் சொல்ல ஏங்குகி றோம். அப்போஸ்தலர்களைப் பிரசங்கம் பண்ணவிடாமல் மதத்தலைவர் கள் தடுக்க முயன்றபோது, ‘நாங்கள் கண்டவைகளையும் கேட்டவைகளை யும் பேசாமலிருக்கக்கூடாதே’ என்று பேதுரு சொன்னார். அப் 4:20.

‘கிறிஸ்துவிடம் ஒருவன் வந்த மாத்திரத்தில், அவர் எப்படிப்பட்ட நண்பர் என்பதை மற்றவர்களுக்குச் சொல்கிற பேராவல் அவன் உள்ளத் தில் பிறக்கிறது.  இரட்சித்துத் தூய்மைப்படுத்தும் சத்தியத்தை தன் இருதயத் திலேயே அடைத்துவைக்க முடியாது.  நாம் கிறிஸ்துவின் நீதி வஸ்திரம் தரிக்கப்பட்டு, அவருடைய ஆவியானவர் வாசம்பண்ணுவதின் சந்தோ ஷத்தால் நாம் நிறைந்திருந்தால், நம்மால் அமைதியாக இருக்கமுடியாது.’ 1

‘கிரேக்கருக்கும், மற்ற அந்நியர்களுக்கும், ஞானிகளுக்கும், மூடருக் கும் நான் கடனாளியாயிருக்கிறேன். ஆகையால் ரோமாபுரியிலிருக்கிற உங்களுக்கும் என்னால் இயன்றமட்டும் சுவிசேஷத்தைப் பிரசங்கிக்க விரும்புகிறேன். கிறிஸ்துவின் சுவிசேஷத்தைக் குறித்து நான் வெட்கப் படேன்; முன்பு யூதரிலும் பின்பு கிரேக்கரிலும் விசுவாசிக்கிறவனெவனோ அவனுக்கு இரட்சிப்பு உண்டாவதற்கு அது தேவபெலனாயிருக்கிறது’ என்று பவுல் எழுதுகிறார். ரோமர் 1:14-16. பவுல் தன் மனமாற்ற சம்பவத் தைச் சொல்ல சளைத்ததே இல்லை. இயேசுவில் அவர் உள்ளம் சந்தோஷத் தால் நிறைந்தது. நற்செய்தி என்றால் பகிரவேண்டும்; அமைதியாக இருக்கக் கூடாது என்பதில் உறுதியாக இருந்தார்.

`கேள்வி: வேதவசனத்தைப் பகிர்ந்துகொள்வதுபற்றிய முக்கிய நியதிகள் என்ன? ஏசா 50:4; பிர 3:1; 2தீமோ 4:2.`

கிறிஸ்துவுக்கும் அவருடைய சேவைக்கும் நம் வாழ்க்கையை அர்ப்பணிக்கும்போது, ‘சமயத்திற்கேற்ற வார்த்தையைப்’ பேசுவதற்கு அல்லது அவர் ஏற்கனவே திறந்திருக்கிற இருதயங்களிடம் சரியான நேரத்தில் நம்மை நடத்துவதற்கு அவர் நமக்கு வாய்ப்பின் கதவுகளைத் திறப்பார். என்ன சொல்கிறோம்? எப்படிச் சொல்கிறோம்? எப்போது சொல் கிறோம்? இந்த மூன்று நியதிகளும் நம் மனதில் இருக்கவேண்டும்.

1 Ellen G. White, Steps to Christ, p. 78.

`நீங்கள் யாரிடமெல்லாம் நல்ல தொடர்பில் இருக்கிறீர்கள்? அவர்களுக்குச் சிறந்த சாட்சியாக விளங்க என்ன செய்யலாம்?`