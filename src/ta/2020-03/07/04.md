---
title:  வேத வசனத்தை ஆராய்வதின் நன்மைகள்
date:  11/08/2020
---

வேதவசனத்தை ஆராய்வதில் ஏராளமான நன்மைகள் இருக்கின் றன. வேதாகமத்தின் வாக்குறுதிகளால் நாம் ‘திவ்விய சுபாவத்துக்குப் பங்குள்ளவர்களாகிறோம்’. 2பேதுரு 1:4. அவருடைய வசனம் ‘பக்தி விருத்தியடையவும், பரிசுத்தமாகப்பட்ட அனைவருக்குள்ளும் சுதந் தரத்தைக் கொடுக்கவும் வல்லமை’ உள்ளதாக இருக்கிறது. அப் 20:32. மீட்பின் நோக்கத்திற்காக வேதாகமம் கொடுக்கப்பட்டுள்ளது. ஒட்டு மொத்த வேதாகமத்திலும் இயேசுவைப் பார்க்கும்போது நாம் மாற்ற மடைகிறோம். அவருடைய வசனத்தில் அவரைப் பார்க்கும்போது, அவரைப்போல மாறுகிறோம். 2கொரி 3:18. ‘நோக்கிப் பார்ப்பதால் மாற்றமடைகிறோம் என்பது அறிவுப்பூர்வமான, ஆவிக்குரிய ரீதி யிலான ஒரு சட்டமாக இருக்கிறது. எது குறித்துச் சிந்திக்க மனதை அனு மதிக்கிறோமோ, அதற்கேற்றபடி அது படிப்படியாக மாறச்செய்கிறோம்.’ 1

`கேள்வி: வேத வசனத்தை ஆராய்வதால் கிடைக்கிற நன்மைகள் என்ன? 2தீமோ 3:14-17; யோவான் 17:14-17.`

தீமோத்தேயுவுக்கு பவுல் எழுதினபோது, வேதவசனங்களின்படி நடக்கச் சொல்கிறார். வேதாகமம் ‘உபதேசத்துக்கு பிரயோஜனமுள்ளது’ என்கிறார். அது சத்தியத்தை வெளிப்படுத்துகிறது, பொய்யைத் தோலுரித்துக் காட்டுகிறது. மனுக்குலத்திற்கான தேவதிட்டத்தை வெளிப்படுத்துகிறது. அது பாவங்களைக் கண்டித்து உணர்த்துகிறது. தவறான சிந்தனைகளைச் சரிசெய்கிறது. நீதியில் போதித்து நடத்து கிறது. கிறிஸ்துவின் நீதியை வெளிப்படுத்திக் காட்டுகிறது. நம் பாவத்தன் மையின் அற்பத்தனத்திலிருந்து விலகி, அவருடைய நீதியின் அருமைக் குள் வழிநடத்துகிறது. நாம் சுயநாட்டமுள்ளவர்கள் என்பதையும் அவர் சுயநலமற்றவர் என்பதையும் காணும்போது, பிரமிப்படைகிறோம். அவருடைய அக்கறையின் ஆழத்தை வேதாகமத்தில் பார்க்கும்போது, நம் வாழ்க்கை மாற்றமடைகிறது. அவருடைய வசனத்தை மற்றவர் களுடன் பகிர்ந்துகொள்ளும்போது, அவர்களும் மாற்றமடைகிறார்கள். இயேசுவை அவருடைய வசனத்தில் பார்க்கும்போது, அவரைப்போல அதிகமாக மாறுகிறோம். சாட்சிபகருதல் என்பது நாம் நினைப்பதைப் பகிர்வது அல்ல. அது வேதவசனத்தில் காணப்படும் நித்திய சத்தியங் களைப்  பகிர்ந்துகொள்வதாகும். வேதவசனம் நம் வாழ்வில் நம்பமுடி யாத அளவுக்கு ஆசீர்வாதத்தைக் கொண்டுவரும்போது, அது பிறர் வாழ்விலும் எவ்வளவு பெரிய ஆசீர்வாதமாக இருக்கும் என்பதை நற்சான்றுடன் சொல்லமுடியும்.

1 EGW, The Great Controversy, p. 555.

`இக்கட்டான ஒரு சமயத்தில் தேவ வார்த்தை உங்களைப் பெலப்படுத்திய ஓர் அனுபவத்தைப் பகிர்ந்து கொள்ளுங்கள். அந்த அனுபவத்திலிருந்து என்ன கற்றுக்கொண்டீர்கள்?`