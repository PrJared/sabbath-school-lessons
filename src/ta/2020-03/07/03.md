---
title:  வேதவசனத்தின் படைப்பு வல்லமை
date:  10/08/2020
---

`கேள்வி: வேதவசனத்தின் படைப்பு வல்லமைபற்றி எபி 1:1-3; எபி 4:12; சங் 33:6,9 சொல்வது என்ன? வசனங்களுடன் ஒப்பிடுங்கள்.`

வேதவசனம் ஜீவ வார்த்தை. தான் சொல்கிறபடி நிறைவேற்றுகிற வல்லமையைப் பெற்றிருக்கிறது. இருக்கிறவை பற்றித்தான் மனிதர் கள் பேசமுடியும். ஆனால் தேவன் இன்னும் செய்யப்படாதவைகளைச் சொல்கிறார். பிறகு தம் வார்த்தையின் வல்லமையால் அவற்றை உருவாக்குகிறார். வேத வசனம் படைப்பின் வார்த்தையாகும். அவரு டைய வாயிலிருந்து புறப்படுகிற வார்த்தைக்கு, அது சொல்கிற அனைத் தையும் சிருஷ்டிக்கிற வல்லமை இருக்கிறது.

ஆதி 1இன் சிருஷ்டிப்பு வரலாற்றில் ‘தேவன் சொன்னார்’ என்கிற வார்த்தைகள் மீண்டும்மீண்டும் வருகின்றன. ஆதி 1:3,6,11,14,20,24, 26,29. தேவன் பேசிச்சொன்ன வார்த்தைகளுக்கு அவ்வளவு வல்லமை இருந்தது. வெட்டாந்தரையும் செடிகளும் மரங்களும் மிருகங்களும் உண்டாயின. தேவனுடைய சிருஷ்டிப்புச் செயலைச் சுட்டிக்காட்ட ஆதி 1இல் வருகிற  பாரா என்கிற எபிரெய வார்த்தையானது ஒன்றுமே இல்லா ததிலிருந்து ஒன்றைச் சிருஷ்டிக்கிற தேவனுடைய செயலைச் சுட்டிக்காட்டு கிறது. தேவன்மட்டுமே அதைச் செய்யமுடியும்.

தேவன் தம் வார்த்தையால் இந்த உலகத்தைச் சிருஷ்டித்தது மட்டுமல் லாமல், அதை தம் வார்த்தையால் தாங்கிநடத்துகிறார். அதே வல்லமை எழுதப்பட்ட தேவ வார்த்தைக்கும் இருக்கிறது. சிருஷ்டிப்பின்போது செயல்பட்ட அதே ஆவியானவர், தம் ஏவுதலால் வேதாகமத்தை எழுத வும் செய்தார். வேதாகமத்தை நாம் வாசிக்கும்போதும், மற்றவர்களுடன் பகிர்ந்துகொள் ளும்போதும் அவர் கூடவே இருக்கிறார். வேத வசனத் தில் வாழ்க்கையை மாற்றுகிற சிருஷ்டிப்பின் வல்லமை இருக்கிறது. ‘உலகங்களை உருவாகச் செய்த சிருஷ்டிப்பு ஆற்றல் தேவ வார்த்தை யில் இருக்கிறது. வார்த்தையானது வல்லமை கொடுக்கிறது; ஜீவனைப் பிறப்பிக்கிறது; ஒவ்வொரு கட்டளையும் ஒரு வாக்குறுதி; அதை ஆமோதிக்க சித்தங் கொண்டு, ஆத்துமாவில் ஏற்றுக்கொண்டால், அது நித்தியமானவருடைய ஜீவனைப் பெற்றுத்தரும். அது நம் சுபாவத் தன்மையை மாற்றி, ஆத்துமாவை தேவனுடைய சாயலில் மீண்டும் சிருஷ்டிக்கிறது.’ 1 வேதவசனத்தில் காணப்படும் வாக்குறுதிகளை நமக்குரியதாகப் பார்க்கும்போது, நம் வாழ்க்கை மாறுகிறது. அந்த அற்புதமான வாக்குறுதிகளை மற்றவர்கள் புரிந்துகொள்ள நாம் உதவி செய்யும்போது, ஆவியானவர் அவர்கள் வாழ்வையும் மாற்றுகிறார்.

1 EGW, Education, p. 126.

`சிந்தியுங்கள்: தேவன் சொன்னார், அப்படியே ஆனது. அதன் அர்த்தத்தை எவ்வாறு விளங்கிக்கொள்ளலாம்? அவருடைய வல்லமைபற்றி இந்த அற்புத உண்மை என்ன சொல் லுகிறது? தேவனுடைய சிருஷ்டிப்பு வல்லமை குறித்த இந்தச் சத்தியம் எவ்வாறு நம்மை ஆறுதல்படுத்தவேண்டும்?`