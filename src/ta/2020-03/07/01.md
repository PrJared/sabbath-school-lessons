---
title:  வசனத்தைப் பகிர்ந்துகொள்ளுதல்
date:  08/08/2020
---

### இவ்வார ஆராய்ச்சிக்கு:
சங் 119:105; எரே 23:29; எபி 1:1-3; 2 தீமோ 3:14-17; 1யோவான் 1:7-9; பிர 3:1; 2தீமோ 4:2.

> <p>மனன வசனம்</p>
> அப்படியே என் வாயிலிருந்து புறப்படும் வசனமும் இருக்கும், அது வெறுமையாய் என்னிடத்திற்குத் திரும்பாமல், அது நான் விரும்புகிறதைச்செய்து, நான் அதை அனுப்பின காரியமாகும்படி வாய்க்கும். ஏசாயா 55:11.

இயேசுவைப் பற்றிச் சொல்வதுதான் சாட்சி. வேதாகமம் இல்லா மல் இயேசுவைப்பற்றி என்ன சொல்லமுடியும். வேதாகமம் இல்லாவிட் டால் மாபெரும் போராட்டம், தேவனுடைய அன்பு, நம் ஆண்டவருடைய பிறப்பு, வாழ்க்கை, ஊழியம், மரணம், உயிர்த்தெழுதல், இரண்டாம் வருகைபற்றி எவ்வளவு தூரம் அறியமுடியும்? தேவனுடைய மகத்து வத்தையும் வல்லமையையும் சிருஷ்டிப்பு வெளிப்படுத்தினாலும்கூட, இரட்சிப்பின் திட்டத்தை அது வெளிப்படுத்தவில்லை. ஆவியானவர் மூலம் இயேசு ‘உலகத்திலே வந்து எந்த மனுஷனையும் பிரகாசிப்பிக்கிற மெய்யான ஒளியாக’ இருக்கிறார். யோவான் 1:9. வேத வசனம் இல்லை என்றால், ஆவியானவருடைய வெளிப்பாட்டை நம் இருத யங்களில் குறைவாகவே பெறமுடியும். எழுதப்பட்ட தேவ வார்த் தையே இயேசுவை பூரணமாக விளக்குகிற ஜீவ வார்த்தை.

மதத்தலைவர்கள் வேத வசனத்தை ஆராய்ந்தார்கள்; ஆனால் அதன் முக்கியச் செய்தியைப் புரிந்துகொள்ள வில்லை. ‘வேதவாக்கியங் களை ஆராய்ந்துபாருங்கள்; என்னைக்குறித்துச் சாட்சிகொடுக்கிற வைகள் அவைகளே’ என்று இயேசு சொன்னார். வேத வசனத்தை நாம் பகிர்ந்துகொள்வது, ‘நாம் சொல்வது சரி, அடுத்தவர் சொல்வது தவறு’ என் பதை நிரூபிப்பதற்காக அல்ல. அந்தச் சத்தியத்தின் ஒவ்வொரு பகுதியிலும் இயேசுவை வெளிப்படுத்துவதற்கே ஆகும்.

2020, ஆகஸ்ட் 15 வகுப்புக்காகப் படிக்கவேண்டிய பாடம்