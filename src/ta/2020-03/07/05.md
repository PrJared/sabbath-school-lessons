---
title:  வேதவசனத்தை வாழ்க்கையில் பயன்படுத்துதல்
date:  12/08/2020
---

வேதவசனத்தில் மூவாயிரத்திற்கும் அதிகமான வாக்குறுதிகள் உள்ளன. அவை அன்பான தேவனுடைய இருதயத்திலிருந்து வந்த வாக்குறுதிகள்; ‘நாம் வேண்டிக்கொள்ளுகிறதற்கும் நினைக்கிறதற்கும் மிகவும் அதிகமாய் நமக்குள்ளே கிரியைசெய்கிறவர்.’ எபே 3:20. தேவ னுடைய வாக்குறுதிகள் அவர் நமக்குக் கொடுக்கிற நிச்சயங்கள். அவற்றை விசுவாசத்துடன் உரிமை கொண்டாடி, மற்றவர்களும் உரிமைகொண் டாட அவர்களுக்குப் போதிக்கும்போது, பரலோக ஆசீர்வாதங்களை வாழ்க்கையில் பெற்றுக்கொள்கிறோம். இந்த தெய்வீக உண்மையை ரோமர் 8இல் பவுல் வலியுறுத்துகிறார்: ‘தம்முடைய சொந்தக்குமாரனென் றும் பாராமல் நம்மெல்லாருக்காகவும் அவரை ஒப்புக்கொடுத்தவர், அவரோடேகூட மற்ற எல்லாவற்றையும் நமக்கு அருளாதிருப்பதெப்படி?’ ரோமர் 8:32. இந்த வாக்குறுதியைத் தெளிவுபடுத்தும் விதத்தில், ‘ஜீவனுக்கும் தேவபக்திக்கும் வேண்டிய யாவற்றையும். அவருடைய திவ்விய வல்லமையானது நமக்குத் தந்தருளினது’ என்கிறது 2பேதுரு 1:3. சிலுவையில் மரித்து, சாத்தானுக்கும் துரைத்தனங்களுக்கும் பாதா ளத்தின் வல்லமைகளுக்கும் எதிராக கிறிஸ்து வெற்றிபெற்றதால், நாம் பக்தியான ஆவிக்குரிய வாழ்க்கை வாழ்வதற்கான அனைத்தையும் அவர் செய்துமுடித்துவிட்டார்.

`கேள்வி: 1யோவான் 1:7-9; பிலிப்பியர் 4:13,19 இல் உள்ளவை வித்தியாசமான வாக்குறுதி களாக இருந்தாலும், தேவனுடைய குணம்பற்றிச் சொல்வது என்ன? இவை உங்கள் வாழ்க்கையில் எவ்வாறு தாக்கத்தை உண்டாக்கின?`

இந்த வசனங்களின் வாக்குறுதிகள் வெவ்வேறாக இருந்தாலும், தேவனைப்பற்றிச் சொல்கிற செய்தி ஒன்றுதான். அன்பால் மன்னிக்கிற, அளவில்லா வல்லமையுடைய, நம் அடிப்படைத் தேவைகளைச் சந்திக் கும் அக்கறைநிறைந்த ஒரு தேவனை வெளிப்படுத்துகின்றன.

`கேள்வி: விசுவாசத்தின் அவசியம்பற்றி எபி 3:19; எபி 4:1-3; மத் 13:58 சொல்வது என்ன?`

அருமையான பல வாக்குறுதிகள் வேதாகமத்தில் உள்ளன. வேதவசனத்தின் அந்த வாக்குறுதிகளை விசுவாசத்துடன் நாம் உரிமை கொண்டாடி, கிறிஸ்து அவற்றை வாக்களித்திருப்பதாக நம்பும்போது, அந்த வாக்குறுதிகளின் ஆசீர்வாதங்கள் நமக்குச் சொந்தமாகின்றன. தேவன் தம் வசனத்தில் வாக்குரைத்துள்ளவற்றைச் செய்வதற்கு அவர் வல்லவர் என்பதில் விசுவாசம் குறையும்போதுதான் நம் வாழ்க்கையில் தேவ வாக்குறுதி நிறைவேறுவது தடைபடுகிறது.

`வேதவசனத்தில் காணப்படும் நம்பிக்கைமிகுந்த வாக்குறுதிகளை அறிந்துகொள்ள வேண்டிய ஒருவரிடம் இந்த வாரம் தேவன் உங்களை வழிநடத்தும்படி ஜெபியுங்கள்.`