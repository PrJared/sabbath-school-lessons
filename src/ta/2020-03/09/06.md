---
title:  சத்தியத்தை அன்புடன் அறிவித்தல்
date:  27/08/2020
---

இயேசு ‘அன்பின் நிமித்தமாக’ சத்தியத்தைச் சொல்லாமல் இருக்க வில்லை; அப்படிச் செய்நல் அன்பாக இருக்காது. அன்பு எப்போதும் பிறர் நன்மையைமட்டுமே நாடும். அன்பும் சத்தியமும் ஒன்றுக்கொன்று முரணானவை அல்ல. தாழ்மையோடும் இரக்கத்தோடும் அறிவிக்கப்படுகிற சத்தியமானது அன்பின் அடையாளமாக இருக்கிறது. ‘நானே வழியும் சத்தியமும் ஜீவனுமாய் இருக்கிறேன்’ என்று இயேசு சொன்னார். யோவான் 14:6. இயேசுவே இரட்சிப்பிற்கான ஒரே வழி. அப் 4:12. அவருடைய கிருபை நம்மை இரட்சிக்கிறது. அதனால் அவருடைய சத்தியத்தை நாம் அறியமுடிகிறது. அவருடைய வாழ்க்கையை வாழமுடிகிறது. அன்பில்லாத சத்தியம் கிரியைத்துவத்திற்கு வழிநடத்தும். அது ஆவிக்குரிய வாழ்க்கையை நெரித்துவிடும். சத்தியம் காணப்படாத அத்தகைய அன்பு அர்த்தமற்ற சகிப்புத்தன்மைக்கு வழிநடத்துகிறது; நிச்சயமற்ற நிலைக்குள் ஒருவரைத் தள்ளுகிறது. அன்பால் அறிவிக்கப்படுகிற சத்தியமானது மெய்யான கிறிஸ்தவ அனுபவத்திற்கு வழிநடத்துகிறது; அது தெளிவான வழி காட்டலையும், நோக்கத்தையும், நிச்சயத்தையும் கொடுக்கிறது.

`கேள்வி: வேதாகமச் சத்தியத்தை அறிவிப்பதற்கும், ஏற்றுக்கொள்கிற மனப்பான்மைக்கும் இடையே சமநிலை காணப்படவேண்டும் என்று 1பேதுரு 3:15; 2தீமோ 4:2; தீத்து  3:4,5 எவ்வாறு வலியுறுத்துகின்றன?`

புதிய ஏற்பாட்டு எழுத்தாளர்கள் சத்தியத்திற்குமேலாக அன்பை வலியுறுத்தவே இல்லை. அன்பையும் சத்தியத்தையும், கிருபையையும் நியாயப்பிரமாணத்தையும் அழகாகப் பிணைத்தே சொல்கிறார்கள். ‘உங்க ளிலிருக்கிற நம்பிக்கையைக்குறித்து உங்களிடத்தில் விசாரித்துக் கேட்கிற யாவருக்கும் சாந்தத்தோடும் வணக்கத்தோடும் உத்தரவுசொல்லுங்கள்’ என்று சகவிசுவாசிகளுக்கு பேதுரு புத்திசொல்கிறார். 1பேதுரு 3:15. அதா வது, எதை நம்புகிறீர்கள், ஏன் நம்புகிறீர்கள் என்பதை அறிந்திருக்க வேண்டும்; எதை நம்புகிறீர்கள், ஏன் நம்புகிறீர்கள் என்பதை விளக்கத் தெரிந்திருக்கவேண்டும். அதற்காக எல்லாவற்றிற்கும் பதில் தெரிந்திருக்க வேண்டும் என்றோ, உங்கள் நம்பிக்கையை மற்றவர்கள் ஏற்றக்கொள்ளச் செய்கிற திறமைவேண்டும் என்றோ அர்த்தமல்ல. அதாவது, சாந்தத்தோ டும் தாழ்மையோடும், தற்போதைய அவசரநிலை குறித்த உணர்வோடும் உங்கள் விசுவாசத்தை விளக்க அறிந்திருக்கவேண்டும்.

கவனியுங்கள்: சமயம் வாய்த்தாலும் வாய்க்காவிட்டாலும் ஜாக்கிரதையாய்த் திருவசனத்தைப் பிரசங்கம்பண்ணு; எல்லா நீடிய சாந்தத்தோடும் உப தேசத்தோடும் கண்டனம்பண்ணி, கடிந்துகொண்டு, புத்திசொல்லு. 2தீமோ 4:2. தேவனுக்குள் புதிதாகப் பிறந்தவர்களை தேவனுடைய அன் பும் இரக்கமும்தான் இரட்சித்தது. தீத்து 3:5. கிறிஸ்துவை அறியாமல் மாண்டுகொண்டிருக்கும் உலகத்திற்கு கடைசிக்காலச் செய்தியை அன்போடும் அறிவிக்க நம்மை அழைக்கிறார்.

`‘நீங்கள் ஏன் கிறிஸ்தவராக இருக்கிறீர்கள்?’ என்று யாராவது உங்களிடம் கேட்டால், என்ன பதில் சொல்லுவீர்கள், ஏன்?`