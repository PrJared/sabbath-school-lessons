---
title:  வெற்றிபெறுகிற மனநிலையை உருவாக்குதல்
date:  22/08/2020
---

### இவ்வார ஆராய்ச்சிக்கு:
யோவான் 4:27-30, 39-42; மத் 15:21-28; 2தெச 1:1-4; ரோமர் 15:7; எபே 4:32; 1பேதுரு 3:15.

> <p>மனன வசனம்</p>
> கர்த்தராகிய தேவனை உங்கள் இருதயங்களில் பரிசுத்தம்பண்ணுங்கள்; உங்களிலிருக்கிற நம்பிக்கையைக்குறித்து உங்களிடத்தில் விசாரித்துக்கேட்கிற யாவருக்கும் சாந்தத்தோடும் வணக்கத்தோடும் உத்தரவுசொல்ல எப்பொழுதும் ஆயத்தமாயிருங்கள். 1பேதுரு 3:15.

இயேசுவின் வாழ்க்கை பற்றி அதிகமாக ஆராயும்போது, மக்களை ஏற்றுக்கொள்ளவும், அங்கீகரிக்கவும் அவர் எவ்வளவுக்கு ஆயத்தமாக இருந்தார் என்பது ஆச்சரியப்பட வைக்கிறது. தம் நாட்களில் வாழ்ந்த மதத்தலைவர்களை அவர் கடுமையாகக் கண்டித்தார்; ஆனால் பாவத் தில் போராடி, குற்றவுணர்வால் வாதிக்கப்பட்டு, ஆக்கினையின் பிடியில் இருந்தவர்களை சந்தோஷமாக ஏற்றுக்கொண்டார்.

இயேசுவிடம் உயர்வுமனப்பான்மையின் சாயல்கூட காணப்படவில்லை. ஒவ்வொரு மனிதனையும் தேவசாயலில் சிருஷ்டிக்கப்பட்டவனாகப் பார்த்தார். அவன் பாவத்தில் விழுந்திருந்தாலும், அவனை இரட்சிக் கவே தாம் வந்ததாகப் பார்த்தார். எவரும் அவருடைய அன்புக்கு அப் பாற்பட்டவராக இல்லை. தாம் தொடர்புகொண்ட ஒவ்வொருவரை யும் மரியாதையுடன் பார்த்தார்; மக்கள்மேல் நம்பிக்கை இருந்ததால், ராஜ்யத்திற்கேற்ற தாக்கத்தை அவர்களில் உண்டாக்கினார். அவர்கள் மேல் அவர் மிகுந்த அக்கறை காட்டியதால், அவருடைய பிரசன்னத்தில் அவர்கள் வாழ்க்கையில் நல்ல மாற்றம் ஏற்பட்டன.

இந்த வாரப் பாடத்தில், மக்களைப்பற்றின இயேசுவின் மன நிலையை ஆராய்வோம். அந்த நியதிகளை நம் வாழ்வில் கடைப்பிடிக் கிற வழிகளைக் காண்போம்.

2020, ஆகஸ்ட் 29 வகுப்புக்காகப் படிக்கவேண்டிய பாடம்