---
title:  ஏற்றுக்கொள்வதின் அடித்தளம்
date:  26/08/2020
---

`கேள்வி: சகல அங்கீகாரத்திற்கும் அடிப்படை என்ன? ரோமர் 15:7; எபே 4:32. அங்கீகரிக் கும் மனநிலைக்கு எது மிக முக்கியமானது?`

ஒருவரை ஒருவர் நாம் அங்கீகரிப்பதற்கான அடிப்படை நியதிகளை இந்த வசனங்களில் பவுல் சொல்கிறார். கிறிஸ்து நம் ஒவ்வொருவரையும் மன்னித்து, ஏற்றுக்கொண்டிருக்கிறாரே; நாம் மற்றவர்களை மன்னிக்கவும் ஏற்றுக்கொள்ளவும் தயங்கலாமா? குறையுள்ள நம்மை இயேசு ஏற்றுக் கொண்டிருப்பதால், பிறரிடம் குறைகள் இருந்தாலும் நாம் அவர்களை ஏற்றுக் கொள்ளவேண்டும் அல்லவா? இதன் அர்த்தம் என்ன? நீங்கள் செய்த, இன்னும் போராடி வருகிற தவறுகள் குறித்துச் சிந்தியுங்கள். குறிப் பாக, உங்களுக்குமட்டும் தெரிந்த, மற்றவர்களுக்குத் தெரியக்கூடா தென்று நீங்கள் அஞ்சுகிற தவறுகள்பற்றிச் சிந்தியுங்கள்.

ஆனாலும் விசுவாசத்தால் கிறிஸ்து உங்களை ஏற்றுக்கொண்டுள்ளார். மற்றவர்களுக்குத் தெரியாத விஷயங்களை எல்லாம் அவர் அறிந்திருந் தாலும்கூட, எல்லாம் தெரிந்திருந்தும் உங்ளை ஏற்றுக்கொண்டார்; உங்களுடைய நற்குணத்தால் அல்ல, தம்முடைய நற்குணத்தால் ஏற்றுக் கொண் டார். அப்படியானால் மற்றவர்கள்மேல் உங்கள் பார்வை எப்படிப்பட்ட தாக இருக்கவேண்டும்? மெய்யான அங்கீகாரம் என்பது மக்களை அவர்கள் பாவப்பழக்கங்களுடன் அப்படியே ஏற்றுக்கொள்வதாகும்; அவர்கள் தேவனுடைய சாயலில் சிருஷ்டிக்கப்பட்ட மனிதர்கள் என் பதால். ‘நாம் பாவிகளாயிருக்கையில்’ கிறிஸ்து நமக்காக மரித்து, அவருக்கு சத்துருக்களாக இருக்கும்போதே ‘தேவனுடன் ஒப்புரவாக்கியதால்,’ நாமும் மற்றவர்களை மன்னித்து, ஏற்றுக்கொள்ளமுடியும். நாம் மற்ற வர்களை அங்கீகரிப்பதற்கும் அவர் நம்மேல் காட்டுகிற அன்புதான் அடிப்படையாக இருக்கிறது. ரோமர் 5:6-10

உறவு ஏற்பட்டபிறகு, வேதாகமச் சத்தியங்களை அவர்களுடன் பகிர்ந்துகொள்ள வேண்டும். அவ்வாறு செய்யத் தவறுவது அன்பு காட்டத் தவறுவதாகும். வாழ்க்கையை மாற்றுகிற நித்திய சத்தியங் களை நம் நண்பர்களிடம் பகிர்ந்துகொள்கிற அளவுக்கு அவர்கள்மேல் அக்கறைகாட்ட வேண்டும்.

‘உங்கள் இஷ்டப்படி நீங்கள் வாழலாம். பரவாயில்லை. நான் உங்களை ஏற்றுக்கொள்வேன்’ என்பது இயேசுவின் மனநிலை அல்ல. மாறாக, ‘நீங்கள் என்ன செய்திருந்தாலும், நான் உங்களை மன்னித்து, மாறுவதற்கான வல்லமையைக் கொடுக்கச் சித்தமாக இருக்கிறேன்’ என்பதே அவருடைய மனநிலை. கிறிஸ்துவின் ஆவியோடுகூடிய அன்பின் மனநிலையோடு வேதாகமச் சத்தியத்தை அறிவிப்பது இருதயங் களை ஆதாயப்படுத்தி, வாழ்க்கையை மாற்றுகிறது.

`ஒருவருடைய பாவநிலையோடுகூட அவரை ஏற்றுக்கொள்ளாவிட்டால், உண்மையிலேயே அவரை ஏற்றுக்கொள்வது சாத்தியமா? பாவத்தை அங்கீகரிக்கக் கூடாது, அதேநேரம் அவர் களை ஏற்றுக்கொள்ளவேண்டும். அதற்கு என்ன செய்யலாம்?`