---
title:  அன்பால் சத்தியத்தைச் சொல்லுதல்
date:  25/08/2020
---

நட்பு பாராட்டுவதுமட்டும் கிறிஸ்துவுக்கு மக்களை ஆதாயம்செய் யாது. நமக்கு நண்பர்கள் பலர் இருக்கலாம். நாம் அவர்களோடு கூடி மகிழலாம்; அவர்கள் நம்மோடு கூடி மகிழலாம். ஆனால், ‘இயேசு நமக்கு எப்படிப்பட்டவர்? அவர் எவ்வாறு நம் வாழ்க்கையை மாற்றி னார்?’ என்பதை அவர்களிடம் பகிர்ந்து கொள்ளாவிட்டால், நித்தியத்திற் கேதுவான மாற்றத்தை உண்டாக்கமுடியாது. வேடிக்கையாக நேரம் செலவிடலாம்; ஆனால் அதுமட்டும் போதாது. நட்புமட்டுமே மக்களை கிறிஸ்துவுக்காக ஆதாயப்படுத்த முடியாது. ஆனால், நட்பற்ற மனநிலை கள் கிறிஸ்துவைவிட்டு மக்களை ஓடச்செய்யும்.

‘அன்புடன் சத்தியத்தை’ சொல்லுமாறு பவுல் அறிவுறுத்துகிறார். எபே 4:15. நாம் முடிந்தவரை மக்களுடன் உடன்படும்போது, அவர்களை நாம் ஏற்றுக்கொண்டதைக் காட்டும்போது, தகுந்த காரணத்திற்காக அவர்களைப் பாராட்டும்போது நட்பின் பிணைப்புகள் கட்டப்படுகின்றன. மக்களில் கெட்டதைப் பார்க்காமல் நல்லதைப் பார்க்கிற பழக்கத்தை வளர்ப்பது மிகவும் முக்கியமானது.

`கேள்வி: பவுல் என்னென்ன காரணங்களுக்காக தெசலோனிக்கேயரைப் பாராட்டுகிறார்? 2தெச 1:1-4.`

தங்களைப்பற்றி மேன்மையாக நினப்பதற்காக, சிலர் மற்றவர்களிடம் உள்ள தவறுகளைத் தேடிக் கண்டுபிடிப்பதில் சந்தோஷமடைகிறார்கள். ஆனால், பவுல் அப்படி இல்லை. தாம் ஊழியம் செய்த திருச்சபையின ரில் நல்லதையே பார்த்தார். அவர்களின் தவறுகளைக் கண்டித்தார்; பாவத்தைக் கண்டுகொள்ளாமல் விடவில்லை. ஆனால், தான் நிறுவின திருச்சபைகளைக் கட்டுவதே அவருடைய நோக்கமாக இருந்தது. அதற்கு அவர்களுடைய சரியான செய்கைகளைப் பாராட்டுவதே வழி யாக இருந்தது.

உறுதியான உறவுகள்குறித்து எலன் ஒய்ட் சொல்லும் கருத்து முக் கியமானது. ‘நாம் நம்மை தேவனுக்கு முன்பாகத் தாழ்த்தி, இரக்கமும் மனிதாபிமானமும் கனிவான உள்ளமும் முழுப்பரிவும் உடையவர்களாக இருந்தால், இப்போது ஒருவர் மனமாறியிருக்கிற இடத்தில் நூறு பேர் மனமாறியிருப்பார்கள்.’ 1

1 EGW, Testimonies for the Church, vol. 9, p. 189.

`இந்த மேற்கோள்பற்றிச் சற்றுச் சிந்தியுங்கள். இரக்கமும், மனிதாபிமானமும், கனிவான மனநிலையும், பரிவும் ஒவ்வொரு அங்கத்தினரின் இருதயத்திலுமிருந்து பொங்கினால், உங்கள் திருச்சபை எப்படிப்பட்டதாக இருக்கும்? அப்படிப்பட்ட திருச்சபை எவ்வாறு காட்சி யளிக்கும்? இந்த விஷயத்தில் நீங்கள் மேம்படுவதற்கு என்ன செய்யலாம்?`