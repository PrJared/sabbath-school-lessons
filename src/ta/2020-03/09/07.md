---
title:  மேலும் படிக்க
date:  28/08/2020
---

“மேய்ப்பனின் கனிவு, பெற்றோரின் பாசம், மனதுருக்கமுள்ள இரட்சகரின் ஈடுஇணையற்ற கிருபை ஆகியவற்றை கிறிஸ்துவில் காணலாம். நம்மை ஈர்க்கிற வார்த்தைகளால் தம் ஆசீர்வாதங்களை அவர் சொல்லியிருக்கிறார். அந்த ஆசீர் வாதங்களைச் சொல்வதுடன் அவர் திருப்தியடைவதில்லை; அவற்றை நாம் நமக்குச் சொந்தமாக்க ஆசைப்படுகிற அளவுக்கு கவர்ச்சியானவிதத்தில் அவற்றைச் சொல் லுகிறார். எனவே அவருடைய ஊழியர்கள், விவரிக்க வார்த்தையில்லாத அந்த ஈவுடைய மகிமையின் ஐசுவரியங்களைஅறிவிக்கவேண்டும். வெறுமனே உபதேசங்களைமட்டுமே மீண்டும்மீண்டும் போதிப்பது எதையும் சாதிக்கமுடியாதபோது, கிறிஸ்துவின் அற்புத அன்பு உள்ளங்களை உருக்கி, மிருதுவாக்கும். ‘என் ஜனத்தை ஆற்றுங்கள், தேற்றுங் கள் என்று உங்கள் தேவன் சொல்லுகிறார்.’ ‘சீயோன் என்னும் சுவிசேஷகியே, நீ உயர்ந்த பர்வதத்தில் ஏறு; எருசலேம் என்னும் சுவிசேஷகியே, நீ உரத்தசத்தமிட்டுக் கூப்பிடு, பயப்படாமல் சத்தமிட்டு, யூதா பட்டணங்களை நோக்கி: இதோ, உங்கள் தேவனென்று கூறு. மேய்ப்பனைப்போலத் தமது மந்தையை மேய்ப்பார்; ஆட்டுக்குட்டி களைத் தமது புயத்தினால் சேர்த்து, தமது மடியிலே சுமந்து கறவலாடுகளை மெதுவாய் நடத்துவார்.’ ஏசாயா 40:1, 9-11.” 1

**கலந்துரையாடக் கேள்விகள்**

`1	சிலர் மற்றவர்களுடைய தவறுகளைச் சுட்டிக்காட்டியே தங்களை இதமாக்கிக் கொள்வது வருத்தமானது. அதே மனநிலைக்குள் நாமும் விழுந்துவிடாமல் இருப்பதற்கு என்ன செய்யலாம்?`

`2	இதைப்பற்றிச் சிந்தியுங்கள்: இறுதிச்சடங்கில் கலந்துவிட்டு திரும்புகிற ஒரு நண்பர் இப்படிச் சொல்கிறார்: ‘என் அத்தை பரலோகத்திற்குச் சென்றதில் எனக்கு மகிழ்ச்சி, இப்போது அவர் என்னைப் பார்த்துக் கொண்டிருக்கிறார்.’ இந்த வாரப்பாடத்தில் நாம் படித்த நியதிகளை வைத்து அவருக்கு எவ்வாறு பதில் சொல்லுவீர்கள்? அதாவது மரித்தோர் நிலைகுறித்த சத்தியம் முக்கியமானது தான்; ஆனாலும் அந்தச் சமயத்தில் மரித்தோரின் நிலைகுறித்து அவருக்கு வேத ஆராய்ச்சி நடத்துவது ஏன் பொருத்தமாக இருக்காது?`

`3	மற்றவர்களுக்கு நாம் சாட்சி பகரவேண்டியதை மனதில் வைத்து, பின்வரும் மேற்கோளை வாசியுங்கள்: ‘மற்றவர்களிடமுள்ள தீமையைப் பார்க்கிற பழக்கம், அவ்வாறு பார்க்கிறவர்களில் தீமையை உருவாக்குகிறது. மற்றவர்களுடைய தவறுகளையே யோசிப்பதால், நாமும் அதே சாயலில் மாறுகிறோம். ஆனால், இயேசுவை நோக்கிப்பார்த்து, அவருடைய அன்பையும் குணப்பூரணத்தையும் பற்றிப் பேசும்போது, அவருடைய சாயலாக நாம் மாறுகிறோம். அவர் நமக்கு முன் வைத்திருக்கிற மேலான விழுமியங்களைத் தியானிக்கும்போது, தூய்மை யும் பரிசுத்தமுமான ஒரு சூழலுக்கு, தேவனுடைய பிரசன்னத்திற்கு உயர்த்தப் படுகிறோம். நாம் அச்சூழலில் வாசம்செய்யும்போது, நம்மிடமிருந்து புறப்படுகிற வெளிச்சம், நம்மோடு தொடர்புடைய அனைவரையும் பிரகாசிக்கச் செய்கிறது.’ 2`

1 EGW, The Desire of Ages, pp. 826, 827.	2 EGW, Gospel Workers, p. 479.