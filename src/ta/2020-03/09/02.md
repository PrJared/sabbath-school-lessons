---
title:  சுவிசேஷத்திற்குச் செவிகொடுக்கிற தன்மை
date:  23/08/2020
---

`கேள்வி: எதிர்பாராத இடங்களாக இருந்தாலும், எல்லாவித மக்களும் சுவிசேஷத்தை ஏற்றுக் கொள்ள ஆயத்தமாகவே இருக்கிறார்கள் என்பதை சமாரியப் பெண்ணுடன் இயேசு இடைபட்டவிதம் எவ்வாறு காட்டுகிறது? யோவான் 4:27-30, 39-42.`

சமாரியாவில் யாரும் சுவிசேஷத்தை ஏற்றுக்கொள்வார்கள் என்று சீடர்கள் எதிர்பார்க்கவே இல்லை. உபதேசம், தொழுகை விஷயத்தில் சமாரியர்களுடன் யூதர்களுக்கு எப்போதும் கருத்துமோதல் இருந்தது. அது பல ஆண்டு பழைய பகை. எருசலேம் தேவாலயத்தைக் கட்டுவதில் தங்களுக்கும் பங்கிருக்கவேண்டும் என்று சமாரியர்கள் விரும்பினார்கள். ஆனால், அஞ்ஞானிகளுடன் கலப்புத் திருமணம் செய்திருந்ததாலும், விசுவாசத்திற்கு முரணான கொள்கைகளாலும் அது மறுக்கப்பட்டது. அதனால், சமாரியர்கள் தங்களுக்கென கெரிசீம் மலையில் ஆலயம் கட்டினார்கள். சீடர்களாக இருந்திருந்தால், சமாரியா கடினமான இடம் என்று சுவிசேஷத்தை அறிவிக்காமல் சென்றிருப்பார்கள்.

அங்கு செவிகொடுக்கக்கூடிய உள்ளங்கள் இருந்ததை சீடர்கள் காணமுடியாவில்லை; இயேசு கண்டார். கிணற்றண்டையில் சந்தித்த அந்தப் பெண்ணுடைய அனுபவத்தை யோவான் இவ்வாறு தொடங்கு கிறார்: ‘யூதேயாவைவிட்டு மறுபடியும் கலிலேயாவுக்குப் போனார். அவர் சமாரியா நாட்டின் வழியாய்ப் போகவேண்டியதாயிருந்தது.’ யோவான் 4:3,4.  இயேசு சமாரியாவழியாகப் போக ‘வேண்டியிருந்தது.’ ஏனென்றால், எதிர்பாராத அந்த இடத்தில் செவிகொடுக்கக்கூடிய உள்ளங்கள் இருந்ததைக் கண்டார். நம் கண்கள் ஆவியானவரின் தெய்வீக அபிஷேகத்தைப் பெற்றிருந்தால், மற்றவர்கள் பிரச்சனை களைமட்டுமே பார்க்கிற இடத்தில், நாம் வாய்ப்புகளைப் பார்ப்போம். மற்றவர்கள் வறண்ட நிலங்களைமட்டுமே பார்க்கிற இடத்தில், தேவ ராஜ்யத்திற் கென ஆத்துமாக்களின் பரிபூரண அறுவடை இருப்பதைப் பார்ப்போம்.

`கேள்வி: சமாரியாவில் இயேசுவின் ஊழியத்தின் இறுதி விளைவு என்ன? அப் 8:4 5,14.`

சீடர்களாக இருந்திருந்தால், சத்தியத்தைக் கேள்விப்படுவதற்கான வாய்ப்பை சமாரியருக்கு வழங்காமலேயே கடந்துசென்றிருப்பார்கள். அவர்கள் காணாததை இயேசு கண்டார். அந்தப் பெண்ணின் உள்ளத் தில் செவிகொடுக்கும் தன்மையை ஆவியானவர் உருவாக்கியிருப்பதை உணர்ந்தார். ஆச்சரியமான அவளுடைய மனமாற்றம், அந்த நகரத் திலிருந்த பலரில் தாக்கத்தை உண்டாக்கியது. நம் சாட்சிபகர்தலின் உட னடி விளைவுகளை நாம் காணமுடியாமல் இருக்கலாம், ஆனால் செவி கொடுக்கும் உள்ளங்களில் விதைவிதைக்கும்போது, அவர்கள் ஒருநா ளில் தேவமகிமைக்கென அறுவடையைக் கொண்டுவருவார்கள்.

`நம் வார்த்தைகளும் செயல்களும் மற்றவர்களில் நன்மைக்கேதுவான தாக்கத்தை உண்டாக்கு கிறதா இல்லையா என்பதை உறுதியாகக் காணமுடியாமல் இருக்கலாம். அதனால் மற்றவர்கள் முன்னிலையில் நாம் என்ன சொல்கிறோம், என்ன செய்கிறோம் என்பதில் ஏன் கவனமாக இருக்கவேண்டும்?`