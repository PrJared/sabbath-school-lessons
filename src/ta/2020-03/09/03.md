---
title:  அணுகுமுறையைச் சரிப்படுத்தல்
date:  24/08/2020
---

மற்றவர்களில் தாக்கம் உண்டாக்குகிற திறனை நம் மனநிலை பெரிதும் தீர்மானிக்கிறது. கடுமையான, விமர்சன, நட்பற்ற அணுகுமுறை மக்களை உங்களிடமிருந்து துரத்தும். நீங்கள் சாட்சிபகர்ந்தாலும்கூட உங்களுடைய வார்த்தைகள் எவ்வளவுதான் உண்மையாக இருந்தா லும், செவிகொடுக்க வாய்ப்பு குறைவு.

பாசமுள்ள மனநிலையும், மற்றவர்கள்மேல் நம்பிக்கையும் அவர்களை நம்மிடம் இழுத்துவருகிறது. அது ஒரு நட்பின் பிணைப்பை உருவாக்குகிறது. இந்த நியதியை இயேசு அழகாக சொல்கிறார்: ‘இனி நான் உங்களை ஊழியக்காரரென்று சொல்லுகிறதில்லை, ஊழியக்காரன் தன் எஜமான் செய்கிறதை அறியமாட்டான். நான் உங்களைச் சிநேகிதர் என்றேன். ஏனெனில் என் பிதாவினிடத்தில் நான் கேள்விப்பட்ட எல்லாவற்றையும் உங்களுக்கு அறிவித்தேன்.’ யோவான் 15:15. பெல வீனங்கள், தவறுகள் இருந்தாலும் நண்பர்கள் ஒருவரையொருவர் ஏற்றுக்கொள்வார்கள்; தங்களுடைய சந்தோஷங்களையும் துக்கங் களையும் பகிர்ந்துகொள்வார்கள்.

`கேள்வி: வெவ்வேறு சூழ்நிலைகளில் இருந்த இரண்டு பெண்கள்பற்றி மத் 15:21-28; மாற்கு 14:6-9 கூறுகின்றன. ஒருத்தியிடம் கடுமையாகவும், இன்னொருத்தியிடம் மென்மையாகவும் இயேசு நடந்துகொண்டதுபோலத் தெரிகிறது. ஒவ்வொருவரையும் இயேசு தம் இரட்சிப்பின் அருளால் அணுகி, நம்பிக்கையை வளர்த்தார் என்பதற்கு என்ன அறிகுறிகள் காணப்படுகின்றன?`

மத் 15இல் சொல்லப்படும் ஸ்திரீ கானானைச் சேர்ந்தவள். இயேசு வேண்டுமென்றே முதலில் அவளுடைய வேண்டுகோளை மறுக்கிறார். பிறகு அவள் விரும்பியபடி செய்கிறார். அதன்பிறகு, அந்தச் சமயத்தில் யூதேயாவில் வாழ்ந்த எந்த மதத்தலைவரும் ஒரு கானானியப் பெண் ணிடம் சொல்லியிருக்க வாய்ப்பில்லாத வார்த்தைகளைக் கூறுகிறார். ‘ஸ்திரீயே, உன் விசுவாசம் பெரிது’ என்கிறார். மத் 15:28. போதகர் ஒரு வர் சொல்லக்கூடிய மிகப்பெரிய பாராட்டை அவளுக்குக் கொடுக்கிறார். அவளுடைய இருதயம் எவ்வளவாக மகிழ்ந்திருக்கும்? அவளுடைய வாழ்க்கை எவ்வளவாக மாறியிருக்கும்?

இயேசுவின் பாதத்தில் தைலத்தை ஊற்றியவள் யூதப்பெண்மணி. அவளுக்குக் கெட்ட பெயர் இருந்தது, பாவம்செய்து, பெரிய தோல்வியில் இருந்தாள். இப்போது மன்னிக்கப்பட்டு, மாற்றப்பட்டு, மீண்டும் புதி தாகப் பிறந்திருந்தாள். மற்றவர்கள் அவளை விமர்சித்தபோது, இயேசு அவளைப் பாராட்டுகிறார், அவளுடைய செயல்களை அங்கீகரிக்கிறார். ‘இந்தச் சுவிசேஷம் உலகத்தில் எங்கெங்கே பிரசங்கிக்கப்படுமோ அங்கங்கே இவளை நினைப்பதற்காக இவள் செய்ததும் சொல்லப்படும்’ என்கிறார்

`மேலுள்ள இரண்டு சம்பவங்களை வைத்துப் பார்க்கும்போது, நிச்சயமான வெற்றிதருகிற மனநிலையின் முக்கியத் தன்மைகள் யாவை? சாட்சிபகர்தலுக்குமட்டும் அல்ல, பொது வாகவே வாழ்க்கைக்கு எப்படிப்பட்ட மனநிலை மாற்றங்கள் தேவை?`