---
title:  'பவுல்: தேவன் தெரிந்துகொண்ட பாத்திரம்'
date:  22/09/2020
---

கிறிஸ்துவை பவுல் ஏற்றுக்கொண்டபோது, அவன் வாழ்க்கை முற்றி லும் மாறிப்போனது. அவனது சௌகரிய வட்டத்திலிருந்து அவனை நகர்த்தி, அவன் கற்பனை செய்திராத அனுபவங்களுக்குள் அவனை நடத்தினார். ஆவியானவரின் நடத்துதலால், மத்திய தரைக்கடல் பகுதி முழுவதிலும் அநேகருக்கு வசனத்தை அறிவித்தான். கிறிஸ்தவமார்க்கத் தின் வரலாற்றையும் உலகத்தையும் அவனுடைய சாட்சி மாற்றியது.

`கேள்வி: பவுலின் வாழ்க்கையில் இயேசுவுக்கு ஒரு தெய்வீகத் திட்டம் இருந்ததை அப் 9:3-6, 10-20 வசனங்கள் எவ்வாறு வெளிப்படுத்துகின்றன?`

எதிர்பாராத நபர்களை தமக்குச் சாட்சிகளாக இயேசு தெரிந்து கொண்டார். பிசாசுபிடித்த மனிதர்கள், சமாரியப்பெண், விபசாரத்தில் பிடிபட்டவள், வரிவசூலிப்பவர், கலிலேய மீனவர்கள், கிறிஸ்தவர் களை உபத்திரவப்படுத்திய ஒருவன் போன்றோர் நல்ல உதாரணங்கள். இவர்கள் அனைவரும் கிருபையால் மாற்றப்பட்டார்கள்; தங்களுக்கு கிறிஸ்து செய்ததைச் சாட்சியாக அறிவிக்கும்படி இதயத்தில் மகிழ்ச்சி நிறைந்தவர்களாக அனுப்பப்பட்டார்கள். கிறிஸ்து அவர்களுக்குச் செய் தது பெரியதாக இருந்ததால், அதை அவர்கள் பகிர்ந்துகொள்ள வேண்டியிருந் தது. அவர்களால் அமைதியாக இருக்கமுடியவில்லை.

`கேள்வி: ஆத்தும ஆதாய ஊழியத்தில் கிறிஸ்துவுக்காக தன் முழு வாழ்க்கையையும் அர்ப்பணித்த நிலையிலிருந்து பவுல் ஒருபோதும் தடுமாறவில்லை என்பதை அப் 28:28-31; 2தீமோ 4:5-8 எவ்வாறு காட்டுகின்றன?`

பவுல் தன் வாழ்நாளின் இறுதியில், ரோமில் வீட்டுக்காவலில் இருந்த போது, ‘தேவனுடைய இரட்சிப்பு புறஜாதியாருக்கு அனுப்பப்பட் டிருக்கிறது; அவர்கள் அதற்குச் செவிகொடுப்பார்கள்’ என்று உறுதியாகச் சொன்னான். அப் 28:28. தன்னைச் சந்திக்கவந்த அனைவரையும் அவன் ஏற்றுக்கொண்டு, வசனத்தை அவர்களுக்கு உபதேசித்தான். அப் 28:30,31. தன் வாழ்நாளின் இறுதியில், தீமோத்தேயுவிடம் நற்செய்தி ஊழியம் செய்யும்படி வலியுறுத்தினான். பவுல் தன்னைப்பற்றி, ‘நல்ல போராட்டத்தைப் போராடினேன், ஓட்டத்தை முடித்தேன், விசுவாசத் தைக் காத்துக்கொண்டேன்’ என்று சொல்ல முடிந்தது. 2தீமோ 4:7.

பவுலைப்போல நாம் வியத்தகு அழைப்பைப் பெறாமல் இருக்க லாம்; ஆனால் உலகத்தை மாற்றுவதற்கான தம் ஊழியத்தில் நாமும் பங்கேற்குமாறு நம் ஒவ்வொருவரையும் அவர் அழைக்கிறார். பவுல் தன் வாழ்நாளில் எவ்வளவோ கஷ்டங்களை அனுபவித்தாலும், தான் பெற்ற அழைப்புக்கு உண்மையுள்ளவனாக இருந்தான். 2கொரி 11:25-30. இயேசுவைப் பின்பற்றினவர்களை உபத்திரவப்படுத்தி வந்தவன் பிறகு கிறிஸ்தவ விசுவாசத்திற்கு ஆதரவான ஊழியனாக மாறின சம்பவமா னது, கிறிஸ்துக்கு தன் வாழ்க்கையை அர்ப்பணிக்கிற ஒருவர்மூலம் தேவன் என்ன செய்யமுடியும் என்பதற்கு பலத்த சாட்சியாக இருக்கிறது.

`தேவன் உங்களை எதற்காக அழைத்திருக்கிறார்? அதை நீங்கள் செய்கிறீர்களா?`