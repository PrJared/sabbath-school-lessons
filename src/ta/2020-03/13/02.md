---
title:  இயேசுவின் தற்தியாக அன்பு
date:  20/09/2020
---

கிறிஸ்துவின் சிந்தை நம்மில் வாசஞ்செய்ய அனுமதிக்கும்படி பவுல் ஊக்கப்படுத்துகிறார். கிறிஸ்துவின் சிந்தை என்ன? அவர் சிந் தனைப் போக்கைக் கட்டுப்படுத்தியது எது?

`கேள்வி: கிறிஸ்துவின் சிந்தைபற்றியும், அவருடைய வாழ்க்கை முழுவதையும் அது எவ்வாறு கட்டுப்படுத்தினது என்பதுபற்றியும் பிலி 2:5-11 வெளிப்படுத்துவது என்ன?`

எல்லாக் காலங்களிலும் தேவனுக்குச் சமமானவராகவே இயேசு இருந்தார். ‘அவர் தேவனுடைய ரூபமாயிருந்தும், தேவனுக்குச் சமமா யிருப்பதைக் கொள்ளையாடின பொருளாக எண்ணவில்லை.’ பிலி 2:6. ‘ரூபம்’ என்பதற்கான கிரேக்க வார்த்தை மார்ஃபே. அது சமமதிப்புள்ள இரண்டின் இணைப்பைச் சுட்டிக்காட்டுகிற வார்த்தை. ‘கிறிஸ்துவை பிதாவுக்கு சமமாகவும், அவரை எல்லா வல்லமைக்கும் மேலாகவும் வைத்து இந்த வார்த்தை பேசுகிறது. கிறிஸ்துதாமே தம்மைத் தாழ்த்தின தின் முழுஆழத்தையும் தெளிவாக எடுத்துரைப்பதற்கு பவுல் இதை வலி யுறுத்துகிறார்.’ 1 அவருடைய நித்தியமானவர். ‘அசலான, கடனாகப் பெறாத, பிறிதொன்றிலிருந்து வராத ஜீவனே கிறிஸ்துவில் இருந்தது.’ 2

நித்தியம் முழுவதிலும் தேவனுக்கு சமமானவராக இருந்த இயேசு ‘தம்மைத்தாமே வெறுமையாக்கினார்.’ பிலி 2:7. அவ்வாறே கிரேக்க மொழியிலும் உள்ளது. மனித ரூபமெடுக்கவும், தாழ்மையுடன் மனிதர் களுக்குப் பணிவிடைசெய்கிறவராகவும் வருவதற்காகதேவனுக்கு சமமான தம் உரிமைகளையும் சிலாக்கியங்களையும் அவர் தாமாகவே ‘வெறுமையாக்கினார்.’ ஓர் ஊழியனாக, பரலோகத்தின் அன்பின் பிர மாணத்தை பிரபஞ்சம் முழுவதற்கும் வெளிப்படுத்தினார்; இறுதியில், அந்த அன்பை சிலுவையில் நிரூபித்துக் காண்பித்தார்.

சுயதியாக அன்புதான் இயேசுவினுடைய சிந்தையின் சாராம்சம். எனவே இயேசுவைப் பின்பற்றுவது என்றால், அவர் அன்புகூர்ந்தது போல அன்புகூருவதும், அவர் சேவைசெய்ததுபோல சேவைசெய் வதும் ஆகும். பரிசுத்த ஆவியானவர்மூலம் நம்மை நம் சுயநல ஆசைகளிலிருந்து வெறுமையாக்க இயேசுவை அனுமதித்தால், நாம் கொஞ் சம் விலைகொடுக்க வேண்டியதிருக்கலாம். இயேசு தம்மையே விலை யாகக் கொடுத்தாரே! இயேசுவைப்பற்றி வேதாகமம், ‘தேவன் எல்லா வற்றிற்கும் மேலாக அவரை உயர்த்தி, எல்லா நாமத்திற்கும் மேலான நாமத்தை அவருக்குத் தந்தருளினார்’ என்று சொல்கிறது. பிலி 2:9.

பரலோகப் பயணத்தில் தியாகங்கள் செய்யவேண்டியது வரலாம். ஆனால் ஊழியத்தால் கிடைக்கும் மகிழ்ச்சிகள் அவற்றைவிட அதிக மாக இருக்கும். கிறிஸ்துவுடன் நித்திய மகிழ்ச் சியுடன் வாழப்போவதை ஒப்பிடும்போது இங்குச் செய்யும் எந்தத் தியாகமும் ஒன்றுமே இல்லை.

`கிறிஸ்துவுக்காக சுயத்திற்கு மரிக்கவேண்டியதிருந்த சமீபத்திய அனுபவம் என்ன? கிறிஸ் தவ நடத்தைபற்றி என்ன கற்றுக்கொண்டீர்கள்?`