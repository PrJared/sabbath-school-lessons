---
title:  அன்பின் அர்ப்பணிப்பு
date:  24/09/2020
---

பேதுருவுக்கும் இயேசுவுக்கும் இடையே நடந்த உரையாடலுக்குப் பிறகு இருவரும் கைகோர்த்துச் செல்வதைக் காணமுடிகிறது. அப்போது ‘என் ஆடுகளை மேய்ப்பாயாக’ என்கிற அழைப்பை ஏற்றுக்கொள்வதின் விலைபற்றிச் சொல்கிறார்.

`கேள்வி: சீடத்துவத்தின் விலைபற்றி யோவான் 21:18,19இல் இயேசு என்ன சொல்கிறார்? அந்தக் காலக்கட்டத்தில் பேதுருவுக்கு திகைப்பான ஒன்றை இயேசு ஏன் சொன்னார்?`

பேதுரு இரத்தச்சாட்சியாக மரிக்கப்போவதுபற்றி இயேசு இங்குச் சொல்கிறார். அவனைச் சிலுவையில் அறையப்போகிறார்கள் என்கிறார். இவ்வாறு சொன்னதன்மூலம், பேதுரு தன் முடிவைத் தேர்ந்தெடுக்க ஒரு வாய்ப்பு வழங்குகிறார். சரியான தீர்மானம்செய்தால், பெந்தெகொஸ்தே நாளில் ஆயிரக் கணக்கானோர் இயேசுவிடம் வருவதைக் காணவிருந் தான். இயேசுவின் நாமத்தில் அற்புதங்களைச் செய்து, ஆயிரக்கணக்கா னோருக்குமுன்பாக அவரை மகிமைப்படுத்தவிருந்தான்.

ஆனால் அந்தச் சிலாக்கியத்தைப் பெற ஒரு விலை இருந்தது. இறுதியாக ஒரு தியாகத்தைச் செய்ய வேண்டியிருந்தது. அதை முன்னரே அறிந்திருந்து, அந்த அர்ப்பணிப்பைச் செய்யவேண்டியிருந்தது. ஊழியப் பணியில் இயேசுவோடு பங்கேற்பதற்காகச் செய்கிற எந்தத் தியாகமும் பெரிய தியாகமல்ல என்பதை பேதுரு இப்போது அறிந்திருந்தான்.

`கேள்வி: அன்பு என்பது வெற்றுக் கருத்து அல்ல என்பது யோவானுக்குத் தெரியும். 1யோவான் 3:16-18. அன்பின் முழுத்தியாகத்தை யோவான் எவ்வாறு விவரிக்கிறான்?`

இப்போது நாம் செய்கிற எதுவும் நாம் நித்திய வாழ்க்கைக்குச் சென்ற பிறகு ஒரு தியாகமாகவே நமக்குத் தெரியாது. இப்போது நேரம், முயற்சி, நம் வாழ்வு ஆகியவற்றில் நாம் செய்த தியாகத்தைவிட அப்போது அதிக மான அளவு நன்மை கிடைப்பதைக் காண்போம். அன்பைச் செயலாகவும், நோக்கங்களை அர்ப்பணிப்பாகவும் மாற்றுவதில்தான் எவ்வளவு மகிழ்ச்சி இருக்கிறது! தெய்வீக அன்புக்கு இணங்கி, நமக்கென எதுவும் வைக்கா மல், கிறிஸ்துவின் தூதுவர்களாக மற்றவர்களுக்குச் சாட்சிபகரும்போது, நம் வாழ்வின் நோக்கத்தை நிறைவேற்றுவோம். ‘நீங்கள் இவைகளை அறிந்திருக்கிறபடியினால், இவைகளைச் செய்வீர்களானால், பாக்கிய வான்களாயிருப்பீர்கள்’ என்று இயேசு சொல்கிறார். யோவான் 13:17. உலகத்தில் நாம் வாழ்கிறவிதத்திலும், சத்தியத்தைப் பகிர்கிற விதத்திலும் தேவனை மகிமைப்படுத்தி, நம் வாழ்வின் நோக்கத்தை நிறைவேற்றும் போது, வாழ்வின் மிகப்பெரிய சந்தோஷத்தையும் நீடித்த மகிழ்ச்சியையும் பெற்றுக்கொள்வோம்.

`நமக்குத் தெரிந்ததெல்லாம் இவ்வுலகின் சொற்ப ஆயுள்தான். எனவே, நித்தியம்பற்றி யோசித்துப் பார்ப்பதில் சிரமம் இருக்கிறது. ஆனாலும் இயன்ற அளவு அந்த நித்திய நல்வாழ்க்கைபற்றிக் கற்பனைசெய்ய முயலுங்கள்; இயேசுவில் நமக்குள்ள நித்திய வாழ்வு வேண்டாமென்று சொல்லும் அளவுக்கு, பூமியில் எதுவும் முக்கியமானது அல்ல என்பதை உணரமுடிகிறதா?`