---
title:  மேலும் படிக்க
date:  25/09/2020
---

“திருச்சபை அங்கத்தினர் ஒவ்வொருவரும் தேவ பணியில் ஏதாவது பங்காற்றும் படியான வாய்ப்பை சபையின் கண்காணிகள் ஏற்பாடு செய்யவேண்டும். கடந்தகாலங் களில் பெரும்பாலும் இவ்வாறு செய்யவில்லை. ஒவ்வொருவருடைய தாலந்துகளையும் சேவையில் ஈடுபடுத்தும்படியான திட்டங்களைக் கவனமான வகுத்து, முற்றிலும் செயல்படுத்தவில்லை. இதனால் எவ்வளவு இழப்பு என்பதை ஒரு சிலரே அறிவார்கள்.

“சபையில் தலைவர்களாக இருக்கிறவர்கள், ஞானமுள்ள தளபதிகளாக முன்னேறிச் செல்வதற்கான திட்டங்களை வகுக்கவேண்டும். திட்டமிடுதலின்போது, சபைவிசுவாசிகள் தங்கள் உறவினர்களுக்கும் நண்பர்களுக்கும் என்ன ஊழியம் செய்யலாம் என்பதை விசேஷமாக ஆராயவேண்டும். நம் திருச்சபை அங்கத்தினர் கள் எல்லோரும் ஊழியர்களோடும் சபைத் தலைவர்களோடும் கைகோர்த்து வேலை செய்தால்தான் இவ்வுலகத்தில் தேவ பணி செய்து முடிக்கப்படும்.

“பாவிகளின் இரட்சிப்புக்கு ஊக்கமான, தனிப்பட்ட பிரயாசம் அவசியம். அவர் கள் நம்மிடம் வரக் காத்திராமல் நாம் அவர்களிடம் சென்று ஜீவவார்த்தையை அறிவிக்க வேண்டும். எல்லோரையும் கருத்தோடு செயல்படத் தூண்டக்கூடிய வார்த்தைகளைப் பேசமுடிந்தால் நன்றாயிருக்குமே! இனியும் காலமில்லை. நித்திய உலகின் எல்லைக் கோடு அருகே வந்துவிட்டோம். இனியும் நேரத்தை வீணாக்கமுடியாது. ஒவ்வொரு கணமும் பொன்னானது. வெறுமனே சுயத்தைச் சேவிப்பதில் வீணடிக்கமுடியாத அளவுக்கு விலையெறப்பெற்றது. யார் தேவனை ஊக்கமாகத் தேடி, அவருடைய உண்மை ஊழியர்களாக இருப்பதற்கு பெலமும் கிருபையும் பெற்றுக்கொள்வார்?

“ஒவ்வொரு திருச்சபையிலும் தாலந்துகள் உள்ளன. சரியான வகை ஊழியத் தின்மூலம், இப்பணிக்கு மிகப்பெரிய ஊன்றுகோலாக இருக்கும்படி அவற்றை வளர்க் கலாம். நம் திருச்சபைகளைக் கட்டி எழுப்புவதற்கு இப்போது தேவைப்படுவதெல்லாம், திருச்சபையில் தாலந்துகளைப் பகுத்தறிந்து, அவற்றை வளர்ப்பதற்கு ஞானமுள்ள ஊழியர்கள் எடுக்கிற அருமையான முயற்சிகள்தாம். எஜமானின் பயனுக்காக அவற் றைப் பயன்படுத்த பயிற்சிதரவேண்டும்.” 1

**கலந்துரையாடக் கேள்விகள்**

`1	மேலே எலன் ஓய்ட் சொல்வதில் முக்கியக் கருத்து எது? உங்கள் தனிப்பட்ட சாட்சியிலும், திருச்சபை ஊழியத்திலும் அது என்ன தாக்கத்தை உண்டாக்கும்?`

`2	மெய்யான அன்பின் வெளிப்படு எப்படி இருக்கும்? மெய்யன்புடன் கொஞ்ச மும் சம்பந்தமிராத சில போலி வகை அன்புகள் யாவை?`

`3	தங்கள் வாழ்க்கை உட்பட ஆண்டவருக்காக மக்கள் செய்யக்கூடிய தியாகங்கள் பற்றி வகுப்பில் பேசுங்கள். இந்தச் சம்பவங்களிலிருந்து என்ன கற்றுக்கொள்ளலாம்?`

`4	கிறிஸ்துவுக்காக நீங்கள் என்ன தியாகம்செய்திருக்கிறீர்கள்? ஏன் அதைச் செய் தீர்கள்? தியாகத்தால் பயன் இருந்ததா? தியாகத்தையும் அதற்கான காரணத்தையும் கிறிஸ்தவரல்லாத ஒருவருக்கு உங்களால் விளக்கிக் கூறமுடியுமா?`