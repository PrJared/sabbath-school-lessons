---
title:  அன்பின் கோரிக்கைகள்
date:  23/09/2020
---

அன்பு எப்போதும் செயலில் வெளிப்படும். கிறிஸ்துவின்மேல் நாம் வைக்கிற அன்பானது காணாமல்போன மனுக்குலத்திற்கு ஏதா வது செய்யும்படி நம்மைத் தூண்டுகிறது. ‘கிறிஸ்துவினுடைய அன்பு எங்களை நெருக்கி ஏவுகிறது’ என்கிறார் பவுல். 2கொரி 5:14. மோசமா னவற்றை விட்டுவிட்டால் இரட்சிக்கப்படலாம் என்பது கிறிஸ்தவமார்க் கத்தின் முதன்மைக் கருத்து அல்ல. பரலோகத்தில் இயேசு ‘மோசமான காரியங்களை’ விட்டுவிட்டார்; அதனால்தான் அவருக்கு நன்மை விளைந் தது என்று சொல்லமுடியுமா? மற்றவர்கள் இரட்சிக்கப்படும்படி, அவர் நன்மைகளைத்தான் துறந்தார். இயேசுவின் நோக்கத்திற்காக நாம் நம் நேரம், தாலந்து, பொக்கிஷங்கள் போன்றவற்றைக் கொடுக்கும்படி அவர் கேட்கவில்லை; நம் வாழ்க்கையைத் தரும்படி அழைக்கிறார். கலிலேயக் கடற்கரையில் ஒரு காலைப்பொழுதில், தெய்வீக அன்பின் கோரிக்கைகளை பேதுருவிடம் தெளிவாகக் காட்டினார் இயேசு.

`கேள்வி: பேதுருவிடம் இயேசு மூன்றுமுறை என்ன கேட்டார்? பேதுருவின் பதில் என்ன? யோவான் 21:15-19. இவ்வாறு பேதுருவிடம் இயேசு ஏன் மூன்றுமுறை கேட்டார்?`

ஆண்டவரை பேதுரு மூன்றுமுறை மறுதலித்தான்; தம்மேல் அவன் அன்பாயிருப்பதை அவன் வாயாலேயே மூன்றுமுறை சொல்ல வைக்கிறார். பேதுரு தெய்வீக அன்பால் மன்னிக்கப்பட்டதையும், தம் நோக்கத்திற்காக அவனுக்கு வேலைவைத்திருப்பதையும் சீடர்கள் முன்பாகக் காண்பித்து, பேதுருவின் நம்பிக்கையை வளர்க்கிறார்.

`கேள்வி: பேதுரு தாம் அன்பாயிருப்பதாகச் சொன்னபோது, இயேசு அவனிடம் என்ன செய்யச் சொன்னார்? யோவான் 21:15-19இல் வாசியுங்கள்.`

மெய்யான அன்பு என்பது வெறும் இதமான உணர்வும் நல்லெண்ணமும் மட்டும் அல்ல. அதில் அர்ப்பணிப்பு இருக்கும். நாம் செயல்பட வேண்டு மென்று அன்பு கட்டாயப்படுத்துகிறது. காணாமல்போன உலகத்தில், தேவையோடு இருக்கிற தேவ பிள்ளைகளைத் தேடிச் செல்ல அது வழி நடத்துகிறது. ‘என் ஆடுகளை மேய்ப்பாயாக’ என்று பேதுருவிடம் இயேசு சொன்னது ஆறுதல் வார்த்தை. இயேசு கைது செய்யப்பட்டபோது அவன் சரியாக நடக்காவிட்டாலும், அவன் செய்ய வேண்டிய ஒரு வேலை இருப்பதாகச் சொல்லி அவனை ஊக்கப்படுத்தினார்.

புரிகிறதா? நீங்கள் முற்றிலும் ஆண்டவருடைய நம்பிக்கைக்கு விரோதமாக நடந்திருக்கலாம். ஒன்றுக்கும் மேற்பட்ட முறை உங்கள் செயல்களால் அவரை மறுதலித்திருக்கலாம். அப்படியிருந்தும் உங் களுக்குக் கிருபை இருக்கிறது. ஆண்டவர் உங்கள்மேல் நம்பிக்கை இழக்க வில்லை என்பதுதான் நற்செய்தி. நீங்கள் விரும்பினால், தம் வேலையில் பங்குதர அவர் ஆயத்தமாக இருக்கிறார்.

`பேதுருவைப் போல நீங்கள் எப்போதாவது ஆண்டவரை ‘மறுதலித்திருக்கிறீர்களா?’ ஆம் என்றால், பேதுருவின் மறுதலிப்புமட்டும் அல்ல, பேதுருவிடம் கிறிஸ்து சொன்ன வார்த்தை களும் உங்களுக்குத் தெரிவிக்கிற செய்தி என்ன?`