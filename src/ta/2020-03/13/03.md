---
title:  அர்ப்பணிப்புக்கு அழைப்பு
date:  21/09/2020
---

நீங்கள்தான் பேதுரு, யோவான் என்று வைத்துக்கொள்வோம். கலிலேயாவில் இரவு விடிந்து, காலைப்பொழுது மலர்கிறது. மீன்பிடிப் பதில் மும்முரமாக இருக்கிறீர்கள். பொழுது புலர்ந்து வருகிற சமயத்தில் அங்கு வருகிறார் நாசரேத்தின் இயேசு. இன்னும் சற்றுநேரத்தில் உங்கள் வாழ்க்கை ஒட்டுமொத்தமாக மாறப்போவது உங்களுக்குத் தெரியாது. இனி நீங்கள் பழைய மனுஷர்கள் அல்ல.

`கேள்வி: பேதுருவும் யோவானும் கிறிஸ்துவைப் பின்பற்றி தங்களை முற்றிலும் அர்ப் பணிக்க காரணம் என்ன? மத் 4:18-20. மீன்பிடிப்பதைவிட மேலான ஒரு நோக்கத் திற்கு இயேசு அவர்களை அழைத்ததை வசனங்கள் எவ்வாறு காட்டுகின்றன?`

ஒரு வருடத்திற்கு மேலாக இயேசுவை அவர்களுக்குத் தெரிந் திருந்தும், அவரைப் பின்பற்றும்படி முற்றிலும் தங்களை அர்ப்பணிக் காமல் இருந்தார்கள் என யோவான் சுவிசேஷத்திலிருந்து அறியமுடி கிறது. ஆனாலும் கிறிஸ்துவில் காணப்பட்ட தெய்வீக நடத்தையும், அவருடைய தோற்றமும் வார்த்தைகளும் செயல்களும் அவர் தங்களை ஒரு தெய்வீக பணிக்கு அழைப்பதை அவர்கள் புரிந்துகொண்டார்கள். அதனால்தான் தங்கள் படகுகளையும் தொழிலையும் பரிச்சயமான சூழல்களையும் விட்டுவிட்டு அவரைப் பின்தொடர்ந்தார்கள். அதே போல, இன்று உங்கள் தொழிலை விட்டுவிடும்படி தேவன் கேட்காமல் இருக்கலாம், ஆனால் அசாதாரணமான ஒரு வேலைக்கு உங்களை அழைக்கிறார். அது தேவ அன்பைப் பகிர்ந்துகொள்வதும், தேவ நாமத்தின் மகிமைக்காக சத்தியம்குறித்துச் சாட்சிபகர்வதும் ஆகும்.

`கேள்வி: ஆயக்காரனாகிய மத்தேயுவின் அழைப்புபற்றிச் சிந்தியுங்கள். மத் 9:9. இந்த வசனத்தில் காணப்படும் குறிப்பிடத்தக்க விஷயம் என்ன?`

ரோமசாம்ராஜ்யத்தின் காலத்தில் மக்களை மிரட்டிப் பணம் பறிக் கிறவர்களாக ஆயக்காரர்கள் இருந்தார்கள். இஸ்ரவேல் முழுவதிலும் அவர்கள் மேல் அதிக வெறுப்பு காணப்பட்டது. ‘எனக்குப் பின்சென்று வா’ என்று மத்தேயுவை கிறிஸ்து அழைப்பதைப் பார்த்தால், மத்தேயு ஏற்கனவே இயேசுவைப்பற்றி கேள்விப்பட்டதால், அவரைப் பின் பற்றவேண்டும் என்கிற எண்ணம் அவருக்கு இருந்திருக்கும் என்பது தெரிகிறது. அழைப்பு வந்ததும், அதை ஏற்றுக்கொள்ள ஆயத்தமாக இருந்தான். தன்னை ஏற்றுக்கொண்டு, அவருடைய சீடர்களில் ஒருவ னாக இருக்க கிறிஸ்து தன்னை அழைத்ததும் பரவசப்பட்டுப் போனான்.

வாழ்க்கையில் மேலான ஒன்றின்மேல் எப்போதுமே நமக்கு ஓர் ஏக்கம் இருக்கிறது. பயனுள்ள ஒரு நோக்கத்திற்காக வாழ விரும்பு கிறோம். தம்மைப் பின்பற்றுமாறு மத்தேயுவை அழைத்ததுபோல, நம்மையும் அழைக்கிறார்.

`இயேசுவைப் பின்பற்றுவதற்காக வாழ்க்கையில் என்ன தியாகங்களைச் செய்யவேண்டியிருக் கிறது என்பதுபற்றிச் சிந்தியுங்கள். இறுதியில், அது எவ்வாறு பயனுள்ளதாக இருக்கப் போகிறது?`