---
title:  ஆவியானவர், வசனம், சாட்சிபகருதல்
date:  29/07/2020
---

புதிய ஏற்பாட்டு திருச்சபையினரின் சாட்சிபகருதலில் வேத வசனம் மையமாக இருந்தது. பெந்தெகொஸ்தே நாளில் பேதுரு பிரசங் கம் செய்தபோது, இயேசுவை மேசியா என்று நிரூபிப்பதற்கு பழைய ஏற்பாட்டிலிருந்துதான் பேசினார். தான் மரிப்பதற்குமுன்பு பழைய ஏற் பாட்டில் இருந்துதான் இஸ்ரவேலருடைய வரலாற்றை ஸ்தேவான் திரும்பக்கூறினார். இயேசுவின்மூலம் இஸ்ரவேல் புத்திரருக்கு தேவன் அனுப்பின வார்த்தையைக் குறிப்பிட்டு, கொர்நேலியுவிடம் உயிர்த் தெழுதலைப் பேதுரு பகிர்ந்துகொண்டார். அப் 10:36. மேசியாவின் வருகைகுறித்த பழைய ஏற்பாட்டின் தீர்க்கதரிசனங்களை பவுல் சுட்டிக் காட்டினார். ஏசாயா 53இல் உள்ள மேசியாபற்றின தீர்க்கதரிசனத்தை கவனமாக எத்தியோப்பிய மந்திரிக்கு பிலிப்பு விளக்கினார். ஒவ்வொரு சம்பவத்திலும், சீடர்கள் தங்களுடைய வார்த்தையை அல்ல, தேவனு டைய வார்த்தையை அறிவித்தார்கள். ஆவியானவரால் ஏவப்பட்ட வார்த்தைதான் அவர்கள் அதிகாரத்தின் அடிப்படையாக இருந்தது.

`கேள்வி: புதிய ஏற்பாட்டுத் திருச்சபையில் ஆவியானவருக்கும், வேத வசனத்திற்கும், சாட்சிபகருதலுக்கும் இருந்த தொடர்புபற்றி பின்வரும் வசனங்கள் சொல்வது என்ன? அப் 4:4, 31; அப் 8:4; அப் 13:48, 49; அப் 17:2; அப் 18:24, 25.`

தம் ஏவுதலினால் வேத வசனத்தைக் கொடுத்த பரிசுத்த ஆவியா னவர்தாமே நம் வாழ்க்கையை மாற்றுவதற்கு அதே வசனத்தின்மூலம் கிரியைசெய்கிறார். வேத வசனத்தில் ஜீவனைக் கொடுக்கும் வல்லமை உள்ளது; ஏனென்றால், அது ஆவியானவர்மூலம் கொடுக்கப்பட்ட கிறிஸ்துவின் ஜீவ வார்த்தைதான்.

`கேள்வி: வாழ்க்கையை மாற்றுவதில் வேத வசனம் எவ்வாறு வல்லமையுள்ளதாக இருக்கிறது? 2பேதுரு 1:21; எபி 4:12.`

‘உலகங்களைச் சிருஷ்டித்த தேவ வார்த்தையில் ஆக்கப்பூர்வ ஆற்றல் இருக்கிறது. இந்த வார்த்தை நமக்கு வல்லமைதருகிறது; இது ஜீவனைப் பிறப்பிக்கிறது. ஒவ்வொரு  கட்டளையும் ஒரு வாக்குறுதி; அதை மனதில் அங்கீகரித்து, ஆத்துமாவுக்குள் ஏற்றுக்கொண்டால், நித்தியமானவருடைய ஜீவனைப் பெற்றுத் தருகிறது. இது சுபாவத்தை மாற்றி, ஆத்துமாவை தேவசாயலில் மறுரூபமாக்குகிறது.’ 1

1 Ellen G. White, Education, p. 126.

`வேதாகமத்தை ஏவி, எழுதவைத்த ஆவியானவரே நாம் அதை வாசிக்கும்போது, நமக்குள் ளும் மாற்றத்தைக் கொண்டுவருகிறார். வேத வசனத்தை நாம் மற்றவர்களுடன் பகிர்ந்து கொள்ளும்போது, அவர் ஏவி எழுதவைத்த வார்த்தையின்மூலம் அவர்கள் வாழ்க்கையை மாற்ற, கிரியைசெய்கிறார். பரிசுத்த ஆவியானவர் நம்முடைய வார்த்தைகளை அல்ல, அவருடைய வார்த்தையை ஆசீர்வதிக்கிறார். மனித யூகங்களில் அல்ல, வேத வசனத்தில் தான் வல்லமை இருக்கிறது.`