---
title:  இயேசுவும் பரிசுத்த ஆவியானவர் குறித்த வாக்குறுதியும்
date:  26/07/2020
---

இயேசு சீடர்களைவிட்டுப் பிரிந்து, பரலோகம் செல்லவிருந்தார். அப்போது பரிசுத்த ஆவியானவர்குறித்த வாக்குறுதியால், அவர்களை இயேசு தேற்றினார். ‘நான் போகிறது உங்களுக்குப் பிரயோஜனமாயிருக் கும்; நான் போகாதிருந்தால், தேற்றரவாளன் உங்களிடத்தில் வரார்; நான் போவேனேயாகில் அவரை உங்களிடத்திற்கு அனுப்புவேன்’ என்றார். யோவான் 16:7. ‘தேற்றரவாளன்’ என்பதற்கான கிரேக்க வார்த்தை பரக்ளிடோஸ். அதற்கு, உதவிசெய்வதற்காக ‘கூட வருகிறவர்’ என்று அர்த்தம். பரிசுத்த ஆவியானவருடைய முக்கியப் பணிகளில் ஒன்று, சகல விசுவாசிகளுடைய சாட்சிகளிலும் அவர்களைப் பெலப்படுத்த வும், வழிநடத்தவும் அவர்கள் கூடவே வருவதாகும். இயேசுவுக்காகச் சாட்சி பகருவதில் நாம்மட்டும் தனியாக இல்லை. உண்மையாக தம்மைத் தேடுகிறவர்களில் கிரியைசெய்ய பரிசுத்த ஆவியானவர் கூடவே இருக் கிறார். நாம் அவர்களைச் சந்திக்கும் முன்னரே பரிசுத்த ஆவியானவர் அவர்களுடைய இருதயங்களை ஆயத்தப்படுதுகிறார்.  நம் வார்த்தை களைக் கட்டுப்படுத்துகிறார்; சத்தியத்தைத் தேடுகிறவர்களுடைய இருதயங்களில் உணர்த்துகிறார்; தம்முடைய தூண்டுதல்களுக்கு இணங்கும்படி அவர்களைப் பெலப்படுத்துகிறார்.

`கேள்வி: சாட்சிபகருதலில் பரிசுத்த ஆவியானவருடைய பங்குபற்றி பின்வரும் வசனங்கள் என்ன சொல்கின்றன? யோவான் 15:26,27; யோவான் 16:8.`

பரிசுத்த ஆவியானவர் இயேசுவைக்குறித்து சாட்சிகூறுகிறார். முடிந்தவரை அநேகரை இயேசுவிடம் வழிநடத்துவதே அவருடைய இறுதி நோக்கம். சாட்சிபகருவதற்கான பொறுப்புகுறித்து சகல விசுவாசிகளையும் அவர் உணர்த்துகிறார். நம்மைச் சுற்றிலும் உள்ளவர்களில் இரட்சிப்புக்கான சாத்தியங்களைக் காணும்படிக்கு நம் கண்களைத் திறக் கிறார். சுவிசேஷச் செய்தியை ஏற்றுக்கொள்ளும் மனதை அவர்களில் உண்டாக்கும்படி, பின்னணியில் இருந்து கிரியைசெய்கிறார்.

அவர் ‘பாவத்தைக்குறித்துக் கண்டித்து உணர்த்துவார்.’ யோவான் 16:8. அவர் ‘நீதியைக்குறித்தும்’ உலகத்திற்கு உணர்த்துகிறார். நம் முடைய அழுக்கான நிலையுடன் ஒப்பிடும்போது இயேசுவின் நீதி எவ் வளவு மகத்துவமானது என்பதைக் காட்டுகிறார். நாம் எவ்வளவு மோச மானவர்கள் என்பதைக் காட்டுவதுமட்டும் அல்ல பரிசுத்த ஆவியா னவருடைய வேலை; இயேசு எவ்வளவு நல்லவர், இரக்கமுள்ளவர், மன துருக்கமுள்ளவர், அன்பானவர் என்பதை நமக்கு வெளிப்படுத்தி, நம்மை அவர் சாயலில் உருவாக்குவதும் ஆகும். சாட்சிபகருதல் என்பது இயேசுவை மகிமைப்படுத்த பரிசுத்த ஆவியானவருடன் ஒத்துழைப்பது ஆகும். நம் வாழ்வை மாற்றிய இயேசுவைப்பற்றிய சாட்சியை ஆவியின் வல்லமையோடும் வழிநடத்துதலோடும் சொல்லுவதாகும்.

`‘ஆத்தும ஊழியத்தில், மனமாற்றுகிற வேலை பரிசுத்த ஆவியானவருடையது, நம்முடையது அல்ல’ என்பதை எப்போதும் நாம் ஏன் நினைவில் வைத்திருக்க வேண்டும்?`