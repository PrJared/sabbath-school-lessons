---
title:  வல்லமை பெற்ற திருச்சபை
date:  27/07/2020
---

அப்போஸ்தலர்களின் நடபடிகள் ‘பரிசுத்த ஆவியானவரின் நடபடி கள்’ என்று அழைக்கப்படுவதில் ஆச்சரியமில்லை. சாட்சிபகர்வதும், சுவிசேஷம் அறிவிப்பதும், சபை வளர்ச்சியும் ஒரு சாகசப் பயணம் போன்றது. பரிசுத்தமாக்கப்பட்ட விசுவாசிகள், பரிசுத்த ஆவியால் நிறைந்து, கிறிஸ்துவுக்காக உலகத்தில் தாக்கம் ஏற்படுத்தினதுபற்றி அப்போஸ்தலரில் சொல்லப்படுகிறது. அற்புதமான விளைவுகள் உண் டாவதற்கு அவர்கள் முற்றிலும் பரிசுத்த ஆவியைச் சார்ந்திருந்தார்கள். பரிசுத்த ஆவியானவருக்கு முற்றிலும் தங்களை அர்ப்பணித்தவர்கள் எப்படிப்பட்ட மாற்றத்தை உண்டாக்கமுடியும் என்பதற்கு அவர் களுடைய வாழ்க்கை ஓர் எடுத்துக்காட்டாக இருந்தது.

`கேள்வி: பின்வரும் வசனங்களில் உங்களில் அதிக தாக்கத்தை உண்டாக்குகிற விஷயம் என்ன? அப் 2:41, 42; அப் 4:4, 31; அப் 5:14, 42; அப் 6:7; அப் 16:5. வேகமான வளர்ச்சிபற்றிய பதிவின்மூலமாக லூக்கா நம்மிடம் பகிர்ந்துகொள்வது என்ன?`

ஆதிகாலத் திருச்சபையில் பரிசுத்த ஆவியானவர் ஆற்றின பங்கை ஒவ்வொருவரிடமும் பகிர்ந்துகொள்ளவே அப்போஸ்தலர் நடபடிகளை லூக்கா எழுதுகிறார்.

முதல் நூற்றாண்டில் ஆவியானவர் செயல்பாட்டின் அளவைச் சுட்டிக்காட்ட, எண்ணிக்கையைப் பயன்படுத்த அவர் தயங்கவில்லை. அப் 2:41இல், ஒரே இடத்தில் ஒரே நாளில் 3000 பேர் ஞானஸ்நானம் பெற்றதாகச் சொல்லுகிறார். அப் 2:41இல், 5000 பேர் ஞானஸ்நானம் பெற்றதாகச் சொல்லுகிறார். அப் 5:14இல், திரளானவர்கள் கர்த்தரி டத்தில் சேர்க்கப்பட்டு, ஞானஸ்நானம்பெற்றதாகச் சொல்லுகிறார்.

லீதியாள், பிலிப்பியின் சிறைக்காவலன், பிசாசு பிடித்த வேலைக் காரப்பெண், எத்தியோப்பிய மந்திரி போன்ற தனிநபர்களின் அனு பவத்தைச் சொல்லியும், பரிசுத்த ஆவியானவர் அவர்களுடைய இருதயங்களில் கிரியைசெய்ததைச் சுட்டிக்காட்டுகிறார். பெருங் கூட்ட மாக இருந்தாலும், தனிநபராக இருந்தாலும், ஒவ்வொரு தேவ பிள்ளைக் காகவும் இயேசு கிறிஸ்து மரித்தார் என்பதே அங்கு வலியுறுத்தப்படுகிற முக்கியக் கருத்து. பெரிய எண்ணிக்கைகள் நமக்குப் பிடிக்கும் என்பது உண்மைதான்; ஆனால், சாட்சிபகருதல் என்பது தனித்தனியாக மக்களைச் சந்திக்கிற செயலாகும்.

புதிய ஏற்பாட்டு திருச்சபையின் வேகமான வளர்ச்சிக்கு உதவும் படி, புதிய திருச்சபைகள் நிறுவப்பட்டன. புதிதுபுதிதாக திருச்சபை கள் நிறுவப்பட்டதன்மூலம் நித்தமும் சபை புதுப்பிக்கப்பட்டுவந்தது. ஆதிகாலத் திருச்சபை வேகமாக வளர்ந்ததற்கு இது முக்கியக் காரணம் அது இன்று நமக்கு எவ்வளவு முக்கியமான செய்தி!

`புதிய ஏற்பாட்டு திருச்சபையின் முக்கிய நோக்கம் ஊழியப்பணி. உள்ளூர்ச் சபையின் சகல செயல்பாடுகளிலும் ஊழியப்பணியே மையமாக இருப்பதற்கு நாம் என்ன செய்யலாம்?`