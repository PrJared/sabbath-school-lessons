---
title:  மேலும் படிக்க
date:  31/07/2020
---

1. EGW, “The Gift of the Spirit” pp. 47–56, in The Acts of the Apostles;

2. EGW, “Let Not Your Heart Be Troubled” pp. 667–672, in The Desire of Ages.

மீட்பின் செயலில் பிதாவோடும் குமாரனோடும் பரிசுத்த ஆவியானவர் ஒத் துழைக்கிறார். மக்களை இரட்சிப்பதற்காக சாட்சிபகருகிற செயல்களில் நாம் கைகோர்க்க வேண்டும். அவர் இருதயங்களில் உணர்வைக் கொடுக்கிறார்; வாய்ப்பின் கதவுகளைத் திறக்கிறார். தம் வசனத்தால் இருதயங்களைப் பிரகாசப் படுத்தி, சத்தியத்தை வெளிப்படுத்துகிறார். நம்மை அடிமைப்படுத்தியுள்ள தப்பெண்ணங்களின் கட்டுகளை உடைத்து, சத்தியத்தை நாம் பார்க்காதபடி தடுக் கிற கலாச்சாரப் பேதங்களிலிருந்து விடுவிக்கிறார்; நம்மைக் கட்டியிருக்கிற தீயப் பழக்கங்களின் சங்கிலிகளிலிருந்து நம்மை விடுவிக்கிறார்.

இயேசுவுக்காகச் சாட்சிபகரும்போது, ஆவியானவருடன் ஒத்துழைக்கிறோம் என்பதை உணரவேண்டும். சுவிசேஷச் செய்தியை ஏற்றுக்கொள்ள வைப்பதற்கு, இருதயங்களை ஆயத்தப்படுத்துகிறார். நாம் அன்பின் கிரியைகளைச் செய்யும்போ தும், நம் சாட்சியைப் பகிரும்போதும், வேத ஆராய்ச்சி நடத்தும்போதும், சத்தியம் அடங்கிய பிரதிகளைக் கொடுக்கும்போதும், ஊழியத்தில் பங்குபெறும் போதும் அவர் நம்மோடுகூட இருந்து, இருதயங்களில் அசைவாடுகிறார். நாம் அங்கிருந்து சென்ற பிறகும் இருதயத்தில் தொடர்ந்து கிரியைசெய்வார். இரட்சிப்பைக்குறித்த அறிவுக்குள் அந்த நபரை வழிநடத்த எல்லாவிதத்திலும் உதவுகிறார்.

**கலந்துரையாடக் கேள்விகள்**

`1	உங்களுடைய சாட்சியின் மூலம் பரிசுத்த ஆவியானவர் வல்லமையாகக் கிரியை செய்த ஏதாவது சம்பவத்தை ஓய்வுநாள்வகுப்பு அங்கத்தினர்களிடம் பகிர்ந்து கொள்ளுங்கள்.`

`2	உங்கள் விசுவாசம்பற்றிப் பகிர்ந்துகொள்ள பயமோ, பதற்றமோ அடைந்திருக் கிறீர்களா? பரிசுத்த ஆவியானவருடைய ஊழியம்குறித்து அறிந்துகொண்டதால், அந்தப் பயம் எவ்வாறு நீங்கியது? சாட்சிசொல்ல உங்களை உறுதிப்படுத்தியது?`

`3	நம்முடைய சாட்சிபகருதலில் பரிசுத்த ஆவியானவருடைய செயல்பாடுபற்றி இந்த வாரப் பாடத்தில் படித்தோம். நம் சாட்சிபகரும் ஊழியத்தில்  ஆவியான வர் எவ்வாறெல்லாம் உதவிசெய்கிறார் என்று கலந்தாலோசியுங்கள். நாம் சாட்சிபகரும்போது, மற்றவர்களுடைய வாழ்க்கையிலும் பரிசுத்த ஆவியான வர் செயல்படுகிறார். நம்மையும் பெலப்படுத்துகிறார். எவ்வாறு?`

`4	சாட்சிபகருதலில் வேதவசனம் மையமாக இருக்கவேண்டும் என்று படித்தோம். நம்முடைய விசுவாசத்திற்கும் சாட்சிபகருதலுக்கும் வேதாகமம் ஏன் மையமாக இருக்கிறது? வேதாகமத்தை விளக்குகிறவர்கள்கூட அதன் அதிகாரத்தையும் சாட்சியையும் நயவஞ்சகமாகக் குறைத்துக் காண்பிக்கிறார்கள். அந்தக் கண்ணி யிலிருந்து நாம் எவ்வாறு தப்பலாம்?`