---
title:  ஆவியின் வல்லமைபெற்ற சாட்சி
date:  25/07/2020
---

### இவ்வார ஆராய்ச்சிக்கு:
யோவான் 15:26, 27; அப் 2:41, 42; அப் 8:4; எபி 4:12; அப் 17:33, 34; அப் 18:8.

> <p>மனன வசனம்</p>
> அவர்கள் ஜெபம்பண்ணினபோது, அவர்கள் கூடியிருந்த இடம் அசைந்தது. அவர்களெல்லாரும் பரிசுத்த ஆவியினால் நிரப்பப்பட்டு, தேவவசனத்தைத் தைரியமாய்ச் சொன்னார்கள். அப் 4:31.

ஆதிகால விசுவாசிகளிடம், ‘நீங்கள் உலகமெங்கும் போய், சர்வ சிருஷ்டிக்கும் சுவிசேஷத்தைப் பிரசங்கியுங்கள்’ என்றார் இயேசு. மாற்கு 16:15. அது அவர்களுக்கு நிறைவேற்ற இயலாத பணியாகத் தெரிந்திருக்கும். அவர்களோ மிகச் சிலர். அவர்களிடமிருந்த வளங் களும் குறைவு. ஆனால் அவர்களுடைய அசாதாரண ஊழியப்பணிக்கான பெலனைக் கொடுக்க, அசாதாரண தேவன் ஒருவர் இருந்தார்.

‘பரிசுத்த ஆவி உங்களிடத்தில் வரும்போது நீங்கள் பெலனடைந்து, எருசலேமிலும், யூதேயா முழுவதிலும், சமாரியாவிலும், பூமியின் கடைசிபரியந்தமும், எனக்குச் சாட்சிகளாயிருப்பீர்கள்’ என்று இயேசு சொன்னார். அப் 1:8. வாழ்க்கையையும் உலகத்தையும் மாற்றுகிற வல்லமையுடன் சிலுவையின் செய்தியைப் பிரசங்கிக்கிறவர்களாக அந்த விசுவாசிகள் மாறத் தேவையான பெலத்தை  ஆவியானவர் தர இருந்தார். சில பத்தாண்டுகளில் சுவிசேஷம் உலகம்முழுவதிலும் தாக் கத்தை உண்டாக்கியது. அந்த ஆதிகால விசுவாசிகள் ‘உலகத்தைக் கலக்கினார்கள்’ என்று அப்போஸ்தலர் 17:6 சொல்லுகிறது.   சுவிசேஷ மானது ‘வானத்தின் கீழிருக்கிற சகல சிருஷ்டிகளுக்கும் பிரசங்கிக்கப் பட்டுவருகிறது’ என்று பவுல் சொல்லுகிறார். கொலோ 1:23. இந்த வாரப் பாடத்தில், கிறிஸ்துவுக்கான நம் சாட்சியைப் பெலப்படுத்துவதில் பரி சுத்த ஆவியானவருடைய பங்குபற்றிப் படிப்போம்.

2020, ஆகஸ்ட் 1 வகுப்புக்காகப் படிக்கவேண்டிய பாடம்