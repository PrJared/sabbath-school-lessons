---
title:  வாழ்க்கையை மாற்றுகிற ஆவியானவரின் வல்லமை
date:  30/07/2020
---

ஆவியானவர்மூலம் மனிதர்களுடைய வாழ்க்கையில் தேவன் அற்புதங்களைச் செய்வதை அப்போஸ்தலர் புத்தகத்தில் காணமுடி கிறது. சுவிசேஷமானது கலாச்சார வேறுபாடுகளை வென்றது. சகல மனிதருக்கும் கிறிஸ்துவின் கிருபையையும் சத்தியத்தையும் போதித் தது. இதை நிரூபிக்கிற ஆராய்ச்சி நூலாக அப்போஸ்தலருடைய நடபடி கள் இருக்கிறது. பரிசுத்த ஆவியானவர் மனிதர்களை அவர்கள் இருக் கிற சூழ்நிலையிலேயே சந்திக்கிறார். ஆனாலும் அப்படியே அவர் விடு வதில்லை. அவருடைய பிரசன்னத்தில் அவர்களுடைய வாழ்க்கை மாற்றமடைகிறது.

`கேள்வி: வேதாகமத்தில் சொல்லப்படும் ஒருசில மனமாற்ற சம்பவங்களை வாசியுங்கள். அப் 16:11-15, 23-34; அப் 17:33,34; அப் 18:8. வெவ்வேறு பின்னணிகளைச் சேர்ந்த, எல்லா வகை மக்களையும் தேவ வல்லமையால் மாற்றமுடியும் என்பதுபற்றி இந்தச் சம்பவங்கள் தெரிவிப்பது என்ன?`

லீதியாள் செல்வச்செழிப்புள்ள ஒரு யூத பெண் தொழிலதிபர். பிலிப்பிய சிறைச்சாலைக்காரன் மத்தியவர்க்கத்தைச் சேர்ந்த ரோம அரசு ஊழியன். சமுதாயத்தின் அனைத்துப் பகுதியினரையும் பரிசுத்த ஆவியானவர் அணுகமுடியும். ஆண்களையும் பெண்களையும், பணக்காரர்களையும் ஏழைகளையும், கற்றவர்களையும் கல்லாதவர் களையும் அவர் அணுகமுடியும்.

கேள்வியில் உள்ள கடைசி இருவரும் குறிப்பிடத்தக்கவர்கள். மார்ஸ் மேடை நியாயாதிபதிகளில் ஒருவனாகிய தியொனீசியுவின் மனமாற்றம்பற்றி அப் 17:34 சொல்கிறது. வேதாகமக் காலங்களில் அத்தேனேயின் மார்ஸ் மேடை நியாயாதிபதிகளாக நீதிமன்ற வழக்கு களை விசாரித்தவர்கள் எல்லோரும் கிரேக்கச் சமுதாயத்தில் முக்கிய மானவர்களாக, மதிப்புமிக்கவர்களாக இருந்தார்கள்.

ஆவியானவருடைய வல்லமையால் சமுதாயத்தின் மேல்வகுப்பின ரையும் பவுலின் ஊழியம் தொட்டது. கிறிஸ்பு என்பவன் யூத ஜெபா லயத்தலைவனாக இருந்தான். அவன் யூத பழைய ஏற்பாட்டுக் கலாச்  சாரத்தில் மூழ்கினவன். ஆவியானவர் அதை உடைத்து, அவன் வாழ்க்கையை மாற்றினார். நாம் கிறிஸ்துவுக்காகச் சாட்சிபகர்ந்து, அவருடைய வார்த்தைகளை மற்றவர்களுடன் பகிரும்போது, சகல கலாச்சாரங்களையும் கல்வியும் நம்பிக்கைகளையும் உடைய மக்களு டைய வாழ்க்கையில் ஆவியானவர் ஆச்சரியமான காரியங்களைச் செய்வார். யாரை அணுகலாம், யாரை அணுகமுடியாது என்று நாமே யூகிக்கக் கூடாது. நாம் சந்திக்கிற ஒவ்வொருவருக்கும் சாட்சிபகர்வதுதான் நம்முடைய வேலை. மற்றதை ஆண்டவர் பார்த்துக்கொள்வார்.

`கிறிஸ்து எல்லாக் காலங்களிலும் உள்ள எல்லா மனிதர்களுக்காகவும் மரித்தார். இரட்சிப்பின் நம்பிக்கைக்கு அப்பாற்பட்டவர்கள் என்று யாரைக்குறித்தும் நாம் யூகிக்காமல் இருப்பதற்கு இந்த முக்கிய சத்தியம் போதிப்பது என்ன?`