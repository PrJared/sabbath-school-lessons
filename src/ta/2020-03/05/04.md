---
title:  பரிசுத்த ஆவியானவரும் சாட்சிபகருதலும்
date:  28/07/2020
---

பரிசுத்த ஆவியானவருடைய வல்லமையான செயல்பாடுகளை அப்போஸ்தலர் புத்தகம் முழுவதிலும் பார்க்கிறோம். தமக்காக சாட்சி பகர்ந்த விசுவாசிகளுக்கும், அந்த விசுவாசிகள் மூலமாகவும் பல்வேறு வழிகளில் கர்த்தர் செயல்பட்டார். தங்களை விரும்பாத ஒரு கலாச்சார மனிதருக்கு சாட்சிபகருவதில் உள்ள சவால்களையும் சோதனைகளை யும் எதிர்கொள்ள அவர்களைப் பெலப்படுத்தினார். மெய்யுள்ளத்தோடு சத்தியத்தைத் தேடினவர்களிடம் வழிநடத்தினார். ஊழியர்கள் பட்டணங் களுக்குள் செல்லும்முன்னரே அங்கிருந்த மக்களின் இருதயங்களை ஆயத்தப் படுத்தினார். அவர்கள் ஒருபோதும் எண்ணியிராத வாய்ப்பின் கதவு களைத் திறந்தார். அவர்களுடைய வார்த்தைகளையும் செயல்களையும் பெலப்படுத்தினார்.

`கேள்வி: பின்வரும் வசனங்களில் காணப்படும் வசனங்கள் ஒவ்வொன்றிலும் சீடர்கள் சாட்சிபகர பரிசுத்த ஆவியானவர் எவ்வாறு உதவினார்? அப் 7:55; அப் 8:29; அப் 11:15; அப் 15:28, 29; அப் 16:6- 10. ஆவியானவர் செயல்பட்ட வெவ்வேறு வழிகள் யாவை?`

முதல் நூற்றாண்டில் ஆச்சரியமான விதங்களில் ஆவியானவர் செயல்பட்டார். மேலுள்ள அனுபவங்கள் அவருடைய செயல்பாடு களுக்கு சிறு எடுத்துக்காட்டுகள். இரக்கமற்ற கும்பல் ஸ்தேவான்மேல் கல்லெறிந்தபோது, ஆண்டவருக்காகச் சாட்சிகூற அவரை ஆவியான வர் பெலப்படுத்தினார். சத்தியத்தை அறிய விரும்பின செல்வாக்குமிக்க எத்தியோப்பிய மந்திரியிடம் பிலிப்புவை நடத்தினார்; ஆப்பிரிக்கக் கண்டத்திற்கு சுவிசேஷம் செல்ல அது வழிவகுத்தது. புறஜாதியாரும் பரிசுத்த ஆவியைப் பெற்றுக்கொண்டதை பேதுருவுக்கு ஓர் உறுதியான அடையாளமாகக் கொடுத்தார். விருத்தசேதனப் பிரச்சனையால் சபை பிளவுபடக்கூடிய சூழ்நிலை இருந்தபோது, சபையில் ஒற்றுமையைக் கொண்டுவந்தார். பவுல் அப்போஸ்தலன்மூலம் ஐரோப்பாக் கண்டம் முழுவதும் சுவிசேஷம் செல்லவைத்தார். புதிய ஏற்பாட்டு திருச்சபை யில் கிரியைசெய்த ஆவியானவர் இன்றைய திருச்சபையின் வாழ்விலும் செயல்பட்டுவருகிறார். வல்லமைதந்து, பெலப்படுத்தி, போதித்து, வழிநடத்தி, ஒற்றுமைப்படுத்தி, அநேகரை இயேசுவிடம் நடத்துகிற பணிக்காக நம்மை உலகத்திற்குள் அனுப்ப அவர் வாஞ்சிக்கிறார். ஆதித்திருச்சபைக் காலத்தில் செயல்பட்டதுபோல, அவர் இன்றும் தீவிர மாகச் செயல்படுகிறார்.

`நம் வாழ்க்கையில் ஆவியானவருடைய வல்லமைக்கு நாம் இணங்கவும், அவரோடு ஒத்துழைக்கவும் அனுதினமும் நாம் என்ன செய்யலாம்? அவர் நமக்குள்ளும் நம்மூலமாகவும் கிரியைசெய்வதற்குத் தேவையான சரியான தீர்மானங்கள் யாவை?`