---
title:  ஜெபத்தின் குவிமையம்
date:  23/07/2020
---

குறிப்பிட்ட நோக்கத்துடன் ஜெபிக்கவேண்டும் என்று வேதாகமம் முழுவதும் வலியுறுத்துகிறது. ஆத்துமாகுறித்து தெளிவற்ற நோக்கத் துடன் ஜெபிக்கக்கூடாது. குறிப்பிட்ட வேண்டுகோள்களை தேவனிடம் வைத்து ஜெபிக்கவேண்டும். இயேசு தம் சீடர்களுக்காகக் குறிப்பிட்டு ஜெபித்தார். பவுல் அப்போஸ்தலன், எபேசு-பிலிப்பி- கொலோசே கிறிஸ்தவர்களுக்காகக் குறிப்பிட்டு ஜெபித்தார். தீமோத்தேயு, தீத்து, மாற்கு போன்ற வாலிப ஊழியர்களுக்காகவும் ஜெபித்தார்.

`கேள்வி: பின்வரும் வசனங்களில் பொதுவாகக் காணப்படுகிற விஷயம் என்ன? 1சாமு 12:22-24; யோபு 16:21. பரிந்துரை ஜெபம்பற்றி அவை சொல்லுவது என்ன?`

பிறருக்காக ஊக்கமாக, மனதார, குறிப்பிட்டு பரிந்துபேசி ஜெபிக்கவேண்டும் என்று சாமுவேலும் யோபுவும் வலியுறுத்துகிறார் கள். சாமுவேல் அதுபற்றி அழுத்தமாகச் சொல்லுகிறார். ‘நானும் உங்களுக்காக விண்ணப்பம் செய்யாதிருப்பேனாகில் கர்த்தருக்கு விரோதமாகப் பாவஞ்செய்கிறவனாய் இருப்பேன்.’ 1சாமு 12:23. யோபுவின் ஜெபத்திலும் சாமுவேலின் ஜெபம் பிரதிபலிக்கிறது: ‘தேவ னோடே மனுஷனுக்காக வழக்காடுகிறவர் ஒருவர் உண்டானால் நல மாயிருக்கும்.’ யோபு 16:21.

`கேள்வி: மற்றவர்களுக்காகப் பரிந்துபேசி ஜெபிக்கும்போது என்ன நடக்கிறது? 1யோவான் 5:14-16.`

நாம் மற்றவர்களுக்காக ஜெபிக்கும்போது, தேவனுடைய ஆசீர் வாதத்தின் வாய்க்காலாக மாறுகிறோம். பரலோகச் சிங்காசனத்திலிருந்து ஜீவத்தண்ணீ ரின் நதியை ஊற்றி, நம்மூலமாக அவர்களுக்குப் பாயச்செய்கிறார். ஊக்கமான பரிந்துபேசுதலின் சத்தம் சாத்தானுடைய முழுச்சேனை யையும் நடுங்கச் செய்கிறது. ஜெபத்தின் வல்லமையை எலன் ஒய்ட் பின்வருமாறு விவரிக்கிறார்: ‘சாத்தானுடைய போட்டி யாளராகிய மகா வல்லமை பொருந்திய இயேசுவிடம் நாம் வேண்டுதல் செய்தால் சாத் தானால் சகிக்கவே முடியாது. ஏனென்றால் அவருடைய பெலனுக்கும் மாட்சிமைக்கும்முன்பாக அவன் பயந்து நடுங்குகிறான். ஊக்கமான ஜெபத்தின் சத்தத்தைக் கேட்டு, சாத்தானுடைய மொத்த சேனையும் நடுங்குகிறது.’ 1 காணாமல்போன ஆத்துமாக்களுக்கான யுத்தத்தில், ஜெபமானது தெய்வீக வல்லமையின் ஆதாரத்துடன் நம்மை இணைக் கிறது.

1 Testimonies for the Church, vol. 1, p. 346.

`மத் 18:18,19 வசனங்கள் எவ்வாறு பரிந்துபேசுதலின் ஜெபத்துடன் தொடர்புள்ளவை? ஆண்டவரை அறியாதவர்களின் இரட்சிப்புக்காக மற்றவர்களுடன் சேர்ந்து ஜெபிக்க, இவை எவ்வாறு நம்மை ஊக்கப்படுத்துகின்றன?`