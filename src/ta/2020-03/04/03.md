---
title:  'இயேசு: மகத்தான பரிந்துரையாளர்'
date:  20/07/2020
---

`கேள்வி: இயேசுவின் ஜெப வாழ்க்கைக்கும், ஊழியத்தின் வெற்றிக்கும் இடையே காணப்பட்ட தொடர்பை பின்வரும் வசனங்கள் எவ்வாறு விளக்குகின்றன? லூக்கா 3:21; லூக்கா 5:16; லூக்கா 9:18.`

இயேசு எப்போதும் பிதாவுடன் தொடர்பில் இருந்தார். அவர் ஞானஸ்நானம் பெற்று, தம் மேசிய ஊழியத்தைத் தொடங்குகிற சமயத் தில், பரலோக நோக்கத்தை நிறைவேற்றும்படி தெய்வீக வல்லமை வேண்டி ஜெபிக்கிறார். அவர் பிதாவின் சித்தத்தைச் செய்யவும், தமக்கு முன் இருந்த பணியை நிறைவேற்றி முடிக்கவும் பரிசுத்த ஆவியானவர் அவரைப் பெலப்படுத்துகிறார். ஐயாயிரம் பேரைப் போஷித்தல், குஷ்ட ரோகியைக் குணமாக்குதல், பிசாசுபிடித்தவர்களைக் குணப்படுத்துதல் என ஒவ்வொன்றிலும், நன்மைக்கும் தீமைக்கும் இடையே நடந்த யுத்தத் தில் நரக சக்திகளை விரட்டியடிக்க, ஜெபம் ஒரு வல்லமையான ஆயுதம் என்பது இயேசுவுக்குத் தெரியும். தேவனுடைய சர்வ வல்லமையுடன் நம்முடைய உதவியற்ற நிலையையும் பெலவீனங்களையும் இணைப்பதற்கு தேவன் நியமித்துள்ள வழிதான் ஜெபம். நாம் யாருக்காக ஜெபிக்கிறோமோ, அவர்களுடைய இருதயங்களைத் தொட வல்லவரான ஒரே தேவனுக்கு நேராக நம் கண்களை நாம் உயர்த்துவதற்கு ஜெபமே வழியாக இருக் கிறது.

கேள்வி: சில நாட்களில் பேதுரு சந்திக்கவிருந்த சோதனைகளுக்கு அவனை ஆயத்தம் பண்ணும்படி, பேதுருவுக்கு இயேசு கொடுத்த நிச்சயம் என்ன? லூக்கா 22:31-34; எபிரெயர் 7:25. சோதனைகளைச் சந்திக்கிற நம் ஒவ்வொருவருக்கும் அவர் கொடுக் கிற நிச்சயம் என்ன?

திறமையாக ஆத்தும ஆதாயம்செய்பவர்கள் ஜெபிக்கிறவர்களாக இருக்கிறார்கள். பேதுருவின் பெயரைச் சொல்லி இயேசு ஜெபித்தார். பேதுருவின் மிகப்பெரிய சோதனையை முன்னிட்டு, அவனுக்காக ஜெபிப்பதாக மீண்டும் உறுதியளித்தார். தேவனுடைய ராஜ்யத்தைக் கட்டுவதில் பேதுரு அதிகப் பங்காற்றமுடியும் என்பதை சாத்தான் உணர்ந்தான். கிறிஸ்தவச் சபையில் பேதுருவின் நல்ல செல்வாக்கை அழிக்க அவன் திட்டமிட்டான். ஆனால் அந்தச் சோதனைகளில், பேதுருவுக்காக இயேசு ஜெபித்தார். எஜமானின் ஜெபங்களுக்கு பதில் கிடைத்தது. இரட்சகர் நமக்காகவும் ஜெபிக்கிறார் என்பது எவ்வளவு ஆச்சரியமான உண்மை! அவருடைய பரிந்துபேசுதலின் ஊழியத்தில் ஜெபத்தால் நாமும் அவரோடு  இணையவும், அவருடைய சிங்காசனத் திற்குமுன்பு அவர்களுடைய பெயர்களைச் சொல்லவும் அவர் அழைக் கிறார். நாம் சோர்ந்துபோகாமல் ஜெபிக்கும்போது, நாம் ஜெபிக்கிற நபருக்காக நாம் தேவனையே முற்றும்முதலுமாகச் சார்ந்திருப்பதை ஒப்புக்கொள்கிறோம்.

`இப்போது யாருக்காக ஜெபித்துவருகிறீர்கள்? சூழ்நிலை எவ்வளவு கடினமாகத் தெரிந் தாலும், ஜெபிப்பதை நிறுத்தாமல் இருக்கவேண்டியது ஏன் முக்கியமானது?`