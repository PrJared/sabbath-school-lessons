---
title:  அனைத்துலகப் போராட்டம்
date:  19/07/2020
---

`கேள்வி: பரிந்துபேசுகிற ஜெபம்பற்றிப் புரிந்துகொள்ள பின்வரும் வசனங்கள் எவ்வாறு உதவுகின்றன? வெளி 12:7-9; எபே 6:12; 2கொரி 10:4.`

கண்ணால் காணமுடியாத உலகத்தை நமக்கு மறைக்கிற திரையை வேதாகமம் விலக்கிக் காட்டுகிறது. அங்கே கிறிஸ்துவுக்கும் சாத்தானுக் கும் இடையே ஒரு போராட்டம் நடைபெற்று வருகிறது. இந்த அனைத்து லகப் போராட்டத்தில் மனிதர்களுடைய சுதந்தரத்தை தேவன் மதிக்கிறார். அவர் நம் சித்தத்தை அவர் விருப்பப்படி இழுப்பதில்லை; அதாவது, நம் மனச்சாட்சியைக் கட்டாயப்படுத்துவதில்லை. நமக்கு சத்தியத்தை உணர்த்துவதற்கு அவர் தம் ஆவியானவரை அனுப்புகிறார். யோவான் 16:7,8. நித்திய வாழ்வுக்குநேராக மக்களுக்கு வழிகாட்ட தூதர்களும் அந்தப் போராட்டத்தில் நுழைகிறார்கள். எபி 1:14. மக்களை தம்மிடம் வழிநடத்த தேவன் தெய்வாதீன நிகழ்வுகளையும் ஏற்பாடுசெய்கிறார்.

தேவன் மனச்சாட்சியைக் கட்டாயப்படுத்த மாட்டார். கட்டாயப்படுத்து வது தேவ ராஜ்யத்திற்கு முரணானது. அது அவருடைய அரசாங்கத்தின் அடிப்படையான அன்பின் நியதிக்கு புறம்பானது. அதனால்தான் ஜெபம் முக்கியமானதாக இருக்கிறது. நாம் ஜெபிப்பதற்குமுன்னரே மக்களை அணுகுவதற்கு அனைத்தையும் தேவன் செய்துவந்தாலும், நாம் ஜெபிக்கும்போது, தேவன் செயல்பட அவருக்குச் சுதந்தரம் கிடைக்கிறது. மற்றவர்களுக்காக ஜெபிப்பதில் நமது தெரிந்துகொள்ளும் சுதந்தரத்தை அவர் மதிக்கிறார். ஆனால், மற்றவர்களுக்காக ஜெபிக்கும் போது, அவர் அதிகமாகச் செயல்படமுடியும்.

‘விசுவாச ஜெபத்திற்குப் பதிலளித்து, அதை நிறைவேற்ற வேண் டும் என்பது தேவதிட்டத்தின் ஒரு பகுதி. அவ்வாறு நாம் கேட்காமல் இருந்திருந்தால், அவர் கொடுத்திருக்க மாட்டார்.’1 நன்மைக்கும் தீமைக்கும் இடையே நடக்கிற மாபெரும் போராட்டத்தில் ஜெபம் முக்கியப் பங்கு வகிக்கிறது. கிறிஸ்துவை அறியாத ஒருவருக்காக ஜெபிக்கும் போது, அவர்களுடைய வாழ்க்கையில் தெய்வீக ஆசீர்வாதம் ஓடுவதற்கான பாதைகள் திறக்கின்றன. அவர்களுக்காக ஜெபிக்க நாம் தீர்மானித்ததை தேவன் கனப்படுத்துகிறார். அவர்களுக்காக மேலும் வல்லமையாகக் கிரியைசெய்கிறார்.

பரிந்துபேசுதலின் ஜெபத்தைப் பொருத்தவரை, தேவனுடைய கிரியைகளை நாம் முற்றிலும் புரிந்துகொள்ளவில்லை என்பதை தாழ்மையாக ஒப்புக்கொள்ள வேண்டும். நமக்கும் பிறருக்கும் ஆசீர்வாதங்களைக் கொண்டுவருகிற ஜெபங்களை தொடர்ந்து ஏறெடுப்பதை நிறுத்தக் கூடாது.

`நாம் ஜெபிக்காமல் இருப்பதைவிட ஜெபிக்கும்போது தேவன் ஏன் வல்லமையாகச் செயல் படுகிறார்? அதன் செயல்பாடுகள் முழுவதையும் நாம் முற்றிலும் புரிந்துகொள்ளா விட்டாலும், மற்றவர்களுக்காக ஜெபிக்கும்படி வேதாகமம் அறிவுறுத்துவதால், ஜெபிக்குமாறு இந்த அறிவு நம்மை எவ்வாறு தூண்டவேண்டும்?`