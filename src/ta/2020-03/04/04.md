---
title:  பவுலின் பரிந்துரை ஜெபங்கள்
date:  21/07/2020
---

பரிந்துரை ஜெபம் வேதாகமத்தில் உள்ளது. பவுல் தன் ஊழியத் தால் நிறுவின திருச்சபைகளில் புதிதாக மனம்மாறினவர்களுக்காக ஜெபித்தார். ஜெபித்தபோது கிடைக்கிறவை எல்லாம் ஜெபிக்காதபோது கிடைக்கவில்லை என்று கண்டார். தனக்கு பிரியமானவர்களிடமிருந்து தான் பிரிந்திருந்தாலும், ஒருவருக்காக ஒருவர் ஜெபிக்கும்போது இதயத்தால் ஒன்றாக இருக்கலாம் என்பதை உணர்ந்தார்.

`கேள்வி: எபேசியத் திருச்சபையினருக்காக பவுல் தேவனிடம் ஏறெடுக்கிற வேண்டுகோள் களைப் பட்டியலிடுங்கள். அவர்களுக்கு தேவன் எதைக் கொடுக்கவேண்டும் என்று பவுல் குறிப்பாக வேண்டுகிறார்?`

எபேசிய விசுவாசிகளுக்காக பவுல் ஏறெடுத்த ஜெபம் குறிப் பிடத்தக்கது. தேவன்  அவர்களுக்கு ஞானத்தையும் ஆவிக்குரிய பகுத் தறிவையும் கொடுக்கவும், தெய்வீக சத்தியத்தால் இருதயங்களைப் பிரகாசப்படுத்தவும், நித்திய வாழ்வு குறித்த நம்பிக்கையைக் கொடுக் கவும் வேண்டுமென்று ஜெபித்தார். தேவ வல்லமையின் மகத்தான கிரியைகளை தங்கள் வாழ்க்கையில் அனுபவிக்க வேண்டுமென்றும் ஜெபித்தார். இந்தத் தேவன் வல்லமையும் மகத்துவமும் உள்ளவர்; இவர் இயேசுவை மரணத்திலிருந்து உயிர்த்தெழச் செய்தார். இவருக் குள் கிடைக்கிற நித்திய வாழ்வை அவர்கள் நம்புவதற்கு அதுதான் அடித்தளமானது. இறுதியாக, கிறிஸ்துவினுடைய ‘மகிமையின் ஐசு வரியத்தையும் சுதந்தரத்தையும்’ நினைவூட்டி ஜெபத்தை முடிக்கிறார். பவுல் தங்களுக்காக ஜெபித்ததையும், அதற்கான காரணத்தையும் அறிந்து எபேசியக் கிறிஸ்தவர்கள் ஊக்கமடைந்திருப்பார்கள்.

`கேள்வி: பிலி 1:3-11இல், பவுல் ஏறெடுக்கிற ஜெபத்தின் தொனியைக் கவனியுங்கள். நீங்கள் பிலிப்பி பட்டணத் திருச்சபை அங்கினராயிருந்து, பவுல் தான் ஏறெடுக்கிற ஜெபத்தையும் அதற்கான காரணத்தையும் விளக்கி உங்களுக்கு இதுபோல ஒரு கடிதம் எழுதியிருந்தால், எப்படி உணருவீர்கள்? ஏன்? என்னென்ன வாக்குறுதிகளைச் சொல்லுகிறார்? என்னென்ன அறிவுரைகள் சொல்லுகிறார்?`

`இந்த வார்த்தைகள் வேதாகமத்தில் அதிக உற்சாகத்தையும் ஊக்கத்தையும் கொடுக்கிற வார்த்தைகள். வாக்குறுதிகள் நிறைந்தவை. மேலும், இயேசுவை அறிந்துகொள்வதால் வருகிற அன்பு, அறிவு, பகுத்தறிவு போன்றவற்றால் நிரப்பப்பட்டு, அவர் விரும்புகிற நிலையை நாம் அடையவேண்டுமெனவும் அழைக்கிறார்.`