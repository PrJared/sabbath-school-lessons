---
title:  மேலும் படிக்க
date:  24/07/2020
---

நாம் மற்றவர்களுக்காக ஜெபிக்கும்போது, தேவன்மேலுள்ள நம் அர்ப்பணிப் பையும், நாம் அவர் வல்லமையைச் சார்ந்திருப்பதையும் கனப்படுத்தும் விதத்தில், மனிதர்களுடைய வாழ்க்கையை மாற்றுவதற்கான பரலோக வளங்கள் முழுவதையும் தேவன் பயன்படுத்துகிறார். நம் ஜெபங்கள் அவருடைய சிங்காசனத்தை எட்டும் போது, அவருடைய கட்டளையை நிறைவேற்ற தூதர்கள் விரைகிறார்கள். ‘ஊக்கமான விசுவாசத்தோடு ஏறெடுக்கிற ஒவ்வொரு ஜெபத்திற்கும் பதிலளிக்கும் படி இயேசு கிறிஸ்துவின் கட்டளைக்கு உடனே கீழ்ப்படிய பணிவிடை தூதர்கள் சிங் காசனத்தண்டையில் காத்திருக்கிறார்கள்.’ 1

எவர் ஜெபமும் கேட்கப்படாமல் போகாது; எவரும் தேவனால் மறக்கப்படுவ தில்லை. இந்த நிச்சயம் கொடுக்கப்பட்டிருக்கிறது. அவர் விரும்புகிற சமயத்திலும் விதத்திலும் பதிலளிக்கப்படுவதற்காக பரலோகத்தில் அவை பதிவுசெய்யப்பட்டுள் ளன. ‘விசுவாச ஜெபம் தோற்பதில்லை; ஆனால் எப்போதுமே நாம் விரும்புகிறவிதத் தில், நாம் கேட்கிற காரியம் கொடுக்கப்படும் என்று சொல்லுவது துணிகரம்.’ 2 கிறிஸ்துவை அறியாத மகன்கள், மகள்கள், உறவினர்கள், நண்பர்கள், சகபணி யாளர்கள் போன்றோருக்காக ஜெபிக்கிறவர்களுக்கு எத்தகைய ஊக்கம் கொடுக்கப் படுகிறது? உண்மையான ஜெபம் ஒன்றுகூட மறக்கப்படுவதில்லை. நாம் யாருக்காக ஜெபிக்கிறோமோ, அவர்களில் உடனடி மாற்றத்தை நாம் காணமுடியாமல் இருக்க லாம். ஆனால் தேவன் அவர்களுடைய இருதயங்களில் செயல்பட்ட விதத்தை நித்தி யத்தில்மட்டுமே நாம் அறிந்துகொள்ள முடியும்.

1 EGW, Selected ‘essages, book 2, p. 377.

2 EGW, Testimonies for the Church, vol. 1, p. 231.

**கலந்துரையாடக் கேள்விகள்**

`1	பிலி 1:19; கொலோ 4:2, 3; 2தெச 3:1,2. பவுல் சிறைச்சாலையில் இருந்தபோது, பிலிப்பிச் சபையாரின் ஜெபம் குறித்து எப்படிப்பட்ட நிச்சயத்தைப் பெற்றி ருந்தார்? தனக்காக எத்தகைய ஜெபத்தை ஏறெடுக்கும்படி கொலோசே-தெச லோனிக்கேய விசுவாசிகளிடம் கேட்கிறார்? இத்தகைய பரிந்து பேசுதலின் ஜெபத்திற்கும் ஆத்தும ஆதாயத்திற்கும்  உள்ள தொடர்பு என்ன?`

`2	மாபெரும் போராட்டம் பற்றியும், நாம் வாழ்கிற உலகில் அதன் முக்கியப்பங்கு பற்றியும் தியானியுங்கள். இந்தப் போராட்டம்பற்றி அறிவது ஜெபத்தின் முக் கியத்துவத்தை உணர்ந்துகொள்ள எவ்வாறு உதவுகிறது? இயேசு யுத்தத்தில் ஜெயம்பெற்றார். இறுதியில் அவர் அணிக்கே வெற்றி. ஆனால் இடைபட்ட காலத்தில், நாம் ஜெபம்செய்யவேண்டும்; அவருக்கு தொடர்ந்து உண்மையுள்ள வர்களாக இருக்கவேண்டும்; மற்றவர்களுடைய இரட்சிப்புக்காகப் பிரயாசப் படவேண்டும்; ஏன்?`

`3	பரிந்துபேசுதலின் ஜெப ஜீவியத்திற்கு காணப்படும் தடைகள் யாவை? மற்ற வர்களுக்காக ஜெபிக்காமல் இருப்பதற்கு என்னென்ன சாக்குப்போக்குகளை நீங்கள் சொல்லக்கூடும்?`