---
title:  கிரியை செய்துவரும் அதரிசன சக்திகள்
date:  22/07/2020
---

நன்மைக்கும் தீமைக்கும் இடையேநடக்கிற போராட்டத்தை ‘மாபெரும் போராட்டம்’ என்று அழைக்கிறோம். இந்தப் போராட் டத்தில் பரிந்துரை ஜெபம் ஒரு வல்லமையான ஆயுதம். இந்தப் போராட்டம் பற்றி தானி 10இல் ஒரு தெளிவான வெளிப்பாடு உள்ளது.

யூதர்கள் பாபிலோனியர்களிடம் 70 வருடங்கள் அடிமைகளாக இருப்பார்கள் என்று எரேமியா தீர்க்கதரிசி முன்னுரைத்திருந்தார். யூதர்களுடைய சிறையிருப்புக் காலம் முடிகிற காலக்கட்டம் வந்ததை முதியவரான தானியேல் அறிந்திருந்தார். எரேமியாவின் தீர்க்கதரிச னப்படி நடப்பதற்கான அறிகுறியே தெரியவில்லை.

பாபிலோனை மேதிய-பெர்சியர்கள் வென்றிருந்தார்கள். ஆனா லும் யூதர்கள் இன்னும் அடிமைத்தனத்திலேயே இருந்தார்கள். தானி யேல் மூன்று வாரம் உபவாசமிருந்து ஜெபித்தார். தம் மக்களுக்காக ஊக்கமாகப் பரிந்து ஜெபித்தார். மூன்று வாரங்களின் முடிவில், மகிமை யான தேவதூதன் ஒருவன் அவருக்குத் தரிசனமானான்.

`கேள்வி: தானியேலின் ஜெபம் எப்போது கேட்கப்பட்டது? தற்காலிகமாக அதற்குத் தடை ஏற்படக் காரணம் என்ன? தானியேல் 10:10-14.`

இது ஆர்வத்தைத் தூண்டுகிற ஒரு வேதப்பகுதி. முழுமையாகப் புரிந்துகொள்ள, அதின் கதாபாத்திரங்களைப் புரிந்துகொள்ள வேண் டும். பெர்சியாவின் அதிபதி கோரேஸ் அல்ல. அவர் பெர்சிய சாம்ராஜ் யத்தின் அரசர். ‘பெர்சியா ராஜ்யத்தின் அதிபதி’ என்பது சாத்தானைத் தான் சுட்டிக்காட்ட வேண்டும். அவனை ‘இந்த உலகத்தின் அதிபதி’ என்று இயேசு குறிப்பிடுகிறார். யோவான் 12:31; யோவான் 14:30. பவுல் அவனை ‘ஆகாயத்து அதிகாரப் பிரபு’ என்று அழைக்கிறார். எபே 2:2. பெர்சியாவின் அதிபதி சாத்தான் என்றால், மிகாவேல் என்பது யார்? ‘மிகாவேல்’ என்கிற பெயர் வேதாகமத்தில் ஐந்துமுறை வருகிறது. வெளி 12:7; யூதா 9; தானி 10:13,21; தானி 12:1. மிகாவேல் என்றால் ‘தேவனுக்கு நிகரானவர் யார்?’ என்று அர்த்தம். அந்த வசனங்களை கவன மாக வாசித்தால், சாத்தானோடு நேருக்குநேராக மோதுகிற தூதர்களின் தளபதியான இயேசுவின் மற்றொரு பெயர் என்பது புரிகிறது. சாத் தானைத் தோற்கடித்து, அவனை அழிக்கிற வேலையைச் செய்கிற தூத சேனையின் தளபதியாக இருக்கிறார்.

நன்மைக்கும் தீமைக்கும் இடையே நடக்கிற போராட்டத்தை தானி 10 திரைவிலக்கிக் காட்டுகிறது. தானியேல் ஜெபித்தபோது, சர்வ வல்ல இயேசு, நரகத்தின் சக்திகளை விரட்டுவதற்கு பரலோகத்திலிருந்து இறங்குகிறார். நம் கண்ணுக்குத் தெரியாவிட்டாலும், நம் பரிந்துபேசுதலின் ஜெபங்களுக்குப் பதிலளிக்க இயேசு செயல்படுகிறார். உங் களுடைய ஜெபம் ஒன்றுகூட பதிலளிக்கப்படாமல் போவதில்லை.

`மாபெரும் போராட்டத்தின் நிஜத்தை உங்கள் சொந்த வாழ்வில் உணர்ந்திருக்கிறீர்களா? உங்கள் தீர்மானங்கள் எப்படி இருக்கவேண்டுமென்பதுபற்றி இந்த நிஜம் சொல்வது என்ன?`