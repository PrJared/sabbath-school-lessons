---
title:  மக்களை இயேசு நடத்தியவிதம்
date:  17/08/2020
---

மக்களிலிருந்த மிகச் சிறந்ததை வெளிப்படுத்துவதே இயேசுவின் குறிக்கோளாக இருந்தது. சூழ்நிலை மோசமாக இருந்தசமயத்திலும் கிரு பையோடு நடந்துகொண்டார். ‘எல்லாரும் அவருடைய வாயிலிருந்து புறப்பட்ட கிருபையுள்ள வார்த்தைகளைக் குறித்து ஆச்சரியப்பட்டார்கள்’ என்கிறது லூக் 4:22. ‘கிருபையும் சத்தியமும் இயேசுகிறிஸ்துவின் மூலமாய் உண்டாயின’ என்கிறது யோவான் 1:17. அவருடைய கிருபையான வார்த்தைகள் கேட்டவர் உள்ளத்தைத் தொட்டது.

`கேள்வி: ஒரு சமயம் ஒரு நூற்றுக்கதிபதியும், இன்னொரு சமயம் ஒரு வேதபாரகனும் இயேசுவிடம் வந்தார்கள். இயேசு அவர்களுக்குச் சொன்ன நம்பிக்கை நிறைந்த வார்த் தைகள் என்ன? மத் 8:5-10; மாற்கு 12:34.`

அந்த ரோம ராணுவத் தளபதியிடம் இயேசு கூறியது புரட்சிகரமா னது. அந்த அளவுக்கு விசுவாசத்தை இஸ்ரவேலில்கூட தாம் காணவில்லை என்று இயேசு சொன்னபோது அந்த இராணுவ அதிகாரிக்கு எப்படி இருந் திருக்கும்? ‘நீ தேவனுடைய ராஜ்யத்துக்குத் தூரமானவனல்ல’ என்று அந்த வேதபாரகனிடம் சொன்னபோது, அவனுக்கு எப்படி இருந்திருக் கும்? மக்களிலிருந்த மிகச்சிறந்ததை வெளிப்படுத்துகிற திறன் இயேசுவிடம் காணப்பட்டது. சுவிசேஷத்திற்கு மக்களுடைய இருதயங்களைத் திறக்க உறுதுணையாக இருக்கிற விஷயங்கள் ஒருசிலதாம். உங்களைச் சுற்றிலும் இருப்போரிடம் சிறந்ததைத் தேடுங்கள்; அதை நீங்கள் பாராட்டு வதை அவர்கள் உணரட்டும்.

`கேள்வி: மற்றவர்களுடன் சுவிசேஷத்தைப் பகிர்வது, அவர்களுடன் உறவுபாராட்டுவது குறித்த என்ன முக்கிய நியதிகளை ஏசாயா 42:3; கொலோ 4:5, 6; எபே 4:15 போதிக்கின்றன?`

கிருபைநிறைந்த வார்த்தைகளை நாம் பேசும்போது, பிறர் வாழ்க்கையில் அது நல்ல செல்வாக்கை உண்டாக்கும். அவர் ‘நெரிந்த நாணலை முறிக்கமாட்டார்,’ ‘மங்கியெரிகிற திரியை அணைக்கமாட்டார்’ என்று ஏசாயா சொல்கிறார். அதாவது, இயேசு மிகவும் மனதுருக்கமுள்ளவர்; விசுவாசத்தில் காலடிவைக்கிற எவரையும் தேவையின்றி காயப்படுத்த மாட்டார்; அவர்களுடைய இருதயங்களில் காணப்படும் மிகச்சிறிய விசு வாசப் பொறியைக்கூட  அணைக்கமாட்டார்.

`நாம் என்ன சொல்லுகிறோம் என்பது முக்கியம்தான்; அதைவிட அதை எவ்வாறு சொல்லு கிறோம் என்பது முக்கியமானது. ‘சத்தியம் சத்தியம்தான், ஒன்று மக்கள் அதை ஏற்றுக் கொள்ளவேண்டும் அல்லது விட்டுவிடவேண்டும்’ என்று சிலர் சொல்கிறார்கள். இந்தக் கூற்றில் உள்ள தவறு என்ன?`