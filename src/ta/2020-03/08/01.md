---
title:  இயேசுவைப்போல ஊழியம்செய்தல்
date:  15/08/2020
---

### இவ்வார ஆராய்ச்சிக்கு:
மத் 5:13,14; பிலி 2:15; மாற்கு 12:34; எபே 4:15; மத் 4:23-25; மத் 25:31-46.

> <p>மனன வசனம்</p>
> ‘அவர், திரளான ஜனங்களைக் கண்டபொழுது, அவர்கள் மேய்ப்பனில்லாத ஆடுகளைப்போலத் தொய்ந்துபோனவர்களும் சிதறடிக்கப்பட்டவர்களுமாய் இருந்தபடி யால், அவர்கள்மேல் மனதுருகினார்.’ மத் 9:36

இயேசு மக்கள்மேல் மெய்யான அக்கறை காட்டினார். தம்முடைய தேவைகளைவிட பிறர் தேவைகளிமேல் ஆர்வம்காட்டினார். தம்மைச் சுற்றிலுமுள்ள மக்களின் சரீர, மன, உணர்வுரீதியிலான தேவைகளைச் சந்தித்தார்; அதனால் அவர் போதித்த ஆவிக்குரிய சத்தியங்களை  திறந்த இருதயத்தோடு கேட்டார்கள். நோயாளிகளைக்  குணமாக்கினார்; பிசாசு பிடித்தவர்களைச் சுகமாக்கினார்; பசியுள்ளவர்களுக்கு ஆகார மளித்தார்; தேவைப்பட்டவர்கள்மேல் அக்கறைகாட்டினார். அதனால் இருதயங்கள் தொடப்பட்டன; பலருடைய வாழ்க்கை மாறியது.

அவர் தங்கள்மேல் அக்கறைகாட்டியதை மக்கள் கண்டபோது, அவர் போதித்த ஆவிக்குரிய சத்தியங்களுக்குச் செவிகொடுத்தார்கள். ‘மக்களுடைய மனதில் இடம்பிடிப்பதில் கிறிஸ்துவின் பாணி மட்டுமே வெற்றியைத் தரும். மக்களுடைய நன்மையை விரும்புகிறவராக அவர் களோடு இரட்சகர் இடைபட்டார். அவர்கள்மேல் பரிவுகாட்டினார். அவர்களுடைய தேவைகளைச் சந்தித்தார். அவர்களுடைய நம்பிக்கைக்கு பாத்திர ரானார். பிறகு அவர்களிடம், ‘என்னைப் பின்பற்றுங்கள்’ என்று கட்டளையிட் டார்.1 நற்செய்தியை அறிவிப்பது போன்றே அதை வாழ்வதும் முக்கி யம் என்று இயேசுவுக்குத் தெரியும். அதுபோன்ற வாழ்க்கைதான் நம் சாட்சியை அர்த்தம் உள்ளதாக மாற்றுகிறது.

1 EGW, The ‘inistry of Healing, p. 143.

2020, ஆகஸ்ட் 22 வகுப்புக்காகப் படிக்கவேண்டிய பாடம்