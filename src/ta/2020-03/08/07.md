---
title:  மேலும் படிக்க
date:  21/08/2020
---

“அநேகர் தேவன்மேல் விசுவாசம் இல்லாமல், மனிதனில் நம்பிக்கை இழந்து இருக்கிறார்கள். ஆனால் பரிவுமிக்க உதவிகளை அவர்கள் பாராட்டாமல் இருப்பதில்லை. உலகப்புகழ்ச்சி, வெகுமானம் போன்றவற்றின்மேல் நாட்டம் இல்லாமல், ஒருவர் பிறர் வீடுகளுக்குச் சென்று, வியாதிப்பட்டவருக்குச் சிகிச்சையளித்து, பசியோடிருப்பவருக்கு உணவுகொடுத்து, நிர்வாணமாயிருப்பவர்ளுக்கு உடையுடுத்தி, துயரப்பட்டவரை ஆறுதல்படுத்தி, அன்பும் பரிவும் காட்டினால் அந்த மனித ஊழியர் தேவனுடைய தூது வராக மாறுகிறார். எல்லாருக்கும் இயேசுவையே அந்த ஊழியர் சுட்டிக்காட்டினால், கேட்போருடைய உள்ளங்கள் தொடப்படுகின்றன; நன்றியுணர்வு பொங்குகிறது; விசுவாசம் தூண்டப்படுகிறது; தங்கள்மேல் தேவன் அக்கறையுடன் இருப்பதைக் காண்கிறார்கள்; அவருடைய வார்த்தைக்குச் செவிகொடுக்க ஆயத்தமாகிறார்கள்.”1

இயேசுவின் சுயநலமற்ற ஊழியம் இருதயங்களைத் திறந்தது; தப்பெண்ணத்தைத் தகர்த்தது; சுவிசேஷத்தை ஏற்றுக்கொள்கிற சூழலை உருவாக்கினது. எல்லா இடங்களிலும் அன்பால் தேவைகளைச் சந்திக்கிற கிறிஸ்துவின் சரீரமாக திருச் சபை இருக்கிறது. அவரின் நாமத்தால் நாம் மகத்தான மாற்றங்களைச் செய்யும்படி கிறிஸ்து நம்மைச் சமுதாயத்திற்குள் அனுப்புகிறார். உலகத்தால் கறைபடாதபடிக்கு நாம் நிச்சயமாகவே கவனத்துடன் இருக்கவேண்டும். உலகத்தால் கறைபடுவதுதான் நம் திருச்சபை எதிர்கொண்டுள்ள மெய்யான அச்சுறுத்தல். ஆனாலும், மக்கள் இருக்கிற இடத்திற்கே சென்று, மக்களை அணுகவேண்டும்.

1 EGW, The ‘inistry of Healing, p. 145

**கலந்துரையாடக் கேள்விகள்**

`1	கிறிஸ்துவின் பரிவான ஊழியமானது எவ்வாறு தப்பெண்ணங்களை உடைத்து, ஆவிக்குரிய மக்கள் சத்தியங்களை ஆவலோடு கேட்கச் செய்வதில் ஆற்றல்மிக்கதாக விளங்கியது? இயேசுவைப்போல நாமும் மற்றவர்கள்மேல் சுயநலமற்ற அக் கறையை வெளிப்படுத்தினால், நம் சாட்சி எவ்வாறு பயன்மிக்கதாக விளங்கும்?`

`2	சிலசமயங்களில் சரியானது அல்லது தேவையானதைச் சொல்லுவோம்; ஆனால், சொன்னவிதம் தவறாக இருந்திருக்கும்; அதாவது, மோசமான தொனியில் சொல்லியிருப்போம். அதே தவற்றை மீண்டும் செய்யாதபடிக்கு, அதாவது பேசுவதற்குமுன் காத்திருப்பதற்கு, அந்த அனுபவத்திலிருந்து என்ன கற்றுக் கொண்டீர்கள்?`

`3	வியாதியிலிருந்து குணமாக்கப்பட்ட அல்லது மரணத்திலிருந்து உயிர்த்தெழுப்பப் பட்ட மனிதர்கள் மீண்டும் ஒரு நாளில் மரித்திருப்பார்கள் என்பதுபற்றிச் சிந்தியுங் கள். நம்மைச்சுற்றிலும் உள்ளவர்களை நாம் அணுகவேண்டிய விதம்பற்றி அது சொல்வது என்ன?`

`4	தற்சமயம் நீங்கள் செய்யாத என்னென்ன ஊழியங்களை உங்களுடைய திருச் சபையானது புதிதாகத் தொடங்கலாம்?`

`5	சத்தியத்தைத் தேடுகிறவர்களுக்கு ஆவிக்குரிய வாய்ப்புகளைக் கொடுக்கக்கூடிய ஊழியங்களை நாம் எவ்வாறு உருவாக்கலாம்?`