---
title:  மக்களை இயேசு எப்படிப் பார்த்தார்?
date:  16/08/2020
---

இயேசு எப்போதுமே மற்றவர்களிடமிருந்த நல்லதைத்தான் தேடி னார். அவர்களிடமிருந்த மிகச்சிறப்பானதை வெளிப்படுத்தினார். இயேசுவின் நாட்களிலிருந்த மதத்தலைவர்கள் அவர்மேல் வைத்த விமர் சனங்களில் ஒன்று, ‘இவர் பாவிகளை ஏற்றுக்கொண்டு அவர்களோடே சாப்பிடுகிறார்’ என்பது. லூக்கா 15:2. ‘பக்தியற்றவர்களுடன்’ பழகுவதா கக் கவலைப்பட்டார்கள். மற்றவர்களோடு சேர்ந்திருப்பது அல்ல, அவர் களிடமிருந்து பிரிந்திருப்பதே அவர்களுடைய மார்க்கப்பார்வையாக இருந்தது. ‘நீதிமான்களையல்ல, பாவிகளையே மனந்திரும்புகிறதற்கு அழைக்க வந்தேன்’ என்று இயேசு சொன்னபோது, அவர்கள் ஆச்சரிய மடைந்தார்கள். மத் 9:13.

மற்றவர்களைத் தவிர்ப்பதே சதுசேயர், பரிசேயர், வேதபாரகர்களு டைய மார்க்கமாக இருந்தது. ‘பாவத்தால் தீட்டுப்படாமல் இருக்க என்ன வேண்டுமானாலும் செய்யலாம்’ என்று நினைத்தார்கள். இயேசு பாவத் தால் தீட்டுப்படாதவராக இருந்தும், கொடிய விஷம் நிறைந்த இந்த உலகத் தைத் தவிர்க்காமல், அதை மீட்கும்படி இஙகு வந்தார். அவர் ‘உலகத்திற்கு ஒளியாயிருக்கிறார்.’ யோவான் 8:12.

`கேள்வி: தம்மைப் பின்பற்றுகிறவர்களைச் சுட்டிக்காட்ட இயேசு பயன்படுத்தும் இரண்டு எடுத்துக்காட்டுகள் யாவை? மத் 5:13,14. அந்த எடுத்துக்காட்டுகளை அவர் குறிப்பாகப் பயன்படுத்துவதற்கு காரணம் என்ன? யோவான் 1:9; யோவான் 12:46; பிலி 2:15.`

பண்டைய உலகில் முக்கிய வளங்களில் ஒன்று உப்பு. அது மிகவும் மதிப்புவாய்ந்ததாக இருந்தது; பெரும்பாலான ரோமர்கள் அதைச் செலாவணியாகவும் பயன்படுத்தினார்கள். உப்பு செல்வச்செழிப்பின் அடையாளமாக இருந்தது. உணவுகளைப் பாதுகாக்க, சுவையூட்ட பயன் பட்டது. எனவே, உலகத்திலேயே அதிகாரமும் ஐசுவரியமும் பெருகியவர் கள் மெய்செல்வந்தர்கள் அல்ல என்பதைச் சுட்டிக்காட்டவே அவர் தம் சீடர்களை உப்புக்கு ஒப்பிட்டார். அன்பின் செயல்களில் வெளிப்படுகிற சுயநலமற்ற சேவைதான் உலகில் நன்மையைப் பாதுகாத்து, அதன் சூழலுக்கு சுவையூட்டுகிறது. இயேசு பயன்படுத்திய இரண்டாவது எடுத்துக் காட்டு ‘உலகத்திற்கு வெளிச்சம்’ என்பதாகும். மத் 5:14. வெளிச்சம் இருளைக் கண்டு விலகுவதில்லை; அது இருளில் பிரகாசிக்கிறது. அது இருளிலிருந்து பிரிந்து நிற்பதில்லை. இயேசுவைப் பின்பற்றுகிறவர்கள் தாங்கள் வாழ்கிற பகுதிகளிலும் கிராமங்களிலும் சிறுநகரங்களிலும் பெரு நகரங்களிலும் காணப்படும் இருளைத் துளைத்துச் சென்று, தேவமகிமை யின் வெளிச்சத்தை அங்கிருப்பவர்களுக்கு வீசவேண்டும்.

`நாம் உலகத்தாரைத் தவிர்க்கவேண்டும், உலகத்தாரைவிட்டு பிரிந்து வாழவேண்டும் என்று யோவான் 17:15-18 வசனங்களில் இயேசு சொல்கிறாரா? இரண்டும் ஒன்றா? தம்மைப் பின்பற்றுகிறவர்கள் உலகத்தில் இருந்தாலும் உலகத்தார் அல்ல என்று இயேசு சொன்னதின் அர்த்தம் என்ன? அதை எவ்வாறு கடைப்பிடிக்கலாம்?`