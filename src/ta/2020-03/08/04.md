---
title:  'இயேசுவின் சுகமாக்கும் ஊழியம்: பகுதி 1'
date:  18/08/2020
---

நம் ஆண்டவருடைய ஊழியமுறையில் மனப்பாடப் பிரசங்கமோ, எழுதப்பட்ட பிரசங்கமோ காணப்படவில்லை; ஆற்றலும் ஆழமும் நிறைந்ததாகக் காணப்பட்டது. சரீர, மன, உணர்வு ரீதியிலான, ஆவிக்குரிய தேவைகளோடு இருக்கிற மக்களை அனுதினமும் சந்திக்கிறோம். தனிமையிலும் துக்கத்திலும் மனவேதனையிலும் இருக்கிற மக்கள்மேல் நாம் அக்கறைகாட்டி, அவர்களுடைய சந்தோஷத்திலும் நம்பிக்கைகளி லும் கனவுகளிலும் ஆர்வம்காட்டும்போது நம்மூலமாக அவர்களுடைய தேவைகளைச் சந்திக்க கிறிஸ்து ஆர்வமாக இருக்கிறார்.

மக்களுடைய ஆழமான தேவைகளை இயேசு பூர்த்திசெய்வதற்குமுன், அவர்கள் விரும்பின தேவைகளைச் சந்தித்தார். பிரச்சனை என்று உணர்ந்து, அதற்கு தீர்வு காணமுடியாததால், இது நடந்தால் நன்றாக இருக்குமே என்கிற ஏக்கம் இருக்கும் அல்லவா? அதுதான் விரும்பின தேவை. எடுத்துக்காட்டாக, புகைப்பழக்கத்தை விடுதல், எடை குறைத்தல், நல்ல உணவுப்பழக்கத்தைக் கடைப்பிடித்தல், மனஅழுத்தத்தைக் குறைத்தல் போன்றவை. திருமணம், குடும்பம் குறித்த ஆலோசனை தேவைப்படுவ தாக இருக்கலாம். ஆனால், மனிதர்களுடைய மெய்யான தேவை, தேவ னோடு உறவில் இருப்பது ஆகும். சீர்கெட்ட இந்த உலகில், தேவனோடு ஒப்புரவாவதுதான் நம் மெய்யான தேவை.

`கேள்வி: மத் 9:1-7இல் திமிர்வாதக்காரனுடைய சம்பவத்தையும், மாற்கு 5:25-34 இல் இரத்தப்போக்கால் அவதிப்பட்ட பெண்ணுடைய சம்பவத்தையும் வாசியுங்கள். சரீர சுகமாகுதலையும், தேவனோடு ஒப்புரவாக வேண்டியதின் மெய்யான தேவையையும் இயேசு தொடர்புபடுத்தினதை இந்தச் சம்பவங்களில் நாம் எவ்வாறு காணமுடிகிறது?`

கிறிஸ்துவின் சுகமாக்குதல் ஊழியத்தில் சரீரரீதியான, உணர்வுரீதி யான குணப்படுத்தல்மட்டும் காணப்படவில்லை. பாவம் சீரழித்த பூரணநிலையை மக்கள் அனுபவிப்பதை இயேசு விரும்பினார். ஆவிக் குரிய குணமாகுதல் இல்லாத சரீர குணமாகுதல் முழுமையற்றதென்று கிறிஸ்து கருதினார். ஒருவர் சரீரரீதியாகவும், உணர்வுரீதியாகவும் குணமாக கிறிஸ்துவின் அன்பு நம்மை ஊக்குவித்தால், அவருடைய ஆவிக்குரிய நலம்பற்றியும் அதிகமாக நம்மை அது ஊக்குவிக்கும். அப்போதுதான் இம்மையிலும், நித்திய காலம்முழுவதிலும் அவர் பரி பூரண வாழ்க்கை வாழமுடியும். இயேசு குணமாக்கின எல்லா நபர் களுமே ஒருநாள் மரித்துப்போனார்கள். எனவே அவர்களின் மெய் யான தேவை ஆவிக்குரிய தேவையாகத்தானே இருந்திருக்க முடியும்?

`மக்களுடைய தேவைகளைச் சந்திக்கவும், நாம்  அவர்கள்மேல் அக்கறையுடன் இருப்பதைக் காட்டவும் சமுதாயத்தில் என்னென்ன முயற்சிகளை நம் திருச்சபை எடுக்கலாம்? உங்கள் சமுதாயத்தில் உள்ளவர்களைப்பற்றிச் சிந்தியுங்கள். மக்களுடைய வாழ்க்கையில் வித்தியாசத்தை உண்டுபண்ண உங்கள் திருச்சபை என்ன செய்கிறது?`