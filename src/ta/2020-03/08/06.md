---
title:  இயேசுவுக்கு முக்கியமானது
date:  20/08/2020
---

மத்தேயு 24இல், இயேசு தம் சீடர்களுக்குக் கொடுக்கிற செய்தியில், எருசலேமின் அழிவுகுறித்தும், தம் வருகைக்கு முன்பான நிகழ்ச்சிகள்குறித் தும் சொன்னார். அந்தச் செய்திக்கு முன்னர் மூன்று உவமைகளைக் கூறியிருக்கிறார். இயேசுவின் இரண்டாம் வருகைக்காகக் காத்திருக்கிற மக்களிடம் அவர் எதிர்பார்க்கிற குணத்தன்மைகளை அந்த உவமைகள் வலியுறுத்துகின்றன. பத்துக் கன்னிகைகள் குறித்த உவமையானது ஆவி யில் நிறைந்த வாழ்க்கையின் முக்கியத்துவத்தை வலியுத்துகிறது. பத்துத் தாலந்துகள் குறித்த உவமையானது நம் ஒவ்வொருவருக்கும் தேவன் கொடுத்திருக்கிற தாலந்துகளை உண்மையோடு பயன்படுத்துவதின் முக்கியத்துவத்தை வலியுறுத்துகிறது. ஆடுகள்-வெள்ளாடுகள் குறித்த உவமையானது, நம் அனுதின வாழ்வில் தேவன் கொண்டுவருகிறவர்களுடைய தேவைகளை உண்மையுடன் சந்திக்கிற மெய்யான கிறிஸ்தவ மார்க்கத்தை வெளிப்படுத்துகிறது.

`கேள்வி: மெய்யான கிறிஸ்தவ மார்க்கத்தை கிறிஸ்து எவ்வாறு விவரிக்கிறார்? மத்தேயு 25:31-46.`

ஊழியத்தின் எந்தெந்தப் பிரிவுகளை இந்த வாக்கியம் சுட்டிக்காட்டுகிற தெனப் பட்டியலிடுங்கள்.

மக்களுடைய உண்மையான சரீரத்தேவைகளைச் சந்திப்பதுபற்றி இந்த உவமை கூறுகிறது, அந்த அம்சத்தை நாம் நிராகரிக்கக்கூடாது; ஆனாலும் கூடுதல் விஷயங்களையும் இந்த உவமை சுட்டிக்காட்ட வாய்ப் புள்ளதா? மனிதர்களுடைய ஆத்துமாக்களில் இயேசுவைக் குறித்த பசி, தாகம் ஒளிந்திருக்கிறது; திருப்தியடைய ஏங்குகிறது. யோவான் 6:35; யோவான் 4:13,14. கிறிஸ்துவில் நம் மெய்யான அடையாளத்தை நாம் கண்டுகொள்கிற வரையிலும் மெய்யான குடியிருப்பைத் தேடி அலைகிற அந்நியர்களாகவே இருப்போம். எபே 2:12,13,19. நாம் அவருடைய நீதியால் தரிப்பிக்கப்படும்வரைக்கும் ஆவிக்குரிய நிர்வாணிகளாக இருக்கி றோம். வெளி 3:18; வெளி 19:7,8.

மனிதர்களுடைய நிலையை கொடிய வியாதிக்கு ஒப்பிட்டு பழைய ஏற்பாட்டு தீர்க்கதரிசிகள் பேசினார்கள். ஏசா 1:5; எரே 30:12-15. பாவநோய் கொடியது; அதற்கு தீர்வு என்னவென்பதை தீர்க்கதரிசி சுட்டிக்காட்டுகிறார். எரே 30:17. இந்தவியாதிக்கு இயேசுதாம் நிவாரணம்.

நம்மைச் சுற்றிலும் உள்ளவர்களுடைய சரீரத் தேவைகளைப் பூர்த்திசெய்யுமாறு ஆடு-வெள்ளாடுகள் உவமை நமக்கு வலியுறுத்துகிறது; அதற்கும்மேல் அதிக விஷயங்களும் அதில் உள்ளன. ஆத்துமாக்களுடைய ஆழமான தேவைகளைச் சந்திக்கிற கிறிஸ்துவை அந்தச் சம்பவம் சுட்டிக் காட்டுகிறது. சுயத்தைமட்டும் முக்கியப்படுத்தி வாழ்ந்து, பிறருடைய தேவைகளைப் புறக்கணிப்பது நித்திய அழிவுக்குள் ஆழ்த்திவிடும்.

`சிந்தியுங்கள்: தங்களுக்காக வாழாமல் பிறருக்காக வாழ்ந்தவர்களை இந்த உவமையில் ஆண்டவர் பாராட்டுகிறார். தங்களுடைய திட்டங்களைமட்டுமே சுயநலத்தோடு நாடி, பிறர் தேவைகளைப் புறக்கணித்தவர்களை ஆண்டவர் ஆக்கினைக்குள்ளாகத் தீர்த்தார்.`