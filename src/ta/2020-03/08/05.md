---
title:  'இயேசுவின் சுகமாக்கும் ஊழியம்: பகுதி 2'
date:  19/08/2020
---

`கேள்வி: இயேசுவின் ஊழியத்தில் காணப்பட்ட மூன்று அடிப்படைஅணுகுமுறைகள் யாவை? மத் 4:23-25; மத் 9:35. மக்களுடைய தேவைகளை இயேசு எவ்வாறு சந்தித் தார்? அவர்கள் வாழ்க்கையில் அது எப்படிப்பட்ட தாக்கத்தை உண்டாக்கியது?`

உபதேசித்தல், பிரசங்கித்தல், குணப்படுத்துதல் ஆகிய மூன்றுவகை ஊழியத்தையும் இயேசு பயன்படுத்தினார். ஒவ்வொருவருடைய வாழ் வும் குறிக்கோள் உள்ளதாக மாறும்படி நித்திய நியதிகளைப் பகிர்ந்தார். ‘நானோ அவைகளுக்கு ஜீவன் உண்டாயிருக்கவும், அது பரிபூரணப்பட வும் வந்தேன்’ என்று சொன்னார். யோவான் 10:10. அவருடைய ஊழியத்தில் கிருபை அபரிதமாக வெளிப்பட்டது. இப்போதும், என் றென்றும் நாம் ‘அபரிதமான’ வாழ்க்கை வாழும்படி நம்மைப் பெலப் படுத்தவே இயேசு வந்தார்.

`கேள்வி: இயேசு நாள்முழுதும் வியாதியஸ்தர்களைக் குணமாக்கினார், பிசாசுகளைத் துரத்தினார். மாற்கு 1:32-39. அடுத்தநாள் அதிகாலையில் எழுந்து ஜெபம்பண்னினார்; அதற்குள்ளாக அவரிடம் சுகம்பெறுவதற்காக மக்கள் கூடிவிட்டார்கள். ஆனால் அவர் வேறொரு பட்டணத்திற்குச் சென்றார். அவர்களை ஏன் குணமாக்கவில்லை? மாற்கு 1:38,39இல் அவர் சொல்கிற காரணத்தைக் கவனியுங்கள்.`

ஆழமான கருத்துகள் நிறைந்த சம்பவம் இது. முந்தின நாளில் திரளான பேரைக் குணப்படுத்தினார்; மறுநாளில் அவரிடம் குணமாகுதலைப் பெற விரும்பி ஏராளமானோர் தேடி வந்தார்கள்; ஆனால் அவர்களை விட்டு அங்கிருந்து செல்கிறார். சுவிசேஷத்தைப் பிரசங்கிப்பதற்காகவே தாம் வந்ததாக அதற்கு விளக்கம்சொல்லுகிறார். இயேசு வெறுமனே அரிய அற்புதங்களைச் செய்கிறவராகமட்டும் இருக்கவில்லை. மீட்பின் ஊழியப்பணியைச் செய்யவந்த தேவகுமாரனாக இருந்தார். சரீர நோய் களைக் குணமாக்குவதுடன் அவர் திருப்தியடையவில்லை. தாம் அருளும் படி வந்த நித்திய ஜீவனாகிய ஈவை மக்கள் பெற்றுக்கொள்ள வேண்டு மென ஏங்கினார். பூமிக்கு தாம் வந்த நோக்கத்தை பின்வரும் வார்த்தைக ளில் தெளிவாகச்  சொன்னார்: ‘இழந்துபோனதைத் தேடவும் இரட்சிக்க வுமே மனுஷகுமாரன் வந்திருக்கிறார்.’ லூக்கா 19:10. அவருடைய குணமாக்குதலின் செயல் ஒவ்வொன்றும் தேவனுடைய குணத்தை வெளிப் படுத்துவதாக, உபத்திரவத்தைத் தணிப்பதாக, நித்திய ஜீவனைப் பெறுவதற் கான வாய்ப்பைக் கொடுப்பதாக இருந்தது.

`வறுமை அல்லது வியாதியால் நீங்கள் பீடிக்கப்பட்டிருந்தால், இயேசு அருளுகிற பரிபூரணமான வாழ்க்கையை வாழ்வது சாத்தியமா? இயேசு சரீர குணமாக்குதலைவிட மேலான ஒன்றை மக்களுக்கு அருளினாரா? மக்களுடைய சரீரத்தேவைகளையும், உணர்வுரீதியிலான தேவை களையும் சந்திக்கும்படி மக்களுக்கு ஊழியம் செய்யும்போது, நடைமுறை ரீதியில் எவ்வாறு மக்களை தேவனிடம் வழிநடத்த முடியும்?`