---
title:  தீர்க்கதரிசி எச்சரித்தார்
date:   27/01/2020
---

`கேள்வி: நடக்கபோவதைக் குறித்து எச்சரித்தாலும்கூட, ராஜாவுக்கு தானியேல் சொன்ன ஆலோசனை என்ன? ஏன்? நீதி 14:31.`

சொப்பனத்தின் அர்த்தத்தைச் சொல்லி, அந்தச் சூழ்நிலையிலி ருந்து தப்புவதற்கான வழியையும் தானியேல் சொல்கிறான்: ‘ஆகையால் ராஜாவே, நான் சொல்லும் ஆலோசனையை நீர் அங்கீகரித்துக் கொண்டு நீதியைச் செய்து உமது பாவங்களையும், சிறுமையானவர் களுக்கு இரங்கி உமது அக்கிரமங்களையும் அகற்றிவிடும்; அப் பொழுது உம்முடைய வாழ்வு நீடித்திருக்கலாம் என்றான்.’ தானி 4:27.

பாபிலோனில் மிகப்பெரிய அளவில் நேபுகாத்நேச்சார் கட்டு மானப் பணியைச் செய்திருந்தான். தோட்டங்கள், கால்வாய் அமைப்பு கள், நூற்றுக்கணக்கான கோயில்கள் போன்ற ஏராளமான கட்டுமானத் திட்டங்கள் அந்த நகரத்தை பண்டையகால அதிசயங்களில் ஒன்றாக மாற்றியிருந்தன. ஆனால் அத்தகைய பிரமாண்டத்தையும் அழகையும் ஒருபுறம் அடிமைகளை வேலைவாங்கி, ஏழைகளைப் புறக்கணித்து அவன் சாதித்தையும் மறுக்கமுடியாது. ராஜ்யத்தின் செல்வச்செழிப் பால் ராஜாவும் அவனுடைய பரிவாரங்களும் சுகபோகமாக வாழ்ந் தார்கள். எனவே, நேபுகாத்நேச்சார் அகந்தையோடு இருந்தது, தேவனை அவன் அங்கீகரிக்கவிடாமலும், அதன் விளைவாக ஏழை களின் பாடுகளைக் காணக்கூடாமலும் செய்தது. ஏழைகள்மேல் தேவன் மிகுந்த அக்கறையுடையவராக இருக்கிறார்; அதனால்தான் ராஜா விடம் வேறு பாவங்களையும் வலியுறுத்த வாய்ப்பிருந்தும், ஏழை களைப் புறக்கணிக்கிற பாவத்தைமட்டும் வலியுறுத்துகிறான்.

அது ஒன்றும் புதிய செய்தியல்ல. ஏழைகளை ஒடுக்கக்கூடாதென பழைய ஏற்பாட்டு தீர்க்கதரிசிகள் மக்களை எச்சரித்துக்கொண்டே இருந்தார்கள். ஏழைகளைப் புறக்கணித்ததால்தான் ராஜா நாடுகடத்தப் பட்டான். ஏழைகளை ஆதரிப்பது கிறிஸ்தவ தயாளக்குணத்தின் உச்சக் கட்ட செயலாகும். மாறாக, ஏழைகளைப் புறக்கணித்து, ஒடுக்குவது தேவனையே தாக்குவதாகும். அனைத்தும் தேவனுக்குச் சொந்த மானவை. நாம் அவற்றுக்குச் சொந்தக்காரர்கள் அல்லர். அவருடைய உடைமைகளின் உக்கிராணக்காரர்கள்மட்டுமே என்பதை உணர்ந்து, நாம் ஏழைகளைப் பராமரிக்கவேண்டும்.

நம் வசதிவாய்ப்புகளிலிருந்து ஏழைகளுக்கு உதவும்போது, தேவனைக் கனப்படுத்துகிறோம். அவரே உரிமையாளரென ஒத்துக் கொள்கிறோம். அதை உணர்ந்துதான் நம் உடைமைகளை மதிப்பிட வேண்டும், பயன்படுத்த வேண்டும். நேபுகாத்நேச்சார் அதைச் செய்யத் தவறிவிட்டான். நம்முடைய சாதனைகளுக்கும் தேவனே எஜமான் என்பதை உணர்ந்து, ஏழைகளுக்கு உதவிசெய்வதில் அதை வெளிப் படுத்தாவிட்டால், நாமும்கூட இதில் தவறிவிடுவோம்.