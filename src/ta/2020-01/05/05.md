---
title:  கண்களை வானத்துக்கு ஏறெடுத்தல்
date:   29/01/2020
---

`கேள்வி: எப்படி, எதற்காக ராஜாவுக்கு அவை நேரிட்டன? தானி 4:34-37.`

விநோதமான ஒரு நோயை நேபுகாத்நேச்சாருக்கு தேவன் அனு மதிக்கிறார்; இறுதியில் வலுவான மனநிலை அவனுக்கு திரும்பி வரும்படி செய்கிறார். தீர்க்கதரிசி முன்னுரைத்ததுபோல ஏழு வருடங் கள் கடந்ததும், ராஜா கண்களை வானத்துக்கு ஏறெடுக்கிறான்.

‘ஏழு வருடங்கள் தன் குடிமக்கள் யாவரின் திகைப்புக்கும் ஆளா னான் நேபுகாத்நேச்சார்; ஏழு வருடங்கள் உலகத்தார் அனைவருக்கும் முன்பாக அவன் தாழ்த்தப்பட்டான்.  அதன்பிறகு, அவனுடைய புத்தி அவனுக்குத் திரும்ப வந்தது; தாழ்மையோடு பரலோக தேவனை நோக் கிப்பார்த்தான்; தான் சிட்சிக்கப்பட்டதில் தேவ கரம் இருந்ததை உணர்ந் தான். தன்னுடைய குற்றத்தையும், தன்னைக் குணப்படுத்தியதில் தேவன் காட்டிய மிகுந்த கிருபையையும் ஒத் துக்கொண்டு, மக்களிடம் அறிக்கைசெய்தான்.’ கஓ, பக். 520.

வானத்துக்கு கண்களை ஏறெடுக்கும்போது மிகப்பெரிய மாற் றங்கள் உண்டாகுமென்பதில் சந்தேகமில்லை. புத்தி திரும்ப வந்ததுமே, தேவையான பாடத்தைக் கற்றுவிட்டதை ராஜா அறிக்கையிடுகிறான்.

இந்தச் சம்பவத்தில் நேபுகாத்நேச்சாரைப் பற்றியல்ல, தேவனு டைய கிருபையைப்பற்றிப் படிக்கிறோம். இஸ்ரவேலின் தேவனை தன் ஜீவனின் தேவனாக ஏற்றுக்கொள்ள கொடுக்கப்பட்ட மூன்று வாய்ப்புகளை ராஜா தவறவிட்டான். 

முதலாவது, யூதக்கைதிகள் ஞானத்தில் சிறந்து விளங்கியதைக் கண்டான். தானி 1. 

இரண்டாவது, சொப்பனத்திற்கு தானியேல் விளக்கம் சொன்னதைக் கண் டான். தானி 2. 

மூன்றாவது, மூன்று எபிரெய வாலிபர்கள் அக்கினிச்சூளையிலிருந்து விடு விக்கப்பட்டதைக் கண்டான். தானி 3. அந்த அற்புதம்கூட அவனுக்குள் தாழ்மையைக் கொண்டுவராவிட்டால், வேறு எது கொண்டுவரமுடியும்? 

நான்காவது ஒரு வாய்ப்பைக் கொடுக்கிறார். அதில் அவனுடைய இருதயத் தில் இடம்பிடிக்கிறார், அவனை மீண்டும் ராஜாவாக்கினார். தானி 4. தேவனோடு நம் உறவு சீராகும்படிக்கு, ஒவ்வொரு வாய்ப் பாக அவர் தருகிறார் என்பதை நேபுகாத்நேச்சாருடைய சம்பவம் காட்டுகிறது. கர்த்தர் ‘எல்லா மனுஷரும் இரட்சிக்கப்படவும், சத்தியத்தை அறிகிற அறிவை அடையவும், அவர் சித்தமுள்ளவராயிருக்கிறார்’ என்று பல நூற்றாண்டுகளுக்கு முன்னர் பவுல் எழுதுகிறான். 1தீமோ 2:4. அது முற்றிலும் உண்மை என்பதை இந்தச் சம்பவத்தில் பார்க்கிறோம்.

`தேவன் எப்படியெல்லாம் உங்களைத் தாழ்மைப்படுத்தியிருக்கிறார்? அந்த அனுபவத் திலிருந்து என்ன கற்றுக்கொண்டீர்கள்? கடினமான விதத்தில் பாடத்தைப் படிக்க விரும்ப வில்லையென்றால் என்னென்ன மாற்றங்களை நீங்கள் செய்யவேண்டும்?`