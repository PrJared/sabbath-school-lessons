---
title:  அகந்தையிலிருந்து தாழ்மைக்கு
date:   25/01/2020
---

### இவ்வார ஆராய்ச்சிக்கு 
தானி 4:1-33; நீதி 14:31; 2இராஜா 20:2-5; யோவான் 3:10; தானி 4:34-37; பிலி 2:1-11.

> <p>மனன வசனம்</p> 
> அவருடைய அடையாளங்கள் எவ்வளவு மகத்துவமும், அவருடைய அற்புதங்கள் எவ்வளவு வல்லமையுமாயிருக்கிறது; அவருடைய ராஜ்யம் நித்திய ராஜ்யம்; அவருடைய ஆளுகை தலைமுறை தலைமுறையாக நிற்கும். தானி 4:3.

முதல் பாவம் என்று அழைக்கப்படுவது அகந்தை. பரலோக மன் றங்களிலிருந்து ஒரு தூதனாகிய லூசிபரிடம்தான் முதன்முதலாக இது வெளிப்பட்டது. அதனால்தான் தேவன் பின்வருமாறு சொல்கிறார்: “உன் அழகினால் உன் இருதயம் மேட்டிமையாயிற்று; உன் மினுக்கினால் உன் ஞானத்தைக் கெடுத்தாய்; உன்னைத் தரையிலே தள்ளிப்போடுவேன்; ராஜாக்கள் உன்னைப் பார்க்கும்படி உன்னை அவர்களுக்கு முன்பாக வேடிக்கையாக்குவேன்.” எசே 28:17.

அகந்தை லூசிபரை விழச்செய்தது; அதனால் மனிதர்களுக்குள் அகந்தையை ஊட்டி, அவர்களை தேவனுக்கு எதிராக மாற்றவும், அழி வுக்குள் வழிநடத்தவும் சாத்தான் செயல்படுகிறான். நாம் விழுந்துபோன வர்கள். தேவனைச் சார்ந்தே நம் வாழ்க்கை இருக்கிறது. நாம் பெற்றிருக் கிற ஈவுகளையும், அவற்றால் செய்கிற சாதனைகளையும் தேவன் மட்டுமே தருகிறார். எனவே எல்லாவற்றிலும் தாழ்மையுடன் இருக்க வேண்டிய நாம் பெருமையோடும் அகந்தையோடும் நடக்கலாமா?

தாழ்மையின் முக்கியத்துவத்தை நேபுகாத்நேச்சார் அறிய வெகு காலம் ஆகிவிட்டது. அக்கினிச்சூளையில் நான்காவது நபரைப் பார்த்த பிறகும்கூட அவனுடைய வாழ்க்கை மாறவில்லை. தேவன் அவனிட மிருந்து ராஜ்யபாரத்தைப் பிடுங்கி, மிருகங்களோடு சஞ்சரிக்க விடப் பட்டபிறகுதான், தன் உண்மை நிலையை உணருகிறான்.

`2020 பெப்ரவரி 1 வகுப்புக்காகப் படிக்கவேண்டிய பாடம்_