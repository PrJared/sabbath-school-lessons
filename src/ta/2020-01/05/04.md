---
title:  ‘உன்னதமானவர் ஆளுகைசெய்கிறார்’
date:   28/01/2020
---

மனந்திரும்பி, தேவனிடம் மன்னிப்புகேட்கும்படி சொன்னாலும் கூட, நேபுகாத்நேச்சார் அகந்தையோடிருந்தான்; பரலோகத் தண் டனைக்கு ஆளானான். தானி 4:28-33. ராஜா தன் அரமனைமேல் உலாவி, தன் சாதனைகளைப் புகழ்ந்தபோது, மனப்பதிப்பால் வாதிக் கப்படுகிறான்; அரன்மனையிலிருந்து வெளியேற்றப்படுகிறான். தன்னை ஒரு மிருகமாக எண்ணி, அதன்படி செயல்படக் தூண்டுகிற ஒரு மனப்பாதிப்புக்கு அவன் ஆளாகி யிருக்கவேண்டும். தற்காலத்தில் அதை ‘மிருகயின மனப்பிரம்மை’ என்று அழைக்கிறார்கள். அதாவது, சரீரமானது ஏதோ மிருகத்தைப் போலிருப்பதாக நினைத்து, மிருகம் போல மாற ஆசைப்படுவதாகும்.

`கேள்வி: அந்தத் தண்டனையை ராஜா தவிர்த்திருக்கக்கூடிய ஒரே வழி என்ன? 2இராஜா 20:2-5; யோனா 3:10; எரேமியா 18:7,8.`

கடினமான விதத்தில் நேபுகாத்நேச்சார் பாடம்படிக்க வேண்டிய தாயிற்று. அரசாளும் அதிகாரத்தை தேவன் கொடுத்திருந்தபோது, தேவனோடு தனக்குள்ள உறவுபற்றி நேபுகாத்நேச்சாரால் சிந்திக்க இயலவில்லை. எனவே, ராஜாவிடமிருந்து அரசாளும் அதிகாரம் பறிக் கப்படுகிறது; வெளியின் மிருகங்களோடு சஞ்சரிக்க விடப்படுகிறான். தான் முற்றிலும் தேவனையே சார்ந்திருப்பதை அவன் உணந்துகொள் ளுவதற்கு தேவன் மீண்டும் ஒரு வாய்ப்பைக் கொடுக்கிறார். ‘பர லோகம் அரசாளுகிறது’ என்கிற பாடத்தை ராஜா அறிந்துகொள்ள தேவன் விரும்பினார். தானி 4:26. ராஜாவுக்குக் கொடுக்கப்பட்ட தீர்ப்பு தேவனுடைய திட்டத்தின்படி பரந்த நோக்கமுடையது; பரலோக ஜீவி களின் வார்த்தைகளில் அது தெளிவாக வெளிப்படுகிறது: ‘உன்னத மானவர் மனுஷருடைய ராஜ்யத்தில் ஆளுகைசெய்து தமக்குச் சித்த மானவனுக்கு அதைக் கொடுத்து, மனுஷரில் தாழ்ந்தவனையும் அதின் மேல் அதிகாரியாக்குகிறார் என்று நரஜீவன்கள் அறியும்படிக்குக் காவ லாளரின் தீர்ப்பினால் இந்தக் காரியமும் பரிசுத்தவான்களின் மொழியி னால் இந்த விசாரணையும் தீர்மானிக்கப்பட்டது என்றான்.’ தானி 4:17.

நேபுகாத்நேச்சாருக்குக் கொடுக்கப்பட்ட சிட்சையானது நம் ஒவ் வொருவருக்கும் பொருந்தும். ‘நரஜீவன்கள்’ என்பதில் நாமும் உண்டு என்பதால், ‘உன்னதமானவர் மனுஷருடைய ராஜ்யத்தில் ஆளுகை செய்கிறார்’ என்கிற பாடத்தை நாமும் கற்றுக்கொள்ளவேண்டும்.

`உன்னதமானவர் ஆளுகை செய்கிறார் என்பதை நாமும் கற்றுக்கொள்ள வேண்டியது ஏன் முக்கியமானது? இதை அறிந்திருப்பது, நம்முடைய அதிகாரத்திற்கு கீழுள்ளவர்களை நாம் நடத்தவேண்டிய விதத்தில் எத்தகைய தாக்கத்தை ஏற்படுத்தவேண்டும்?`