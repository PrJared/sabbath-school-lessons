---
title:  தாழ்மையும் நன்றியுணர்வும்
date:   30/01/2020
---

`கேள்வி: மனமாறிய ராஜா, ‘பூமியின் குடிகள் எல்லாம் ஒன்றுமில்லையென்று எண்ணப் படுகிறார்கள்’ என்று சொல்கிறான். தானி 4:35. அப்போது அவன் இருந்த சூழ்நிலை யின் பின்னணியில் அவன் சொல்கிற கருத்து புரிகிறதா?`

மெய்யான தேவனை நேபுகாத்நேச்சார் உண்மையாக ஏற்றுக் கொண்டான் என்று எவ்வாறு அறிவது? தானியேல்  புத்தகத்தில் உட் செருகலாகவுள்ள 4ம் அதிகாரத்தை எழுதியதே ராஜாதான் என்பது அதற்கு மிகப்பெரிய ஆதாரம். ராஜா தன் ராஜ்யம்முழுவதிலும் விநி யோகித்த ஒரு கடிதத்தின் பிரதி இந்த அதிகாரம். தான் அகந்தையா யிருந்து பைத்தியமானதையும், தேவன் தன் வாழ்வில் இடைபட்டதை யும் தாழ்மையோடு சொல்கிறான். முற்காலத்தில் ராஜாக்கள் தங்களைப் பற்றி தரக்குறைவாக எழுதவே மாட்டார்கள். பண்டைய அரச ஆவ ணங்கள் எல்லாமே மன்னர்களைப் புகழ்கிறவையாக இருக்கின்றன. எனவே தான் அகந்தையோடிருந்து, மிருகம்போல மாறினதை ராஜா ஒத்துக்கொள்கிற இந்த ஆவணம் மெய்யான மனமாற்றத்தைச் சுட்டிக் காட்டுகிறது. மேலும், தன் அனுபவத்தைச் சொல்லி, தேவனுடைய மகத்துவத்தை தாழ்மையோடு அறிக்கையிடுவதால், ராஜா இங்கு ஒரு நற்செய்தியாளனாகச் செயல்படுகிறான். தான் அனுபவித்து, தேவனிட மிருந்து கற்றுக்கொண்டதை தனக்குள்ளேயே அவனால் வைத்துக் கொள்ள முடியவில்லை. எனவே ராஜாவினுடைய இந்த ஜெபத்திலும், துதியிலும் அவனுடைய மெய்யான மனமாற்ற அனுபவம் வெளிப் படுவதைக் காணமுடிகிறது. தானி 4:34-37.

ராஜாவின் விழுமியங்கள் மாறியிருந்தன; மனித ஆற்றலின் வரை முறைகளைப் புரிந்துகொண்டான். ஆழமான நன்றியறிதலின் ஜெபத் தில், தானியேலுடைய தேவனின் வல்லமையைப் புகழ்கிறான்; ‘பூமி யின் குடிகள் எல்லாம் ஒன்றுமில்லையென்று எண்ணப்படுகிறார்கள்’ என்று ஒத்துக்கொள்கிறான். தானி 4:35. அதாவது, மனிதர்கள் தங் களைப்பற்றி பெருமைபாராட்ட ஒன்றுமே இல்லை. நேபுகாத்நேச்சார் தாழ்மையும் நன்றியும் உள்ளவனாக, தேவனைப் புகழ்ந்துபாடி, அகந்தைக்கு எதிராக நம்மை எச்சரிப்பதாக அவனைப்பற்றி தானியேல் புத்தகம் சொல்கிறது.

தேவன் இன்றைக்கும் வாழ்வை மாற்றிக்கொண்டிருக்கிறார். மனி தர்கள் எவ்வளவுதான் பெருமையும் பாவமும் உள்ளவர்களாக இருந் தாலும், தேவனுடைய இரக்கம் குறைவதில்லை; கலகக்கார பாவிகளை பரலோகத்தின் தேவனுடைய பிள்ளைகளாக மாற்றுகிற அவருடைய வல்லமையும் குறைவதில்லை.

`நம்முடைய வாழ்க்கையில் அகந்தையை ஒட்டுமொத்தமாக விரட்டியடிக்கும்படி பிலிப்பியர் 2:1-11 இல் காணப்படுகிற விஷயம் என்ன?`