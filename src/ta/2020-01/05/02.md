---
title:  இது மகா பாபிலோன் அல்லவா?
date:   26/01/2020
---

`கேள்வி: தானி 4:1-33ஐ வாசியுங்கள். ராஜாவுக்கு என்ன நிகழ்ந்தது? ஏன்?`

இரண்டாவது ஒரு சொப்பனத்தை நேபுகாத்நேச்சாருக்கு தேவன் கொடுக்கிறார். இந்த முறை ராஜாவுக்கு சொப்பனம் மறக்கவில்லை. ஆனால் பாபிலோனின் ஞானிகளால் இந்த முறையும் விளக்கம்சொல்ல முடியவில்லை; எனவே, தானியேலை அழைக்கிறான். சொப்பனத்தில் வானுயர மரம் ஒன்றை ராஜா பார்க்கிறான், அந்த மரத்தை வெட்டும்படி பரலோக ஜீவிகளில் ஒருவன் சொல்கிறான். அடிமரத்தையும் அதன் வேர்களையும்மட்டும் விடவும், அது ஆகாயத்துப் பனியிலே நனைய வும் வேண்டுமென்று சொல்லப்படுகிறது. ஆனால், அந்தப் பரலோக ஜீவி, “அவனுடைய இருதயம் மனுஷ இருதயமாயிராமல் மாறும்படி, மிருக இருதயம் அவனுக்குக் கொடுக்கப்படக்கடவது; இப்படியிருக்கிற அவன்மேல் ஏழு காலங்கள் கடந்துபோகவேண்டும்” என்று சொன்னது தான் நேபுகாக்நேச்சாரைக் கலங்கப்பண்ணியிருக்க வேண்டும். தானி 4:16. சொப்பனத்தின் தீவிரம் தானியேலுக்குப் புரிந்தது; எனவே ராஜா வினுடைய எதிரிகளுக்கு அது சம்பவித்தால் நல்லதென்கிறான். இருந் தாலும், சொப்பனத்தின் செய்தியை மறைக்காமல், அது ராஜாவைச் சுட்டிக்காட்டினதாகச் சொல்கிறான்.

வேதாகமத்தில் மரங்கள் ராஜாக்களைச் சுட்டிக்காட்டுகிற அடை யாளங்களாகப் பயன்படுத்தப்பட்டுள்ளன. எசே 17; 31; ஓசியா 14; சகரியா 11:1,2; லூக்கா 23:31. எனவே அந்த வானுயைர மரமானது அகந்தைமிக்க அந்த அரசனைச் சுட்டிக்காட்டுகிற சரியான அடையாள மாக இருந்தது. நேபுகாத்நேச்சாருக்கு தேவன் ஆளுகையையும் அதி காரத்தையும் கொடுத்தார். ஆனால், தான் பெற்றிருக்கிற அனைத்தும் தேவன் தந்தவையென உணர அவன் மறுக்கிறான்.

`கேள்வி: தேவன் கொடுத்த எச்சரிப்பை ராஜா புரிந்துகொள்ளவே இல்லையென்பது எவ்வாறு தெரிகிறது? தானி 4:30.`

நாம் எல்லாவற்றிற்கும் தேவனையே சார்ந்திருப்பதை அகந்தை மறக்கச்செய்துவிடும். அதை நாம் மறக்கும்போது, ஆவிக்குரிய வாழ் வில் ஆபத்தான நிலைக்குச் செல்கிறோம்.

`உங்களுடைய வாழ்க்கையில் என்னவெல்லாம் சாதித்திருக்கிறீர்கள்? அகந்தை எண்ணம் எழாமல் அவற்றில் பெருமிதம் கொள்ளமுடியுமா? எவ்வாறு?`