---
title:  நெருக்கமாயிருக்கும் தேவன்
date:   12/01/2020
---

`கேள்வி: ராஜாவுக்கு ஆண்டவர் கொடுத்த தரிசனத்தால் அந்த எபிரெயர்களுக்கு நேர்ந்த நெருக்கடி என்ன? தானியேல் 2:1-16.`

முற்காலத்தில் சொப்பனங்களை எளிதாக எடுத்துக்கொள்ள மாட் டார்கள். தீயசொப்பனம் என்றால், ஏதோ அழிவு வரப்போவதாகப் பயப்படுவார்கள். அதனால்தான் சொப்பனம் கண்டு, அது மறந்தும் போனதால் அதை அறிந்துகொள்ள நேபுகாத்நேச்சார் பதைபதைக்கிறான். சொப்பனங்களுக்கு தேவர்கள் அர்த்தம் சொல்லமுடியுமென பாபிலோ னிய நிபுணர்கள் நம்பினார்கள்; ஆனால் தானியேலில் சொல்லப்படும் அந்தச் சொப்பனத்தை ராஜா மறந்துபோனதால் நிபுணர்களுக்கு என்ன செய்வதென்று தெரியவில்லை. சொப்பனம் என்னவென்பது தெரிந்து விட்டால், ஏதாவது அர்த்தம்சொல்லி ராஜாவைச் சமாதானப்படுத்தி விடலாம். ஆனால் இப்போது ராஜா கண்ட சொப்பனம் என்னவென்று நிபுணர்களுக்குத் தெரியாததால், “ராஜா கேட்கிற காரியம் மிகவும் அரு மையானது; மாம்சமாயிருக்கிறவர்களோடே வாசம்பண்ணாத தேவர் களேயொழிய ராஜசமுகத்தில் அதை அறிவிக்கத்தக்கவர் ஒருவரும் இல்லை” என்று சொல்லவேண்டியதாயிற்று. தானி 2:11.

எரிச்சலடைந்த ராஜா, பாபிலோனின் ஞானிகளைக் கொல்லக் கட்டளையிடுகிறான். பண்டைய உலகில் அத்தகைய அராஜகப் போக்கு சாதாரணம்தான். வரலாற்றுப் பதிவு சொல்வது என்னவென்றால், சதித் தீட்டம் தீட்டியதற்காக ஞானிகள் அனைவரையும் முதலாம் தரியு கொன் றிருக்கிறான்; பாலம் ஒன்று இடிந்ததற்காக அதைக் கட்டின பொறியாளர் களை அகாஸ்வேரு கொன்றிருக்கிறான். தானியேலும் அவன் நண் பர்களும் பயிற்சி முடிந்து, ராஜாவின் நிபுணர் குழுவில் இடம்பெற்றி ருந்த சமயத்தில்தான் ராஜா அவ்வாறு கட்டளையிடுகிறான். அதனால் தான் அவர்களும் அந்தக் கட்டளையால் பாதிக்கப்படும் நிலையில் இருந்தார்கள். மூலபாஷையை வாசித்தால், கொலைப்படலம் உடனே ஆரம்பித்தாகவும், அடுத்து தானியேலும் அவனது நண்பர்களும்தான் கொல்லப்பட இருந்ததாகவும் தெரிகிறது. ஆனால் தானியேல், அந்தக் கட்டளையை நிறைவேற்றும் பொறுப்பிலிருந்த ஆரியாகோடே ‘ஞான மும் புத்தியுமாய்ப்’ பேசுகிறான். தானி 2:14. பிறகு, மறைபொருளை விளக்குவதற்கு ராஜாவிடம் கால அவகாசம் கேட்கிறான். ‘கால தாம தம்பண்ணப் பார்க்கிறீர்கள்’ என்று சாஸ்திரிகளைக் குற்றஞ்சாட்டின ராஜா, தானியேலுக்கு உடனே ‘காலஅவகாசம்’ கொடுக்கிறான். சாஸ்திரி கள் சொன்னதுபோல, அதற்கான விடை எந்த மனிதனுக்கும் தெரியா தென்பது தானியேலுக்கும் தெரியும். ஆனால், கனவையும் அர்த்தத்தை யும் வெளிப்படுத்த வல்ல தேவன் ஒருவரையும் அவனுக்குத் தெரியும்.

`தேவன் ‘நெருக்கமாயிருப்பவர்’ என்று இறையியல் வல்லுநர்கள் சொல்கிறார்கள். சிருஷ்டி களிடமிருந்து வேறுபட்டவராக இருந்தாலும், சிருஷ்டிகளோடு நெருக்கமானவராக தேவன் இருக்கிறார். நேபுகாத்நேச்சாருக்கு கொடுத்த சொப்பனத்தில் இது எவ்வாறு வெளிப் படுகிறது? அப் 17:28ஐயும் வாசிக்கவும்.`