---
title:  'சிலை: பகுதி 2'
date:   15/01/2020
---

`கேள்வி: சொப்பனத்தையும் அர்த்தத்தையும் வாசியுங்கள். தானி 2:31- 49. உலக வரலாறு பற்றி முன்னரே தேவனுக்குத் தெரியும் என்பதை அவை எவ்வாறு காட்டுகின்றன?`

நேபுகாத்நேச்சார் கண்ட சொப்பனத்தின் தீர்க்கதரிசனம் பொது வான தீர்க்கதரிசன விளக்கவுரையாகவும், தானி 7,8, 11இன் விரிவான தீர்க்கதரிசனங்களை ஆராய்வதற்கான அளவுகோலாகவும் விளங்கு கிறது. மேலும் தானியேல் 2 நிபந்தனைத் தீர்க்கதரிசனம் அல்ல. அது காலம் சம்பந்தப்பட்ட தீர்க்கதரிசனம்; நிச்சயமாக நடக்குமென தேவன் முன்னரே கண்டார்; எதிர்காலத்தில் நிச்சயமாக நிறைவேறக்கூடியது.

1.	பொன்னான தலை பாபிலோனைக் குறிக்கிறது (கி.மு. 626- 539). பாபிலோன் சாம்ராஜ்யத்தின் அதிகாரத்தையும் செல்வச்செழிப்பையும் பொன்னைவிட சிறப்பாக எடுத்துக்காட்டும் உலோகம் இருக்கமுடி யாது. வேதாகமம் அதை ‘பொன்னகரி’ என்றும் (ஏசா 14:4), ‘கர்த்தரு டைய கையிலுள்ள பொற்பாத்திரம்’ என்றும் சொல்கிறது. எரே 51:7; வெளி 18:16 உடன் ஒப்பிடவும். அந்நகரம் பொன்னால் அலங்கரிக்கப் பட்டிருந்ததாக வரலாற்றாசிரியரான ஹெரோடாடஸ் கூறுகிறார்.
2.	வெள்ளியிலான மார்பும் புயமும் மேதிய-பெர்சியாவைச் சுட்டிக்காட்டுகின்றன. (கி.மு. 539-331). பொன்னைவிட வெள்ளி மதிப்பில் குறைந்தது போல, பாபிலோனின் பிரமாண்டத்தை மேதிய-பெர்சியா எட்டவே இல்லை. மேலும், பெர்சியர்களின் வரிமுறையில் வெள்ளி பயன்படுத் தப்பட்டதால், பெர்சியர்களின் சரியான அடையாளமாக இருந்தது.
3.	வெண்கலத்தாலான வயிறும் தொடைகளும் கிரேக்கத்தைச் சுட்டிக்காட்டின. (கி.மு. 331-168). கிரேக்கர்களை வெண்கலப் பாத்திர வியாபாரி களென எசே 27:13 சித்தரிக்கிறது. கிரேக்கர்களின் வெண்கல கவசம் பெயர்போனது. அவர்களுடைய தலைசீராக்களும், கேடயங்களும், போர் கோடாரிகளும் வெண்கலத்தால் செய்யப்பட்டன. ‘வெண்கல மனிதர்கள் சமுத்திரத்திலிருந்து வருகிறார்கள்’ என்று முன்னுரைக்கப் பட்ட பழமொழி, எகிப்தில் கிரேக்கர்கள் நுழைந்தபோது நிறைவேறி யதை முதலாம் ஸாமெடிக்கஸ் கண்டதாக ஹெரோடாடஸ் எழுதுகிறார்.
4.	இரும்பாலான கால்கள் ரோமின் அடையாளங்கள் (கி.மு. 168- கி.பி. 476). நசுக்கும் ஆற்றல்கொண்ட ரோமை இரும்பு சுட்டிக்காட்டியது. முந்தைய ராஜ்யங்களைவிட வெகுகாலம் நீடித்தது. அந்த ராஜ்யத்தைச் சுட்டிக்காட்டும் மிகச்சிறந்த உலோகமாக இரும்பு இருந்தது.
5.	இரும்பும் களிமண்ணும் பிரிக்கப்பட்ட ஐரோப்பாவைச் சுட்டிக் காட்டுகிறது. (கி.பி. 476-கிறிஸ்துவின் இரணடாம் வருகை). ரோம சாம்ராஜ்யம் கலைந்த பிறகு என்ன நடக்குமென்பதை பாதி இரும்பும் பாதி களிமண்ணும் மிகச் சரியாகச் சுட்டிக்காட்டியது. ஐரோப்பாவை இணைக்க அரசகுலத்தினர் திருமண சம்பந்தம் வைத்தார்கள், ஐரோப்பா யூனி யனும் ஏற்படுத்தப் பட்டது, எவ்வளவுதான் முயன்றும் பிரிவினையும் ஒற்றுமையின்மை யுமே நிலவியது. தீர்க்கதரிசனத்தின்படி நித்திய ராஜ்யத்தை தேவன் ஸ்தாபிக்கும்வரையிலும் அப்படித்தான் இருக்கும்.