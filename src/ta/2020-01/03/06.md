---
title:  கல்
date:   16/01/2020
---

`கேள்வி: நம் உலகின் முடிவுபற்றி தானி 2:34,35,44,45 வசனங்கள் சொல்வது என்ன?`

‘கடைசிநாட்களில் சம்பவிப்பதை’பற்றி சொப்பனம் சொல்கிறது. தானி 2:28. உலோக (மற்றும் களிமண்) ராஜ்யங்கள் எவ்வளவுதான் அதிராகமும் செல்வச்செழிப்பும் பெற்றிருந்தாலும், கல் ராஜ்யத்தை ஸ்தாபிக்கிற முன்னோடிகளாகமட்டுமே இருந்தன. உலோகமும் களிமண்ணும் ஒரு விதத்தில் மனிதர்கள் உருவாக்குபவைதாம்; ஆனால் கனவில் வந்த கல் மனித கைகள் படாததாகும். அதாவது, முந் தின ராஜ்யங்கள் இறுதியில் முடிவைச் சந்தித்தன; ஆனால் கல் சுட்டிக் காட்டுகிற ராஜ்யம் என்றென்றைக்கும் நிலைத்திருக்கும். கல்லானது தேவனைச் சுட்டிக்காட்டுகிற ஓர் உருவகம். உதாரணமாக, உபா 32:4; 1சாமு 2:2; சங் 18:31. அது மேசியாவைச் சுட்டிக்காட்டுவதும்கூட. சங் 118:22; 1பேதுரு 2:4,7. எனவே, தேவனுடைய நித்திய ராஜ்யம் ஸ்தா பிக்கப்படுவதைச் சுட்டிக்காட்டுவதற்கு கல்லைவிட மிகவும் பொருத்த மான அடையாளம் எதுவும் இருக்கமுடியாது.

கல் ராஜ்யமானது இயேசுவின் பூலோக ஊழியத்தின்போதே ஸ்தாபிக்கப்பட்டதென்றும், சுவிசேஷம் உலகெங்கும் அறிவிக்கப்படு வது தேவ ராஜ்யம் ஸ்தாபிக்கப்பட்டதற்கான அடையாளம் என்றும் சிலர் சொல்கிறார்கள். ஆனால் நான்கு முக்கிய ராஜ்யங்கள் வீழ்ந்து, சிலையின் பாதமும் கால்விரல்களும் சுட்டிக்காட்டின பிரிக்கப்பட்ட தேசங்கள் இருக்கும் காலத்தில்தான் கல் ராஜ்யம் வருகிறது. எனவே முதல் நூற்றாண்டில் இந்த ராஜ்யம் ஸ்தாபிக்கப்பட்டதாகச் சொல்ல முடியாது. ஏனென்றால், நான்காம் ராஜ்யமான ரோம் அரசாண்ட காலத் தில்தான் இயேசு பூமியில் ஊழியம்செய்தார்.

அந்தக் கல் பெரிய பர்வதமாயிற்று. ‘சிலையை மோதின கல்லோ வென்றால், ஒரு பெரிய பர்வதமாகி பூமியையெல்லாம் நிரப்பிற்று.’ தானி 2:35. இதுபோன்ற ஒரு மலை சீயோன் மலையை ஞாபகப்படுத்து கிறது; அங்குதான் தேவாலயம் இருந்தது; பழைய ஏற்பாட்டுக் காலங் களில் தேவனுடைய பூலோக ராஜ்யத்தின் அடையாளமாக நின்றது. பர் வதத்திலிருந்து எடுக்கப்பட்ட ஒரு கல் பர்வதமாயிற்று. ஏற்கனவே இருந்ததாக வசனம் சொல்கிற அந்தப் பர்வதமானது பரலோக ஆசரிப் புக்கூடாரமான பரலோக சீயோனைத்தான் சுட்டிக்காட்டவேண்டும். கிறிஸ்து தம்முடைய நித்திய ராஜ்யத்தை நிறுவுவதற்கு அங்கிருந்து தான் வரப்போகிறார். பரலோகத்திலிருந்து இறங்கி வரப்போகும் எருச லேமில்தான் இந்த ராஜ்யம் ஸ்தாபிக்கப்படுவது முற்றுப்பெறும்.

`இதுவரையிலும் இருந்த ராஜ்யங்கள் பற்றி தானியேல் 2 மிகச்சரியாகச் சொல்லியுள்ளது. அப்படியானால் வரப்போகிற தேவனுடைய நித்திய ராஜ்யமான இறுதி ராஜ்யம்பற்றி அது சொல் வதையும் நம்புவதுதான் எவ்வாறு பகுத்தறிவான, ஞானமான செயலாக இருக்கும்? அந்தத் தீர்க்கதரிசனத்தை நம்பாதது ஏன் பகுத்தறிவற்ற செயல்?`