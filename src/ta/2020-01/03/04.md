---
title:  'சிலை: பகுதி 1'
date:   14/01/2020
---

`கேள்வி: தானியேல் 2:24-30இல் தானியேல் சொல்வதை நாம் ஏன் மறக்கவே கூடாது? யோவான் 15:5ஐயும் வாசிக்கவும்.`

ஜெபத்திற்கு பதில்தரும்விதத்தில், சொப்பனத்தையும் அதன் அர்த்தத்தையும் தேவன் வெளிப்படுத்துகிறார். மறைபொருளுக்கு விளக்கம் சொன்னவர் ‘பரலோகத்தின் தேவன்’ என்று ராஜாவிடம் சொல்ல தானியேல் தயங்கவில்லை. படுக்கையில் படுத்திருந்த ராஜா வுக்கு இனி என்ன நிகழுமோவென்கிற எண்ணமும் கலக்கமும் உண்டா யிற்று. இதை தானியேல் ஞாபகப்படுத்தியது அவனுடைய பேச்சில் நம்பகத்தன்மையை உண்டாக்கியிருக்கும். ஏனென்றால் ராஜாவுக்கு மட்டுமே தெரிந்த விஷயத்தை இயற்கைக்கு அப்பாற்பட்ட ஒரு வல்லமைதானே தானியேலுக்கு வெளிப்படுத்தியிருக்க முடியும். சொப் பனம்பற்றி தானியேல் சொன்ன விளக்கத்தால் இன்னொரு நெருக்கடி நிலையும் உருவாக வாய்ப்பிருந்தது. அதாவது, சொப்பனம்பற்றிய செய்தி நேபுகாத்நேச்சாருக்கு நல்ல செய்தி அல்ல.

`கேள்வி: தானியேல் 2:31-49ஐ வாசிக்கவும். நேபுகாத்நேச்சாருடைய ராஜ்யத்திற்கு இறுதி யில் என்ன நிகழவிருந்தது?`

சொப்பனத்தில் பிரமாண்டமான ஒரு சிலை காட்டப்பட்டது; அதன் தலை ‘பசும்பொன்னும், அதின் மார்பும் அதின் புயங்களும் வெள்ளியும், அதின் வயிறும் அதின் தொடையும் வெண்கலமும்,  அதின் கால்கள் இரும்பும், அதின் பாதங்கள் பாதி இரும்பும் பாதி களி மண்ணுமாயிருந்தது.’ தானி 2:32,33. இறுதியில் ஒரு கல் ‘அந்தச் சிலையை அதின் பாதங்களில் மோதி அவைகளை நொறுக்கிப்போட்டது.’ தானி 2:34. சிலை முழுவதும் சுக்குநூறாகி, பறந்துபோகிற பதரைப்போலா யிற்று. ஒவ்வோர் உலோகமும் வரலாற்றில் அடுத்தடுத்த வரவிருந்த ஒவ்வொரு ராஜ்யங்களைச் சுட்டிக்காட்டியதாக தானியேல் சொன் னான். பராக்கிரமத்தோடும் மகிமையோடும் திகழ்ந்த பாபிலோன் வீழும், அதற்குப் பதிலாக வேறொரு ராஜ்யம் தோன்றும். அதைத் தொடர்ந்து வேறு ராஜ்யங்கள் எழும்பும்; இவற்றை எல்லாம் அகற்றிவிட்டு, முற்றி லும் வேறுபட்ட ஒரு ராஜ்யம் தோன்றும்; தேவனுடைய நித்திய ராஜ்ய மாகிய அது என்றென்றும் நிலைநிற்கும். இந்தச் செய்தியை நேபுகாத் நேச்சார் தெளிவாகப் புரிந்துகொண்டான்.

`மனிதர் சம்பந்தப்பட்ட அனைத்துமே காற்றைப் போலப் பறந்துபோகும். தற்காலிக விஷயங் களாக இருக்கின்றன. இயேசுவில், இயேசுவில்மட்டுமே நமக்குள்ள மிகப்பெரிய நம்பிக்கை இருக்கிறது. பார்க்கவும்: யோவான் 6:54; 2கொரி 4:18.`