---
title:  வெளிப்பாட்டுக்கு
date:   11/01/2020
---

### இவ்வார ஆராய்ச்சிக்கு 
தானி 2:1-16; அப் 17:28; தானி 2:17-49; சங் 138; யோவான் 15:5; உபா 32:4; 1பேதுரு 2:4.

> <p>மனன வசனம்</p> 
> பின்பு தானியேல் சொன்னது: தேவனுடைய நாமத்துக்கு என்றென்றைக்கு முள்ள சதாகாலங்களிலும் ஸ்தோத்திரமுண்டாவதாக; ஞானமும் வல்லமையும் அவருக்கே உரியது. தானியேல் 2:20.

கிரீன்லாந்தைச் சுற்றிலுமுள்ள நீர் நிலைகளில் பல அளவிலான பனிப்பாறைகள் உள்ளன. சிலசமயங்களில் சிறிய பனிப்படிவுகள் ஒரு திசையிலும் பெரிய பனிப்பாறைகள் அதற்கு நேர் எதிர்த் திசையிலும் இழுத்துச் செல்லப்படுவதுண்டு. காரணம் என்னவென்றால், மேற்பரப் பில் வீசும் காற்றானது சிறிய பனிப்படிவுகளை இழுத்துச் செல்கின்றன; ஆழ்கடல் நீரோட்டங்கள் பெரிய பனிப்பாறைகளை நகர்த்துகின்றன. வரலாற்றில் தேசங்களின் எழுச்சியையும் வீழ்ச்சியையும் மேற்பரப்பு காற்றுக்கும் ஆழ்கடல் நீரோட்டத்திற்கும் ஒப்பிடலாம். மனிதரின் சித் தத்தைப் போல கணிக்க முடியாத, மாறும் இயல்புள்ளஅனைத்தையும் காற்று சுட்டிக்காட்டுகிறது. காற்றும் புயலும் வீசினாலும் கூடவே பலத்த ஆற்றலுடன் செயல்படுகிற ஒரு வல்லமையை ஆழ்கடல் நீரோட்டம் சுட்டிக்காட்டுகிறது. தேவனுடைய ஞானமான, உன்னத நோக்கங்களின் செயல்பாடுதான் அந்த ஆற்றல். ‘தங்களுக்கு நியமிக்கப்பட்ட மிகப் பிரமாண்டமான சுற்றுப்பாதையில் செல்கிற நட்சத்திரங்கள் போல, தேவனுடைய நோக்கங்கள் தாமதிப்பதுமில்லை, அவசரப்படுவது மில்லை’ என்று எலன் ஒய்ட் சொல்கிறார். ஈஅ 32. ராஜ்யங்களின் எழுச்சி யும் வீழ்ச்சியும், கருத்தியல்களும் அரசியல் கட்சிகளும் மனிதர்களு டைய தீர்மானங்களால்மட்டுமே உருவானதுபோலத் தோன்றலாம்; ஆனால், பரலோகத்தின் தேவன்தாம் வரலாற்றை ஒரு முடிவைநோக்கி நகர்த் துகிறாரென தானியேல் 2 காட்டுகிறது.

_2020, ஜனவரி 18 வகுப்புக்காகப் படிக்கவேண்டிய பாடம்_