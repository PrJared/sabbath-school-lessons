---
title:  பொறாமை கொண்டஆத்துமாக்கள்
date:   09/02/2020
---

பரிபூரண சூழலுள்ள பரலோகத்திலும்கூட கிறிஸ்துவின்மேல் லூசிபர் பொறாமைகொண்டான். ‘இயேசு கிறிஸ்துமேல் லூசிபர் பொறாமை கொண்டான். ஆனால், இயேசு மகத்துவமும் உன்னத அதி காரமும் உடையவரென்றும், ஆளுகைசெய்ய உரிமையுள்ளவரென்றும் தூதர்கள் அனைவரும் ஏற்றுக்கொண்டு அவரைப் பணிந்தபோது, அவனும் பணிந்தான்; ஆனால் அவன் உள்ளத்தில் பொறாமையும் வெறுப்பும் நிறைந்திருந்தன.’ - குகீ, பக். 14. பொறாமை ஆபத்தான ஓர் உணர்வு; பத்துக்கற்பனைகளில் கொலைசெய்யாதே, களவுசெய்யாதே என்கிற கற்பனைகளுடன் சேர்த்து, இச்சியாதே என்கிற கற்பனையும் சொல்லப்படுகிறது. யாத் 20:17.

`கேள்வி: ஆதி 37:11; 1சாமு 18:6-9 ஆகிய வசனங்களுடன் சேர்த்து தானி 6:1-5ஐ வாசி யுங்கள். இந்தச் சம்பவங்களில் பொறாமை விளையாடிய விளையாட்டு என்ன?`

தானியேலின் நிர்வாகத் திறமைகள் ராஜாவைப் பிரமிக்கச்செய் தாலும்கூட பிற அதிகாரிகளின் பொறாமையைத் தூண்டின. அவன் மேல் ஊழல் குற்றச்சாட்டைச் சுமத்தி, அவனை பதவி விலக்கலாமென சதித்திட்டம் போட்டார்கள். ஆனால் எவ்வளவுதான் தேடியும், தானி யேலின் நிர்வாகத்தில் எந்தக் குறையும் கண்டுபிடிக்க முடியவில்லை. ‘அவன் உண்மையுள்ளவனாயிருந்தபடியால் அவன்மேல் சுமத்த யாதொரு குற்றமும் குறைவும் காணப்படவில்லை.’ தானி 6:4. ‘உண்மை யள்ள’ என்பதற்கு பயன்படுத்தப்பட்டுள்ள அரமெய்க் வார்த்தையை ‘நம்பிக்கைக்குப் பாத்திரமான’ என்றும் மொழிபெயர்க்கலாம்.

தானியேல் குற்றமற்றவன்; அவன்மேல் குற்றஞ்சுமத்துவதற்கு அதிகாரிகளால் ஒன்றுமே செய்யமுடியவில்லை. தானியேல் தன் தேவ னுக்கு உண்மையாக இருந்ததையும், அவருடைய கட்டளைகளுக்குக் கீழ்ப்படிந்ததையும் அவர்கள் கண்டார்கள். எனவே தேவனுடைய கட் டளைகளுக்குக் கீழ்ப்படிய வேண்டுமா, ராஜ்யத்தின் கட்டளை களுக்குக் கீழ்ப்படிய வேண்டுமா என்கிற இரண்டாங்கெட்ட நிலையை உருவாக்குவதே தானியேலின்மேல் குற்றங்கண்டுபிடிப்பதற்கான வழி யென்பதை உணர்ந்தார்கள். தானியேல் தன் தேவனுடைய கட்டளை களுக்குத்தான் முதலிடம்கொடுப்பான் என்பதை அந்த அதிகாரிகள் சந்தேகத்திற்கிடமின்றி அறிந்திருந்தார்கள். தானியேலின் உண்மைத் தன்மைக்கு எப்படிப்பட்ட ஒரு சாட்சி இது!

`பொறாமை எப்படிப்பட்ட போராட்டங்களை எல்லாம் உங்கள்முன் வைத்திருக்கிறது? அவற்றை எவ்வாறு கையாண்டீர்கள்? பொறாமை எவ்வாறு ஒரு மோசமான, முடக்குகிற ஆவிக்குரிய கேடாக இருக்கிறது?`