---
title:  மேலும் படிக்க
date:   14/02/2020
---

தானியேலின் விடுதலை பற்றி எபி 11 பதிவுசெய்துள்ளது. ‘விசுவாச வீரர்களு டைய பட்டியலில்’ இடம்பெற்றுள்ள தீர்க்கதரிசி, சிங்கங்களின் வாய்களை அடைத்த தாகச் சொல்லப்படுகிறது. எபி 11:33. தானியேலைப் போல மரணத்திலிருந்து தப்பித்தவர்கள் மட்டுமல்ல, விசுவாசத்திற்காகப் பாடுபட்டு தைரியமாக மரித்தவர் களும்கூட எபி 11ன் விசுவாசிகளின் பட்டியலில் வருகிறார்கள். சிலர் உயிரோடிருந்து சாட்சிபகரவும், சிலர் இரத்தசாட்சிகளாக மரிக்கவும் தேவன் அழைக்கிறார். தானி யேலைப் போல எல்லாரும் விடுவிக்கப்படுவார்கள் என்பதைச் சொல்வதற்காக அந்தச் சம்பவம் எழுதப்படவில்லை; இயேசுவிலான விசுவாசத்திற்காக இரத்தசாட்சி களாக மரிக்கிற ஏராளமான ஆண்களும் பெண்களும் இருக்கிறார்கள். ஆனால், தானியேல் விடுவிக்கப்பட்ட சம்பவமானது தேவன் அரசாளுகிறார் என்றும், பாவம் மற்றும் மரணத்தின் அதிகாரத்திலிருந்து தம் பிள்ளைகள் அனைவரையும் அவர் விடுவிப்பார் என்றும் காட்டுகிறது.

**கலந்துரையாடக் கேள்விகள்**

`1	‘மனிதன் கடவுளாக மாறத் திட்டமிடுகிறான் என்பதுதான் மனித யதார்த்த நிலையைப் புரிந்துகொள்வதற்கான அடிப்படை திட்டமாகும்’ என்று ஜீன்- பால் சார்ட்டர் என்கிற ஃபிரெஞ்சுக்காரர் ஒரு சமயம் எழுதினார். ராஜா அந்தக் கண்ணியில் விழுந்ததற்கான காரணத்தைப் புரிந்துகொள்வதற்கு எவ்வாறு இதுவும் உதவுகிறது? நாம் வாழ்க்கையின் எந்தக் கட்டத்தில் இருந்தாலும், இதே போன்ற ஆசை எவ்வளவு நயவஞ்சகமான வழிகளில் வந்தாலும், அதில் நாம் விழுந்துவிடாமல் இருப்பதற்கு என்ன செய்யலாம்? வேறு என்ன வழி களிலெல்லாம் நாம் ‘தேவனைப்போலாவதற்கு’ வாய்ப்புள்ளது?`

`2	தேவனுக்கும் அவருடைய பிரமாணத்திற்கும் நாம் உண்மையுள்ளவர்களாக வாழவிரும்புவதை மற்றவர்களுக்கு எப்படிப்பட்ட சாட்சிகளால் காட்டு கிறோம்? உங்களைத் தெரிந்தவர்கள், உங்களைப் பார்க்கும்போது, ‘வேலைக்கோ உயிருக்கோ ஆபத்துவந்தாலும்கூட தன் விசுவாசத்திலிருந்து பின்வாங்கமாட்டார்’ என்று உங்களைக் குறித்துச் சொல்லமுடியுமா?`

`3	தேவன் தம்முடைய நோக்கங்களுக்காகப் பயன்படுத்தக்கூடிய ஒரு நபராக தானியேல் இருந்ததற்கு என்னென்ன காரணங்களைச் சொல்லலாம்? அதே போன்ற குணநலன்களை தேவனுடைய உதவியால் நீங்கள் எவ்வாறு வளர்த்துக் கொள்லலாம்?` 

`4	கட்டளை பிறந்ததும், தான் ஜெபிக்கும் முறையை மாற்றிக்கொண்டு, அதற்கு என்னென்ன காரணங்களைச் சொல்லி, தானியேல் நியாயப்படுத்தியிருக்கலாம்? அல்லது, அவ்வாறு சமரசமாகியிருப்பது ஆபத்தான ஒன்றாக மாறியிருக்குமா? மாறியிருக்குமானால், அது ஏன்?`