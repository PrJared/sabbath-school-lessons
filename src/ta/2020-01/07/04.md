---
title:  தானியேலின் ஜெபம்
date:   11/02/2020
---

‘நீயோ ஜெபம்பண்ணும்போது, உன் அறைவீட்டுக்குள் பிரவேசித்து, உன் கதவைப்பூட்டி, அந்தரங்கத்திலிருக்கிற உன் பிதாவை நோக்கி ஜெபம் பண்ணு; அப்பொழுது, அந்தரங்கத்தில் பார்க்கிற உன் பிதா வெளியரங்கமாய் உனக்குப் பலனளிப்பார்.’ மத்தேயு 6:6.

`கேள்வி: தானியேல் ஏன் யாரும் பார்க்கமுடியாத இடத்தில் போய், அமைதியாக ஜெபம் பண்ணவில்லை? தானி 6:10.`

தானியேல் அரசாங்கத்தில் அனுபவம்வாய்ந்த அதிகாரி; அதை விட அவர் தேவனுடைய ஊழியர். ராஜாவின் கட்டளையில்  சம்பந்தப் பட்டிருந்த விஷயத்தை அந்த ராஜ்யத்திலேயே அவர் மட்டுமே அறியக் கூடிய நிலையில் இருந்தார். அந்தக் கட்டளையால் ராஜ்யத்தில் ஒற்று மையை நிலைநாட்ட தரியு நினைத்தான்; ஆனால் சதிகாரர்கள் தானி யேலை ஒழிப்பதற்கான வியூகமாக அதைப் பயன்படுத்தினார்கள்.

தேவனுக்கும் தீய வல்லமைகளுக்கும் இடையேயான அனைத் துலகப் போராட்டம்தான் அந்த சதித்திட்டத்தின் உண்மையான காரணங்களாக இருந்தன. அந்தச் சமயத்தில் (கி.பி.539), தானி 7லும் (கி.பி.553), 8லும் (கி.பி.551) உள்ள தரிசனங்கள் தானியேலுக்கு ஏற்கனவே கொடுக்கப்பட்டிருந்தன. எனவே அந்த அரசக் கட்டளை வெறும் மனித அரசியல் விளையாட்டல்ல, அனைத்துலகப் போராட் டத்தின் ஒரு பகுதி என்பதை தானியேல் புரிந்துகொண்டான். அந்தத் தரிசனத்தில் மனுஷகுமாரன் ராஜ்யத்தை உன்னதமானவருடைய ஜனங்களுக்குக் கொடுப்பதாகவும், அந்தத் தரிசனத்திற்கு விளக்கம் சொல்லி தூதன் ஒருவன் தன்னைத் தேற்றியதாகயும் தானியேல் கண் டிருந்ததால் (தானி 7), அது அப்போது எழுந்திருந்த நெருக்கடியை எதிர் கொள்வதற்கு அவருக்கு தைரியத்தைக் கொடுத்திருக்கும். நேபுகாத் நேச்சாருடைய கட்டளையை தைரியமாகச் சந்தித்த தன் நண்பர்களின் அனுபவத்தையும் அவர் யோசித்திருக்கலாம். தானியேல் 3.

எனவே, தினமும் மூன்று வேளை ஜெபிக்கிற தன்னுடைய வழக் கத்தின்படி எருசலேமைநோக்கி ஜெபிக்கிறான். எந்த மனிதனிடமும் அல்லது தெய்வத்திடமும் விண்ணப்பிக்க தடையிருந்தாலும் அந்த 30 நாட்களும் தன் ஜெபவாழ்க்கையை மறைப்பதற்கு தானியேல் முயல வில்லை. அரசக்கட்டளையை நிறைவேற்ற தேசாதிபதிகளும் பிற அதி காரிகளும் கைகோர்த்திருந்தாலும், தானியேல் தனியாளாக எதிர் கொண்டான். ராஜாமேலும், மாற்றமுடியாத அவனுடைய கட்டளை மேலும் மெய்ப்பற்று வைப்பதைவிட தேவன்மேல் மெய்ப்பற்று வைப் பதே முக்கியமென ஜெபவாழ்க்கைமூலம் காண்பித்தான்.

`மனிதர்களின் கட்டளைக்குக் கீழ்ப்படிய முடியாதெனச் சொல்லும்போது, நாம் தேவனுடைய சித்தப்படித்தான் செய்கிறோம் என்பதை எவ்வாறு நிச்சயமாக அறியலாம்? அப் 5:27-32. தாங்கள் தவறென நினைத்த நம்பிக்கைகளுக்குக் கீழ்ப்படிவதைவிட இரத்தச்சாட்சியாக மரித்தவர்களை சிந்தித்துப் பாருங்கள்.`