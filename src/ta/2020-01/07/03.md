---
title:  தானியேலுக்கு எதிரான சதித்திட்டம்
date:   10/02/2020
---

`கேள்வி: இந்தக் கட்டளைக்கு பின்னாலிருந்த சதித்திட்டம் என்ன? தானி 6:6-9. ராஜா வின் தற்பெருமையை எவ்வாறு பயன்படுத்திக் கொண்டார்கள்?`

சீக்கிரமே ரத்துசெய்யப்படவிருந்த கட்டளை அது. சமீபத்தில்தான் அந்த ராஜ்யம் ஸ்தாபிக்கப்பட்டிருந்தது; அந்த அரசியல் சூழ்நிலை களைப் பயன்படுத்தி, அதிகாரிகள் விரித்த வலையில் சிக்கினான் தரியு. அதிகாரத்தை பலருக்கும் பிரித்துக்கொடுத்து, திறமையாக நிர்வாகம் செய்வதற்காக 120 தேசாதிபதிகளை ராஜா நியமித்திருந்தான். அதில் இடர்பாடுகளும் இருந்தன. நாளடைøவில் ஒரு தேசாதிபதி செல் வாக்கு பெற்றால், அவன் கலகமுண்டாக்கி, ராஜ்யத்தைப்  பிரிக்க முடியும். எனவே எல்லாரும் 30 நாட்களுக்கு ராஜாவிடம்தான் முறை யிடவேண்டும் என்பது ராஜாமேல் மெய்ப்பற்றை வளர்ப்பதற்கான நல்ல வியூகமாக இருந்தது; அதனால் ராஜ்யம் பிளவுபடாமலும் தடுக்க முடியும். ‘சகல’ பிரதானிகள், தேசாதிபதிகள், பிரபுக் கள், மந்திரிமார்கள், தலைவர்களின் ஆதரவால் அந்த யோசனை பிறந்ததாக ராஜாவை நம்ப வைக்கிறார்கள்; அது உண்மையல்ல, ஏனென்றால், தானியேலிடம் கேட்கவில்லை. மேலும், தன்னை ஒரு கடவுள்போல நடத்தின செயல், ராஜாவுக்குப் பிடித்திருக்கவும் வாய்ப்பிருக்கிறது.

பெர்சிய ராஜாக்கள் தங்களை தெய்வங்களாகச் சொல்லிக்கொண் டதாக ஆதாரமில்லை. எனவே தேவர்களின் பிரதிநிதி ராஜாமட்டுமே என்றுதான் அந்தக் கட்டளை போடப்பட்டிருக்கலாம். அதாவது, ராஜா மூலம் தேவர்களிடம் விண்ணப்பிக்குமாறு சொல்லியிருக்க வேண்டும். ஆனால் அந்தக் கோரிக்கையின் பின்னாலிருந்த நோக்கங்களை ராஜா அறியவில்லை. எனவே, சதித்திட்டத்தை முறியடிப்பதற்காக வைக்கப் பட்ட அந்தத் திட்டம், தானியேலை சிக்கவைப்பதற்கான சதித்திட்டம்.

இந்தக் கட்டளையின் இரண்டு அம்சங்கள் குறிப்பிடத்தக்கவை. முதலாவது, சட்டத்தை மீறினால் சிங்கக்கெபியில் எறியப்படுகிற தண் டனை. இதுபோன்ற தண்டனை வேறு எங்கும் கொடுக்கப்பட்டதாகத் தெரியவில்லை; எனவே தானியேலுக்கென்று அவனுடைய எதிரிகள் உருவாக்கியதாக இருக்கவேண்டும். பண்டைய மத்திய கிழக்கு மன்னர் கள் சிங்கங்களை கூண்டுகளில் வளர்த்தார்கள். சில தருணங்களில் வேட்டையாடுவதற்காகத் திறந்துவிடுவார்கள். எனவே ராஜாவின் கட்டளையை மீறுகிறவரைக் குதறிப்போட சிங்கங்களுக்கு பஞ்சமிருக் கவில்லை. இரண்டாவது, அந்தக் கட்டளையை மாற்றமுடியாது. ‘மேதிய பெர்சியர்களின் தேசச்சட்டம்’ மாற்றப்படமுடியாதது என்று எஸ்தர் 1:19; எஸ்தர் 8:8இலும் சொல்லப்படுகிறது. ஒரு சமயம் மூன் றாம் தரியு மன்னன் (தானியேலில் சொல்லப்படும் தரியு அல்ல), குற்றஞ் செய்யாத ஒருவனுக்கு மரணதண்டனை விதித்து, அதை திரும்பப் பெற விரும்பியும் முடியாமல் போனதாக டியோடரஸ் ஸிகுலஸ் என்கிற முற் கால வரலாற்றாசிரியர் கூறுகிறார்.