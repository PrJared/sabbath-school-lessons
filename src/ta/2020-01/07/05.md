---
title:  சிங்கக்கெபியில்
date:   12/02/2020
---

`கேள்வி: தேவனுக்கு எவ்வளவு வல்லமையான உண்மையுள்ள ஒரு சாட்சியாக தானியேல் விளங்கினான் என்பதுபற்றி தானி 6:11-23 வசனங்கள் சொல்வது என்ன?`

கட்டளைக்கு நேர்மாறாக, தானியேல் தன் தேவனைநோக்கி ஜெபம் பண்ணினதை சதிகாரர்கள் கண்டார்கள். ராஜாவிடம் தானியேலைப் பற்றி, ‘சிறைப்பிடிக்கப்பட்ட யூதேயாதேசத்தின் புத்திரரில் தானியேல் என்பவன்’ என்று இழிவாகச் சொல்லுகிறார்கள். தானி 6:13. சாம்ராஜ்யத் தில் பிரதானிகளில் ஒருவன், ராஜாவின் அபிமானிகளில் ஒருவன் அவர் களுடைய கண்களுக்கு ஒரு ‘சிறைக்கைதியாகத்’ தெரிந்தான்.  மேலும், ‘உம்மையும் நீர் கையெழுத்து வைத்துக்கொடுத்த கட்டளையையும் மதியாமல்’ என்று தானியேலை ராஜாவிடம் போட்டுக் கொடுக்கிறார்கள்.கட்டளையில் கையெழுத்து வாங்கி, தன்னைச் சிக்கவைத்துவிட்டதை ராஜா புரிந்துகொண்டான். ‘அவனைத் தப்புவிக்கிறதற்காகச் சூரியன் அஸ்தமிக்குமட்டும் பிரயாசப்பட்டுக்கொண்டிருந்தான்.’ தானி 6:14. தீர் மானிக்கப்பட்ட தண்டனையிலிருந்து தானியேலை விடுவிப்பதற்கு அவ னால் ஒன்றுமே செய்யமுடியவில்லை. மேதியருக்கும் பெர்சியருக்கும் இருக்கிற மாறாத பிரமாணத்தின்படி அந்தக் கட்டளையை மாற்றமுடி யாது. தனக்கு விருப்பமில்லையானாலும் தானியேலை சிங்கக்கெபிக்குள் எறிய கட்டளையிடுகிறான். ஆனால் சில நம்பிக்கையான வார்த்தைகளை தரியு சொல்கிறான்; அது ஒரு ஜெபம்போல உள்ளது: ‘நீ இடைவிடாமல் ஆராதிக்கிற உன் தேவன் உன்னைத் தப்புவிப்பார்.’ தானி 6:16.

சிங்கங்களுடன் தானியேல் என்ன செய்துகொண்டிருந்தார் என்று வேதாகமத்தில் சொல்லப்படவில்லை; ஆனால், அவர் ஜெபித்துக் கொண் டிருந்திருக்கவேண்டும். தேவன் தம் தூதனை அனுப்பி, தானியேலைப் பாதுகாத்து, அவனுடைய விசுவாசத்தைக் கனப்படுத்துகிறார். காலை யில், எந்தச் சேதமுமின்றி தானியேல் தன் அரசாங்கப் பணிகளைத் தொடர் கிறார். இந்தச் சம்பவம்பற்றி எலன் ஒய்ட் பின்வருமாறு சொன்னார்: ‘தானி யேலைச் சிங்கக்கெபியில் போடாதவாறு அவனுடைய எதிரிகளை தேவன் தடுக்கவில்லை; தீய தூதர்களும் துன்மார்க்கரும் தங்கள் நோக் கத்தை நிறைவேற்றுமளவிற்குத் தேவன் அவர்களை அனுமதித்தார்; ஆனால், தம்முடைய தாசனின் விடுதலையை அதிக விசேஷித்ததாக்கு வதும், நீதிக்கும் சத்தியத்திற்கும் எதிரானவர்களின் தோல்வியை முழு தளவில் உறுதிப்படுத்துவதுமே அங்கு முக்கியமானதாயிருந்தது.’ - கஓ, பக். 543,544.

`இந்தச் சம்பவம் தானியேலுக்கு சந்தோஷமான அனுபவமாக முடிந்தது. ஆனால் இதுபோல சந்தோஷமாக முடியாத சம்பவங்களை, வேதாகமத்தில்தானே பார்க்கிறோம். உதாரணமாக, மாற்கு 6:14-29. அவற்றை நாம் எவ்வாறு புரிந்துகொள்வது?`