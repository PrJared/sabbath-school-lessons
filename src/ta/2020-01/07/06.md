---
title:  நியாயமென நிரூபணமாதல்
date:   13/02/2020
---

`கேள்வி: தேவனைப்பற்றி ராஜா சொன்ன சாட்சி என்ன? தானியேல் 6:24-28.`

தேவனை தரியு புகழ்கிறான். எல்லாவற்றிற்கும் மேலாக அவரே அதிகாரமுள்ளவரென உணர்கிறான். முந்தின அதிகாரங்களில் தேவ னைப் புகழ்ந்து அல்லது அங்கீகரித்துச் சொல்லப்பட்ட வார்த்தைகளின் உச்சக்கட்ட புகழ்ச்சியாக இது இருக்கிறது. தானி 2:20-23; 3:28,29; தானி 4:1-3, 34-37. நேபுகாத்நேச்சார் போல தரியுவும், தானியேல் விடு விக்கப்பட்டதற்காக தேவனைப் புகழ்கிறான். அதோடு அவன் நிற்க வில்லை; முன்பு தான் போட்ட கட்டளையை திரும்பப்பெற்று, யாவ ரும்  ‘தானியேலின் தேவனுக்கு முன்பாக நடுங்கிப் பயப்படவேண்டும்’ என்று கட்டளையிடுகிறான். தானி 6:26. 

தானியேல் அற்புதவிதமாக விடுவிக்கப்பட்டான்; அவனுடைய உண்மைத்தன்மைக்கு பலன் கிடைத்தது; தீமை தண்டிக்கப்பட்டது, தேவனுடைய கனமும் வல்லமையும் நிரூபணமாயின. உலகளாவிய அளவில் நடைபெறவிருக்கிற ஒரு போராட்டத்திற்கு ஒரு குட்டி உதார ணமாக இந்தச் சம்பவம் இருக்கிறது. அதாவது, தேவபிள்ளைகள் விடு விக்கப்படுவார்கள். தீமை தண்டிக்கப்படும். அனைத்துலகிற்கும் முன் பாக தேவன் நியயாமுள்ளவரென நிரூபிக்கப்படுவார்.

`கேள்வி: தானி 6:24 சொல்லும் செய்தி துக்ககரமானதாக இருக்கிறது. அது ஏன்?`

குற்றஞ்செய்தவர்கள் தண்டிக்கப்பட்டது நியாயந்தான்; குற்றஞ் செய்யாத அவர்களுடைய மனைவிகளும் பிள்ளைகளும் ஏன் தண்டிக் கப்பட்டார்கள்? நியாயமற்றதாகத் தோன்றுகிற இந்தச் சம்பவத்திற்கு நாம் என்ன விளக்கம் சொல்லலாம்?

முதலாவது, ஒரு குற்றவாளி தண்டிக்கப்பட்டால், அவனோடு அவன் குடும்பமும் தண்டிக்கப்பட வேண்டுமென்பது பெர்சிய சட்டம். அதன்படி ராஜா தண்டித்தான். குடும்பத்தில் ஒரு நபர் குற்றஞ்செய்தால், ஒட்டுமொத்தக் குடும்பமும் அதற்கு உடந்தை என்பது பண்டைய நியதி யாகும். அதற்காக இது சரியென்றாகிவிடாது. பெர்சிய சட்டத்தின்படி அந்தச் சம்பவம் நடைபெற்றது அவ்வளவுதான்.

இரண்டாவது, நிகழ்ந்த சம்பவத்தை வேதாகமம் அப்படியே சொல்கிறதே தவிர, அதை அங்கீகரிக்கவில்லை. பெற்றோரின் பாவத் திற்காக பிள்ளைகளுக்கு மரணதண்டனை கொடுப்பதை வேதாகமம் கண்டிப்பாகத் தடைசெய்கிறது. உபா 24:16.

`இதுபோன்ற அநீதியான சம்பவங்கள் எவ்வளவோ நிகழ்கின்றன; 1கொரி 4:5 போன்ற வசனங்களிலிருந்து நாம் என்ன ஆறுதலைக் கண்டுகொள்ளலாம்? அந்த வசனம் சொல்வது என்ன? அதன் கருத்து எவ்வாறு முக்கியமானதாக இருக்கிறது?`