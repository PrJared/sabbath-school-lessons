---
title:  சிங்கக்கெபியிலிருந்து தூதனுடைய கெபிக்கு
date:   08/02/2020
---

### இவ்வார ஆராய்ச்சிக்கு 
தானி 6; 1சாமு 18:6-9; மத் 6:6; அப் 5:27-32; மாற்கு 6:14-29; எபி 11:35-38.

> <p>மனன வசனம்</p> 
> அப்பொழுது பிரதானிகளும் தேசாதிபதிகளும் ராஜ்யத்தின் விசாரிப்பிலே தானியேலைக் குற்றப்படுத்தும்படி முகாந்தரம் தேடினார்கள்; ஆனாலும் ஒரு முகாந்தரத் தையும் குற்றத்தையும் கண்டுபிடிக்க அவர்களால் கூடாதிருந்தது; அவன் உண்மையுள்ள வனாயிருந்தபடியால் அவன்மேல் சுமத்த யாதொரு குற்றமும் குறைவும் காணப்படவில்லை. தானியேல் 6:4.

பாபிலோனை மேதிய பெர்சியா வீழ்த்திய பிறகு, மேதியனாகிய தரியு ராஜா தானியேலை ஞானமுள்ளவனென்று கண்டு, புதிய அரசில் பதவிகொடுக்கிறான். அரசாங்கப் பதவியை அந்த முதிய தீர்க்கதரிசி உண்மையோடு செய்ததால், மேதிய-பெர்சிய அரசாங்கத்தின் பிரதான நிர்வாகியாக அந்த ராஜா அவனை நியமிக்கிறான்.

ஆனால், முதல் பாவம் என்றழைக்கப்படும் பொறாமை அவனை விட்டுவைக்கவில்லை. தானியேல் மேதிய பெர்சிய அரசாங்கக் கடமை களில் மட்டுமல்ல, முக்கியமாக தன் தேவனுக்கும் உண்மையுள்ளவராக இருந்தான். தேவனுக்கு அவன் உண்மையாக இருந்ததுதான், மற்ற அனைத்திலும் அவனை உண்மையுள்ளவனாக்கியது.

தானியேலுக்கு உண்டான உபத்திரவமானது, முடிவுகால தேவ மக்களுக்கு உண்டாகும் உபத்திரவத்திற்கு அடையாளமாக இருக்கிறது. தேவமக்கள் பாடுகளிலும் உபத்திரவத்திலிமிருந்து விலக்கப்படுவார் களென அந்தச் சம்பவம் சொல்லவில்லை. தீமையுடனான போராட்டத் தில் நன்மை இறுதியில் வெற்றிபெறுமென்றும், இறுதியில் தேவன் தம் மக்களை நீதிமான்களாக்குவாரென்றும் அது காட்டுகிறது.

_2020, பெப்ரவரி 15 வகுப்புக்காகப் படிக்கவேண்டிய பாடம்_