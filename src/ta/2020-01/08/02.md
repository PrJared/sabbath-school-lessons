---
title:  நான்கு மிருகங்கள்
date:   16/02/2020
---

`கேள்வி: தானி 7இல், தானியேல் கண்ட தரிசனத்தின் சாராம்சம் என்ன? எதற்காக அந்தத் தரிசனம் கொடுக்கப்பட்டது?`

நேபுகாத்நேச்சார் கண்ட சிலையின் பகுதிகளை தானியேல் கண்ட மிருகங்கள் சுட்டிக்காட்டின. ஆனால் ஒவ்வொரு ராஜ்யத்தையும் பற்றி அதிக விளக்கங்கள் உள்ளன. அஞ்ஞான தேசங்களைச் சுட்டிக்காட்டு கிற அந்த மிருகங்கள் அனைத்தும் அசுத்தமான மிருங்கள். நான்காம் மிருகத்தைத்தவிர மற்ற மிருகங்கள், ஏற்கனவே பழக்கமான மிருகங்கள்தாம். அந்த மிருகங்கள் ஏதோ ஓர் அடையாளமாக அல்ல, ஒவ் வொரு ராஜ்யத்தின் ஏதாவது அம்சத்தைக் குறிக்கிற தன்மைகளைப் பெற்றிருப்பதால் அவை பயன்படுத்தப்பட்டுள்ளன.

சிங்கம்: பாபிலோனிய கலைப்படைப்புகளையும், அரண்மனை சுவர்களையும் செட்டைகளுள்ள சிங்கங்கள் அழகுபடுத்தின. தரிசனத் தில் கண்ட அந்தச் சிங்கத்தின் செட்டைகள் பிடுங்கப்பட்டு, மனுஷனைப் போல நிமிர்ந்து நிற்கும்படி செய்து, மனித இருதயம் அதற்குக் கொடுக் கப்படுகிறது. பாபிலோனின் ராஜாக்கள் காலத்தில் பாபிலோன் எப்படி இருந்ததென்பதை இந்தச் செயல்முறை காட்டுகிறது.

கரடி: மேதிய-பெர்சிய சாம்ராஜ்யத்தைச் சுட்டிக்காட்டுகிறது. அது ஒரு பக்கமாய்ச் சாய்ந்து நின்றது; மேதியர்களைவிட பெர்சியர்களின் கை ஓங்கியிருந்தது. மூன்று விலா எலும்புகளைக் கவ்விக்கொண்டி ருந்தது என்பது லிதியா, பாபிலோன், எகிப்து ஆகிய மூன்று நாடுகளை யும் மேதிய-பெர்சியா கைப்பற்றியதைச் சுட்டிக்காட்டுகிறது.

சிவிங்கி: வேகத்திற்கு பெயர்போன சிவிங்கி, மகா அலெக் ஸாண்டர் ஸ்தாபித்த கிரேக்க சாம்ராஜ்யத்தைச் சுட்டிக்காட்டுகிறது. அந்த நான்கு செட்டைகளும் அந்த மிருகத்தை மேலும் வேகமுள்ளதாக் கின. அது அலெக்ஸாண்டரைக் கச்சிதமாக எடுத்துக்காட்டுகிறது. அப் போது அறியப்பட்டிருந்த உலகம்முழுவதையும் கொஞ்சக் காலத்திற் குள் ளேயே தன்னுடைய ஆளுகையின்கீழ் கொண்டுவந்தான்.

கெடியும் பயங்கரமுமான மிருகம்: முந்தின ராஜ்யங்கள் ஏதோ ஒரு குறிப்பிட்ட மிருகங்களுக்கு ஒத்திருந்ததாகச் சொல்லப்பட் டன. முதலாவது ‘சிங்கத்தைப்’ போலவும், இரண்டாவது ‘கரடியைப்’ போலவும் இருந்தது; ஆனால் இந்த மிருகம் எதைப் போலவும் இல்லை. பல கொம்புகளையுடைய இந்த மிருகம் முந்தினவைகளைவிட கொடிய தாக, கொன்று குவிக்கிறதாக இருந்தது. அஞ்ஞான ரோமைச் சுட்டிக் காட்டும் மிகச்சரியான உதாரணம். அது உலகத்தைக் கைப்பற்றி, ஆட்சிசெய்து, தன் காலின்கீழ் மிதித்துப்போட்டது.

`முன்னுரைக்கப்பட்டது போலவே மனித வரலாறு கடந்து சென்றுள்ளது. ஆரவாரத்திற்கும் பதற்றத்திற்கும் குழப்பத்திற்கும் மத்தியிலும் தேவனே அரசாளுகிறார் என்கிற உண்மை உங் களுக்கு எவ்வளவு ஆறுதலைத் தருகிறது? வேதாகமம் நம்பிக்கைக்குப் பாத்திரமானது என்பதை இது எவ்வாறு எடுத்துக்காட்டுகிறது?`