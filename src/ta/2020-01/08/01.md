---
title:  கொந்தளிக்கும் கடலிலிருந்து வானத்து மேகங்களுக்கு
date:   15/02/2020
---

### இவ்வார ஆராய்ச்சிக்கு 
தானி 7; 2தெச 2:1-12; ரோமர் 8:1; மாற்கு 13:26; லூக்கா 9:26; 12:8; 1தீமோ 2:5.

> <p>மனன வசனம்</p> 
> வானத்தின் கீழெங்குமுள்ள ராஜ்யங்களின் ராஜரீகமும் ஆளுகையும் மகத்துவமும் உன்னதமானவருடைய பரிசுத்தவான்களாகிய ஜனங்களுக்குக் கொடுக்கப் படும்; அவருடைய ராஜ்யம் நித்திய ராஜ்யம்; சகல கர்த்தத்துவங்களும் அவரைச் சேவித்து, அவருக்குக் கீழ்ப்பட்டிருக்கும் என்றான். தானியேல் 7:27.

தானியேல் 7இன் தீர்க்கதரிசனத்தை ஆராயப்போகிறோம். தானி 2இன் விரிவாக்கமான இதில் கவனிக்கவேண்டிய 4 அம்சங்கள் உள்ளன. 

முதலாவது, இரவில் கொடுக்கப்பட்ட அந்தத் தரிசனத்தில் நான்கு காற்று களால் கொந்தளித்த சமுத்திரம் வருகிறது. தண்ணீரும் இருளும் சிருஷ் டிப்பைச் சுட்டிக்காட்டுகின்றன; அவை தாக்குதலின்கீழ் இருந்தன. 

இரண்டாவது, தரிசனத்தில் தீட்டான, கலப்பின மிருகங்கள்காட்டப்படுகின் றன; சிருஷ்டிப்பு ஒழுங்கு மீறப்படுவதை அது சுட்டிக்காட்டுகிறது. 

மூன்றாவது, அந்த மிருகங்கள் ஆளுகை செலுத்தியதாகச் சொல்லப்படு கிறது. தோட்டத்தில் ஆதாமுக்கு தேவன் கொடுத்த ஆளுகையை இந்த மிருகங்கள் பறித்தது தெரிகிறது. 

நான்காவது, மனுஷகுமாரனின் வருகையால், அந்த ஆளுகையானது உரிய வர்களிடம் மீண்டும் ஒப்படைக்கப்படுகிறது. தோட்டத்தில் ஆதாம் தொலைத்ததை, பரலோக நியாயத்தீர்ப்பில் மனுஷகுமாரன் மீட்டுக் கொள்கிறார்.

இந்த அடையாளத் தரிசனத்தின் பின்னணியிலுள்ள வேதாகமத் தின் பரந்த காட்சியை விளங்கிக்கொள்ள மேலுள்ள விளக்கம் உதவுகிறது. தரிசனத்தின் முக்கிய விவரங்களை தூதன் விளக்குகிறான்; அதனால் இந்தத் தீர்க்கதரிசனத்தின் முக்கிய நோக்கங்கள் தெரிகின்றன.

_2020, பெப்ரவரி 22 வகுப்புக்காகப் படிக்கவேண்டிய பாடம்_