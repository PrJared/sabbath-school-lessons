---
title:  உன்னதமானவருடைய பரிசுத்தவான்கள்
date:   20/02/2020
---

`கேள்வி: தேவனுடைய பிள்ளைகளுக்கு என்ன சம்பவிப்பதாக பின்வரும் வசனங்கள் சொல்கின்றன? தானி 7:18,21,22,25,27.`

‘உன்னதமானவருடைய பரிசுத்தவான்கள்’ என்பது தேவனுடைய பிள்ளைகள். சின்ன கொம்பு சுட்டிக்காட்டுகிற வல்லமை அவர்களைத் தாக்குகிறது. வேத வசனத்திற்கு உண்மையாக இருப்பதிலிருந்து அவர் கள் பின்வாங்காததால், போப்புமார்க்க ஆளுகையின்போது அவர்கள் உபத்திரவமடைகிறார்கள். அஞ்ஞான ரோம சாம்ராஜ்யத்தின் காலத் திலும்கூட (நான்காம் மிருகம்) கிறிஸ்தவர்கள் உபத்திரவமடைந்தார்கள்; ஆனால், தானி 7:25 சுட்டிக்காட்டும் உபத்திரவம் சின்ன கொம்பால் பரிசுத்தவான்களுக்குக் கொடுக்கப்பட்டதாகும். ரோமின் அஞ்ஞான ஆட்சி முடிவடையும் சமயத்தில் இந்தக் கொம்பு தோன்றுகிறது.

ஆனால் தேவ ஜனங்கள் என்றென்றைக்கும் உலக வல்லமை யின் அடக்குமுறைக்கு ஆளாவதில்லை. உலக ராஜ்யங்களை அகற்றிப் போட்டு, தேவ ராஜ்யம் தோன்றும். தரிசனத்தில் மனுஷகுமாரனுக்கு ‘கர்த்தத்துவமும் மகிமையும் ராஜரீகமும் கொடுக்கப்பட்டது.’ தானி 7:14. ஆனால் அதற்கு தூதன் விளக்கம் சொல்லும்போது, ‘பரிசுத்தவான் கள்’ ராஜரீகத்தைப் பெறுகிறார்களெனச் சொல்லுகிறான். தானி 7:18. இதில் எந்த முரண்பாடும் இல்லை. மனுஷ குமாரன் தெய்வீகத்திற்கும் மனுஷீகத்திற்கும் பிரதிநிதியாக இருப்பதால், அவருடைய வெற்றி அவர் பிரதிநிதித்துவப்படுத்தும் மனிதர்களுடைய வெற்றியாகும்.

பிரதான ஆசாரியன் இயேசுவிடம், “நீர்தான் மனுஷ குமாரனாகிய மேசியாவா?” என்று கேட்டபோது, சங் 110:1; தானி 7:13,14 போன்ற வச னங்களை இயேசு சுட்டிக்காட்டி, “நான் அவர்தான்; மனுஷகுமாரன்     சர்வ வல்லவரின் வலதுபாரிசத்தில் வீற்றிருப்பதையும், வானத்தின் மேகங்கள்மேல் வருவதையும் நீங்கள் காண்பீர்கள்” என்று சொன்னார். மாற்கு 14:62. எனவே, பரலோக தீதிமன்றத்தில் நம் பிரதிநிதியாக நிற்ப வர் இயேசுமட்டுமே. அவர் அந்தகாரத்தின் வல்லமைகளைத் தோற் கடித்து, தம்மிடம் வருகிறவர்களுக்கு அந்த வெற்றியைக் கொடுக் கிறார். எக்காரணத்திற்காகவும் நாம் பயப்படவேண்டாம். அது பற்றி பவுல் இவ்வாறு சொல்கிறான்: ‘இவையெல்லாவற்றிலேயும் நாம் நம்மில் அன்புகூருகிறவராலே முற்றும் ஜெயங்கொள்ளுகிறவர்களா யிருக்கிறோமே. மரணமானாலும், ஜீவனானாலும், தேவதூதர்களானா லும், அதிகாரங்களானாலும், வல்லமைகளானாலும், நிகழ்காரியங் களானாலும், வருங்காரியங்களானாலும், உயர்வானாலும், தாழ்வானா லும், வேறெந்தச் சிருஷ்டியானாலும் நம்முடைய கர்த்த ராகிய கிறிஸ்து இயேசுவிலுள்ள தேவனுடைய அன்பைவிட்டு நம்மைப் பிரிக்கமாட்டா தென்று நிச்சயித்திருக்கிறேன்.’ ரோமர் 8:37-39.

`ஆயிரக்கணக்கான வருடங்களுக்கு முன்னரே வரலாற்றை துல்லியமாக தானியேல் புத்தகம் சொல்லியிருக்கிறது. எதிர்காலம் பற்றிய தேவனுடைய வாக்குறுதிகள் அனைத்தையும் நாம் நம்புவதற்கு இது எவ்வாறு உதவவேண்டும்?`