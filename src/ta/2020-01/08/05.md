---
title:  மனுஷகுமாரனுடைய வருகை
date:   19/02/2020
---

`கேள்வி: தானி 7:13இல் மனுஷகுமாரன் என்று சொல்லப்படுவது யார்? அவரை எவ் வாறு அடையாளம் காணமுடிகிறது? மாற்கு 13:26; மத் 8:20; 9:6; லூக் 9:26; 12:8.`

நியாயத்தீர்ப்பு நடக்கிறது; அங்கே மனுஷகுமாரன் வருகிறார்.

முதலாவது, மனுஷகுமாரன் பரலோகத்தில் இருக்கிற ஒருவராகக் காட்டப் படுகிறார். அவரிடம் மனித தன்மைகளும் காணப்பட்டதை அவரு டைய பெயர் காட்டுகிறது. அதாவது, தெய்வீக-மனித ஜீவியான அவர், நியாயத்தீர்ப்பில் ஒரு முக்கியப் பங்காற்றுவதற்காக வருகிறார். 

இரண்டாவது, மனுஷகுமா ரன் வானத்து மேகங்களுடன் வருகிறார்; புதிய ஏற்பாட்டில் இரண்டாம் வருகையைச் சுட்டிக்காட்ட பயன்படுகிற உரு வகம் அது. மனுஷ குமாரன் வானத்திலிருந்து பூமிக்கு அல்ல, பர லோகத்தில் ஓரிடத்திலிருந்து நீண்ட ஆயுசுள்ளவர் இருந்த இடத்திற்குச் சென்றதாக தானி 7:13 சொல்கிறது. 

மூன்றாவது, மனுஷ குமாரன் வானத்து மேகங்களுடன் வருவது, எல்லாரும் காணும்படி அவர் தம்மை வெளிப்படுத்துவதைச் சுட்டிக்காட்டுகிறது. இந்தக் காட்சி பிரதான ஆசாரியனை நினைவுப்படுத்துகிறது. அவன் ஆசரிப்புக்கூடாரத்தைச் சுத்திகரிப்பதற்காக பாவ நிவாரணநாளில் தூப வர்க்க புகை சூழ, மகா பரிசுத்த ஸ்தலத்திற்குள் செல்வான்.

மனுஷகுமாரன் ராஜ தோற்றத்துடன் இருக்கிறார். ‘சகல ஜனங் களும் ஜாதியாரும், பாஷைக்காரரும் அவரையே சேவிக்கும்படி, அவ ருக்குக் கர்த்தத்துவமும் மகிமையும் ராஜரீகமும் கொடுக்கப்பட்டது.’ தானி 7:14. ‘சேவி’ என்கிற வினைச்சொல்லை ‘தொழு’ என்றும் மொழி பெயர்க்கலாம். 1-7 அதிகாரங்களில் ஒன்பது முறை அந்த வார்த்தை வருகிறது. தானி 3:12,14,17,18,28; 6:16,20; 7:14,27. தெய்வத்திற்குச் செலுத்தப்படுகிற தொழுகையை இது சுட்டிக்காட்டுகிறது. சின்ன கொம் பானது தேவனுடைய பிரமாணத்தை மாற்ற நினைப்பதால், அந்தச்       சின்ன கொம்பு சுட்டிக்காட்டுகிற மார்க்கமுறையானது தேவனுக்குச் செலுத்தவேண்டிய தொழுகையைக் கெடுக்கிறது. உண்மையான தொழுகை இறுதியில் நிலைநாட்டப்பட்டதை நியாயத்தீர்ப்பு காட்சி காட்டுகிறது. போப்புமார்க்க தொழுகை முறையில்காணப்படுகிற பல விஷயங்களில், விழுந்துபோன ஒரு மனிதனை தேவனுக்கும் மனிதர் களுக்கும் இடையே ஒரு மத்தியஸ்தனாக வைப்பதும் அடங்கும். தேவ னுக்குமுன் மனிதர்களின் பிரதிநிதியாக மத்தியஸ்தம் பண்ணுகிற தகுதி யைப் பெற்றவர் மனுஷகுமாரன் மட்டுமே என்று தானியேல் காட்டு கிறது. ‘தேவன் ஒருவரே, தேவனுக்கும் மனுஷருக்கும் மத்தியஸ்தரும் ஒருவரே’ என்று வேதாகமம் சொல்லுகிறது. 1தீமோ 2:5.

`இயேசுவின் வாழ்க்கையையும் குணத்தையும் பற்றி வேதாகமத்தில் ஏராளம் வாசிக்கிறோம். இங்குச் சொல்லப்படுகிற நியாயத்தீர்ப்பிலும் அவரே மையமாக இருக்கிறார் என்பது எவ் வளவுக்கு ஆறுதலாக உள்ளது?`