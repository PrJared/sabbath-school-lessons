---
title:  மேலும் படிக்க
date:   21/02/2020
---

வடக்கிலிருந்து வந்த கொடூரர்களின் தாக்குதலால் ரோம சாம்ராஜ்யம் விழுந் தது. கொடூர இனத்தவர்களில் மூன்று பிரிவினரை அழித்ததைச் சாதகமாக்கிக் கொண்ட ரோமின் பிஷப், கி.பி 538இல் ரோமின் தனி வல்லமையாக தன்னை நிலை நிறுத்துகிறார். ரோம சாம்ராஜ்யத்தின் பல்வேறு நிறுவனங்களையும், அரசியல் நட வடிக்கைகளையும் அவர் பொறுப்பேற்று நடத்தினார். இப்படித்தான் போப்புமார்க்கம் உருவானது; அரசியல், மத வல்லமையைப் பெற்றது. 1798இல் நெப்போலியன் அதற்கு முடிவுகட்டினான். ஆனால் அதோடு ரோம் முடிந்துபோகவில்லை; அந்தக் குறிப்பிட்ட உபத்திரவக்காலம் மட்டுமே முடிந்தது. போப்பு தன்னை கிறிஸ்துவின் பதிலாளி என்று சொன்னார்; கூடவே, வேதாகமத்திற்கு முரணான பல்வேறு கொள்கைகளையும் நடவடிக்கைகளையும் அறிமுகப்படுத்தினார். ‘காலங்களையும் பிரமாணத்தையும்’ மாற்றும்படி போப்புமார்க்கம் அறிமுகம் செய்தவற்றில் உத்தரிப்பு ஸ்தலம், பாவமன் னிப்புசீட்டு, பாவமன்னிப்பு அறிக்கை, ஓய்வுநாள் கற்பனையை ஞாயிற்றுக்கிழமைக்கு மாற்றுதல் போன்றவையும் அடங்கும்.

‘சத்துருவின் குற்றச்சாட்டுகளைத் தன் சுய பெலத்தால் மனிதன் எதிர்கொள்ள முடியாது. தன் குற்றத்தை அறிக்கையிட்டு, கறைபடிந்த வஸ்திரங்களோடு, தேவ னுக்கு முன்பாக நிற்கிறான். ஆத்துமக் காவலை விசுவாசத்தோடும் மனந்திரும்பு தலோடும் தம்மிடம் அர்ப்பணித்துள்ள யாவர் சார்பாகவும் திறமையாக வேண்டுகிறார் நம் வழக்கறிஞரான இயேசு. அவர் அவர்களுக்கு ஆதரவாக வேண்டிக்கொள்கிறார்; கல்வாரியில் செய்யப்பட்டதைத் திறமையாக எடுத்துரைத்து, குறைகூறுகிறவனைக்  தோற்கடிக்கிறார். தேவனுடைய பிரமாணத்திற்கு அவர் பரிபூரணமாகக் கீழ்ப்படிந் ததால், வானத்திலும் பூமியிலும் சகல வல்லமையும் அவருக்குக் கிடைத்திருக்கிறது; பாவமனிதன் தம்மோடு ஒப்புரவாகவும் அவன் இரக் கம் பெறவும் தம் பிதாவிடம் அவர் வேண்டுகிறார். தம் ஜனங்களைக் குற்றஞ்சாட்டுபவனிடம், “கர்த்தர் உன்னைக் கடிந்துகொள்வாராக.  சாத்தானே, இவர்கள் என் இரத்தத்தால் விலைக்கிரயமாக வாங்கப்பட்டு, அக்கினியினின்று தப்புவிக்கப்பட்ட கொள்ளி அல் லவா?” என்பார்.  விசுவாசத்தோடு தம்மைச் சார்ந்துள்ளோரிடம், “பார், நான் உன் அக்கிரமத்தை உன்னிலிருந்து நீங்கச்செய்து, உனக்குச் சிறந்த வஸ்திரங் களைத் தரிப்பித்தேன்” எனும் நிச்சயத்தைக் கொடுப்பார். சகரியா 3:4.’ - EGW, PK, பக். 586,587.

**கலந்துரையாடக் கேள்விகள்**

`1	சின்ன கொம்பானது நான்காம் மிருகமாகிய ரோமிலிருந்து எழுந்து, அதன் அங்கமாக இருக்கிறது. பல நூற்றாண்டுகளுக்குமுன் அஞ்ஞான ரோமிலிருந்து எழுந்து, தேவமக்களை உபத்திரவப்படுத்தி, இன்றும் இருக்கிற வல்லமை எது? சின்ன கொம்பு என்பது ஓர் அஞ்ஞான கிரேக்க ராஜா; இயேசுவின் முத லாம் வருகைக்கு ஒன்றரை நூற்றாண்டுகளுக்குமுன்னரே அவன் வரலாற்றி லிருந்து காணாமல்போனான் என்பது போன்ற ஊகங்களை நம்பாமல் இருக்க இது எவ்வாறு உதவும்? சின்ன கொம்பு என்பது இனி எழப்போகிற ஒரு வல்லமை என்று நாம் ஊகிக்காமல் இருக்கவும் இது எவ்வாறு உதவக்கூடும்?`