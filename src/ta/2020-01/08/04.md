---
title:  நியாயசங்கம் உட்கார்ந்தது
date:   18/02/2020
---

தரிசனத்தில் நான்கு மிருகங்களையும் சின்ன கொம்புவின் செயல் பாடுகளையும் கண்டபிறகு, பரலோகத்தின் நியாயத்தீர்ப்பு காட்சியை தீர்க்கதரிசி காண்கிறார். தானி 7:9,10,13,14. நியாயசங்கம் தொடங்கிய தும், சிங்காசனங்கள் வைக்கப்படுகின்றன; நீண்ட ஆயுசுள்ளவர் தம் சிங்காசனத்தில் அமர்கிறார். காட்டப்பட்ட அந்தப் பரலோகக் காட்சி யில், நீண்ட ஆயுசுள்ளவருக்குமுன்பாக ஆயிரமாயிரமான பரலோக ஜீவிகள் தொழுதுகொள்கிறார்கள்; நியாயசங்கம் அமர்கிறது; புத்தகங் கள் திறக்கப்படுகின்றன.

சின்ன கொம்பு செயல்படுகிற 1260 வருடக்காலத்திற்குபிறகு, (கி.பி. 538-1798) ஆனால் தேவனுடைய ராஜ்யம் இறுதியாக ஸ்தாபிக் கப்படுவதற்கு முன்னர் இந்த நியாயத்தீர்ப்பு நடைபெறுகிறது. தரிசனத் தில் மூன்று முறை பின்வரும் வரிசை மீண்டும்மீண்டும் சொல்லப்படு கிறது:

<center>சின்ன கொம்புவின் காலம் (538-1798)</center>

<center>பரலோக நியாயத்தீர்ப்பு</center>

<center>தேவனுடைய நித்திய ராஜ்யம்</center>

`கேள்வி: அந்த நியாயத்தீர்ப்பு எவ்வாறு தேவனுடைய மக்களுக்கு நன்மையாக இருக் கிறது? தானி 7:13,14,21,22,26,27.`

நியாயத்தீர்ப்பின் பல்வேறு செயல்பாடுகளை பழைய ஏற்பாட் டின் ஆசரிப்புக்கூடாரத்திலிருந்தும் தேவாலயத்திலிருந்தும் அறிய முடிகிறது. ஆனால், இங்குச் சொல்லப்படுகிற நியாயத்தீர்ப்பு வித்தியாச மானது. இது சின்ன கொம்புவின்மேல் மட்டுமல்ல, இறுதியில் ராஜ்யத் தைப் பெறப்போகிற உன்னதமானவருடைய பரிசுத்தவான்கள்மேலும் தாக்கத்தை உண்டாக்குகிற ஒரு நியாயத்தீர்ப்பு.

அந்த நியாயத்தீர்ப்பு எவ்வாறு ஆரம்பித்து, முடிந்தது என்று விளக்கம் சொல்லப்படவில்லை. தேவனுக்கும் அவருடைய மக்களுக் கும் எதிராக சின்ன கொம்பு தாக்குதல் தொடுக்கிற சூழலில் இந்த நியா யத்தீர்ப்பு நடைபெறுகிறது. அதாவது, அது அனைத்துலக அளவில் நடைபெறத் துவங்குகிற ஒரு நியாயத்தீர்ப்பு. அது எப்போது துவங்கு கிறது என்பதையும், பரலோக பாவ நிவாரண நாளில் பரலோக ஆசரிப் புக்கூடாரம் சுத்திகரிப்படுவதற்கும் இதற்கும் சம்பந்தமிருக்கிறது என் பதையும் தானி 8, 9 அதிகாரங்களிலிருந்து அறியமுடிகிறது. அதுபற்றி வருகிற வாரங்களில் படிப்போம். தேவ மக்களுக்கு சாதகமான, வரு கைக்கு முந்தைய ஒரு நியாயத்தீர்ப்பு பரலோகத்தில் நடைபெறுவதை இது சுட்டிக்காட்டுகிறது.

`இயேசு நமக்காக சிலுவையில் நிறைவேற்றியிருப்பதுதான் நியாயத்தீர்ப்பு குறித்து நாம் நம்பிக் கையோடிருக்கச் செய்கிறது; அது ஏன்? சிலுவையில்லாமல் நாம் ஏதாவது நம்பிக்கையைப் பெறமுடியுமா? நம்பிக்கை இருக்குமா? ரோமர் 8:1.`