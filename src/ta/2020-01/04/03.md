---
title:  பணிந்துகொள்ளும்படி கட்டளை பிறத்தல்
date:   20/01/2020
---

`கேள்வி: தானி 3:8-15; வெளி 13:11-18 வசனங்களை வாசியுங்கள். தானியேலின் காலத் தில் நிகழ்ந்த சம்பவத்திற்கும் எதிர்காலத்தில் நிகழப்போகும் சம்பவத்திற்கும் என்ன   ஒற்றுமையைக் காணமுடிகிறது?`

தூராவில் பொற்சிலை நிறுத்தப்பட்டிருந்தது. தூரா என்றால் அக்காடியன் மொழியில் ‘அரணான இடம்’ என்று அர்த்தம். மிகப்பெரிய ஓர் ஆசரிப்புக்கூடாரம்போல அந்த இடம் இருந்திருக்கும். அக்கினி சூளை பலிபீடம் போலக் காட்சியளித்தது. பாபிலோனிய இசைக்கருவி கள் ஆராதனை வாத்தியங்கள்போல இசைத்தன. ஏழுவகை இசைக் கருவிகள் பட்டியலிடப்படுகின்றன; ஆராதனைமுறைமையை எந்தக் குறையுமின்றி, சரியாகச் செய்ததுபோன்ற பிம்பத்தைக் காட்டுகிறது.

இன்றைய நவீன வாழ்க்கைமுறைகள், புதிய கருத்தியல்கொள் கைகள் போன்றவற்றை அன்றைய பாபிலோனிய சாம்ராஜ்யத்தின் நட வடிக்கைகளுக்கு ஒப்பிடலாம். வேதவசனத்தின் அதிகாரத்தைப் புறம்பே தள்ளவும், தங்கள்மேல் மெய்ப்பற்றை வைக்கவும் எல்லாத் திசைகளிலிருந்தும் இவை நம்மைத் தாக்குகின்றன. உலகத்தின் மருட்சி கள் சிலசமயங்களில் நம்மால் தப்பிக்கவே முடியாத அளவுக்கு இருக் கின்றன. ஆனால், சிருஷ்டிகராகிய தேவனே நம்முடைய மெய்ப்பற்றுக் குரியவர் என்பதை நாம் மறக்கவே கூடாது.

தீர்க்கதரிசனக் காலண்டர்படி, பூலோக வரலாற்றின் முடிவில் வாழ்ந்து கொண்டிருக்கிறோம். பூமியின் குடிகள் மிருகத்தின் சொரூ பத்தைப் பணிந்துகொள்ள கட்டளை பிறக்கும். வெளி 13. அது ‘சிறி யோர், பெரியோர், ஐசுவரியவான்கள், தரித்திரர், சுயாதீனர், அடிமை கள், இவர்கள் யாவரும் தங்கள் தங்கள் வலதுகைகளிலாவது நெற்றி களிலாவது ஒரு முத்திரையைப் பெறும்படி’ செய்யும். வெளி 13:16.

ஆறு வகையான மக்கள் மிருகத்தின் சொரூபத்தின்மேல் மெய்ப் பற்று வைப்பார்களெனச் சொல்லப்படுகிறது: ‘ சிறியோர், பெரியோர், ஐசுவரியவான்கள், தரித்திரர், சுயாதீனர், அடிமைகள்.’ மிருகத்தின் இலக்கமான 666ம் எண் 6ஐ வலியுறுத்துகிறது. கடைசிக்கால பாபிலோன் கடைசி நாட்களில் செய்யப்போவதை நேபுகாத்நேச்சார் நிறுத்தின சிலை யானது காட்டுகிறது. 6உம்60உம் உருவகமாகச் சொல்லப்படுவதை  தானி 3:1இல் வாசியுங்கள். இந்தச் சம்பவத்தில் சொல்லப்படுகிற நிகழ்வுகளைக் கவனமாக வாசித்து, உலகத்தின் விவகாரங்களை தேவன் கட்டுப்படுத்துவதை அறிந்துகொள்ள வேண்டும்.

`யாராவது ஒருவருக்குமுன் அல்லது ஏதாவது ஒன்றுக்குமுன் பணிந்துகொண்டு, அவற்றிற்குத் தான் தங்கள் மெய்ப்பற்றெனச் சொல்வது மட்டுமே தொழுகையல்ல. வேறு என்ன நயவஞ்சக மான வழிகளிலெல்லாம் ஆண்டவரைவிட வேறொன்றைத் தொழுவதற்கான வாய்ப்புள்ளது?`