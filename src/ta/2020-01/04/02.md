---
title:  பொற்சிலை
date:   19/01/2020
---

`கேள்வி: அந்தச் சிலையைச் செய்யும்படி ராஜாவை எது தூண்டியிருக்கவேண்டும்? தானி 3:1-7.`

சொப்பனம் கண்டு சில காலத்திற்குப்பிறகு ராஜா சிலையைச் செய் கிறான். பாபிலோனுக்குப் பிறகு வேறு ராஜ்யங்கள் வரப்போவதாகக் காட்டிய சொப்பத்தை மறக்க முடியவில்லை. தலைமட்டும் பொன்னா? வரலாற்றில் தன்னுடைய ராஜ்யம்தவிர வேறு ராஜ்யம் இல்லையென தன் குடிமக்களுக்கு உணர்த்தும்படி முழுவதும் பொன்னால் சிலையைச் செய்கிறான்.

பாபேல் கோபுரத்தைக் கட்டினவர்களிடமும் இதே அகந்தை மன நிலைதான் காணப்பட்டது; தேவனுக்கே சவால்விடுமளவிற்கு துணி கரம் கொண்டார்கள். அதே துணிகரம்தான் நேபுகாத்நேச்சாருக்கும் உண்டானது. பாபிலோனின் மன்னனாக எவ்வளவோ சாதித்திருந்தான்; தன்னுடைய ராஜ்யம் கடைசியில் அழிந்துபோகுமென்பதை அவனால் தாங்கிக்கொள்ள முடியவில்லை. சுயமேன்மை தலைதூக்கியது; தன்னு டைய பராக்கிரமத்தைக் காட்டி, தன் குடிமக்களின் பற்றைப் பெறுவதற் காக சிலையைச் செய்கிறான். தன் சாயலில் செய்தானா அல்லது ஏதா வது தெய்வத்தைப் போலச் செய்தானா என்பது தெரியவில்லை; முற் காலத்தில் அரசியலும் மார்க்கமும் பிரித்துப் பார்க்கப்பட்டனவா, இல் லையா என்பது தெரியவில்லை. நேபுகாத்நேச்சார் மெய்யான தேவ னைப்பற்றி அறிந்துகொள்ள ஏற்கனவே இரண்டு வாய்ப்புகளைப் பெற்றிருந்தான். முதலாவது, எபிரெய வாலிபர்களைச் சோதித்துப் பார்த்தபோது அவர்கள் பாபிலோனின் ஞானிகளைவிட 10 மடங்கு அதிக ஞானவான்களாக இருந்தார்கள். பிறகு, அவன் கண்ட சொப் பனத்தை ஒருவராலும் சொல்லமுடியாத நிலையில் தானியேல் சொப் பனத்தையும் அதன் அர்த்தத்தையும் சொல்கிறான். அதனால் தானி யேலின் தேவன் எவ்வளவு பெரியவர் என்பதை ராஜா உணர்கிறான். அப்படிப்பட்ட அனுபவங்களுக்கு பிறகும்கூட நேபுகாத்நேச்சாரால் சிலைவழிபாட்டிற்குத் திரும்பாமல் இருக்கமுடியவில்லை. ஏன்? அகந் தைதான் காரணமாக இருந்திருக்க வேண்டும். பொருளையும் அறிவை யும் சம்பாதிப்பதில் எவ்வளவுதான் சாதித்தாலும், அவை மாயை, அழிந்துபோகக்கூடியவை என்பதை மனிதர்கள் சிந்திப்பதே இல்லை. நாமும் நம்முடைய சாதனைகளிலேயே மூழ்கியிருந்தால், நித்திய வாழ்வோடு ஒப்பிடும்போது அவை ஒன்றுமே இல்லையென உணரா திருந்தால், ‘நேபுகாத்நேச்சார்’ போலத்தான் செயல்படுகிறோம்.

`நேபுகாத்நேச்சார் சிக்கிய அதே கண்ணியில் நயவஞ்சகமான விதங்களில் நாமும் சிக்கி விடாமல் இருப்பதற்கு என்ன செய்யலாம்?`