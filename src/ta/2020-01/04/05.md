---
title:  நான்காவது மனிதர்
date:   22/01/2020
---

`கேள்வி: தானியேல் 3:19-27இல் என்ன சம்பவிக்கிறது? அக்கினியில் உலாவின நான் காவது நபர் யார்?`

எபிரெயர்களை அக்கினிக்குள் போட்டபிறகு, நான்காவது ஒரு நபர் அங்கே நிற்பதைக் கண்டு நேபுகாத்நேச்சார் திகைத்துப் போனான். நான்காவது நபர் ‘தேவபுத்திரன்’ போன்ற சாயலில் இருந்ததாக உறுதி யாகச் சொன்னான். தானியேல் 3:25.

அதற்குமேல் அந்த நபர்பற்றி ராஜாவுக்குத் தெரியவில்லை, அவர் யாரென்று நமக்குத் தெரியும். அவர் சோதோம் கொமோரா அழிக்கப்படுவதற்குமுன் ஆபிரகாமுக்குத் தரிசனமானவர். யாப் போக்கு ஆற்றின் துறையில் யாக்கோபுடன் போராடினவர். எரிகிற  செடியிலிருந்து மோசேக்குத் தரிசனமானவர். அவர் மனிதனாக வரு வதற்குமுன் பரலோகத்திலிருந்த இயேசு; தம் மக்களின் இக்கட்டுகளில் தாம் அவர்களோடு இருப்பதைக் காட்ட வந்திருந்தார்.

எலன் ஒய்ட் சொல்கிறார்: ‘தமக்குச் சொந்தமானவர்களைத் தேவன் மறக்கவில்லை.  தம்முடைய சாட்சியாளர்கள் சூளைக்குள்ளே எறியப்பட் டதும், இரட்சகர்தாமே தனிப்பட்ட விதத்தில் அவர்களுக்குத் தம்மை வெளிப்படுத்தினார். அவர்கள் அனைவரும் அக்கினியின் நடுவிலே நடந்தார்கள்.  வெப்பத்திற்கும் குளிருக்கும் ஆண்டவரானவரி டத்தில், அக்கினியானது தன் பட்சிக்கிற தன்மையை இழந்துபோனது.’ கஓ, 508,509.

ஏசாயாவில் தேவன் இவ்வாறு சொல்கிறார்: ‘நீ தண்ணீர்களைக் கடக்கும்போது நான் உன்னோடு இருப்பேன்; நீ ஆறுகளைக் கடக் கும்போது அவைகள் உன்மேல் புரளுவதில்லை; நீ அக்கினியில் நடக் கும்போது வேகாதிருப்பாய்; அக்கினிஜுவாலை உன்பேரில் பற்றாது.’ ஏசாயா 43:2.

இதுபோன்ற சம்பவங்கள் பிடிக்கும்; ஆனால், விசுவாசத்திற்காக நின்ற அனைவருமே இதுபோலக் காப்பாற்றப்படவில்லையே என்கிற கேள்வியையும் அது எழுப்புகிறது. ஆனால் அந்த விசுவாச வீரர்கள், பக்தியற்ற மன்னர்களால் மரணத்திற்கு ஒப்புக்கொடுக்கப்பட்ட ஏசாயா, சகரியா போன்றோரின் அனுபவங்களை நிச்சயமாக அறிந்திருப்பார் கள். பரிசுத்த வரலாறு நெடுகிலும் இன்றுவரைக்கும் உண்மை கிறிஸ்த வர்கள் கொடிய உபத்திரவத்தை அனுபவித்து, அற்புதமாக விடுவிக் கப்படாமல் வேதனைமிக்க மரணத்தைச் சந்தித்திருக்கிறார்கள். இந்தச் சம்பவத்தில் தானியேலின் நண்பர்கள் அற்புதமாக விடுவிக்கப்பட்டார்கள்; ஆனால், பொதுவாக அவ்வாறு நடப்பதில்லை.

`தேவனுடைய உண்மை மக்களுக்கு இந்த உலகத்தில் முடிவு எப்படியிருந்தாலும், அவர்களுக் காகக் காத்திருக்கிற அற்புதமான விடுதலை என்ன? 1கொரி 15:12-26.`