---
title:  அக்கினிச் சோதனை
date:   21/01/2020
---

அந்த எபிரெயர்கள் சிறுவயதில் எருசலேம் தேவாலயத்தில் தேவ னைத் தொழுத அனுபவத்திற்கு முற்றிலும் போலியாக ராஜா வற்புறுத் தின தொழுகை இருந்தது. சாம்ராஜ்யத்தில் அதிகாரிகளாக, ராஜாவுக்கு மெய்ப்பற்றுடன் இருந்தாலும், மனிதர்களைவிட தேவனுக்குத்தான் முதலாவது இடங்கொடுக்க விரும்பினார்கள். உண்மையுள்ள நிர்வாகி களாக ராஜாவுக்குச் சேவைசெய்ய விரும்பினாலும்கூட, ராஜா சொன்ன படி தொழுதுகொள்ள விரும்பவில்லை.

`கேள்வி: இந்த எபிரெயர்கள் தீர்மானத்தில் உறுதியாக இருந்ததற்கு யாத் 20:3-6, உபா 6:4 ஆகிய வசனங்கள் எவ்வாறு உதவியிருக்கக்கூடும்?`

ராஜா நிபந்தனைகளைச் சொல்கிறான். இசை வாத்தியங்கள் முழங்கியதுமே அனைவரும் பொற்சிலைக்கு முன்பாகப் பணிந்து, தொழுகிறார்கள். சாத்ராக், மேஷாக், ஆபேத்நேகோ ஆகிய மூவரும் ராஜாவுக்குக் கீழ்ப்படியவில்லை. பாபிலோனியர்கள் சிலர் வந்து உடனே அதை ராஜாவுக்குத் தெரியப்படுத்துகிறார்கள். ராஜாவை எவ் வாறெல்லாம் கோபமூட்டினார்களெனக் கவனியுங்கள்: 

1.	ராஜா வாகிய நீர்தாம் இந்த வாலிபர்களை பாபிலோன் மாகாணத்திற்கு அதிகாரிகளாக நியமித்தீர். 
2.	இந்த யூதர்கள் ராஜாவின் தேவர்களைப் ஆராதிக்கவில்லை 
3.	இவர்கள் நீர் நிறுத்தின பொற்சிலையைப் பணிந்துகொள்ளவில்லை. தானி 3:12. இவ்வாறு கோபத்தைக் கிளறினாலும்கூட மூவருக்கும் ராஜா இரண்டாவது ஒரு வாய்ப்பைக் கொடுக்கிறான். அந்த வாலிபர் கள் தங்களுடைய தீர்மானத்தை மாற்றி, சிலையைப் பணிந்துகொள்ளும் படி மீண்டும் துவக்கத்திலிருந்து ஆரம்பிக்க ஆயத்தமாக இருந்தான். மறுத்தால், அக்கினிச் சூளைக்குள் எறியப்படுவார்கள் என்றான்.

“உங்களை என் கைக்குத் தப்புவிக்கப்போகிற தேவன் யார்” என்கிற சவாலுடன் அவர்களுக்குக் கட்டளையிடுகிறான். தானி 3:15.

பரலோகத்தின் துணிவைப் பெற்றிருந்த அந்த மனிதர்கள், “நாங் கள் ஆராதிக்கிற தேவன் எங்களைத் தப்புவிக்க வல்லவராயிருக்கிறார்; அவர் எரிகிற அக்கினிச்சூளைக்கும், ராஜாவாகிய உம்முடைய கைக் கும் நீங்கலாக்கி விடுவிப்பார்; விடுவிக்காமற்போனாலும், நாங்கள் உம்முடைய தேவர்களுக்கு ஆராதனை செய்வதுமில்லை, நீர் நிறுத்தின பொற்சிலையைப் பணிந்துகொள்வதுமில்லை என்கிறது ராஜாவாகிய உமக்குத் தெரிந்திருக்கக்கடவது” என்று ராஜாவுக்குப் பதில்சொன் னார்கள். தானி 3:17,18.

`தங்கள் தேவன் தங்களை விடுவிப்பாரென அறிந்திருந்தாலும், அதற்கான உத்தரவாதம் ஏதும் அவர்களுக்கு வழங்கப்படவில்லை. உயிரோடு எரித்துக் கொல்லப்படுவோமெனத் தெரிந்திருந்தும் ராஜாவின் கட்டளைக்குக் கீழ்ப்படிய மறுத்தார்கள். அப்படிப்பட்ட விசுவாசத்தை எங்கிருந்து நாம் பெறலாம்?`