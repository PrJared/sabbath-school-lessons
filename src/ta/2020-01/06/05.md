---
title:  தராசிலே நிறுக்கப்பட்டு, குறையக் காணப்பட்டாய்
date:   05/02/2020
---

`கேள்வி: என்ன காரணத்திற்கு ராஜா சீக்கிரம் அழிவøச் சந்திக்கவிருந்ததாக தானியேல் சொன்னான்?`

சந்தர்ப்பசூழ்நிலைகளால் தானியேலைச் சந்திக்க தள்ளப்படு கிறானே தவிர, அவனுக்கு மனமில்லை. தானியேலுக்கு எதிராக அல்ல, தானியேலின் தேவனுக்கு எதிராக அவனுக்கிருந்த கர்வ மன நிலையே அதற்கு காரணம்.

பரிசு தருவதாகச் சொன்ன ராஜாவுக்கு தானியேல் சொன்ன பதி லானது தானியேலின் குணத்தையும் முன்னுரிமைகளையும் காட்டுகிறது. அந்த மர்ம எழுத்துகளுக்கான அர்த்தம் புரிந்திருந்ததால், அந்தப் பரிசு களால் எந்தப் பயனுமில்லையென்றும் தானியேல் உணர்ந்திருக்கலாம்.ராஜாமேல் மூன்று குற்றங்களை தானியேல் முன்வைக்கிறான்.

முதலாவது, நேபுகாத்நேச்சாருக்கு நிகழ்ந்த சம்பவங்களை அவன் யோசிக்கவே இல்லை. யோசித்திருந்தால், அவனைப் போல மனந்திரும்பி, தன்னைத் தாழ்த்தியிருப்பான்.

இரண்டாவது, திராட்சரசம் அருந்தவும், தன் விக்கிரகங்களைப் புகழவும் தேவாலயப் பாத்திரங்களை ராஜா பயன்படுத்தினான். முன்பு சொல்லப்பட்டதுபோல, ஆறு வகை பொருட்களாலான விக்கிரகங் களை தானியேல் வரிசையாகச் சொல்கிறான்.

மூன்றாவது, ‘தம்முடைய கையில் உமது சுவாசத்தை வைத்திருக் கிறவரும், உமது வழிகளுக்கு எல்லாம் அதிகாரியுமாகிய’ தேவனை மகிமைப்படுத்த ராஜா தவறிவிட்டான். தானி 5:23.

ராஜாவின் தோல்விகளைச் சொன்னபிறகு, தானியேல் அந்த எழுத்துகளுக்கு விளக்கம் சொல்கிறான். சுவரில் தேவன் எழுதிய வார்த்தைகள் மூன்று அரமெய்க் வினைச்சொற்களை உடையது. முதல் சொல் மட்டும் திரும்ப எழுதப்பட்டுள்ளது. அந்த வினைச்சொற்களின் அடிப்படை அர்த்தத்தை ராஜாவும் ஞானிகளும் அறிந்திருப்பார்கள். மெனே: ‘காணப்பட்டது’; தெக்கேல்: ‘நிறுக்கப்பட்டது’; பார்ஸ்: ‘பிரிக் கப்பட்டது.’ பாபிலோனின் வாசலருகே மேதிய-பெர்சிய படைகள் இருந்தன. எனவே அந்த வார்த்தைகள் மூலம் மோசமான செய்தி சொல் லப்பட்டிருக்குமென்பது ஞானிகளுக்குத் தெரியும். ஆனால் ராஜா விரும்பாத எதையும் அவனிடம் சொல்கிற தைரியம் அவர்களுக் கில்லை. தானியேல் தைரியமாகச் சொல்கிறான்: ‘மெனே’: தேவன் உன் ராஜ்யத்தை எடைபோட்டு, அதை முடித்தார். ‘தெக்கேல்’: நீ தராசிலே நிறுக்கப்பட்டு, குறையே காணப்பட்டாய். ‘பார்ஸ்’: உன் ராஜ்யம் பிரிக் கப்பட்டு, மேதிய-பெர்சியர்களுக்குக் கொடுக்கப்பட்டது. தானி 5:26 -28. இது ஒன்றும் சந்தோஷமும் ஆறுதலுமான செய்தியல்ல.

`ராஜாவுக்கு நியாயத்தீர்ப்பு சடிதியில் நேரிடுகிறது. இன்னும் சில விஷயங்களில் தேவன் நீதி யும் நியாயமும் செய்யாமல் இருக்கலாம்; அந்தச் சூழ்நிலைகளிலும் நாம் தேவனை நம்பு வதற்கு என்ன செய்யலாம்? பிர 3:17; 8:11; மத் 12:36; ரோமர் 14:12.`