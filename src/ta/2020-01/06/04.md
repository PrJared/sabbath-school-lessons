---
title:  ராஜாத்தி வருகை
date:   04/02/2020
---

`கேள்வி: தானி 5:9-12ஐ வாசியுங்கள். தானியேல்பற்றி ராஜாத்தி சொன்னது என்ன? ராஜாவுக்கு அதெல்லாம் முன்னரே தெரிந்திருக்க வேண்டும். ஆனால் ராஜ்யத்தில் தானியேல் இருப்பதைக்கூட அறியாதவனாக இருந்தான். அதிலிருந்து அவனைப் பற்றி என்ன தெரிகிறது?`

மர்மமான எழுத்துகள் சுவரில் எழுதப்பட்டதும் விருந்துசாலைக் குள் ஒரே குழப்பமாக இருந்தது. ராஜாத்தி வருகிறாள்; பிரமையில் இருந்த ராஜாவுக்கு வழிசொல்லுகிறாள். நேபுகாத்நேச்சாரின் காலத் தில் சொப்பனங்களுக்கு அர்த்தஞ்சொல்லி, புதிர்களை விடுவித்த தானி யேல்பற்றிச் சொல்கிறாள். தன் முற்பிதாக்கள்போல பெல்ஷாத்சார் புத்திசாலியாக இருந்திருந்தால், அந்த மர்மமான எழுத்துகளுக்கு யார் அர்த்தம் சொல்லமுடியும் என்பதை அறிந்திருப்பான். அடுத்து என்ன செய்வதென ராஜா திகைத்துக்கொண்டிருந்த சமயத்தில் அங்கு ராஜாத்தி வருகிறாள். அந்த மர்மமான எழுத்துகளுக்கு அர்த்தஞ்           சொல்ல ராஜ்யத்திலேயே தகுதியுடைய ஒரே நபரை மறந்ததற்காகக் கண்டிப்பதுபோலப் பேசுகிறாள். தானியேலின் சுயவிவரக் குறிப்பை அறிக்கையிடுகிறாள்: பரிசுத்த தேவனுடைய ஆவியும், வெளிச்சமும், விவேகமும், தெயவீக ஞானமும், அறிவும், புத்தியும், விசேஷ ஆவி யும், சொப்பனங்களை வியார்த்திபண்ணுகிறதும், புதைபொருள்களை வெளிப்படுத்துகிறதும், கருகலானவைகளைத் தெரிவிக்கிறதுமான அறிவும் உடைய ஒரு தீர்க்கதரிசி; நேபுகாத்நேச்சாரின் காலத்தில் சாஸ் திரிகளுக்கும் ஜோசியர்களுக்கும் கல்தேயர்களுக்கும் குறிசொல்லு கிறவர் களுக்கும் அதிபதி என்று ராஜாத்தி சொன்னாள். தானி 5:11,12.

அப்படியிருந்தும் தானியேலைப் பற்றி பெல்ஷாத்சாருக்கு தெரி யாமலிருந்தது ஆச்சரியம்தான். அதற்கு நேரடியான பதில் வசனத்தில் இல்லாவிட்டாலும், ஒன்றை நாம் புரிந்துகொள்ள முடிகிறது. அதாவது, ராஜாவினுடைய ஆளுகையின் மூன்றாம் வருடம் மட்டும் ராஜாவுக்குச் சேவைசெய்து வந்திருக்கிறார். தானி 8:1,27. அதன்பிறகு அவர் வழக் கமான பணிகளில் ஈடுபடாமல் இருந்திருக்கலாம். அதற்கு ஒரு காரணம் வயது முதிர்வு. அப்போது அவருக்கு சுமார் 80 வயதது இருக் கும்; வயதான தலைவருக்குப் பதிலாக வாலிபர்களை நியமிக்க ராஜா தீர்மானித்திருக்கலாம். தானியேலின் தேவனுக்கு தான் அடிபணிய வேண்டியதில்லை என்கிற எண்ணத்தால் செய்திருக்கலாம். சிலபல காரணங்கள் இருந்தாலும், பிரபல நபராக இருந்த தானியேலை ராஜா மறந்தது ஆச்சரியமாகத்தான் இருக்கிறது.

`ரோமர் 1:16-32இல் வெளிப்படுத்தப்படுகிற நியதியானது, இந்தச் சம்பவத்தில் மட்டுமல்ல, இன்று உலகம் முழுவதிலும் வெளிப்படுவதை எவ்வாறு காணமுடிகிறது?`