---
title:  அழையா விருந்தாளி
date:   03/02/2020
---

`கேள்வி: தானியேல் 5:5-8இல் என்ன நடக்கிறது? ராஜா ஏன் அந்த நிலைக்கு ஆளானான்? இந்தச் சம்பவத்திற்கும் தானி 2இன் சம்பவத்திற்கும் உள்ள ஒற்றுமை என்ன? அந்த ஒற்றுமை வலியுறுத்தும் உண்மை என்ன? சங் 96:5; கொலோ 1:15-17.`

முந்தின நெருக்கடியின்போது நேபுகாத்நேச்சார் செய்ததுபோல (தானி 2:2; 4:7), பெல்ஷாத்சாரும் இங்கு அந்த மர்மமான எழுத்து களுக்கு அர்த்தம் சொல்லும்படி ஜோசியரையும் கல்தேயரையும் குறி சொல்லுகிறவர்களையும் அழைத்தான். அவர்களுக்குக் கிடைக்க விருந்த அரச மரியாதையையும் அவன் சொல்லத் தவறவில்லை: 

1	இரத்தாம்பர உடுப்பு. அரசர்கள் உடுத்துகிற நிறம். எஸ்தர் 8:15; 
2	பொற்சரப்பணி. உயர்ந்த சமுதாய அந்தஸ்தின் அடையாளம். ஆதி 41:42. 
3	ராஜ்யத்திலே மூன்றாம் அதிபதி. பாபிலோனில் அப்போதிருந்த வரலாற்றுச் சூழல்களை இந்தக் கடைசி விருது மிகச்சரியாகக் காட்டுகிறது. ஏனென் றால், பெல்ஷாத்சார் தன் தகப்பனாகிய நபோனிடஸுக்கு துணைப் பிரதிநிதியாக இரண்டாவது அதிபதியாக இருந்தான். அதனால்தான் மூன்றாவது அதிபதி பதவியைக் கொடுப்பதாகச் சொல்கிறான். விருது கள் ஆசையைத் தூண்டினாலும், ஞானிகளால் விளக்கம்சொல்ல முடிய வில்லை.

ராஜா தான் செய்த எல்லா பாவங்களுக்கும் மேலாக தவறான இடத்தில் ஞானத்தைத் தேட முயல்கிறான். எழுத்துகளின் செய்தியை பாபிலோனிய நிபுணர்களால் சொல்லமுடியவில்லை. அது அவர்களு டைய மொழியான அரைமைக்கில் எழுதப்பட்டிருந்தாலும், அர்த்தத் தைக் கண்டுபிடிக்க முடியவில்லை. ஏசாயா மூலம் ஆண்டவர் சொல்லி யதுதான் ஞாபகத்திற்கு வருகிறது: ‘அவர்களுடைய ஞானிகளின் ஞானம் கெட்டு, அவர்களுடைய விவேகிகளின் விவேகம் மறந்து போகும்.’ ஏசாயா 29:14. இந்த வசனத்தை மேற்கோள் காட்டி, ‘ஞானி எங்கே? வேதபாரகன் எங்கே? இப்பிரபஞ்சத் தர்க்கசாஸ்திரி எங்கே? இவ்வுலகத்தின் ஞானத்தை தேவன் பைத்தியமாக்கவில்லையா?  எப் படியெனில், தேவஞானத்துக்கேற்றபடி உலகமானது சுயஞானத் தினாலே தேவனை அறியாதிருக்கையில், பைத்தியமாகத் தோன்றுகிற பிரசங்கத்தினாலே விசுவாசிகளை இரட்சிக்க தேவனுக்குப் பிரிய மாயிற்று’ என்று பவுல் எழுதுகிறான். 1கொரி 1:20,21. 

சில சத்தியங்கள் மிகமுக்கியமானவை; மனிதர்கள் தாங்களாக அவற்றை அறிந்துகொள்ள விடமுடியாது; அதனால்தான் தேவன் அந்தச் சத்தியங்களை நமக்கு வெளிப்படுத்தியிருக்கிறார்.

`என்ன விருதுகள் கொடுக்கப்படவிருந்தன? சம்பவிக்கவிருந்த நிகழ்ச்சியோடு ஒப்பிடும் போது அந்த விருதுகளால் ஏதாவது பயனிருக்கிறதா? உலக காரியங்கள் நிலையற்றவை என்பதை இது எவ்வாறு சுட்டிக்காட்டுகிறது? நாம் எதைச் செய்தாலும், நித்திய வாழ்க்கை யின் காட்சி எப்போதும் நம் கண்முன் இருக்க நாம் என்ன செய்யலாம்?`