---
title:  ஆணவத்திலிருந்து அழிவுக்கு
date:   01/02/2020
---

### இவ்வார ஆராய்ச்சிக்கு
தானி 5; வெளி 17:4-6; சங் 96:5; கொலோ 1:15 -17; ரோமர் 1:16-32; பிரசங்கி 8:11; வெளி 14:8.

> <p>மனன வசனம்</p> 
> அவர் காலங்களையும் சமயங்களையும் மாற்றுகிறவர்; ராஜாக்களைத் தள்ளி, ராஜாக்களை ஏற்படுத்துகிறவர்; ஞானிகளுக்கு ஞானத்தையும், அறிவாளி களுக்கு அறிவையும் கொடுக்கிறவர். தானியேல் 2:21.

மனிதன் அளவுக்குமீறி ஆணவம்கொண்டால், எதிர்பாராத மோசமான முடிவைச் சந்திக்கவேண்டியிருக்கும் என்று தானி 5இன் தேவவார்த்தைகள் சொல்கின்றன. இதைக் கற்றுக்கொள்ள நேபுகாத் நேச்சாருக்கு வெகுகாலமானது; ஆனால் கற்றுக்கொண்டான். அவனு டைய பேரனாகிய பெல்ஷாத்சார் கற்றுக்கொள்ளவில்லை. அரண் மனை களியாட்டத்தில் தேவாலயப் பாத்திரங்களைப் பயன்படுத்தி, அவற்றைத் தீட்டுப்படுத்தினான். தீட்டான அந்தச் செயல் தேவனுக்கே சவால்விடுவதாக, தேவனை நேரடியாகத் தாக்குவதாக இருந்தது. இவ் வாறு தேவனுடைய ஆசரிப்புக்கூடாரத்தின் அடித்தளத்தைத் தாக்கின சின்னக்கொம்பைப் போல (தானி 8), பெல்ஷாத்சார் தன் அக்கிரமத் தின் பாத்திரத்தை நிரப்பினான். பெல்ஷாத்சாரிடமிருந்து தேவன் ஆளு கையை விலக்கினார்; அதுபோல கடைசிக் காலங்களில் தம் பிள்ளை களின் எதிரிகளை அவர் சரிகட்டுவார். தானி 5இல் சொல்லப்படும் சம் பவம் கி.மு. 539இல் நிகழ்ந்தது; அன்று இராத்திரியில் மேதிய-பெர் சிய இராணுவத்திடம் பாபிலோன் விழுந்தது. தானி 2 முன்னுரைத்தது போல, பொன் போய் வெள்ளி வந்ததை இங்கு காண்கிறோம். உலக விவகாரங்கள் தேவனுடைய கட்டுப்பாட்டில் இருப்பதை மீண்டும் இந்தச் சம்பவம் தெளிவுப்படுத்துகிறது.

_2020, பெப்ரவரி 8 வகுப்புக்காகப் படிக்கவேண்டிய பாடம்_