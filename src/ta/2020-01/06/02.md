---
title:  பெல்ஷாத்சாரின் விருந்து
date:   02/02/2020
---

`கேள்வி: தானி 1:1,2ஐயும், தானி 5:1-4ஐயும் வாசியுங்கள். பெல்ஷாத்சாரின் செய்த மோசமான காரியம் என்ன? அவனுடைய உண்மையான குணம் அதில் எவ்வாறு வெளிப்படுகிறது? அவனுடைய செயல்களை வெளி 17:4-6 வசனங்களுடன் ஒப் பிடுங்கள். என்ன ஒற்றுமைகள் உள்ளன?`

எருசலேம் தேவாலய பாத்திரங்களை திராட்சரசத்தைப் பரிமாறு கிற பாத்திரங்களாகப் பயன்படுத்தும்படி ராஜா சொன்னான். அந்தப் பாத்திரங்களை எருசலேம் தேவாலயத்திலிருந்து எடுத்து வந்து, தன்னு டைய தேவர்களுடைய கோவிலில் வைத்திருந்தான்; அந்தப் பாத்திரங் கள் பரிசுத்தமானவை என்கிற எண்ணம் அவனுக்கு இருந்தது. ஆனால் பெல்ஷாத்சார் அந்தப் பரிசுத்தமான பாத்திரங்களை குடிப்பதற்கான பாத்திரங்களாக்கி, தீட்டுப்படுத்தினான்.

அந்தப் பரிசுத்த பாத்திரங்களில் பருகியபோது, பெல்ஷாத்சாரின் பிரபுக்கள் ‘பொன்னும் வெள்ளியும் வெண்கலமும் இரும்பும் மரமும் கல்லுமாகிய தேவர்களைப் புகழ்ந்தார்கள்.’ தானி 5:4. ஆறு வகை பொருட்கள் குறிப்பிடப்படுகின்றன. அறுபதின் கூறு அமைப்பை பாபி லோனியர்கள் பயன்படுத்தினார்கள். இன்று எண் 10 இன் அடிப்படை யில், தசம அமைப்பு பயன்படுத்தப்படுவதுபோல அன்று எண் 60இன் அடிப்படையில் அறுபது கூறு அமைப்பு பயன்படுத்தப்பட்டது. எனவே, அறுவகை தெய்வங்கள் ஒட்டுமொத்த பாபிலோனிய தேவர் களையும் சுட்டிக்காட்டின. பாபிலோனிய மார்க்க அமைப்பு முழுவதை யும் உள்ளடக்கிய அடையாளமாக இருந்தன. நேபுகாத்நேச்சார் கண்ட சொப்பனத்தின் பொருட்களின் வரிசைமுறை இங்கும் காணப்படுகிறது; ஆனால், களிமண்ணுக்குப் பதிலாக மரம் இங்குச் சொல்லப்படுகிறது. சொப்பனத்தைப்போல இங்கும் கல் கடைசியில் வருகிறது; சிலை செய்யப்பட்டிருக்கிற ஒரு பொருளாக கல் குறிப்பிடப்படுகிறது. ஆனால், உலக ராஜ்யங்கள்மேல் தேவனுடைய நியாயத்தீர்ப்பு வரு வதைச் சுட்டிக்காட்டுவதாகவும் கல் இருக்கிறது. தானி 2:44,45.

இந்த விருந்தை வெளிப்படுத்தலில் சொல்லப்படும் கடைசிக்கால பாபிலோனுடன் ஒப்பிடலாம். பெல்ஷாத்சாரைப் போல கடைசிக்கால பாபிலோனின் ஸ்திரீயானவள், தன் கையில் ஒரு பொற்பாத்திரத்தைப் பிடித்து, தீட்டான பானத்தை தேசங்களுக்குக் கொடுத்தாள். அதாவது, பொய்ப்போதனைகளாலும் திரிக்கப்பட்ட ஆராதனை முறைகளாலும் நவீன பாபிலோனானது உலகத்தை தீமைக்குள் மயக்கி இழுக்கிறது. வெளி 17:4-6. சீக்கிரம் அவள்மேல் நியாயத்தீர்ப்பு சம்பவிக்கும்.

`நம்முடைய சமுதாயமும் கலாச்சாரமும் தேவ வார்த்தையின் சத்தியத்தை எவ்வாறு தீட்டுப் படுத்தி வருகின்றன? நயவஞ்சகமான வழிகளில்கூட அந்த தெய்வ நிந்தனையான செயலில் நாம் பங்குகொள்ளாதிருக்க என்ன செய்யலாம்? உங்கள் பதிலை ஓய்வுநாள் வகுப்பில் பகிர்ந்துகொள்ளுங்கள்.`