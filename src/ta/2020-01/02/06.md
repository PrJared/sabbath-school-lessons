---
title:  இறுதி சோதனை
date:   09/01/2020
---

`கேள்வி: தானி 1:17-21ஐ வாசியுங்கள். அந்த நால்வரின் வெற்றிக்கு முக்கியக் காரணமாக இருந்தது என்ன? பார்க்கவும்: யோபு 38:36; நீதி 2:6; யாக் 1:5.`

‘பாபிலோனிய பல்கலைக்கழக்ததில்’ மூன்று வருடப் பயிற்சியை முடித்தபிறகு, இறுதிப் பரீட்சைக்காக அந்த நான்கு எபிரெயர்களும் ராஜாமுன் கொண்டுவரப்பட்டார்கள். மற்ற மாணவர்களைவிட சரீரக் களையில் மட்டுமல்ல, அறிவிலும் ஞானத்திலும்கூட சிறந்து காணப்பட் டார்கள். அஞ்ஞான மார்க்க விஷயங்களிலும் அவர்கள் அறிவிலும் ஞானத்திலும் சிறந்திருக்க வேண்டும்; அவற்றை அவர்கள் நன்கு கற் றுக் கொண்டார்கள்; ஆனால்நம்பவில்லை.

அரண்மனை உணவும், பயிற்சித் திட்டமும்தான் அந்த வெற்றிக்கு காரணமென நேபுகாத்நேச்சார் நினைத்திருக்கலாம். ஆனால், அந்த நால்வரின் ஒப்பற்ற செயல்திறனுக்கும் பாபிலோனிய முறைக்கும் எந் தச் சம்பந்தமும் இல்லை; அது தானியேலுக்கும் அவனுடைய நண்பர் களுக்கும் தெரியும்; அந்தச் சம்பவமும் அப்படித்தான் சொல்கிறது. அனைத்தும் தேவனிடமிருந்து வருகிறது. தம்மை நம்புகிறவர்களுக்கு தேவன் என்ன செய்யமுடியும் என்பதற்கு வல்லமையான உதாரணம். தேவபிள்ளைகளென்கிற நம் அடையாளத்தை ஊடகமும் அரசாங்கங் களும் பிற ஏற்பாடுகளும் அழித்துவிடும்போல் அச்சுறுத்தும்போது நாம் பயப்படக்கூடாது. தேவனில் நம்பிக்கையுடன் இருந்தால், கடின மான தருணங்களிலும் அவர் நடத்துவார்; சகல தீமைகளிலிருந்தும் பாதுகாப்பார். நம் விசுவாசத்திற்கு சவால்கள் எழும்போது, நம்முடைய தீர்மானங்களில் கவனமுள்ளவர்களாக நடந்துகொள்ள வேண்டும்.

தானியேலில் தேவனைப்பற்றி சில முக்கியப் பாடங்கள் உள்ளன. 

1.	தேவனுடைய கட்டுப்பாட்டில் வரலாறு இருக்கிறது. 
2.	சமுதாயத்திலும் கலாச்சாரத்திலும் நமக்கு எதிரான சூழலை எதிர்கொள்ள தேவன் ஞானம்தருகிறார் 
3.	தம்மை நம்புகிறவர்களை மனதிற்குள் உணர்த்தியும், வாழ்க்கை முறை யை மாற்றியும் தேவன் கனப்படுத்துகிறார்.

`‘கோரேஸ் ராஜ்யபாரம்பண்ணும் முதலாம் வருஷமட்டும் தானியேல் அங்கே இருந்தான்’ என்று அந்த அதிகாரம் முடிகிறது. தானி 1:21. சிறையிருப்பின்மத்தியிலும் நம்பிக்கை உண்டு என்பதற்காக கோரேஸின் பெயர் சொல்லப்படுகிறது. தேவ மக்களை விடுவித்து, அவர் களை மீண்டும் எருசலேமுக்கு அனுப்புவதற்கு தேவன் தெரிந்துகொண்ட கருவிதான் கோரேஸ். தோல்வி, சிறையிருப்புடன் ஆரம்பிக்கிற அதிகாரம், நம்பிக்கை மற்றும் வீடுதிரும்பு தலின் செய்தியுடன் முடி கிறது. இதுதான் நம் தேவன்; நம் வாழ்க்கையின் இக்கட்டான நேரங் களிலும்கூட, நம்பிக்கையின் கதவை அவர் திறக்கிறார்; வேதனைக் கும் உபத்திரவத்திற்கும் அப்பால் இருக்கிற மகிமையையும் சந்தோஷத்தையும் அதனூடே நாம் பார்க்கமுடிகிறது. இது எவ்வாறு உங்களை ஊக்கப்படுத்தமுடியும்?`