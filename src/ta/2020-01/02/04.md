---
title:  உறுதியான தீர்மானம்
date:   07/01/2020
---

`கேள்வி: தானியேல் 1:7-20இல் இரண்டு விஷயங்கள் செயல்படுகின்றன; ஒன்று, தானி யேலின் தெரிந்துகொள்ளும் உரிமை, அடுத்தது தேவனுடைய தலையீடு. இதில் காணப்படும் முக்கிய நியதி என்ன?`

அந்த நான்கு எபிரெயக் கைதிகளும் புதிய பெயர் வேண்டாமென எதிர்க்கவில்லை. தங்களுக்குள்ளேயே தங்கள் எபிரெய பெயர்களால் அழைத்திருக்கலாம்; அவ்வளவுதான். ஆனால், ராஜாவின் போஜனத் தையும் திராட்ச ரசத்தையும் அனுமதிப்பதும், மறுப்பதும் அவர்களு டைய கரத்தில் இருந்தது. அந்த நால்வரும் தெரிந்துகொள்ளும் சுதந்தரத் தைப் பயன்படுத்தியவிதம் கவனிக்கத்தக்கது.


`கேள்வி: பெயரை மாற்ற அதிகாரமுள்ள அதிகாரிக்கு உணவை மாற்ற அதிகாரமிருக்காதா?`

ராஜபோஜனத்தை நால்வரும் மறுத்ததற்கு இரண்டு காரணங்கள் இருந்திருக்கலாம். 

முதலாவது, ராஜாவின் போஜனப் பதார்த்தங்களில் அசுத்தமான உணவுகளும் இருந்திருக்கும். லேவி 11. 

இரண்டாவது, சிலைக்குமுன்னால் போஜனத்தைப் படைத்தபிறகே ராஜா புசிக்கும்படி கொண்டுவருவார்கள். அந்த வஞ்சகத்தில் விழாமலி ருக்க தானியேல் கோரிக்கைவைக்கிறான்; தானும் தன் நண்பர்களும் அரண்மனை உணவால் தீட்டுப்படக்கூடாதென்கிற ஆவிக்குரிய வைராக்கியம். உண்மையிலேயே பெரிய தைரியசாலிதான்.

தானியேலுக்கும் பாபிலோனிய அதிகாரிக்கும் இடையே நடந்த உரையாடலில் சில முக்கிய விஷயங்களைக் கவனிக்கமுடிகிறது. 

முதலாவது, அதிகாரியின் இக்கட்டான நிலை தானியேலுக்குப் புரிந்தது. அதனால்தான் சோதித்துப் பார்க்கச் சொல்கிறான். பத்து நாட் கள் மாற்று உணவுகளைச் சாப்பிட அனுமதிக்கவேண்டும்; நல்ல மாற்றம் தெரிந்தால் அதிகாரி பயப்பட வேண்டியதில்லை. 

இரண்டாவது, சில நாட்களில் நல்ல மாற்றம் தெரியுமென தானியேல் சொன்னதில், தேவனில் அவனுக்கிருந்த அசையா நம்பிக்கை தெரிகிறது. 

மூன்றாவது, மரக்கறிகளையும் தண்ணீரையும் அவன் கேட்டது, சிருஷ்டிப்பில் தேவன் மனிதர்களுக்குக் கொடுத்த உணவைக் குறிக் கிறது.பார்க்கவும்: ஆதி 1:29. தானியேல் இந்தத் தீர்மானத்தைச் செய்த தற்கு அது காரணமாக இருந்திருக்கலாம். தேவன் ஆதியில் கொடுத்த உணவுகளைவிட சிறந்த உணவு ஏதாவது இருக்கமுடியுமா?

`தானியேல் 1:9 சொல்வது போல தேவன் செயல்பட்டதற்கு, தானியேலின் தெரிந்துகொள்ளும் சுதந்தரம் எவ்வாறு முக்கியக் காரணமாக இருந்தது? நம்முடைய தீர்மானங்கள் முக்கிய மானவை என்பதை இது எவ்வாறு காட்டுகிறது? தேவன்மேலுள்ள நம்பிக்கை எவ்வாறு நம் தீர்மானங்களில் தாக்கத்தை ஏற்படுத்தும்?`