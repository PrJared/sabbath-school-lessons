---
title:  மாசில்லாதவர்களும் ஞானிகளும்
date:   08/01/2020
---

அரசப்பணியாளர்களுக்கு இன்னென்ன தகுதிகள் இருக்க வேண்டுமென நேபுகாத்நேச்சார் வகுத்திருந்த சட்டத்திற்கு தானியேலும் அவனது நண்பர்களும் பொருத்தமாக இருந்ததால் தேர்ந்தெடுக்கப் பட்டார்கள். அரண்மனை அதிகாரிகள் மாசில்லாதவர்களும் அழகான வர்களுமாக இருப்பதை ராஜா விரும்பினான். தானி 1:3. ஆசரிப்புக் கூடாரப் பலிகளும் ஊழியர்களும்கூட ‘பழுதில்லாமல்’ இருக்கவேண்டி யிருந்தது. லேவி 22:17-25; 21:16-24. பாபிலோன் ராஜா இஸ்ரவேலின் தேவனுக்கு இணையாக தன்னைக் கருதியிருக்க வேண்டும்; அதனால் தான் தன் அரண்மனை ஊழியர்களிடம் அந்தத் தகுதிகளை எதிர்பார்த் தான். ஆனால், தானியேலும் அவனுடைய நண்பர்களும் ஜீவனுள்ள பலிகளாக இருந்ததை அந்தத் தகுதிகள் மறைமுகமாகச் சுட்டிக் காட்டு கின்றன; ஏöன்றால், பாபிலோனின் சவால்களுக்குமத்தியில் அவர்கள் வாழ்ந்துவந்தார்கள்.

`கேள்வி: பாவத்தூண்டல்களுக்கு மத்தியிலும் உண்மையுடன் வாழலாம் என்பதை கலா 2:19,20; மத் 16:24-26; 2கொரி 4:17 வசனங்கள் எவ்வாறு சொல்கின்றன?`

அந்த நான்கு எபிரெயக் கைதிகளின் மெய்ப்பற்றை தேவன் கனப் படுத்துகிறார். 10 நாள் சோதனைக்கு பிறகு, அரச போஜனங்களைச்    சாப்பிட்ட மற்றவர்களைவிட அதிக சரீரக்களையுடனும் புஷ்டியுடனும் இருந்தார்கள். தம் தாசர்களான அந்த நால்வருக்கும் தேவன் ‘சகல எழுத்திலும் ஞானத்திலும் அறிவையும் சாமர்த்தியத்தைக்’ கொடுக் கிறார்; தானியேலுக்குமட்டும் ‘சகல தரிசனங்களையும் சொப்பனங் களையும் அறியத்தக்க அறிவைக்’ கொடுக்கிறார். தானி 1:17. இந்த ஈவு தானியேலின் தீர்க்கதரிசன ஊழியத்தில் முக்கியப் பங்காற்றவிருந்தது. 

பாபிலோனிய அரசவையில் உண்மையுடன் இருந்த தம் தாசர் களை தேவன் கனப்படுத்தியதுபோல, உலகத்தில் சவால்களைச் சந் திக்கும்போது நமக்கு ஞானத்தைத் தருகிறார். சமுதாயத்தின் சீர்கேடான விஷயங்கள் நம்மைத் தீட்டுப்படுத்த வேண்டிய அவசியமில்லை என் பதை தானியேலின் அனுபவமும் அவனுடைய நண்பர்களின் அனுபவ மும் காட்டுகின்றன. தேவனைச் சேவிப்பதற்காக சமுதாயத்திலிருந்தும் அதன் கலாச்சாரத்திலிருந்தும் ஒதுங்கவேண்டியதில்லை என்பதும் புரி கிறது. தானியேலும் அவனுடைய நண்பர்களும் பொய்களையும் தவறு களையும்கட்டுக்கதைகளையும் அடிப்படையாகக் கொண்ட ஒரு கலாச்சாரத்தில் வாழ்ந்தார்கள்; அந்தப் பொய்களும் தவறுகளும் கட்டுக்கதைகளும்தான் பாடமாக அவர்களுக்கு நடத்தப்பட்டன. ஆனாலும், அவர்கள் உண்மையுள்ளவர்களாக இருந்தார்கள்.

`நாம் எங்கு வாழ்ந்தாலும், நம் நம்பிக்கைக்கு எதிரான கலாச்சார, சமுதாய செல்வாக்குகள் நிலவினால், உண்மையுடன் வாழ்வது சவாலாகிவிடும். உங்களுடைய கலாச்சாரத்தில் என்னென்ன மோசமான செல்வாக்குகள் உள்ளன; எவ்வளவு தூரம் அவற்றை அடையாளம் காண்கிறீர்கள்?`