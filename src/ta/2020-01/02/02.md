---
title:  தேவனுடைய மேலதிகாரம்
date:   05/01/2020
---

தானியேல் புத்தகம் தோல்வி அறிகுறியுடன் துவங்குபோலத் தெரியலாம். யூதாவை நேபுகாத்நேச்சார் சிறைபிடித்தான். தேவாலயப் பாத்திரங்கள் எருசலேமிலிருந்து சிநேயார் தேசத்திற்குக் கொண்டுசெல் லப்பட்டன. பாபேல் கோபுரம் கட்டப்பட்ட இடம் சிநேயார் என்று ஆதி 11:2 சொல்கிறது. சிநேயார் ஒரு தீய அடையாளம்; தேவனை நேருக்கு நேராக எதிர்த்து மேற்கொள்ளப்பட்ட ஒரு திட்டத்தைச் சுட்டிக்காட்டு கிறது. கோபுரத்தை வானுயரத்திற்குக் கட்டுவதில் அவர்கள் தோற்றா லும்கூட, நேபுகாத்நேச்சாரும் சிநேயார் தேசத்திலிருந்த அவனுடைய தெய்வங்களும் இஸ்ரவேலின் உடன்படிக்கை தேவனை வெற்றிக் கொண்டதுபோன்ற ஒரு பிம்பம் நிலவியது.

பாபிலோன் ராஜாவின் மேலாதிக்க வல்லமையால் எருசலேம் தோற்கவில்லையென தானியேலின் ஆரம்ப வரிகள் தெளிவுபடுத்து கின்றன; மாறாக, ‘ஆண்டவர் யூதாவின் ராஜாவாகிய யோயாக்கீமை அவன் (நேபுகாத்நேச்சார்) கையில் ஒப்புக்கொடுத்தார்.’ தானி 1:2. தம் மக்கள் தம்மை மறந்து, தம் உடன்படிக்கையை மீறினால், அந்நிய தேசத் திற்குச் சிறைப்பட்டுப் போவார்களென முன்னரே தேவன் சொல்லி யிருந்தார். எனவே பாபிலோனின் ராணுவ பலம் அல்ல, தேவனே வர லாற்றை வழிநடத்துவதை தானியேல் அறிந்திருந்தான். தேவனுடைய மேலாதிக்கம்பற்றி தெளிவாக அறிந்திருந்தது அந்த வாலிபர்களைத் தாங்கியது; பாபிலோன் சாம்ராஜ்யத்தின் தூண்டல்களையும் அழுத்தத் தையும் எதிர்கொள்ள பெலன் கொடுத்து, ஊக்குவித்தது.

`கேள்வி: யூதாவையும் எருசலேமையும் தேவன் பாபிலோனியர்களின் கரங்களில் ஒப்புக் கொடுத்தது ஏன்? 2இராஜா 21:10-16; 2இராஜா 24:18-20; எரே 3:13.`

இருபத்தோராம் நூற்றாண்டின் சவால்களை நாம் எதிர்கொள்கிற நிலையில், தானியேல் புத்தகம் தேவனைப்பற்றி தெளிவாகச் சொல்கிற கருத்து நம் மனதில் நிற்கவேண்டும். மேலதிகாரமுள்ள தேவன் வரலாற்று நிகழ்வுகளை நடத்திச் செல்பவர் மட்டுமல்ல, தேவையான நேரங்களில் உதவிசெய்ய தம் மக்களுடைய வாழ்வில் இரக்கத்தோடு தலையிடுகிறவராகவும் இருக்கிறாரென தானியேல்  சொல்கிறது. முடிவுகால மக்கள்மேலும் அவர்களுடைய விசுவாசத்தின்மேலும் பல் வேறு தாக்குதல்கள் தொடுக்கப்படலாம்; ஆனால் அந்த எபிரெய கைதி களுக்கு தாம் செய்ததை முடிவுகாலத்திலுள்ள தம் மக்களுக்கும் செய் வாரெனப் பார்க்கப் போகிறோம்.

`வெளியிலிருந்தோ சபைக்குள்ளிருந்தோ உங்களுடைய குணக்குறைபாடுகளிலிருந்தோ தற்சமயம் என்öன்ன சவால்களைச் சந்தித்து வருகிறீர்கள்? அந்தச் சவாலில் நீங்கள் வெற்றி பெறுவதற்கு தேவனுடைய வல்லமையை எவ்வாறு சார்ந்திருக்கப் போகிறீர்கள்?`