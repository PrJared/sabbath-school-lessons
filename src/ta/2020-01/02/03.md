---
title:  அழுத்தத்தின்கீழ் விசுவாசம்
date:   06/01/2020
---

`கேள்வி: என்னென்ன அழுத்தங்களுக்கு இணங்கும்படி அந்த வாலிபர்கள் நிர்பந்திக்கப் பட்டார்கள்? தானியேல் 1.`

பாபிலோனில் போய்ச் சேர்ந்ததுமே அந்த நான்கு வாலிபர்களின் விசுவாசத்தை கடுமையாகச் சோதிக்கிற சவால்கள் எழுகின்றன. அதா வது, ராஜாவின் பணிக்காக சிறப்புப் பயிற்சிக்குத் தேர்வுசெய்யப்படு கிறார்கள். கைதிகளில் திறமையானவர்களைத் தேர்வுசெய்து, அரண் மனையில் வேலைசெய்ய வைப்பது பண்டைய அரசர்களின் வழக்கம்; அவ்வாறு அரசன் மேலும், ராஜ்யத்தின் தேவர்கள்மேலும் மெய்ப்பற்று ஏற்பட வைத்தார்கள். கைதிகளின் மனதை மாற்றி, தங்கள் கொள்கை யைப் புகுத்துவதே நோக்கம்; அதனால் கைதிகளின் உலகப்பார்வை மாறிப்போகும். அந்தச் செயல்முறையின் துவக்கமாக பெயர்களை மாற்றினார்கள். எஜமானும் எதிர்காலமும் மாறிவிட்டதை புதிய பெயர் சுட்டிக்காட்டியது. பெயர்களை மாற்றி அதிகாரம்செலுத்தவும், பாபி லோனின் விழுமியங்களையும் கலாச்சாரத்தையும் புகுத்தவும் பாபி லோனியர்கள் நினைத்தார்கள். இஸ்ரவேலின் தேவனைச் சுட்டிக் காட்டிய பெயர்களை, அந்நிய தேவர்களைக் கனப்படுத்துகிற பெயர் களாக மாற்றினார்கள். அந்த வாலிபர்கள் தன் பந்தியில் சாப்பிடவும் ராஜா ஏற்பாடுசெய்தான். முற்காலத்தில் ராஜாவின் பந்தியில் சாப்பிடு வது பல விஷயங்களை உள்ளடக்கியதாகும். அங்கே சாப்பிடுபவர் ராஜாவின்மேல் முழுப்பற்றுடன் இருப்பதையும், அவனையே சார்ந்தி ருப்பதையும் சுட்டிக்காட்டியது. தங்கள் தெய்வங்களுக்குப் படைத்த உணவுகளைப் பரிமாறுவார்கள்; எனவே, மார்க்கரீதியான விஷயங் களும் அதில் சம்பந்தப்பட்டிருந்தன. ராஜாவின் உணவைச் சாப்பிடு வது அவனது தொழுகைமுறையை அங்கீகரிப்பதாகும்.

இவையே தானியேலும் நண்பர்களும் சந்தித்த சவால்கள். ஏதா வது அற்புதம் நடந்தால்தான் தேவன்மேல் மெய்ப்பற்றுடன் இருக்கமுடி யும்; சர்வாதிகார வல்லமையிடமிருந்து தப்பமுடியும். அடுத்தப் பிரச் சனை என்னவென்றால், பாபிலோன்தானே மனித சாதனையின் நினைவுச் சின்னமாக இருந்தது. பாபிலோனிய கோவில்களின் கட்டிடக் கலை யும், தொங்குதோட்டமும், நகரத்தின் ஊடே சென்ற ஐபிராத்து நதியும் பாபிலோன் ஈடுஇணையற்ற பராக்கிரமத்தோடும் மகிமையோடும் விளங்கியதுபோன்ற பிம்பத்தை ஏற்படுத்தியிருந்தது. அதன் செல்வச் செழிப்பையும் பயன்களையும் அனுபவித்து, வாழ்க்கையில் முன்னேற தானியேலுக்கும் நண்பர்களுக்கும் ஒரு வாய்ப்பு கிடைத்ததுபோலத் தெரிந்தது. எபிரெய அடிமைகள் என்பது மாறி, அரச அதிகாரிகளாகலாம். கஷ்டமின்றி புகழின் உச்சிக்குச் செல்லலாம்; நியதிகளை விலைபேசி விடுவார்களா?

`நம்பிக்கைகளை விலைபேச இந்த வாலிபர்கள் பகுத்தறிவான என்னென்ன காரணங் களைச் சொல்லியிருக்கலாம்? இதேபோல நயவஞ்சகமான என்னென்ன சவால்களைச் தற்போது சந்தித்து வருகிறீர்கள்?`