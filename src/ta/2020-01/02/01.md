---
title:  எருசலேமிலிருந்து பாபிலோனுக்கு
date:   04/01/2020
---

### இவ்வார ஆராய்ச்சிக்கு
2இராஜா 21:10-16; தானியேல் 1; கலா 2:19,.20; மத் 16:24-26; 2கொரி 4:17; யாக் 1:5.

> <p>மனன வசனம்</p> 
> இந்த நாலு வாலிபருக்கும் தேவன் சகல எழுத்திலும் ஞானத்திலும் அறிவையும் சாமர்த்தியத்தையும் கொடுத்தார்; தானியேலைச் சகல தரிசனங்களையும் சொப்பனங்களையும் அறியத்தக்க அறிவுள்ளவனாக்கினார். தானியேல் 1:17.

விழுந்துபோன மனிதர்களின் பெலவீனங்களைச சுட்டிக்காட்ட வேதாகமம் தயங்கியதில்லை. மனிதனின் பாவ நிலையும் அதன் மோச மான விளைவுகளும் ஆதியாகமம் 3ம் அதிகாரத்திலிருந்தே சொல்லப் படுகின்றன. அதேநேரம், உண்மையின்றி வாழ அதிக சௌகரியங் களைப் பெற்ற நிலையில் தேவனுக்கு மிகுந்த உண்மையுடன் வாழ்ந் தவர்களைப்பற்றியும் சொல்லப்பட்டுள்ளது. அவ்வாறு உண்மையாக வாழ்ந்தவர்களின் உதாரணங்கள் தானியேல் புத்தகத்தில் உள்ளன.

தானியேல் புத்தகத்தின் நாயகர் தேவன்தாம். தானியேலும் அவ ருடைய நண்பர்களும் உண்மையாக இருந்த சம்பவங்களை முக்கியப் படுத்துகிறோம்; ஆனால், அந்த நான்கு வாலிபர்களையும் தாங்கி, பாபிலோனின் மருட்சிக்கும் அதிகாரத்திற்கும்மத்தியில் வழிநடத்தின உண்மையுள்ள ஒருவரை பெரும்பாலும் மறந்துவிடுகிறோம். சொந்த நாட்டிலும் இடத்திலும் சவால் ஏற்பட்டால் உண்மையாக வாழ்ந்துவிட லாம்; அந்நிய தேசம், கலாச்சாரம் மற்றும் மார்க்கத்தின் மத்தியில் அத் தகைய சவால் உண்டானால், உண்மையாக வாழமுடியுமா? ஆனால் இந்த விசுவாச நாயகர்கள் அந்தச் சவாலை எதிர்கொண்டார்கள்; பவு லைப்போல, தாங்கள் ‘விசுவாசித்திருக்கிறவர் இன்னாரென்பதை’ அறிந்திருந்து, அவரை நம்பினார்கள். 2தீமோ 1:12.

_2020, ஜனவரி 11 வகுப்புக்காகப் படிக்கவேண்டிய பாடம்_