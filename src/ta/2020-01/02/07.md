---
title:  மேலும் படிக்க
date:   10/01/2020
---

‘எகிப்தில் யோசேப்பின் ஆரம்பக்காலங்களைவிட பாபிலோனில் தானியேலும் அவனுடைய நண்பர்களும் இளம் வயதில் அதிக சாதகமான சூழலில் இருந்தார்கள். ஆனால், அவர்களுடைய குணங்களுக்கு ஏற்பட்ட சோதனைகள் சாதாரணமானவை அல்ல. இந்த அரசகுல வாலிபர்கள் யூதாவில் தாங்கள் இருந்த இடங்களைவிட மிகப் பிரமாண்டமான நகரங்களுக்கும், அங்கிருந்த பேரரசனுடைய அரண்மனைக்கும் கொண்டுசெல்லப்பட்டு, ராஜாவின் பணிக்கு சிறப்பாகப் பயிற்றுவிக்கப்பட்டார்கள். சீர்கேடும் ஆடம்பரமும்மிக்க அந்த அரசவையின் பலமான பாவத்தூண்டல்கள் அவர்களைச் சூழ்ந்திருந்தன. யெகோவை வழிபடுபவர்கள் பாபிலோனில் சிறைக் கைதிகளாக இருந்தார்கள். தேவாலயப் பாத்திரங்கள் பாபிலோனிய தேவர்களுடைய ஆலயங்களில் வைக்கப்பட்டிருந்தன; இஸ்ரவேலின் ராஜாதானே பாபிலோனியரிடம் சிறைப்பட்டிருந்தான்; எனவே, வெற்றிமிதப்பில் இருந்தவர்கள் எபிரெயர்களுடைய மார்க்கத்தையும் பழக்கவழக்கங்களையும்விட தங்களுடைய மார்க்கமும் பழக்கவழக் கங்களும் சிறந்ததென மார்தட்டினார்கள். தம்முடைய கற்பனைகளைவிட்டு விலகிய தால் இஸ்ரவேலர்தாமே வருவித்துக்கொண்ட அந்த நிந்தனைகளுக்குமத்தியிலும் தம்முடைய மேலதிகாரம், தம்முடைய கட்டளைகளின் பரிசுத்தம், கீழ்ப்படிதலின் நிச்சய விளைவு போன்றவற்றை உறுதியான ஆதாரத்துடன் பாபிலோனுக்கு தேவன் தெரியப்படுத்தினார். தம்மில் மெய்ப்பற்றுள்ளவர்கள்மூலமாகவே இந்தச் சாட்சியை அவர் கொடுத்தார், அப்படிப்பட்டவர்கள்மூலமாக மட்டுமே கொடுக்கவும் முடியும்.’ - Ed, p 54.

**wwகலந்துரையாடக் கேள்விகள்**

`1	கிறிஸ்தவர்களாக நீங்கள் உங்களுடைய கலாச்சாரத்திலும் சமுதாயத்திலும் சந்திக்கும் சவால்கள்பற்றி வகுப்பில் கலந்தாலோசியுங்கள். அவை என்ன? சபையாகச் சேர்ந்து, அவற்றை எதிர்கொள்ள என்ன செய்யலாம்?` 

`2	சாதாரண காரணங்களைச் சொல்லி, தானியேலும் மற்றவர்களும் தங்களுடைய விசுவாசத்தை விலைபேசியிருக்கலாம். அவர்களைச் சிறைப்பிடித்திருந்தவர் கள் பாபிலோனியர்கள் அல்லவா! யூததேசம் தோற்றுப்போய், சிறைப்பட்டுச் சென்றிருந்தது. இஸ்ரவேலின் தேவனைவிட பாபிலோனின் ‘தேவர்கள்’ பெரியவர்கள் என்பதற்கும், தானியேலும் அவனுடைய நண்பர்களும் அதை ஆமோதிப்பதற்கும் இதை ‘ஆதாரமாகக்’ காட்டியிருக்கலாம் அல்லவா? அந்த இக்கட்டான நேரத்தில் தங்களைத் தாங்குவதற்கு வேதாகமத்தின் எந்தச் சத் தியங்களை உறுதியாகப் பிடித்திருப்பார்கள்? பார்க்கவும்: எரேமியா 5:19; 7:22-34. வேதாகமத்தை வாசித்து, ‘தற்கால சத்தியத்தை’ அறிந்திருப்பதின் முக்கியத்துவத்தை இது எவ்வாறு வலியுறுத்துகிறது?`

`3	உண்மையுடன் வாழ்வது நமக்கு மட்டுமல்ல, நம் உண்மையுள்ள சாட்சி யானது நாம் ஊழியம்செய்கிற மக்ககளுக்கு ஆண்டவருடைய குணத்தை வெளிப்படுத்துவதற்கும் மிகவும் முக்கியமானதாக இருக்கிறது. அது எவ் வாறு?`