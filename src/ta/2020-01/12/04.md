---
title:  ரோமும் உடன்படிக்கையின் தலைவனும்
date:   17/03/2020
---

`கேள்வி: வசனம் கடினமாக இருந்தாலும், தானியேலில் வேறு எங்கு இந்த உருவகங் களைக் காணலாம்? தானியேல் 11:16–28.`

கிரேக்க ராஜாக்களிடமிருந்து அஞ்ஞான ரோமுக்கு ஏற்பட்ட அதி கார மாற்றத்தை தானியேல் 11:16 பேசுகிறது: ‘ஆகையால் அவனுக்கு விரோதமாக வருகிறவன் தன் இஷ்டப்படிச் செய்வான்; அவனுக்கு முன்பாக நிலைநிற்பவன் ஒருவனும் இல்லை; அவன் சிங்காரமான தேசத்தில் தங்குவான்; எல்லாம் அவன் கைவசமாகும்.’ சிங்காரமான தேசம் என்பது, எருசலேம் இருக்கிற இஸ்ரவேல் தேசம். அந்தப் பகுதி யைக் கைப்பற்றின புதிய வல்லமை அஞ்ஞான ரோம். இதே நிகழ்வை தானியேல் 8 இன் சின்ன கொம்பின் கிடைமட்ட விரிவாக்கமும் குறிப் பிடுகிறது. ‘சின்னதான ஒரு கொம்பு புறப்பட்டு சிங்காரமான தேசத் துக்கு நேராக மிகவும் பெரியதாயிற்று. தானி 8:9. எனவே, இந்தக் கட்டத்தில் உலகைக் கட்டுப்படுத்தின சக்தி அஞ்ஞான ரோம் என்பது தெரிகிறது.

இன்னும் சில வசனங்கள் இந்த கருத்தை வலுப்படுத்துகின்றன. எடுத்துக்காட்டாக, ‘செழிப்பான ராஜ்யத்தில் தண்டல்காரனைத் திரியப் பண்ணுகிற ஒருவன்’ என்பது அகஸ்துராயனைக் குறிக்கும். தானி 11:20. மக்கள் தொகை கணக்கெடுப்பிற்காக மரியாளும் யோசேப்பும் பெத்லகேமுக்குச் சென்றபோதுதான் இயேசு பிறந்தார். மேலும், தீர்க்க தரிசனத்தின்படி இவருக்குப்பின் ‘அவமதிக்கப்பட்டவன் ஒருவன்’ ஆட்சிக்கு வரவேண்டும். தானி 11:21. அகுஸ்துராயனுக்குப் பிறகு அவனுடைய வளர்ப்பு மகன் திபேரியுராயன் ஆட்சிக்கு வந்தான். திபேரியுராயன் மிகவும் மோசமான நபர் என்று வரலாறு சொல்கிறது.

திபேரியுராயனின் ஆட்சியின் போதுதான் ‘உடன்படிக்கையின் தலைவனும் முறிக்கப்படுவான்.’ தானி 11:22. சிலுவையில் கிறிஸ்து அறையப்பட்டதை இது தெளிவாகக் குறிக்கிறது. இதனை ‘பிரபுவாகிய மேசியா சங்கரிக்கப்படுவார்’ என்றும் தானி 9:25,26 சொல்கிறது. மத் தேயு 27:33-50. திபேரியுராயனின் ஆட்சியில்தான் அவர் கொல்லப் பட்டார். இங்கே ‘உடன்படிக்கையின் தலைவன்’ என்று இயேசுவைக் குறிப்பிடுவது வரலாற்று நிகழ்வுகளின் ஓட்டத்தைக் காட்ட உதவும் ஒரு சக்திவாய்ந்த குறிப்பாகும், இது தேவனுடைய அற்புதமான முன் னறிவிப்பு. இந்த தீர்க்கதரிசனங்கள் எல்லாவற்றிலும் தேவன் சொன்ன படியே நடந்துள்ளது. எனவே எதிர்காலத்தில் நடக்கும் என்று அவர் சொல்வதை நாம் நிச்சயமாக நம்பலாம்.

`அனைத்து அரசியல் - வரலாற்று நிகழ்வுகளுக்கிடையில்கூட, ‘உடன்படிக்கையின் தலை வனாம்’ இயேசு வெளிப்படுகிறார். எல்லா எழுச்சிகளும் அரசியல் சூழ்ச்சிகளும் இருந்தாலும், இயேசுவே வேதாகமத்தின் மையமாக இருக்கிறார் என்பதை இது எவ்வாறு நமக்குக் காட்டுகிறது?`