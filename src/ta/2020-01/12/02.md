---
title:  தீர்க்கதரிசனத்தில் பெர்சியாவும் கிரேக்கமும்
date:   15/03/2020
---

`கேள்வி: தானியேலில் நாம் முன்பு கண்ட தீர்க்கதரிசனங்களை எவ்வாறு நினைவூட்டுகிறது? தானியேல் 11:1–4.`

பெர்சியாவிலிருந்து இன்னும் மூன்று ராஜாக்கள் தோன்றுவார்கள் என்று தானியேலிடம் காபிரியேல் கூறுகிறான். நான்காவது ராஜா அனைவரையும்விட பெரிய பணக்காரராக இருப்பான், கிரேக்கர்களைத் தூண்டிவிடுவான். கோரேஸுக்குப் பிறகு, வந்த மூன்று ராஜாக்கள்: கேம்பிசஸ், கிமு 530–522. பொய்யான ஸ்மர்திஸ், கிமு 522. தரியு 1 கிமு 522-486. நான்காவது ராஜா அகாஸ்வேரு. இவன் எஸ்தரின் புத்த கத்தில் வருகிறான். மிகவும் செல்வந்தன். எஸ்தர் 1:1-7. தீர்க்கதரிசனம் கணித்தபடி கிரேக்கத்தின்மேல் பெரிய இராணுவத்துடன் படையெடுத் தார்கள். ஆனால், அவன் படை பெரியதாக இருந்தாலும், வீரம்மிக்க ஒரு சிறிய கிரேக்கப் படையால் விரட்டப்பட்டான்.

மகா அலெக்சாண்டரே தானியேல் 11:3-ல் எழும் வலிமைமிக்க ராஜா. பண்டைய உலகின் பெரும் பகுதியை பிடித்தான். பேரரசை ஆட்சி செய்ய வாரிசு இல்லாமல் 32 வயதில் இறந்தான். எனவே, ராஜ் யத்தை அவரது நான்கு தளபதிகள் பிரித்துக்கொண்டார்கள்: செல்யூ கஸுக்கு சிரியாவும் மெசப்பொத்தேமியாவும்; தாலமிக்கு எகிப்து; லிசி மேக்கஸுக்கு த்ரேஸும் சின்ன ஆசியாவும்; கசாண்டருக்கு மக்கெ தோனியாவும் கிரேக்கமும்.

`கேள்வி: தீர்க்கதரிசனத்தில் வருகிறவன் அலெக்ஸாண்டர் என்று புரிந்துகொள்ள இந்த வசனங்கள் எவ்வாறு உதவுகின்றன? தானியேல் 11:2–4; 8:3–8, 20–22.`

`கேள்வி:  பெயர்கள், தேதிகள், இடங்கள், வரலாற்று நிகழ்வுகள்  ஆகியவற்றிலிருந்து நாம் என்ன கற்றுக்கொள்ளலாம்?`

முதலாவதாக, தேவன் முன்னறிவித்தபடி தீர்க்கதரிசனம் நிறை வேறுகிறது என்பதை அறிகிறோம். தேவனுடைய வார்த்தை ஒரு போதும் தோல்வியடையாது. இரண்டாவதாக, தேவனே வரலாற்றின் ஆண்டவர். பேரரசர்கள், சர்வாதிகாரிகள், அரசியல்வாதிகளின் லட் சியத்தால் அரசாங்கங்கள் தோன்றுகின்றன என்று நாம் நினைக்கலாம். ஆனால்,  எல்லாம் தேவனுடைய கட்டுப்பாட்டில்தாம் உள்ளன. நம்மு டைய திட்டப்படி வரலாற்றின் சக்கரத்தைச் சுழற்றுகிறார் என்று வேதா கமம் சொல்கிறது.

`இறுதியில் தீமையை ஒழிப்பதற்கும், தேவனுடைய நித்திய ராஜ்யத்தை ஸ்தாபிப்பதற்கும் இது எவ்வாறு வழிவகுக்கும்?`