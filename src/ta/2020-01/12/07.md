---
title:  மேலும் படிக்க
date:   20/03/2020
---

தானியேல் 11:29-39 ஐக் குறிப்பிடுகையில், மார்ட்டின் லூதர் தானியேல் 11:31 இன் பாழாக்கும் அருவருப்பு என்பது போப்பாண்டவரும் அவர்களுடைய கோட்பாடு களும் என்று அடையாளம்காட்டினார் என்பது சுவாரஸ்யமானது. ஆகவே,  தானி யேல் 7, 8, 11 அதிகாரங்களுக்கு இடையே இருக்கிற தொடர்பு லூதர்  போன்ற புரொட் டஸ்டன்ட் வேதாகம உரையாளர்களின் பார்வையை வலுப்படுத்துகிறது. போப் பாண்டவரின் நிறுவனமும் அதன் போதனைகளும் வரலாற்றில் இந்த தீர்க்கதரிசனங்களின் நிறைவேற்றமாக உள்ளன. இதுதொடர்பாக, எலன் ஜி. ஒய்ட் கூறுகிறார்: ‘ரோம அதிகார வரம்பிற்குள் உள்ள எந்தச் சபையும் மனசாட்சியின் சுதந்திரத்தை அனுபவிக்க தடையின்றி விடப்படவில்லை. அதிகாரம் கிடைத்தவுடன், அவளது கட்டுப்பாட்டை முன்பு ஒப்புக்கொள்ள மறுத்த அனைத்தையும் நசுக்கிவிடுவாள். ஒன்றன்பின் ஒன்றாக சபைகள் அவளுடைய ஆதிக்கத்திற்கு அடிபணிந்தன.’ - GC, பக். 62.

**கலந்துரையாடக் கேள்விகள்**

`1	கடைசி நாட்களில் ரோமின் பங்குகுறித்து வேதாகமம் கற்பிக்கிற விஷயங் களில் சமரசம்செய்யாமலும் பிறர் உணர்வுகளைப் புண்படுத்தாமலும் இருக்க நாம் என்ன செய்யவேண்டும்?`

`2	‘ஜனங்களில் அறிவாளிகள் அநேகருக்கு அறிவை உணர்த்துவார்கள்; அநேக நாள்மட்டும் பட்டயத்தினாலும் அக்கினியினாலும் சிறையிருப்பினாலும் கொள்ளையினாலும் விழுவார்கள்.’ என்று தானியேல் 11:33 கூறுகிறது. தேவ னுக்கு உண்மையுள்ள சிலரின் முடிவுபற்றி இந்த வசனம் என்ன சொல்கிறது? இரத்தச் சாட்சியாக மரித்தற்கு முன்பு இவர்கள் என்ன செய்தார்கள்? இன்று இதில் நமக்கு என்ன செய்தி இருக்கிறது?`

`3	‘ராஜா தனக்கு இஷ்டமானபடி செய்து, தன்னை உயர்த்தி, எந்த தேவனிலும் தன்னைப் பெரியவனாக்கி, தேவாதி தேவனுக்கு விரோதமாக ஆச்சரியமான காரியங்களைப் பேசுவான்; கோபம் தீருமட்டும் அவனுக்குக் கைகூடிவரும்; நிர்ணயிக்கப்பட்டது நடந்தேறும்’ என்று தானியேல் 11:36 கூறுகிறது. இது யாரை, எதை உங்களுக்கு நினைவூட்டுகிறது? ஏசா 14:12-17; 2 தெச 2:1-4.`

`4	தானியேல் 11:27, 29,35 ஆகிய வசனங்கள் ‘குறித்தகாலம்’ என்கிற சொற்றொட ரைப் பயன்படுத்துகின்றன. வரலாற்றின்மேல் தேவனுக்கு இருக்கிற கட்டுப் பாட்டைப்பற்றி அது என்ன சொல்கிறது?`