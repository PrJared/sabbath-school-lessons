---
title:  அடுத்த வல்லமை
date:   18/03/2020
---

`கேள்வி: அஞ்ஞான ரோமுக்குப்பிறகு எழும்பும் வல்லமை எது?  தானியேல் 11:29-39.`

தானியேல் 11:29-39 ஒரு புதிய அமைப்பைக் குறிக்கிறது. இந்த அமைப்பு அஞ்ஞான ரோமப் பேரரசின் தொடர்ச்சியாக இருந்து,  முந் தைய அரசின் சில குணாதிசயங்களைப் பெற்றிருந்தாலும், சில அம்     சங்களில் இது வேறுபட்டது. ‘அவனுடைய பின்நடபடி முன்நடபடி யைப்போல் இராது’ என்று தானி 11:29 கூறுகிறது. அது ஒரு மதவல்ல மையாகச் செயல்பட்டது. இது தன் தாக்குதலை தேவன்மேலும், அவருடைய மக்கள்மேலும் தொடுக்கும். இந்த ராஜா செய்த சில செயல் களைப் பார்ப்போம்.

முதலாவதாக, அவன் ‘பரிசுத்த உடன்படிக்கைக்கு விரோதமாகக் குரோதங்கொண்டு’ செயல்படுவான். தானி 11:30. தேவனுடைய இரட் சிப்பின் உடன்படிக்கைக்கு எதிராகச் செயல்படுகிறவன்.

இரண்டாவதாக, இந்த ராஜா ‘பரிசுத்த ஸ்தலத்தைப் பரிசுத்தக் குலைச்சலாக்கி, அன்றாடபலியை நீக்கி’ விடுவான். தானி 11:31. “அது சேனையினுடைய அதிபதி பரியந்தமும் தன்னை உயர்த்தி, அவரிடத்தி லிருந்து அன்றாட பலியை நீக்கிற்று; அவருடைய பரிசுத்த ஸ்தானம் தள்ளுண்டதுப என்பதை  தானியேல் 8:11 இல் ஏற்கனவே பார்த்தோம். இது பரலோக ஆசரிப்புக் கூடாரத்தில் கிறிஸ்து செய்கிற ஊழியத்திற்கு எதிரான ஆன்மிகத் தாக்குதல் என்பதைப் புரிந்துகொள்ள வேண்டும்.

மூன்றாவதாக, ஆசரிப்புக் கூடாரத்தின்மீதான தாக்குதலின் விளைவாக, இந்த வல்லமை தேவனுடைய ஆலயத்தில் ‘பாழாக்கும் அருவருப்பை’ வைக்கிறது. சின்ன கொம்பு செய்கிற விசுவாசத் துரோகச் செயல்களே இவை. தானி 8:13.

நான்காவதாக, இந்த சக்தி தேவனுடைய மக்களைத் துன்புறுத்து கிறது:’அறிவாளிகளைப் புடமிடுகிறதற்கும், சுத்திகரிக்கிறதற்கும், வெண்மையாக்குகிறதற்கும் அவர்களில் சிலர் விழுவார்கள்; முடிவு காலபரியந்தம் இப்படியிருக்கும்; குறித்தகாலம் வர இன்னும் நாள்     செல்லும்.’ தானி 11:35. தானியேல் 7, 8 ஆம் அதிகாரங்களின் சின்ன கொம்பை இது நினைவூட்டுகிறது. தானி8:10; தானி7:25.

ஐந்தாவதாக, ‘ராஜா தனக்கு இஷ்டமானபடி செய்து, தன்னை உயர்த்தி, எந்த தேவனிலும் தன்னைப் பெரியவனாக்கி, தேவாதி தேவ னுக்கு விரோதமாக ஆச்சரியமான காரியங்களைப் பேசுவான்.’ தானி11:36.  தானியேல் 7 ஆம் அதிகாரத்தின் சின்ன கொம்பை  இது நினைவூட்டுகிறது தானி 7:8, 25.

`வேறே ஒற்றுமைகளும் உண்டு. தானியேல் 7, 8 ஆம் அதிகாரங்களில் நாம் பார்த்த வல்லமை எது? சமூக அழுத்தங்கள் இருந்தாலும், அதை அடையாளம் காண்பதில் உறுதியாக இருப்பது நமக்கு ஏன் மிகவும் முக்கியமானது?`