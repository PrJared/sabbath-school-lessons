---
title:  சிரியாவும் எகிப்தும்
date:   16/03/2020
---

`கேள்வி: தானியேல் 11:5–14 என்ன சொல்கின்றது?`

மகா அலெக்சாண்டரின் மரணத்திற்குப் பிறகு, கிரேக்கப் பேரரசை அவனது நான்கு தளபதிகள் பிரித்துக்கொண்டார்கள். அவர்களுள்  வடக்கே சீரியாவிலிருந்த செல்யூகஸின் வம்சமும், தெற்கே எகிப்திலிருந்த தாலமியின் வம்சமும் வெகுகாலம் நிலை த்திருந்து ஒருவரோடு ஒருவர் போராடினார்கள். 

இந்த இரண்டு வம்சங்களும் சம்பந்தப்பட்ட பல யுத்தங்களை தானியேல் 11:5-14 சொல்கின்றது. தீர்க்கதரிசனத்தின்படி, இந்த இரண்டு வம்சங்களையும் திருமணத்தால் ஒன்றிணைக்க ஒரு முயற்சி நடந்தது. ஆனால், அந்தக் கூட்டணி குறுகிய காலமே நிலைத்திருந்தது. தானி 11:6. செல்யூகஸின் பேரனான அந்தியோகஸ் தியோஸ் என்பவன் எகிப்திய மன்னர் தாலமி பிலடெல்பஸின் மகள் பெர்னிக்கேயாளை மணந்தான். இருப்பினும், அந்த ஒப்பந்தம் நீடிக்கவில்லை, தேவமக் களை நேரடியாகப் பாதிக்கிற மோதல் விரைவில் மீண்டும் தொடங் கியது. இவ்வாறு தானியேல் தீர்க்கதரிசிக்குப் பிறகு பல நூற்றாண்டுகள் தேவமக்களின் வாழ்க்கையைத் தொடும் சில முக்கியமான நிகழ்வுகளை  தானியேல் 11 விவரிக்கிறது.

உலகின் அந்தப் பகுதியில் ஆதிக்கத்திற்காக ராஜ்யங்கள் ஒரு வருக்கொருவர் சண்டையிடுவது தொடர்பான யுத்தங்களைப் பற்றிய விவரங்களை ஆண்டவர் ஏன் முன்னரே வெளிப்படுத்துகிறார் என்ற கேள்வியை நாம் கேட்கலாம். காரணம் எளிது: இந்த யுத்தங்கள் தேவ மக்களைப் பாதிக்கின்றன. ஆகவே, அடுத்த ஆண்டுகளில் தம் மக்கள் எதிர்கொள்ள இருந்த பல சவால்களை கர்த்தர் முன்பே அறிவித்தார். மேலும், தேவன் வரலாற்றின் ஆண்டவர். தீர்க்கதரிசனங்களை வர லாற்று நிகழ்வுகளுடன் ஒப்பிடுகையில், முன்னறிவிக்கப்பட்டபடி எல் லாம் நடப்பதைக் காணலாம். ஒருவருக்கொருவர் சண்டையிட்ட அந்த கிரேக்க ராஜ்யங்களின் மாறுபாடுகளை முன்னறிவிக்கும் தேவன் எதிர்காலத்தை அறிந்த தேவன். அவர் நம் நம்பிக்கைக்கும் விசுவாசத் திற்கும் தகுதியானவர். இவர் பெரியவர்; மனித கற்பனையால் உரு வாக்கப்பட்ட விக்கிரகம் அல்ல. அவர் வரலாற்று நிகழ்வுகளின் போக்கை இயக்குவது போல, நாம் அவரை அனுமதித்தால் நம் வாழ்க் கையையும் வழிநடத்துவார்.

`ஏசாயா 46:9, 10இல், எவ்வளவு அடிப்படை கிறிஸ்தவ இறையியல் காணப்படுகிறது? எவ்வளவு பெரிய நம்பிக்கை இவ்வசனங்களில் உள்ளது? தேவன் இரக்கமுள்ளவராகவும் அன்பான வராகவும் இல்லாமல், பழிவாங்கும் நபராக இருந்தால், 10ஆவது வசனம் எவ்வளவு பயம் தருவதாக இருக்கும்?`