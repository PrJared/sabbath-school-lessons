---
title:  இறுதி நிகழ்வுகள்
date:   19/03/2020
---

`கேள்வி: தானியேல் 11:40–45இல் என்ன நடக்கிறது?`

இப்பகுதியைப் புரிந்துகொள்ள சொற்றொடர்கள் நமக்கு உதவுகின்றன:

முடிவுகாலம்: இந்தச் சொற்றொடர்  தானியேல்  புத்தகத்தில் மட் டுமே  உள்ளது.  தானி 8:17; 11:35, 40; 12:4, 9. இது 1798 இல் போப்பாண் டவர் கைதானதிலிருந்து உயிர்த்தெழுதல்வரை நீடிக்கிறது. தானி 12:2.

வடதிசை ராஜா: இந்த பெயர் புவியியல் ரீதியாக செலூக்கிய வம்சத்தைக் குறிக்கிறது, ஆனால், பின்னர் அது அஞ்ஞான ரோமையும்,  இறுதியில் போப்புமார்க்க ரோமையும் குறிக்கிறது. எனவே, இது ஒரு புவியியல் இருப்பிடம் அல்ல; தேவமக்களின் ஆன்மிக எதிரியைக் குறிக்கிறது. மேலும், உண்மையான தேவனுக்குப் போலியாக இருக்கிற வனும் வடதிசையை உரிமை கோருகிறவன்தான். ஏசா. 14:13.

தென்திசை ராஜா: இந்த பெயர் யூதாவுக்குத் தெற்கே எகிப்தில் இருந்த தாலமி வம்சத்தைக் குறிக்கிறது. ஆனால், தீர்க்கதரிசனம் நிறை வேறி வருகையில், அது ஓர் இறையியல் பரிமாணத்தைப் பெறுகிறது, சில அறிஞர்களால் இது நாத்திகம் என்று சொல்லப்படுகிறது. வெளி 11:8இல் எகிப்தைப்பற்றிய குறிப்பில் ‘இது நாத்திகம்’ என்று எலன் ஜி. ஒய்ட்டும் கூறுகிறார். எஇ, பக். 269.

சிங்காரமான பரிசுத்த பர்வதம்: பழைய ஏற்பாட்டு காலங் களில் இந்தச் சொற்றொடரானது இஸ்ரவேலின் தலைநகராகிய சீயோ னைக் குறிக்கிறது. புவியியல் ரீதியாக இது வாக்குப்பண்ணப்பட்ட தேசத் தில் உள்ளது. சிலுவைக்குப்பிறகு, தேவனுடைய மக்களை இன அடிப் படையிலும், புவியியல் அடிப்படையிலும்  வரையறுப்பதில்லை. அத னால், சிங்காரமான பரிசுத்த பர்வதம் என்பது உலகெங்கிலும் உள்ள தேவ மக்களின் அடையாளப் பெயராக இருக்கவேண்டும். 

1. 	வடதிசை ராஜாவை தென்திசை ராஜா தாக்குகிறான்: பிரெஞ்சுப் புரட்சியானது மதத்தை ஒழிக்கவும் போப்பாண்டவரைத் தோற்கடிக்கவும் முயன்றது; ஆனால் தோல்வியடைந்தது.
2. 	தென்திசை ராஜாவை வடதிசை ராஜா தாக்கித் தோற்கடிக்கிறான்: போப்பாண்டவர் தலைமையிலான மதச்சக்திகள் இறுதியில் நாத்திகச் சக்திகளை வென்று, தோற்கடிக்கப்பட்ட எதிரியுடன் கூட்டணியை உருவாக்கும்.
3.	ஏதோம், மோவாப், அம்மோனின் முக்கியமக்கள் தப்புவார்கள்: தேவனுடைய உண்மையான மக்களிடையே கணக்கிடப்படாதவர்களில் சிலர் கடைசி நேரத்தில் மந்தையில் சேருவார்கள்.
4.	சிங்காரமான பரிசுத்த பர்வதத்தைத் தாக்க வடதிசை ராஜா தயாராகிறான், ஆனால் அவன் முடிவுக்கு வருகிறான்: தீய சக்திகள் அழிக் கப்பட்டு, தேவனுடைய ராஜ்யம் ஸ்தாபிக்கப்படுகிறது.

`இறுதியில், தேவனும் அவருடைய மக்களும் வெற்றிபெறுவார்கள் என்பதை அறிந்து, நாம் எவ்வாறு ஆறுதல்பெற முடியும்?`