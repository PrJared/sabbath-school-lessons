---
title:  தானியேல் புத்தக அமைப்பு
date:   30/12/2019
---

தானியேலின் சில பகுதிகள் எபிரெய மொழியிலும், வேறு சில பகுதிகள் அரமெய்க் மொழியிலும் எழுதப்பட்டுள்ளன. அரமெய்க் மொழியில் உள்ள 2-7 அதிகாரங்களின் அமைப்பு, அந்தப் பகுதியின், தானியேல் புத்தகத்தின் முக்கியச் செய்தியை வலியுறுத்துகிறது:

- 1) நான்கு ராஜ்யங்கள்பற்றி நேபுக்நேச்சார் கண்ட தரிசனம் 	தானியேல் 2
	- 2) அக்கினிசூளையிலிருந்து நண்பர்கள் விடுதலை	தானியேல் 3
		- 3) நேபுகாத்நேச்சாருக்கு நியாயத்தீர்ப்பு 	தானியேல் 4
		- 3) பெல்ஷாத்சாருக்கு நியாயத்தீர்ப்பு	தானியேல் 5
	- 2) சிங்கக்கெபியிலிருந்து தானியேல்  விடுதலை	தானியேல் 6
- 1) நான்கு ராஜ்யங்கள்பற்றி தானியேல் கண்ட தரிசனம்	தானியேல் 7

முக்கியக்கருத்தை மையத்தில் வைப்பதற்கு இத்தகைய இலக்கிய அமைப்பு உதவுகிறது. இங்கே நடுக் கருத்து முக்கியமானது. தானி 4;5. நேபுகாத்நேச்சாரிடமிருந்து தற்காலிகமாகவும், பெல்ஷாத்சாரிட மிருந்தும் நிரந்தரமாகவும் தேவன் ராஜ்யபாரத்தை நீக்குகிறார். எனவே பூமியின் ராஜாக்களை பதவியில் அமர்த்தவும், பதவியிலிருந்து அகற் றவும் தேவன் அதிகாரமுள்ளவரென 2-7 அதிகாரங்கள் சொல்கின்றன.

ஒரு கருத்தை வலியுறுத்துவதற்கு அதை மீண்டும்மீண்டும் சொல் வது ஒரு வழி. எகிப்தின் எதிர்காலம் குறித்து இரண்டு கனவுகளை பார் வோனுக்கு தேவன் கொடுத்தார். ஆதி 41:1-7. முதல் கனவில் அவலட்சணமான ஏழு பசுக்கள் புஷ்டியான ஏழு பசுக்களைப் பட்சித்தன. இரண் டாவது கனவில், செழுமையான ஏழு கதிர்கள் சாவியான ஏழு கதிர் களை விழுங்கின. இரு கனவுகளும் ஒரே கருத்தை வலியுறுத்தின. ஏழு வருடம் செழிப்பு; ஏழு வருடம் பஞ்சம். 

தானியேல் புத்தகத்திலும் இதே பாணி உள்ளது. ஒரு முக்கிய விஷயத்தை மீண்டும்மீண்டும் வலியுறுத்துகிற நான்கு தீர்க்கதரிசனங் கள் உள்ளன. தேவனே ராஜாதி ராஜா என்பதே கருத்து. ஒவ்வொரு தீர்க்கதரிசனத்தின் கண்ணோட்டம் தனித்துவமாக இருந்தாலும், ஒரே காலக்கட்டத்தைச் சுட்டிக்காட்டுகின்றன; தீர்க்கதரிசியின் காலம்முதல் முடிவுகாலம்வரைக்குமான தீர்க்கதரிசனங்கள் அவை.

|தானியேல் 2|தானியேல் 7|தானியேல் 8,9|தானியேல் 10-12|
|---|---|---|---|
|பாபிலோன்|பாபிலோன்|||
|மேதிய-பெர்சியா|மேதிய-பெர்சியா|மேதிய-பெர்சியா|மேதிய-பெர்சியா|
|கிரேக்கம்|கிரேக்கம்|கிரேக்கம்|கிரேக்கம்|
|ரோம்|ரோம்|ரோம்|ரோம்|
|தேவராஜ்யம் ஸ்தாபிக்கப் படுகிறது|பரலோக நியாயத் தீர்ப்புக்குப்பின் புதிய பூமி|பரிசுத்த ஸ்தலம் சுத்திகரிக்கப்படு கிறது|மிகாவேல் எழும்பு கிறார்|

`நம் நீண்டகால எதிர்பார்ப்புகள் குறித்து பின்வரும் வசனங்கள் தருகிற மிகப்பெரிய நம்பிக்கை என்ன? தானி 2:44; சங் 9:7-12; 2பேதுரு 3:11-13.`