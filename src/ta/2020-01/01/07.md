---
title:  மேலும் படிக்க
date:   03/01/2020
---

“தங்களுடைய சிருஷ்டிகரின் சித்தத்தை அறிந்துகொள்ள விரும்புகிற அனைவருக்கும் ஒரு வழிகாட்டியாக வேதாகமம் கொடுக்கப்பட்டது. தீர்க்கதரிசனத் தின் நிச்சயமான வார்த்தைகளை தேவன்தாமே மனிதர்களுக்குக் கொடுத்தார்.  சீக்கிரத்தில் சம்பவிக்க வேண்டியவைகளை தானியேல், யோவான் போன்றோருக்கு வெளிப்படுத்துவதற்கு தேவதூதர்கள் வந்தார்கள்; கிறிஸ்துவும் தாமே இறங்கி வந்தார்.  நம் இரட்சிப்போடு சம்பந்தப்பட்ட முக்கியமான விஷயங்கள் ஏதோ மறை பொருள்போலச் சொல்லப்படவில்லை.  மெய்யுள்ளத்தோடு சத்தியத்தைத் தேடு கிறவர்களைக் குழப்பி, வழிவிலக்கும்விதத்தில் அவை வெளிப்படுத்தப்படவில்லை.  ஆபகூக் தீர்க்கதரிசியின்மூலம் ஆண்டவர் இப்படிச் சொன்னார்: ‘நீ தரிசனத்தை எழுதி, அதைக் கடந்தோடுகிறவன் வாசிக்கும்படிப் பலகைகளில் தீர்க்கமாக வரை.’ ஆபகூக் 2:2.  ஜெபசிந்தையோடு தேவவார்த்தையை ஆராயும் யாவருக்கும் அது தெளிவாக விளங்கும்.  ‘நீதிமானுக்காக வெளிச்சம் விதைக்கப்பட்டிருக்கிறது.’ சங் 97:11.  மறைந்துள்ள பொக்கிஷஷத்தைத் தேடுவதுபோல ஆர்வத்துடன் சத்தியத் தைத் தேடாத ஒருவரை, எந்தச் சபையாலும் பரிசுத்தத்தில் முன்னேற்றமுடியாது.” - GC, p 521,522.

“தானியேல் மற்றும் அவருடைய நண்பர்களின் வரலாற்றைப் படியுங்கள். தாங்கள் வாழ்ந்த இடத்தில் எல்லாப் பக்கங்களிலிருந்தும் சிற்றின்பச் சோதனையால் நெருக்கப்பட்டாலும், அனுதின வாழ்வில் தேவனைக் கனப்படுத்தி, மகிமைப்படுத்தி  னார்கள். எதிரியின் பாதையில் நிற்க, தங்களை அனுமதிக்கவில்லை. அவர்களுடைய உறுதியான மெய்ப்பற்றுக்கு நிறைவான ஆசீர்வாதங்களை தேவன் பிரதிபலனாகக் கொடுத்தார்.”- ‘R [No. 224], p 169,170.

**கலந்துரையாடக் கேள்விகள்**

`1	தானியேல் புத்தகம் ஒரு முக்கியக் கருத்தை வலியுறுத்துகிறது. எல்லாத் தேசங் களும் தேவனுடைய கட்டுப்பாட்டில் இருப்பது ஒருபுறம்; ஆனால், அவர் நம் ஒவ்வொருவரோடும் மிகவும் நெருக்கமாக இருக்கிறார். உதாரணமாக, அஞ்ஞானியான ஒரு ராஜாவுக்கு ஒரு சொப்பனம் கொடுத்தார். தானி 12. தூங் கின ஒருவனுக்கு சொப்பனத்தைக் கொடுத்து, அவனோடு தான் நெருக்கமாக இருப்பதைத் தெரிவிப்பது சாதாரண விஷயமா! ஆனால் உலகின் மாபெரும் சாம்ராஜ்யங்கள் தம்முடைய கட்டுப்பாட்டில் இருப்பதையும், சகலத்தின் முடி வும் தமக்கு அத்துப்படி என்பதையும் அந்தச் சொப்பனத்தின்மூலம் தேவன் வெளிப்படுத்தினார். இந்த உண்மையிலிருந்து நாம் எத்தகைய ஆறுதலையும் நம்பிக்கையையும் பெறலாம்? அதேநேரம், உங்களுடைய எண்ணங்களை அறியுமளவிற்கு தேவன் உங்களோடு நெருக்கமாக இருப்பதை உணரும்போது எப்படி இருக்கிறது? இதன் அடிப்படையில், சிலுவையின் வாக்குறுதி எந்த அளவுக்கு முக்கியமாக இருக்கிறது?`

`2	பொதுத் தீர்க்கதரிசனத்திற்கும் அடையாளத்தீர்க்கதரிசனத்திற்கும் இடையே யுள்ள வித்தியாசத்தை வகுப்பில் கலந்தாலோசியுங்கள். இரண்டையும்பற்றி வேறு என்ன உதாரணங்கள் வேதாகமத்தில் உள்ளன?`