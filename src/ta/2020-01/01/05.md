---
title:  தேவனுடைய கால அளவு
date:   01/01/2020
---

அடையாளத் தீர்க்கதரிசனங்களை வரலாற்று அணுகுமுறையுடன் ஆராயவேண்டும். இந்த அணுகுமுறையை முக்காலவியல் என்பார்கள். முற்காலவியலும் பிற்காலவியலும் கருத்தியலும் இதற்கு எதிரானவை. இவற்றுடன் ஒப்பிட்டுப் படித்தால் முக்காலவியல் தெளிவான புரிதல் கிடைக்கும்.

அடையாளத்  தீர்க்கதரிசனங்கள் நிறைவேறிவிட்டதாக முற்கால வியல் சொல்கிறது. இவற்றில் சில தீர்க்கதரிசனங்கள் இனி நிறைவேறு மென பிற்காலவியல் சொல்கிறது. ‘அடையாளத் தீர்க்கதரிசனங்கள் பொதுவான ஆவிக்குரிய நிஜங்களையே சுட்டிக்காட்டுகின்றன; அவற் றுக்கும் வரலாற்றுக்கும் தொடர்பில்லை’ என்கிறது கருத்தியல்.

ஆனால் முக்காலவியலானது, தீர்க்கதரிசியின் காலம்முதல் முடிவு காலம்வரைக்குமான வரலாற்று நிகழ்வுகளை அடையாளத்   தீர்க்கதரிசனத்தில் தேவன் கோர்வையாக வெளிப்படுத்துவதாகச் சொல்கிறது. தானியேல் புத்தகத்தின் முக்கியத் தீர்க்கதரிசனங்கள் இந்த வரலாற்று நிகழ்வை வெவ்வேறு கோணங்களில், புதிய விளக்கத்துடன் சொல்கின் றன. எலன் ஒய்ட் உட்பட அட்வென்டிஸ்ட் முன்னோடிகள் வரலாற்று பின்னணியில் வேதாகமத் தீர்க்கதரிசனங்களைப் புரிந்திருந்தார்கள்.

`கேள்வி: தீர்க்கதரிசனத்தில் ஒரு ‘நாள்’ என்றால் என்ன? எண் 14:34; எசே 4:5,6.`

வருடம்-நாள் நியதியை வைத்து தீர்க்கதரிசன காலங்கள் கணிக் கப்படுகின்றன. தீர்க்கதரிசனத்தில் ஒரு நாள் என்பது வரலாற்றில் ஒரு வருடமாகும். உதாரணமாக, 2300 இராப்பகல் தீர்க்கதரிசனமானது 2300 வருடங்களைச் சுட்டிக்காட்டுகிறது. தானி 8:14. அதுபோல, 70 வாரத் தீர்க்கதரிசனமானது 490 வருடங்களைச் சுட்டிக்காட்டுகிறது. தானி 9:24-27.

கால அளவை இப்படிக் கணக்கிடுவதற்குக் காரணங்கள் உள்ளன. 

1.	தரிசனங்கள் அடையாளமாக இருப்பதுபோல, அதிலுள்ள காலங் களும் அடையாளங்களாக இருக்கவேண்டும். 
2.	அந்தத் தரிசனங்களின் நிகழ்வுகள் நீண்டகால இடைவெளிகளில் நிகழ்வதால், அவ்வாறுதான் விளக்கம் காணவேண்டும். 
3.	வருடம்-நாள் நியதியை தானியேல் புத்தகம் உறுதிப்படுத்துகிறது. 70 வாரத் தீர்க்கதரிசனம் இதற்கு சரியான உதாரணம்; அர்தசஷ்டாவின் காலம்முதல் இயேசு மேசியாவாக வருகிற காலம்வரைக்கும் அந்தத் தீர்க்கதரிசனம் செல்கிறது. எனவே, தானியேல் புத்தகத்தின் காலத் தீர்க்கதரிசனங்களை வருடம்-நாள் நியதியின்படி அர்த்தங்காண்பது தான் அவற்றைத்தெளிவாகவும் சரியாகவும் புரிந்துகொள்வதற்கான வழி.

`இந்தத் தீர்க்கதரிசனங்களில் சில நூற்றுக்கணக்கான, ஆயிரக்கணக்கான வருடங்களைக் குறிக்கின்றன. பொறுமைபற்றி இதிலிருந்து என்ன கற்றுக்கொள்ளலாம்?`