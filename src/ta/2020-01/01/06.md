---
title:  தானியேலின் இன்றைய பொருத்தம்
date:   02/01/2020
---

தானியேல் புத்தகம் 2500 வருடங்களுக்குமுன் எழுதப்பட்டாலும், 21ம் நூற்றாண்டு தேவபிள்ளைகளுக்கும் பொருந்தக்கூடியது. இதற்கு மூன்று விஷயங்களைக் காரணமாகச் சொல்லலாம்.

தேவனுடைய கட்டுப்பாட்டில் நம் வாழ்க்கை இருக்கிறது. என்ன தீமை நேர்ந்தாலும், எல்லாம் தேவனுடைய கட்டுப்பாட்டில் இருக்கிறது. மனி தர்களுடைய எதிர்பாராச் செயல்களையும் தம் பிள்ளைகளுக்கு நன்மையாக முடியப் பண்ணுகிறார். பாபிலோனில் தானியேலைப்போல எகிப்தில் யோசேப் பும் பெர்சியாவில் எஸ்தரும் இருந்தார்கள். இந்த மூவரும் இளம் பிராயத்தில் அந்நிய தேசங்களுக்கு கைதிகளாகச் சென்றார்கள், அஞ் ஞான தேசங்களின் பிடியில் இருந்தார்கள். பெலவீனர்கள், தேவன் கை விட்டவர்கள் என்று மனிதர்கள் நினைக்கலாம். ஆனால் தேவன் அவர் களைப் பெலப்படுத்தி, வல்லமையாகப் பயன்படுத்தினார். பாடுகளும் துன்பங்களும் எதிர்ப்பும் வரும்போது, தானியேலுக்கும் யோசேப்புக்கும் எஸ்தருக்கும் தேவன் செய்ததை நினைப்போமாக. தேவன் எப்போதும் நம் தேவன்தாம்; பாடுகளுக்குமத்தியிலும் நம்மைக் கைவிடமாட்டார்.

வரலாறு தேவனுடைய கையில் இருக்கிறது. பாவமும் வன்முறையும் நிறைந்த உலகம் நம்மைக் கலங்கச்செய்யலாம். ஆனால், எல்லாம் தேவ னுடைய கட்டுப்பாட்டில் இருக்கிறது, தேவன் சொல்கிறபடி வரலாறு செல்வதை தானியேலின் ஒவ்வோர் அதிகாரமும் சொல்கிறது. எலன் ஒய்ட் இவ் வாறு சொல்கிறார்: “உலக வரலாற்றுப் பதிவுகளில் தேசங்களின் வளர்ச்சியும், சாம்ராஜ்யங்களின் எழுச்சியும் வீழ்ச்சியும் மனிதர் களுடைய பலத்தினாலும் சித்தத்தினாலும் நிகழ்ந்ததுபோலத் தெரிய லாம். அவனுடைய பலத்தால், ஆசையால் அல்லது சபலத்தால் பெரும் பாலும் நிகழ்ச்சிகள் அரங்கேறியதுபோலத் தோன்றலாம். ஆனால் தேவ வார்த்தை திரைவிலக்குகிறது; மனித விருப்பங்களும் பலமும் உணர்ச்சிகளும் ஆடிய ஆடு-புலி ஆட்டம் முழுவதிலும் சர்வவல்லவரின் ஏது கரங்கள் அவருடைய சித்தத்தின் ஆலோசனைகளை அமைதியாக, பொறுமையாக நிறைவேற்றினதைக் காணமுடிகிறது.” - உஞீத, பக். 173.

தம் கடைசிக்கால மக்களுக்கு தேவன் ஒரு முன்மாதிரியை வைத்திருக்கிறார். வேதாக மத்திற்கு எதிரான கருத்துகளைக் கொண்ட ஒரு சமுதாயத்தில் எவ்வாறு வாழவேண்டும் என்பதற்கு தானியேலும் அவருடைய நண்பர்களும் முன்மாதிரிகளாக இருந்தார்கள். விசுவாசத்தை விலை பேசவும், தேவன் மேலிருந்த அர்ப்பணிப்பை அகற்றும் பாபிலோனிய முறைகளுக்கு இணங்கவும் அழுத்தம் ஏற்பட்டபோது வேதவசனத்திற்கு உண்மை யுடன் இருந்தார்கள். எதிர்ப்பும் சுவிசேஷத்தின் நிமித்தம் உபத்திரவமும் உண்டாகும்போது, அவர்களுடைய முன்மாதிரி நம்மை ஊக்கப்படுத்து கிறது. நாட்டுக்கும் சமுதாயத்திற்கும் உழைத்தாலும்கூட தேவன்மேல் அர்ப்பணிப்போடு வாழலாமென தானியேல் புத்தகம் காட்டுகிறது.

`நம் தனிப்பட்ட போராட்டங்களில் தேவன் அக்கறைகாட்டுவது பற்றி தானி 9:23; 10:11,12; மத் 10:29-31 வசனங்கள் சொல்வது என்ன?`