---
title:  'கிறிஸ்து: தானியேலின் மையம்'
date:   29/12/2019
---

`கேள்வி: கிறிஸ்துதான் வேதாகமத்தின் மையம் என்பதை எவ்வாறு சொல்வீர்கள்? லூக்கா 24:25-27; யோவான் 5:39; 2கொரிந்தியர் 1:19,20.`

தானியேல் புத்தகத்தின் மையயும் இயேசுதாம். 

- தானியேல் 1: அந்தகார வல்லமைகளை எதிர்கொள்ள பரலோகத்தைவிட்டு வந்த கிறிஸ்துவின் அனுபவமே தானியேலின் அனுபவமும்.  பாபிலோ னியக் கலாச்சார சவால்களைச் சந்திக்க தானியேலுக்கும் நண்பர்களுக் கும் கிறிஸ்துவின் ஞானம் அருளப்பட்டிருந்தது. 
- தானியேல் 2: உலக ராஜ்யங்களை எல்லாம் நொறுக்கின முடிவுகாலக் கல் கிறிஸ்துவின் ராஜ்யமே. 
- தானியேல் 3: கிறிஸ்து தம் உண்மை ஊழியர்களுடன் அக்கினிச் சூளையில் நடந்ததாகச் சொல்கிறது. 
- தானியேல் 4:  ‘பரலோகம் அரசாளுகிறது’ என்பதை நேபுகாத்நேச்சார் புரிந்துகொள்ளும்படி ராஜ்யபாரம் அவனை விட்டு சிலகாலம் நீக்கப் பட்டது. தானி 4:26. கர்த்தத்துவத்தையும் ராஜரீகத்தையும் பெறுகிற ‘மனுஷகுமாரனாகிய’ கிறிஸ்துவை நினைவுபடுத்து கிறது. தானி 7:13. 
- தானியேல் 5: பெல்ஷாத்சார் ராஜா கொல்லப்பட்டு, பெர்சியர்களிடம் பாபி லோன் விழுந்தது. சாத்தானின் தோல்விக்கும், கடைசிக்கால பாபி லோனை கிறிஸ்து அழிந்துபோடுவதற்கும் இது முன்னடையாளம். 
- தானியேல் 6: தானியேலுக்கு எதிராக சதித்திட்டம் தீட்டப்பட்டதுபோல இயேசுவுக்கு எதிராக பிரதான ஆசாரியர்கள் பொய்க்குற்றச்சாட்டு களைச் சொன்னார்கல். தானியேலைத் தப்புவிக்க தரியு ராஜா முயன்றும் முடியவில்லை. இயேசுவைத் தப்புவிக்க பிலாத்து முயன்றும் முடிய வில்லை. மத்தேயு 27:17-24. 
- தானியேல் 7: மனுஷகுமாரனாகிய கிறிஸ்து தம் ராஜ்யத்தைப் பெற்று, தம் மக்கள்மேல் அரசாளுவார். 
- தானியேல் 8: பரலோகப் பரிசுத்தஸ்தலத்தின் பிரதான ஆசாரியர் இயேசுவே.
- தானியேல் 9: தம்மையே பலியாக ஒப்புக்கொடுத்து, தம் மரணத்தின்மூலம் தேவனுக்கும் அவருடைய மக்களுக்கும் இடையே உடன்படிக்கையை மீண்டும் உறுதிப்படுத்தியவர் கிறிஸ்துவே. 
- தானியேல் 10-12:  கிறிஸ்துவே பிரதான தளபதியான மிகாவேல். அவர் தீமை யின் படைகளுக்கு எதிராகப் போரிட்டு, மரணத்தின் அதி காரத்திலிருந்து தேவ மக்களை விடுவிப்பார்.

எனவே, தானியேலின் மையம் கிறிஸ்துதான். அதன் ஒவ்வொரு அதிகாரத் திலும் கிறிஸ்துவைச் சுட்டிக்காட்டுகிற ஏதாவது அனுபவம் அல்லது கருத்து உள்ளது.

`துன்பங்கள், பாடுகள் மத்தியிலும் அல்லது பெரும் சந்தோஷமும் செழிப்புமான நேரங்களிலும் கிறிஸ்துவையே நம் வாழ்வின் மையமாக வைத்திருக்க என்ன செய்யலாம்? அது ஏன் முக்கிய மானது?`