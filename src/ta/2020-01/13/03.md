---
title:  புத்தகத்தில் எழுதப்பட்டுள்ளது
date:   23/03/2020
---

`கேள்வி: ‘புத்தகத்தில் எழுதப்பட்டவர்களைப் பற்றி’ தானியேல் 12:1 பேசுகிறது. இதன் பொருள் என்ன?`

மிகாவேலின் தலையீட்டின் நேரமும் ஆபத்து காலமே. கலகம் செய்த மனிதகுலத்திலிருந்து தேவஆவி விலக்கப்படும் காலம் இது. தேசங்களின் மீது தேவகோபத்தின் வெளிப்பாடாக இறுதிக்கால பாபி லோன்மீது கடைசி ஏழு வாதைகள்ஊற்றப்படும். வெளி 16; 18:20-24. அந்தகாரச் சக்திகள் உலகத்தின் மீது கட்டவிழ்த்து விடப்படும். ‘சாத் தான் பூமியில் வசிப்பவர்களை ஒரு பெரிய ஆபத்தில் மூழ்கடிப்பான். தேவதூதர்கள் மனித உணர்வாகிய கடுமையான காற்றுகளை இதுவரை தடுத்துவந்தார்கள்; அந்தத் தடையை அப்போது நீக்கி விடுவதால், சண் டையின் அனைத்துத் தன்மைகளும் கட்டவிழ்த்து விடப்படும். பழங் கால எருசலேமுக்கு வந்ததைவிட பயங்கரமான அழிவில் முழு உல கமும் மாட்டிக்கொள்ளும்.’ எஇ, பக். 614. 

ஆனால் இந்தக் கொடூரமான காலத்தில் தேவமக்கள் விடுவிக்கப் படுவார்கள், ஏனென்றால், பரலோக விசாரணையில், பரலோக பிர தான ஆசாரியனாகிய இயேசு அவர்களை  நீதிமான்கள் ஆக்கியிருக் கிறார்; அவர்களுடைய பெயர்கள் புத்தகத்தில் எழுதப்பட்டுள்ளன. 

வேதாகமம்இரண்டு வகையான பரலோக புத்தகங்களைக் குறிப் பிடுகிறது என்பதை நாம் நினைவில் கொண்டால், இதன் பொருளைப் புரிந்துகொள்ளலாம். ஒன்றில் ஆண்டவரைச் சேர்ந்தவர்களின் பெயர் கள் உள்ளன; அது ஜீவப்புத்தகம். யாத் 32:32; லூக்கா 10:20; சங். 69:28; பிலி 4:3; வெளி 17:8. 

மனித செயல்களின் பதிவுகளைக் கொண்ட வேறு புத்தகங்களை யும் வேதாகமம் குறிப்பிடுகின்றது. ஏசா 56:8; மல் 3:16; ஏசா 65:6. ஒரு வர் ஆண்டவர்மீது வைத்திருக்கின்ற நம்பிக்கையின் தன்மையைத் தீர் மானிக்க பரலோக நீதிமன்றம் பயன்படுத்துகிற புத்தகங்கள் இவை. இவை ஒவ்வொரு மனிதனின் பெயரையும் செயல்களையும் கொண்ட பரலோகப் பதிவுகள்.

தங்கள் பெயர்களும், செயல்களும் பரலோகத்தில் எழுதப்படு வதை சிலர் விரும்புவதில்லை. ஆனால், நம் வாழ்க்கையை கிறிஸ்து வுக்கு ஒப்புக்கொடுத்தவுடன், நம் பெயர்கள் ஜீவப்புத்தகத்தில் எழுதப் படும்.  நம் கெட்ட செயல்கள் தீர்ப்பில் நீக்கப்படும். நாம் இயேசுவைச் சேர்ந்தவர்கள் என்பதற்கான ஆதாரங்களை இந்தப் பரலோகப் பதி வானது முழுப் பிரபஞ்சத்திற்கும் வழங்குகிறது. எனவே, ஆபத்துக் காலத்தில் அப்படிப்பட்டவர்கள் பாதுகாக்கப்படுவார்கள்.

`கிறிஸ்துவின் நீதி நம் கணக்கில் எழுதப்படுவதுதான் ‘புத்தகத்தில் நம் பெயர் எழுதப்படுவதற் கான’ ஒரே நம்பிக்கை. ஏன்?`