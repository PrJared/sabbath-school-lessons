---
title:  உயிர்த்தெழுதல்
date:   24/03/2020
---

`கேள்வி: தானியேல் 12:2,3இல் அவர் என்ன நிகழ்வைப்பற்றி பேசுகிறார்? மரணத்தைப் பற்றிய நம் நம்பிக்கையின் அடிப்படையில், இந்த நிகழ்வு நமக்கு ஏன் மிகவும் முக் கியமானது?`

வரவிருக்கும் உயிர்த்தெழுதல் குறித்து பழைய ஏற்பாட்டில் மிக வும் வெளிப்படையான குறிப்பை  தானியேல் குறிப்பிடுகிறார். இதில் மிக முக்கியமான சில உண்மைகளைப்  பார்க்கிறோம். முதலாவதாக, ‘நித்திரை’ எனும் உருவகம். மரணம் என்பது தூக்கம்தான்.  அழியாத எந்த ஆத்துமாவும் மனித உடலில் வசிக்கவில்லை. உடல், மனம், ஆவி ஆகியவற்றில் எதையும் தனியாகப் பிரிக்கமுடியாது. மரிக்கிற ஒருவர் உயிர்த்தெழுதல்வரை தூக்கத்தில் இருக்கிறார். இரண்டாவதாக, பாவத் தின் விளைவாக என்ன நடந்ததோ, உயிர்த்தெழுதலில் அது தலைகீழாக நடக்கிறது. தானியேல் 12:2 இல் வருகிற ‘பூமியின் தூள்’ என்கிற சொற் றொடரானது மூலமொழியில் ‘தூளாகிய பூமி’ என்று உள்ளது. இந்த அசாதாரணச் சொல்வரிசை ஆதியாகமம் 3:19 ஐச் சுட்டிக்காட்டுகிறது. ஆதாமின் வீழ்ச்சியில் கொடுக்கப்பட்ட மரணத் தீர்ப்பு இனி தலைகீழாக மாறும் என்பதையும், மரணம் இனிமேல் ஆளுகை செய்யாது என்பதை யும் இது குறிக்கிறது. பவுல் சொல்வதுபோல், ‘மரணம் ஜெயமாக விழுங்கப்படும்’ 1 கொரி. 15:54.

`கேள்வி: என்ன காரணங்களுக்காக நாம் மரணத்திற்கு அஞ்சத் தேவையில்லை? ரோமர் 8:18; எபிரெயர் 2:14, 15.`

மரணம் இங்குள்ள அனைத்தையும் அழித்து முடிக்கிறது. ஆனால் உண்மையான விசுவாசிகளுக்கு மரணம் என்பது முடிவு அல்ல. மரணம் தோற்றுப்போன ஒரு எதிரி. கிறிஸ்து மரணத்தின் சங்கிலிகளை உடைத்து, கல்லறையிலிருந்து உயிர்த்தெழுந்தது, மரணத்திற்கு மரண அடி கொடுத்துவிட்டார். இப்போது நாம் மரணத்தின் தற்காலிக யதார்த் தத்திற்கு அப்பால் கிறிஸ்துவில் தேவனிடமிருந்து பெறும் வாழ்க்கை யின் நிஜ யதார்த்தத்தைப் பார்க்கமுடியும். ஏனெனில் மிகாவேல் ‘எழும் புவதை’ தானியேல் பார்க்கிறார். தானி 12:1. அவருக்குச் சொந்தமான வர்களும் எழும்புவார்கள். ‘தூளாகிய பூமியிலிருந்து’ அவர்கள் உயர்ந்து, நட்சத்திரங்களைப் போல எப்போதும் பிரகாசிப்பார்கள்.

`வாழ்க்கையின் வேதனைகள், போராட்டங்களுக்கு மத்தியில், உயிர்த்தெழுதல்பற்றிய வாக்குறுதியிலிருந்து நம்பிக்கையும் ஆறுதலும் எவ்வாறு பெற முடியும்? ஏன் வேறு எதுவும் முக்கியமில்லை?`