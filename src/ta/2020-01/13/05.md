---
title:  முத்தரிக்கப்பட்ட புத்தகம்
date:   25/03/2020
---

`கேள்வி: தானியேலின் புத்தகம் முடிவு காலம்வரை முத்தரிக்கப்பட்டிருக்க வேண்டும்? தானியேல் 12:4; யோவான் 14:29.`

தானியேல் புத்தகத்தின் கடைசி முக்கியப் பகுதியாகிய தானி 10:1-12:4 இன் முடிவில், ‘முடிவு காலம்வரை இந்த புத்தகத்திற்கு முத் திரை போடு’ என்று தேவன் சொன்னார். அதைத் தொடர்ந்து, ‘அநேகர் இங்குமங்கும் ஓடி ஆராய்வார்கள், அறிவும் பெருகிப்போம்’ என்றும் சொன்னார். தானி12:4. சிலர் இந்த வார்த்தைகளை விஞ்ஞான முன் னேற்றத்தின் முன்கணிப்பாக எடுத்துக்கொண்டாலும், ‘இங்குமங்கும்’ ஓடுவது என்பது தானியேல் புத்தகத்தை ஆராய்வதைக் குறிக்கிறது. வரலாற்றைப் பார்க்கும்போது,  தானியேல் புத்தகம் பல நூற்றாண்டு களாக புரியாத புத்தகமாகவே இருந்தது. சில பகுதிகள் புரிந்திருக்கலாம். ஆனால், அதன் சில முக்கிய போதனைகள் மர்மமாகவே இருந்தன. உதாரணமாக, பரலோக ஆசரிப்புக் கூடாரச் சுத்திகரிப்பு, நியாயத்தீர்ப்பு, சின்ன கொம்பு, அதன் வேலை போன்றவை. இவற்றில் காலம் தொடர் புடைய தீர்க்கதரிசனங்களும் தெளிவாகப் புரியவில்லை. 

ஆனால், புரொட்டஸ்டன்ட் சீர்திருத்தத்திலிருந்து, அதிகமான மக்கள்  தானியேல் புத்தகத்தைப் படிக்கத் தொடங்கினர். ஆயினும், முடிவுகாலத்தில்தான் புத்தகம் திறக்கப்பட்டது. அதன் கருத்து  முழுமை யாக வெளிப்பட்டது. எலன் ஜி. ஒய்ட் குறிப்பிடுவதைப் போல, ‘1798 முதல்  தானியேல் புத்தகத்தின் முத்திரை உடைக்கப்பட்டுவருகிறது. தீர்க்கதரிசனங்களைப் பற்றிய அறிவு அதிகரித்துள்ளது. மேலும் பலர் விசாரணை சமீபம் என்கிற செய்தியை  அறிவித்துவருகின்றனர்.’ எஇ, பக். 356. ‘18 ஆம் ஆண்டின் இறுதியிலும், 19 ஆம் நூற்றாண்டின் தொடக்கத்திலும் தானியேல்-வெளிப்படுத்தல் தீர்க்கதரிசனங்களில் ஒரு புதிய ஆர்வம் பூமியில் ஆங்காங்கு ஏற்பட்டது. இந்த ஆராய்ச் சியால் கிறிஸ்துவின் இரண்டாவது வருகை நெருங்கிவிட்டது என்கிற நம்பிக்கை பரவினது. இங்கிலாந்தில் ஏராளமான வேதமாணாக்கர்கள், மத்திய கிழக்கில் ஜோசப் வோல்ஃப், தென் அமெரிக்காவில் மானுவல் லாகுன்சா,  அமெரிக்காவில் வில்லியம் மில்லர் ஆகியோர் தானியேல் தீர்க்கதரிசனங்களைப் பற்றிய ஆராய்ச்சியின் அடிப்படையில் இரண் டாம் வருகையை அறிவித்தனர்.  இன்று இந்த நம்பிக்கை உலகளாவிய இயக்கத்தின் உந்து சக்தியாக மாறியுள்ளது.’- 4SDABC, பக். 879.

`வரலாற்றை திரும்பிப் பார்க்கவும், தானியேலின் இந்த வரலாற்றுத் தீர்க்கதரிசனங்கள் எவ்வாறு நிறைவேயுள்ளன என்பதைப் பார்க்கவும் இன்று நமக்கு கிடைத்திருக்கும் நன்மை யைப் பற்றிச் சிந்தியுங்கள். தேவனுடைய வாக்குறுதிகள் அனைத்தையும் நம்புவதற்கு இது எவ்வாறு உதவ வேண்டும்?`