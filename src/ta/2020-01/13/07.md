---
title:  மேலும் படிக்க
date:   27/03/2020
---

‘தீர்க்கதரிசனங்களில் பல நிகழ்வுகள் தொடர்ச்சியாகச் சொல்லப்பட்டு, இறுதியில் நியாயத்தீர்ப்புடன் முடியும். இது தானியேல் புத்தகத்திலும் உண்மையே. ஆனால் கடைசி நாட்களுடன் தொடர்புடைய அவருடைய தீர்க்கதரிசனத்தின் அந் தப் பகுதியை முடிவு காலம் வரை முத்திரையிடுமாறு  தானியேலிடம் தேவன் சொல்லி விட்டார். அந்தக் காலத்தை அடையும்வரை இந்தத் தீர்க்கதரிசனங்களின் அடிப்படை யில் விசாரணைபற்றிய செய்தியை அறிவிக்க முடியாது. ஆனால் முடிவு காலத்தில் ‘அநேகர் இங்குமங்கும் ஓடி ஆராய்வார்கள், அறிவும் பெருகிப்போம்’ என்று தீர்க்க தரிசி சொன்னார்.  தானி 12:4. 

‘அப்போஸ்தலனாகிய பவுல் தன் நாளில் கிறிஸ்துவின் வருகையை எதிர் பார்க்கவேண்டாம் என்று சபையை எச்சரித்தார். ‘விசுவாச துரோகம் முந்தி நேரிட்டு, கேட்டின் மகனாகிய பாவமனுஷன் வெளிப்பட்டாலொழிய, அந்த நாள் வராது’ என்றார். 2தெச 2:3. விசுவாசத் துரோகத்திற்குப் பிறகும், ‘பாவ மனிதனின்’ ஆட்சி யின் நீண்ட காலத்திலும், ஆண்டவரின் வருகையை நாம் எதிர்பார்க்க முடியாது. ‘பாவ மனுஷன்’, ‘அக்கிரமத்தின் இரகசியம்’, ‘கேட்டின் மகன்’, ‘அக்கிரமக்காரன்’  ஆகிய சொற்கள் பாப்பரசைக் குறிக்கிறது, இது தீர்க்கதரிசனத்தில் முன்னறிவிக்கப் பட்டபடி, 1260 ஆண்டுகளாக ஆதிக்கம் செலுத்தியது. இந்தக் காலம் 1798 இல் முடி வடைந்தது. கிறிஸ்துவின் வருகை அதற்கு முன்பு நடக்கமுடியாது. 1798 ஆம் ஆண்டு வரை கிறிஸ்தவ யுகம் முழுவதையும் பவுல் தனது முன்னறிவிப்பால் மூடிவிடுகிறார். அந்தக் காலத்திற்குப் பிறகுதான் கிறிஸ்துவின் இரண்டாவது வருகைச் செய்தியை அறிவிக்கமுடியும்.’ - GC, பக். 356.

**கலந்துரையாடக் கேள்விகள்**

`1	முடிவுகால நிகழ்வுகளுக்குத் தேதிகுறிப்பதன்மூலம் நாம் என்ன ஆபத்துக்களில் மாட்டிக்கொள்ள வாய்ப்பிருக்கிறது? கணிக்கப்பட்ட அந்த நிகழ்வுகள் நிறை வேறத் தவறும்போது பலரின் விசுவாசம் என்ன ஆகும்? யோவான் 14:29இல் உள்ள கிறிஸ்துவின் வார்த்தைகளில் என்ன முக்கியமான தீர்க்கதரிசனக் கொள்கை காணப்படுகிறது? இது நம்முடைய ஆன்மிக நன்மைக்காக தீர்க்க தரிசனத்தை எவ்வாறு பயன்படுத்துவது என்பதைப் புரிந்துகொள்வதற்கும், தவறான கணிப்புகளைச் செய்வதையோ  நம்புவதையோ  தவிர்க்கவும் எவ் வாறு உதவும்?`

`2	இப்போது உடனடி தகவல்தொடர்பு உள்ளது. அற்புதமான விஞ்ஞான முன் னேற்றங்கள் உள்ளன. ‘யாதொரு ஜாதியாரும் தோன்றினதுமுதல் அக்கால மட்டும் உண்டாயிராத ஆபத்துக்காலம் வரும்’ என்று நம்புவதை இவை கடினமாக்குகின்றன அல்லவா?`

`3	புத்தகத்தில் நம் பெயர் எழுதப்பட்டிருக்க வேண்டுமானால் கிறிஸ்துவின் நீதி மட்டுமே நம் ஒரே நம்பிக்கையாக இருக்கும். இதுதான் உண்மையான நற் செய்தி. அது இல்லாவிட்டால், நமக்கு என்ன நம்பிக்கை இருக்கும்?`