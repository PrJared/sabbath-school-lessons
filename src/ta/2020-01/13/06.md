---
title:  காத்திருக்கும் நேரம்
date:   26/03/2020
---

`கேள்வி: புத்தகம் எவ்வாறு முடிகிறது? தானியேல் 12:5-13.`

இந்த இறுதிக் காட்சி தானியேலின் கடைசி தரிசனம் கிடைத்த இட மான இதெக்கேல் ஆற்றில் நடைபெறுகிறது. தானி 10:4. ஆனாலும், இங்கு ‘ஆறு’ என்பதற்கான எபிரேய வார்த்தை வரவில்லை; யோர் எனும் எகிப்திய வார்த்தை வருகிறது. நைல் நதியை இது நினைப்பூட்டு கிறது.  யாத்திராகமத்தில் கர்த்தர் இஸ்ரவேலை எகிப்திலிருந்து மீட்டது போல, அவர் தம்முடைய முடிவுகால மக்களை மீட்டுக்கொள்வார் என் பதையும் காட்டுகிறது. 

மூன்று தீர்க்கதரிசன காலங்கள் வருகின்றன. முதலாவது - ‘ஒரு காலம், காலங்கள், அரைக்காலம்’. ‘இந்த ஆச்சரியமானவைகளின் முடிவுவர எவ்வளவுகாலம் செல்லும்?’ என்ற கேள்விக்கு இது பதி லளிக்கிறது. தானி12:6. ‘ஆச்சரியமானவைகள்’ என்பது தானியேல் 11 இல் சொல்லப்பட்டுள்ளவை ஆகும். தானியேல் 7க்கும் 8க்கும் விளக் கமாக  தானியேல் 11 உள்ளது. இந்தக் காலத்தை தானியேல் 7:25;  வெளி 11:3; 12:6, 14; 13:5 ஆகியவற்றில் பார்க்கிறோம். இது 538 முதல் 1798 வரை இருந்த 1,260 ஆண்டு போப்பாண்டவர் மேலாதிக்கத்தின் காலம் ஆகும்.  தானியேல் 11:32-35 அந்த உபத்திரவ யுகத்தை அதன் காலத்தைச் சொல் லாமல் பேசுகிறது. 

மற்ற இரண்டு காலங்கள் 1,290 நாட்களும் 1,335 நாட்களும்.  ‘இவைகளின் முடிவு என்னமாயிருக்கும்?’ என்று சணல்வஸ்திரம் தரித்தவரிடம் தானியேல் கேட்ட கேள்விக்கு அது பதில். இரண்டுமே ‘அன்றாடம்’ அகற்றுதல், ‘பாழக்கும் அருவருப்பை ஸ்தாபித்தல்’ ஆகியவற்றிலிருந்து தொடங்குகின்றன. தானியேல் 8இன் விளக் கத்தில், ‘அன்றாடம்’ என்பது கிறிஸ்துவின் தொடர்ச்சியான பரிந்துபேசுதல் என்று பார்த்தோம், ஒரு கள்ளத் தொழுகை முறையால் இது மாற்றப் பட்டது. ஆகவே, இந்தத் தீர்க்கதரிசனக் காலம் 508 இல் துவங்குகிறது. இந்த ஆண்டில் ஃபிராங்க்கின் ராஜாவான க்ளோவிஸ் கத்தோலிக்க நம் பிக்கைக்கு மாறினான். இந்த நிகழ்வால் சபைக்கும் அரசுக்கும் இடை யிலான ஐக்கியம் தோன்றியது. 1798 ஆம் ஆண்டில் 1,290 நாட்கள் முடி வடைந்தன. நெப்போலியனால் போப் கைதுசெய்யப்பட்டார். தானி யேலில் குறிப்பிடப்பட்ட கடைசி தீர்க்கதரிசன காலமாகிய 1,335 நாட் கள் 1843 இல் முடிவடைந்தது. இது மில்லரைட் இயக்கத்தின் காலம் வேதாகமத் தீர்க்கதரிசனங்களைப் பற்றிய புதிய ஆய்வு செய்த காலம்.  இயேசுவின் உடனடி வருகையை எதிர்பார்த்து காத்திருந்த நேரம்.

`தானியேல் புத்தகமானது இரண்டு உண்மைகளை வெளிப்படுத்துகிறது. தேவமக்கள் துன் புறுத்தப்பட்டார்கள். இறுதியில் நியாயப்படுத்தப்பட்டு காப்பாற்றப்பட்டார்கள். நம்முடைய உடனடி சோதனைகளைப் பொருட்படுத்தாமல், உண்மையாக இருக்க முற்படுவதற்கு இந்த உண்மைகள் எவ்வாறு உதவும்?`