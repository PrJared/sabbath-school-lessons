---
title:  மிகாவேல், நம் அதிபதி
date:   22/03/2020
---

`கேள்வி: காலத்தின் முடிவில் வரலாற்றின் போக்கை மாற்றுவது யார்? இதன் அர்த்தத் தைப் புரிந்துகொள்ள ரோமர் 8:34 உம் எபிரெயர் 7:25 உம் எவ்வாறு உதவுகின்றன? தானியேல் 12:1.`

அஞ்ஞான தேசஅரசர் ஒருவர் பெயரைக் குறிப்பிட்டே  தானி யேல் புத்தகத்தின் ஒவ்வோர் அதிகாரமும் இதுவரை தொடங்கியுள் ளது. தானியேல் 12உம் இதேபோல ஒரு அரசரிடமிருந்து தொடங்கு கிறது, ஆனால், மற்ற அதிகாரங்களைப் போலல்லாமல், தெய்வீக அதிபதியின் பெயரோடு துவங்குகிறது. தேவ மக்களை எதிரிகளின் கைகளிலிருந்து விடுவிக்க அவர் எழும்புகிறார். 

தானியேல் 10ல், இதெக்கேல் ஆற்றில் தானியேலுக்குக்  காட்சி யளித்த பரலோக நபர் மிகாவேல். அங்கே அவர் தேவமக்களின் பர லோகப் பிரதிநிதியாக வெளிப்பட்டார். அவர் தானியேல்7 இல் மனுஷ குமாரனாகவும்,  தானியேல் 8இல் சேனைகளின் அதிபதியாகவும், தானியேல் 9 இல் பிரபுவாகிய மேசியாவாகவும்  தோன்றுகிறார். ‘தேவ னைப் போன்றவர் யார்?’ எனும் அர்த்தமுடைய மிகாவேல் என்னும் பெயருடையவர் இயேசுவே.

மிகாவேல் தலையிட்ட நேரத்தைக் கவனிக்கவேண்டும். தானி யேல் 12:1இன் படி, அது ‘அக்காலத்தில” நிகழ்கிறது. தானி 12:1. இது தானியேல் 11:40-45-ல் குறிப்பிடப்பட்டுள்ள நேரத்தைக் குறிக்கிறது. இது 1798 இல் போப்பாண்டவரின் வீழ்ச்சியிலிருந்து காலத்தின் முடி வில் உயிர்த்தெழுதல்வரை நீடிக்கிற காலம். தானி 12:2. 

மிகாவேல் செய்கிற வேலையின் இரண்டு முக்கிய அம்சங்களை  தானி 12:1 இன்  ‘எழும்புவான்’ என்கிற வினைச்சொல் காட்டுகிறது. 

முதலாவதாக, ‘எழும்புவான்’ என்கிற வினைச்சொல் வெற்றிபெற்று ஆட்சிசெய்ய ஒரு மன்னர் எழும்புவதைக் காட்டுகிறது. இது ஒரு இராணுவத் தன்மை. மாபெரும் போராட்டத்தின் கடைசிக் கட்டத் தில் மிகாவேல் தனது மக்களைப் பாதுகாத்து, அவர்களை சிறப்பான ஒரு வழியில் நடத்துகிற ஒரு இராணுவத்தலைவராக செயல்படுகிறார் என்பதை இது காட்டுகிறது. 

இரண்டாவதாக, ‘எழும்புவான்’ என்கிற வினைச்சொல் நீதிமன்ற அமைப்பை யும் சுட்டிக்காட்டுகிறது. பரலோக நீதிமன்றத்தில் ஒரு வழக்கறிஞராகச் செயல் பட மிகாவேல் ‘நிற்கிறார்’.  மனித குமாரனாக, விசாரணையின்போது தேவமக்களுக்காக அவர் நீண்ட ஆயுசுள்ளவர் முன்பாக வருகிறார். தானி 7:9-14. இவ்வாறு மிகாவேலின்  வேலையில் இராணுவ, நீதித் துறை அம்சங்கள் உள்ளன. தேவனுடைய எதிரிகளைத் தோற்கடிக்கும் சக்தியோடும், பரலோக நீதிமன்றத்தில் தேவமக்களின் பிரதிநிதியாக வும் அவர் நிற்கிறார்.

`இப்போதுகூட மிகாவேல் நம் சார்பாக நிற்கிறார் என்பதின் அர்த்தம் என்ன? பாவியான உங்களுக்கு அது என்ன நம்பிக்கையைத் தரவேண்டும்?`