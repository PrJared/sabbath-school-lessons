---
title:  வெற்றிகரமான அதிபதி
date:   12/03/2020
---

தானியேல் புத்தகத்தில் மிக முக்கியமான நபர் ‘மனிதகுமாரன்.’ தானி 7:13. இவர்தாம் ‘சேனையின் அதிபதி.’ தானி 8:11. இவரே மிகா வேல். தானி 10:12. மிகாவேல் என்றால், ‘தேவனைப் போன்றவர் யார்?’ என்று பொருள். பெர்சிய அதிபதியுடன் நடந்த மோதலில் காபிரி யேலுக்கு உதவ மிகாவேல் வந்தார். தானி 10:13. ‘உங்கள் அதிபதியாகிய மிகாவேல்’ என்று காபிரியேல் குறிப்பிடுகிறான். தானி 10:21. அதாவது, இவர் தேவமக்களின் அதிபதி. தேவனுடைய மக்களுக்காக மிகாவேல்  நிற்கிறார். தானி 12:1. இந்த மிகாவேல்தான் சாத்தானுக்கு எதிராகப் போராடி மோசேயை உயிர்த்தெழுப்பினார். யூதா 9. சாத்தானையும் அவனுடைய தூதர்களையும் தோற்கடித்த பரலோக இராணுவத்தின் தலைவர் இவரே. வெளி 12:7. இந்த மிகாவேல் வேறு யாருமல்ல, இவர் இயேசு கிறிஸ்துவே. பெர்சியப் பேரரசின் ராஜாவுக்குப் பின்னால் ஆவிக்குரிய படை ஒன்று இருந்தது; தேவனுடைய மக்களுக்குப் பின்னால் அவர்களுடைய ராஜா மிகாவேல் இருக்கிறார். அவர்களுக் காக மிகாவேல் யுத்தம் செய்கிறார்; அவர்கள் வெற்றிபெறுகிறார்கள்.

`கேள்வி: பிரபஞ்சப் போராட்டத்தில் இயேசு எவ்வாறு வெற்றிபெற்றார்? கொலோ 2:15.`

தீய சக்திகளை சந்திக்கும்போது, உங்கள் தளபதியான இயேசுவை நம்புங்கள். அவர் தமது பூலோக ஊழியத்தின் ஆரம்பத்தில் சாத்தா னைத் தோற்கடித்தார். பிசாசுகளின் பிடியிலிருந்து மக்களை விடுவித் தார். கல்வாரி நோக்கி இயேசு செல்வதை தடுக்க பேதுருமூலம் தீயவன் முயற்சித்தபோது, இயேசு அந்தத் தீயவனை விரட்டியடித்தார். சீடர் களுக்கு அவர் அளித்த இறுதி வார்த்தைகளில், இயேசு தமக்கு வர விருந்த மரணத்தை ஒரு யுத்தம் என்றார்; அதிலும் அவரே வெற்றி அடைந்தார். ‘இப்பொழுதே இந்த உலகத்துக்கு நியாயத்தீர்ப்பு உண்டாகிறது; இப்பொழுதே இந்த உலகத்தின் அதிபதி புறம்பாகத் தள்ளப்படுவான். நான் பூமியிலிருந்து உயர்த்தப்பட்டிருக்கும்போது, எல்லாரையும் என்னிடத்தில் இழுத்துக்கொள்ளுவேன்.’ யோவான் 12:31, 32.

சில நேரங்களில் நம்மைச் சுற்றிலும் எல்லாம மிகவும் மோசமாகத் தெரிகிறது. வன்முறை, ஒழுக்கக்கேடு, ஊழல், நோய் போன்றவை எல்லா இடங்களிலும் வாதிக்கின்றன. மாம்சமும் இரத்தமும் இல்லாத ஒரு எதிரி எல்லாப் பக்கங்களிலிருந்து நம்மைக் கொடூரமாக தாக்கு கிறான். நாம் எவ்வளவு கஷ்டப்பட்டாலும், இயேசு நமக்காகப் போராடுகிறார்; பரலோக ஆசரிப்புக் கூடாரத்தில் நம் அதிபதியாகவும் பிரதான ஆசாரியராகவும் நிற்கிறார்.

`வெற்றி பற்றிய வாக்குத்தத்தத்தை நம் சொந்த கிறிஸ்தவ வாழ்க்கையில் எவ்வாறு உண்மை யான அனுபவமாக நாம் மாற்றமுடியும்? ரோமர் 8:37-39.`