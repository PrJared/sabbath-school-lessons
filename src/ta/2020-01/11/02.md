---
title:  உபவாசமும் ஜெபமும்
date:   08/03/2020
---

`கேள்வி: மீண்டும் தானியேல் என்ன செய்கிறான்? தானியேல் 10:1-3.`

தனது நீடித்த துக்கத்திற்கான காரணங்களை  தானியேல் சொல்ல வில்லை. ஆனால், பாபிலோனிலிருந்து பாலஸ்தீனத்திற்கு திரும்பிய யூதர்களின் நிலைமையை யோசித்து எவ்வாறு ஜெபித்திருக்கலாம்.

`கேள்வி: யூதர்கள் எருசலேமுக்கு திரும்பி வந்தது என்ன சவால்களை எதிர்கொண்டார்கள்? எஸ்றா 4:1-5.`

யூதர்கள் ஆலயத்தை திரும்பக்கட்ட முயற்சித்தபோது கடுமை யான எதிர்ப்பை எதிர்கொண்டார்கள் என்று எஸ்றா 4:1-5 சொல்கிறது. பெர்சிய அரசவைக்கு சமாரியர்கள் தவறான அறிக்கைகளை அனுப்பு கிறார்கள், ஆலயக் கட்டுமானத்தை நிறுத்துமாறு அரசனிடம் வேண்டி னார்கள். இத்தகைய நெருக்கடிகளை மாற்றுமாறு, மூன்று வாரங்களாக  தானியேல் தேவனை வேண்டிக்கொள்கிறார்.

இந்தக் காலக் கட்டத்தில்,  தானியேலுக்கு 90 வயது இருக்கலாம். அவன் தன்னைப்பற்றி அல்ல, தனது மக்களைப் பற்றியும் அவர்கள் எதிர்கொள்ளும் சவால்களைப் பற்றியும் சிந்தித்தான்.  தேவனிடமிருந்து  பதிலைப் பெறுவதற்கு அவர் மூன்று வாரங்கள் ஜெபத்தில் இருந்தான். இந்த நேரத்தில், தீர்க்கதரிசி மிகவும் எளிமையான உணவைச் சாப்பிடு கிறான். தமக்கு விருப்பமான உணவைத் தவிர்த்துவிட்டான்; பரிமள தைலம் பூசிக்கொள்ளவும் இல்லை. அவன் தனது வசதிகளையும் தோற் றத்தையும்பற்றி கவலைப்படவில்லை; ஆனால் ஆயிரம் மைல் தொலை வில் இருந்த எருசலேம் யூதர்களின் நலனில் ஆழ்ந்த அக்கறை கொண் டிருந்தான்.

தானியேலின் ஜெப வாழ்க்கையைப் பார்க்கும்போது, சில முக் கியமான பாடங்களைக் கற்றுக்கொள்கிறோம். முதலாவதாக, நம் முடைய வேண்டுதலுக்கு உடனடியாக பதில்கிடைக்காதபோதும், நாம்   தொடர்ந்து ஜெபிக்கவேண்டும். இரண்டாவதாக, மற்றவர்களுக்காக ஜெபிக்க நாம் நேரம் ஒதுக்கவேண்டும். அப்படிப்பட்ட ஜெபங்களில் ஆசீர்வாதம் உள்ளது. ‘யோபு தன் சிநேகிதருக்காக வேண்டுதல் செய்த போது, கர்த்தர் அவன் சிறையிருப்பை மாற்றினார்.’ யோபு 42:10. மூன் றாவதாக, உறுதியான ஒன்றைச் செய்யுமாறு தேவனை ஜெபம் தூண்டு கிறது. எனவே, எல்லாக் காலங்களிலும் ஜெபியுங்கள். தாங்கமுடியாத சோதனைகள், பெரிய பிரச்சனைகள், பெரும் சவால்கள் வந்தாலும், நமது சுமைகளை தேவனிடம் ஜெபத்தில் எடுத்துச் செல்வோம். எபே 6:18.

`தேவனைப்பற்றி நல்ல உணர்ச்சி ஏற்படுத்துகிற அகநிலை அனுபவமாக இல்லாமல், ஏதாவது செய்யுமாறு தேவனைத் தூண்டும் ஒரு புறநிலை அனுபவமாக ஜெபம் இருக்கிறது என்பது பற்றி இது என்ன சொல்கிறது? தானியேல் 10:12.`