---
title:  அதிபதியின் தரிசனம்
date:   09/03/2020
---

`கேள்வி: தானியேலுக்கு என்ன நடந்தது? தானியேல் 10:4-9.`

தானியேல் விவரிக்கிற காட்சியை நாம் கற்பனைசெய்து பார்க்க முடியாது. தானி 10:5,6 சொல்கிற மனித தோற்றமானது பரலோக விசா ரணைத் தரிசனத்தின் ‘மனுஷகுமாரனுக்கு’ ஒப்பாக இருக்கிறது. தானி 7:13. அவருடைய சணல் நூல் வஸ்திரமானது ஆசாரிய ஆடைகளை நினைவூட்டுகிறது. லேவி 16:4. தானி 8இன் பரலோக ஆசரிப்புக் கூடா ரத்தில் வருகிற ‘சேனையின் அதிபதி’ இவரே. ஆசாரியனுடைய உடை யில் பொன்னும் இருந்தது. இவரை விவரிக்க மின்னல், நெருப்பு, வெண் கலம், சக்திவாய்ந்த குரல் போன்றவற்றைச் சொல்வதால்,  இவர் தேவ தன்மை உடையவர் என்பது தெரிகிறது. இவர் ஆசாரிய னும் அரசனுமாக இருக்கிறார். எரிகோ யுத்தத்துக்குச் சற்றுமுன்பு யோசு வாவைச் சந்தித்த பரலோகவாசிக்கும் இவருக்கும் ஒற்றுமைகள் உண்டு. யோசுவா  5:13, 14. ‘கர்த்தருடைய சேனையின் அதிபதியை’ யோசுவா பார்த்தார். இங்கே ‘அதிபதி’ என்பதற்கான எபிரேய வார்த்தை ‘சர்’. தானியேல் 10:21 இல் மிகாவேலைக் குறிக்கிற ‘அதிபதி’ என்பதற்கான எபிரேய வார்த்தையும் இதே ‘சர்’ எனும் வார்த்தைதான். ஓய்வுநாளில் யோவான் தரிசித்த உயிர்த்தெழுந்த ஆண்டவருக்கும் தானியேல் பார்த்த புருஷனுக்கும் நெருங்கிய ஒற்றுமைகள் உண்டு.

`கேள்வி: தானியேல் 10இல் தானியேல் பார்த்த தேவகுமாரனுக்கும், யோசுவா 5:13-15 இலும் வெளி 1:12-18இலும் உள்ளவர்களுக்கும் என்ன ஒற்றுமைகள் உள்ளன?`

தானியேலுடன் இருப்பவர்கள் பயந்துபோகிறார்கள். தானியேல் பலவீனமாக தரையில் விழுகிறான். தேவனுடைய பிரசன்னத்தின் வெளிப்பாடு அவனைப் பிரமிக்க வைக்கிறது. அவனுடைய உடனடிப் பயம் எதுவாக இருந்தாலும், தேவன் வரலாற்றைக் கட்டுப்படுத்துகிறார் என்பதை தானியேலின் தரிசனம் காட்டுகிறது.

`தானியேலின் காலத்திலிருந்து தேவன் தமது ராஜ்யத்தை ஸ்தாபிப்பதுவரை உள்ள மனித வரலாற்றின் சுருக்கத்தை தேவன் தானியேலுக்கு அதிகாரங்கள் 11இலும் 12இலும் அளித்தார். நாம் மீண்டும்மீண்டும் பார்த்தபடி, மனித வரலாற்றை ஆண்டவர் தம் கட்டுக்குள் வைத்திருக்க முடியும் என்றால், நம் தனிப்பட்ட வாழ்க்கைக்கு அவர் என்ன செய்யமுடியும்?`