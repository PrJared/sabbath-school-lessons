---
title:  ஒரு பெரிய மோதல்
date:   11/03/2020
---

`கேள்வி: தானியேலுக்கு இங்கே தேவன் எதை வெளிப்படுத்தினார்? தானியேல் 10:20, 21.`

மனித வரலாற்றுக்குப் பின்னணியில் நடக்கிற பிரபஞ்ச யுத்தத்தை தானியேலுக்கு வெளிப்படுத்தினார். தானியேல் ஜெபிக்க ஆரம்பித்த வுடன், பரலோகத்துக்கும் பூலோகத்துக்கும் இடையே ஒரு ஆன்மிக யுத்தம் துவங்கியது. யூதர்கள் ஆலயம் கட்டுவதை பெர்சிய ராஜா தடுக் கக்கூடாதென்று பெர்சிய ராஜாவுடன் தூதர்கள் ஒரு போராட் டத்தைத் தொடங்கினர். பெர்சியாவின் ராஜா கோரேஸ் என்பதை  தானியேல் 10 இல் பார்க்கிறோம். ஆனால், தேவ தூதர்களை எதிர்ப்பதற்கு ஒரு மனித ராஜாவிடம் தன்னில்தானே பெலன் எதுவும் இருக்காது. அந்த மனித ராஜாவுக்குப் பின்னணியில் ஓர் ஆன்மிக சக்தி இருந்திருக்க வேண்டும். யூதர்கள் ஆலயத்தைக் கட்டாதபடி  தடுக்குமாறு கோரேஸை அதுதான் தூண்டியிருக்க வேண்டும்.  

இதேபோன்ற நிலை எசேக்கியேல் 28 இல் இருந்தது. அதில் தீரு வின் ராஜாவுக்குப் பின்னால் செயல்பட்ட ஆன்மிகச் சக்தியான சாத்தா னைக் காண்கிறோம். எருசலேமில் மீண்டும்  ஆலயம்கட்டப்படுவதை நிறுத்துவதற்கு சாத்தான் முயன்றதை இது காட்டுகிறது. தேவனுடைய திட்டத்தை உலகத்தார் எதிர்க்கும்போது, அவர்களுக்குப் பின்ன õலிருந்து ஆவி உலகமும் செயல்படுகிறது என்பதை இது காட்டுகிறது.

`கேள்வி: என்ன வகையான யுத்தத்தை இங்கே பார்க்கிறோம்? தானியேல் 10:13.`

‘மேதிய-பெர்சிய அதிகார வர்க்கத்தில் தேவமக்கள்மேல் வெறுப்பை உண்டாக்க சாத்தான் முயன்றபோது, யூதருக்காக தேவதூதர்கள் வேலைசெய்தார்கள். இந்த சர்ச்சையில் அனைத்துப் பர லோகமும் ஆர்வம்  காட்டுகிறது. நல்ல சக்திகளுக்கும் தீய சக்தி களுக்கும் இடையே நடக்கிற இந்த வலிமையான போராட்டத்தின் ஒரு காட்சியை தானியேல் தீர்க்கதரிசிமூலம் தேவன் நமக்குக் காட்டுகிறார். மூன்று வாரங்களாக அந்தகாரச் சக்திகளுடன் காபிரியேல் யுத்தம்செய் தான். கோரேஸின் மனதில் தீய சக்திகள் செய்த தாக்கங்களை மாற்ற முயன்றார்; போட்டி முடிவதற்கு முன்பு, கிறிஸ்துவே காபிரியேலுக்கு உதவிசெய்ய வந்தார். ‘பெர்சியா ராஜ்யத்தின் அதிபதி இருபத்தொரு நாள்மட்டும் என்னோடே எதிர்த்து நின்றான்’ என்று காபிரியேல் அறி வித்தான்; ‘ஆனாலும் பிரதான அதிபதிகளில் ஒருவனாகிய மிகாவேல் எனக்கு உதவியாக வந்தான்; ஆதலால் நான் அங்கே பெர்சியாவின் ராஜாக்களிடத்தில் தரித்திருந்தேன்.’ தானியேல் 10:13. ‘தேவனுடைய மக்களுக்காக  பரலோகம் செய்யக்கூடிய அனைத்தையும் தேவன் செய் தார். இறுதியில் வெற்றி கிடைத்தது. கோரஸின் எல்லா நாட்களிலும், ஏழரை ஆண்டுகள் ஆட்சி செய்த அவரது மகன் கேம்பிசஸின் எல்லா நாட்களிலும் எதிரிகளின் படைகள் தடுக்கப்பட்டன.’ - PK பக். 571, 572.