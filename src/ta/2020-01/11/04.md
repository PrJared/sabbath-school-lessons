---
title:  தேவதூதனால் தொடப்படுதல்
date:   10/03/2020
---

`கேள்வி: தானியேலை ஒவ்வொரு முறை தேவதூதன் தொட்டபோதெல்லாம் என்ன நடந்தது? தானியேல் 10:10-19.`

தெய்வீக ஒளியின் பிரகாசத்தில் மூழ்கி, தீர்க்கதரிசி கீழே விழு கிறான். அப்போது ஒரு தேவதூதன் அவனைத் தொட்டு, ஆறுதலளிக் கிறான். தேவதூதன் மூன்று முறை தானியேலைத் தொடுகிறான்.

பரலோகத்திலிருந்து வரும் ஆறுதலின் வார்த்தைகளை நின்று கேட்க முதல் தொடுதல் உதவுகிறது: ‘தானியேலே, பயப்படாதே; நீ அறிவை அடைகிறதற்கும், உன்னை உன்னுடைய தேவனுக்கு முன்பாகச் சிறுமைப்படுத்துகிறதற்கும், உன் மனதைச் செலுத்தின முதல் நாள் துவக்கி உன் வார்த்தைகள் கேட்கப்பட்டது; உன் வார்த்தைகளி னிமித்தம் நான் வந்தேன்.’ தானி10:12. தானியேலின் ஜெபம் பரலோ கத்தை அசைத்துள்ளது. நம் ஜெபங்களை தேவன் கேட்கிறார் என்பதற் கான  உறுதிப்பாடாக இது  இருக்கிறது. கஷ்ட காலங்களில் இது ஆறுதல் தருகிறது.

இரண்டாவது தொடுதல் தானியேலை பேச வைக்கிறது. தீர்க்கதரிசி தனது வார்த்தைகளை கர்த்தருக்குமுன்பாக ஊற்றி, தன் உணர்ச்சிகளை வெளிப்படுத்துகிறார்: ‘என் ஆண்டவனே, தரிசனத் தினால் என் மூட்டுகள் புரண்டன, பெலனற்றுப்போனேன். ஆகையால் என் ஆண்டவனுடைய அடியேன் என் ஆண்டவனோடே பேசக்கூடு வதெப்படி? இனி என்னில் பெலனில்லை, என்னில் மூச்சுமில்லை.’ தானி10:16, 17. எனவே, தேவன் நம்மிடம் பேசுவதுமட்டுமல்ல; நம் உணர்வுகள், தேவைகள்,  ஆசைகளை அவரிடம் சொல்லும்படி நாம் வாய் திறக்கவேண்டும் என்று அவர் விரும்புகிறார்.

மூன்றாவது தொடுதல் அவருக்கு வல்லமை தந்தது.  தானி யேல் தன்னுடைய இயலாமையை உணர்ந்தபோது, தேவதூதன் அவ னைத் தொட்டு, தேவசமாதானத்தால் ஆறுதல்தருகிறான்: ‘பிரியமான புருஷனே, பயப்படாதே, உனக்குச் சமாதானமுண்டாவதாக, திடங் கொள், திடங்கொள்.’ தானி10:19. தானியேலின் ஜெபங்களுக்குப் பதில்தருகிற விதத்தில்தான் தேவதூதன் அனுப்பப்பட்டான். அதாவது, எருசலேமின் நிலைமை குறித்து தானியேல் துக்கப்பட்டபோது, அவனை ஊக்குவிப்பதற்கே 11 ஆம் அதிகாரத்தின் தரிசனம் கொடுக் கப்பட்டது. தேவன் நம் பக்கம் இருப்பதால், நமக்குத் துன்பம் வந்தா லும், நாம் சமாதானமாக இருக்கலாம். எதிர்காலத்தை நம்பிக்கையுடன் பார்க்க  அவருடைய அன்பான தொடுதல் உதவுகிறது.

`‘வாழ்க்கையின் சாதாரண வேலைகளை செய்கிற நமக்கு, பரலோகம் மிக அருகில் இருக்கலாம்.’ - ஈஅ பக். 48. பரலோகமும் பூலோகமும் நெருக்கமாகப் பிணைக்கப்பட்டுள்ளன என்பதை அடிக்கடி நினைத்துப் பார்க்கிறீர்களா? இந்த உண்மையை உங்கள் மனதில் எப்போதும் வைத்திருந்தால் நீங்கள் எப்படி வித்தியாசமான வாழ்க்கை வாழலாம்?`