---
title:  பரிந்துபேசுதலின் முக்கியத்துவம்
date:   03/03/2020
---

`கேள்வி: தானி 9:5-13ஐ வாசியுங்கள். தேசத்திற்கு அழிவைக் கொண்டு வந்த பாவங் களில் தன்னையும் சேர்த்துக்கொண்டு, ‘நாங்கள்’ பாவம்செய்தோம் என்று தானியேல் மீண்டும்மீண்டும் சொல்கிறான். இதிலுள்ள முக்கியத்துவம் என்ன?`

வேதாகமத்தில் உள்ள முக்கியமான பரிந்துபேசுதலின் ஜெபங் களில் தானியேலின் இந்த ஜெபமும் ஒன்று. இத்தகைய ஜெபங்கள் தேவனுடைய இருதயத்தைத் தொடுகின்றன; நியாயத்தீர்ப்பை நிறுத்து கின்றன; எதிரிகளிடமிருந்து விடுதலையைத் தருகின்றன. யூத தேசம் முழுவதையும் அழிக்க தேவன் ஆயத்தமானபோது, மோசேயின் பரிந்துபேசுதலால் தேவன் தம் கரத்தை விலக்கினார். யாத் 32:7-14; எண் 14:10-25. கடுமையான பஞ்சத்தால் தேசம் அழியக்கூடிய நிலை யில் இருந்தபோது, எலியாவின் ஜெபத்திற்கு தேவன் செவிகொடுத்து, தேசத்தில் விளைச்சல் உண்டாக மழையைக் கொடுத்தார். 1இராஜா 18.

குடும்ப அங்கத்தினர்கள், நண்பர்கள், பிற மக்கள், சூழ்நிலை களுக்காக நாம் ஜெபிக்கும்போது, தேவன் நம் ஜெபங்களைக் கேட்டு, தலையிடுகிறார். சிலசமயங்களில் ஜெபத்திற்குப் பதிலளிக்க கால தாம தமாகலாம்; ஆனால், தேவன் தம் பிள்ளைகளுடைய தேவைகளை ஒரு போதும் மறப்பதில்லை.

தேவனுக்கும் மக்களுக்கும் இடையே பரிந்துபேசுபவராக அல் லது மத்தியஸ்தராக தானியேல் இங்குச் செயல்படுகிறான். மக்கள் தேவ னுடைய கட்டளைகளை மீறி, தேவனுடைய எச்சரிப்புகளுக்குச் செவி கொடுக்க மறுத்து, பயங்கர பாவத்திற்குள்ளானதை வேத ஆராய்ச்சி யிலிருந்து கண்டுகொள்கிறான். எவ்வளவு மோசமான ஆவிக்குரிய நிலையில் இருக்கிறோமென்பது புரிகிறது. எனவே குணமாகுதலுக்காக வும் மன்னிப்புக்காகவும் ஜெபிக்கிறான். ஆனால் மக்களோடு தன்னை யும் சேர்க்க தீர்க்கதரிசி மறக்கவில்லை. ஒரு சில விதங்களில் கிறிஸ்து வின் பரிந்துபேசுதலைப் போலவே தானியேலின் பரிந்துபேசுதலும் உள்ளது. யோவான் 17. ஒரே ஒரு முக்கிய வித்தியாசம்தான். அதாவது, கிறிஸ்து ‘பாவமில்லாதவர்.’ எபி 7:26,27. எனவே அவர் பாவஅறிக்கை செய்யவேண்டியதில்லை; தம் மன்னிப்புக்காக பலிகள் செலுத்தவேண் டியதில்லை. எபி 7:26,27. ஆனாலும் பாவிகளோடு விசேஷித்த விதத் தில் அவர் தம்மைத் தொடர்புபடுத்துகிறார்: ‘நாம் அவருக்குள் தேவ னுடைய நீதியாகும்படிக்கு, பாவம் அறியாத அவரை நமக்காகப் பாவ மாக்கினார்.’ 2கொரி 5:21.

`‘மனிதனிலுள்ள அனைத்து நன்மையையும் பரிசுத்தத்தையும் நேர்மையையும் நேர்த்தியையும் ஒன்றுசேர்த்து, இரட்சிப்பில் அவற்றுக்குச் சம்பந்தமிருப்பதாக தேவ தூதர்களின் முன்னிலை யில் சமர்ப்பித்தால், அந்தக் கோரிக்கையானது நயவஞ்சகம் என்று தள்ளுபடி செய்யப்படும்.’ - ஊஙி, பக். 24. நமக்காகப் பரிந்துபேச ஒருவர் தேவையென்பதை இந்த வார்த்தைகள் எவ்வாறு நமக்குத் தெரியப்படுத்துகின்றன?`