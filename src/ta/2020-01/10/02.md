---
title:  இன்றியமையாத வேதாகமம்
date:   01/03/2020
---

`கேள்வி: தான் கவனமாக ஆராய்ந்து வந்த தீர்க்கதரிசனத்தை ‘புஸ்தகங்களால்’ அறிந்து கொண்டதாக தானியேல் சொல்கிறான். வேதாகமத்தின் எந்தப் புத்தகத்தை அல்லது புத்தகங்களை அவன் குறிப்பிட்டிருக்கலாம்?`

மோசேக்கும் தீர்க்கதரிசிகளுக்கும் தேவன் முன்பு வெளிப்படுத்தி யிருந்தவற்றை தானியேல் ஆழமாக ஆராய்ந்திருக்க வேண்டும் என் பது அவனுடைய ஜெபத்தில் தெரிகிறது. சிறையிருப்பின் காலம் 70 வரு டங்கள் நீடிக்குமென எரேமியாவின் புத்தகச்சுருளிலிருந்து அறிந்து (எரே 25:11,12; 29:10), வரலாற்றின் ஒரு முக்கியக்கட்டத்தில் தான் இருந்ததைப் புரிந்துகொள்கிறான்.

பாபிலோனை பெர்சிய சாம்ராஜ்யம் வீழ்த்துகிற கி.மு. 539ம் வரு டத்தில் தானியேல் இந்த ஜெபத்தை ஏறெடுக்கிறான். எனவே நேபுகாத் நேச்சார் எருசலேமைப் பிடித்து, தேவாயலத்தை அழித்து கிட்டத்தட்ட 70 வருடங்கள் கடந்திருந்தன. எரேமியாவின் தீர்க்கதரிசனத்தின்படி தேவமக்கள் சீக்கிரமே தங்கள் தேசத்திற்கு திரும்பயிருந்தார்கள்; எனவே தேவன் தம் வசனத்தில் வாக்குரைப்பதுபோல, தன் மக்களுக்கு முக்கியமான ஒரு நிகழ்வு சம்பவித்து, பாபிலோனின் சிறையிருப்பு முடிந்து, யூதர்கள் தங்கள் தேசத்திற்குத் திரும்புவார்களென அறிந்தான்.

அப்போதிருந்த வேதாகமப் புஸ்தகங்களிலிருந்து, தன் மக்களு டைய பாவங்கள் எவ்வளவு கொடுமையானவை என்றும் தானியேல் அறிந்தான். அவர்கள் உடன்படிக்கையை மீறியிருந்தார்கள். தேவ னோடு தங்கள் உறவை முறித்திருந்தார்கள்; அதன் விளைவாக நாடு கடத்தப்பட்டார்கள். லேவி 26:14-45. காலங்களை அறிந்துகொள்ள வும், அவசரம் உணர்ந்து தன் மக்களுக்காக தேவனிடம் மன்றாடவும் தேவ வெளிப்பாட்டின் ஆராய்ச்சி தானியேலுக்கு உதவியது.

பூலோக வரலாற்றின் இறுதி நாட்கள் நெருங்குவதால், முன்பை விட அதிகமாக வேதவசனத்தை ஆராய்ந்து, அதன்படி வாழவேண் டியது அவசியமாக இருக்கிறது. நாம் வாழ்கிற உலகம்பற்றி அதிகாரப் பூர்வமான விளக்கத்தை வேதாகமம்மட்டுமே தரமுடியும். வேதாகமம் நன்மைக்கும் தீமைக்கும் இடையேயான போராட்டத்தின் வரலாற்றைச் சொல்கிறது; தீமை இறுதியில் அழிக்கப்பட்டு, தேவனுடைய நித்திய ராஜ்யம் ஸ்தாபிக்கப்படுவதோடு மனித வரலாறு முடியும் என்பதைச் சொல்கிறது. எவ்வளவுக்கு வேதாகமத்தை ஆராய்கிறோமோ அவ் வளவுக்கு உலகத்தின் இன்றைய சூழலையும், அதில் நம்முடைய நிலை யையும் புரிந்துகொள்ளலாம்; இந்த உலகத்தால் நம்பிக்கை எதையும் தரமுடியாத நிலையில், நாம் நம்பிக்கையோடிருப்பதற்கான காரணங் களைப் புரிந்துகொள்ளலாம்.

`எந்த அர்த்தமும் இல்லாததுபோலத் தோன்றுகிற இந்த உலகத்தைப் பற்றி ஓரளவுக்குப் புரிந்துகொள்ள வேதாகமம் எவ்வாறு உதவியாக இருக்கிறது?`