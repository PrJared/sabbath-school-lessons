---
title:  கிருபை வேண்டி கெஞ்சுதல்
date:   02/03/2020
---

`கேள்வி: தானியேல் எதன் அடிப்படையில் கிருபைவேண்டி ஜெபிக்கிறான்? தானி 9:3-19.`

இந்த ஜெபத்தில் ஒரு சில கருத்துகளைக் கவனிக்கவேண்டும்.

முதலாவது, யூதமக்களுக்கு உண்டான அழிவுகளுக்கு எந்த வித மான விளக்கத்தையும் ஜெபத்தில் தானியேல் கேட்கவில்லை. காரணம் அவனுக்குத் தெரியும். காரணம் என்னவென்று தானியேல் சொல்வது தான் அந்த ஜெபத்தில் அதிகம் இடம்பெற்றுள்ளது. ‘அவர் தீர்க்கதரிசிகளாகிய தம்முடைய ஊழியக்காரரைக்கொண்டு எங்களுக்கு முன்பாக வைத்த அவருடைய நியாயப்பிரமாணங்களின்படி நடக்கத்தக்கதாக நாங்கள் அவருடைய சத்தத்துக்குச் செவிகொடாமற்போனோம்.’ தானி 9:9. 2300 இராப்பகல்பற்றின தரிசனத்தைப் புரிந்துகொள்ள முடி யாமல் தானியேல் தவித்ததாகப் பார்த்தோம். தானி 8:27.

இரண்டாவது, தேவனுடைய கிருபையையும், அவருடைய மக் கள் தீமையும் பாவமும் செய்திருந்தாலும் தேவன் அவர்களை மன்னிக்க சித்தங்கொள்ள வேண்டுமென்று இந்த ஜெபம் ஏறெடுக்கப்படுகிறது. ஒருபுறம், சுவிசேஷத்தின் பலத்த எடுத்துக்காட்டாக இந்த ஜெபம் இருக்கிறது. அதாவது, தங்களில் புண்ணியம் எதையும் பெற்றிராத மக் கள் தாங்கள் பெறத் தகுதியற்ற கிருபையை வேண்டுகிறார்கள்; தாங் கள் சம்பாதித்துப் பெறாத மன்னிப்பை வேண்டுகிறார்கள். தேவனுக்கு முன் நாம் ஒவ்வொருவரும் இருக்கிற நிலையை இது எடுத்துக் காட்ட வில்லையா?

`கேள்வி: வேறு என்ன காரணங்களுக்காக தேவன் தன் ஜெபத்திற்குப் பதிலளிக்க வேண்டுமென்று தானியேல் சொல்கிறான்? தானி 9:18,19.`

தானியேலுடைய ஜெபத்தின் இன்னோர் அம்சமும் குறிப்பிடத் தக்கது. அதாவது, தேவனுடைய நாமத்தின் கனத்தின்நிமித்தம் செவி கொடுக்கும்படி கேட்கிறான். தன் வசதிக்கோ, தன் மக்களின் வசதிக் கோ தானியேல் ஜெபிக்கவில்லை; தேவனுடைய நிமித்தமாக ஜெபிக் கிறான். தானி 9:17-19. அதாவது, தேவனுடைய நாமம் கனப்படுத்தப் படும்படி வேண்டுகோளுக்குச் செவிகொடுக்குமாறு கேட்கிறான்.

`2இராஜா 19:15-19ல் எசேக்கியேல் ஏறெடுக்கிற ஜெபம் எவ்வாறு தானியேலின் ஜெபம் போலவே உள்ளது? நாமும் தேவனை எவ்வாறு மகிமைப்படுத்தலாமென மத்தேயு 5:16 சொல்கிறது?`