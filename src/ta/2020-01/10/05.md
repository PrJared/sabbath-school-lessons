---
title:  மேசியாவின் ஊழியம்
date:   04/03/2020
---

பரிந்துபேசி ஜெபிக்கும்போது, இரண்டு முக்கிய விஷயங்களை தானியேல் சொல்கிறான். ஒன்று மக்களுடைய பாவங்கள், அடுத்தது எருசலேமின் அழிவு. இந்த இரண்டு விண்ணப்பங்களுக்கும் தேவன் பதிலளிக்கிறார். மேசியாவின் ஊழியத்தால் மக்கள் மீட்கப்படுவார் கள்; பரிசுத்த ஸ்தலம் அபிஷேகிக்கப்படும். வரலாற்றில் தானியேலின் காலத்தையும் தாண்டி, பரவலான விதத்தில் அந்த இரண்டு விண்ணப் பங்களுக்கும் பதில்கொடுக்கப்பட்டன. அதாவது மேசியாவின் ஊழி யத்தால் மனித இனம் முழுவதும் பயனடையவிருந்தது.

`கேள்வி: 70-வாரக் காலத்திற்குள் என்ன வேலை செய்யப்படவேண்டியிருந்தது? தானி 9:21-27. ஏன் இயேசுமட்டுமே அதைச் செயயமுடியும்?`

1.	‘மீறுதலைத் தவிர்க்கிறதற்கு.’ ‘மீறுதல்’ என்பதற்கான எபிரெய வார்த்தை பெஷா. மேலதிகாரிக்கு கீழுள்ள ஒருவர் வேண்டுமென கீழ்ப்படியாமல் போவதை இந்த வார்த்தை சுட்டிக்காட்டுகிறது. உதாரணமாக, நீதி 28:24. தேவனுக்கு எதிராக மக்கள் வெளிப்படையாகக் கலகத்தில் ஈடுபவதையும் சுட்டிக்காட்டுகிறது. எசே 2:3. இயேசுவின் இரத்தத்தால் தேவனுக்கு எதிரான கலகம் முறியடிக்கப்பட்டது; கல்வாரியின் புண்ணியங்கள் மனிதர்களுக்கு அருளப்பட்டன.
2.	‘பாவங்களைத் தொலைக்கிறதற்கு.’ ‘தொலைத்தல்’ என்பது ‘முத்திரையிடுதல்’ என்கிற அர்த்தத்தில் பயன்பட்டுள்ளது. பாவம் மன் னிக்கப்பட்டதை இது சுட்டிக்காட்டுகிறது. விழுகைக்குப்பிறகு, தேவனுடைய தரநிலை களுக்கு ஏற்ப வாழ்வது மனிதர்களுக்கு இயலாமல் போனது. ஆனால் நம் தோல்விகளை மேசியா பார்த்துக்கொள்வார்.
3.	‘அக்கிரமத்தை நிவிர்த்திபண்ணுகிறதற்கு.’ ‘அவர் சிலுவையில் சிந்தின இரத்தத்தினாலே சமாதானத்தை உண்டாக்கி, பூலோகத்திலுள்ளவை கள் பரலோகத்திலுள்ளவைகள் யாவையும் அவர் மூலமாய்த் தமக்கு ஒப்புரவாக்கிக்கொள்ளவும் அவருக்குப் பிரியமாயிற்று.’ கொலோ 1:19,20. இயேசுமட்டுமே இதை நிஜமாக்கமுடியும்.
4.	‘நித்திய நீதியை வருவிக்கிறதற்கு.’ நமக்காக கிறிஸ்து சிலுவை யில் மரித்து, தேவனுக்குமுன் நாம் ‘நீதிமான்களாக’ எண்ணப்பட வழிசெய்திருக் கிறார். தேவனிடமிருந்து வரும் இந்த இரட்சிப்பை விசுவாசத்தால் மட் டுமே நாம் சொந்தமாக்கமுடியும்.
5.	‘தரிசனத்தையும் தீர்க்கதரிசனத்தையும் முத்தரிக்கிறதற்கு.’ கிறிஸ்து தம்மையே பலியாகக் கொடுத்தபோது, அவருடைய பாவ நிவாரண ஊழியத்தைச் சுட்டிக்காட்டின பழைய ஏற்பாட்டு தீர்க்கதரிசனங்கள் முத்திரிக்கப்பட் டன; அதாவது நிறைவேறின.
6.	‘மகா பரிசுத்தமுள்ளவரை அபிஷேகம்பண்ணுவதற்கு.’ மகா பரிசுத்தமுள்ளது என்பது ஒரு நபர் அல்ல, ஓர் இடம். எனவே, கிறிஸ்து நம் பிரதான ஆசாரியனாக தம் ஊழியத்தை ஆரம்பித்திருக்கிற பரலோக ஆசரிப்புக் கூடாரத்தை அபிஷேகம்பண்ணுவதை இது காட்டுகிறது. எபி 8:1.