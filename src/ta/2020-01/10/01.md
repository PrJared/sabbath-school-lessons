---
title:  பாவஅறிக்கையிலிருந்து ஆறுதலுக்கு
date:   29/02/2020
---

### இவ்வார ஆராய்ச்சிக்கு 
தானி 9; எரே 25:11,12; 29:10; 2இராஜா 19:15 -19; மத் 5:16; யாக் 5:16.

> <p>மனன வசனம்</p> 
> ஆண்டவரே கேளும், ஆண்டவரே மன்னியும், ஆண்டவரே கவனியும்; என் தேவனே, உம்முடைய நிமித்தமாக அதைத் தாமதியாமல் செய்யும்; உம்முடைய நகரத்துக்கும் உம்முடைய ஜனத்துக்கும் உம்முடைய நாமம் தரிக்கப்பட்டிருக்கிறதே என்றேன். தானி 9:19.

வேதாகமத்தின் அற்புதமான ஜெபங்களில் ஒன்று தானியேலில் உள்ளது. வாழ்க்கையில் சவால்கள் எழுந்தபோது, அவற்றை எதிர் கொள்ள தானியேல் ஜெபத்தில்தான் இறங்கினான். அஞ்ஞான ராஜா கண்ட ஒரு விநோதமான சொப்பனத்தால், தானியேலும் அவனுடைய நண்பர்களும் கொல்லப்படுகிற சூழ்நிலை வந்தபோது, தேவனிடம் சென்று அந்தத் தீர்க்கதரிசி ஜெபித்தான். தானி 2. ராஜாவைத் தவிர வேறு யாரையும் வணங்கக்கூடாதென ஒரு ராஜா கட்டளை போட்டபோது, தானியேல் வழக்கம்போல எருசலேமைநோக்கி ஜெபித்தான். தானி 6. தானி 8ல் உள்ள 2300 இராப்பகல் பற்றிய தரிசனமானது தானியேலுக் குள் மிகுந்த தாக்கத்தை உண்டாக்கியிருக்கவேண்டும்; அந்தப் பின்ன ணியில்தான் தானி 9லுள்ள ஜெபத்தைச் செய்திருப்பான். தீர்க்கதரிசனம் குறித்த முழுவிபரமும் சொல்லப்பட்டாலும், அதன் காலக்கட்டம்பற்றி இரண்டு தூதர்களும் பேசிக்கொண்டது தானியேலுக்குப் புரியவில்லை. ‘இரண்டாயிரத்து முந்நூறு இராப்பகல் செல்லும்வரைக்கும் இருக்கும், பின்பு பரிசுத்த ஸ்தலம் சுத்திகரிக்கப்படும்.’ தானி 8:14. 9ம் அதிகாரத் தில்தான் அதுபற்றி அதிக வெளிச்சம் தீர்க்கதரிசிக்குக் கொடுக்கப்படு கிறது; ஆனால் இந்தமுறையும் அவன் ஊக்கமாக ஜெபித்துத்தான் அந்த வெளிச்சத்தைப் பெறுகிறான்.

_2020, மார்ச் 7 வகுப்புக்காகப் படிக்கவேண்டிய பாடம்_