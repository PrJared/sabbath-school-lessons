---
title:  தீட்டிலிருந்து சுத்திகரிப்புக்கு
date:   22/02/2020
---

### இவ்வார ஆராய்ச்சிக்கு 
தானி 8; தானி 2:38; ஆதி 11:4; லேவி 16; எபி 9:23-28.

> <p>மனன வசனம்</p> 
> அவன் என்னை நோக்கி: இரண்டாயிரத்து முந்நூறு இராப்பகல் செல் லும்வரைக்கும் இருக்கும், பின்பு பரிசுத்த ஸ்தலம் சுத்திகரிக்கப்படும் என்றான். தானி 8:14.

தானி 8இன் தரிசனமானது கி.பி. 548 அல்லது கி.பி. 547இல் தீர்க்க தரிசிக்குக் கொடுக்கப்பட்டது; தானி 7இன் தீர்க்கதரிசனத்தைத் தெளிவு படுத்துகிற முக்கியக்கூறுகள் இதில் உண்டு. தானி 2, 7ஆம் அதிகாரங்களின் தீர்க்கதரிசனத்தைப் போல அல்லாமல், தானி 8இன் தீர்க்கதரிசனத்தில் பாபிலோன் வரவில்லை; ஏனென்றால் அந்தச் சமயத்தில் பாபிலோன் வீழ்ந்துகொண்டிருந்தது; பெர்சியர்கள் பாபிலோனுடைய இடத்தைப் பிடித்து, அடுத்த உலக வல்லமையாக எழும்பயிருந்தார்கள். தானி 8இன் தீர்க்கதரிசனம் தானி 7ன் தீர்க்கதரிசனத்திற்கு ஒத்திருக்கிறது. தானி 8இல் வேறு அடையாளங்கும் வார்த்தைகளும் பயன்படுத்தப்படுகின்றன. ஏனென்றால், பரலோக பாவ நிவாரண நாளுடன் தொடர்புடைய பரலோக ஆசரிப்பு சுத்திகரிப்புபற்றி அங்கு அதிகமாக வலியுறுத்தப் படுகிறது. பரலோக ஆசரிப்புக்கூடாரம் சம்பந்தப்பட்ட விஷயங்களைப் பேசுவதில் தானி 8இன் பங்களிப்பு தனித்துவமானது. பரலோக நியாய    சங்கம் கூடுவதையும், மனுஷகுமாரன் ராஜரீகத்தைப் பெறுவதையும் தானி 7 காட்டுகிறது; பரலோக ஆசரிப்புக்கூடாரச் சுத்திகரிப்பை தானி 8 காட்டுகிறது. இந்த இரண்டு அதிகாரங்களுக்கும் ஒற்றுமை இருப்ப தால், தானி 8ல் சொல்லப்படும் பரலோக ஆசரிப்புக்கூடார சுத்திகரிப்புக் கும், தானி 7ல் சொல்லப்படும் நியாயத்தீர்ப்பு காட்சிக்கும் சம்பந்தமிருப் பது தெரிகிறது.

_2020, பெப்ரவரி 29 வகுப்புக்காகப் படிக்கவேண்டிய பாடம்_