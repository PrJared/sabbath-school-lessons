---
title:  பரிசுத்த ஸ்தலத்தின்மேல் தாக்குதல்
date:   25/02/2020
---

`கேள்வி: சின்ன கொம்பு என்ன செய்ததாக தானி 8:10-12 வசனங்கள் சொல்கின்றன?`

பாபேல் கோபுரத்தைக் கட்டினவர்கள் போல (ஆதி 11:4) இந்தச் சின்ன கொம்பு செயல்படுகிறது. தானி 8:10. ‘சேனை,’ ‘நட்சத்திரங்கள்’ ஆகிய வார்த்தைகள் பழைய ஏற்பாட்டில் தேவ மக்களைச் சுட்டிக் காட்டுகின்றன. இஸ்ரவேல் கர்த்தருடைய சேனை என்று அழைக்கப்பட் டது.யாத் 12:41. தேவ பிள்ளை களை ஆகாய மண்டலத்தின் ஒளி என்று தானியேல் சுட்டிக்காட்டுகிறார். தானி 12:3. எனவே பரலோகத்திலுள்ள வர்களை அல்ல, பரலோகக் ‘குடிகளான’ தேவ மனிதர்களை அது தாக்குகிறது. பிலி 3:20. அஞ்ஞானப் பேரரசர்கள் ஆயிரக்கணக்கான கிறிஸ்தவர்களைக் கொன்றிருக்கிறார்கள். ஆனால், சின்னகொம்பு மேல்நோக்கியும் செயல்படுகிறது. எனவே, போப்புமார்க்க ரோமின் செயல்பாடுகளையும் இந்தத் தீர்க்கதரிசனம் கூறுகிறது. 

தானி 8:11ல் ‘அதிபதி’ என்று அழைக்கப்படுபவர், ‘பிரபுவாகிய மேசியா’ (தானி 9:25), ‘அதிபதியான மிகாவேல்’ (தானி 10:21), ‘பெரிய அதிபதி’ (தானி 12:1). இவை இயேசுவுக்கான பட்டங்கள். சேனையின் ‘அதிபதியும்,’ நம் பிரதான ஆசாரியனும் இயேசு கிறிஸ்துவே. எனவே போப்புமார்க்கமும் அதோடு சம்பந்தப்பட்ட மார்க்கமுறையும் இயேசு வின் பிரதான ஆசாரிய ஊழியத்தைக் குழப்பி, முறியடிக்க முயல்கிறது.

‘அன்றாட பலி’ (தானி 8:11) என்றதும், பூலோக ஆசரிப்புக்கூடாரத் தில் இடைவிடாமல் நடைபெற்ற பல்வேறு சடங்காச்சார ஆராதனை கள் நினைவுக்கு வருகின்றன. பலிகளும் பரிந்துபேசுதலும் அதில் அடங்கும். இந்த ஆராதனைகள்மூலம் ஆசரிப்புக்கூடாரத்தில் பாவங் கள் நிவிர்த்திசெய்யப்பட்டன. இந்த ஆராதனைமுறை பரலோக ஆசரிப்புக்கூடாரத்தில் இயேசு செய்யும் ஊழியத்தைச் சுட்டிக்காட்டியது. எனவே, கிறிஸ்துவின் பரிந்துபேசுதலுக்குப்பதிலாக போதகர்களின் பரிந்துபேசுதலை போப்பு மார்க்கம் புகுத்த இருந்ததை இந்தத் தீர்க்கதரி சனம் முன்னுரைக்கிறது. இப்படிப்பட்ட போலித்தொழுகையின் மூலம் கிறிஸ்துவின் பரிந்துபேசு தலின் ஊழியத்தை சின்னகொம்பு நீக்குகிறது; கிறிஸ்துவின் ஆசரிப்புக் கூடாரத்தைக் கீழே தள்ளினது.

‘அது சத்தியத்தைத் தரையிலே தள்ளிற்று; அது கிரியைசெய்து அநுகூலமடைந்தது.’ தானி 8:12. இயேசு தம்மை சத்தியமென்றார். யோவான் 14:6. வேத வசனமும் சத்தியமெனக் குறிப்பிட்டார். யோவான் 17:17. ஆனால் போப்புமார்க்கம் வேதாகமத்தை பிற மொழி களில் மொழிபெயர்க்கவிடாமல் தடுத்து, வேதாகமத்திற்கு விளக்கம் சொல்கிற அதிகாரத்தை தானே வைத்துக்கொண்டது. வேதாகமத்தை கருத்தளவில் வைத்து, பாரம்பரியத்தைச் செயல்படுத்தியது. வேதாக மத்தைவிட பாரம்பரியத்தை விசுவாசத்தின் தரக்கோலாக நியமித்தது.

`மனிதப்பாரம்பரியங்களைவிட வேதாகம சத்தியத்தின் அறிவு மிகவும் முக்கியமென்பதை இன்றைய ஆராய்ச்சி எவ்வாறு வலியுறுத்துகிறது?`