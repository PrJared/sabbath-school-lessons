---
title:  சின்னகொம்பின் எழுச்சி
date:   24/02/2020
---

`கேள்வி: தானி 8:8-12ல், சின்ன கொம்பு எந்தெந்த திசைகளில் சென்றது; இதைக் குறித்து நாம் விளங்கிக்கொள்ள வேண்டியது ஏன் முக்கியமானது?`

நான்கு திசைகளுக்கு எதிராக நான்கு கொம்புகள் எழும்பின; அவற்றில் ஒன்றிலிருந்து சின்னகொம்பு எழுந்ததாக வேதாகமம் சொல் கிறது. இந்தக் கொம்பு அல்லது வல்லமையானது அலெக்ஸாண்டரின் நான்கு தளபதிகளைச் சுட்டிக்காட்டுகிற நான்கு கொம்புகளில் ஒன்றி லிருந்து வந்ததா? அல்லது நான்கு திசைகளில் ஒன்றிலிருந்து வந்ததா? மூலபாஷையில் இந்த வசனத்தின் இலக்கண அமைப்பைப் பார்த்தால், ஆகாயத்து நான்கு திசைகளில் ஒன்றிலிருந்து இந்தக் கொம்பு வந்த தாகத் தெரிகிறது. கிரேக்க சாம்ராஜ்யத்திற்கு பிறகு, அதன் நான்கு திசைகளில் ஒன்றிலிருந்து வருவதால், அஞ்ஞான ரோமையும் போப்புமார்க்க ரோமையும் இந்தக் கொம்பு  சுட்டிக்காட்டுகிறது. ‘ரோமின் இரு பகுதி களான அஞ்ஞான ரோமையும் போப்பு ரோமையும் இந்தச் சின்ன கொம்பு சுட்டிக்காட்டுகிறது. அஞ்ஞான ரோம் யூதமக்களுக்கு எதிராக வும் ஆதிகாலக் கிறிஸ்தவர் களுக்கு எதிராகவும், பிறகு போப்புமார்க்க ரோம் நம்முடைய காலம்வரை வந்து, கடைசிக்காலம்வரைக்கும் இருப்பதை தானியேல் கண்டார்.’ - 4SDABC, பக். 841.

இந்தச் சின்ன கொம்பு முதலில் பக்கவாட்டு திசைகளில் ‘தெற்குக் கும், கிழக்குக்கும் எதிராகவும், சிங்காரமான தேசத்துக்கு நேராகவும் மிகவும் பெரியதாயிற்று.’ தானி 8:9. அஞ்ஞான ரோமிடம் வீழ்ந்த மூன்று பெரும் பகுதிகளை இந்த திசைகள் சுட்டிக்காட்டுகின்றன.

சின்ன கொம்பு மேல்நோக்கி சென்றதுபற்றி விளக்கமாகச் சொல் கிறது. தானி 7இன் சின்ன கொம்பு போலவே இதன் செயல்பாடு உள்ளது. 

1.	இரண்டுமே முதலில் சிறியதாக இருக்கின்றன. தானி 7:8; 8:9. 
2.	இரண்டுமே பிறகு பெரிதாகின்றன. தானி 7:20; 8:9. 
3.	இரண்டுமே உபத்திரவம் தந்தவை. தானி 7:21,25; 8:10,24. 
4.	இரண்டுமே தங்களை உயர்த்தி, தேவதூஷணம் பேசுகின்றன. தானி 7:8,20,25; 8:10,11,25. 
5.	இரண்டுமே தேவ மக்களைக் குறிவைக்கின்றன. 
6.	இரண்டுமே தீர்க்கதரிசனக் காலத்தால் வரையறுக்கப்படுகிற செயல்பாடு களைக் கொண்டுள்ளன. தானி 7:25; 8:13,14.
7.	இரண்டுமே முடிவுகாலம்மட்டும் இருக்கின்றன. தானி 7:25,26; 8:17,19. 
8.	இரண்டுமே இயற்கைக்கு அப்பாற்பட்ட அழிவைச் சந்திக்கின்றன. தானி 7:11,26; 8:25. 
9.	தானி 7ம் அதிகாரம் போப்புமார்க்கத்தைச் சுட்டிக்காட்டுவதால், தானி 8இல் சொல்லப்படும் சின்ன கொம்புவின் மேல்நோக்கிய வளர்ச்சியும் அதே வல்லமையைத்தான் சுட்டிக்காட்டவேண்டும். அஞ்ஞான ரோமும் போப்புமார்க்க ரோமும்தான், இறுதியான முக்கிய ராஜ்யம் என்பதை தானி 2, தானி 7 அதிகாரங்கள் காட்டுகின்றன.