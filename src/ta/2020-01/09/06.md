---
title:  தீர்க்கதரிசன கால அட்டவணை
date:   27/02/2020
---

`கேள்வி: தானி 8:13ல் எழுப்பப்படும் கேள்வி என்ன? அதற்கு அடுத்த வசனத்திலுள்ள பதிலை விளங்கிக்கொள்ள அது எவ்வாறு உதவுகிறது?`

2300 இராப்பகலின் காலம் எது? முதலாவது, ஆடு மற்றும் வெள் ளாட்டுக்கடா பற்றியும், அதைத் தொடர்ந்து சின்ன கொம்பு உண்டாக்கும் சேதம்பற்றியும் தானியேலுக்குக் காட்டப்பட்ட பிறகு, தானி 8:13ல் அந்தக் கேள்வி வருகிறது. தீர்க்கதரிசன காலத்தின்போதும், அதன் முடிவிலும் என்ன நடக்கும் என்று அந்தக் கேள்வி எழுப்பப்படுகிறது. சின்ன கொம்பு செயல்படுகிற காலத்தை மட்டுமே அந்தக் காலக்கட்டம் சுட்டிக்காட்டு வதாகச் சொல்லமுடியாது. தரிசனம் என்கிற வார்த்தை வெள்ளாட்டுக்கடா முதல் சின்ன கொம்பு செயல்படுகிற காலம் வரைக்கும் சுட்டிக்காட்டுகிறது. எனவே, வரலாற்றில் ஒரு நீண்ட காலத்தை இது காட்டவேண்டும்.

ஆட்டுக்கடா ங்மேதிய-பெர்சியாசி, வெள்ளாட்டுக் கடா ங்கிரேக் கம்சி, சின்ன கொம்பும் அதன் செயல்பாடுகளும் ங்அஞ்ஞான மற்றும் போப்பு மார்க்க ரோம்சி சம்பந்தப்பட்ட ‘தரிசனம் எதுவரைக்கும் இருக் கும்?’ என்கிற கேள்விக்கு, இன்னொரு தூதன், “இரண்டாயிரத்து முந் நூறு இராப்பகல் செல்லும்வரைக்கும் இருக்கும், பின்பு பரிசுத்த ஸ்தலம் சுத்திகரிக்கப்படும்” என்று சொன்னான். தானி 8:14. இது ஒரு நீண்ட காலக்கட்டமெனப் பார்த்தோம். மேதிய-பெர்சிய சாம்ராஜ்ய காலத்தில் ஆரம்பித்து, கிரேக்க சாம்ராஜ்யத்தின் காலத்தைத் தொடர்ந்து, அஞ் ஞான - போப்புமார்க்க ரோமின் காலம் வரைக்கும் ஆயிரக்கணக் கான வருடங்களை உள்ளடக்கியது. வரலாற்று அணுகுமுறைப்படி (பாடம் 1), வருடம்-நாள் நியதியை வைத்து இந்தத் தீர்க்கதரிசனத்தைக் கணக்கிட்டால், 2300 இராப்பகல் என்பது 2300 வருடங்களைக் குறிக் கிறது. வெறுமனே 2300 நாட்கள் என்று மட்டும் பார்த்தால், ஏறக்குறைய ஆறு வருடங்கள்தாம் வரும். அந்தத் தரிசனத்தின் நிகழ்வுகள் அவ் வளவு குறுகிய காலத்திற்குள் நடந்திருக்க வாய்ப்பில்லை. எனவே வருடம்-நாள் நியதியின்படி அர்த்தங்காணவேண்டும்.

இந்தக் காலக்கட்டம் எப்போது ஆரம்பிக்கிறதென தானி 8ல் விபரம் ஏதும் சொல்லப்படவில்லை. ஆனால், தானி 9 அதுபற்றிய ஒரு முக்கிய தகவலைச் சொல்கிறது. (அடுத்த வாரப் பாடத்தைப் பார்க் கவும்.)

`வேதாகமத்தில் நீண்ட காலத் தீர்க்கதரிசனம் இந்த 2300 இராப்பகல் தரிசனமாகும். நம் வாழ்நாளோடு ஒப்பிடும்போது 2300 வருடங்கள் என்பது மிக நீண்ட காலக்கட்டம்! தேவனோடான நம் அனுபவத்திலும், இறுதி கால சம்பவங்களுக்காகக் காத்திருப்பதிலும் நாம் பொறுமையோடு வாழவேண்டியது பற்றி என்ன அறிந்துகொள்ளலாம்?`