---
title:  பரிசுத்த ஸ்தல சுத்திகரிப்பு
date:   26/02/2020
---

`கேள்வி: தானி 8:14ல் என்ன சொல்லப்படுகிறது?`

சின்ன கொம்பின் பயங்கரத் தாக்குதலுக்கு பிறகு, பரிசுத்த ஸ்தல சுத்திகரிப்பு அறிவிக்கப்படுகிறது. தானி 8:14ல் சொல்லப்படும் பரி சுத்த ஸ்தல சுத்திகரிப்புக்கும், தானி 7:9-14ல் சொல்லப்படும் நியாயத் தீர்ப்பு காட்சிக்கும் சம்பந்தமிருப்பது புரிந்தால்தான் இந்தச் செய்தியைப் புரிந்துகொள்ளமுடியும். இந்த நியாயத்தீர்ப்பு பரலோகத்தில் நடப்பதால் ஆசரிப்புக்கூடாரமும் பரலோகத்தில்தான் இருக்கவேண்டும். தேவன் மனிதர்களுடைய விவகாரத்தில் தலையிடுவதை நியாயத்தீர்ப்பு கண் ணோட்டத்தில் தானியேல் 7 சொல்கிறது. அதே நிகழ்வை ஆசரிப்புக் கூடாரக் கண்ணோட்டத்தில் தானி 8 விவரிக்கிறது.

பரலோக ஆசரிப்புக்கூடாரத்தின் மாதிரியாக பூலோக ஆசரிப்புக் கூடாரம் இருந்தது. இரட்சிப்புத் திட்டத்தின் விரிவான நோக்கங்களை எடுத்துக்காட்டுவதற்காக அது ஏற்படுத்தப்பட்டது. தினமும் மக்கள் தங்கள் பலிகளை ஆசரிப்புக்கூடாரத்திற்குக் கொண்டு வந்தார்கள். அங்கே பாவங்களை அறிக்கையிட்டு பாவமன்னிப்பு பெற்றார்கள். அவர்களுடைய பாவங்கள் பரிசுத்தஸ்தலத்திற்கு மாற்றப்பட்டதாகக் கருதப்பட் டது. எனவே பரிசுத்த ஸ்தலத்திலிருந்து அந்தப் பாவங்களைச் சுத்திகரிப்பதற்கு ஒருநாள் அவசியமாக இருந்த்து. அது பாவநிவாரண நாள் என்று அழைக்கப்பட்டது. வருடத்திற்கு ஒருமுறை அந்த நாள் கடைப்பிடிக்கப்பட்டது. லேவியராகமம் 16.

பரலோகப் பரிசுத்த ஸ்தலம் சுத்திகரிக்கப்பட வேண்டியது ஏன் அவசியம்? ஒப்பிட்டுப் பார்த்தால், மனந்திரும்பின இஸ்ரவேலருடைய பாவங்கள் பூலோக ஆசரிப்புக்கூடாரத்திற்கு மாற்றப்பட்டதுபோல, இயேசுவை ஏற்றுக்கொண்டு, அறிக்கையிடுவோரின் பாவம் பரலோக பரிசுத்த ஸ்தலத்திற்கு “மாற்றப்படுவதை புரிந்துகொள்ளலாம். பூலோக பாவநிவாரண நாளில் ஏராளமான மிருகங்கள் பலியிடப்பட்டன, அவை இயேசு மரிக்கவிருந்ததைக் காட்டின. பாவநிவாரண நாளில் பாவிகள் பயமின்றி நிற்பதற்கு அதுதான் ஒரே வழியாக இருந்தது.

பூலோகப் பரிசுத்த ஸ்தலம் சுத்திகரிக்கப்பட பாவநிவாரண நாளில் நடைபெற்றதுபோலவே, பரலோகப் பரிசுத்த ஸ்தலம் சுத்தி கரிக்கப் படுதலும் நடந்தாக வேண்டுமல்லவா? பூமியின் பாவநிவாரண நாள் சுட்டிக்காட்டின பரலோக பாவநிவாரண நாளையே தானியேல் 8:14 சொல்கிறது. மேசியாவின் இரத்தம்மட்டுமே பாவிகளாõகிய நம் பாவங்களை மன்னித்து, நியாயத்தீர்ப்பில் நிற்க நம்மைத் தகுதியாக்க முடியும் என்பதே அடிப்படைச் செய்தி.

`இயேசு நமக்காகச் செய்த தியாகத்தால் அவருக்குள் நாம் பெற்றுள்ள இரட்சிப்பு பற்றி எபிரெயர் 9:23-28 வசனங்கள் சொல்வது என்ன?`