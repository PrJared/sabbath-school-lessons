---
title:  வேதவாக்கியங்களைப் புரிந்துகொள்ளுதல்
date:  10/05/2020
---

`கேள்வி: வேதாகமம் என்ன நோக்கத்திற்காக நமக்குக் கொடுக்கப்பட்டது? 2தீமோ 3:16,17.`

வரலாற்றில் தேவனுடைய கிரியைகளையும், விழுந்துபோன மனிதர்களுக்கான மீட்பின் திட்டத்தையும் சாட்சியாக அறிவிக்கவும், நம்மை சகல சத்தியத்திலும் நடத்தவும் வேதாகமம் எழுதப்பட்டது. தேவன் அதை மனித மொழியில் எழுத வைத்தார்; மனித வார்த்தைகளில் தம் எண்ணங்களையும் கருத்துகளையும் தெரியப்படுத்தினார். தேவன் தம் வார்த்தையை இஸ்ரவேல்மூலம், அவர்களுடைய மொழியான எபிரெய மொழியில் உலகத்திற்குக் கொடுப்பதற்காக அவர்களை எகிப்திலிருந்து விடுவித்தார். சில பகுதிகள் அரமெய்க் மொழியில் இருக்கின்றன; அது எபிரெய மொழியுடன் சம்பந்தப்பட்ட ஒரு மொழி.

பிறகு கிரேக்க கலாச்சாரத்தின் வளர்ச்சியால் கிரேக்க மொழியை இஸ்ரவேலர் பேசினார்கள். அப்போது கிரேக்க மொழியிலேயே புதிய ஏற்பாட்டை எழுதினார்கள். பழைய ஏற்பாட்டின் கிரேக்க மொழி பெயர்ப்பும் இருக்கிறது. கிறிஸ்துவின் மரணத்திற்குப்பிறகு, ஆதிச்சபை யினரும் அப்போஸ்தலர்களும் ஊழியப் பணியின் புதுவாஞ்சையோடு நற்செய்தியைப் பரப்புவதற்கு இந்த ‘உலக ளாவிய’ மொழி உதவியது. பிறகு அப்போஸ்தலனாகிய யோவான், ‘தேவனுடைய வசனத்தைக் குறித்தும், இயேசுகிறிஸ்துவைப்பற்றிய சாட்சியைக்குறித்தும், தான் கண்ட யாவற்றையும் சாட்சியாக’ அறிவித்தான். வெளி 1:2. இவ்வாறு வேதாகமத்தின் முதல் எழுத்தாளர் தொடங்கி கடைசி எழுத்தாளர் வரை  ஆவியின் ஏவுதலால்  ‘சாட்சியும்’ ‘சாட்சியாகமும்’ தொடர்ந்து வரு கின்றன.

`கேள்வி: ‘ட்டோரா’ அல்லது ‘போதனை’ என்று அழைக்கப்படும் ‘நியாயப்பிரமாண வார்த்தைகளின்படியெல்லாம்’ இஸ்ரவேல் புத்திரர் கீழ்ப்படியவேண்டியது ஏன் அவசியமாக இருந்தது? உபா 32:46. வேத வசனம் எவ்வாறு நம் வாழ்நாளை ‘நீடிக்கப் பண்ணுகிறது?’ இன்றைய சூழலில் அதை நாம் எவ்வாறு புரிந்துகொள்ளலாம்?`

குறிப்பிட்ட மொழியில் மட்டுமல்லாமல், அந்த மொழியிலேயே பல்வேறு மொழிபெயர்ப்புகளிலும் வேதாகமம் சிலருக்குக் கிடைத் துள்ளது. வேறு சிலருக்கு ஒரே மொழிபெயர்ப்பே உள்ளது. ஆனால், எப்படி இருந்தாலும், அதை தேவனுடைய வார்த்தையாகப் போற்ற வேண்டும்; முக்கியமாக, அது போதிப்பதற்குக் கீழ்ப்படியவேண்டும்.

`வேத வசனத்திற்குக் கீழ்ப்படிவதும், அதை உங்கள் பிள்ளைகளுக்குப் போதிப்பதும் ஏன் ‘வியர்த்தமான காரியம்’ இல்லை? உபா 32:47.`