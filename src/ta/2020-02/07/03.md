---
title:  வார்த்தைகளும் அவற்றின் அர்த்தமும்
date:  11/05/2020
---

ஆழமான, அர்த்தம்பொதிந்த வார்த்தைகள் எல்லா மொழியிலும் உண்டு. அவற்றை ஒரே வார்த்தையில் வேறு மொழிக்கு மொழியெர்ப் பது கடினம். வேதாகமத்தில் அவ்வாறு உள்ள வார்த்தைகளை விரி வாக ஆராய்ந்தால்தான், ஆழமான அர்த்தம் புரியும்.

`கேள்வி: தேவன் தம் சிருஷ்டிகள்மேல் எவ்வளவுக்கு கிருபையும் இரக்கமும் காட்டு கிறார்? 1இராஜா 3:6; சங் 57:3; சங் 66:20; சங் 143:8; மீகா 7:20.`

‘கிருபை’ என்பதற்கான எபிரெய வார்த்தை ஹெஸெட். பழைய ஏற்பாட்டில் மிகஆழமான, அர்த்தம் பொதிந்த ஒரு வார்த்தை. இந்த வார்த்தையானது தேவ அன்பு, தம் மக்களோடு செய்த உடன்படிக்கை மனப்பான்மை போன்றவற்றைச் சுட்டிக்காட்டுகிறது. இந்த ஒரு சில வசனங்கள் சொல்வதைக் கவனியுங்கள். ‘தாவீது என்னும் உமது அடியானுக்கு பெரிய கிருபை(ஹெஸெட்) செய்து, அந்தப் பெரிய கிருபையை(ஹெஸெட்) அவருக்குக் காத்தீர்.’ 1இராஜா 3:6. ‘தேவன் தமது கிருபையையும்(ஹெஸெட்) தமது சத்தியத்தையும் அனுப்புவார். சங் 57:3. இஸ்ரவேலைப்பற்றி, ‘சத்தியத்தை யாக்கோபுக்கும், கிருபையை(ஹெஸெட்) ஆபிரகாமுக்கும் கட்டளையிடுவீராக.’ மீகா 7:20. ஹெஸெட் வார்த்தையை அடிப் படையாக வைத்து பல புத்தங்கள் எழுதப்பட்டுள்ளன; தேவன் நம்மேல் காட்டுகிற அன்பின் ஆழத்தை வெளிக்காட்டவதே அவற்றின் நோக்கம்.

`கேள்வி: பின்வரும் வசனங்களில் சொல்லப்படும் ‘ஷலோம்’ அல்லது சமாதானம் என்ன? எண் 6:24-26; 6:24–26, யோபு 3:26; சங்கீதம் 29:11; ஏசாயா 9:6, ஏசாயா 32:17.`

‘ஷலோம்’ என்கிற எபிரெய வார்த்தை ‘சமாதானம்’ என்று மொழி பெயர்க்கப்பட்டுள்ளது. ஆனால், அது அதைவிட ஆழமானது, அர்த்தம் மிகுந்தது. ‘முழுமை, நிறைவு, நல்வாழ்வு’ என்றும் அதை மொழி பெயர்க்கலாம். ஷலோம் என்பது தேவனுடைய ஆசீர்வாதத்தால், கிருபையால் கிடைப்பது; அதை தேவன் ஈவாகத் தருகிறார். எண் 6:24- 26. ஆனால் யோபுக்கு நேர்ந்த இக்கட்டால் அவனுக்கு ‘இளைப்பாறுதலு மில்லை, அமைதலுமில்லை.’ அதாவது ஷலோம் இல்லை. ஷபாத் ஷலோம் என்று ஓய்வுநாளை வரவேற்பதில், ஆழமான அர்த்தம் உள் ளது. ஏனென்றால் அன்று தேவனோடு பேசி மகிழ்வதால், நம் வாழ்வுக்கு தேவையான முழு சமாதானமும் நிறைவும் கிடைக்கிறது.

`கிருபை, சமாதானம் என்கிற வார்த்தைகளை எந்த மொழியிலும் நாம் வாசிக்கலாம், அவற்றின் மெய்யான அர்த்தம் புரியாமல் இருக்கலாம்; ஆனால் நமக்குப் புரிந்திருக்கிற வரைக்கும் அந்த வார்த்தைகளின் உண்மைகளை நாம் எவ்வாறு அனுபவிக்க முடியும்?`