---
title:  புத்தகங்களும் அதன் தூதும்
date:  14/05/2020
---

வேதாகமத்தின் பெரிய பகுதிகள் அதன் புத்தகங்கள். வேதாகமப் புத்தகங்கள் வெவ்வேறு பின்னணிகளில் வெவ்வேறு நோக்கங்களோடு எழுதப்பட்டன. தீர்க்கதசின செய்திகள், சங்கீதங்கள், வரலாற்றுப் புத்தகங்கள், நிரூபங்கள் போன்றவை உள்ளன.

ஒரு புத்தகத்தின் பொருளையும் செய்தியையும் அறிய, அதன் ஆசிரியரையும் பின்னணியையும் புரிந்துகொள்ளவேண்டும். வேதாக மத்தின் பல புத்தகங்களின் ஆசிரியர்கள் நியமன ஆசிரியர்கள்.

`கேள்வி: பழைய ஏற்பாட்டின் முதல் ஐந்து புத்தகங்களை எழுதியது யார்? யோசுவா 8:31, 32; 1இராஜா 2:3; 2இராஜா 14:6; 2இராஜா 21:8; எஸ்றா 6:18; நெகே 13:1; தானி 9:11-13; மல் 4:4; மாற்கு 12:26; யோவான் 5:46,47; யோவான் 7:19; அப் 3:22; ரோமர் 10:5.`

சில புத்தகங்களின் ஆசிரியர்கள் யாரென்று தெரியவில்லை. ரூத், எஸ்தர் புத்தகங்களின் ஆசிரியர்கள் யாரென்று தெரியவில்லை.  சாமு வேல், நாளாகமப் புத்தகங்களின் ஆசிரியர்களும் தெரியவில்லை.

`கேள்வி: ஆதியாகமப் புத்தகத்தை மோசே எழுதினார் என்பதிலுள்ள முக்கியத்துவம் என்ன? ஆதி 15:1-5; ஆதி 22:17,18.`

யாத்திராகமத்திலிருந்து உபாகமம் வரை மோசே எழுதியுள்ளார். இஸ்ரவேலரின் வனாந்தரப் பயணத்திற்குப்பின் எழுதியிருக்கவேண் டும். ஆதியாகமத்தில் சிருஷ்டிப்பு முதல் கோத்திரப்பிதாக்கள் காலம் வரையுள்ள வரலாறு இருப்பதால், அதை அவர் முதலில் எழுதியிருப்பார்.

‘வருடங்கள் கடந்தன; மோசே தன் மந்தைகளோடு தனிமையான இடங்களில் அலைந்து, நெருக்கத்திலிருந்த தன் மக்களுடைய நிலை பற்றி சிந்தித்துக்கொண்டிருந்தான். தன் பிதாக்களை தேவன் நடத் திய விதங்களையும், தெரிந்துகொள்ளப்பட்ட தேசத்திற்கு சுதந்தரமாகக் கொடுத்த வாக்குறுதிகளையும் எண்ணிப் பார்த்தான், இஸ்ரவேலுக்காக இரவும்பகலும் ஜெபம்பண்ணினான். பரலோகத் தூதர்கள் அவனைச் சுற்றிலும் ஒளிவீசினார்கள். அங்கே, பரிசுத்த ஆவியானவருடைய ஏவுதலின்கீழ், ஆதியாகமத்தை எழுதினான்.’ - எலன் ஒய்ட்.

மனிதரின் தோற்றம்பற்றியும், இரட்சிப்பின் திட்டம்பற்றியும் ஆதியாகமம் சொல்கிறது. ஆபிரகாமுடன் தேவன் செய்துகொண்ட உடன்படிக்கையில் அந்தத் திட்டம் மேலும் தெளிவாகிறது. ஆபிரகாமை பெரிய ஜாதியாக்குவதாகச் சொன்னார்; ‘உன் சந்ததியை வானத்தின் நட்சத்திரங்களைப் போலவும், கடற்கரை மணலைப்போலவும் பெருகவே பெருகப்பண்ணுவேன்’ என்றார் தேவன். ஆதி 22:17.

`வேறு வழியில் நாம் தெரிந்துகொள்ள முடியாத வேறு என்ன பெரிய சத்தியங்கள் ஆதியாகமப் புத்தகத்தில் உள்ளன? நம் விசுவாசத்திற்கு வேத வசனம் முக்கியம் என்பதை எவ்வாறு இதன்மூலம் அறிந்துகொள்ள முடிகிறது?`