---
title:  வசனங்களும் சூழல்களும்
date:  13/05/2020
---

வேதவசனங்கள் ஒவ்வொன்றும் ஒவ்வொரு சூழலில் வரும். தனியாகச் சொல்லப்படுவதில்லை. ஒரு வார்த்தை, குறிப்பிட்ட வாக்கி யத்தின் சூழலில் வரும். முதலில் அதைப் புரிந்துகொள்ளவேண்டும். பிறகு அந்த வாக்கியம் வருகிற ஒட்டுமொத்த பிரிவின் சூழலை வைத்து அர்த்தம் காணவேண்டும். அந்தப் பிரிவு ஒரு புத்தகத்தின் ஒரு பகுதி யாக, ஓர் அதிகாரமாக அல்லது பல அதிகாரங்களாக இருக்கலாம். வார்த்தைகள் மற்றும் வாக்கியங்களின் சூழலை வைத்துப் புரிந்துகொண் டால்தான் தவறில்லாத முடிவுக்கு வரமுடியும்.

`கேள்வி: ஆதி 1:27ஐயும் 2:7ஐயும் ஒப்பிடுங்கள். பிறகு, ஆதி 2:15-23ஐ வாசியுங்கள். ‘மனிதன்’ என்பதற்கான எபிரெயச் சொல் ஆதாம். அந்தப் பெயரின் பொருளை இந்த வசனங்களிலும், அதன் சூழல்களிலும் இருந்து எவ்வாறு அறியலாம்?`

ஆதி 1:27ல் உள்ள பரா எனும் வார்த்தை மனிதனின் சிருஷ்டிப்பை வலியுறுத்துவதாகப் பார்த்தோம். இங்கே மனிதன் என்பது ‘ஆணையும் பெண்ணையும்’ சுட்டிக்காட்டுகிறது. எனவே ஆதாம் என்கிற எபிரெயச் சொல், மனுக்குலத்தை பொதுவாகச் சுட்டிக்காட்டுவதை இந்த வசனத்திலிருந்து அறியமுடிகிறது.

ஆனால் ஆதி 2:7ல், இதே வார்த்தை ‘பூமியின்’ மண்ணிலிருந்து ஆதாம் உருவாக்கப்படுவதைச் சுட்டிக்காட்டுகிறது. இந்த வார்த்தைக் கான எபிரெயச் சொல் ஆடமா. சொல் நயத்தைக் கவனியுங்கள். இங்கு தான் ஆணாகிய ஆதாம் சுட்டிக்காட்டப்படுகிறான். ஏனென்றால் ஏவாள் அப்போது இல்லை, அவள் முற்றிலும் வித்தியாசமாகச் சிருஷ்டிக்கப்பட் டாள். எனவே இரண்டு அதிகாரங்களுக்குள்ளாக, ஆதாம் என்பது ஆதி 1:27 இல் மனுக்குலத்தையும், ஆதி 2:7 இல் தனிமனிதனையும் சுட்டிக் காட்டுகிற விதத்தில் சூழல் உள்ளது. ஆதாம் என்கிற நபர்தான் பின்னர் வம்சவரலாறுகளில் சொல்லப்படுகிறான். ஆதி 5:1-5; 1நாளா 1:1; லூக் 3:58. ‘இரண்டாம் ஆதாமாகிய’ இயேசுவுடன் சம்பந்தப்படுத்திப் பேசப்படுகிறான். ரோமர் 5:12-14.

ஆதாம் என்கிற வார்த்தை குறிப்பிட்ட சூழலை வைத்துப் பயன் படுத்தப்பட்டுள்ளதுபோல ஆதாம், ஏவாளின் சிருஷ்டிப்பும் ஒட்டு மொத்த சிருஷ்டிப்பு வரலாற்றுப் பின்னணியில் ஆதி 1, 2ம் அதிகாரங் களில் சொல்லப்பட்டுள்ளது. இதைப் பெரிய பகுதி என்கிறோம். இதில் கூடுதல் கருத்துகளையும், தகவல்களையும் சிந்தனைகளையும் பார்க் கலாம். ஆதி 2:4-25ன் சம்பவம் இரண்டாம் சிருஷ்டிப்பு சம்பவம் என் றும் அழைக்கப்படுகிறது. ஆனால் வலியுறுத்தப்படுகிற விஷயம் மட் டும்தான் மாறுகிறது. (அடுத்த வாரம் பார்க்கவும்.)  இரண்டு சம்பவக் குறிப்புகளிலும் மனுக்குலத்தின் தோற்றம்பற்றி தெளிவாக்கப்படுகிறது.

`மனுக்குலமாகிய ஆணும் பெண்ணும் தேவனால் நேரடியாகச் சிருஷ்டிக்கப்பட்டார்கள். எனவே, நாம் எதேச்சையாக வந்ததாகச் சொல்வதால் ‘இவ்வுலகத்தின் ஞானம்’ பைத்தியத் தனமானது என்பது எவ்வாறு வெளிப்படுகிறது? 1கொரி 1:20.`