---
title:  மேலும் படிக்க
date:  15/05/2020
---

‘இரட்சிப்புக்கு தேவையான அறிவை தேவன் தம் வார்த்தையில் மனிதர்களுக் குக் கொடுத்திருக்கிறார். பரிசுத்த வேதவாக்கியங்களை அதிகாரமுள்ள, குறைவற்ற தேவ சித்தத்தின் வெளிப்பாடாக ஏற்றுக்கொள்ளவேண்டும். அவை குணத்திற்கான அளவுகோல்; கோட்பாடுகளை வெளிப்படுத்துகின்றன;, அனுபவத்தின் உரைகல்.  தேவன் தம் சித்தத்தை தம் வார்த்தைமூலம் வெளிப்படுத்திவிட்டார் என்பதால், பரிசுத்த ஆவியானவரின் தொடர் பிரசன்னமும் வழிகாட்டுதலும் நமக்குத் தேவையில்லை என்று ஆகிவிடாது. மாறாக, கிறிஸ்து தம் தாசர்களுக்கு தம் வார்த்தையை விளங்கச்செய்யவும், அவற்றைப் புரியவைத்து, அதன் போதனைப்படி வாழச்செய்யவும் ஆவியானவரைத் தருவதாக வாக்குரைத்துள்ளார். தேவ ஆவியானவரின் ஏவுதலால் வேதாகமம் எழுதப்பட்டதால், ஆவியானவருடைய போதனை வேச வசனத்திற்கு முரணாக இருக்க வாய்ப்பே இல்லை’ - எலன் ஒய்ட்.

**கலந்துரையாடக் கேள்விகள்**

`1	உங்களுடைய மொழியில் வேதாகமம் எத்தனை மொழிபெயர்ப்புகளில் கிடைக்கிறது என்பது முக்கியமல்ல; உங்களிடமுள்ள வேதாகமத்தை எவ்வளவு தூரம் பயன்படுத்துகிறீர்கள்? வேதாகமத்தை தேவ வார்த்தையாகப் போற்றவும், அதை விசுவாசத்தோடு ஆராய்ந்து, அதன் போதனைகளுக்குக் கீழ்ப்படியவும் நீங்கள் என்ன செய்யலாம்?`

`2	மனிதர்களின் தோற்றம்பற்றி வேதாகமம் சொல்வதையும், மனிதர்கள் சொல் வதையும் ஒப்பிடுங்கள். சிருஷ்டிப்பின் ஆறாம் நாளில் நாம் சிருஷ்டிக்கப்பட் டதாக வேதாகமம் சொல்கிறது. கோடிக்கணக்கான வருட பரிணாம வளர்ச்சி யால் நாம் உருவானதாக ‘அறிவியல்’ என்கிற பெயரில் மனிதன் சொல்கிறான்.  நாம் வேதாகமப் போதனையை உறுதியாகப் பிடித்துக்கொள்ள வேண்டியது ஏன் முக்கியம்? வேத வசனத்தையும் அதன் தெளிவான போதனையையும் விட்டுத் தள்ளிச்சென்றால் என்னவாகும்?`

`3	வேதாகமத்தை சிறப்பாக விளங்கிக்கொள்ள என்னென்ன வேதாகம உபகர ணங்கள் உள்ளன? வேறு உபகரணங்கள் ஏதும் உங்களிடம் இல்லாமல் இருக் கலாம்; ஆனால் வேதாகமத்திற்கு விளக்கம்காண்பது குறித்து இந்த வாரம்   நீங்கள் படித்த சில பாடங்களைப் பயன்படுத்துவதற்கு என்ன செய்யலாம்?`

`4	இஸ்ரவேல் புத்திரர் தங்களிடம் ஒப்புவிக்கப்பட்ட மாபெரும் சத்தியங்களை தங்கள் பிள்ளகைளுக்குச் சொல்லவேண்டும் என்றும், தேவன் தங்களை வழி நடத்தின விதங்களை அறிவிக்கவேண்டும் என்றும் அவர்களிடம் சொன்னார். உபா 4:9. விசுவாசம்பற்றி அடுத்தவருக்குச் சொல்வதால் அவருக்குக் கிடைக் கிற நன்மை ஒரு பக்கம் இருக்கட்டும். நம் வாழ்க்கையில் தேவன் செய்த வற்றைச் சொல்வதும், வேத வசனங்களைப் போதிப்பதும் எவ்வாறு நம் விசுவாசத்தை அதிகரிக்கிறது? அதாவது, வேதசத்தியத்தை மற்றவர்களுடன் பகிர்ந்துகொள்வது எவ்வாறு நமக்கும் நன்மை தருகிறது?`