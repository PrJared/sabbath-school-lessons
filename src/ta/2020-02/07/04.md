---
title:  திரும்பச் சொல்லுதல், சொல் அமைப்புகள், பொருள்
date:  12/05/2020
---

எண்ணங்களைத் தெரிவிக்கவும், பொருளை விளக்கவும், முக் கியக் கருத்துகளை வலியுறுத்தவும் எபிரெயர்கள் பல வழிகளைக் கையாண்டார்கள். ஐரோப்பிய மொழிகளைப் போலன்றி, எபிரெய மொழியில் நிறுத்தற்குறிகள் கிடையாது. எனவே, மொழி அமைப்பின் விதங்களை வைத்து, அர்த்தங்கண்டார்கள்.

`கேள்வி: ஆதி 1:26,27; ஏசா 6:1-3 வசனங்களில் எந்த வார்த்தைகள் திரும்பச்சொல்லப் படுகின்றன? திரும்பச்சொல்லுதல்மூலம் ஒரு வார்த்தையில் பொதிந்துள்ள வெவ்வேறு கருத்துகள் எவ்வாறு அந்த வார்த்தையை வளப்படுத்துகின்றன?`

எபிரெய எழுத்தாளர்கள் தேவனுடைய குறிப்பிட்ட சாற்றுப் பண்பை வலியுறுத்துவதற்கு அதை மூன்று முறை சொல்லுவார்கள். சிருஷ்டிப்பின் சம்பவத்தில், இறுதியாக மனிதனை தேவன் படைக்கும் போது, அங்கே தேவனுடைய ஒரு தனித்தன்மை வலியுறுத்தப்படுகிறது. ‘சிருஷ்டித்தல்’ என்பதற்கு பரா என்கிற எபிரெய வார்த்தை வருகிறது. தேவனை எழுவாயாக வைத்துமட்டுமே இந்த வார்த்தையைப் பயன் படுத்துவார்கள். ஏனெனில், ஏற்கனவே இருக்கிற ஒன்றின் உதவியின்றி, இன்னொன்றைச் சிருஷ்டிக்கிற வல்லமை தேவனுக்கு மட்டுமே உண்டு. மனிதனின் சிருஷ்டிப்பு பற்றி, ‘தேவன் தம்முடைய சாயலாக மனுஷ னைச் சிருஷ்டித்தார், அவனைத் தேவசாயலாகவே சிருஷ்டித்தார்; ஆணும் பெண்ணுமாக அவர்களைச் சிருஷ்டித்தார்’ என்று சொல்லப்படுகிறது. ஆதி 1:27. ‘சிருஷ்டித்தல்’ என்கிற வார்த்தை மூன்று முறை வருகிறது. ‘தேவன் மனிதர்களைச் சிருஷ்டித்தார்; அவருடைய சாயலில் சிருஷ்டித் தார்’ என்கிற கருத்தை மோசே வலியுறுத்தினான்.

ஏசாயாவின் தரிசனத்தில் ‘சேனைகளின் கர்த்தர் பரிசுத்தர், பரிசுத் தர், பரிசுத்தர்’ என்று சேராபீன்கள் திரும்பத்திரும்பச் சொல்லுகிறார்கள். ஏசா 6:3. தேவனுடைய பரிசுத்த தன்மை இங்கு வலியுறுத்தப்படுகிறது. சர்வவல்லவரின் பிரசன்னத்தில் நின்றபோது, தேவனுடைய பரிசுத்த தன்மையை ஏசாயா உணருகிறான்: ‘ஐயோ! அதமானேன், நான் அசுத்த உதடுகளுள்ள மனுஷன்.’ ஏசா 6:5. ஏசாயா போன்ற ஒரு தீர்க்கதரிசியும் கூட தேவனுடைய பரிசுத்தத்தையும் குணத்தையும் அறிந்தபோது, தன் னுடைய தகுதியற்ற நிலையை உணர்ந்து கூனிக்குறுகினான்.  ‘நாம் பாவி கள், நமக்கு ஓர் இரட்சகர் தேவை’ என்று பவுல் எழுதுவதற்கு முன்னரே ஏசாயா போன்ற ‘நல்ல’ மனிதர்கள்கூட மனிதர்களின் விழுந்துபோன நிலையை உணர்ந்திருந்ததை வேதாகமம் காட்டுகிறது. ரோமர் 1-3.

தானி 3இல், ‘நேபுகாத்நேச்சார் நிறுத்தின சிலை’ எனும் சொற்றொ டர் சில மாறுதலுடன் பலமுறை சொல்லப்படுகிறது. தானி 3:1,2,3,5, 7,12,14,15,18. தானியேல் 2:31-45இல் தேவன் அவனுக்கு வெளிப் படுத்தின சிலைக்கு எதிர்ச்செயலாக நேபுகாத்நேச்சார் இதைச் செய் தான். தானி 3ல் பத்துமுறை அது சொல்லப்படுகிறது. தேவன் ஒருவரே மெய்யான தேவன், தொழுகைக்குப் பாத்திரர்; ஆனால் அவருக்குப் பதிலாக மனிதர்கள் வேறு தேவர்களை தங்களுக்கு உருவாக்குகிறார் கள் என்பதை வலியுறுத்த இவ்வாறு சொல்லப்படுகிறது.