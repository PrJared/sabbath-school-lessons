---
title:  தேவனின் ஜீவனுள்ள வார்த்தை
date:  29/03/2020
---

ஒரு நபர் பேசுகிற கடைசி வார்த்தைகள் மிகமுக்கியமானவை. வேதாகமத்தின் முதல் ஐந்து புத்தகங்களை எழுதியவராகிய மோசே தாம் இறப்பதற்கு முன்பு ஒரு பாடலைப் பாடுகிறார். உபாகமம் 31:30- 32:43.

`கேள்வி: தேவனுடைய வார்த்தையையும் அதன் வல்லமையையும் மோசே எவ்வாறு விவரிக்கிறார்? உபாகமம் 32:45-47.`

மோசேயின் கடைசி வார்த்தைகளில் ஒரு வலுவான புத்திமதி உள்ளது. தேவன் தன்மூலமாகப் பேசிய வார்த்தைகளுக்கு இஸ்ரவேலர் தங்கள் இருதயங்களைச் சாய்ப்பதன்மூலம், அவர்கள்கவனம் தேவன்மீதும், அவர் சித்தத்தின்மீதும் இருக்கவேண்டும் என்று மோசே விரும்பினார். தேவனுடைய இரட்சிப்பின் உடன்படிக்கையை அவர்கள் தங்கள் பிள்ளைகளுக்கு அறிவிக்கவேண்டும்; ஒவ்வொரு தலைமுறையும் அடுத்த தலைமுறைக்கு அதை அறிவிக்கவேண்டும். ஒரு பகுதி மட்டுமல்ல;  ‘நியாயப்பிரமாண வார்த்தைகளின்படி எல்லாம் உங்கள் பிள்ளைகள் செய்யும்படி கவனமாயிருக்க, அவர்களுக்குக் கற்பியுங்கள்’ என்றார். உபாகமம் 32:46.

முடிவு காலத்தில், வேதவசனங்கள் அனைத்திற்கும் உண்மையாக நடக்கிற மக்கள் இருப்பார்கள். அதாவது , ‘தேவனுடைய கற்பனை களையும் இயேசுவின் மேலுள்ள விசுவாசத்தையும் காத்துக்கொள்ளுகிற வர்களாக’ இருப்பார்கள். வெளி 14:12. அது பூமியில் நல்ல வாழ்க்கை தருவது மட்டுமல்லாமல், பரலோக வீட்டிலும் நமக்கான இடத்தை உறுதிசெய்கிறது. யோவான் 14:1-3.

`கேள்வி: வார்த்தையானது மாம்சம் ஆயிற்று என்பதற்கும், வேதாகமத்தின் வெளிப்பாட்டுக் கும் என்ன தொடர்பு உள்ளது? யோவான் 1:1-5, 14; 14:6. இயேசுவைப்பற்றியும் நித்திய ஜீவனைப்பற்றியும் இவை நமக்கு என்ன கற்பிக்கின்றன?`

எல்லா வசனங்களின் மையமும் இயேசுவே. மேசியாவாக அவர் மாம்சத்தில் வந்தது பழைய ஏற்பாட்டு வாக்குறுதிகளின் நிறைவேற்றம். அவர் வாழ்ந்து, இறந்து, மீண்டும் வாழ்வதால், வேதவசனங்கள் உறுதி யாகியுள்ளன. நித்திய ஜீவன்பற்றிய  வாக்குறுதியும் உறுதியாகியுள்ளது.

`தேவனுடைய வார்த்தைக்குக் கீழ்ப்படிதல் நமக்கு ‘வியர்த்தமான காரியம் அல்ல’ எனும் உண்மையை நீங்கள் எவ்வாறு அனுபவிக்கிறீர்கள்? உபாகமம் 32:47. தேவன்மீதுள்ள விசுவாசமும், அவருடைய வார்த்தைக்குக் கீழ்ப்படிவதும் ஏன் ஒருபோதும் வீணாகாது?`