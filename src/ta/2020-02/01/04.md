---
title:  வேதாகமத்தில் தீர்க்கதரிசனம்
date:  31/03/2020
---

பிற மதப்புத்தகங்களிலிருந்து வேதாகமம் வேறுபட்டது. ஏனெ னில், அதில் 30 சதவீதம் தீர்க்கதரிசனங்கள். தீர்க்கதரிசனங்களும் அவற்றின் நிறைவேறுதல்களும் வேதாகம உலகக்கண்ணோட்டத்திற்கு மையமானவை. ஏனென்றால், வரலாற்றில் செயல்படுகிற தேவன் எதிர் காலத்தையும் அறிந்திருக்கிறார். அதை அவருடைய தீர்க்கதரிசிகளுக்கு வெளிப்படுத்துகிறார். ஆமோஸ் 3:7. வேதாகமம் என்பது ஜீவனுள்ள வார்த்தைமட்டுமல்ல; தீர்க்கதரிசன வார்த்தையுமாகும்.

**கேள்வி: மேசியாபற்றிய விவரங்களை இவ்வசனங்கள் எவ்வாறு வெளிப்படுத்துகின்றன?**

`ஆதியாகமம் 49:8-12`

`சங்கீதம் 22:12-18`

`ஏசாயா 53:3-7`

`தானியேல் 9:24-27`

`மீகா 5:2`

`மல்கியா 3:1`

`சகரியா 9:9`

பழைய ஏற்பாட்டில் குறைந்தது 65 நேரடியான மேசியக் கணிப்பு கள் உள்ளன. பழைய ஏற்பாட்டுச் சடங்குகள், பலிகள் போன்றவை இயேசுவைப்பற்றின மறைமுகத் தீர்க்கதரிசனங்களே. பின்வரும் வசனங்கள் சொல்வது போன்ற விவரங்களுடன் இவை தொடர்புடை யவை ‘செங்கோல் யூதாவைவிட்டு நீங்குவது இல்லை.’ ஆதி 49:10.அவர் யூதேயாவிலுள்ள பெத்லகேமில் பிறப்பார். மீகா 5:2. அவர்  ‘அசட்டைபண்ணப்பட்டார்; புறக்கணிக்கப்பட்டார்; நொறுக்கப்பட் டார்; நெருக்கப்பட்டார்; ஒடுக்கப்பட்டார்; ஆனாலும் தம் வாயைத் திறக்கவில்லை.’ ஏசா 53:3-7. ‘அவருடைய கைகளையும் கால்களையும் உருவக்குத்துவார்கள்’. அவருடைய ‘வஸ்திரங்களைத் தங்களுக்குள்ளே பங்கிட்டு, உடையின்பேரில் சீட்டுப்போடுவார்கள்.’ சங் 22:12-18.

பழைய ஏற்பாட்டின் இந்தத் தீர்க்கதரிசனங்கள் எல்லாம் இயேசுவின் வாழ்க்கை, மரணம், உயிர்த்தெழுதல் போன்றவற்றில் துல்லியமாக நிறைவேறின. ஆவியானவர் ஏவுதலால் வேதாகமம் எழுதப்பட்டது என்பதற்கு இவை சான்றாக உள்ளன. ‘இவரே மேசியா’ என்று அனை வரும் சொன்னது சரி என்றும் இவை காட்டுகின்றன. லூக்கா 9:21,22; மத் 17:22, 23; மத் 24:1,2; யோவான் 14:1-3. தேவன் ஒரு மனிதனாதல், அவர் மரணம், உயிர்த்தெழுதல் ஆகியவை வேதாகமம் சொன்னபடி நிறைவேறியதால், வேதாகமத்தின் நம்பகத்தன்மை உறுதியாகிறது.

`இயேசு நமக்காக இறந்ததற்கு நீங்கள் நம்புகிற காரணங்கள் யாவை? ஓய்வுநாள் வகுப்பில் அவற்றைப் பகிர்ந்துகொள்ளுங்கள். சான்றுகள் ஏன் வலுவானவையாக உள்ளன?`