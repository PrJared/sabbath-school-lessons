---
title:  வேதாகமத்தை எழுதினது யார்?
date:  30/03/2020
---

பல்வகை எழுத்தாளர்கள் வெவ்வேறு ஊர்களிலிருந்து விதவித மான பின்னணிகளோடு வேதாகமத்தை எழுதினார்கள். ‘தேவன் எல்லாக் கலாச்சார மக்களையும் சந்திக்க முயற்சிக்கிறார்’ என்பதற்கு இது சாட்சியாக உள்ளது.

`கேள்வி: வேதாகம எழுத்தாளர்களின் பின்னணிபற்றி யாத் 2:10; ஆமோஸ் 7:14; எரே 1:1-6; தானி 6:1-5; மத் 9:9; பிலி 3:3-6; வெளி 1:9 என்ன சொல்கின்றன?`

வெவ்வேறு பின்னணியிலும், பல்வேறு சூழ்நிலைகளிலும் வாழ்ந்த மக்கள் வேதாகமத்தை எழுதியுள்ளார்கள். சிலர் அரண்மனைகளிலிருந் தும், சிலர் சிறைச்சலைகளிலிருந்தும், சிலர் நாடுகடத்தப்பட்ட நிலை யிலும், சிலர் ஊழியப்பயணங்களிலும் எழுதினார்கள். இவர்கள் வெவ் வேறு கல்விகற்றவர்கள்; வெவ்வேறு தொழில்கள் செய்தவர்கள். சிலர் மோசேயைப் போலவோ, தானியேலைப் போலவோ உயர்பதவிகளில் இருந்தவர்கள்; வேறுசிலர் எளிய மேய்ப்பர்கள். சிலர் இளையவர்கள்; வேறு சிலர் முதியவர்கள். இந்த வேறுபாடுகள் இருந்தபோதிலும், அவர்கள் அனைவருக்கும் பொதுவான ஒன்று இருந்தது. அவர்கள் தேவனால் அழைக்கப்பட்டவர்கள்; பரிசுத்த ஆவியினால் ஏவப் பட்டுப் பேசினார்கள்.

சில எழுத்தாளர்கள் அவர்கள் விவரித்த நிகழ்வுகளை நேரில் கண்ட சாட்சிகளாக இருந்தனர். மற்றவர்கள் நிகழ்வுகள்குறித்து தனிப் பட்ட முறையில் கவனமாக விசாரித்து எழுதினர்; அல்லது, ஏற்கனவே உள்ள ஆவணங்களை கவனமாக ஆராய்ந்து எழுதினர். யோசுவா 10:13; லூக்கா 1:1-3. ஆனாலும், இவை அனைத்துமே தேவனால் ஏவப் பட்டவைதாம். 2 தீமோ 3:16. ‘தேவவசனத்தினால் நாம் நம்பிக்கையுள்ள வர்களாகும் படிக்கு, முன்பு எழுதியிருக்கிறவைகளெல்லாம் நமக்குப் போதனையாக எழுதியிருக்கிறது.’ ரோமர் 15:4. மனித மொழியை உருவாக்கிய தேவன் தமது சிந்தனையை நம்பகமான முறையில் மனித வார்த்தைகளில் தொடர்புகொள்கிறார்.

“மனித பிரதிநிதிகள்மூலமாக தேவன் தமது உண்மையை உல குக்குத் தெரிவிப்பதில் மகிழ்ச்சி அடைகிறார். தகுதிவாய்ந்த மனிதர்கள் அந்த வேலையைச் செய்ய பரிசுத்த ஆவியினால் உதவினார். ‘எதைப் பேசவேண்டும்? எதை எழுதவேண்டும்?’ என்பதில், அவர்கள் மனதை தேவனே வழிநடத்தினார். மண் பாத்திரங்களில் பரலோகப் பொக்கி ஷம் வைக்கப்பட்டது.”- எலன் ஒய்ட்.

`பல எழுத்தாளர்கள் இருந்தனர்; பல சூழல்களில் இருந்தனர். ஆனாலும், ஒரே தேவனை அவர்கள் அனைவரும் வெளிப்படுத்தினார்கள். தேவனுடைய வார்த்தையின் உண்மைத் தன்மையை உறுதிப்படுத்த இந்த அற்புதமான தகவல் எவ்வாறு உதவுகிறது?`