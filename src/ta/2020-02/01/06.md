---
title:  வேதாகமத்தின் மனம்மாற்றும் சக்தி
date:  02/04/2020
---

`கேள்வி: யோசியா ராஜா தனது ஆடைகளைக் கிழிக்கக் என்ன காரணம்? அந்தக் கண்டு பிடிப்பு அவரை மட்டுமல்ல. யூதாமுழுவதையும் எவ்வாறு மாற்றுகிறது? 2 இரா 22:3-20.`

கிமு 621. யோசியாவுக்கு 25 வயது இருக்கும். ’நியாயப்பிரமாணப் புத்தகத்தை’ இல்க்கியா எனும் பிரதான ஆசாரியன் கண்டுபிடித்தார். இது மோசேயின் முதல் ஐந்து புத்தகங்களாக இருக்கலாம்; அல்லது, உபாகமப் புத்தகமாக இருக்கலாம். யோசியாவின் தந்தை ஆமோன், மிகமோசமான தாத்தா மனாசே ஆகியோரின் ஆட்சிக்காலத்தில் பாகால், தோப்புவிக்கிரகம், வானத்தின் சேனை வழிபாடுகளுக்கு மத்தியில் நியாயப்பிரமாணப் புத்தகத்தை எவரும் கண்டுகொள்ளாமல் இருந்திருப்பார்கள். 2இராஜா 21:3-9. உடன்படிக்கையின் நிபந் தனைகளை யோசியா கேட்டபோது, அவர் தனது வஸ்திரங்களைக் கிழித்துக்கொண்டு, கண்ணீர்விடுகிறார். ஏனென்றால் மெய்தேவனை வணங்குவதிலிருந்து யூதர்கள் எவ்வளவு தூரம் விலகியிருக் கிறார்கள் என்பதை அவர் உணர்ந்துகொண்டார். மேடைகளை உடைத்துப் போட்டார்; அந்நிய தேவர்களின் சிலைகளை அழித்தார். பின்னர், யூதாவில் வழிபட ஒரே ஒரு இடம்மட்டுமே இருந்தது: அது எருசலேம் தேவாலயம். வேத வசனத்தின் கண்டுபிடிப்பால் நம்பிக்கையும் மனந் திரும்புதலும் சீர்திருத்தமும் உண்டாயின. இந்த மாற்றம் யோசியாவிடம் தொடங்கி, யூதாமுழுவதும் பரவினது.

`கேள்வி: நம் வாழ்க்கையை மாற்றுவதற்கும், இரட்சிப்பின் வழியைக் காண்பிப்பதற்கும் வேதாகமத்திற்கு வல்லமை இருக்கிறதா? யோவான் 16:13; யோவான் 17:17; எபிரெயர் 4:12; ரோமர் 12:2.`

மனிதரின் வாழ்க்கையை வேதாகமம் மாற்றுகிறது. இதுதான் வேதாகம வல்லமைக்குப் பலத்த சான்று. நம் பாவ இயல்பையும், இரட்சகரின் தேவையையும் வேதாகமம்தான் வெளிப்படுத்துகிறது.

வேதாகமம் ஒரு தனித்துவமான புத்தகம் என்பதால், அதைத் தனித்துவமான வழியில்தான் விளக்கவேண்டும்; வேறு எந்த புத்தகத்தையும் போல விளக்கமுடியாது. ஏனென்றால், நம்மை ‘சகல சத்தியத்திலும்’ வழிநடத்த தம் ஆவியானவரை அனுப்புவதாக வாக் குறுதியளித்த கிறிஸ்துவின் வெளிச்சத்தில் இந்த ஜீவனுள்ள வார்த்தை களைப் புரிந்துகொள்ளவேண்டும். யோவான் 16:13.

`தேவனுடைய சத்தியத்தின் வெளிப்பாடாக வேதாகமம் இருப்பதால், அதை விளக்கு வதற்கான நியதிகள் எல்லாம் வேதாகமத்திலேயே இருக்கவேண்டும். வேதாகமத்தை எழுதினவர்கள் தங்கள் காலத்துக்குக்குமுன் எழுதப்பட்ட வேத வசனங்களை எவ்வாறு பயன்படுத்தினார்கள் என்பதை ஆராய்ந்து இந்த நியதிகளைக் கண்டுபிடிக்கவேண்டும்.`