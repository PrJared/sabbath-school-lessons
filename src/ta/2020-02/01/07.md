---
title:  மேலும் படிக்க
date:  03/04/2020
---

தேவனுடைய வார்த்தையை நிலைநிறுத்துவதற்கும் அதற்கு உண்மையாக இருப்பதற்கும் பலர் தங்கள் உயிரையே கொடுத்தார்கள். அத்தகைய ஒரு மனிதர் டாக்டர் ரோலண்ட் டெய்லர். இவர் இங்கிலாந்திலிருந்த ஹாட்லி எனும் இடத்திலிருந்த திருச்சபையின் போதகர். இரத்தவெறி மேரியின் ஆட்சியின்போது கத்தோலிக்க திணிப்பை எதிர்த்தார். அதனால், சபையிலிலிருந்து நீக்கப்பட்டார். வேதாகமத்தை விசுவாசித்ததற்காக இவரைக் கேலிசெய்தார்கள். இங்கிலாந்தின் முதலமைச்சராக இருந்த வின்செஸ்டரின் பிஷப்புபிடம் நேரில் சென்று முறையிட்டார். ஆனால், அவர் இவரைச் சிறையில் தள்ளி, இறுதியில் இவரை எரிமரத்திற்கு அனுப்பினார். 1555 இல் இவர் இறப்பதற்குச் சற்றுமுன்பு, பின்வரும் வார்த்தைகளைப் பேசினார்:

‘நல்லவர்களே! தேவனின் பரிசுத்த வார்த்தையைத்தான் நான் உங்களுக்குப் போதித்தேன்; பரிசுத்த வேதாகமத்திலிருந்து நான் கற்ற பாடங்களைத் தவிர வேறு எதையும் நான் உங்களுக்குக் கற்பிக்கவில்லை. இதை என் இரத்தத்தால் முத்திரை யிட இன்று இங்கு வந்துள்ளேன்.’ டாக்டர் டெய்லர் நெருப்பில் எரிவதற்குச் சற்று முன்பு 51ஆம் சங்கீதத்தை மீண்டும்மீண்டும் சொல்லி, உயிரை விட்டார்.

இப்போது நாம் நம்மைக் கேட்கவேண்டிய கேள்வி இதுதான்: தேவனுடைய வார்த்தையில் உள்ள உண்மைகளை நிலைநிறுத்துவதில் நாம் உண்மையுடன் இருப் போமா? இறுதிப் போராட்டத்தில், அந்தச் சோதனை வரும். அதற்குத் தயாராகும் நேரம் இதுவே .

**கலந்துரையாடக் கேள்விகள்**

`1	தேவனே வேதாகமத்தின் ஆசிரியர் என்பதை எந்த வகையில் தீர்க்கதரிசனம் உறுதிப்படுத்துகிறது? நிறைவேறின தீர்க்கதரிசனங் கள் நம் விசுவாசத்தை எவ்வாறு உறுதிப்படுத்துகின்றன?`

`2	இயேசுவே மேசியா என்பதற்கான சான்றுகள் ஏன் வல்லமை வாய்ந்தவை?`

`3	இயேசுவும் அப்போஸ்தலர்களும் பரிசுத்த வேதாகமத்தின் நம்பகத்தன்மை மேலும், தெய்வீக அதிகாரத்தின்மேலும் தங்களுக்கிருந்த அசைக்க முடியாத நம்பிக்கையை வெளிப்படுத் தினார்கள். உதாரணமாக, வேதவாக்கியங்கள் ‘நிறைவேறவேண் டும்’ என்று இயேசுதாமே பல முறை வேதவசனங்களைக் குறிப் பிட்டுள்ளார். மத்தேயு 26:54,56; மாற்கு 14:49; லூக்கா 4:21; யோவான் 13:18; 17:12. ஆகவே, பழைய ஏற்பாட்டை இயேசு முக்கியமானதாக நினைத்தாரென்றால், வேதாகமத்தைப்பற்றிய நம்முடைய அணுகுமுறை என்னவாக இருக்கவேண்டும்?`