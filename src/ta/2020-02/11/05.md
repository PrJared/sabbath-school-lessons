---
title:  நியாயவிசாரணை
date:  10/06/2020
---

இந்த வாரம் நாம் படித்த தீர்க்கதரிசன விபரங்களை சீர்திருத்தக் காலம் முதல் புரொட்டஸ்டன்ட் வரலாற்றாசிரியர்கள் ஆதரித்தார்கள். ஆனால் 1800ன் துவக்கத்தில் மில்லர் இயக்கத்தினர்தான் 2300 இராப் பகல்பற்றியும் நியாய விசாரணைபற்றியும் மறுபரிசீலனை செய்தார்கள்.

|தானியேல் 7|தானியேல் 8|
|---|---|
|பாபிலோன் (சிங்கம்)|-------|
|மேதிய-பெர்சியா (கரடி)|மேதிய-பெர்சியா (ஆட்டுக்கடா)|
|கிரேக்கம் (சிவிங்கி)|கிரேக்கம் (வெள்ளாட்டுக்கடா)|
|அஞ்ஞான ரோம் (பயங்கர மிருகம்)|அஞ்ஞான ரோம் (கொம்பின் கிடைமட்ட நகர்தல் காலம்)|
|போப்பு ரோம் (சின்ன கொம்பு)|போப்பு ரோம் (கொம்பின் மேல்நோக்கி வளர்தல் காலம்)|

`கேள்வி: பரலோகத்தில் என்ன சம்பவம் நிகழ்கிறது? தானி 7:9-14; தானி 8:14,26.`

பிரெஞ்சு தளகர்த்தரான பெர்தியர் 1798இல் போப்புவைக் கைது செய்தபோது, உபத்திரவம் முடிவுக்கு வந்தது. வெளி 13:3. அதன்பிறகு நியாயத்தீர்ப்பு என்று தானி 7உம் 8உம் சொல்கின்றன. அப்போது ‘நியாயசங்கம் உட்கார்ந்தது.’ தானியேல் 7:10. அதன்பின், ‘மனுஷ குமாரனுடைய சாயலான ஒருவர் நீண்ட ஆயுசுள்ளவர் இடமட்டும் வந்தார்.’ தானி 7:13. அதாவது, 1798க்குப்பிறகு, இயேசுவின் இரண் டாம் வருகைக்குமுன்பு இந்த நியாயவிசாரணை நடக்கிறது.

தானி 7இன் நியாயவிசாரணைக் காட்சியும், தானி 8:14இன் பரிசுத்த ஸ்தல சுத்திகரிப்பும் ஒரே சம்பவத்தைச் சொல்கின்றன. பாவநிவாரண நாளைச் சுட்டிக்காட்டுகிற ‘பரிசுத்த ஸ்தல சுத்திகரிப்பு’ 2300 இராப்பக லுக்குப் பிறகு நடைபெறுமென்று  தானி 8:14 சொல்கிறது. வருட-நாள் நியதியின்படி பார்த்தால், இது 2300 வருடங்களாகும்.

2300 வருடங்களின் ஆரம்பம் தானி 9:24ல் சொல்லப்பட்டுள்ளது. இந்த 2300 இராப்பகலில் இருந்துதான், அங்கு சொல்லப்படும் 70 வாரம் அதாவது, 490 வருடம் ‘வெட்டப்படுகிறது.’ தானி 8:14இன் 2300 வருட தீர்க்கதரிசனமும், தானி 9:24-27ன் 70 வாரத் தரிசனமும் ஒரே தீர்க்கதரிச னத்தின் இரு பகுதிகள். ‘எருசலேமைத் திரும்ப எடுப் பித்துக்கட்டுகிறதற் கான கட்டளை வெளிப்படுகிற’ காலம்தான் அந்தத் தீர்க்கதரிசனக் காலத்தின் ஆரம்பம். தானி 9:25. ‘அர்தசஷ்டா ராஜாவின் ஏழாம் வருஷத்திலே’ அதாவது, கி.மு. 457ஆம் வருடத்தில் அது தொடங்கு கிறது. அதிலிருந்து 2300 வருடங்களைக் கணக்கிட்டால் 1844ம் வருடம் வருகிறது. அது 1798க்கு பிறகான, ஆனால் இயேசுவின் இரண்டாம் வருகைக்கு முந்தின காலக்கட்டம். அப்போதுதான் இயேசு மகா பரி சுத்த ஸ்தலத்தில் பிரவேசித்து, பரிந்துபேசுகிற, பரிசுத்தஸ்தலத்தைச் சுத்திகரிக்கிற ஊழியத்தைத் துவங்கினார்.

`ஆராய்ச்சிக்கு: வெள்ளிக்கிழமை ஆராய்ச்சி யிலுள்ள அட்டவணையைப் பார்க்கவும்.`