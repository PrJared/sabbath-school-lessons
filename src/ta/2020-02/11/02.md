---
title:  முக்காலவியலும் தீர்க்கதரிசனமும்
date:  07/06/2020
---

தீர்க்கதரிசனங்களை ஆராய்வதற்கு செவந்த்-டே அட்வென்டிஸ் டுகள் முக்காலவியலைப் பயன்படுத்துகிறார்கள். இதன்படி, வேதா கமத்தில் உள்ள முக்கியத் தீர்க்கதரிசனங்கள் பல கடந்த காலத்திலிருந்து நிகழ்காலத்திலும் எதிர்காலம் வரையிலும் தொடர்ந்து நிறைவேறி வரு கின்றன என்று வலியுறுத்துகிறது. அதாவது பள்ளியில் நாம் படிக்கிற வரலாற்றுப் பாடத்தைப் போன்றது. இந்தத் தீர்க்கதரிசனங்களுக்கு வேதாகமம்தானே இப்படி விளக்கம்சொல்லுவதால்தான் இந்த முறை யைப் பின்பற்றுகிறோம்.

`கேள்வி: தானி 2:27-45ஐ வாசியுங்கள். வரலாறு முழுவதிலும் அடுத்தடுத்து தொடர்சியாக ராஜ்யங்கள் வரவிருந்தன என்பதை என்னென்ன அம்சங்கள் சுட்டிக்காட்டுகின்றன?`

கடைசிக்கால தீர்க்கதரிசனத்திற்கு நாம் எவ்வாறு விளக்கம் காண வேண்டும் என்று வேதாகமம் தானே சொல்கிறது. பொன்னாகிய தலை நேபுகாத்நேச்சாருடைய ராஜ்யம். எனவே, பாபிலோன்தான் முதலாம் ராஜ்யம் என்று தானியேல் சொல்கிறார். தானி 2:38. பிறகு, “உமக்குப் பிறகு வேறொரு ராஜ்யம் தோன்றும்; பின்பு, மூன்றாம் ராஜ்யமொன்று எழும்பும்” என்று சொல்கிறார். தானி 2:40. இடைவெளியின்றி அடுத்தடுத்து அந்த ராஜ்யங்கள் வரவிருந்ததை அந்தச் சிலை சுட்டிக் காட்டியது. அதாவது, அந்தப் பெரிய சிலையில் தலையிலிருந்து கால் வரைக்கும் ஒவ்வொரு பகுதியும் ஒவ்வொரு ராஜ்யத்தைச் சுட்டிக்காட் டியது. காலமும் வரலாறும் இணைக்கப்பட்டுள்ளதுபோலவே அவை இணைக்கப்பட்டுள்ளன.

தானியேல் 7 இலும் 8இலும், சிலைக்குப்பதிலாக மிருக அடை யாளங்கள் வருகின்றன; ஆனால், செய்தி ஒன்றுதான். அடுத்தடுத்து தொடர்ச்சியாக வரவிருந்த நான்கு ராஜ்யங்கள்பற்றிச் சொல்கிறது. மூன்று ராஜ்யங்கள்பற்றி தானியேல் 8 சொல்கிறது. முற்காலத்தில் துவங்கி, கிறிஸ்து திரும்பிவந்து தமது நித்திய ராஜ்யத்தை ஸ்தாபிக்கும் மட்டும் நடப்பவைபற்றி அவை சொல்கின்றன.

எனவே தானி 2இன் சிலையும், தானி 7 ஆம் 8 ஆம் அதிகாரங்களில் கொடுக்கப்பட்ட தரிசனங்களும் புரொட்டஸ்ட்டுகளின் முக்காலவியல் தீர்க்கதரிசன விளக்கத்திற்கு அடிப்படையாக அமைந்துள்ளன; அட்வென்டிஸ்டுகள் இன்றும் அதைக் கடைப்பிடிக்கிறார்கள்.

`யோவான் 14:26ல் இயேசு சொல்வது தீர்க்கதரிசனத்தின் செயல்பாட்டை நாம் புரிந்து கொள்ள எவ்வாறு உதவுகிறது? வரலாற்றில் பல ஆண்டுகள் கடந்துபோன நிலையில், நாம் வாழ்கிறோம். பாபிலோனின் காலத்தில் வாழ்ந்தவர்களுக்குக் கிடைக்காத என்ன அனுகூலத்தை நாம் அதிகமாகப் பெற்றிருக்கிறோம்?`