---
title:  வருட-நாள் நியதி
date:  08/06/2020
---

முக்காலவியல் விளக்கக் கருவிகளில் ஒன்று வருட-நாள் நியதி. வரலாறு நெடுகிலும் அறிஞர்கள் பலர் தானியேல்-வெளிப்படுத்தலில் உள்ள காலத் தீர்க்கதரிசனங்களை இந்நியதியைப் பயன்படுத்தி ஆராய்ந்திருக்கிறார்கள். பல வேதவசனங்களையும், தீர்க்கதரிசன பின்னணிகளையும் வைத்து இந்த நியதியைக் கண்டுபிடித்துள்ளார்கள்.

`கேள்வி: எண் 14:34; எசே 4:6 வசனங்களில் வருட-நாள் நியதியை தேவன் எவ்வாறு தெரியப்படுத்துகிறார்?`

வருட-நாள் நியதியை இந்த வசனங்கள் தெளிவாகக் காட்டுகின்றன.

`கேள்வி: தானி 7:25; 8:14; வெளி 11:2, 3; 12:6, 14; 13:5 ஆகிய வசனங்களில் இந்த நியதியைப் பயன்படுத்துவதற்கு நாம் எவ்வாறு சரியான காரணம் சொல்லமுடியும்?`

இந்தத் தீர்க்கதரிசனங்களில் வருட-நாள் நியதியைப் பயன்படுத்து வதற்கு மூன்று அம்சங்கள் ஆதரவாக உள்ளன. அவை அடையாளங் கள், நீண்ட காலக்கட்டங்கள், சிறப்பு வார்த்தைகள்.

1.	அடையாளங்கள்: மிருகங்கள், கொம்புகள் எனும் அடையாளங்களால் ராஜ்யங்கள் சுட்டிக்காட்டப்படுகின்றன. எனவே, அங்குச் சொல்லப் படும் காலத்தையும் அடையாளமாகப் பார்க்கவேண்டும். மிருகங்களுக் கும் கொம்புகளுக்கும் அப்படியே அர்த்தம்காணக்கூடாது. அவை அடையாளங்கள்மட்டுமே. அந்தத் தீர்க்கதரிசனமே அடையாளங் களால் சொல்லப்படும்போது காலங்களைமட்டும் எவ்வாறு அப்படியே எடுக்கமுடியும்? முடியாது.
2.	நீண்ட காலக்கட்டம்: அந்தத் தீர்க்கதரிசனங்களின் பல நிகழ்வுகளும் ராஜ்யங்களும் பல நூற்றாண்டுகளுக்கு இடைப்பட்டவை. எனவே, அங்குச் சொல்லப்படும் காலங்களுக்கு அப்படியே அர்த்தங்காண முடி யாது. வருட-நாள் நியதியைப் பயன்படுத்தும்போது, காலங்களை சரி யாகக் கணிக்கமுடிகிறது.
3.	சிறப்பு வார்த்தைகள்: காலங்கள்பற்றிச் சொல்லப் பயன்படும் சிறப்பு வார்த் தைகள்தாம். ‘2300 இராப்பகல்’ என்று சொல்லப்படுகிறது. சாதாரண மாக காலங்களை இவ்வாறு குறிப்பிட மாட்டோம். எனவே அந்தத் தீர்க்கதரிசனங்களில் சொல்லப்படும் காலங்களையும் அடையாளங் களாகவே பார்க்கவேண்டும்.

`தானி 9:24-27ன் 70 வாரத் தீர்க்கதரிசனத்தை எடுத்துக்கொள்ளுங்கள். ‘எருசலேமைத் திரும்ப எடுப்பித்துக்கட்டுகிறதற்கான கட்டளை வெளிப்படுவதுமுதல், பிரபுவாகிய மேசியா வருமட்டும்’ உள்ள காலம் 69 வாரங்கள் அல்லது ஒரு வருடம் நான்கு மாதங்கள். தானி 9:25. அப்படியே கணக்குப் பார்த்தால், அத்தீர்க்கதரிசனம் அர்த்தமுடையதாக இருக்காது. வேதாகமத்தின் வருட-நாள் நியதியைப் பயன்படுத்தி, 70 வாரங்களை 490 வருடங்கள் என்று எடுத்தால், தீர்க்கதரிசனம் அர்த்தமுடையதாக இருக்கும்.`