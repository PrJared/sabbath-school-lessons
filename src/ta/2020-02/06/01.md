---
title:  ஏன் விளக்கம் தேவை?
date:  02/05/2020
---

### இவ்வார ஆராய்ச்சிக்கு:
லூக்கா 24:36-45; 1கொரி 12:10; 1கொரி 14:26; அப் 17:16-32; யோவான் 12:42, 43.

> <p>மனன வசனம்</p>
> ‘விசுவாசமில்லாமல் தேவனுக்குப் பிரியமாயிருப்பது கூடாதகாரியம்; ஏனென்றால், தேவனிடத்தில் சேருகிறவன் அவர் உண்டென்றும், அவர் தம்மைத் தேடு கிறவர்களுக்குப் பலன் அளிக்கிறவரென்றும் விசுவாசிக்கவேண்டும்.’ எபி 11:6.

வேதாகமத்தை எவ்வாறு விளக்குகிறோம்?அதற்கு என்ன நியதி களைப் பயன்படுத்துகிறோம்? உதாரணமாக, அங்கு நாம் காண்கிற பல்வேறு வகையான வசனங்களை எவ்வாறு கையாள்வது? உதாரண மாக, நாம் படிக்கும் வசனத்தில் உவமை,  தீர்க்கதரிசன- அடை யாளக் கனவு, வரலாற்றுக் கதை வருகிறதா? ‘இது என்ன வகை?’ என்று தீர் மானிப்பதே வேதாகமத்திற்கு விளக்கம்கூறுவதில் முதல் படி ஆகும்.

சில சமயங்களில், சிலர் குறிகேட்பதற்கு வேதாகமத்தைப் பயன் படுத்துகிறார்கள். வேதாகமத்தைத் தோராயமாகத் திறந்து, அங்குள்ள வசனத்தை வாசித்து, தாங்கள் செய்ய வேண்டியதை அந்த வசனம்    சொல்லும் என்று நினைக்கிறார்கள். இது தவறான முடிவுகளுக்கு வழி வகுக்கும். உதாரணமாக, ஒரு கணவன் தன் மனைவியைப் பிரிந்து, வேறொரு பெண்ணுடன் சென்றுவிட்டான்; அவள் வேதாகமத்தை திறந்தபோது, ‘உனக்கும் ஸ்திரீக்கும் பகை உண்டாக்குவேன்.’ என்கிற ஆதி 3:15 கண்ணில்பட்டது. கணவருக்கும் அந்தப் பெண்ணுக்கும் ஆண்டவர் பகை உண்டாக்குவார் என்று நம்பினாளாம். இது சரியா?

வசனத்தின் பின்னணியைக் கவனிக்காமல் வசனத்திற்கு அர்த்தம் சொல்லும்போது, தனது சொந்த கருத்தைச் சொல்வதற்கு வழி ஏற்படுகிறது. ஆகவே, வேதாகமத்தைச் சரியாக விளக்க அறிந்திருப்பது மிகவும் முக்கியமானது.

2020, மே 9 வகுப்புக்காகப் படிக்கவேண்டிய பாடம்