---
title:  விளக்கம் ஏன் முக்கியமானது
date:  07/05/2020
---

`கேள்வி: வேதாகமத்தைப்பற்றிய தெளிவான புரிதல் தனிநபர்களுக்கு மட்டுமல்ல, சபைக் கும் ஏன் மிகவும் முக்கியமானது? நெகேமியா 8:1–3,8.`

‘நாம் எவ்வாறு இரட்சிக்கப்படுகிறோம்?’ என்பதுதான் வேதாக மத்தில் மிகமுக்கியமான கேள்வி. நித்திய வாழ்வை நினைத்தால், வேறு எது முக்கியம்? இயேசு சொன்னதுபோல, உலகம் முழுவதையும் ஆதாயப்படுத்திக்கொண்டாலும் தன் ஜீவனை நஷ்டப்படுத்தினால் என்ன பயன்? மத் 16:26

இரட்சிப்பைப்பற்றி வேதாகமம் என்ன கற்பிக்கிறது என்பது நாம் வேதாகமத்தை விளங்கிக்கொள்வதைப் பொருத்திருக்கிறது. நாம் வேதாகமத்தை தவறாக விளக்கினால், இரட்சிப்பைத் தவறாகப் புரிந்து கொள்வோம். பிறவற்றிலும் தவறான முடிவுகளுக்கு வருவோம். வேத வசனங்களுக்கு சிலர் தவறான விளக்கம் சொன்னதால்,  அப்போஸ்தலர் காலத்திலேயே சபைக்குள் தவறான கருத்துகள் நுழைந்துவிட்டன.

`கேள்வி: சரியான முறையில் வேத வசனங்களுக்கு விளக்கம்சொல்வது எவ்வளவு முக் கியம் என்பதுபற்றி 2 பேதுரு 3:15,16 என்ன சொல்கிறது?`

உண்மையில், வேதாகமத்தை முழுவதும் நம்புகிற நாம் வேதாக மம் சொல்லுகிறபடிமட்டுமே வாழ விரும்புகிறோம். மேலும் வேதாக மத்தை நாம் விளக்குவதற்கு பாரம்பரியம், சபை அங்கீகாரம் போன் றவை நமக்கு இல்லை. நாம் எப்படி வாழவேண்டும் என்பதை நமக்குச் சொல்ல வேதாகமம்மட்டுமே உள்ளது. அதனால் வேதாகமத்தை புரிந்துகொள்ள, நமக்கு சரியான வேத ஆய்வியல் அவசியம்.

திருச்சபையின் இறையியலும் ஊழியமும் நல்லநிலையில் இருக்க வேண்டுமென்றால், வேதாகமத்திற்கு சரியாக விளக்கம்சொல்வது மிகவும் அவசியம். சரியான விளக்கம் இல்லையென்றால், நம் போத கத்திலும் கோட்பாட்டிலும் ஒருமைப்பாடு இருக்காது. தவறான இறை யியல் நம்மை தவறான ஊழியத்திற்கு வழிநடத்தும். நாம் உலகத்திற்குக் கொடுக்கவேண்டிய செய்தி என்ன என்பதில் நமக்கே குழப்பம் இருந் தால், நாம் எவ்வாறு சரியானதைச் சொல்லமுடியும்?

`முத்தூதை வாசியுங்கள். வெளி 14:6-12. என்ன இறையியல் பிரச்சனைகள்குறித்து இப்பகுதி பேசுகிறது? இந்த ஊழியத்தைச் செய்ய, சரியான புரிந்துகொள்ளுதல் ஏன் அவசியம்?`