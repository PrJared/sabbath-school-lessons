---
title:  வேதாகமமும் கலாச்சாரமும்
date:  05/05/2020
---

`கேள்வி: கிரேக்க கலாச்சாரத் தத்துவம் எனும் புதிய சூழலில் சுவிசேஷச் செய்தியை வழங்க பவுல் முயன்றார். அப் 17:16-32. கருத்துகளின் முக்கியத்துவத்தை நாம் எவ்வாறு மதிப்பிடுகிறோம் என்பதை நம் கலாச்சாரப் பின்னணிகள் எவ்வாறு பாதிக்கின்றன?`

சில வேதாகம வசனங்களைப் புரிந்துகொள்ள தூரக்கிழக்கு கலாச்சாரத்தின் பின்னணி அறிவு உதவியாக இருக்கும். “எடுத்துக் காட்டாக, ஒரு நபர் ஒரு செயலை செய்யாவிட்டாலும், அந்தச் செயல் நடப்பதற்கு அவர் அனுமதித்திருந்தால், அந்தச் செயலுக்கு அவர் பொறுப்பு என்பது எபிரெயக் கலாச்சாரம். தேவன் ஒரு செயலை தடுக் காமல் அனுமதித்தார் என்றால்,  மேற்கத்திய கலாச்சாரத்தில், ‘தேவன் அனுமதித்தார்’ என்று சொல்லுவோம். ஆனால், வேதாகமம் எழுத் தாளர்கள், ‘தேவன் அதைச் செய்தார்’ என்று சொல்வார்கள். எடுத்துக் காட்டாக, ‘பார்வோனின் இருதயத்தை தேவன் கடினப்படுத்துதல்’.

`கேள்வி: கலாச்சாரம் சில முக்கியமான வேத ஆய்வியல் கேள்விகளையும் எழுப்புகிறது. வேதாகமம் கலாச்சாரத்துக்கு உட்பட்டதா? அவ்வாறு அந்தக் கலாச்சாரக் கருத்தைத் தான் வேதாகமம் வலியுறுத்துகிறதா?`

கேள்வி: ஒரு குறிப்பிட்ட கலாச்சாரத்தில் கொடுக்கப்பட்டாலும்,  தேவசெய்தி அந்தக் குறிப்பிட்ட கலாச்சாரத்தைத் தாண்டி, அனைத்து மனிதர்களிடமும் பேசுகிறதா? ஒருவரின் சொந்தக் கலாச்சாரம் அவருடைய வேதாகம விளக்கத்திற்கு அடிப்படை யாகவும் உரைகல்லாகவும் மாறினால் என்ன ஆகும்?

அப் 17:26இல், யதார்த்தத்தைப்பற்றிய ஒரு சுவாரஸ்யமான கருத் தை பவுல் கூறுகிறார். பலர் பெரும்பாலும்  இதைக் கவனிப்பதில்லை. தேவன் நம் அனைவரையும் ஒரே இரத்தத்திலிருந்து படைத்தார் என்று அவர் கூறுகிறார். நாம் கலாச்சார ரீதியில் மாறுபட்டவர்களாக இருந்தா லும், வேதாகம ரீதியாகப் பேசும்போது, எல்லா மக்களையும் ஒன்றி ணைக்கும் ஒரு பொதுவான பிணைப்பு உள்ளது.  தேவன் எல்லா மனித குலத்தையும் படைத்தவர் என்பதே அதற்குக் காரணம். நம் பாவமும் இரட்சிப்பின் தேவையும் ஒரு கலாச்சாரத்துக்குமட்டும் உரியவை அல்ல.  இயேசு கிறிஸ்துவின் மரணம்-உயிர்த்தெழுதலால் நமக்கு வழங்கப்பட்ட இரட்சிப்பு அனைவருக்கும் தேவை.

தேவன் குறிப்பிட்ட ஒரு தலைமுறையினருடன் பேசினாலும், வேதாகமவசனங்களை வாசிக்கும் வருங்காலச் சந்ததிகளுக்கும் அந்த உண்மைகள் தேவையானவையே. வேதாகமம் எழுதப்பட்ட சூழ் நிலைகளையும் தாண்டி அவை பயனுடையவை.

பாக்தாத்தில் ஒன்பதாம் நூற்றாண்டில் கண்டுபிடிக்கப்பட்ட இயற் கணிதத்தைப்பற்றி சிந்தியுங்கள். கணிதத்தின் இந்தப் பகுதி அந்த காலத் திற்கும் இடத்திற்கும்மட்டுமே உரியவையா? நிச்சயமாக இல்லை.

`அதே நியதி வேத வசனங்களின் உண்மைகளுக்கும் பொருந்தும். இன்றைய காலப்பகுதியி லிருந்து மாறுபட்ட கலாச்சாரங்களில் வேதாகமம் நீண்ட காலத்திற்குமுன்பே எழுதப்பட்டிருந் தாலும், அதிலுள்ள சத்தியங்கள் இப்போதும் நமக்குப் பொருத்தமானவையாக இருக்கின்றன.`