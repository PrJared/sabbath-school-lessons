---
title:  மேலும் படிக்க
date:  08/05/2020
---

‘வேதாகமத்தை ஆராய்ச்சி செய்யும்போது உங்களுடைய முன் அபிப்பிராயங் களை விட்டுவிடுங்கள். நீங்கள் கற்றுக்கொண்டதையும், உங்கள் பெற்றோரிடமிருந்து பெற்றுக்கொண்டதையும் மறந்துவிடுங்கள். உங்கள் சொந்தக் கருத்துக்களை நிரூபிக்க வேதவசனங்களைப் படித்தால், நீங்கள் ஒருபோதும் உண்மையை அறிந்து கொள்ள முடியாது. கர்த்தர் உங்களுக்கு என்ன சொல்கிறார் என்பதைக் கேட்கிற மனதுடன் செல்லுங்கள். சத்தியத்தைத் தேடுகிறவர் தாழ்மையாக, கிறிஸ்துவின் காலடியில் அமர்ந்து, அவரைப்பற்றி ஆராயும்போது, அவருடைய வசனத்தை புரிந்து கொள்ளலாம். தங்கள் சொந்த ஞானத்தில் நம்பிக்கை உள்ளவர்களுக்கு தேவன் சொல்வது என்ன தெரியுமா? நீங்கள் இரட்சிப்புக்கேற்ற ஞானம்பெற விரும்பினால், நீங்கள் சாந்தகுணமும், தாழ்மையும் உள்ளவர்களாக இருக்கவேண்டும்.’ - எலன் ஒய்ட்.

‘முன் அபிப்பிராயம் எதுவும் இல்லாமல் கருத்தோடும் ஜெபத்தோடும் வேத வச னங்களை ஆராயுங்கள். அதைப் புரிந்துகொள்ளும்போது, அது உங்களுடைய கருத் துக்கு ஒத்துப்போகாவிட்டால்,  வேத விளக்கத்தை உங்கள் கருத்துக்கு ஏற்றதுபோல மாற்ற முயற்சிசெய்யாதீர்கள். வேதாகமத்துக்கு ஏற்றதாக உங்கள் கருத்தை மாற்றிக் கொள்ளுங்கள். நீங்கள் முன்பு செய்தவையும் நம்பியவையும் உங்கள் புரிதலைக் கட்டுப்படுத்தக்கூடாது. நியாயப்பிரமாணத்தில் அற்புதங்களைப் பார்க்க உங்கள் கண்களைத் திறவுங்கள். எழுதப்பட்டதைக் கண்டுபிடித்து, உங்கள் கால்களை நித்தியக் கன்மலையின்மேல் பதியுங்கள்.’- எலன் ஒய்ட்.

**கலந்துரையாடக் கேள்விகள்**

`1	நமது உலகக் கண்ணோட்டம், கல்வி, கலாச்சாரம் போன்றவை நமது வேதாகம விளக்கத்தை எவ்வாறு பாதிக்கிறது?  இப்படிப்பட்ட வெளிப்புற தாக்கங்களைப்பற்றி விழிப்புடன் இருப்பது ஏன் மிகவும் முக்கியமானது?`

`2	பாவத்தால் நாம் பாதிக்கப்பட்டிருக்கிறோம். நம்முடைய வேத ஆராய்ச்சியை பாவம் எவ்வாறு பாதிக்கிறது? அதாவது, வேதவசனங்களை தவறாகப் புரிந்து கொள்ளக்கூடிய அளவுக்கு பாவம் நமக்கு என்ன செய்கிறது? உதாரணமாக, வேதாகமம் கண்டனம்செய்கிற ஒன்றைச் செய்ய ஆசைப்படும்போது,  வேதாகமத்தை நமக்கு ஏற்றபடி எவ்வாறு வளைக்கிறோம்?`

`3	வேதாகமக் காலங்களையும் கலாச்சாரத்தையும் புரிந்துகொள்வது எவ்வாறு வேதாகமத்தின் வசனங்களை நன்கு புரிந்துகொள்ள உதவும்? சில எடுத்துக் காட்டுகளைக் கொடுங்கள்.`