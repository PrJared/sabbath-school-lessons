---
title:  முன் அபிப்பிராயங்கள்
date:  03/05/2020
---

`கேள்வி: வேதாகமம் முன்னுரைத்த நிகழ்வுகள் அப்படியே நடந்து போதிலும், வேதாகமத்தை அறிந்திருந்த சீடர்களால் தேவனுடைய வார்த்தையின் உண்மையான அர்த்தத்தைப் பார்க்கமுடியவில்லை. ஏன்? லூக்கா 24:36-45.`

முன் கருத்து எதுவும் இல்லாமல் எவரும் வேதாகமத்தை வாசிப் பது இல்லை. வேதாகமத்தை படிக்கிற ஒவ்வொருவரும் தங்கள் சொந்த அனுபவங்களையும் குறிப்பிட்ட பின்னணியையும் உடையவர்களாக இருக்கிறார்கள். அவர்கள் வேதாகமத்தை பார்க்கிற பார்வையை இவை மாற்றுகின்றன. சீடர்களுக்குக்கூட, ‘மேசியா யார்? அவர் என்ன செய்யவேண்டும்?’ என்பதுபற்றி சொந்தக் கருத்துக்கள் இருந்தன. மற்றவர்களுடைய எதிர்பார்ப்புகளின் அடிப்படையில் அவர்களுக் கிருந்த இந்த வலுவான நம்பிக்கைகளால் அவர்கள் வேத வசனங் களைப் புரிந்துகொள்வதில் தடைஏற்பட்டது. அவர்கள் இயேசுவை தவறாகப் புரிந்துகொண்டதற்குக் காரணம் இதுதான்.

நாம் அனைவரும் இந்த உலகத்தைப்பற்றியும் உலகமுடிவுபற்றி யும் தேவனைப்பற்றியும் சொந்த அபிப்பிராயம் உள்ளவர்களாக இருக் கிறோம். நாம் வேதாகமத்தை விளக்கும்போது, இந்த அபிப்பிராயங்கள் நாம் கூறுகிற வேதவிளக்கத்தைப் பாதிக்கின்றன.  உதாரணமாக, ஒரு வரின் உலகக்கண்ணோட்டத்தில் ஆவிக்குரிய உலகின் தலையீட்டுக்கு இடமில்லை என்றால், அந்த நபரால் தேவன் வரலாற்றில் செய்தவற்றை நம்பமுடியாது. அதனால் இவருடைய விளக்கத்துக்கும், ஆவிக்குரிய உலகத்தின் யதார்த்தத்தை ஏற்றுக்கொள்கிற ஒருவரின் விளக்கத்துக்கும் வித்தியாசம் இருக்கும்.

வேதாகமத்திற்கு விளக்கம் கூறுகிற ஒருவரால் தனது கடந்த காலம், சொந்த அனுபவங்கள், முன் அபிப்பிராயங்கள் ஆகியவற்றிலிருந்து  தன்னை முழுமையாக விலக்கமுடியாது. முழுநடுநிலைமை அல்லது புறவய முழுமையை அடைய முடியாது. உலகின் இயல்பு, தேவனின் தன்மைபற்றிய தங்களுடைய அபிப்பிராயம் ஆகியவற்றின் அடிப் படையில்தான் அவர்களுடைய வேத விளக்கங்கள் அமைகின்றன.

ஆனால், நற்செய்தி என்ன தெரியுமா? வேதவசனங்களை நாம் திறந்த மனதோடும் நேர்மையான இதயத்தோடும் ஆராய்ந்தால், நம் தவறான முன் அபிப்பிராயங்களை  ஆவியானவர் சரிசெய்வார். இதனால்தான் வேறுபட்ட பின்னணியில் வந்த மக்களாலும் வேதாகம வசனங்களைப் புரிந்துகொள்ள முடிந்தது. ஆவியானவர் நம்மை ‘சகல சத்தியத்திற்குள்ளும்’ வழிநடத்துகிறார் என்று வேதாகமம் உறுதிப் படுத்துகிறது. யோவான் 16:13.

`உலகைப்பற்றிய உங்கள் சொந்த முன் அபிப்பிராயங்கள் என்ன? வேதாகமம் கற்பிக்கும் யதார்த்தத்திற்கு இணங்க, உங்கள் கருத்துகளை மாற்றுவதற்கு, அவை அனைத்தையும்   நீங்கள் எவ்விதத்தில் தேவனுடைய வார்த்தைக்குக் கீழ்ப்படுத்தமுடியும்?`