---
title:  மொழிபெயர்ப்பும் விளக்கமும்
date:  04/05/2020
---

வேதாகமம் பண்டைய மொழிகளில் எழுதப்பட்டது. பழைய ஏற் பாடு பெரும்பாலும் எபிரெய மொழியிலும்,  சில பகுதிகள் அரமெய்க் மொழியிலும்  எழுதப்பட்டுள்ளன.  புதிய ஏற்பாடு கொய்னே கிரேக்க மொழியில் எழுதப்பட்டுள்ளது. இந்த மொழிகளை இன்று உலகில் பெரும்பான்மையானவர்கள் பேசுவதில்லை. எனவே, வேதாகமத்தை வெவ்வேறு நவீன மொழிகளில் மொழிபெயர்க்க வேண்டியுள்ளது.

ஆனால், எந்த நல்ல மொழிபெயர்ப்பாளருக்கும் ஒன்று தெரியும்: ஒவ்வொரு மொழிபெயர்ப்பிலும் ஏதாவது ஒரு பகுதிக்கு மொழி பெயர்ப்பாளர் விளக்கம்தான் கூறியிருப்பார். ஒரு மொழியிலுள்ள சில சொற்களுக்கு சமமான சொல் இன்னொரு மொழியில் இல்லை. மொழி பெயர்த்தல், விளக்குதல் ஆகிய செயல்களை ‘வேத ஆய்வியல்’ என்கிறோம்.

`கேள்வி: பின்வரும் வசனங்களில் என்ன விளக்கம்கூறுதல் அல்லது மொழிபெயர்ப்பைப் பார்க்கிறோம்? 1கொரி 12:10; 14:26; யோவான் 1:41; 9:7; அப் 9:36; லூக்கா 24:27.`

கேள்வி: லூக்கா 24:27இல் இயேசுகூட வேதாகமத்தின் அர்த்தத்தை சீடர்களுக்கு விளக்க வேண்டியிருந்தது. விளக்கத்தின் முக்கியத்துவம்பற்றி இது நமக்கு என்ன சொல் கிறது?

வேத ஆய்வியலில் முக்கியமான விஷயம் என்னவென்றால், நமக்கு மூல மொழி தெரியாவிட்டால் மொழிபெயர்ப்புகள்மூலமாகவே நாம் வேதாகமத்தைப் படிக்கவேண்டும். பல மொழிபெயர்ப்புகள் தெளிவாக அர்த்தத்தை தெரிவிக்கின்றன. மூலமொழி அறிவு நன்மை பயக்கும் என்றாலும், வேதாகமத்தின் முக்கிய உண்மைகளைப் புரிந்து கொள்ள மூலமொழி நமக்குத் தெரிந்திருக்கவேண்டிய அவசியமில்லை. ஒரு நல்ல மொழிபெயர்ப்பு இருந்தாலும், சரியான விளக்கம் முக் கிய மானது.  லூக்கா 24:27. வேத ஆய்வியலின் முக்கிய நோக்கம் இது தான்: வேத வசனங்களின் துல்லியமான அர்த்தத்தை அறிந்துகொள் வதும், அதை வாழ்க்கையில் கடைப்பிடிக்க உதவுவதும் ஆகும்.  லூக்கா 24:27 இல், இயேசு தமது சீடர்களுக்கு இதைத்தான் செய்தார். வேதாகமப் பகுதிகளை இயேசுதாமே வந்து உங்களுக்கு விளக்கினால் எப்படி இருக்கும்? கற்பனைசெய்து பாருங்கள்!

`சிலருக்கு பல்வேறு மொழிபெயர்ப்புகள் கையில் உள்ளன; ஆனால்,  பலருக்கு அப்படி இல்லை. உங்களிடம் எந்த மொழிபெயர்ப்பு இருந்தாலும், ஜெபத்தோடும் கீழ்ப்படிதலோடும் அதைப் படிக்கவேண்டியது ஏன் அவசியம்?`