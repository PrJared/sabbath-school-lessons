---
title:  மேலும் படிக்க
date:  01/05/2020
---

‘கற்றுக்கொள்கிற ஆவியோடு வேதாகமத்தை  அணுக நாம் கற்றுக்கொள்ள வேண்டும். நாம் அதன் பக்கங்களைத் தேடி வாசிக்கவேண்டும். நம் கருத்துகளுக்கான ஆதாரத்தைத் தேடி அல்ல; தேவன் என்ன சொல்கிறார் என்பதை அறிவதற்காக வாசிக்கவேண்டும். வேதாகமத்தைப்பற்றிய உண்மையான அறிவை ஆவியானவர் உதவியால்மட்டுமே பெறமுடியும். இந்த அறிவைப் பெற, நாம் அதன்படி வாழவேண் டும். வேதவசனம் கட்டளையிடும் அனைத்துக்கும் நாம் கீழ்ப்படியவேண்டும். வேதா கமத்தை ஆராய, கருத்தும் விடாமுயற்சியும் வேண்டும். சுரங்கத் தொழிலாளி பூமியில் உள்ள தங்கப்புதையலுக்காகத் தோண்டும்போது காட்டுகிறஆர்வத்தோடும் விடா முயற்சியோடும் தேவனுடைய வார்த்தையாகிய புதையலைத் தேடவேண்டும்.’ - எலன் ஒய்ட்.

‘நீங்கள் வேதாகமத்தை உங்கள் உணவாக மாற்றும்போது, அதன் நியதிகளை உங்கள் குணத்தின் பகுதிகளாக மாற்றும்போது, தேவனிடமிருந்து ஆலோசனை பெறுவது எப்படி என்பதை நீங்கள் அறிந்துகொள்வீர்கள். நான் இன்று உங்கள்முன் விலைமதிப்பற்ற வசனங்களைக் காட்டுகிறேன். நான் சொன்னதைச் சொல்லி, ‘சகோதரி ஒய்ட் இதைச் சொன்னார்’ ‘சகோதரி ஒய்ட் அதைச் சொன்னார்’ என்று  சொல்லாதீர்கள். இஸ்ரவேலின் தேவனாகிய கர்த்தர் சொல்வதைக் கண்டுபிடித்து, அவர் கட்டளையிட்டதைச் செய்யுங்கள்.’ - எலன் ஒய்ட்.

**கலந்துரையாடக் கேள்விகள்**

`1	ஒரு தலைப்பைப்பற்றி வேதாகமம் சொல்லும் எல்லாவற்றையும் பார்க்காமல், சில வசனங்களைமட்டும் பார்க்கிறவர்கள் என்ன தவறான நம்பிக்கைகளை வைத்திருக்கிறார்கள்?`

`2	யோவான் ஸ்நானனைப்பற்றி இயேசு சொன்னது:  ‘ஸ்திரீகளிடத்திலே பிறந்த வர்களில் யோவான்ஸ்நானனைப் பார்க்கிலும் பெரிய தீர்க்கதரிசி ஒருவனு மில்லை.’ லூக்கா 7:28. இவரால் எழுதப்பட்ட எந்தப் புத்தகமும் வேதாகமத் தில் இல்லாத நிலையில், யோவான் ஸ்நானன் ஒரு பெரிய தீர்க்கதரிசி என் கிறார் இயேசு. ஒரு தீர்க்கதரிசியின் புத்தகங்கள் வேதாகமத்தில் இல்லாவிட் டாலும், அவர் உண்மையான தீர்க்கதரிசியாக இருக்கமுடியும். இந்த உண்மை யிலிருந்து செவந்த்-டே அட்வென்டிஸ்டுகள் என்ன செய்தியைச் சொல்ல முடியும்?`

`3	வேதாகமத்திற்கே இறுதி அதிகாரம் என்று அட்வென்டிஸ்டுகள்  மாத்திரம் சொல்லவில்லை. மற்ற சபைங்களும் அவ்வாறு சொல்கின்றன. அப்படியா னால், தவறான கோட்பாடுகளை நம்புகிற மற்ற கிறிஸ்தவர்கள் அவை வேதாகமத்தில் உள்ளதாகக் கூறுவதற்குக் காரணம் என்ன?`