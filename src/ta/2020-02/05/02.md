---
title:  வேதாகமமே ஆளும் நெறிமுறை
date:  26/04/2020
---

ஆரம்பத்திலிருந்தே, செவந்த்-டே அட்வென்டிஸ்டுகள், ‘தாங் கள் வேதாகமத்தை முழுவதும் நம்புகிற கிறிஸ்தவர்கள்’ என்பதைச் செயலில் காட்டிவருகின்றனர். ‘வேதாகமம்மட்டுமே’ என்பதை உறுதிப் படுத்த, வேதாகமத்தின் தனித்துவமான அதிகாரத்தை நாம் ஒப்புக் கொள்கிறோம். வேதாகமம்மட்டுமே நமது இறையியலுக்கான ஆளும் நெறிமுறை. நாம் வாழும்விதத்தைக் கட்டுப்படுத்தக்கூடியது ‘வேதாகமம் மட்டுமே’. நம் ஆன்மிக அனுபவங்கள், பகுத்தறிவு,பாரம்பரியம் போன்றவை வேதாகமத்துக்குக் கட்டுப்பட்டவையே. சபையையும் அதன் விளக்கத்தையும் சார்ந்து இராமல், வேதாகமத்தின் அதிகாரத்தை பாதுகாக்கும் நோக்கம் கொண்டதுதான் ‘வேதாகமம்மட்டுமே’ எனும் நியதி. வசனங்களுக்கு விளக்கத்தை வேதாகமத்திற்கு  வெளியிலிருந்து சொல்கிற வாய்ப்பை அது நிராகரிக்கிறது.

‘எழுதப்பட்டதற்கு மிஞ்சி எண்ணவேண்டாம்’ என்று பவுல் கூறுகிறார். இந்த விஷயம் நம் விசுவாசத்திற்கு ஏன் மிகவும் முக்கியமானது? 1கொரி 4:1-6.

‘எழுதப்பட்டதற்கு மிஞ்சி எண்ணவேண்டாம்’ என்பதால், அகழ் வாராய்ச்சி-வரலாறு போன்றவை தேவையில்லை என்று சொல்ல வில்லை. வேதாகம வசனங்களின் பின்னணியை இவை தெளிவு படுத்தக்கூடும். வசனங்களை நன்கு புரிந்துகொள்ள இவை நமக்கு உதவுகின்றன. மூலமொழி அகராதிகள், ஒத்துவாக்கியப் புத்தகங்கள், வேதவிளக்கவுரைகள் போன்றவை தேவையில்லை என்றும் சொல்ல வில்லை. ஆனால், விஞ்ஞானம், விளக்கவுரைகள் போன்றவை வேத வசனங்களுக்கு எதிராக இருந்தால், வேதாகமத்திற்கே முதலிடம் கொடுக்கவேண்டும். வேதாகமத்தை வைத்து மற்றவற்றை மதிப்பீடு செய்யவேண்டும்.

‘வேதாகமம்மட்டுமே’ என்று சொல்லும்போது, நாம் உறுதிப்படுத்து வது என்ன தெரியுமா? இறையியல் கொள்கைகளில் கருத்து வேறுபாடு ஏற்பட்டால்,  வேதாகமம் சொல்வதை வைத்துமட்டுமே இறுதித் தீர் மானம் செய்யவேண்டும். வேதாகமத்தில் எழுதப்பட்டுள்ளதைத் தாண்டியோ, அதற்கு எதிராகவோ நாம் செல்லக்கூடாது. வேதாகமத் தின் அதிகாரத்திற்கு நாம் உறுதியாக அர்ப்பணித்திருப்பதில்தான் உண்மையான கிறிஸ்தவமும் சுவிசேஷ பிரசங்கமும் அடங்கியுள்ளது.

‘வேதவசனங்கள்மட்டுமே பூமியில் உள்ள அனைத்துப் புத்தகங் களுக்கும் கோட்பாடுகளுக்கும் உண்மையான எஜமான்.’ மார்ட்டின் லூதர்.

`வேதாகமத்தின் முதன்மைபற்றி நாம் பேசுவதை இந்த வசனங்கள் எவ்வாறு தெரிவிக்கின்றன? அப் 17:10, 11.`