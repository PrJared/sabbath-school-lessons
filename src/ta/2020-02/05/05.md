---
title:  வேதாகமத்தை வேதாகமம் விளக்குகிறது
date:  29/04/2020
---

வேதவசனங்களிடையே ஒருமைப்பாடு உள்ளதால்தான், வேதா கமம் தன் விளக்கவுரையாளராகச் செயல்பட முடிகிறது. வேதாகமம் அதன் அர்த்தத்தை வெளிப்படுத்தும் ஒளியாக இருக்கிறது. வேதாக மத்தின் ஒரு பகுதி வேறொரு பகுதியை விளக்குகிறது; இதனால் தொடர்புடைய வசனங்களைப் புரிந்துகொள்வதற்கான திறவுகோலாக இருக்கிறது.

`கேள்வி: தாம் யாரென்பதை விளக்குவதற்கு இயேசு எவ்வாறு வேதாகமத்தைப் பயன் படுத்தினார்? நாம் வேதாகமத்தை எவ்வாறு பயன்படுத்தலாம் என்பதுபற்றி இது நமக்கு என்ன கற்பிக்கிறது? லூக்கா 24:27, 44, 45.`

வேதாகமத்தை வேதாகமம் விளக்குவதற்கு அனுமதிப்பதன் அழகு என்ன தெரியுமா? அது அதன் அர்த்தத்தை மேலும் தெளிவு படுத்துகிறது. அவ்வாறு செய்யும்போது, நம் கருத்தை நிரூபிக்க, பல் வேறு வசனங்களை கண்மூடித்தனமாக ஒன்றிணைக்கமாட்டோம். ஒவ் வொரு வசனத்தின் சூழலையும் கவனத்தில் கொள்வோம். ஒரு வசனத்தின் முன்னும்பின்னும் வருகிற உடனடிச் சூழலைத் தவிர, வசனம் வருகிற புத்தகத்தின் முழுச்சூழலையும் கவனிக்கவேண்டும். மேலும், ‘முன்பு எழுதியிருக்கிறவைகளெல்லாம் நமக்குப் போதனையாக எழுதி யிருக்கிறது’. ரோமர் 15:4. அதனால், ஒரு குறிப்பிட்ட கருத்தைப்பற்றி வேதாகமம் சொல்லும் அனைத்தையும் படிக்கவேண்டும்.

“வேதாகமமே அதன் விளக்கவுரையாளர். வேதாகமத்தை வேதாகமத்துடன் ஒப்பிடவேண்டும். வசனத்தை ஒட்டுமொத்தமாகப் பார்த்து, அதன் பகுதிகளின் தொடர்பைக் காணவேண்டும். உலகத்தில் தேவனின் முதல்நோக்கம், மாபெரும் போராட்டத்தின் தோற்றம், மீட்பின் ஊழியம் ஆகியவைபற்றிய அதன் மகத்தான மையக்கருத்தைப் புரிந்துகொள்ளவேண்டும்.’ - எலன் ஒய்ட்.

வேதாகமத்துடன் வேதாகமத்தைஒப்பிடும்போது, வேதாக மத்தை முழுமையாகப் படிப்பது அவசியம். முடிந்தால், மூலமொழி களில் படிக்கவேண்டும்; அல்லது குறைந்தபட்சம் மூலமொழி வேதாக மத்தின் அர்த்தத்தை வெளிப்படுத்துகிற மொழிபெயர்ப்பைப் படிக்க வேண்டும். வேதாகமத்தை நன்கு புரிந்துகொள்ள மூலமொழி அறிவு தேவையில்லை என்றாலும், அது ஓரளவு உதவுகிறது. அப்படிச் செய்ய முடியாவிட்டால், மனத்தாழ்மையோடும் ஜெபத்தோடும் படிப்பது பலனைத் தரும்.

`மரித்தோர் நிலை போன்ற ஒரு கோட்பாட்டைப்பற்றி சிந்தியுங்கள். சில வசனங்களைமட்டும் எடுத்துக்கொண்டு பிற வசனங்களைப் புறக்கணித்தால் தவறுக்கு வழிவகுக்கும். வேதா கமத்தை நன்கு புரிந்துகொள்வதற்காக, ஒரு தலைப்பைப்பற்றி வேதாகமம் சொல்லும் அனைத்தையும் சேகரித்து ஆராய்வது எவ்வளவு முக்கியம்?`