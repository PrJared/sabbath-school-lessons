---
title:  வேதவசனங்களின் ஒருமைப்பாடு
date:  27/04/2020
---

‘வேதவாக்கியங்களெல்லாம் எல்லாம் தேவ ஆவியினால் அரு ளப்பட்டிருக்கிறது’ என்கிறது 2தீமோ 3:16. ‘வேதத்திலுள்ள எந்தத் தீர்க்கதரிசனமும் சுயதோற்றமான பொருளையுடையதாயிராது’ என் றும், ‘தேவனுடைய பரிசுத்த மனுஷர்கள் பரிசுத்த ஆவியினாலே ஏவப் பட்டுப் பேசினார்கள்’ என்றும்  2பேதுரு 1:20,21 கூறுகிறது.  வேதாக மத்தின் ஆதி எழுத்தாளராக தேவன் இருப்பதால், அது கற்பிக்கும் முக்கியக் கருத்துகளில் வேதவசனங்களுக்கிடையே அடிப்படை ஒற்றுமையையும் இசைவும் இருப்பதைக் காணலாம்.

`கேள்வி: நம் நம்பிக்கைக்கு வேதவசனங்களின் ஒருமைப்பாடு ஏன் முக்கியமானது? தீத்து 1:9: 2தீமோ 1:13.`

வேதவசனங்களிடையே ஒருமைப்பாடு உள்ளது. அவற்றை எழு தத் தூண்டியவர் தேவன் என்பதே அதற்குக் காரணம். இதன் அடிப் படையில், வேதாகமம்மட்டுமே அதன் விளக்கவுரையாளராகச் செயல் பட முடியும். வேதாகமத்தின் போதனைகளில் ஒருமைப்பாடு இல்லை என்றால், எந்தவொரு கோட்பாட்டிலும் ஓர் இணக்கத்தை நாம் கொண்டுவர முடியாது; சத்தியத்தையும் பொய்யையும் பிரித்துக்காட்ட வழி இல்லை; வழிவிலகல்களைச் சரிசெய்ய சபைக்கு எந்த அடிப்படை யும் இருக்காது. வேதாகமமம் தனது விடுவிக்கும் சக்தியை இழந்து விடும்.

இயேசுவும் வேதாகம எழுத்தாளர்களும் வேதவசனங்களின் ஒருமைப்பாட்டை ஒத்துக்கொள்கிறார்கள். அதனால்தான், பொதுவான நடைமுறையில் பல பழைய ஏற்பாட்டு புத்தகங்களைச் சமமுக்கியத் துவத்தோடு இவர்கள் மேற்கோள் காட்டுகிறார்கள். ரோமர் 3:10-18; பிர 7:20; சங் 14:2,3; 5:9; 10:7; ஏசா 59:7, 8.

‘பிரிக்கமுடியாததும் இணக்கமானதுமான முழுமை வேதாகமத் தில் உள்ளது’ என்று வேதாகம எழுத்தாளர்கள் கருதினர். முக்கிய கருத்துகள் விருத்தியடைகின்றன. பழைய ஏற்பாட்டிற்கும் புதிய ஏற் பாட்டிற்கும் இடையே எவ்விதமான கருத்து வேறுபாடும் இல்லை. புதிய ஏற்பாட்டில் புதிய நற்செய்தியோ, புதிய மதமோ இல்லை. புதிய ஏற்பாட்டில் பழைய ஏற்பாடு வெளிப்படுகிறது. பழைய ஏற்பாட்டின் மீது புதிய ஏற்பாடு கட்டப்பட்டுள்ளது. எனவே, இரண்டு ஏற்பாடு களுக்குமிடையே நெருக்கமான உறவு உள்ளது. அவை ஒன்றையொன்று விளக்குகின்றன.

வேதாகமக் கருத்தை நாம் படிக்கும்போது, வேத வசனங்கள் முழுவதையும் கவனத்தில் கொள்ள வேண்டும் என்று ‘வேதவசனங்களின் ஒருமைப்பாடு’ கூறுகிறது.

`வேதாகமத்தில் ஒன்றுக்கொன்று முரணாகத் தோன்றும் வசனங்களையும் கருத்துக்களையும் காணும்போது நாம் என்ன செய்யவேண்டும்? கருத்து வேறுபாட்டைத் தீர்க்க நாம் எவ்வாறு செயல்பட வேண்டும்?`