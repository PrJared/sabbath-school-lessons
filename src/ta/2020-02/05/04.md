---
title:  வேதாகமத்தின் தெளிவு
date:  28/04/2020
---

வேதாகமத்தின் அர்த்தம் தெளிவாக இல்லையெனில், ‘வேதாகமம் மட்டுமே’ என்பதில் அர்த்தம் இல்லை.

`கேள்வி: வேதவசனங்களை இயேசு மீண்டும்மீண்டும் மேற்கோள் காட்டுவது அதன் செய்தியின் தெளிவு குறித்து என்ன சொல்கிறது?  மத் 21:42; மத் 12:3, 5; மத் 19:4; மத் 22:31; மாற்கு 12:10,26; லூக்கா 6:3; மத் 24:15; மாற்கு 13:14.`

வேதாகமச் சாட்சி தெளிவானது: வேதாகமம் தான் கற்பிப்பதில் போதுமான தெளிவோடு உள்ளது. அதைக் குழந்தைகளும் பெரியவர் களும் புரிந்துகொள்ள முடியும். அதன் அடிப்படை போதனைகளின் புரிதல் ஆழமாக வளர எல்லையில்லா வாய்ப்பு உள்ளது. நமக்கு வேதா கமத்தின் அர்த்தத்தைச் சொல்லிக்கொடுக்க  எந்தவொரு ஆன்மிகக்குழு வும் தேவையில்லை. அதன் அடிப்படை போதனைகளை மதகுருக்கள் போன்ற சிலர் மட்டுமல்ல, விசுவாசிகளும் புரிந்துகொள்ளலாம். ஏனெ னில்,அனைத்து விசுவாசிகளுக்கும் ஆசாரியத்துவம் உள்ளது. தேவ னுடைய செய்தியை நாம் புரிந்துகொள்ள முடிவதால், வேதாகமத்தைத் தனிப்பட்டமுறையில் நாம் படிக்கலாம்.

‘ஒரு வேதாகமப்பகுதியை உருவகமாகப் பார்க்கவேண்டுமென்று வேதாகமம் சொல்லாவிட்டால், அதை அதன் நேரடி அர்த்தத்தில்தான் விளக்கவேண்டும் என்பதை வேதாகம எழுத்தாளர்களின் எழுத்துகள் காட்டுகின்றன; நேரடி அர்த்தமாகிய உமியை நீக்கி, மறைக்கப்பட்ட அர்த்தமாகிய அரிசியைக் காண, ஒரு சிலரால்மட்டுமே முடியும் என்பது சரியல்ல.’ - செவந்த்-டே அட்வென்டிஸ்ட் கையேடு. வேதாகமத்தின் மொழி, சொற்கள், அவற்றின் அர்த்தம் ஆகியவற்றின் அடிப்படையில், வேதாகமத்தின் தெளிவு உள்ளது. ஏனென்றால், திட்டவட்டமான உண்மையைச் சொல்வதே வேதாகம எழுத்தாளர்களின் நோக்கம்; ஒரே வசனத்திற்கு பல அர்த்தங்கள் சொல்வது அல்ல.

நாம் முழுமையாகப் புரிந்துகொள்ளமுடியாத வசனங்களோ, கருத்துகளோ இல்லை என்று சொல்லவில்லை.  ஏனெனில், இது தேவ னுடைய வார்த்தை; நாம் பாவ மனிதர்கள். ஆயினும், இரட்சிப்பு சம்பந் தமாக நாம் உண்மையிலேயே புரிந்துகொள்ள வேண்டியவற்றில் வேத வசனங்கள் தெளிவாகவே உள்ளன.

`சில சமயங்களில் சில வசனங்கள் உங்களுக்குப்  புரிந்திருக்காது; பின்னர் அவை விளங்கி யிருக்கும். இதுபோன்ற போராட்டமுள்ளவர்களுக்கு உதவக்கூடிய என்ன கருத்துகளை அந்த அனுபவத்திலிருந்து நீங்கள் என்ன கற்றுக்கொண்டீர்கள்?`