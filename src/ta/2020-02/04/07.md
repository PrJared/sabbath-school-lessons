---
title:  மேலும் படிக்க
date:  24/04/2020
---

பாரம்பரியம், அனுபவம், கலாச்சாரம், பகுத்தறிவு, வேதாகமம் ஆகிய அனைத் தும் வேதவசனங்களைப் பற்றிய நம் விளக்கத்தில் உள்ளன. ஆனால் நாம் ஒரு தீர்க்க மான கேள்வியைக் கேட்கவேண்டும்: இந்த 5 ஆதாரங்களில் எது நமது இறையியலில் முக்கிய அதிகாரம் உடையதாக இருக்கிறது? ‘வேதாகமத்தை நம்புதல்’ என்பது ஒன்று; ஆனால், ‘பரிசுத்த ஆவியின் ஊழியத்தால் நம் வாழ்க்கையை மாற்ற, வேதாகமத்தை அனுமதித்தல்’ என்பது வேறொன்று.

ஒருவிதத்தில் கலாச்சாரமும் அனுபவமும் பகுத்தறிவும், ஏன், பாரம்பரியம்கூட தம்மில்தாமே மோசமானவை அல்ல. வேதாகமத்துக்கு அவை முரண்படும்போதுதாம், அவை சிக்கல்களாகின்றன. மோசமானது என்னவென்றால், இவை வேதவசனங் களைவிட முன்னுரிமை பெறுகின்றன. பழைய, புதிய ஏற்பாட்டுக் காலங்களில் வேதா கமத்தைவிட வெளிப்புறத் தாக்கங்கள் முன்னுரிமை பெற்றபோதெல்லாம், விசுவாசத் துரோகம் ஏற்பட்டுள்ளது.

**கலந்துரையாடக் கேள்விகள்**

`1	தேவனுடைய நியாயப்பிரமாணத்தின்படி நம் தேவனாகிய கர்த்தரை நம்முழு இருதயத்தோடும் நம்முழு ஆத்துமாவோடும் நம்முழு மனதோடும் நேசித்து, பிற மனிதரையும் நம்மைப்போல நேசித்து வாழ்வதுதான் முக்கியமானது. ஆனால், அதைவிட, சில மனித மரபுகளின்படி நடப்பது ஏன் எளிதாக உள் ளது? மத் 22:37-40.`

`2	ஞாயிறு இறுதிக் கேள்விக்கான உங்கள் பதிலைப்பற்றி விவாதிக்கவும். நம் சபையில் பாரம்பரியம் என்ன பங்கு வகிக்கவேண்டும்? மதப்பாரம்பரியங்களில் எங்கே ஆசீர்வாதங்கள் உள்ளன? எங்கே பிரச்சனைகள் உள்ளன?`

`3	ஒரு பாரம்பரியம் எவ்வளவு நல்லதாக இருந்தாலும், தேவனின் எழுதப்பட்ட வார்த்தையை மிஞ்சாதபடி பார்த்துக்கொள்ள நாம் என்ன செய்யவேண்டும்?`

`4	ஒரு கனவு கண்டதாக ஒருவர் கூறுகிறார். அதில் தேவன் தன்னிடம், “ஞாயிற் றுக்கிழமைதான் புதிய ஏற்பாட்டுத் தொழுகைநாள்” என்று சொன்னதாகக் கூறினால், அந்த நபருக்கு நீங்கள் எவ்வாறு பதிலளிப்பீர்கள்? நம் அனுப வத்தை தேவனுடைய வார்த்தையால் சோதிக்கவேண்டும் என்பதுபற்றி என்ன தெரிகிறது?`

`5	உங்கள் சபை என்ன கலாச்சாரத்தில் மூழ்கியிருக்கிறது? அந்தக் கலாச்சாரம் உங்கள் நம்பிக்கையை எவ்வாறு பாதிக்கிறது? முற்காலத்தில் சபை விசுவாசிகள் தங்கள் கலாச்சாரத்தால் செய்த தவறுகள் என்ன? இதுபோன்ற தவறுகளைச் செய்யாமல் இருக்க, நாம் என்ன செய்யலாம்?`