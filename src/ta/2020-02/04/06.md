---
title:  வேதாகமம்
date:  23/04/2020
---

வேதாகமத்தின் கருத்துகளை எழுதத் தூண்டிய ஆவியானவர், இப்போது வேதவசனங்களுக்கு முரணாக ஒருபோதும் வழிநடத்த மாட்டார். மனித பாரம்பரியம், அனுபவம், கலாச்சாரம், பகுத்தறிவு போன்றவற்றைவிட வேதாகமத்துக்கு செவந்த்-டே அட்வென்டிஸ்டு கள் அதிக முக்கியத்துவம் கொடுக்கிறார்கள். அனைத்தையும் சோதிக் கிற அளவுகோல் வேதாகமம்மட்டுமே.

`கேள்வி: கிறிஸ்துவைப் பொறுத்தவரை, ஆன்மிக விஷயங்களைப் புரிந்துகொள்வதற்கான ஆதாரம் வேதாகமமே. இயேசுவே மேசியா என்பதை வேதாகமம் எவ்வாறு உறுதிப் படுத்துகிறது? யோவான் 5:46,47; 7:38.`

சிலர் ஆவியானவரிடமிருந்து விசேஷ வெளிப்பாடுகளைப் பெறுவதாகக் கூறுகின்றனர். ஆனால், இவை வேதாகமத்தின் தெளி வான செய்திக்கு எதிராக உள்ளன. அவர்களிடம் உள்ள ஆவியானது வேத வசனங்களைவிட உயர்ந்த அதிகாரத்தை உடையதாக உள்ளது. தம்முடைய ஏவுதலால் எழுதப்பட்ட வார்த்தைக்கு விரோதமாக ஆவி யானவர் பேசுவாரா? வேதாகமத்தின் தெளிவான செய்தியைத் தவிர்த்து, ஆபத்தான பாதையில் நடத்தல் தேவாவியின் நடத்துதலைப் பின்பற்றுதல் அல்ல. வேதாகமம் நம் ஒரே ஆன்மிகப் பாதுகாப்பு. நம்பிக்கைக்கும் நடைமுறைக்கும் இதுமட்டுமே நம்பகமான அளவு கோல்.

‘வேதாகமத்தின்மூலம் பரிசுத்த ஆவியானவர் நம் மனதில் பேசு கிறார். இதயத்தில் உண்மையை வார்க்கிறார். இவ்வாறு அவர் தவற்றை வெளிப்படுத்தி, அதை ஆன்மாவிலிருந்து வெளியேற்றுகிறார். வேத வசனங்கள்மூலம் பேசுகிற சத்திய ஆவியினால் கிறிஸ்து தம் மக்களை ஆண்டுகொள்கிறார்.’ - எலன் ஒய்ட்.

ஆவியானவர் ஒருபோதும் வேதவசனங்களுக்கு மாற்றாக இருப்பதில்லை. மாறாக, அவர் வேதாகமத்திற்கு இசைவாக, வேதா கமத்தின்மூலம் கிறிஸ்துவிடம் நம்மை இழுக்கிறார். இதனால் வேதா கமமே ஆன்மிகத்திற்கான ஒரே நெறிமுறையாக இருக்கிறது. வேதா கமமே ஆரோக்கியமான உபதேசம் தருகிறது. தீத்து 1:9. வேதவசனங் களே நம்பத்தகுந்தவை; முழுவதும் ஏற்றுக்கொள்ளத் தகுதியானவை. வேதாகத்திற்குத் தீர்ப்பு எழுதுவது நம் பணி அல்ல. நம்மையும் நம் சிந் தனையையும் நியாயந்தீர்ப்பதற்கான உரிமையும் அதிகாரமும் வேதவ சனங்களுக்கே உள்ளது.

`ஆன்மிகக் கேள்விகள் ஆளுக்கொருவிதமாக இருக்கும். இவற்றுக்கு வேதாகமமே பாது காப்பான வழிகாட்டி. ஏன்? எல்லாப் போதனைகளையும் நம் ஆன்மிக அனுபவத்தையும் சோதிக்கிற உரைகல்லாக வேதாகமத்தை நாம் ஏற்றுக்கொள்ளாதபோது, ஏற்படும் விளைவு கள் என்ன? தனிப்பட்ட வெளிப்பாடு என்பது ஆன்மிகக் கேள்விகளுக்கான இறுதிப் பதிலாக இருந்தால், இது ஏன் குழப்பத்தை உண்டாக்கும்?`