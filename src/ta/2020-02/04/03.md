---
title:  அனுபவம்
date:  20/04/2020
---

`கேள்வி: தேவனுடைய தயவு, பொறுமை, மன்னிப்பு, இரக்கம், அன்பு முதலானவற்றை நாம் எவ்வாறு அனுபவிக்கிறோம்? நம் நம்பிக்கை வெறுமனே தகவல்களாக மட்டு மல்ல, நம் அனுபவமாக இருப்பது ஏன் முக்கியம்? அதேசமயம், நம் அனுபவங்கள் எந்த வழிகளில் வேதாகமத்துடன் முரண்படக்கூடும்? அவை நம் விசுவாசத்தில் நம்மை எவ்வாறு தவறாக வழிநடத்தக்கூடும்? ரோமர் 2:4; தீத்து 3:4,5.`

அனுபவம் என்பது நமது மனித வாழ்வின் ஒரு பகுதி. இது நம் உணர்வுகளையும் எண்ணங்களையும் பலத்த விதத்தில் பாதிக்கிறது. பிற சிருஷ்டிகளோடும் தேவனோடும் நமக்கிருக்கிற உறவு நம் அனுப வங்களால் மாறும் வகையில் தேவன் நம்மை வடிவமைத்துள்ளார்.

கலை, இசை, உறவுகளின் இனிமை, படைப்பின் அதிசயங்கள் ஆகியவற்றை நாம் அனுபவிக்கவேண்டும் என்பதே தேவனுடைய விருப்பம். அவற்றோடு தேவ இரட்சிப்பின் மகிழ்ச்சியையும் அவரு டைய வாக்குறுதிகளின் வல்லமையையும் நாம் அனுபவிக்கவேண்டும். மதமும் நம்பிக்கையும் வெறும் கோட்பாடுகள்மட்டும் அல்ல; கோட் பாடுகளைவிட அவற்றில் அதிகம் உண்டு. தேவனைப்பற்றிய நம் பார்வையும், அவருடைய வார்த்தையைப்பற்றிய நம் புரிதலும் நம் அனுபவங்களை அடிப்படையாகக் கொண்டவை. ஆனால், நம் அனு பவங்களின் அடிப்படையில் தேவசித்தத்தை நாம் முழுவதும் புரிந்து கொள்ளமுடியாது.

`கேள்வி: 2கொரி 11:1-3இல் என்ன எச்சரிக்கை இருக்கிறது? நம் அனுபவங்களை நம்புவதற்கு வரம்பு உண்டு என்பதுபற்றி இது என்ன சொல்கிறது?`

அனுபவங்கள் நம்மை ஏமாற்றிவிட வாய்ப்பு உள்ளது. வேத வச னங்களின் அடிப்படையில் நம் அனுபவங்களை நாம் பரிசோதித்துப் பார்க்கவேண்டும். சில சமயங்களில் வேதவசனங்களோடும் தேவ னுடைய விருப்பத்தோடும் ஒத்துப்போகாத ஒன்றை அனுபவிக்க நாம் விரும்புகிறோம். இதில் நம் அனுபவங்களையும் ஆசைகளையும் ஒதுக்கிவிட்டு, வேதவசனங்களை நம்பவேண்டும். நம் அனுபவம் எப்போதும் வேதவசனங்களோடு ஒத்துப்போக வேண்டும். வேதா கமத்தின் தெளிவான போதனைக்கு அது முரணாக இல்லை என்பதை உறுதிப்படுத்திக்கொள்ள வேண்டும்.

`தேவன்மீதுள்ள அன்பும், பிறர்மீதுள்ள அன்பும் முக்கிய கட்டளைகளாக உள்ள ஒரு நம்பிக்கை யில் அனுபவம் முக்கியமானது. மாற்கு 12:28-31. அதே சமயம், நம் அனுபவத்தை எப்போதும் வேதவசனங்கள்மூலம் சோதிப்பது முக்கியம். ஏன்?`