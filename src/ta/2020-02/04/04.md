---
title:  கலாச்சாரம்
date:  21/04/2020
---

நாம் அனைவரும் குறிப்பிட்ட ஒரு கலாச்சாரத்தின் ஒரு பகுதியாக இருக்கிறோம். நாம் அனைவரும் கலாச்சாரத்தால் உருவாக்கப்பட்டுள் ளோம். நம்மில் எவரும் அதிலிருந்து தப்பவில்லை. பண்டைய இஸ்ர வேல் அதைச் சுற்றியிருந்த கலாச்சாரங்களால் சிதைக்கப்பட்ட வரலாறு பழைய ஏற்பாட்டில் எவ்வளவு உள்ளது! இன்று நாம் அப்படி அல்ல என்று நினைக்கக் காரணம் என்ன?

வேதவசனங்கள் ஒரு குறிப்பிட்ட கலாச்சாரத்தில் கொடுக்கப்பட் டாலும், அவை அந்த ஒரு கலாச்சாரத்துக்குமட்டும் உரியவை அல்ல. ஆனாலும், வேதாகமம்பற்றிய நமது புரிதலை கலாச்சாரக் காரணிகள் பாதிக்கின்றன. அதே வேளையில் இன, அரசியல், சமூகக் கலாச்சாரங் களுக்கு மேற்பட்டது வேதாகமம். அதனால்தான், மனித கலாச்சாரங் கள் ஒவ்வொன்றையும் வேதாகமம் மிஞ்சிநிற்கிறது; வெவ்வேறு கலாச் சாரங்களில் உள்ள பாவ அம்சங்களை வேதாகமம் மாற்றுகிறது.

`கேள்வி: உலகத்தை நாம் நேசிக்கக்கூடாது என்று யோவான் கூறுவதன் அர்த்தம் என்ன? உலகில் வாழ்ந்தாலும், உலக மனநிலை இல்லாதிருக்க என்ன செய்யவேண்டும்? 1யோவான் 2:15-17.`

தேவனுடைய படைப்பின் மற்ற அம்சங்களைப் பாவம் கெடுத் திருப்பதுபோல, கலாச்சாரத்தையும் பாவம் கெடுத்திருக்கிறது. இதன் விளைவாக, கலாச்சாரமும் தேவனுடைய தீர்ப்பின்கீழ் இருக்கிறது. நம் கலாச்சாரத்தின் சில அம்சங்கள் நம் நம்பிக்கையுடன் மிக நேர்த்தியாக ஒத்துப்போகலாம். ஆனால், இரண்டையும் வேறுபடுத்திப் பார்ப்பதில் நாம் எப்போதும் கவனமாக இருக்கவேண்டும். நம் கலாச்சாரம் வேத வசனங்களுக்கு வேறுபட்டதாக இருக்குமானால், வேத வசனங் களுக்கு உண்மையுள்ள ஒரு கலாச்சாரத்தை உருவாக்கவேண்டும். தேவனில் நாம் நங்கூரம் போட்டிருக்காவிட்டால், நம்மைச் சுற்றியுள்ள வற்றில் நாம் மாட்டிக்கொள்வோம்.

‘கிறிஸ்துவின் சீஷர்கள் தங்கள் கொள்கைகளிலும் ஆர்வங்களி லும் உலகிலிருந்து வித்தியாசமானவர்களாக இருக்கவேண்டும், ஆனால், அவர்கள் உலகிலிருந்து தங்களை தனிமைப்படுத்திக் கொள்ளக்கூடாது. இரட்சகர் மனிதர்களுடன் எப்போதும் பழகினார். தேவனுடைய சித்தத்திற்கு இணங்காத எதிலும் அவர்களை ஊக்குவிப் பதற்காக அல்ல, அவர்களை மேம்படுத்துவதற்கே அப்படிச் செய் தார்.’-எலன் ஒய்ட்.

`உங்கள் கலாச்சாரத்தின் எந்த அம்சங்கள் வேதாகமத்திற்கு முற்றிலும் எதிரானவை? மிக முக்கியமாக, நம் விசுவாசத்தைச் சிதைக்க முயற்சிசெய்கிற அந்த அம்சங்களுக்கு எதிராக நாம் உறுதியாக நிற்க என்ன செய்யலாம்?`