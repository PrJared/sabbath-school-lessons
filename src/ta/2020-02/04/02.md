---
title:  பாரம்பரியம்
date:  19/04/2020
---

பாரம்பரியம் தன்னில்தானே மோசமானது அல்ல. ஒரு குறிப்பிட்ட பழக்கத்தை திரும்பத்திரும்பச் செய்வதுதானே பாரம்பரியம். நம்முடைய வேர்களுடன் தொடர்ந்து இணைந்திருக்க பாரம்பரியம் உதவுகிறது. எனவே, மதத்தில் பாரம்பரியம் முக்கிய பங்குவகிப்பதில் ஆச்சரிய மில்லை. ஆனால், பாரம்பரியத்தில் சில ஆபத்துகள் உள்ளன.

`கேள்வி: தமது காலப் பாரம்பரியங்கள் சிலவற்றை இயேசு எப்படிப் பார்த்தார்? மாற்கு 7:1-13.`

ரபிகளிடமிருந்து மாணவருக்குக் கவனமாக வழங்கப்பட்டதுதான் யூதபாரம்பரியம். இயேசுவின் நாளில், அது வேதத்துக்குச் சமமான இடத்தைப் பிடித்துக் கொண்டது. காலம் செல்லச்செல்ல, பாரம்பரியம் அதிக அம்ங்களையும் கருத்துகளையும் சேர்த்துக்கொண்டே போகிறது; இதனால் வேதவசனங்களில் இல்லாத விவரங்களையும் அம்சங் களையும் சேர்த்துக்கொள்கிறது. இந்த மரபுகளை மரியாதைக்குரிய மூப்பர்கள் ஊக்குவித்தாலும், அவை தேவனுடைய கட்டளை களுக்கு சமமானவை அல்ல. மாற்கு 7:3,5,8,9. அவை மனிதரின் பாரம்பரியங் கள்தாம்; அவை தேவவசனத்தை அவமாக்குகின்றன. மாற்கு 7:13.

`கேள்வி: வேதவசனங்களையும் மனித பாரம்பரியத்தையும் எவ்வாறு வேறுபடுத்துவது? இவ்வாறு செய்வது ஏன் மிகவும் முக்கியமானது? 1கொரி 11:2; 2தெச 3:6.`

வேதவசனங்களை பயபக்தியோடும் உண்மையோடும் அணுக வேண்டும். சில சமயங்களில் வேதாகமத்திற்கு உண்மையுள்ளவர்களாக இருப்பதால், சில பாரம்பரியங்கள் உருவாகின்றன. ஆயினும், வேத வசனங்களில் தம் சித்தத்தை வெளிப்படுத்திய தேவனுக்கு எப்பொழு தும் உண்மையுள்ளவர்களாக இருக்கவேண்டும். எல்லா மனித மரபு களுக்கும் மேலான தனித்துவத் தன்மை வேதாகமத்திற்கு உண்டு. நல்ல பாரம்பரியங்களைவிட வேதாகமம் உயர்ந்தது. தேவனோடும் வேதாக மத்தோடும் நமக்கிருக்கிற அனுபவத்திலிருந்து உருவான பாரம்பரியங் களாக இருந்தாலும், வேதாகமத்திற்கு அவை ஒத்துப்போகின்றனவா என்று சோதிக்கவேண்டும்.

`‘பாரம்பரியம்’ என்று சொல்லக்கூடிய எதையாவது நம் சபை செய்கிறதா? வேதாகமப் போதனையிலிருந்து அவற்றை வேறுபடுத்துவது ஏன் முக்கியம்? உங்கள் பதிலை ஓய்வுநாள் வகுப்பில் விவாதியுங்கள்.`