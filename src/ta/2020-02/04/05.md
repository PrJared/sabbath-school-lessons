---
title:  பகுத்தறிவு
date:  22/04/2020
---

`கேள்வி: நம் சிந்தனைகளிலும் கிறிஸ்துவுக்குக் கீழ்ப்படிவது ஏன் மிகவும் முக்கியமானது? கர்த்தருக்குப் பயப்படுவது ஏன் ஞானத்தின் ஆரம்பம்? 2கொரி 10:5,6; நீதி 1:7; நீதி 9:10.`

சிந்தித்து, பகுத்தறிகிற திறனை தேவன் நமக்குத் தந்துள்ளார். சிந் திக்கவும் முடிவெடுக்கவும் நமக்கிருக்கிற திறனை அடிப்படையாக வைத்தே நம் ஒவ்வொரு செயல்பாடும் இறையியல் கருத்தும் இருக் கின்றன. விசுவாசத்திற்கு பகுத்தறிவு தேவையில்லை என்று சொல்ல வில்லை. மனிதனின் சிந்திக்கும் திறன், தீர்மானம்செய்தல் ஆகிய வற்றைவிட பகுத்தறிவு பெரியது என்கிறது மேற்கத்திய சமுதாயம்.

நமது அறிவு அனைத்தும் நம் புலன்களின் அனுபவங்களை அடிப் படையாகக் கொண்டது என்கிற கருத்துக்கு மாறாக, மனிதனின் பகுத் தறிவே அறிவுக்கு முக்கிய ஆதாரம் என்றொரு கருத்து உள்ளது. “சத் தியம் என்பது ஐம்புலன்களைச் சார்ந்ததல்ல, அது மனிதனின் பகுத்தறி வைச் சார்ந்தது” என்று இவர்கள் சொல்கிறார்கள். வேறு வார்த்தைகளில் சொல்வதானால், ‘சில சத்தியங்கள் உள்ளன; அவற்றை நம்முடைய பகுத்தறிவுமட்டுமே நேரடியாகப் புரிந்துகொள்ள முடியும். மனி தனின் பகுத்தறிவே சத்தியத்திற்கான அளவுகோல்’ என்கிறார்கள். சபையின் அதிகாரம், வேதவசனங்களின் அதிகாரம் போன்றவைகூட பகுத்தறி வின் அதிகாரத்துக்கு உட்பட்டவைதானாம். மனிதனின் பகுத் தறிவுக்கு ஒவ்வாதவை எல்லாம் நிராகரிக்கப்பட வேண்டுமாம். இந்த அணுகு முறை வேதாகமத்தின் பெரும்பகுதியை பாதித்துள்ளது. ஆறுநாள் படைப்பு, இயேசுவின் கன்னிப்பிறப்பு, உயிர்த்தெழுதல், தேவனுடைய அற்புதங்கள் போன்றவற்றை இவர்கள் ஏற்றுக்கொள்வது இல்லை.

உண்மை என்ன தெரியுமா? நம்முடைய பகுத்தறிவு ஆற்றல்கூட பாவத்தால் பாதிக்கப்பட்டுள்ளது. கிறிஸ்துவின் ஆட்சியின்கீழ் அது கொண்டுவரப்பட வேண்டும். மனிதரின் புரிந்துகொள்ளும் தன்மை இருளில் உள்ளது. தேவனிடமிருந்து விலகிநிற்கிறார்கள். எபேசியர் 4:18. வேதவசனங்களால் நாம் பிரகாசிக்கப்படவேண்டும். தேவன் நம்மைப் படைத்தவர் என்கிற உண்மை ஒன்றை காட்டுகிறது. அதாவது, நம்முடைய பகுத்தறிவானது தேவனைவிட்டு விலகி, சுயாதீனமாகச் செயல்படும் ஒன்றாக உருவாக்கப்படவில்லை. மாறாக, ‘கர்த்தருக்குப் பயப்படுதலே ஞானத்தின் ஆரம்பம்.’ நீதி 9:10; நீதி 1:7. தேவனுடைய எழுதப்பட்ட வார்த்தையில் உள்ள வெளிப்பாட்டை ஏற்றுக்கொண்டு, வேதாகமம் சொல்வதைப் பின்பற்ற விருப்பத்தோடு இருந்தால், நம் பகுத்தறிவு ஒழுங்காக வேலைசெய்யும்.

`அமெரிக்க அதிபர் தாமஸ் ஜெபர்சன் தன் சொந்த புதிய ஏற்பாட்டை உருவாக்கினார். அதில் தனது பார்வைக்கு ஒவ்வாத அனைத்தையும் எடுத்துவிட்டார். இயேசுவின் உயிர்த்தெழுதல் உட்பட எல்லா அற்புதங்களையும் எடுத்துவிட்டார். சத்தியத்தைப் புரிந்துகொள்வதில் மனிதனின் பகுத்தறிவுக்கு உள்ள வரம்புகளைப்பற்றி இது நமக்கு என்ன கற்பிக்கிறது?`