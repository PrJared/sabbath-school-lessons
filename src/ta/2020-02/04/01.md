---
title:  வேதாகமம் - நம் இறையியலின் அதிகாரப்பூர்வ ஆதாரம்
date:  18/04/2020
---

### இவ்வார ஆராய்ச்சிக்கு:
மாற்கு 7:1-13; ரோமர் 2:4; 1யோவான் 2:15-17; 2கொரி 10:5, 6; யோவான் 5:46, 47; யோவான் 7:38.

> <p>மனன வசனம்</p>
> ‘வேதத்தையும் சாட்சி ஆகமத்தையும் கவனிக்கவேண்டும்; இந்த வார்த் தையின்படியே சொல்லாவிட்டால், அவர்களுக்கு விடியற்காலத்து வெளிச்சமில்லை.’ ஏசா 8:20.

தனது கொள்கைகைகளுக்கு ஆதரவாக வேதாகமத்தைப் பயன் படுத்தாத கிறிஸ்தவ சபை எதுவும் இல்லை. ஆயினும், தன் இறையியல் கொள்கையில் வேதாகமத்தின் அதிகாரத்துக்குக் கட்டுப்படுதல் எல் லாச் சபைகளிலும் ஒரேவிதமாக இல்லை. உண்மையில், அது சபைக் குச் சபை பெரிதும் மாறுபடுகிறது. இது முக்கியமானது; ஆனால், சிக்க லானது. வேதாகம விளக்கத்தை பாதிக்கும் ஐந்து செல்வாக்குகளைப் படிக்கப்போகிறோம். அவையாவன; பாரம்பரியம், அனுபவம், கலாச்சாரம், பகுத்தறிவு, வேதாகமம்.

ஒவ்வொரு சபையிலும் அதன் இறையியலில் இந்த ஆதாரங்கள் முக்கியப் பங்கு வகிக்கின்றன. நம் அனைவரையும் அவரவர் கலாச் சாரம் பாதிக்கிறது. நம் அனுபவங்கள் நம் சிந்தனையை வடிவமைக்கின் றன; அவை நம் புரிதலைப் பாதிக்கின்றன. சிந்திக்கவும் மதிப்பீடுசெய்ய வும் நமக்கு ஒரு மனது இருக்கிறது. தேவனையும் அவருடைய சித் தத்தையும் வேதாகமத்தைப் பயன்படுத்தி, புரிந்துகொள்கிறோம்.

இந்த ஆதாரங்களில் எவை நம்மேல் அதிகாரம் செலுத்துகின்றன என்பதின் அடிப்படையில்தான் வேதாகமத்தை விளக்குகிறோம். அவற்றை நாம் ஒன்றுக்கொன்று இணைத்துப் பார்க்கும்விதமும் நம் விளக்கத்தை மாற்றுகின்றது. ஏதாவது ஒன்றுக்கு நாம் முதலிடம் கொடுப்போம். அதுவும் நமது முழு இறையியலைத் தீர்மானிக்கிறது.

2020, ஏப்ரல் 25 வகுப்புக்காகப் படிக்கவேண்டிய பாடம்