---
title:  விசுவாசத்தால் வேதாகமத்தைப் புரிந்துகொள்வது
date:  09/04/2020
---

`கேள்வி: தேவனையும் அவர் வார்த்தையையும் புரிந்துகொள்வதற்கு விசுவாசம் ஏன் அவசியம்? விசுவாசமின்றி தேவனை ஏன் பிரியப்படுத்தமுடியாது? எபி 11:3, 6.`

உண்மையான கற்றல் அனைத்தும் விசுவாசச் சூழலில் நடைபெறுகின்றது. தன் பெற்றோர்மேல் இருக்கிற பூரண நம்பிக்கையே ஒரு குழந்தை புதியவற்றைக் கற்றுக்கொள்ள உதவுகிறது. இது ஒரு நம் பிக்கை உறவு. வாழ்க்கை, அன்பு ஆகியவற்றின் அடிப்படை அம்சங் களைக் கற்றுக்கொள்ள குழந்தைக்கு இது வழிகாட்டுகிறது. ஆகவே, அறிவும் புரிதலும் அன்பும் நம்பகமுமான உறவிலிருந்து வளர்கின்றன.

நல்ல ஒரு இசைக்கலைஞர் ஒரு கருவியை நன்கு வாசிக்க, தொழில்நுட்பத் திறன்களைக் கற்றுக்கொள்வதுமட்டும் போதாது; அவர் அந்த இசையையும், இசைக்கருவியையும், இசைக் குருவையும் நேசிக்க வேண்டும். அதேபோல், வேதாகமத்தை நாம் சந்தேகத்தோடு அணு கினால், அதைச் சரியாக புரிந்து கொள்ளமுடியாது. வேதாகமத்தை நேசிக்கவேண்டும்; விசுவாசிக்கவேண்டும்; அப்போதுதான் அதன் வசனங்கள் புரியும். ‘விசுவாசமில்லாமல் தேவனுக்குப் பிரியமாயிருப் பது கூடாத காரியம்.’ எபி 11:6. வேதாகமத்தை ஒரு மனித புத்தகமாகப் பார்ப்பதை நிறுத்துங்கள்; தேவபுத்தகமாகப் பாருங்கள்.  வேதாகமத்தை விசுவாசத்துடன் அணுகுவது அவசியம்.

வேதாகமம் தேவனால் தோன்றியது என்று செவந்த்-டே அட் வென்டிஸ்ட் திருச்சபை நம்புகிறது. செவந்த்-டே அட்வென்டிஸ்ட் சபை யின் மூலக்கோட்பாடு இதைத் தெளிவாக வெளிப்படுதுகிறது: ‘பழைய, புதிய ஏற்பாடுகள் அடங்கிய பரிசுத்த வேதாகமமானது தேவனின் எழு தப்பட்ட வார்த்தை. இதன் ஆசிரியர்கள் பரிசுத்த ஆவியினால் தூண்டப் பட்டதால் எழுதினார்கள். இதில், இரட்சிப்புக்குத் தேவையான அறிவை மனிதகுலத்திற்கு தேவன் தந்துள்ளார். பரிசுத்த வேதாகமம் மிக உயர்ந் தது; அதிகாரம்மிக்கது; தேவசித்தத்தின் வெளிப்பாடு; மனித குணத் திற்கு அளவுகோல்; அனுபவத்தின் உரைகல்; கோட்பாடுகளின் உறுதி யான வெளிப்பாடு; வரலாற்றில் தேவனின் செயல்களின் நம்பகமான பதிவு. சங்கீதம் 119:105; நீதி 30:5,6; ஏசாயா 8:20; யோவான் 17:17; 1 தெச 2:13; 2 தீமோ 3:16,17; எபி 4:12; 2 பேதுரு 1:20, 21.’

`வேதாகமத்தை விசுவாசத்தோடு அணுகாவிட்டால், நாம் எதை இழந்துவிடுவோம்? விசுவாசம் ஏன் குருடானது இல்லை? விசுவாசம் வைப்பதற்கு நல்ல காரணங்கள் உள்ளனவா? வேதாகமச் சத்தியங்களைப் படிக்கும் போது விசுவாசம் ஏன் அவசியமானது?`