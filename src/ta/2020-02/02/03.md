---
title:  ஆவியின் ஏவுதல் செயல்முறை
date:  06/04/2020
---

தேவன் தமது சித்தத்தை மனிதருக்கு வெளிப்படுத்த மொழி ஊட கத்தைப் பயன்படுத்துவதால், தேவ வெளிப்பாட்டை எழுதிவைக்க வாய்ப்பு உள்ளது. பரிசுத்த ஆவியின் வேலையால் தேவன் சிலருக்கு உண்மையை வெளிப்படுத்தினார்; அதை அவர்கள் எழுதிவைத்தார்கள். அவர் மனிதர்மூலம் தமதுசெய்தியை பரப்புகிறார்; பாதுகாக்கிறார். ஆதியாகமம் முதல் வெளிப்படுத்தல் வரையிலான எல்லாப் புத்தகங் களிலும் அடிப்படை ஒற்றுமை ஒன்று இருப்பதற்கு இதுவே காரணம்.ஆதி 3:14,15 ஐ வெளி 12:17 உடன் ஒப்பிடுங்கள்.

`கேள்வி: வேதாகமம் எழுதப்பட்டதில் ஆவியின் ஏவுதல்பற்றி 2பேதுரு 1:21; 2தீமோ 3:16,17; உபா 18:18 என்ன சொல்கின்றன?`

வேதவாக்கியங்களெல்லாம் தேவஆவியினால் அருளப்பட் டிருக்கிறது. எல்லாப் பகுதிகளும் நமக்கு சமமான உற்சாகம்தராவிட் டாலும், அவையும் ஆவியின் ஏவுதலால் எழுதப்பட்டவைதாம். பலிமுறைகளைப்பற்றியவை ஆவியின் ஏவுதலால் எழுதப்பட்டவை தாம்; ஆனால், அவற்றை இன்று நாம் கடைப்பிடிக்கவேண்டிய அவசிய மில்லை. ஆனாலும், அவற்றிலிருந்தும் நாம் கற்றுக்கொள்ளவேண் டியவை இருக்கும்.

வேதாகமம்முழுவதும் நேரடியாகவோ, அற்புதமுறையிலோ வெளிப்படவில்லை. வேதாகம எழுத்தாளர் சிலர் ஏற்கனவே உள்ள பிற ஆவணங்களைக்  கவனமாக ஆராய்ந்து, எழுதியிருக்கிறார்கள். யோசு 10:13; லூக்கா 1:1-3. அப்படியிருந்தும், ‘வேதவாக்கியங்கள் எல்லாம் தேவஆவியினால் அருளப்பட்டவைதாம்.’ 2 தீமோ 3:16. எழுதியிருக்கிறவைகள் எல்லாம் நமக்குப் போதனையாகத்தான் உள்ளன. அவை நமக்கு ஆறுதல் தந்து, நம்பிக்கை உண்டாக்குகின்றன. ரோமர் 15:4.

‘வேதாகமத்தைத் தந்தவர் தேவனே என்று வேதாகமம் கூறு கிறது; ஆனாலும், அது மனித கைகளால் எழுதப்பட்டது; அதன் புத்த கங்கள் வெவ்வேறு பாணியில் உள்ளன. ஆனாலும், அதில் வெளிப் பட்டுள்ள சத்தியங்கள் அனைத்தும் “தேவஆவியினால் அருளப் பட்டிருக்கிறது”. 2 தீமோ 3:16. அவை மனிதரின் வார்த்தைகளில் வெளிப்படுகின்றன.’- எலன் ஒய்ட்.

`வேதாகமத்தை இன்று ஆராய்கிறவர்கள் சிலர், “வேதாகமத்தின் பல பகுதிகள் தேவனால் எழுதப்படவில்லை” என்கிறார்கள். படைப்பு, யாத்திராகமம், உயிர்த்தெழுதல்போன்ற முக்கியமான பலவற்றை  மறுக்கிறார்கள். இதை நாம் கொஞ்சங்கூட ஆதரிக்கக்கூடாது? தேவனுடைய வார்த்தையின்மீது தீர்ப்பளிக்க நாம் யார்?`