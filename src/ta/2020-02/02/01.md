---
title:  வேதாகமத்தின் தோற்றமும் தன்மையும்
date:  04/04/2020
---

### இவ்வார ஆராய்ச்சிக்கு:
2 பேதுரு 1:19-21; 2 தீமோ 3:16,17; உபா 18:18; யாத் 17:14; யோவான் 1:14; எபி 11:3, 6.

> <p>மனன வசனம்</p>
> ‘நீங்கள் தேவவசனத்தை எங்களாலே கேள்விப்பட்டு ஏற்றுக்கொண்டபோது, அதை மனுஷர் வசனமாக ஏற்றுக்கொள்ளாமல், தேவவசனமாகவே ஏற்றுக்கொண்டதினாலே நாங்கள் இடைவிடாமல் தேவனுக்கு ஸ்தோத்திரஞ் செலுத்துகிறோம்; அது மெய்யாகவே தேவவசனந்தான், விசுவாசிக்கிற உங்களுக்குள்ளே அது பெலனும் செய்கிறது.’ 1தெச 2:13.

வேதாகமத்தின் தோற்றத்தையும் தன்மையையும் நாம் புரிந்து கொள்ளும் விதமே நம் வாழ்க்கையிலும் சபையிலும் வேதாகமம் வகிக் கும் பங்கைத் தீர்மானிக்கிறது. பரிசுத்தாவியின் ஏவுதல், வெளிப்பாடு ஆகியவைபற்றிய நம் புரிந்துகொள்ளுதல்தான் வேதாகமத்தை நாம் விளக்குகிற விதத்தைத் தீர்மானிக்கிறது. நாம் வேதாகமத்தை சரியாகப் புரிந்துகொள்ள விரும்பினால், முதலில் அதற்கான அடிப்படைக் காரணிகளை வேதாகமத்திலிருந்தே நாம் கண்டுபிடிக்கவேண்டும். உயிரியல் அல்லது சமூகவியலில் பயன்படுத்துகிற கற்றல்முறைகளை நாம் கணிதத்தில் பயன்படுத்த முடியாது. வரலாற்றைப் படிக்கப் பயன் படுத்துகிற அதே கருவிகளைக் கொண்டு இயற்பியலைப் படிக்கமுடி யாது. இதேபோல், ‘தேவன் இல்லை’ என வேதாகமத்தை அணுகும் நாத்திக முறைகளால் வேதாகமத்தின்  ஆன்மிகச் சத்தியங்களைப் புரிந்துகொள்ளமுடியாது. வேதாகமத்தைப்பற்றிய நமது விளக்கத்தில் வேதவசனங்களின் தெய்வீக-மனித பரிமாணத்தை மறக்கக்கூடாது. வேதாகமத்தை நாம் சந்தேகத்தோடு அல்ல; விசுவாசத்தோடு அணு கினால், வேதாகமத்தின் சரியான விளக்கத்தை அறியலாம்.

இந்த வாரம் வேதாகமத்தின் தோற்றத்தையும் தன்மையையும் பற்றிய சில அடிப்படை அம்சங்களைப் பார்ப்போம்.

2020, ஏப்ரல் 11 வகுப்புக்காகப் படிக்கவேண்டிய பாடம்