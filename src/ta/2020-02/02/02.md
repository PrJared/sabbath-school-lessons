---
title:  வேதாகமம் ஒரு தெய்வீக வெளிப்பாடு
date:  05/04/2020
---

`கேள்வி: வேதாகம தீர்க்கதரிசன செய்தியின் தோற்றம்குறித்து பேதுரு தனது நம்பிக்கையை எவ்வாறு வெளிப்படுத்துகிறார்? 2 பேதுரு 1:19-21.`

வேதாகமம் வேறு எந்தப் புத்தகத்தையும் போன்றது அல்ல. பேதுருவின் கூற்றுப்படி, தீர்க்கதரிசிகள் பரிசுத்த ஆவியினால் தூண்டப் பட்டார்கள். அவர்கள் செய்தியின் கருத்து தேவனிடமிருந்து வந்தது. அது அவர்கள் தாங்களே கண்டுபிடித்த ஒன்று இல்லை. ‘தந்திரமான கட்டுக்கதைகள்’ அல்ல. 2பேதுரு 1:16. எனவே, இது உண்மையுள்ளதும் நம்பகமானதும் ஆகும். ‘தேவ னுடைய பரிசுத்த மனுஷர்கள் பரிசுத்த ஆவியினாலே ஏவப்பட்டுப் பேசினார்கள்.’ 2 பேதுரு 1:21. வெளிப் படுத்துகிற வேலையை தேவன் செய்தார். தேர்ந்தெடுக்கப்பட்ட சில மனிதர்களுக்கு தமது சித்தத்தை வெளிப்படுத்தினார்.

தேவனுக்கும் குறிப்பிட்ட மனிதர்களுக்கும் இடையில் நேரடி வாய்மொழித் தொடர்பு இருந்தது. இது வேதவசனங்கள்பற்றின தவிர்க்க முடியாத உண்மை. இதனால்தான், ‘வேதாகமத்துக்கு தெய்வீக அதிகாரம் உள்ளது’ என்கிறோம். வேதவசனங்களுக்கு விளக்கம் காணும்போது, தேவனுடைய செயல்பாட்டை கவனத்தில் வைத்திருக்க வேண்டும். நம்முடைய பரிசுத்த தேவனே அதன் ஆசிரியராக இருப்ப தால், வேதாகமத்தை ‘பரிசுத்த’ வேதாகமம் என்று அழைக்கிறோம். ரோமர் 1:2; 2 தீமோ 3:15.

நடைமுறை நோக்கங்களுக்காக வேதாகமம் கொடுக்கப்பட்டது. ‘தேவனுடைய மனுஷன் தேறினவனாகவும், எந்த நற்கிரியையுஞ் செய்யத் தகுதியுள்ளவனாகவும் இருக்கும்படியாக, அவைகள் உப தேசத்துக்கும், கடிந்துகொள்ளுதலுக்கும் சீர்திருத்தலுக்கும், நீதியைப் படிப்பிக்குதலுக்கும் பிரயோஜனமுள்ளவை.’  2தீமோ 3:16,17.

தேவன் தமது வார்த்தையில் வெளிப்படுத்தியதை நம் வாழ்வில் பயன்படுத்துவதற்கு பரிசுத்த ஆவியின் உதவி நமக்குத் தேவை. பேதுருவின் கூற்றுப்படி, தேவன் வெளிப்படுத்தின வார்த்தைக்கான விளக்கம் நம் சொந்தக் கருத்துகளாக இருக்கக்கூடாது. அதன் அர்த் தத்தை சரியாகப் புரிந்துகொள்ள நமக்குப் பரிசுத்தாவி தேவை.

‘கர்த்தராகிய ஆண்டவர் தீர்க்கதரிசிகளாகிய தம்முடைய ஊழி யக்காரருக்குத் தமது இரகசியத்தை வெளிப்படுத்தாமல் ஒரு காரி யத்தையும் செய்யார்’ என்று ஆமோஸ் 3:7 கூறுகிறது.  ‘வெளிப்பாடு’ என்பதற்கான மூலவார்த்தை, ‘முன்னர் மறைத்து வைக்கப்பட்டிருந்து, இப்போது வெளிப்பட்டது’ எனும் கருத்தைக் காட்டுகிறது. மனிதர்களா கிய நமக்கு இதுபோன்ற ஒரு வெளிப்பாடு தேவை. ஏனெனில், நாம் பாவமனிதர்கள்; தேவனிடமிருந்து பிரிந்தவர்கள்; ஆகவே, அவரு டைய சித்தத்தை அறிந்துகொள்ள அவரைச் சார்ந்திருப்பது அவசியம்.

`வேதவசனங்களைத் தந்தவர் தேவன் என்று நாம் நம்பும்போதே, அதைக் கடைப்பிடிப்பது கடினம்; நாம் அவ்வாறு நம்பாவிட்டால் என்ன நடக்கும்?`