---
title:  மேலும் படிக்க
date:  10/04/2020
---

வேதாகமம் நம் விசுவாசத்திற்கு அவசியமானது. அதைப் படிக்கும்போது, பரிசுத்த ஆவியின் செல்வாக்கு நம் இருதயங்களிலும் மனதிலும் இல்லாதிருந்தால், வேதாகமத்தால் நமக்கு உண்மையான ஆன்மிகப் பயன் இருக்காது.

“வேதவசனத்தில் தேவன் மனிதரின் இரட்சிப்புக்குத் தேவையான அறிவைக் கொடுத்திருக்கிறார். பரிசுத்த வேதாகமத்தை தேவ சித்தத்தின் அதிகாரபூர்வ வெளிப்பாடாக ஏற்றுக்கொள்ள வேண்டும். மனித குணத்திற்கு அளவுகோல்; அனுபவத்தின் உரைகல்; கோட்பாடுகளின் உறுதியான வெளிப்பாடு. ஆயினும், தேவன் தமது சித்தத்தை வேதாகமத்தின்மூலம் மனிதர்களுக்கு வெளிப்படுத்தியுள்ள தால், பரிசுத்த ஆவியின் தொடர்ச்சியான பிரசன்னமும் வழிகாட்டலும் தேவையில்லை என்று நினைக்கக்கூடாது. வேதாகமத்தை நமக்கு விளக்குவதற்கும், அதன் போதனைகளின்படி வாழ்வதற்கும் ஆவியானவரைத் தருவதாக இரட்சகர் வாக் குறுதி தந்திருக்கிறார். ஆவியானவர் வேத வார்த்தைகளை வெளிப்படுத்தியதால், ஆவியின் போதனை எப்போதுமே இந்த வார்த்தைக்கு முரணாக இருக்காது.”- எலன் ஒய்ட்.

**கலந்துரையாடக் கேள்விகள்**

`1	தேவன் ஏன் தம்மையும் தமது சித்தத்தையும் வெளிப்படுத்துகிறார்? நமக்கு ஏன் வெளிப்பாடு தேவை?`

`2	தேவன் தம்மைஎவ்வாறு வெளிப்படுத்துகிறார்? அதற்கு தேவன் வெவ்வேறு வழிகளைப் பயன்படுத்துகிறார். அவர் இயற்கைமூலம் வெளிப்படுத்துகிறார். கனவுகள், தரிசனங்கள், அடையாளங்கள் போன்றவைமூலம் வெளிப்படுத்து கிறார். தானி 7:1; ஆதி 15:1; 1இராஜ 18:24,38. தம்முடைய குமாரனாகிய இயேசு கிறிஸ்துமூலம் வெளிப்படுத்துகிறார். எபி 1:1,2. தேவன் தம்மை தனிப்பட்ட முறையில் உங்களுக்கு வெளிப்படுத்தியிருக்கிறாரா? உங்கள் அனுபவத்தைப் பகிர்ந்துகொள்ளுங்கள்.`

`3	சிலர் வேதாகமத்தின் பல போதனைகளை நிராகரிக்கின்றனர். அவை வெறும் கட்டுக்கதை என்கிறார்கள். படைப்பு, ஆதாம்-ஏவாள் வரலாறு, யாத்திராகமம், தானியேல் புத்தகம் போன்றவற்றை ஒதுக்குகிறார்கள். அவை ஆன்மிகச் சத் தியங்களைக் கற்பிக்க உருவாக்கப்பட்ட கட்டுக்கதைகள் என்கிறார்கள். மனிதர்கள் தேவனுடைய வார்த்தையை நியாயந்தீர்க்கும்போது, இதுதான் நடக்கும். இந்த அணுகுமுறை எவ்வளவு ஆபத்தானது?`

`4	தேவன் தம் சித்தத்தை வேதாகமத்தில் பலத்தமுறையில் வெளிப்படுத்தியுள்ளார். ஆனாலும், இயேசு கிறிஸ்துவில் இருக்கிற இரட்சிப்பின் நற்செய்தியையும், தம்முடைய சித்தத்தையும் பரப்புவதற்கு உங்கள் உதவியை தேவன் விரும்பு கிறார். பிறர் உங்களைக் கவனிக்கும்போது, உங்கள் நடத்தையில் எப்படிப் பட்ட தேவனைக் காண்கிறார்கள்?`