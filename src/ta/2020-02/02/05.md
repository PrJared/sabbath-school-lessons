---
title:  'கிறிஸ்து-வேதாகமம்: ஒப்பீடு'
date:  08/04/2020
---

`கேள்வி: இயேசுவானவர் மாம்சத்தில் வந்த தேவவார்த்தை; வேதாகமம் எழுதப்பட்ட தேவவார்த்தை. இரண்டையும் ஒப்பிடுக. யோவான் 1:14; 2:22; 8:31,32; 17:17.`

1.	இயேசு இயற்கைக்கு அப்பாற்பட்ட நிலையில் பரிசுத்த ஆவியினால் ஒரு மனித பெண்மூலம் பிறந்தார். அதுபோலவே, வேதாகமமும் இயற்கைக்கு அப்பாற்பட்ட நிலையில் பரிசுத்த ஆவியினால் மனிதர்மூலம் வந்தது.
2.	இயேசு கிறிஸ்து ஒரு குறிப்பிட்ட காலத்தில் ஒரு குறிப்பிட்ட இடத்தில் வாழ்ந் தார். ஆயினும்கூட, இந்த உண்மை அவருடைய தெய்வீகத்தை ஒதுக்க வில்லை; இயேசுவானவர் தாம் வாழ்ந்த காலத்தில் தாம் வாழ்ந்த இடத்தில் இருந்தவர்களுக்கு மட்டுமல்ல, எல்லாக் காலத்திலும் எல்லா இடங்களிலும் உள்ளவர்களுக்கு மீட்பராக இருக்கிறார். அப் 4:12. அதே போல், வேதாகமம் ஒரு குறிப்பிட்ட காலத்தில் ஒரு குறிப்பிட்ட கலாச்சாரத்தில் எழுதப்பட்டாலும், எல்லாக் காலத்திற்கும் எல்லா இடத்திற் கும் உரியது.
3.	தேவன் தம்மை வெளிப்படுத்தியபோது, அவர் மனிதனின் நிலைக்கு தம்மைத் தாழ்த்தினார். இயேசுவின் மனித இயல்பில் மனிதனின் பெல வீனங்கள் இருந்தன; சுமார் 4,000 ஆண்டுகள் சிதைவின் விளைவுகள் இருந்தன. ஆனாலும், அவர் பாவம் இல்லாமல் இருந்தார். இதேபோல், வேதாகமத்தின் மொழி மனிதனின் மொழி; எவரும் பேசாத, புரிந்து கொள்ளமுடியாத அதிசய மொழி அல்ல. எந்த மொழிக்கும் வரம்புகள் உண்டு; ஆனாலும், அந்த மொழியை வைத்தே, தமது விருப்பத்தை நம்பகமான முறையில் மனிதர்களுக்குத் தெரிவிக்க தேவன் வல்லவர்.
4.	வேதாகமம் தனித்துவமானது; அதில் பிரிக்கமுடியாத தேவ-மனித இணைப்பு இருக்கிறது. எலன் ஒய்ட் இதை தெளிவாக எழுதுகிறார்: ‘தேவன் தந்த சத்தியங்களை மனிதமொழியில் வெளிப்படுத்துகிற வேதாகமமானது தேவ-மனித ஒன்றிணைப்பைக் காட்டுகிறது. தேவ குமாரனாகவும் மனுஷகுமாரனாகவும் இருந்த கிறிஸ்துவின் இயல்பில் இத்தகைய ஒன்றியம் இருந்தது. ஆகவே, ‘அந்த வார்த்தை மாம்சமாகி, நமக்குள்ளே வாசம்பண்ணினார்’ என்பது கிறிஸ்துவைப்போலவே வேதாகமத்திலும் உண்மை. யோவான் 1:14.’ - எலன் ஒய்ட்.

ஒவ்வொரு ஒப்பீட்டிற்கும் வரம்புகள் உள்ளன. இயேசு கிறிஸ்துவும் வேதாகமமும் எல்லாவகையிலும் ஒரே மாதிரியானவை அல்ல.

1.	வேதாகமம் நம் தேவனின் அவதாரம் அல்ல.
2.	தேவன் ஒரு புத்தகம் இல்லை.

இயேசு கிறிஸ்துவில் தேவன் மனிதரானார். நம் இரட்சகர் இயேசு கிறிஸ்துவை வேதாகமத்தின் பக்கங்களில் பார்க்கிறோம்.

`வேதாகமம் ஏன் நம் விசுவாசத்திற்கு அடித்தளமாக இருக்கவேண்டும்? அப்படி இல்லா விட்டால், நம் நிலைமை என்னவாக இருக்கும்?`