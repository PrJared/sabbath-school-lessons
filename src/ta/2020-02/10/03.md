---
title:  ஏசாயா, எசேக்கியா, சனகெரிப்
date:  01/06/2020
---

`கேள்வி: யூதாவுக்கு எதிராக அசீரியா மிகப்பெரிய படையெடுப்பை நடத்தியது. தேவன் தம் மக்களை எவ்வாறு விடுவித்தார்? ஏசா 36:1-3; ஏசாயா 37:14-38.`

கி.மு. 701ல் யூதாவுக்கு எதிராக சனகெரிப் படையெடுத்தான். அந்தச் சம்பவம் வேதாகமத்தில் உள்ளது. சனகெரிபும் அதை பல விதங் களில் பதிவுசெய்திருக்கிறான். தலைநகரான நினிவேயில் கண்டெடுக்கப் பட்ட சரித்திரக் குறிப்பில், ‘எசேக்கியாவின் 46 அரணான பட்டணங் களையும், அவற்றைச் சுற்றிலுமுள்ள கணக்கிலடங்காத சிறு கிராமங் களையும் நான் முற்றுகையிட்டு, பிடித்தேன்’ என்று பெருமையாகப் பதிவுசெய்துள்ளான். யூதேய நகரமான லாகீசைத் தோற்கடித்ததைக் கொண்டாடும் வகையில், நினிவேயில் உள்ள சனகெரிபின் அரண் மனையிலுள்ள மத்திய அறையின் சுவர்களில் லாகீசுக்கு எதிரான முற்றுகையையும் போரையும் படமாக வரைந்து அழகுபடுத்தியிருக் கிறான்.

லாகீசில் சமீபத்தில் செய்யப்பட்ட அகழ்வாராய்ச்சியில், சன கெரிப் எரித்த அந்த நகரத்தின் இடிபாடுகள் அதிகம் கண்டெடுக்கப் பட்டன. ஆனால் எருசலேம் அற்புதமாகத் தப்பினது. ‘எசேக்கியாவை ஒரு கூண்டுப்பறவைபோல அவனுடைய நகரத்தில் அடைத்துவைத் தேன்’ என்றுமட்டுமே அவன் பெருமைபாராட்டியிருக்கிறான். எருச லேமை அழித்ததாகவும், யாரையும் அடிமைகளாகக் கொண்டுசென்ற தாகவும் எங்கும் சொல்லவில்லை.

எருசலேம் முற்றுகையிடப்பட்டது உண்மைதான்; ஆனால் அது ஓரேயொரு நாள் மட்டும் நீடித்ததாக வேதாகமம் சொல்கிறது. கர்த்தரு டைய தூதன் எருசலேமை மீட்டான். ஏசாயா முன்னுரைத்ததுபோல நடந்தது: ‘ஆகையால் கர்த்தர் அசீரியா ராஜாவைக்குறித்து: அவன் இந்த நகரத்துக்குள் பிரவேசிப்பதில்லை; இதின்மேல் அம்பு எய்வது மில்லை; இதற்குமுன்பாகக் கேடகத்தோடே வருவதுமில்லை; இதற்கு எதிராகக் கொத்தளம்போடுவதுமில்லை. அவன் இந்த நகரத்துக்குள் பிரவேசியாமல், தான் வந்தவழியே திரும்பிப்போவான். என்னிமித்த மும் என் தாசனாகிய தாவீதினிமித்தமும், நான் இந்த நகரத்தை இரட் சிக்கும்படிக்கு இதற்கு ஆதரவாயிருப்பேன் என்பதைக் கர்த்தர் உரைக் கிறார்.’ ஏசாயா 37:33-35.

நினிவேயில் லாகீசைப்பற்றிமட்டுமே சித்திரம் காணப்படுகிறது. அரண்மனைச் சுவர்களில் எருசலேமைப்பற்றி எதுவும் இல்லை. லாகீஸ் வெற்றியைப்பற்றிமட்டுமே பெருமைபாராட்டினான். அசீரிய தேவர் களைவிட பரலோகத்தின் தேவன் பெரியவராயிருந்து, தம் மக்களை விடுவித்தார். அசீரியரின் பெருமை பேச்சும், எசேக்கியாவின் ஜெபமும் அவர் காதில் விழ, அவரின் செயல்பட்டவிதம் வரலாறு ஆனது.

`இஸ்ரவேலை அற்புதமாக விடுவித்த அதே தேவனிடம் இன்று நீங்கள் ஜெபிக்கலாம், அவரை நம்பலாம், அவரைச் சார்ந்திருக்கலாம். அதை மறக்காமல் இருக்க என்ன செய்யலாம்?`