---
title:  மேலும் படிக்க
date:  05/06/2020
---

‘மனிதர்களுக்குக் கிடைத்துள்ளதிலேயே மிகப்பழமையான, மிகவிரிவான வரலாற்றுப் புத்தகம் வேதாகமம். நித்திய சத்தியத்தின் ஊற்றிலிருந்து அது பிறந்தது; தேவனுடைய கரம் நித்திய காலமும் அதன் உண்மையைப் பாதுகாத்தது. மனிதர்கள் ஆராய்ந்தும் கண்டுபிடிக்க முடியாத முற்காலத்தை அது வெளிச்சப்படுத்திக் காட்டு கிறது. பூமியின் அஸ்திபாரங்களைப் போட்ட, வானங்களை விரித்த வல்லமையை வேதவசனத்தில்மட்டுமே நாம் காண்கிறோம். ஜாதிகளின் தோற்றம்பற்றிய மெய் யான விவரத்தை வேதாகமத்தில்மட்டுமே காண்கிறோம். மனித பெருமையாலும் தப்பெண்ணத்தாலும் கலப்படம் செய்யப்படாத மனித வரலாற்றை அங்குமட்டுமே காண்கிறோம்.’- எலன் ஒய்ட்.

‘தேவனையும் அவருடைய வசனத்தையும் அறிந்திருப்பவர், பரிசுத்த வேதவாக் கியங்கள் தேவனால் கொடுக்கப்பட்டவை என்பதில் அசையாத விசுவாசம் உடைய வராக இருப்பார். மனிதனின் அறிவியல் கருத்துகளை வைத்து வேதாகமத்தைச்   சோதிக்கமாட்டார். அந்தக் கருத்துகளை தவறிழைக்காத அளவுகோலை வைத்துச்  சோதிப்பார். வேதவசனம் சத்தியம் என்றும், அது தனக்குத்தானே முரணாக இருக் காது என்றும் அறிந்திருப்பார். தேவனுடைய வெளிப்பாட்டிற்கு முரணாக இருக்கிற அறிவியலின் கற்பிதங்கள் அனைத்தும் மனிதனுடைய ஊகங்களின் செயல்பாடே.

‘அறிவாளிகளுக்கு தகவலும் சிந்தனையும் அடங்கிய பரந்த களங்களை அறி வியல் ஆராய்ச்சி திறக்கிறது.’ - எலன் ஒய்ட்.

**கலந்துரையாடக் கேள்விகள்**

`1	வேதாகம வரலாற்றை உறுதிப்படுத்துகிற அகழ்வாராய்ச்சி ஆதாரம் கிடைப் பது நல்லதுதான். ஆனால் அகழ்வாராய்ச்சி முடிவுகள் வேதாகம வரலாற்றிற்கு முரணாக இருந்தால் என்ன செய்வது? அகழ்வாராய்ச்சியும் அல்லது மனித அறிவியலும் என்னதான் சொன்னாலும், வேத வசனத்தை தேவனுடைய வார்த்தையாக நாம் நம்பவேண்டும் என்பதில் உறுதியாக இருப்பதற்கு என்ன செய்யலாம்?`

`2	வேதாகமம் முன்னுரைத்த சம்பவங்களில் இன்றுவரையிலும் நிறைவேறி யுள்ளவற்றைச் சிந்தியுங்கள். உதாரணமாக, தானி 2 மற்றும் தானி 7ல் சொல் லப்பட்ட பெரும்பாலான ராஜ்யங்கள் தோன்றி, மறைந்துள்ளன. வரலாற்றில் நிறைவேறியுள்ள இந்தத் தீர்க்கதரிசனங்களை வைத்து, இனி நிறைவேறப் போகிற தீர்க்கதரிசனங்களையும் நாம் நம்புவதற்கு என்ன செய்யலாம்?`