---
title:  'வேதாகமம்: ஒரு வரலாறு'
date:  30/05/2020
---

### இவ்வார ஆராய்ச்சிக்கு:
1சாமு 17; ஏசா 36:1-3; ஏசா 37:14-38; தானி 1; 5; மத் 26:57-67; எபி 11:1-40.

> <p>மனன வசனம்</p>
> உன்னை அடிமைத்தன வீடாகிய எகிப்து தேசத்திலிருந்து புறப்படப்பண்ணின உன் தேவனாகிய கர்த்தர் நானே. யாத்திராகமம் 20:2; உபா 5:6.

வேதாகமத்தில் வரலாறு உள்ளது. வேதாகம வரலாறு நேர்கோட் டில்  பயணிக்கிறது. அதாவது, ஆதியில் தேவன் சகலத்தையும் சிருஷ் டித்த சம்பவத்திலிருந்து ஆரம்பித்து, இறுதியாக இரண்டாம் வருகை யில் பூமியை மறுசீரமைப்பதுமட்டும் சொல்கிறது.

வேதாகமம் வரலாறாக அமைந்திருப்பதுதான் பிற மார்க்கப் புனிதப் புத்தகங்களிலிருந்து வேதாகமத்தை வேறுபடுத்திக் காட்டு கிறது. வரலாற்றில் நேரடியாக தேவன் செயல்படுகிறார் என்று வேதா கமம் சொல்கிறது; ஆனால், அவர் இருப்பதை நிரூபிக்க முயலவில்லை. ஆதியில் தேவன் சொல்ல, பூமியில் உயிரினங்கள் சிருஷ்டிக்கப்பட் டன. ஆதி 1:1-31. கல்தேயர்களிலிருந்து ஆபிரகாமை அவர் அழைத் தார். எகிப்தின் அடிமைத்தனத்திலிருந்து தம்முடைய மக்களை விடுவித் தார். தம் சொந்த விரலால் கற்பலகைகளில் பத்துக் கற்பனைகளை எழுதினார். யாத் 31:18. தீர்க்கதரிசிகளை அனுப்பினார். நியாயத் தீர்ப்பு செய்தார். தம் பிரமாணத்தின்படி வாழ்ந்து, இரட்சிப்பின் திட்டத்தை பிற தேசத்தாருடன் பகிர்ந்துகொள்ளுமாறு ஜனங்களிடம் சொன்னார். இறுதியாக, தம் குமாரனாகிய இயேசு கிறிஸ்துவை உலகத்திற்குள் அனுப்பி, வரலாற்றைப் பிரித்தார்.

வேதாகமத்தின் சில வரலாற்றுச் சம்வபங்களையும், அவற்றை உறுதிப்படுத்துகிற சில அகழ்வாராய்வு ஆதாரங்களையும் இந்த வாரம் படிப்போம்.

2020, ஜூன் 6 வகுப்புக்காகப் படிக்கவேண்டிய பாடம்