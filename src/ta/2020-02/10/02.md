---
title:  தாவீதும் சாலொமோனும் முடியாட்சியும்
date:  31/05/2020
---

தாவீது-சாலொமோனின் முடியாட்சிதான் இஸ்ரவேல் வரலாற் றின் பொற்காலம். தாவீதும் சாலொமோனும் இருந்திருக்கவில்லை என்றால், என்ன ஆகியிருக்கும்? அவர்கள் மிகப்பெரிய ராஜ்யத்தை அரசாண்டதாக வேதாகமம் சொல்கிறது. ஆனால், அப்படியொரு ராஜ்யம் இல்லாதிருந்தால், என்ன ஆகியிருக்கும்? தாவீது இல்லாமல் அத்தேசத்தின் தலைநகரான எருசலேம் இல்லை. 2சாமு 5:6-10. தாவீது இல்லாமல் அவருடைய மகன் சாலொமோன் இல்லை. எருசலேம் தேவாலயமும் இல்லை. 1இராஜா 8:17-20. இறுதியாக, தாவீது இல்லா மல் மேசியாவும் வந்திருக்க முடியாது. ஏனென்றால், தாவீதின் வம்சத் தில் மேசியா பிறப்பாரென்று வாக்குரைக்கப்பட்டிருந்தது. எரே 23:5,6; வெளி 22:16. இஸ்ரவேலின் வரலாற்றையே மாற்றி எழுதவேண்டும். இஸ்ரவேலுக்கும் திருச்சபைக்கும் அவற்றின் பங்கையும் ஊழியத்தை யும் வேதாகமத்தின் அந்த வரலாறுதான் கொடுக்கிறது.

`கேள்வி: தேவன் எவ்வாறு இஸ்ரவேலருக்கு ஒரு பெரிய வெற்றியைக் கொடுத்தார்? 1சாமு 17. அந்த வெற்றி யார்மூலமாகக் கிடைத்தது? எங்குக் கிடைத்தது?`

போர்க்களங்களின் புவியியல் விளக்கம் துல்லியமாக இருக் கிறது. 1சாமு 17:1-3. இஸ்ரவேலர் பாளயமிறங்கியிருந்த மலையில் தான் கிர்பெட் க்வெயாஃபா என்கிற இடம் இருக்கிறது. சமீபத்தில் நடந்த அகழ்வாராய்ச்சிகளில், சவுல்-தாவீதின் காலத்திலிருந்த அரண் மிக்க பட்டணம் ஒன்று கண்டுபிடிக்கப்பட்டுள்ளது.  அங்கு அதே காலத்தைச் சேர்ந்த இரண்டு வாசல்களும் கண்டுபிடிக்கப்பட்டுள்ளன. முற்கால இஸ்ரவேலில் பெரும்பாலான பட்டணங்களில் ஒரே ஒரு வாசல்தான் இருக்கும். எனவே இது 1சாமு 17:52 இல் சொல்லப்படும் சாராயீமாக இருக்கவேண்டும். ‘சாராயீம்’ என்றால் ‘இரண்டு வாசல்கள்’ என்று அர்த்தம்.

எனவே, வேதாகமம் சொல்லும் இந்த முற்கால நகரம் இருந்தது உறுதியாகிறது. 2008இலும் 2013இலும் இரண்டு கல்வெட்டுகள் கண்டுபிடித்தார்கள். அவை பழமைவாய்ந்த எபிரெய கல்வெட்டுகள். இரண்டாவது கல்வெட்டில், எஸ்பால் என்கிற பெயர் உள்ளது. சவுலின் ஒரு குமாரனுடைய பெயர் எஸ்பால். 1நாளா 9:39.

1993ல், தெல் தாண் எனும் வடநகரத்தில் வரலாற்றுச் சிறப்புமிக்க ஒரு கல்வெட்டு எடுக்கப்பட்டது. தமஸ்குவின் ராஜா ஆசகேல் எழு தியது. அதில், ‘இஸ்ரவேலின் ராஜாவுக்கும்’ ‘தாவீதின் வீட்டாருடைய ராஜாவுக்கும்’ எதிராக, தான் பெற்ற வெற்றியைப் பதிவுசெய்திருக்கிறான். தாவீதின் வம்சம்பற்றி வேதாகமமும் அப்படியே சொல்கிறது. வேதாகமம் சொல்வதுபோல தாவீது என்றொருவன் இருந்தான் என்பதற்கு இந்த அகழ்வாராய்ச்சி பலத்த ஆதாரமாக இருக்கிறது.

`தாவீது ராஜா என்று ஒருவர் உண்மையிலேயே இல்லை என்று சிலர் சொல்வது உண்மை யாக இருந்தால், நம் விசுவாசத்தில் அது எத்தகைய பாதிப்புகளை உண்டாக்கும்?`