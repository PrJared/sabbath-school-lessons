---
title:  வரலாற்று இயேசு
date:  03/06/2020
---

`கேள்வி: காய்பா யார்? கிறிஸ்து மரித்ததில் அவனுடைய பங்கு என்ன? பொந்தியு பிலாத்து யார்? சனகெரீம் சங்கத்தார் தாங்கள் நினைத்தபடி செய்வதற்கு, அவனுடைய தீர்மானங்கள் எவ்வாறு முக்கியப் பங்காற்றின?`

காய்பா பிரதான ஆசாரியன். இயேசுவைக் கொலைசெய்யத் தூண்டியவன். ரோமர்களுக்குப் பணியாற்றின யூதவரலாற்றாசிரியரான ஜோசிபஸ், காய்பாவைப்பற்றி எழுதியிருக்கிறான். ‘காய்பா என்று அழைக்கப்பட்ட யோசேப்பின் பிரதான ஆசாரியத்துவத்தையும் அவன் நீக்கி, அனனஸின் குமாரனான யோனத்தானை அவனுக் குப்பதிலாக பிரதான ஆசாரியனாக நியமித்தான்.’

1990ல், எருசலேமிற்குத் தெற்கே குடும்பக் கல்லறை ஒன்று கண்டு பிடிக்கப்பட்டது. அதில் 12 எலும்புப் பெட்டிகள் இருந்தன. அதிலிருந்த நாணயங்களும் மண்பாத்திரங்களும் முதலாம் நூற்றாண்டின் மத்திய காலத்தைச் சேர்ந்தவை. பல எலும்புகள் இருந்த அலங்காரமான எலும்புப் பெட்டியில் ‘யோசேப்பின் மகனான காய்பா’ என்கிற பெயர் உள்ளது. இயேசுவின் மரணத்தில் நேரடித் தொடர்புடைய பிரதான ஆசாரியனாகிய காய்பாவின் எலும்புப் பெட்டியாகவும் கல்லறையாக வும் அது இருக்கவேண்டும் என்று அறிஞர்கள் நம்புகிறார்கள்.

திபேரியு ராயனின் சாம்ராஜ்யத்தின்கீழ் யூதேயாவின் தலைவனாக இருந்த பொந்தியு பிலாத்துவின் பெயர் பொறிக்கப்பட்ட கல்வெட்டு ஒன்று 1961இல், செசரியா மார்ட்டி அரங்கில் கண்டெடுக்கப்பட்டது.இவ்வாறு, இயேசுவின் மரணத்தில் சம்பந்தப்பட்ட சில முக்கிய நபர்களை வரலாறு உறுதிப்படுத்தியுள்ளது.

முதல் இரண்டு நூற்றாண்டுகளைச் சேர்ந்த சமயசார்பற்ற வரலாற் றாசிரியர்கள் நாசரேத்தின் இயேசுபற்றிச் சொல்லியிருக்கிறார்கள். ரோம வரலாற்றாசிரியரான டசிட்டஸ், கிறிஸ்துவையும் திபேரியு ராய னின் அரசாட்சியில் பொந்தியு பிலாத்து அவருக்கு மரணதண்டனை விதித்ததையும், ரோமிலிருந்த ஆதிகாலக் கிறிஸ்தவர்களைப்பற்றியும் எழுதுகிறான். இளம் ரோம ஆளுனரான பிலைனி, கி.பி. 112- 113ல் கிறிஸ் தவர்களை தான் எவ்வாறு நடத்தவேண்டும் என்று கேட்டு டிராயன் ராய னுக்கு கடிதம் எழுதுகிறான். ஒரு குறிப்பிட்ட நாளின் பகல்வேளையில் அவர்கள் கூடி, ஒரு கடவுளுக்கு பாடல்பாடுவதாக எழுதியிருக்கிறான்.

‘இயேசு இருந்தார். அவர் மரித்த முதல் 50 வருடங்களில் மக்கள் அவரைத் தொழுதார்கள்’ என்பதற்கு இந்த அகழ்வாராய்ச்சிகளும் வரலாற்று ஆதாரங்களும் உதவுகின்றன.  நற்செய்தி புத்தகங்கள்தாமே இயேசுவைப்பற்றிய முதன்மையான ஆதாரங்கள். இயேசுவையும் அவருடைய வாழ்க்கையையும் பற்றி அறிந்துகொள்ள அவற்றை நாம் கவனமாகப் படிக்கவேண்டும்.

`அகழ்வாராய்ச்சி ஆதாரங்கள் நம் விசுவாசத்திற்கு துணைபுரிவது நல்லதுதான். ஆனால், நம்முடைய விசுவாசம் அவற்றைச் சார்ந்து இராதபடிக்கு கவனமாக இருக்கவேண்டு`