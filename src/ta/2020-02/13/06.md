---
title:  மனப்பாடமும் பாடலும்
date:  25/06/2020
---

‘நான் உமக்கு விரோதமாய்ப் பாவஞ்செய்யாதபடிக்கு, உமது வாக்கை என்னிருதயத்தில் வைத்துவைத்தேன்.’ சங்கீதம் 119:11.

வேத வசனங்களை மனப்பாடம்செய்வதால் கிடைக்கும் ஆசீர் வாதங்கள் ஏராளம். மதிப்புமிக்க வேதவசனங்களை மனதில் பதிக்கும் போது, அவை நம்மில் செயல்படும்; புதிய, மாறுதலான சூழ்நிலைகளில் அவற்றால் பயனடையலாம். வேதாகமம் நம் சிந்தனையிலும் தீர்மா னங்களிலும் விழுமியங்களிலும் நடத்தையிலும் நேரடித் தாக்கத்தை உண்டாக்குகிறது. வேதாகமம்  நம் அனுதின வாழ்க்கையில் நிஜ அனுப வமாகிறது. நாம் தேவனைத் தொழுதுகொள்ளவும், வேதவசனங்களின் படி உண்மையாக வாழவும் வேதாகமம் உதவுகிறது.

ஒவ்வொரு வார்த்தையாக வேத வசனங்களை ஞாபகம் வைத் திருப்பது, வஞ்சகங்களுக்கும் பொய் விளக்கங்களுக்கும் விலக்கிக் காக்கும். மனப்பாடம் செய்வதால், வேதாகமம் இல்லாமலேயே வசனங்களை நாம் சொல்லமுடியும். சோதனைகளையும் சவால்களையும் எதிர்கொள்ளும்போது இது வல்லமையான கருவியாக விளங்கும். பிரச்சனைகள் வரும்போது அவற்றைச் சிந்திக்காமல் தேவ வாக்குறுதி களை நினைவுபடுத்தி, வேத வசனத்தைச் சிந்திக்கமுடியும். நமக்குத் தெரியாத ஆயிரமாயிரம் வழிகளில் தேவன் உதவமுடியும்.

`கேள்வி: வேதவசனங்களை பாடல்களாகப் பாடுவது எவ்வாறு வேத வசனத்தை நம் மனதில் ஊன்றி, பெலப்படுத்தும்? எபேசியர் 5:19; கொலோ 3:16.`

வேத வசனங்களை பாடல்களாகப் பாடுவதால் அவற்றை மனப் பாடம் செய்யலாம். பாடும்போது வசனங்கள் எளிதில் நினைவில் நிற் கும். வசனங்களை இனிய மெட்டுகளாக மாற்றுவதால், நம் சிந்தைளில் அவை ஆழமாகப் பதிகின்றன; கவலைகளை விரட்ட உதவுகின்றன.  வசனங்களை எளிய, இனிய மெட்டுகளாக அமைத்து இலகுவாகப் பாடலாம்; அதனால் பெரியோரும் சிறியோரும் மனப்பாடம் செய்ய லாம். நூற்றாண்டுகள் நெடுகிலும் கிறிஸ்தவ கலாச்சாரத்தை வளர்த்து, அதற்கு செல்வாக்கு சேர்த்த உலகப்புகழ்பெற்ற எண்ணற்ற கிறிஸ்தவ இசைக் கச்சேரிகளுக்கும் சிம்பொனிகளுக்கும் இசை படைப்புகளுக் கும் வேதாகமம் உத்வேகமாக அமைந்திருக்கிறது. தேவனுக்கும் அவரு டைய வார்த்தைகளுக்கும் நேராக நம் சிந்தைகளைத் திருப்புகிற படைப்புகள் நம் வாழ்க்கையின் அற்புதமான ஆசீர்வாதமான செல் வாக்காக இருக்கின்றன.

‘பரலோக மன்றங்களில் தேவனைத் தொழுவதில் இசையும் பங்கு வகிக்கிறது. நாம் தேவனைத் துதித்துப் பாடும்போது முடிந்தமட்டும் பரலோக இசைக்குழுவுடன் இசைந்து பாட முயற்சிக்கவேண்டும்.’ - எலன் ஒய்ட்.