---
title:  ஜீவனுள்ள வேதவசனமும் பரிசுத்த ஆவியானவரும்
date:  21/06/2020
---

வேத வசனத்தை கவனமாக, சரியான முறையில் ஆராயவேண் டும். அதேபோல, கற்றுக்கொண்டவற்றை வாழ்க்கையில் கடைப்பிடிக்க வேண்டும். வேத ஆராய்ச்சியின் இறுதி நோக்கம் அதிக அறிவைப் பெற்றுக்கொள்வது அல்ல. நாம் வேத வசனத்தைக் கற்றுத்தேறுவது அல்ல; வேத வசனம் நம்மை ஆட்கொண்டு, நம் வாழ்க்கையையும் சிந் திக்கும் விதத்தையும் மாற்றவேண்டும். கற்றுக்கொண்ட சத் தியத்தின்படி வாழ்வதற்கு அந்தச் சத்தியத்திற்கு நம்மைக் கீழ்ப்படுத்த ஆயத்தமாக இருக்கவேண்டும். சிலசமயம் கடுமையாகப் போராடி, இந்தத் தீர்மா னத்தை நாம் எடுக்கவேண்டிய நிலை ஏற்படலாம்; ஏனென்றால், நம் சிந்தையையும் வாழ்க்கையையும் யார் ஆக்கிரமிக்கப்போகிறார் என் கிற போராட்டத்தில் நாம் ஈடுபட்டிருக்கிறோம். இரு அணிகளில் ஏதாவது ஓர் அணியில் நாம் சேர்ந்தே ஆகவேண்டும்.

`கேள்வி: நாம் வாழவேண்டிய விதம்பற்றி பிலி 2:12-16 சொல்வது என்ன?`

தேவன் நமக்குள் கிரியைசெய்கிறார்; ஆனால், பரிசுத்த ஆவியா னவர்மூலம் அதைச் செய்கிறார். ஜீவ வசனங்களை நாம் புரிந்துகொள் வதற்கான ஞானத்தை அவரே நமக்குத் தருகிறார். நாம் பாவிகள்; தேவ னுடைய சத்தியத்திற்கு எதிரானவர்கள்; நம் திட்டங்களின்படி வாழ விடப்பட்டால் வேதவசனத்திற்குக் கீழ்ப்படியமாட்டோம். ரோமர் 1:25; எபே 4:17,18. பரிசுத்த ஆவியானவரைப் பெறாமல், தேவசெய்தி யின்மேல் பற்று ஏற்படாது. பரிசுத்த ஆவியானவர்மூலம் தேவன், ‘தம் முடைய தயவுள்ள சித்தத்தின்படி விருப்பத்தையும் செய்கையையும் உங்களில் உண்டாக்குகிறவராயிருக்கிறார்.’ பிலிப்பியர் 2:13.

பரிசுத்த ஆவியானவர் நம் ஆசிரியர். வேத வசனங்களை நாம் ஆழமாக அறிந்து, அதில் சந்தோஷப்பட்டு களிகூரும்படி நம்மை வழி நடத்துகிறார். வேதவசனத்தின் சத்தியத்தை நமக்கு விளங்கச்செய் கிறார்; அந்தச் சத்தியங்கள்குறித்த புதிய நுணுக்கங்களைக் காட்டுகிறார். அதனால் தேவசித்தத்திற்கு உண்மையுடன், அன்பினால் வரும் கீழ்ப் படிதலுடன் வாழமுடிகிறது. “பரிசுத்த ஆவியானவரின் உதவியின்றி வேதவசனங்களுக்கு யாரும் விளக்கம்சொல்லமுடியாது. ஆனால் வேதவசனத்தை தாழ்மையான, கற்றுக்கொள்கிற இருதயத்தோடு ஏற் றுக்கொள்ளும்போது, தேவதூதர்கள் உங்கள் அருகில் இருந்து, சத் தியத்தின் ஆதாரங்களைக் காட்டி, நல்ல  தாக்கத்தை உண்டாக்குவார்கள்.’ - எலன் ஒய்ட். இவ்வாறு ஆவிக்குரியவைகள் ஆவிக்குரிய வைகளால் பகுத்தறியப்படுகிறது. 1கொரி 2:13,14. ‘காலைதோறும்’ சந்தோஷத் துடன் வேத வசனத்தின்படி நாம் நடக்கமுடிகிறது. ஏசா 50:4,5.

`‘ஜீவவசனத்தைப் பிடித்துக்கொள்ளுங்கள்’ என்று பிலிப்பியர் 2:14 சொல்கிறது. அதன் அர்த்தம் என்ன? அதை எவ்வாறு செய்யலாம்? அதே போதனையைச் சொல்லும் உபா 4:4ஐ வாசியுங்கள். இந்த ஒட்டுமொத்த செயல்முறையில் நம்முடைய பங்கு என்ன?`