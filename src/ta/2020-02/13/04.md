---
title:  இயேசுவும் பழைய ஏற்பாடும்
date:  23/06/2020
---

`கேள்வி: வேதாகமத்திற்கும் தமக்கும் சம்பந்தமிருப்பதை யோவான் 5:45-47ல் இயேசு எவ்வாறு வல்லமையாகச் சுட்டிக்காட்டுகிறார்?`

பழைய ஏற்பாட்டில் சொல்லப்பட்டுள்ள வேத வசனங்களுக்கு எதிராக இயேசு பேசினதாகவும், பழைய ஏற்பாட்டைவிட இயேசுவின் வார்த்தைகள் மேலானவை என்றும் சிலர் சொல்கிறார்கள்.

புதிய ஏற்பாட்டில் இயேசு “என்று சொல்லப்பட்டதைக் கேள்விப் பட்டிருக்கிறீர்கள். நான் உங்களுக்குச் சொல்லுகிறேன்” என்று சொன் னார். மத்தேயு 5:43,44. ஒப்பிடவும்: மத் 5:21,22,28,33,34,38,39. சில வேத வியாக்கியானிகள் சொல்வதுபோல, பழைய ஏற்பாட்டை ஒழிப் பதற்காக மலைப்பிரசங்கத்தில் இயேசு அவ்வாறு சொல்லவில்லை.  மாறாக, ‘உன் சத்துருவை பகைப்பாயாக’ போன்ற வசனங்களுக்கு இயேசுவின் காலத்திலிருந்தவர்கள் தேவன் கட்டளையிடாத அல்லது அனுமதியாத விளக்கங்களைச் சொன்னார்கள்; அதை வாய்மொழிப் பாரம்பரியமாக்கினார்கள். அதன்படி மற்றவர்களை நடத்தினாõர்கள். அதைத்தான் இயேசு அங்குச் சுட்டிக்காட்டினார். மத் 5:43.

பழைய ஏற்பாட்டை ஒழிக்கவோ, அதன் அதிகாரத்தைக் குறைக் கவோ இயேசு ஒருபோதும் முயன்றதில்லை. மாறாக அதை தூக்கி நிறுத் தவே முயன்றார். அவர் யார் என்பதை பழைய ஏற்பாடுதான் நிரூபிக் கிறது. தேவன் பழைய ஏற்பாடு கொடுத்த நோக்கத்தை அவர் நன்கு விளக்கிக்காட்டினார்.

அதை இயேசுவின் பேரால் நிராகரிப்பதும், ஆவியின் ஏவுதலால் எழுதப்படாதவை என்று சில பகுதிகளை ஒதுக்குவதும் அதைப்பற்றி மிகமோசமாக, மிகவஞ்சகமாக விமர்சிப்பதாகும். பழைய ஏற்பாட்டை இயேசு முக்கியப்படுத்தினார். அவருடைய நாட்களில் பழைய ஏற் பாடுமட்டுமே இருந்தது. அதைவிட பழைய ஏற்பாட்டின் முக்கியத் துவத்திற்கு என்ன ஆதாரம் வேண்டும்?

பழைய ஏற்பாடு நம்பகமும் பாத்திரமுமான வழிகாட்டி என்று இயேசு அதை மேன்மைப்படுத்தினார். அதே மலைப்பிரசங்கத்தில்தான் இயேசு, “நியாயப்பிரமாணத்தையானாலும் தீர்க்கதரிசனங்களையானா லும் அழிக்கிறதற்கு வந்தேன் என்று எண்ணிக்கொள்ளாதேயுங்கள்; அழிக்கிறதற்கு அல்ல, நிறைவேற்றுகிறதற்கே வந்தேன்” என்றார். மத் 5:17. “இந்தக் கற்பனைகள் எல்லாவற்றிலும் சிறிதொன்றையாகிலும் மீறி, அவ்விதமாய் மனுஷருக்குப் போதிக்கிறவன் பரலோகராஜ்யத் தில் எல்லாரிலும் சிறியவன் என்னப்படுவான்’ என்றார். மத்தேயு 5:19

`பழைய ஏற்பாட்டை மையமாகக் கொண்ட முக்கியக் கோட்பாடுகள் சிலவற்றைக் கூறுங்கள். உதாரணமாக சிருஷ்டிப்பு, விழுகை. ஆதி 1; 2; 3. புதிய ஏற்பாட்டில் விளக்கமாகச்  சொல்லப்படு கிற பழைய ஏற்பாட்டின் வேறு சில கிறிஸ்தவச் சத்தியங்கள் யாவை?`