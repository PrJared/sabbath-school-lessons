---
title:  மேலும் படிக்க
date:  26/06/2020
---

‘இயேசுவின் அழகையும் சொளந்தர்யத்தையும் சுபாவக்கண்ணால் காணவே முடியாது. பரிசுத்த ஆவியானவர் இருதயத்தில் வெளிச்சம்வீசுகிறார். பாவத்தைச் சுமக்கிற, நமக்குப் போதுமானவரான கிறிஸ்துவின் இரக்கமும் மன்னிப்பும் இல்லா மல் ஆத்துமா நம்பிக்கையும் உதவியுமற்ற நிலையில் இருப்பதை வெளிப்படுத்து கிறார். அதுமட்டுமே அவருடைய முடிவில்லா இரக்கத்தையும், அளவிடமுடியாத அன்பையும் கருணையையும் மகிமையையும் பகுத்தறிய மனிதனுக்கு உதவமுடியும்.’ - எலன் ஒய்ட்.

‘வேதாகமத்தின் சில பகுதிகளையோ, முழு அதிகாரங்களையோ மனப்பாடம் செய்யலாம், சாத்தான் சோதிக்க வரும்போது அவற்றைத் திருப்பிச் சொல்லலாம். பூலோக, புலன்சார்ந்த காரியங்களைச் சிந்திக்க சாத்தான் மனதில் ஏவும்போது, ‘என்று எழுதியிருக்கிறதே’ என்று நாம் சொல்லி, அவனை நம்மிடமிருந்து துரத்தி விடலாம்.’

**கலந்துரையாடக் கேள்விகள்**

`1	விசுவாசத்திலும் கீழ்ப்படிதலிலும் நம் சுயாதீன சித்தமும் தேர்ந்தெடுக்கும் உரிமையும் என்ன பங்காற்றுகின்றன? நம் வாழ்க்கையின் பல விஷயங்கள் நம்முடைய கட்டுப்பாட்டில் இல்லை. ஆனால், நித்திய வாழ்க்கை சம்பந்தப் பட்ட விஷயங்களில் தேர்ந்தெடுக்கிற உரிமை எவ்வாறு உதவமுடியும்? தேவன் உங்களுக்குக் கொடுத்திருக்கிற சுயாதீன சித்தத்தை எப்படிப் பயன் படுத்துகிறீர்கள்?`

`2	தேவனோடு அமைதியாக நேரம் செலவிடுவதில் ஓய்வுநாளின் பங்கு என்ன? தேவனோடு செலவழிக்கவேண்டிய நேரத்தைச் செலவிடவிடாமல் தடுக்கிற வேலைகளிலும் செயல்களிலும் நீங்கள் சிக்காமல் இருப்பதற்கு, ஓய்வுநாளைக் கைக்கொள்வது எவ்வாறு உதவக்கூடும்? ஓய்வுநாள் படைக்கப்பட்ட நோக்கத் தின்படியே அதை எவ்வாறு ஆவிக்குரிய ஆசீர்வாதமாக மாற்றலாம்?`

`3	ஜெபித்து, வேதம் வாசித்து தேவனோடு தனியாக நேரம் செலவிட்டிருக்கிறீர் களா? இந்த ஆவிக்குரிய செயல்பாடுகள் உங்கள் விசுவாசத்தில் ஏற்படுத்தும் தாக்கம் என்ன? அது எவ்வாறு தாக்கத்தை ஏற்படுத்தவேண்டும்? ஜெபிப்ப தாலும் வேதம் வாசிப்பதாலும் நீங்கள் பெற்றுக்கொண்ட நன்மைகளை வகுப் பில் கலந்தாலோசியுங்கள். நீங்கள் கற்றுக்கொண்ட விஷயங்கள் மற்றவர் களுக்கு எவ்வாறு பயன்படக்கூடும்?`

`4	நீங்கள் மனப்பாடம் செய்துள்ள உங்களுக்குப் பிடித்தமான வசனங்களைச் சொல்லுங்கள். அவை உங்களுக்குப் பிடிப்பதற்கான காரணம் என்ன? அவற்றை மனப்பாடம் செய்ததால், நீங்கள் பெற்ற ஆசீர்வாதம் என்ன?`