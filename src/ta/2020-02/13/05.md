---
title:  அமைதியான தியான நேரங்கள்
date:  24/06/2020
---

பரபரப்பு, பதற்றம், அழுத்தம் - இவைதாம் நம் வாழ்க்கை. கடின மாக உழைத்தாலும், உணவுக்கும் பிழைப்புக்கும்தான் போதுமானதாக இருக்கிறது. அடிப்படை தேவைகளைப் பெற்றிருந்தாலும், அதிகம் வேண்டும் என்கிற ஆசை ஆட்டிப்படைக்கிறது. சந்தோஷம்தரும் பொருட்கள் என்று நாம் நினைக்கிறவைமேல் ஆசைவருகிறது. ஆனால், நாம் நினைக்கிறபடி நடப்பதில்லை என்று பிரசங்கியில் சாலொ மோன் எச்சரிக்கிறார்.

வாழ்க்கையைப் பரபரப்பாக்குகிற பல விஷயங்கள் இருக்கலாம். அதில் தேவனை நாம் மறந்துபோக அதிக வாய்ப்புள்ளது. தேவன்மேல் நம்பிக்கை இருக்கும்; ஆனால், ‘தம்முடைய கையில் உமது சுவாசத்தை’ வைத்திருக்கிறவரிடம் நெருங்கிசெல்லமுடியாது. வேதம்வாசித்து, ஜெபித்து, அர்த்தமுள்ளவிதத்தில் அவரோடு நேரம் செலவிடமுடியாது. தானி 5:23. வேறு காரியங்களில் கவனம் சென்றுவிடும். நம் இரட்சகரைச் சந்திக்க நாம் திட்டமிட்டு மற்ற வேலைகளை நிறுத்தவேண்டும். நின்று கவனிக்காவிட்டால், ஆவியானவர் எவ்வாறு பேசமுடியும்? வேதவசனத்தை வாசித்து, ஜெபத்தின்மூலம் பேசுகிற அமைதியான நேரம்தான் நம் ஆவிக்குரிய வாழ்விற்கான ஆதாரம்.

`கேள்வி: தேவனோடு அமைதியாக நேரம் செலவிடவேண்டியதுபற்றி சங்கீதம் 37:7; 46:10; 62:1,2,5 என்ன சொல்கின்றன? தேவனோடு அமைதியாக நேரம் செலவிட வேண்டியது ஏன் முக்கியம்?`

உங்களுக்கு மிகவும் பிடித்த ஒருவருடன் தனியாக நேரம் செல விடுவது சந்தோஷமாக இருக்கும். இடையூறு இல்லாமல் வேத வசனத்தை வாசித்து, தியானிப்பதற்கு ஓர் இடத்தைத் தெரிந்துகொள்ளுங் கள். அதற்கென நேரத்தை ஒதுக்கினால்மட்டுமே வாழ்க்கையின் பர பரப்புக்குமத்தியில் அது சாத்தியமாகும். அமர்ந்திருந்து, தியானிப் பதற்கு ஒரு நாளின் துவக்கவேளைதான் சரியான சமயம். ஒவ்வொரு நாளின் வேலையைத் துவங்குவதற்குமுன் அவ்வாறு நேரம் செலவிடு வது, அந்த நாள் முழுவதற்கும் ஆசீர்வாதமாக இருக்கும். ஏனென்றால், தியானத்தால் கிடைக்கிற மேலான எண்ணங்கள் அந்த நாளின் மீதியான நேரம்முழுவதும் உங்களுக்குத் துணையாக இருக்கும். ஆனால் தேவனைச் சந்திக்கிற நேரத்தில் இடையூறு இல்லாமல் இருக்கவேண் டும்; அதற்குச் சரியான நேரத்தைத் தேர்ந்தெடுங்கள்.

ஜீவனுள்ள தேவனுடன் ஜெபத்தின்மூலம் தொடர்புகொள்வது உங்கள் வாழ்க்கையில் அற்புதமான தாக்கத்தை உண்டாக்கும். இறுதி யில் நீங்கள் இயேசுவைப்போல மாற அது துணைபுரியும்.

`ஆண்டவருடன் தனியாக நேரம் செலவிட வேண்டுமென்று எவ்வளவுக்கு முயல்கிறீர்கள்? அந்த நேரங்கள் எப்படி இருக்கின்றன? தேவனையும் அவர் அன்பையும் தனிப்பட்ட விதத்தில் அனுபவிக்க அவை எவ்வாறு உதவியாக இருக்கின்றன?`