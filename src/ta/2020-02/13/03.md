---
title:  இயேசுவிடமிருந்து கற்றுக்கொள்ளுதல்
date:  22/06/2020
---

இயேசுவைவிட நம்மில் தாக்கத்தை ஏற்படுத்தக்கூடிய சிறந்த முன்மாதிரி யாரும் இருக்கமுடியாது. வேத வசனங்களை முற்றிலுமாக அறிந்திருந்தார்; எழுதப்பட்ட வேத வசனத்தை ஏற்றுக்கொண்டு, அதன்படி வாழவும் ஆயத்தமாக இருந்தார்.

`கேள்வி: வேதவசனங்களை வைத்து இயேசு எவ்வாறு சாத்தானுடைய சோதனைகளை எதிர்கொண்டார்? லூக்கா 4:4,8,10-12. நம் விசுவாசத்திற்கு, குறிப்பாக சோதனை யான சமயங்களில் வேதாகமம் எவ்வாறு நம் வாழ்வில் மையமாக இருக்கவேண்டும்?`

வேத வசனங்களை மனப்பாடமாகச் சொல்லுமளவிற்கு வேத வசனங்கள் இயேசுவுக்கு பரிச்சயமாக இருந்தன. தேவனோடு அவர் செலவிட்ட பொன்னான நேரங்கள்தாம் வசனஅறிவை அவருக்குக் கொடுத்திருக்க வேண்டும். வேத வசன வார்த்தைகளையும், அவை சொல்லப்பட்ட சூழலையும் அறியாதவராக இருந்திருந்தால், பிசாசு அவரை எளிதில் வஞ்சித்திருப்பான். சாத்தான் தன் வஞ்சக நோக்கங் களை நிறைவேற்ற, வேத வசனங்களை மேற்கோள் காட்டினான். எனவே, சாத்தானைப் போல வசனங்களை மேற்கோள் காட்டத் தெரிந் தால்மட்டும் போதாது. வசனம் என்ன சொல்கிறது, அதன் சரியான அர்த்தம் என்ன என்பதை அறிந்திருக்கவேண்டும். அப்போதுதான் இயேசுவைப் போல நமக்கும்  வேதவசனம் கைகொடுக்கும், தேவனு டைய எதிரியால் நாம் வஞ்சிக்கப்படாமல், சாத்தானின் தாக்குதல்களை எதிர்த்துநிற்க உதவும். இயேசு தம்மைப் பின்பற்றினவர்களிடம் ‘எழுதி யிருக்கிற’ வேத வசனங்களை அறிந்துகொள்ளும்படி மீண்டும் மீண்டும் உணர்த்தினார். லூக்கா 24:45,46; மத்தேயு 11:10; யோவான் 6:45. வேதவசனங்களை வாசிக்கிறவர்கள் அவற்றின் பொருளை சரி யாக அறிந்துகொள்ளமுடியும் என்பதை இயேசு அறிந்திருந்தார். “நியாயப்பிரமாணத்தில் என்ன எழுதியிருக்கிறது? நீ வாசித்திருக்கிறது என்ன?” லூக்கா 10:26. வேதாகமத்தில் எழுதப்பட்டவைதாம் நம் வாழ்க்கைக்கான அளவுகோல் என்று இயேசு வலியுறுத்தினார்.

மாம்சமாக வந்த தேவ வார்த்தையாகிய இயேசு, வேதவாக்கியங் களின்படி நடக்குமாறு தம்மைப் பின்பற்றுகிறவர்களிடம் சொல்கிறார். யோவான் 7. இயேசு வாக்குரைக்கப்பட்ட மேசியா என்பதை வேதவசனங்கள்தாம் சொல்கின்றன; அவரைக் குறித்து சாட்சிசொல்கின்றன. யோவான் 5:39. எழுதப்பட்ட தேவவார்த்தையாகிய வேத வசனங் களின்படி நடக்க இயேசுதாமே தம்மை அர்ப்பணித்திருந்தார். அவரே அப்படிச் செய்திருந்தால், நாம் எப்படிச் செய்யவேண்டும்?

`பாவச்சோதனையோடுள்ள போராட்டத்தில் வேதவசனங்களை எவ்வளவுக்குப் பயன்படுத்தி இருக்கிறீர்கள்? சோதிக்கப்பட்டதுமே, வேதாகமத்தை வாசித்தீர்களா? அல்லது வேதவசனங் களை மேற்கோள் காட்டினீர்களா? முடிவு எப்படி இருந்தது? அந்த அனுபவத்திலிருந்து என்ன கற்றுக்கொண்டீர்கள்?`