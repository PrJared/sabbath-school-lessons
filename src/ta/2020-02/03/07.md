---
title:  மேலும் படிக்க
date:  17/04/2020
---

‘வேதவசனங்களையும் தேவனையும்விட தாங்கள் புத்திசாலிகள் என்று பலர் கருதுகிறார்கள்; அசையாத அஸ்திவாரமாகிய வேதவசனங்களைவிட்டு விலகு கிறார்கள். எல்லாவற்றையும் வேதவசனங்களால் பரிசோதிப்பதற்குப் பதிலாக, வேத வசனங்களைத் தங்கள் சொந்தக் கருத்துக்களால் பரிசோதிக்கிறார்கள். அவர் களின் அறிவியல் கருத்துக்களுக்கு வேதவசனங்கள் ஒத்துப்போகவில்லை எனில், வேதவசனங்களை நிராகரிக்கிறார்கள்.ù- எலன் ஒய்ட்.

‘வேதவசனங்களில் வெளிப்படுத்தப்பட்டுள்ள ஞானத்தையும் நோக்கத்தையும் நன்கு அறிந்தவர்கள், மன வலிமை கொண்ட மனிதராக மாறுகிறார்கள்; அவர்கள் சிறந்த கல்வியாளரான இயேசு கிறிஸ்துவின் திறமையான உடன்ஊழியர்களாக மாறலாம். கிறிஸ்து தம் மக்களுக்கு சத்திய வார்த்தைகளை வழங்கியுள்ளார். அவை அனைத்தையும் உலகிற்கு தெரியப்படுத்துவதில் தங்கள் பங்கைச் செய்ய அவர்களை தேவன் அழைக்கிறார். வேதவசனமாகிய சத்தியத்தை ஒதுக்கிவிட்டால், எந்தப் பரி சுத்தமும் இல்லை. அதை ஒவ்வொருவரும் புரிந்துகொள்வது எவ்வளவு அவசியம்!ù- எலன் ஒய்ட்.

**கலந்துரையாடக் கேள்விகள்**

`1	இயேசுவும் அப்போஸ்தலரும் பழைய ஏற்பாட்டு வசனங்களை தேவனுடைய வார்த்தையாகக் கருதினார்கள். அப்படியானால், வேதாகமம்பற்றின இன்றைய நவீன பார்வைகள் ஏன் தவறானவை? இதைச் சொல்கிறவர்கள் உலகில் பெரியவர்களாக இருந்தாலும், இவற்றை நாம் ஏன் ஏற்றுக்கொள்ளக்கூடாது?`

`2	பல நவீன வேதாகம அறிஞர்கள் தங்கள் சந்தேகங்களால் எந்த நிலைக்கு வந்திருக்கிறார்கள் என்று பாருங்கள். அவர்கள் மறுக்கும் சில விஷயங்கள்:`

`பாவமில்லாத உலகம் ஒன்று இருந்தது என்பதை நிராகரிக்கிறார்கள்.`

`ஆறு நாள் படைப்பை நிராகரிக்கிறார்கள்.`

`பில்லியன் கணக்கான ஆண்டு பரிணாமத்தை ஏற்றுக்கொள்கிறார்கள்.`

`உலகளாவிய வெள்ளம் ஏற்பட்டது என்பதை நிராகரிக்கிறார்கள்.`

`ஆபிரகாம் என்று ஒருவர் இருந்தார் என்பதை நிராகரிக்கிறார்கள்.`

`யாத்திராகம யாத்திரையை நிராகரிக்கிறார்கள்.`

`இயேசுஉயிர்த்தெழுந்தார் என்பதை நிராகரிக்கிறார்கள்.`

`அற்புதங்களை நிராகரிக்கிறார்கள்.`

`முன்னுரைத்தல் தீர்க்கதரிசனங்களை நிராகரிக்கிறார்கள்.`

`வேதாகமத்திற்கு நம்மேல் இருக்கிற அதிகாரத்தையும், அதன் நம்பகத்தன்மை யையும் நாம் சந்தேகித்தால், என்ன நடக்கும் என்பதையே இவை காட்டுகின் றன. அத்தகையோர் உண்மையைப் புரிந்துகொள்ள நாம் எப்படி உதவலாம்?`

`3	இன்று நமக்கு அவசியமில்லாத வேதப்பகுதிகள்கூட ஆவியானவரின் ஏவு தலால் எழுதப்பட்டவையே என்பதை நாம் எவ்வாறு புரிந்துகொள்வது?`