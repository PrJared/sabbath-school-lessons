---
title:  இயேசுவும் வேதவாக்கியங்கள் அனைத்தும்
date:  14/04/2020
---

`கேள்வி: சீஷர்களுக்கு சுவிசேஷத்தைக் கற்பிக்க, இயேசு வேதவசனங்களை எவ்வாறு பயன்படுத்தினார்? லூக்கா 24:13-35,44,45`

கிறிஸ்துவின் மரணத்திற்குப் பிறகு, அவருடைய சீடர்கள் குழப் பமும் சந்தேகமும் அடைந்தனர். இது எப்படி நடந்திருக்கும்? இதன் பொருள் என்ன? லூக்கா 24 இல், இயேசு அவர்களுக்கு இரண்டு முறை தரிசனம் ஆனார். தனித்தனியான அந்த இரண்டு சந்தர்ப்பங்களிலும் பழைய ஏற்பாட்டு தீர்க்கதரிசனங்கள் எவ்வாறு நிறைவேறின என் பதை இயேசு விளக்கினார். முதல் தரிசனத்தின்போது, ‘மோசே முதலிய சகல தீர்க்கதரிசிகளும் எழுதின வேதவாக்கியங்கள் எல்லாவற்றிலும் தம்மைக்குறித்துச் சொல்லியவைகளை அவர்களுக்கு விவரித்துக் காண்பித்தார்ù என்று லூக்கா 24:27 சொல்கிறது.

இரண்டாம் தரிசனத்தின்போது, ‘மோசேயின் நியாயப்பிர மாணத்திலும் தீர்க்கதரிசிகளின் ஆகமங்களிலும் சங்கீதங்களிலும் என்னைக் குறித்து எழுதியிருக்கிறதுù என்றார். லூக்கா 24:44.

லூக்கா 24:27இல், ‘வேதவாக்கியங்கள் எல்லாம்ù என்று வருகிற கருத்தானது லூக்கா 24:44இல் ‘மோசேயின் நியாயப்பிரமாணத்திலும் தீர்க்கதரிசிகளின் ஆகமங்களிலும் சங்கீதங்களிலும்ù என்று வருகிறது. இயேசு, அதாவது மாம்சமாகிய வார்த்தை (யோவான் 1:1-3,14) தம் மைப்பற்றி விளக்குவதற்கு, வேதாகமத்தின் வார்த்தை முழுவதையும் பயன் படுத்தினார். இயேசு இதன்மூலம் சீடர்களுக்கு முக்கியமான பாடம் ஒன்றைக் கற்பித்தார். அவர்கள் நற்செய்தியை அறிவிக்கும்போது, அவர்களும் எல்லா வேத வசனங்களையும் விளக்கவேண்டும்.

இயேசு அன்றும் இன்றும் என்றுமுள்ள தமது சீஷர்களிடம், “வானத்திலும் பூமியிலும் சகல அதிகாரமும் எனக்குக் கொடுக்கப்பட் டிருக்கிறது” என்று என்று கூறுவதைக் கவனியுங்கள். ஆனால் அந்த அதிகாரம் தேவத்துவம் முழுவதிலும் வேரூன்றியுள்ளது. ஏனெனில், அவர் அவர்களிடம், “பிதா குமாரன் பரிசுத்த ஆவியின் நாமத்திலே ஞானஸ்நானங்கொடு(ங்கள்” என்றார்.) மத் 28:18,19. பின்னர் முக்கியப் பகுதி வருகிறது: “நான் உங்களுக்குக் கட்டளையிட்ட யாவையும் அவர்கள் கைக்கொள்ளும்படி அவர்களுக்கு உபதேசம் பண்ணுங்கள்.” மத் 28:20. இயேசு என்ன கற்பித்தார்? அவருடைய போதனைகள் எல்லா வேதவசனங்களையும் அடிப்படையாகக் கொண்டவை. தீர்க்கதரிசனத்தின்படி அவர் வந்தார்; தீர்க்கதரிசனங் களின்படி அவர் பிதாவிடம் தம்மை ஒப்படைத்தார்.

`எல்லா வேதவசனங்களையும் இயேசு ஏற்றுக்கொண்டாரென்றால், நாம் என்ன செய்ய வேண்டும்? எல்லாம் இன்று நமக்குப் பொருத்தமானவை அல்ல என்றாலும், வேதவசனங்கள் அனைத்தின் அதிகாரத்தையும் நாம் எவ்வாறு ஏற்றுக்கொள்ள வேண்டும்? உங்கள் பதிலை ஓய்வுநாள் வகுப்பில் கலந்தாலோசியுங்கள்.`