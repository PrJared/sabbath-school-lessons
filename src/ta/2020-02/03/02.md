---
title:  என்று எழுதியிருக்கிறதே
date:  12/04/2020
---

இயேசு ஞானஸ்நானம் பெற்றபோது, அவருடைய ஊழியம் தொடங்கியது. அதைத் தொடர்ந்து, ஆவியானவரால் யூதேயா வனாந் தரத்திற்கு இயேசு அழைத்துச் செல்லப்பட்டார். அங்கு அவரது பல வீனமான மனித நிலையில், சாத்தானால் சோதிக்கப்பட்டார்.

`கேள்வி: வனாந்தரத்தில் சாத்தான் சோதித்தபோது, இயேசு எவ்வாறு தம்மைக் காத்துக் கொண்டாõர்? இதிலிருந்து வேதாகமத்தைப்பற்றி நாம் என்ன கற்றுக்கொள்ள வேண் டும்? மத்தேயு 4:1-11.`

பசியால் சோதிக்கப்பட்டபோது, ’அவர் பிரதியுத்தரமாக, “மனுஷன் அப்பத்தினாலே மாத்திரமல்ல, தேவனுடைய வாயிலிருந்து புறப்படுகிற ஒவ்வொரு வார்த்தையினாலும் பிழைப்பான்” என்று எழுதியிருக்கிறதேù என்றார்.ù மத்தேயு 4:4. ஜீவன் தருகிற வார்த்தையைத் தந்தவர் தேவனே என்பதை இயேசு உறுதிப்படுத்தினார். இவ்வாறு, அவர் வேதாகமத்தின் அதிகாரத்தை உறுதிப்படுத்தினார். உலக ராஜ் யங்களையும் மகிமையையும் காண்பித்து சோதித்தபோது, “அப்பாலே போ, சாத்தானே; ‘உன் தேவனாகிய கர்த்தரைப் பணிந்துகொண்டு அவர் ஒருவருக்கே ஆராதனை செய்வாயாகù என்று எழுதியிருக்கிறதே” என்றார். மத் 4:10; லூக்கா 4:8. தேவனுடைய வார்த்தைக்கு அடிபணி வதுதான் உண்மையான வழிபாடு என்பதை கிறிஸ்து நமக்கு நினை வூட்டுகிறார். கடைசியாக, துணிகரத்தைப்பற்றிய சோதனை வந்த போது, ‘இயேசு, “உன் தேவனாகிய கர்த்தரைப் பரீட்சை பாராதிருப்பா யாக என்றும் எழுதியிருக்கிறதே” என்றார்.ù மத் 4:7; லூக்கா 4:12.

மூன்று சோதனையிலும், ‘என்று எழுதியிருக்கிறதேù என்கிற வார்த்தைகளால் இயேசு பதிலளித்தார். அதாவது, சாத்தானின் தாக்கு தல்களையும் ஏமாற்றுகளையும் சமாளிக்க வேதவசனம் போன்று உதவுவது வேறு எதுவும் இல்லை. இது நம் அனைவருக்கும் ஒரு சக்தி வாய்ந்த பாடமாக இருக்க வேண்டும்: வேதாகமம்மட்டுமே நம்முடைய நம்பிக்கையின் அடித்தளமாக இருக்கவேண்டும்.

ஆமாம். ‘வேதாகமம், வேதாகமம்மட்டுமேù எதிரியின் தாக்குதல் களுக்கு எதிராக இயேசுவின் பாதுகாப்பு முறை. இயேசு தேவன்; ஆனாலும், சாத்தானின் தாக்குதலின்போது, தனது பாதுகாப்பிற்காக அவர் தம்மை தேவனுடைய வார்த்தைக்கு ஒப்படைத்தார்.

தம் சொந்தக் கருத்தை அல்ல, விரிவான வாதத்தை அல்ல, வெறுப்பான வார்த்தைகளை அல்ல; வேதாகமத்தின் எளிய வார்த் தைகளைப் பதிலாகச் சொன்னார். கிறிஸ்துவைப் பொறுத்தவரை, வேதாகமத்திற்கு மிகப் பெரிய அதிகாரமும் சக்தியும் உள்ளன. இவ் வாறாக, அவருடைய ஊழியம் ஒரு குறிப்பிட்ட அடித்தளத்துடன் தொடங்கியது; வேதாகமத்தின் நம்பகத்தன்மையை வளர்க்கிறது.

`தேவனுடைய வார்த்தையை நம்பியிருப்பதற்கும், அதற்குக் கீழ்ப்படிவதற்கும் நாம் என்ன செய்யவேண்டும்?`