---
title:  வேதாகமத்தின் தோற்றம்-வரலாறும் இயேசுவும்
date:  15/04/2020
---

வேதாகமமானது தேவனுடைய வார்த்தை என்று இயேசு கற்பித்தார். அதன் தோற்றம் தேவனில் உள்ளது. எனவே, வாழ்க்கையின் ஒவ் வொரு பகுதியின்மேலும் அது ஆளுகைசெய்கிறது. தேவன் தமது விருப்பத்தை மனிதகுலத்திற்கு வேதாகமத்தின்மூலம் வெளிப்படுத்தி னார்.

மத்தேயு 19:4,5 இல், மோசே எழுதியதை இயேசு குறிப்பிடுகிறார். ஆனால், “புருஷனானவன் தன் தகப்பனையும் தாயையும் விட்டுத் தன் மனைவியோடே இசைந்திருப்பான்” என்கிற வார்த்தைகள் ‘ஆதியிலே மனுஷரை உண்டாக்கினவர் ... சொன்னவைù என்கிறார்.அதாவது, ‘ஆதி யாகமத்தின் வார்த்தைகள் மனிதரைச் சிருஷ்த்தவரின் வார்த்தைகள்ù என்கிறார். இந்த வார்த்தைகளை மோசே எழுதியிருந்தாலும், அவற்றை எழுதியவர் தேவனே என்று நினைத்தார்.

`கேள்வி: வேதாகம நபர்களையும் நிகழ்வுகளையும் இயேசு எவ்வாறு பார்த்தார்? மத் 12:3,4; மாற்கு 10:6-8; லூக்கா 4:25-27; 11:50; மத் 24:38,39.`

பழைய ஏற்பாட்டு நிகழ்வுகளை வரலாறு என்றே இயேசு குறிப் பிட்டுள்ள பகுதிகளைப் பாருங்கள்.

மாற்கு 10:6 இல், ஆதியாகமம் 1:27 இன் சிருஷ்டிப்பு.

மாற்கு 10:7-8 இல், ஆதியாகமம் 2:24 இன் திருமணம்.

லூக்கா 11:50 இல், ஆதியாகமம் 4இன் ஆபேல்.

மத்தேயு 12:3-4 இல், 1சாமுவேல் 21 இன் சமுகத்தப்பம் சாப்பிட்ட தாவீது.

லூக்கா 4:25-26 இல், 1இராஜாக்கள் 17 இன் எலியா.

லூக்கா 4:27 இல், 2இராஜாக்கள் 5 இன் எலிசா.

மத்தேயு 5:12; 13:57; 23:34-36; மாற்கு 6:4 இல், தேவமனிதரின் துன்பங்கள்.

மத்தேயு 24:38-39 இல், ஆதியாகமம் 6-7 இன் நோவா.

நோவாவின் நாட்களை இயேசு பின்வருமாறு விவரிக்கிறார்: ‘ஜலப்பிரளயத்துக்கு முன்னான காலத்திலே நோவா பேழைக்குள் பிரவேசிக்கும் நாள் வரைக்கும், ஜனங்கள் புசித்தும் குடித்தும், பெண் கொண்டும் பெண்கொடுத்தும், ஜலப்பிரளயம் வந்து அனைவரையும் வாரிக்கொண்டுபோகுமட்டும் உணராதிருந்தார்கள்; அப்படியே மனுஷகுமாரன் வருங்காலத்திலும் நடக்கும்.ù மத்தேயு 24:38,39. தேவனின் தீர்ப்பின் இந்த மகத்தான செயல் ஒரு வரலாற்று நிகழ்வு என்றே இயேசு குறிப்பிடுகிறார்.

`இயேசுதாமே இவற்றை உண்மைச் சம்பவங்கள் என்று குறிப்பிடுகிறார்; ஆனால், இன்று கிறிஸ்தவர் பலரும்கூட, இவற்றை மறுக்கிறார்கள். சாத்தானின் ஏமாற்றும் சக்திபற்றி இது என்ன கூறுகிறது? நாம் ஏன் ஒருபோதும் அந்த வலையில் விழுந்துவிடக்கூடாது?`