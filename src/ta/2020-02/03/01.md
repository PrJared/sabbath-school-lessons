---
title:  வேதாகமம்பற்றி இயேசுவும் அப்போஸ்தலரும்
date:  11/04/2020
---

### இவ்வார ஆராய்ச்சிக்கு:
மத் 4:1-11;22:37-40; லூக்கா 24:13-35,44,45; 4:25-27; அப் 4:24-26.

> <p>மனன வசனம்</p>
> ‘அவர் பிரதியுத்தரமாக, “மனுஷன் அப்பத்தினாலேமாத்திரமல்ல, தேவனுடைய வாயிலிருந்து புறப்படுகிற ஒவ்வொரு வார்த்தையினாலும் பிழைப்பான்” என்று எழுதியிருக்கிறதே என்றார்.ù மத்தேயு 4:4.

நம்முடைய பின்நவீனத்துவ யுகத்தில், வேதாகமத்தின் தெய்வீக தோற்றத்தையும் அதிகாரத்தையும்குறித்து கேள்வி எழுப்புகிறார்கள். ‘இன்று நாம் புரிந்துகொள்வதுபோல உலகைப் புரிந்துகொள்ளமுடியாத ஒரு கலாச்சாரத்தில் வாழ்ந்த மனிதர்களின் கருத்துகளே வேதாகமம்ù என்று இவர்கள் நினைக்கிறார்கள். தேவனுடைய செயல்பாட்டை இவர்கள் கண்டுகொள்வதில்லை. ‘மனிதரைப்பற்றி தேவன் என்ன நினைக் கிறார்ù என்பதே வேதாகமம்; ஆனால், ‘தேவனைப்பற்றி அக்கால மனிதர்கள் என்ன நினைத்தார்கள்ù என்பதே வேதாகமம் என்று இன்றைய ‘ஞானிகள்ù நினைக்கிறார்கள். டார்வினிய சிந்தனைகள் மத்தியில் வேதாகமம் தேவையற்றதாகிவிட்டது.

இந்தப் பார்வை முற்றிலும் தவறானது. இயேசுவும் அப்போஸ்த லரும் பழைய ஏற்பாட்டை எவ்வாறு புரிந்து கொண்டார்கள் என்பதைப் படிப்பதன்மூலம், நாம் எவ்வாறு வேதாகமத்தை பார்க்கவேண்டும் என்பதைக் கற்றுக்கொள்ளலாம். ‘வேதாகமத்தில் வருகிற நபர்கள், இடங்கள், நிகழ்வுகளை அவர்கள் எப்படிப் பார்த்தார்கள்? அவர் களுடைய அனுமானங்கள் என்ன? விளக்கமுறைகள் என்ன?ù என்பதில் அவர்களுடைய புரிதலைப் பின்பற்றுவோம். சந்தேகவாதி களின் அனுமானங்களால் தேவனுடைய வார்த்தைமேல் நமக்குச் சந்தேகம்தான் வலுக்கும்.

2020, ஏப்ரல் 18 வகுப்புக்காகப் படிக்கவேண்டிய பாடம்