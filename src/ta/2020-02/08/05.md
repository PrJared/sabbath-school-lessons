---
title:  சிருஷ்டிப்பும் திருமணமும்
date:  20/05/2020
---

சமுதாயமும் அரசாங்கங்களும் திருமணத்தை வரையறுக்கிற விதம், கடந்த பத்து ஆண்டுகளில் அதிகமாக மாறியுள்ளது. ஒருவ னுக்கு ஒருத்தி என்று குடும்ப அமைப்பைப் பாதுகாத்து வந்த சட்டங் களை மாற்றி, பல நாடுகள் ஒரே பாலின திருமணங்களை அங்கீகரித் துள்ளன. இதனால் ஏற்பட்ட பக்கவிளைவுகள் ஏராளம்; அது வேதா கமம் வரையறுத்துள்ளதுபோல திருமண ஏற்பாட்டின் பரிசுத்தத்தையும், சபைக்கும் தேசத்திற்கும் இடையேயுள்ள உறவையும் பார்ப்பதில் பல புதிய கேள்விகளை எழுப்புகிறது.

`கேள்வி: திருமணம்குறித்த தேவனுடைய நோக்கம்பற்றி பின்வரும் வசனங்கள் சொல் வது என்ன? ஆதி 1:26-28; ஆதி 2:18,21-24.`

ஆறாம் நாளில், சிருஷ்டிப்பின் மகுடமாக தேவன் மனிதர்களைச் சிருஷ்டிக்கிறார். ஆதியாகமம் 1:26ல் தேவன் பன்மையில் பேசுகிறார்: ‘நமது சாயலாகவும் நமது ரூபத்தின்படியேயும் மனுஷனை உண்டாக்கு வோமாக.’ ஒருவருக்கொருவர் அன்புகூருகிற திரித்துவத்தின்  நபர் கள், திருமணம் எனும் மனித உறவின் தெய்வீக நியமத்தையும் பூமியில் நிறுவுகிறார்கள்.

‘தேவசாயலாகவே சிருஷ்டித்தார்; ஆணும் பெண்ணுமாக அவர் களைச் சிருஷ்டித்தார்.’ ஆதி 1:27. ‘இவள் என் எலும்பில் எலும்பும், என் மாம்சத்தில் மாம்சமுமாய் இருக்கிறாள்’ என்று ஆதாம் சொல்லு கிறான். ஆதி 2:23. அவளை ‘மனுஷி’ என்று அழைக்கிறான். திருமண மானதும் ‘புருஷன் தன் தகப்பனையும் தன் தாயையும் விட்டு, தன் மனை வியோடே இசைந்திருப்பான்; அவர்கள் ஒரே மாம்சமாயிருப்பார்கள்.’ ஆதி 2:24.

இந்த உறவு ஓர் ஆணுக்கும் பெண்ணுக்கும் இடையே ஏற்படவேண் டும். ஏனென்றால், அவர்களும் தங்கள் அப்பா, அம்மாவாகிய ஓர் ஆணுக்கும் பெண்ணுக்கும் பிறந்தவர்கள். பூமியின் முதல் பெற்றோருக் கான அறிவுரையில் இந்தக் கருத்தை மேலும் தெளிவாகப் பார்க்கலாம்: ‘தேவன் அவர்களை நோக்கி: நீங்கள் பலுகிப் பெருகி, பூமியை நிரப்பி, அதைக் கீழ்ப்படுத்தி, சமுத்திரத்தின் மச்சங்களையும் ஆகாயத்துப் பற வைகளையும், பூமியின்மேல் நடமாடுகிற சகல ஜீவஜந்துக்களையும் ஆண்டுகொள்ளுங்கள் என்று சொல்லி, தேவன் அவர்களை ஆசீர்வதித் தார்.’ ஆதி 1:28. ஐந்தாம் கற்பனை, பிள்ளைகள் தங்கள் பெற்றோரைக் கனம்பண்ணவேண்டுமென்று சொல்கிறது. யாத் 20:12. ஓர் ஆணுக்கும் பெண்ணுக்கும் இடையே திருமண உறவு இருந்தால்தான் இவ்வாறு ஒருவரோடு ஒருவர் உறவாடுவது சாத்தியமாகும்.

`திருமணம்பற்றியும், அதன் பரிசுத்தம்பற்றியும் மத் 19:3-6இல் இயேசு சொல்வது என்ன? நாம் எல்லாருமே பாவிகள், தேவன் நம் அனைவரையும் நேசிக்கிறார். ஆனாலும் இயேசு சொல்கிறபடி, திருமணம்குறித்த வேதநியதிகளில் நாம் உறுதியாகவும் உண்மையாகவும் இருப்பதற்கு என்ன செய்யலாம்?`