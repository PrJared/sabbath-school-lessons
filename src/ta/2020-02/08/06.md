---
title:  சிருஷ்டிப்பு, விழுகை, சிலுவை
date:  21/05/2020
---

சிருஷ்டிப்பு, விழுகை, வாக்குப்பண்ணப்பட்ட மேசியா, இறுதி மீட்பு ஆகியவற்றை வேதாகமம் கோர்வையாக விவரிக்கிறது. மனித மீட்பின் வரலாற்றில் இந்த முக்கிய நிகழ்வுகள் அடிப்படையானவை.

`கேள்வி: தேவனின் பூரண சிருஷ்டிப்புக்கு என்ன நிகழ்ந்தது? ஆதி 1:31; 2:15-17; 3:1-7.`

தம் சிருஷ்டிப்பு ‘மிகவும் நன்றாயிருந்தது’ என்று தேவன் கண் டார். ஆதி 1:31. ‘அனைத்தும் சிருஷ்டிக்கப்பட்டிருந்தன. பூமியின்மேல் ஏதேன் பூத்துக் குலுங்கியது. ஆதாமும் ஏவாளும் தடையின்றி ஜீவ விருட்சத்தின் அருகே செல்லமுடிந்தது. எந்தப் பாவக்கறையும் மரண நிழலும் அந்த அற்புத சிருஷ்டிப்பைக் கெடுக்கவில்லை.’ - எலன் ஒய்ட். விலக்கப்பட்ட கனியைப் புசித்தால், மரணம் நிச்சயம் என்று ஆதாமை-ஏவாளை தேவன் எச்சரித்திருந்தார். ஆதி 2:15-17. சர்ப்பம் ஒரு கேள்வியோடு பேச்சைத் துவங்குகிறது; தேவன் சொன்னதிற்கு முற்றிலும் முரணாகப் பேசுகிறது: ‘நீங்கள் சாகவே சாவதில்லை.’ ஆதி 3:4. ஏவாள் அதிக அறிவுபெற்று, அவள் தேவனைப்போல மாறலாம் என்று சாத்தான் உறுதியளித்தான். அவளும் அவனை நம்பினாள்.

`கேள்வி: ஆதியாகமம் 2:15-17ல் தேவன் சொன்னது முற்றிலும் உண்மை என்பதை பவுல் எவ்வாறு உறுதிப்படுத்துகிறார்? ரோமர் 5:12; ரோமர் 6:23. இங்கு பவுல் சொல்வதை யும், பரிணாம வளர்ச்சியால் உலகத்தை தேவன் சிருஷ்டித்தார் என்று சொல்லப்படு கிற கருத்தையும் ஒப்பிட்டால் என்ன புரிகிறது?`

பிற்கால வேதாகம எழுத்தாளர்கள், முற்கால வேத வாக்கியங் களை உறுதிப்படுத்தி, கூடுதல் தகவல்களைச் சொல்வது வழக்கம். பாவத்தையும் இரட்சிப்பின் அருமையையும்பற்றி ரோமர் 5-8இல் பவுல் எழுதுகிறார்: ‘ஒரே மனுஷனாலே பாவமும் பாவத்தினாலே மரணமும் உலகத்திலே பிரவேசித்ததுபோல எல்லா மனுஷரும் பாவஞ் செய்தபடியால், மரணம் எல்லாருக்கும் வந்தது.’ ரோமர் 5:12. ஆனால், மனிதர்கள் சிருஷ்டிக்கப்படுவதற்கு லட்சக்கணக்கான வருடங்களுக்கு முன்பே மரணம் இருந்ததாக பரிணாமக்கொள்கை சொல்கிறது. இந்தக் கருத்தானது பாவத்தின் தோற்றம், சிலுவையில் கிறிஸ்துவின் பதிலீட்டு மரணம், இரட்சிப்பு திட்டம் குறித்த வேதாகமப் போதனையில் பலத்த பாதிப்புகளை ஏற்படுத்தும். பாவத்திற்கும் மரணத்திற்கும் சம்பந்த மில்லை என்றால், மரணமானது பாவத்தின் சம்பளமாக இருக்கமுடி யாது. ரோமர் 6:23. கிறிஸ்து நம் பாவங்களுக்காக மரித்ததிலும் அர்த்த மிருக்காது. எனவே, சிருஷ்டிப்பும் விழுகையும் சிலுவையும் பின்னிப் பிணைந்தவை. முந்தின ஆதாமுக்கும் பிந்தின ஆதாமுக்கும் தொடர் பிருக்கிறது. 1கொரி 15:45,47.

`தேவனைக் கொஞ்சம்மட்டும் சேர்த்துக் கொண்டு, டார்வீனியக் கொள்கையையும் நம்பினால், கிறிஸ்தவத்தின் அடித்தளத்தையே அழிந்துவிடும். ஏன்?`