---
title:  சிருஷ்டிப்பின் நாட்கள்
date:  18/05/2020
---

சிருஷ்டிப்பு வாரம் என்பது உருவகம் என்றோ, கட்டுக்கதை என்றோ பார்க்கிற போக்கு சமீப வருடங்களாகக் காணப்படுகிறது. பரிணாமக் கொள்கையால் உருவான கருத்து இது. பூமியில் நிகழ்ந்த நீண்டகாலப் பரிணாம வளர்ச்சியால் உயிரினங்கள் உண்டானதாக இந்தக் கொள்கை கூறுகிறது.

`கேள்வி: சிருஷ்டிப்புபற்றி வேதாகமம் என்ன சொல்கிறது? ஆதி 1இன் சிருஷ்டிப்பு ‘நாட் களை’ எழுத்தின்படி பார்க்கவேண்டும். உருவகமாகப் பார்க்கக்கூடாது. ஏன்? ஆதி 1:3-5; யாத் 20:8-11 ஆகியவற்றில் என்ன பின்னணியில் ‘நாள்’ என்கிற வார்த்தை வருகிறது?`

ஒரு ‘நாள்’ என்பதற்கான எபிரெய வார்த்தை ‘யாம்’. சிருஷ்டிப்பு சம்பவம் முழுவதிலும் அந்த வார்த்தைதான் வருகிறது. ஒரு நாள் என் கிற அர்த்தத்தில்தான் அது வருகிறது. நாள் என்பது உருவக நடையில் சொல்லப் படுவதாகக் கூறுகிற அறிஞர்களும்கூட, அந்தச் சம்பவத்தை எழுதிய ஆசிரியர் ஒரு ‘24 மணி நேர நாள்’ என்பதை மனதில் வைத்துதான் எழுதியிருக்கிறார் என்பதை ஒத்துக்கொள்வார்கள்.

நேரத்தின் இந்த முதல் கூறுக்கு தேவன்தாமே பெயரிட்டார். ஆதி 1:5. யாம் அல்லது நாள் என்பதை ‘சாயங்காலமும் விடியற்காலமுமாகி’ என்கிற சொற்றொடர் வரையறுக்கின்றன. ஆதி 1:5,8. இது பன்மையில் அல்ல, ஒருமையில் சொல்லப்பட்டுள்ளது, எனவே தனி ஒரு நாளைச் சுட்டிக்காட்டுகிறது.

எனவே சிருஷ்டிப்பின் ஏழு நாட்களை ஒரு முழுமையான நேரத் தொகுப்பாகப் புரிந்துகொள்ளவேண்டும். அது எகாட் (ஒன்று) என்கிற இயல் எண்ணில் ஆரம்பித்து, இரண்டாவது, மூன்றாவது என்று வரிசை எண்களாகத் தொடர்கிறது. இவ்வாறு தொடர்ச்சியாக ஏழாவது நாள் வரை வருகிறது. இந்த நாட்களுக்கு இடையே இடைவெளி இருந்ததாக எந்தக் குறிப்பும் இல்லை. இன்று நாம் நாட்களை வரிசையாகக் கணக் கிடுவது போலவே சிருஷ்டிப்பின் ஏழு நாட்களும் உள்ளன.

தேவன் தம் விரல்களால் எழுதிய நான்காம் கற்பனையைக் கண்டு கொள்ளாமல் விடுவதற்கு காரணம் அந்த நாட்களை அப்படியே கரு தாததுதான். அதாவது ஏழு நாள் சிருஷ்டிப்பு வாரத்தை அடிப்படை யாக வைத்துதான் ஏழாம் நாள் ஓய்வுநாள் அமைந்திருக்கிறது.

`ஆதியாகம சிருஷ்டிப்ப சம்பவம் மட்டும் வேதாகமத்தில் சொல்லப்படவில்லை. இரண்டாம் வரு கையின்போது நிகழவிருக்கும் மறுசிருஷ்டிப்பு சம்பவமும் சொல்லப்படுகிறது. அப்போது தேவன் ‘கடைசி எக்காளம் தொனிக்கும்போது, ஒரு நிமிஷத்திலே, ஒரு இமைப்பொழுதிலே’ அழிவுள்ளதை அழியாமை உள்ளதாக மாற்றுவார். 1கொரி 15:52. மறுசிருஷ்டிப்பின்போது ஒரு இமைப்பொழுதில் தேவன் இதைச் செய்யமுடியும் என்றால், பரிணாமக் கொள்கை சொல்வது போல, முதல் சிருஷ்டிப்புக்கு அவர் ஏன் கோடிக்கணக்கான வருடங்களை எடுக்கவேண்டும்?`