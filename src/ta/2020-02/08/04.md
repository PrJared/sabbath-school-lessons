---
title:  ஓய்வுநாளும் சிருஷ்டிப்பும்
date:  19/05/2020
---

சமயச்சார்பற்றவர்கள், சமயச்சார்புள்ளவர்கள் ஆகிய இரு சாரா ருமே  இன்று ஓய்வுநாளை அதிகமாகத் தாக்குகிறார்கள். உலகளாவிய நிறுவனங்களின் பணி அட்டவணைகள் அதற்குச் சான்று. திங்கட் கிழமையை முதல் நாளென்றும், ஞாயிற்றை ஏழாம் நாளென்றும் குறிப் பிட்டு பல ஐரோப்பிய நாடுகளில் காலண்டர்கள் மாற்றப்பட்டிருப்பது அதற்குச் சான்று. சமீபத்தில் போப்பு உலக வெப்பமயமாதல் குறித்து ஒரு சுற்றறிக்கை வெளியிட்டார்; அதில் ஏழாம் நாள் ஓய்வுநாளை ‘யூத ஓய்வுநாள்’ என்று குறிப்பிட்டார். உலக வெப்பயமாகுதலைத் தணிக்க, வாரத்தில் ஒரு நாள் ஓய்வு எடுக்குமாறு உலகத்தாரை அறிவுறுத்தினார். இதுவும் அதற்கு ஒரு சான்று.

`கேள்வி: சிருஷ்டிப்பு வாரமும் நான்காம் கற்பனையும் எவ்வாறு நெருங்கிய தொடர்புடை யவை? சிருஷ்டிப்பு வாரமும் முத்தூதும் எவ்வாறு தொடர்புடையவை? ஆதி 2:1-3; யாத் 20:8-11; மாற்கு 2:27; வெளி 14:7.`

தேவன் ‘தம்முடைய கிரியைகளையெல்லாம் முடித்தபின்பு, ஏழாம் நாளிலே ஓய்ந்திருந்தார்.’ ஆதி 2:2. தேவன் ஏழாம் நாளிலே ஓய்ந்திருந்து, மனிதன் ஓய்ந்திருப்பதற்கான நாளாக அதைப் பரிசுத்தப் படுத்தினார் அல்லது பிரித்தெடுத்தார். அதனால்தான் இயேசு, “மனு ஷன் ஓய்வுநாளுக்காக உண்டாக்கப்படவில்லை, ஓய்வுநாள் மனுஷ னுக்காக உண்டாக்கப்பட்டது” என்றார். மாற்கு 2:27. இயேசு இதை அதிகாரத்துடன் சொல்லமுடிந்தது. ஏனெனில், தம் மக்களுக்கும் தேவ னுக்குமிடையே உள்ள உடன்படிக்கைக்கு முத்திரையாக ஓய்வுநாளை அவர் உண்டாக்கினார். ஓய்வுநாள் எபிரெய மக்களுக்கானது மட்டு மல்ல, மனிதர்கள் அனைவருக்கும் உரியதாகும்.

ஓய்வுநாளை உண்டாக்கினபின் இயேசு செய்த மூன்று விஷயங்கள்:

1.	‘ஓய்ந்திருந்தார்.’ ஆதி 2:2. நம்மோடு ஓய்ந்திருக்க அவர் விரும்புவதைக் காட்டுகிறது.

2.	ஏழாம்நாளை ‘ஆசீர்வதித்தார்.’ ஆதி 2:3. சிருஷ்டிப்பு சம்பவத்திலும் அனைத்து உயிரினங் களையும் அவர் ஆசிர்வதித்தார். ஆதி 1:22. ஆதாமையும் ஏவாளையும் ஆசீர்வதித்தார். ஆதி 1:28. ஆனால் நாட்களில் ஏழாம்நாளைமட்டுமே ஆசீர்வதித்தார்.

3.	தேவன் அதைப் ‘பரிசுப்படுத்தினார்’ அல்லது பரிசுத்தமாக்கினார். ஆதி 2:3.

இந்த மூன்று தகுதிகளும் வேதாகமத்தில் வேறு எந்த நாளுக்கும் கொடுக்கப்படவில்லை. ஆனால் இம்மூன்றும், தேவன் தம் சொந்த விரல்களால் எழுதிய நான்காம் கற்பனையில் காணப்படுகின்றன; ஓய்வு நாளின் அஸ்திபாரம் சிருஷ்டிப்பு என்பதைக் காட்டுகின்றன. யாத் 20:11.

`ஓய்வுநாள் கற்பனையில் சொல்லப்பட்டுள்ள சிருஷ்டிகரைத் தொழுதுகொள்வதற்கான நாள் எதுவென்பதை வெளி 14:7; யாத் 20:11 வசனங்களை ஓப்பிட்டு, அறியமுடிகிறது. கடைசிக்கால சம்பவங்களிலும் ஓய்வுநாள் சம்பந்தப்பட்டுள்ளதை இது எவ்வாறு காட்டுகிறது?`