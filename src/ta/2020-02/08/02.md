---
title:  ஆதியில்
date:  17/05/2020
---

`கேள்வி: ஆதி 1:1ல் காணப்படும் ஆழமான சத்தியங்கள் யாவை?`

ஆழமும் அர்த்தமும் மிக்க வார்த்தைகளோடு வேதாகமம் துவங்குகிறது. சாதாரண வார்த்தைகளாக இருந்தாலும், அவற்றின் அர்த்தம் அளவிடமுடியாதது. “நாம் யார்? ஏன் எங்கு இருக்கிறோம்? எப்படி இங்கு வந்தோம்?” என்று தத்துவம் கேட்கிற மிகப்பெரிய கேள்விகளுக்கு அவை பதிலளிக்கின்றன.

தேவன் நம்மைச் சிருஷ்டித்ததால், நாம் இருக்கிறோம். நாம் பரி ணாம வளர்ச்சியால் உண்டாகவில்லை; நம் தோற்றம் குறித்து அறிவியல் கற்பிக்கிறபடி எந்த நோக்கமும் அர்த்தமும் இல்லாமல் எதேச்சையாக வும் உருவாகவில்லை. டார்வீனிய பரிணாமக் கொள்கை எல்லாவிதத் திலும் வேதாகமத்திற்கு முரணானது; அதை வேதாகமத்துடன் ஒத்துப் போக வைக்க சிலர் முயற்சிப்பது கிறிஸ்தவர்களை வேடிக்கையானவர் களாகக் காட்டுகிறது.

‘ஆதியில்’ தேவன் நம்மைச் சிருஷ்டித்தார். எனவே அந்த ஆதிக்கு முன்னரே தேவன் இருக்கிறார். அதாவது, பூமிக்கும் சூரியனுக்கும் சந் திரனுக்கும் உள்ள தொடர்பால் காலம் உருவாவற்குமுன்னரே தேவன் இருந்தார். ‘காலை, மாலை’ என்கிற தினசரி சுழற்சி, மாதங்கள், வருடங் கள் ஆகியவை காலத்திற்கான அடிப்படை. ஆதியில் நாம் சிருஷ்டிக்கப் பட்டதை வேதாகமத்தின் பிற வசனங்களும் சொல்கின்றன; தேவன் எப்படி சிருஷ்டித்தார் என்பதை உறுதிசெய்கின்றன. யோவான் 1:1-3.

`கேள்வி: சிருஷ்டிப்பின் காரணர் யார்? யோவான் 1:1-3; எபி 1:1,2. அவரே சிலுவையில் மரித்தவர் என்பதிலிருந்து என்ன தெரிகிறது?`

இயேசுவே சிருஷ்டிப்பின் காரணர் என்று வேதாகமம் சொல் கிறது. ‘சகலமும் அவர்மூலமாய் உண்டாயிற்று; உண்டானதொன்றும் அவராலேயல்லாமல் உண்டாகவில்லை.’ யோவான் 1:3. இயேசுவின் மூலம் அவர் ‘உலகங்களையும் உண்டாக்கினார்.’ எபி 1:1,2. சகலமும் இயேசுவின்மூலம் சிருஷ்டிக்கப்பட்டதால், தாம் தொடங்கியதை அவரே நிறைவேற்றுவார் என்று நாம் நம்பிக்கையுடன் இருக்கலாம்; ஏனென்றால் அவரே ‘அல்பாவும், ஓமெகாவும் ஆதியும் அந்தமுமாக’ இருக்கிறார். வெளி 1:8; வெளி 22:13.

`உங்களைச் சிருஷ்டித்தவர் தேவன் என்பது என்ன நம்பிக்கையைத் தருகிறது? அதை நீங் கள் நம்பாவிட்டால் என்னவாகும்? உங்களையும் மற்றவர்களையும் எப்படிப் பார்க்க ஆரம்பிப் பீர்கள்? ஏன்?`