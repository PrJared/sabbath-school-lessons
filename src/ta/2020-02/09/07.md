---
title:  மேலும் படிக்க
date:  29/05/2020
---

‘மனிதர்கள் பெற்றிருப்பதிலேயே விபரம் நிறைந்த, விரிவான வரலாற்றுப் புத்த கம் வேதாகமம் தான். நித்திய சத்தியத்தின் அஸ்திபாரமானவர் இதைக் கொடுத்தார்; தேவகரம் காலம்நெடுகிலும் அதில் கலப்படம் நேராமல் பாதுகாத்தது. மனிதனின் தப்பெண்ணத்தாலும் பெருமையாலும் களங்கப்படாத நம்முடைய இனம் குறித்த வரலாறு அங்குமட்டுமே சொல்லப்பட்டுள்ளது.’ - எலன் ஒய்ட்.

‘வேதாகம வரலாறு இல்லாமல், வம்ச வரலாற்றால் பயனில்லை என்று காட்டப் பட்டது. இப்போது இருப்பதைவிட முன்பு  எவ்வளவு வித்தியாசமாக இருந்தது என் பதற்கு பூமியில் உள்ள நினைவுச்சின்னங்கள் ஆதாரமான இருக்கின்றன. ஆனால் அவை எப்போது இருந்தன, எவ்வளவு காலம் பூமியில் இருந்து வருகின்றன என்பதை வேதாகமத்திலிருந்து மட்டுமே புரிந்துகொள்ள முடியும். நம்முடைய அனுமானங்கள் பரிசுத்த வேதவாக்கியங்களின் உண்மைகளுக்கு முரணாக இல்லாவிட்டால்,  வேதாகமத்தில் சொல்லப்படாத வரலாற்றை ஊகிப்பதில் தவறில்லாமல் இருக்கலாம். ஆனால் மனிதர்கள், வேதகாம சிருஷ்டிப்பு வரலாற்றைத் தள்ளிவிட்டு, இயற்கை கொள்கைகளை வைத்து தேவனுடைய சிருஷ்டிப்பு கிரியைகளுக்கு அர்த்தங்காண முயன்றால்,  எவ்வளவு ஆழமாகத் தேடினாலும் விடைகிடைக்காது. தேவன் எவ்வாறு வெறும் ஆறே நாட்களில் சிருஷ்டிப்பை முடித்தார் என்பதை அழிவுள்ள மனிதர்களுக்கு அவர் வெளிப்படுத்தவில்லை. அவர் இருப்பதைப் புரிந்து கொள்ள முடியாததுபோலவே, அவருடைய சிருஷ்டிப்பு கிரியைகளையும் புரிந்துகொள்ள முடியாது.’ - எலன் ஒய்ட்.

**கலந்துரையாடக் கேள்விகள்**

`1	தற்போதைய யதார்த்தத்தைப்பற்றி விஞ்ஞான விளக்கங்கள் நம்மால் கேட்கவும் பார்க்கவும் பரிசோதிக்கப்படவும் மறுபரிசீலிக்கப்படவும் கூடியவையுமாக உள்ளன. அவற்றிலேயே சர்ச்சைகள் நிறைந்திருக்கும்போது, கோடிக்கணக்கான வருடங்களுக்குமுன்னர் நடந்ததாக விஞ்ஞானம் சொல் கின்ற யூகங்களை எந்தக் கேள்வியும் இல்லாமல் இன்று அநேகர் ஏற்றுக்கொள் வதற்கான காரணம் என்ன?`

`2	இயற்கை நிகழ்வுகளுக்கு விளக்கமளிப்பதற்கு, இயற்கைக்கு அப்பாற்பட்ட வழிமுறைகளைப் பயன்படுத்தக்கூடாது என்கிற அனுமானத்தில் நவீன அறி வியல் செயல்படுகிறது. அதாவது, சூனியக்காரி ஒருத்தி சபித்ததால், தேசத் தில் பஞ்சம் வந்ததாக சொல்லக்கூடாது என்று சொல்கிறது. ஆதியாகமத்தின் சிருஷ்டிப்பை அறிந்துகொள்வதில், இந்த அணுகுமுறை கைகொடுக்குமா? அதாவது, சிருஷ்டிப்பு சம்பவம் முற்றிலும் இயற்கைக்கு அப்பாற்பட்ட விதத்தில்தான் நிகழ்ந்தது. எனவே சிருஷ்டிப்பை இயற்கைக்கு அப்பாற்பட்ட விதத்தில் ஆராயக்கூடாது என்று சொன்னால், வேறு ஏதாவது முறையில் அதற்கு அர்த்தங்காணவேண்டும். அது தவறாகத்தான் இருக்கும்; அப்படித் தானே?`