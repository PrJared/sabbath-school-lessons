---
title:  ஆதியாகமத்தை எதிர்க்கும் அஞ்ஞானமார்க்கம்
date:  26/05/2020
---

முற்கால அஞ்ஞானமார்க்கக் கட்டுக்கதைகளைச் சார்ந்து எழுதப் படாமல், அந்தக் கட்டுக்கதைகள் பொய்யென ஆதியாகமம் நிரூபிக் கிறது. ‘தேவனே மனிதர்களைச் சிருஷ்டித்தார்’ என்று சொல்கிறது.

`கேள்வி: நான்காம் நாளில் சிருஷ்டிக்கப்பட்டவைபற்றி ஆதி 1:14-19 என்ன சொல்கிறது? அவற்றின் பயன்பாடுகள் என்ன?`

‘சூரியன்’, ‘சந்திரன்’ என்கிற பெயர்கள் வரவில்லை. ஏனென்றால் அவற்றிற்கான எபிரெய வார்த்தைகள் கிட்டத்தட்ட முற்கால மத்திய கிழக்குப் பகுதியிலும், எகிப்திலும் இருந்த சூரிய, சந்திரக் கடவுள்களின் பெயர்களைப் போல இருந்தன. ‘பெரிய சுடர்,’ ‘சிறிய சுடர்’ என்பது அவற்றின் பயன்பாடுகளை சரியாகச் சுட்டிக்காட்டுகிறது. ‘அடையாளங் களுக்காகவும் காலங்களையும் நாட்களையும் வருஷங்களையும் குறிக்கிறதற்காகவும்,’ ‘பூமியின்மேல் பிரகாசிப்பதற்காக’ அவை உண்டாக்கப்பட்டன. ஆதி 1:14,15. ‘சூரியனும் சந்திரனும் கடவுள்கள் அல்ல, குறிப்பிட்ட பயன்பாடுகளுக்காகச் சிருஷ்டிக்கப்பட்டவை’ என்று இந்த வசனம் சொல்கிறது.

`கேள்வி: ஆதாம், ஏவாளை தேவன் எவ்வாறு சிருஷ்டித்தார்? ஆதி 2:7; 18-24.`

தேவர்களின் கடினமான வேலைகளைக் குறைப்பதற்கு, மறு யோசனயைõல் மனிதன் சிருஷ்டிக்கப்பட்டதாக முற்கால கிழக்கத்திய பகுதிகளின் கட்டுக்கதைகள் சொல்கின்றன. ஆனால், தேவனுடைய பிரதிநிதியாக பூமியை ஆளுவதற்கு மனிதன் சிருஷ்டிக்கப்பட்டதாக வேதாகமம் சொல்கிறது. மறுயோசனையின் விளைவால் மனிதன் சிருஷ்டிக்கப்படவில்லை. சிருஷ்டிப்பின் மகுடமாக அவர்கள் உண் டாக்கப்பட்டார்களென்று வேதாகமம் சொல்கிறது. இது அஞ்ஞானக் கதைகளுக்கும் வேதாகமச் சம்பவத்திற்கும் இடையேயுள்ள மிகப் பெரிய வித்தியாசம்.

முற்காலக் கட்டுக்கதைகள் தவறென ஆதியாகமம் நிரூபிக்கிறது. அஞ்ஞானக் கருத்துகளுக்கு ஒத்துப்போகாத சில வார்த்தைகளையும் கருத்துகளையும் மோசே பயன்படுத்துகிறார். ‘எது உண்மை? தேவனு டைய பங்கு என்ன? சிருஷ்டிப்பில் தேவநோக்கம் என்ன?’ போன்ற கேள்விகளுக்கான பதில்களை எழுதியிருக்கிறார்.

`ஆயிரம் வருடங்களுக்கு முன்னரும்கூட, அப்போதைய கலாச்சாரத்திற்கு முரணாக வேதா கமச் சிருஷ்டிப்பு சம்பவம் இருந்தது. இன்றும், இன்றைய கலாச்சாரத்திற்கு முரணாக வேதாகமச்  சம்பவம் இருக்கிறது. இதுகுறித்து நாம் ஏன் ஆச்சரியப்பட வேண்டியதில்லை?`