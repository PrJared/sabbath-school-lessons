---
title:  தட்டையான பூமியா?
date:  24/05/2020
---

பூமி தட்டையாக இருந்ததாக முற்காலத்தில் நம்பினார்கள். ஆனா லும், பெரும்பாலனவர்கள் பூமி உருண்டை என்று புரிந்துகொண்டார் கள். ஆனால், ‘பூமி தட்டை’ என்று வேதாகமம் சொல்வதாக இன்றும் சிலர் கூறுகிறார்கள்.

`கேள்வி: வெளி 7:1; 20:7,8 வசனங்கள் என்ன பின்னணியில் சொல்லப்படுகின்றன? பூமி தட்டையானது என்றா சொல்கின்றன?`

யோவான் இந்த வசனங்களில் கடைசிக்காலத் தீர்க்கதரிசனத் தைச் சொல்கிறார்; பரலோகத்தின் நான்கு தூதர்கள் ‘பூமியின் நான்கு திசைகளிலும் நின்று, பூமியின் நான்கு காற்றுகளையும் பிடித்திருந்த தாகச்’ சொல்கிறார். வெளி 7:1. நான்கு திசைகளிலும் தூதர்கள் நின்ற தாகச் சுட்டிக்காட்டுவதற்கு ‘நான்கு’ என்ற வார்த்தையை மூன்று முறை பயன்படுத்துகிறார்.

இங்கு அவர் உருவகமொழியில் பேசுகிறார்; ‘சூரியன் மறை கிறது,’ ‘காற்று கிழக்கே எழும்பினது’ என்று நாம் சொல்வதுபோல. இந்தத் தீர்க்கதரிசன வசனங்கள் வடக்கு, தெற்கு, கிழக்கு, மேற்கு ஆகிய வார்த்தைகள் உருவகமாகப் பயன்படுத்துகின்றன. எழுத்தின் படியே அர்த்தங்காண்பது அவை சொல்லாததைச் சொல்வதாகும். ‘இருதயத்திலிருந்து பொல்லாத சிந்தனைகளும், கொலைபாதகங் களும், விபசாரங்களும், வேசித்தனங்களும், களவுகளும், பொய்ச் சாட்சிகளும், தூஷணங்களும் புறப்பட்டுவரும்.’ மத் 15:19. ‘புறப்பட்டு வரும்’ என்று இயேசு சொன்னார். இங்கு இயேசு உடலியல் பேசவில்லை; இரத்தமும் சதையுமான உடலுறுப்பு ஒன்றைப்பற்றியும் பேசவில்லை. உருவகநடையில் ஓர் ஒழுக்க கருத்தைச் சுட்டிக்காட்டுகிறார்.

`கேள்வி: பூமியின் தன்மை பற்றி யோபு 26:7-10; ஏசாயா 40:21,22 வசனங்கள் சொல்வது என்ன?`

பூமி அந்தரத்தில் தொங்குவதாக யோபு 26:7 சொல்கிறது: ‘அவர் உத்தரமண்டலத்தை வெட்டவெளியிலே விரித்து, பூமியை அந்தரத்திலே தொங்கவைக்கிறார்.’ பூமி ‘வட்ட’ அல்லது கோள வடிவமானது. யோபு 26:10. ‘அவர் பூமி உருண்டையின்மேல் வீற்றிருக்கிறவர்; அதின் குடி கள் வெட்டுக்கிளிகளைப்போல இருக்கிறார்கள்; அவர் வானங்களை மெல்லிய திரையாகப் பரப்பி, அவைகளைக் குடியிருக்கிறதற்கான கூடாரமாக விரிக்கிறார்.’ ஏசாயா 40:22.

`நீங்கள் ஆயிரம் வருடங்களுக்கு முன்பு வாழ்ந்தவர் என்று வைத்துக்கொள்வோம். பூமி நகர்ந்துவிட்டது என்பதற்கு ஆதாரம் இருக்கிறதா? அல்லது, அது நகராமல் அப்படியே நிற்கிறது என்பதற்கு உறுதியான ஆதாரம் சொல்லமுடியுமா? அல்லது, அது தட்டை அல்லது உருண்டை என்று சொல்வதற்கு ஆதாரம் கண்டுபிடிக்க முடியுமா?`