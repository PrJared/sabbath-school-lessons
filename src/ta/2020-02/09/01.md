---
title:  அடித்தளமாக ஆதியாகமம் - பகுதி 2
date:  23/05/2020
---

### இவ்வார ஆராய்ச்சிக்கு:
யோபு 26:7-10; ஆதி 1; 2; 5; 11; 1நாளா 1:18-27; மத் 19:4,5; யோவான் 1:1-3.

> <p>மனன வசனம்</p>
> வானங்கள் தேவனுடைய மகிமையை வெளிப்படுத்துகிறது, ஆகாயவிரிவு அவருடைய கரங்களின் கிரியையை அறிவிக்கிறது. சங்கீதம் 19:1.

தேவன் சிருஷ்டித்த உலகை ஆராய்ந்த பெரும் சிந்தனையாளர் கள் பலர் வேதாகமத்திலிருந்து ஊக்கம்பெற்றார்கள். அதனால், நவீன அறிவியல் பிறந்தது. யோகன்ஸ் கெப்லர், ஐசக் நியூட்டன், ஜான் ரே, ராபர்ட் பாய்ல் போன்ற இன்னும் பல பெரிய விஞ்ஞானிகள் தங்களு டைய கண்டுபிடிப்புகளால் தேவனுடைய சிருஷ்டிப்பின் கிரியைகள் பற்றி கூடுதல் தகவல் கிடைத்ததாக நம்பினார்கள்.

பிரெஞ்சு புரட்சிக்குப்பிறகு, பத்தொன்பதாம் நூற்றாண்டில் இறை யியல் கண்ணோட்டத்திலிருந்து இயற்கைவாதத்துக்கும் பொருள்முதல் வாதத்துக்கும் அறிவியல் நகர்ந்தது; தேவனைப்பற்றிய சிந்தனை இல்லை. இந்தக் கருத்துகளை டார்வினின், ‘உயிரினங்களின் தோற்றம்’ (1859) புத்தகம் பிரபலப்படுத்தியது. அதன்பின் வேதாகம அடிப்படை யிலிருந்து அறிவியல் விலகிச் செல்லலாயிற்று; இப்போது, ஆதியாகம வரலாற்றுக்கு முற்றிலும் மாறுபட்டக் கருத்தைச் சொல்கிறது.

பிரபஞ்சத்தின் பிறப்புபற்றி விஞ்ஞானத்திற்கு புறம்பான கருத்தை வேதாகமம் சொல்கிறதா? சிருஷ்டிப்பு வரலாறானது சுற்றிலுமிருந்த அஞ்ஞான தேசங்களின் கதைகளிலிருந்து எடுக்கப்பட்டதா? வேதாக மம் பிறந்த இடத்தின் தாக்கமும், அந்தக் காலத்தின் கலாச்சாரத் தாக்கமும் அதில் காணப்படுகிறதா? அல்லது அதன் தெய்வீக தன்மை நம்மில் தாக்கத்தை உண்டாக்கி, தேவன் உயிரினங்களைச் சிருஷ்டித்தார் என்று காணச் செய்கிறதா? இதுகுறித்து இந்த வாரம் படிப்போம்.

2020, மே 30 வகுப்புக்காகப் படிக்கவேண்டிய பாடம்