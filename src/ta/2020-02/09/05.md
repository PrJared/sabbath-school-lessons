---
title:  சிருஷ்டிப்பும் காலமும்
date:  27/05/2020
---

`கேள்வி: ஆதாம்முதல் நோவாவரையிலும், நோவாமுதல் ஆபிரகாம்வரையிலும் வம்ச வரலாறுபற்றி வேதாகமம் சொல்வது என்ன? ஆதி 5; ஆதி 11.`

காலங்களின் அடிப்படையில் வேதாகமம் இந்த வம்சவரலாறு களைச் சொல்வது குறிப்பிடத்தக்கது. இதை சில அறிஞர்கள் ‘கால வரிசைபடியான வம்சவரலாறு’ என்று சொல்கிறார்கள். ஒருவருடைய வம்சமும் வம்சத்தின் காலக்கட்டமும் சேர்ந்தே சொல்லப்படுகின்றன. அதாவது, ‘1வது நபர் சில வருடங்கள் வாழ்ந்தார்; பிறகு 2வது நபரைப் பெற்றார். 1வது நபர் 2வது நபரைப் பெற்ற பிறகு சில வருடங்கள் வாழ்ந்து, இன்னும் பல குமாரர்களையும் குமாரத்திகளையும் பெற் றெடுத்தார். முதலாவது நபர் உயிரோடிருந்த நாளெல்லாம் இத்தனை வருடங்கள்’ என்கிற சொற்றொடரையும் ஆதியாகமம் 5 பயன்படுத்து கிறது. இந்த முறையை வேதாகமம் பயன்படுத்துவதால், சில தலை முறையினரை உள்ளே சேர்க்கவோ, உள்ளிருந்து நீக்கவோ முடியாது. ஆதி 5 ஆம் அதிகாரமும், 11 ஆம் அதிகாரமும் வம்சவரலாற்றை வரிசை யாகச் சொல்கிறது. அதே வரிசையை 1நாளா 1:18-27 உறுதிப்படுத்து கின்றன; அங்கே எதையும் கூட்டவோ குறைக்கவோ இல்லை. இவ் வாறு, வேதாகமம் தானே வேதாகமத்திற்கு விளக்கமளிக்கிறது.

சுமார் 2000 வருடங்களாக இந்த வசனங்களை வைத்து யூத- கிறிஸ்தவ வியாக்கியானிகள் வரலாற்றையும், ஜலப்பிரளயக் காலத்தை யும், ஆதியாகமம் 1,2ல் சொல்கிறபடி சிருஷ்டிப்பிலிருந்து பூமியின் வயதையும் சரியாகக் கணக்கிட்டுவந்திருக்கிறார்கள்.

அறிவில் குறைந்த மனிதர்களின் அகழ்வாராய்ச்சியும் வரலாறும் சொல்கிற தகவல்களுக்கு ஏற்றபடி, ஆதியாகமத்தின்  வம்சவரலாற்று அதிகாரங்கள் சொல்கிற காலங்களை நீட்டித்து, மறுவிளக்கம் காண முயற்சியெடுக்கிறார்கள். வேதாகமத்தின் நம்பகத்தன்மையில் இது பல முரணான கேள்விகளை எழுப்புகிறது.

“காலத்தில் வரலாற்று ரீதியாகவும் இறையியல் ரீதியாகவும் ஆதாமுக் கும் பிற மனிதர்களுக்கும் உள்ள தொடர்பையும், தேவனுக்கும் மனிதருக்கும் உள்ள தொடர்பையும் ஆதியாகமம் 5உம் 11உம் கூறுகின் றன. பூமியில் நிகழ்ந்த ஆறு நாள் சிருஷ்டிப்பின் மகுடமாக தேவன் மனிதனைச் சிருஷ்டித்தார்; அந்த மனிதனுக்கும் தேவமக்களுக்கும் உள்ள தொடர்பைக் காட்டுகிற மனித சங்கிலியும், அவர்கள் ஒவ்வொரு வருக்கும் இடையேயிருந்த கால இடைவெளியும் இந்த அதிகாரங்களில் சொல்லப்படுகிறது” என்று ஜெரார்ட் எஃப். ஹேஸல் சொல்வதைப் புரிந்துகொண்டால்தான் காலத்தைப்பற்றியும், அதில் நடக்கிற தொடர் நிகழ்ச்சிகளையும்குறித்து தேவன் என்ன நினைக்கிறார் என்பது தெரியும்.

`இந்தப் பழைய ஏற்பாட்டு வசனங்கள் நல்லதும் முக்கியமானதுமான காரணங்களுக்காகக் கொடுக்கப்பட்டிருந்தாலும், நாம் எதற்குச் செவிகொடுக்கவேண்டும் என்று 1தீமோ 1:3உம் தீத்து 3:9உம் சொல்கின்றன?`