---
title:  சிருஷ்டிப்பு பற்றி முற்கால நூல்கள்
date:  25/05/2020
---

சிருஷ்ப்பு, ஜலப்பிரயளம்குறித்த மிகப்பண்டைய வரலாறு களைச் சொல்கிற நூல்களை முற்கால எகிப்திலும், மத்தியகிழக்குப் பகுதியிலும் தொல்பொருள் ஆராய்ச்சியாளர்கள் கண்டுபிடித்திருக் கிறார்கள். ஆதியாகமச் சம்பவம் அந்தக் கலாச்சாரங்களிலிருந்து எழுதப்பட்டதோ என்று சிலரை யோசிக்கவும் வைக்கின்றன.

`கேள்வி: ஆதி 1:1-2:4 வசனங்களை வாசித்துவிட்டு, அட்ரா-ஹேஸிஸ் காவியத்திலிருந்து எடுக்கபட்ட இந்தப் பகுதியையும் வாசியுங்கள்: ‘`

மனிதன் இல்லாமல் தேவர்கள்

வேலை செய்து, பாரங்களைச் சுமந்தபோது,

தேவர்களின் பாரம் பெரிதாக இருந்தது,

அந்த வேலை மிகக்கடினமாக, துயரம் தாங்கமுடியாததாக இருந்தது...

‘கரு-தேவதை’ பிள்ளைகளைச் சிருஷ்டிப்பாளாக.

மனிதன் தேவர்களின் பாரத்தைச் சுமப்பானாக!’ ...

கெஸ்டு-இ, என்கிற அறிவுக்கடவுளை

அவர்கள் கூடிவந்தபோது கொலைசெய்தார்கள்.

நின்டு களிமண்ணை

அவனுடைய மாம்சத்தையும் இரத்தத்தையும் சேர்த்து பிசைந்து ...’

என்ன வித்தியாசங்களைக் காண்கிறீர்கள்?

சில ஒற்றுமைகள் உள்ளன. உதாரணமாக, முதல் மனிதர்கள் களி மண்ணால் படைக்கப்பட்டது. வித்தியாசங்கள் பல உள்ளன:

1. 	அட்ரா-ஹேஸில், தேவர்களுக்கு ஓய்வுகொடுக்க மனிதன் வேலை செய்கிறான். ஆதியாகமத்தில், மனிதர்களுக்காக தேவன் பூமியையும் அதிலுள்ளவற்றையும் சிருஷ்டித்து, அவர்களோடு சேர்ந்து ஓய்ந்திருந் தார். மனிதரை ஒரு தோட்டத்தில் வைத்து, அவர்களோடு பேசிமகிழ்ந் தார். இது அட்ரா-ஹேஸில் இல்லை.

2. 	அட்ரா-ஹேஸில், ஒரு சிறிய கடவுளைக் கொன்று, அதன் இரத் தத்தை களிமண்ணுடன் கலந்து, ஏழு ஆண்களும் பெண்களும் உரு வாக்கப்பட் டார்கள். ஆதியாகமத்தில், தேவனே ஆதாமை ‘உருவாக்கினார்.’ பிறகு அவனுக்கு ‘துணையாக’ ஸ்திரீ ‘சிருஷ்டிக்கப்பட்டாள்’.

3. 	அட்ரா-ஹேஸின் வன்முறை எதுவும் ஆதியாகமத்தில் இல்லை.

சர்வவல்லமையுள்ள தேவன், பூரணமான ஓர் உலகில், மேலான நோக்கத்துடன் மனிதர்களைச் சிருஷ்டித்ததாக வேதாகமம் தெளிவாகச் சொல்கிறது. இந்த வித்தியாசம் தான் பிற சிருஷ்டிப்பு கதைகளிலிருந்து வேதாகம சிருஷ்டிப்பு சம்பவத்தை வேறுபடுத்துகிறது.

`“ஜலப்பிரளயம் ஏற்கனவே நிகழ்ந்திருந்தது. அதைத்தான் மற்றவர்கள் காலப்போக்கில் சற்று மாற்றிச்  சொல்லியிருக்கிறார்கள். ஆனால், உண்மையில் என்ன நிகழ்ந்தது என்பதை ஆவி யானவரின் ஏவுதலால் மோசே எழுதியிருக்கிறான்” என்று சிலர் சொல்கிறார்கள். அஞ்ஞானக் கதைகளிலிருந்து மோசே எடுத்து எழுதினதால்தான் சில ஒற்றுமைகள் உள்ளதாகச் சொல் வதை நம்புவதைவிட, இதை நம்புவது எவ்வாறு சரியானதாக இருக்கிறது?`