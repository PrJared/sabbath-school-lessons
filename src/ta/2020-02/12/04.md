---
title:  சிக்கல்களை தாழ்மையுடன் கையாளுங்கள்
date:  16/06/2020
---

`கேள்வி: வேதாகமத்தில் சிக்கலான வசனங்களைக் கையாளும்போது தாழ்மை ஏன் முக்கியம்? யாக் 4:6-10; 2நாளா 7:14; செப் 3:12.`

தங்களுக்கு மேலான ஒன்றை அல்லது ஒருவரை தாங்கள் சார்ந் திருக்கவேண்டும் என்கிற அற்புத உணர்வை, தாழ்மையான சிந்தையை அநேகர் பெற்றிருக்கிறார்கள். அனைத்திற்கும் காரணர் தாங்களல்ல என்பதை உணர்ந்திருப்பார்கள். தங்களைவிட சத்தியம் மேலானது என்று தன்முனைப்பைவிட்டு ஒத்துக்கொள்கிறார்கள். சத்தியத்தை தாங்கள் உருவாக்கவில்லை; அதன்படி தாங்கள் வாழவேண்டிவர்கள் என்பதை உணர்கிறார்கள். சத்தியம்பற்றி தாங்கள் அறிந்திருப்பது மிகக்குறைவு. பவுல் எழுதினது போல, ‘கண்ணாடியிலே நிழலாட்ட மாய்ப் பார்க்கிறோம்’ என்று அறிந்திருப்பார்கள். 1கொரி 13:12.

தாழ்மையான சிந்தையால் கிடைக்கும் நன்மைகள் ஏராளம்: தாழ் மையோடு விசாரித்தறிகிற பழக்கம்தான் சகல அறிவிலும் வளர்வதற் கான அடித்தளமாகும். கற்றுக்கொள்ளும் மனநிலை இயல்பாகவே உருவாவதற்கு இது வழிவிடுகிறது. தாழ்மையாக இருப்பவர்களின் கருத்து தவறாகத்தான் இருக்கும் என்றோ, ‘எப்போதும் கருத்துகளை மாற்றுவார்கள்; உறுதியான நம்பிக்கை இருக்காது’ என்றோ அர்த்த மல்ல. வேதாகம சத்தியம் சொல்கிறபடிமட்டுமே கீழ்ப்படிவார்கள். தாங்கள் குறைந்த அறிவுள்ளவர்கள் என்று அறிந்திருப்பதால், அறிவுத் திறனும் அகந்தையும் பெருமையும்கொண்ட மனிதர்கள் பெறமுடியாத அளவுக்கு வேதவசனத்தைப் புரிந்து, அறிவை விசாலாமாக்குகிற திறனைப் பெற்றிருப்பார்கள்.

“இரட்சிப்பின் நிபந்தனைகளை அறிகிற உறுதியுடன், தாழ்மை யும் கற்றுக்கொள்கிற ஆர்வமும் நிறைந்த சிந்தையுடன் வேதவசனத் தின் வழிநடத்தலைத் தேடுகிறவர்கள் வேதவாக்கியம் சொல்வதைப் புரிந்துகொள்வார்கள். வேதவசனம் அங்கீகரியாத ஆவியோடு அதை ஆராய்கிறவர்கள் வேதாகமத்தில் இல்லாததைப் பெறுவார்கள். அக் கறையற்ற சிந்தையுள்ளவர்களிடம் ஆண்டவர் பேசமாட்டார். விருப்பத் தோடு பக்தியில்லாமல் தீயவர்களாக இருப்பவர்களுக்கு வீணாக அறிவுரை கூறமாட்டார். ஆனால், சோதனைக்காரன் தன் ஆலோசனைக்கு இணங்குகிறவர்களுக்குப் போதித்து, தேவனுடைய பரிசுத்த கற்பனையை அவமாக்க ஆயத்தமாயிருக்கிறான்.

“நாம் நம் இருதயங்களைத் தாழ்த்தி, உண்மையோடும் பயபக்தி யோடும் ஜீவ வார்த்தையை ஆராயவேண்டும்; தாழ்மையோடு நொறுங் குண்டு காணப்படுகிற இருதயமே வெளிச்சத்தைக் காணும்.”

`தாழ்மையும் வேண்டும், நிச்சயமும் வேண்டும், எவ்வாறு சமநிலையைக் கடைபிடிக்கலாம்?  உதாரணமாக, “ஓய்வுநாள் சம்பந்தமாக நீங்கள் சொல்கிறதுதான் சரி, மற்றவர்கள் சொல்வது தவறு என்று செவந்த்-டே அட்வென்டிஸ்டுகளாகிய நீங்கள் எவ்வாறு உறுதியாகச் சொல்ல முடியும்?” என்று கேட்கிறவர்களுக்கு என்ன பதில்சொல்வீர்கள்?`