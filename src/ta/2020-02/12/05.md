---
title:  தீர்மானமும் பொறுமையும்
date:  17/06/2020
---

`கேள்வி: கலாத்தியர் 6:9ல் மற்றவர்களுக்கு நன்மைசெய்வதுபற்றி பவுல் சொல்கிற கருத்து, சிக்கலான கேள்விகளைக் கையாள்வதற்கும் பொருந்தும். பிரச்சனைகளைத் தீர்ப்பதில் தீர்மானமும் பொறுமையும் எவ்வாறு முக்கியப் பங்காற்றுகின்றன?`

தீர்மானம் இருந்தால்தான் சாதிக்கமுடியும். கஷ்டப்படாமல் கிடைத்தது அற்பமாகத் தெரியும். வேதாகமத்தில் காணப்படுகிற சிக் கல்கள், நம் மூளைக்கு வேலைகொடுக்கின்றன. ஒரு கேள்விக்கு தீர்மானத்தோடும் விடாப்பிடியோடும் விடைதேடும்போது, அதற்கான பதில் நமக்கு முக்கியமானதாகிறது. அதற்கான பதிலையும் அதிலுள்ள செய்தியையும் கண்டுபிடிக்க வேத ஆராய்ச்சியில் செலவிடும் நேரம், பயனுள்ள நேரம். பதிலுக்காக வேதாகமத்தை நீண்ட நாட்களாக ஆராய்வதுதானே பதிலைக் கண்டுபிடிப்பதைவிட ஆசீர்வாதமான அனுபவமாக்குகிறது. சிக்கலான கேள்விக்குக் கிடைக்கிற விடை, நமக்கு விலையேறப்பெற்றதாக இருக்கும்.

ஒரு சிக்கலுக்கு சீக்கிரமே தீர்வுகாண முடியவில்லை என்றால், அதற்கு தீர்வே கிடையாது என்று அர்த்தமல்ல. இந்த உண்மையை நாம் உணரத் தவறிவிடுகிறோம். பலர் வேதாகமத்தில் சிக்கலான ஒரு வசனத்தை வாசிக்கும்போது, அதற்கு விடைகாண முயல்வதில்லை; பதி லைக் கண்டுபிடிக்க முடியாதபோது, அதற்குத் தீர்வில்லை என்கிற தீர் மானத்திற்கு வருகிறார்கள். சிலர் வேதாகமத்தின் நம்பகத்தன்மையைச்   சந்தேகிக்கிறார்கள்.	குறைவான நம் அறிவாலோ, அறியாமையாலோ பதில் கண்டுபிடிக்கமுடியாமல் இருக்கலாம், ஆனால் உண்மையில் அது சுலபமான பதிலாக இருக்கும். அல்ஜீப்ரா கணக்கை புதிதாக்க கற்றுக்கொள்கிறவர், ஒரு சிக்கலான கணக்கிற்கு விடைகாண அரை மணி நேரம் போராடிவிட்டு, அந்தக் கணக்கிற்கு விடையே கிடையாது என்று சொன்னால் என்ன நினைப்போம்? இதே உண்மை வேத ஆராய்ச்சிக்கும் பொருந்தும்.

கடுமையாக முயற்சிசெய்தும் சில சிக்கல்களைத் தீர்க்கமுடியா விட்டால், சற்று ஓய்வெடுத்து, அந்தச் சமயத்தில், தேவன் தெளிவாகக் காட்டியுள்ளபடி நடக்கவேண்டும். தேவன் ஏற்கனவே சொல்லியிருக் கிறபடி நடக்கும்போதுதான் சில ஆவிக்குரிய நுணுக்கங்களைக் கற்றுக் கொள்ளமுடியும். எனவே தீர்மானமாக, பொறுமையாக வேதாக மத்தை ஆராயுங்கள். பொறுமை என்பது கடைசிக்கால விசுவாசிகளிடம் காணப்படுகிற ஒரு குணமாக இருக்கிறது. வெளி 14:12.

`சிக்கலான வேத வசனங்களை கருத்தோடும் பொறுமையோடும் ஆராய்ந்த மனிதர்களிட மிருந்து நாம் என்ன கற்றுக்கொள்ளலாம்? சத்தியம் குறித்த தேடலை விடவேண்டாம் என்று மற்றவர்களை நாம் எவ்வாறு ஊக்கப்படுத்தலாம்? வேதாகமத்தில் சிக்கலான ஒரு வசனத்தை எதிர்கொள்ளும்போது நாம் ஏன் பயப்படத் தேவையில்லை?`