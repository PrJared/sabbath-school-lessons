---
title:  வேதாகமம் - ஜெபத்தோடும் கையாளுதல்
date:  18/06/2020
---

`கேள்வி: சிக்கலான கேள்விகள் எழுந்தபோது அப்போஸ்தலர்களும் ஆதிகாலத் திருச்சபை யின் அங்கத்தினர்களும் என்ன செய்தார்கள்? அப் 17:11; அப் 8:35; அப் 15:15,16,17. இன்றும் வேதாகமத்திற்கு விளக்கம்சொல்லும் மிகச்சிறந்த ஆதாரம் வேதாகமம்தான். அது ஏன்?`

வேதாகமத்தில் சிக்கலான பகுதிகளுக்கு மிகச்சிறந்த தீர்வு வேதா கமத்தில்தான் உள்ளது. வேதாமகத்தில் சிக்கலான பகுதிகளுக்கு வேதவசனங்களின் வெளிச்சத்தில் பதில்தேடுவதே சிறந்தது. பிற வச னங்களின் உதவியின்றி தனியாகப் பதில்தேடுவதில் பயனில்லை. வேதாகமத்தைப் புரிந்துகொள்ள வேதாகமத்தைப் பயன்படுத்தவேண் டும். வேதாகமத்தில் காணப்படும் பெரும் சத்தியங்களைத் தோண்டி ஆராய்வதே நம் முயற்சிகளில் சிறந்ததாக இருக்கும்.

வேதாகமத்தில் ஏதாவது பகுதி புரியாவிட்டால், அதே விஷயம் பற்றிப் பேசுகிற பிற வேதப்பகுதிகளிலிருந்து விபரங்களைத் திரட்ட வேண்டும். வேதாகமத்தில் தெளிவாகச் சொல்லப்பட்டுள்ள வேதப் பகுதிகள்மூலம் சிக்கலான பகுதிகளைப் புரிந்துகொள்ள முயற்சிசெய் யுங்கள். சிக்கலான பகுதிகளை தெளிவான பகுதிகளின் வெளிச்சத்தில் பார்க்கும்போது, தெளிவான பகுதிகளையும் சிக்கலாக்கிவிடக் கூடாது. வேதாகமத்துக்கு வெளியேயுள்ள ஆதாரங்களும், தத்துவமும், விஞ்ஞானமும் வேதாகமத்தின் பொருளை விளக்குவதற்குப் பதிலாக, வேதவசனங்களே அதன் அர்த்தத்தை விளக்கவேண்டும்.

நாம் முழங்காலில் நின்றால், வேதாகமச் சிக்கல்களை புதிய கோணத்தில் பார்க்கலாம். ஜெபிப்பதால், வேதாகமத்தை விளக்கவும் புரியவைக்கவும் தேவனுடைய உதவி தேவை என்பதை தெரிவிக் கிறோம். ஜெபிப்பதால், வேதாகம எழுத்தாளர்களை ஏவி எழுதவைத்த அதே ஆவியானவர் நம் சிந்தைகளில் வெளிச்சம் வீச நாம் நாடுகிறோம். ஜெபிப்பதால், நம் நோக்கங்கள் வெளியரங்கமாகின்றன; படித்ததை ஏன் புரிந்துகொள்ள விரும்புகிறோம் என்பதை தேவனிடம் சொல்ல முடியும்.

ஜெபிப்பதால், தேவவார்த்தைக்கு நம் கண்களைத் திறக்கவும், அவருடைய சித்தத்தின்படி நடப்பதற்கான மனதைத் தரவும் தேவனிடம் கேட்கிறோம். இது மிகவும் முக்கியமானது! நம் ஜெபங்களுக்கு தம் பரிசுத்த ஆவியானவர்மூலம் தேவன் பதில்தரும்போது, வேதாகமத் தில் தாம் வெளிப்படுத்தியுள்ளவற்றிற்கு முரணாக எதையும் சொல்ல மாட்டார். எப்போதும் வேதாகமத்திற்கு இசைவாகவே பேசுவார், வேதாகம எழுத்தாளர்கள்மூலம் நமக்குத் தெரிவித்திருப்பவற்றை உறுதிப்படுத்தி, கட்டியெழுப்புவார்.

`வேதவசனத்தை சிறப்பாகப் புரிந்து, கீழ்ப்படியும்படி தேவையான மனநிலையைக் கொடுப் பதற்கு வேதாகமம் எவ்வாறு உதவமுடியும்?`