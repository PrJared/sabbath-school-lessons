---
title:  முரண்பாடுகளுக்காண காரணங்கள்
date:  14/06/2020
---

`கேள்வி: தீமோத்தேயுவுக்கு பவுல் ‘சத்திய வசனத்தை நிதானமாய்ப் பகுத்தறி’ என்று சொல்லுகிறார். 2தீமோ 2:10-15. அதில் நமக்குள்ள முக்கியச் செய்தி என்ன?`

வேதாகமத்தை உண்மையும் கவனமுமாக ஆராய்கிறவர்கள், விளங்கக் கடினமான பகுதிகள் இருப்பதை ஒத்துக்கொள்வார்கள். அதனால் நாம் தடுமாறத் தேவையில்லை. கடினமான பகுதிகளை எதிர் பார்க்கலாம். ஏனென்றால், நாம் குறைவுள்ளவர்கள்; வரம்புக்குட்பட்ட வர்கள்; எந்தத் துறையாக இருந்தாலும் எல்லாவற்றிலும் கற்றுத்தேர முடியாது. வேதாகமமும் அதற்கு விதிவிலக்கல்ல. எனவே, அறியா மையும் வரம்பும் உள்ள மனிதர்கள் வேதாகமத்தின் வரம்புக்குட்படாத தேவனுடைய ஞானத்தைப் புரிந்துகொள்வதில் சிக்கல் ஏற்படும். அதற்காக, வேதாகமம் உண்மையல்ல என்று சொல்லமுடியாது.

தேவ வெளிப்பாட்டாலும் ஏவுதலாலும் கொடுக்கப்பட்ட வேதா கமப்போதனைகளை நிராகரிப்பவர்கள்தாம் கடினமான பகுதிகள் முரணாகவும் தவறாகவும் இருப்பதாகச் சொல்லுகிறார்கள். அவர்கள் தாம், “வேதாகமம் மனிதர்கள் எழுதிய புத்தகம். அதனால் தவறு களும் குறைகளும் காணப்படுகின்றன” என்று சொல்லுகிறார்கள்.  தேவனுடைய ஏவுதலால் வேதாகமம் எழுதப்பட்டதால், அதில் காணப் படுகிற சீரான தன்மையையும் நம்பகத்தன்மையையும் மனதில்கொண்டு இவர்கள் விளக்கம் காணமாட்டார்கள். வேதாகமத்தின் முதல் பக்கத் திலேயே கேள்வி எழுப்புவர்கள். உதாரணமாக, சிருஷ்டிப்பிலேயே கேள்வி எழுப்புவார்கள். சீக்கிரமே வேதாகமம் முழுவதையும் சந்தேகத்தோடும் நிச்சயமின்மையோடும் பார்க்கத் தூண்டப்படுவார் கள்.

பிரதியெடுத்தவர்கள் அல்லது மொழிபெயர்த்தவர்கள் செய்த சிறு தவறுகளால் வேதாகமத்தில் சில முரண்பாடுகள் காணப்படுகின்றன. எலன் ஒய்ட் சொல்கிறார்: “சிலர் நம்மிடம் கடுமையுடன், ‘நகலெடுத்த வர்களும் மொழிபெயர்த்தவர்களும் தவறுகள் செய்திருக்கலாம் என்று நீங்கள் யோசிப்பதில்லையா?’ என்று கேட்கிறார்கள். இதற்கு வாய்ப்பு உள்ளது. இதனால் தடுமாறுகிற குறுகிய மனம் படைத்தவர்கள், தேவ வார்த்தையின் மறைபொருள்களை விளங்கிக்கொள்ளத்  தடுமாறுவார் கள். ஏனென்றால், பெலவீன மனதோடு தேவனுடைய நோக்கங்களை புரிந்துகொள்ள முடியாது. சாதாரண மனிதர்கூட பகுத்தறியக்கூடிய தெளிவும் அருமையும் நிணமும் கொழுப்பும் நிறைந்த தேவனுடைய வார்த்தைகளைப் புரியமுடியாமல் தடுமாறுவார்கள். எந்தத் தவறும் எந்த ஆத்துமாவுக்கும் சிக்கலை உண்டாக்காது; அல்லது, இடறச்செய் யாது; தெளிவாக வெளிப்படுத்தப்பட்டுள்ள சத்தியத்தை விளங்க முடியாமல் சிரமங்களை உருவாக்காது.” - எலன் ஒய்ட்.

`தாழ்மையும் அர்ப்பணிப்புமிக்க மனநிலையுடன் வேதாகமத்தை ஆராய்வது ஏன் மிகவும் முக்கியமானது?`