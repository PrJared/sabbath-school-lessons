---
title:  சிக்கல்களை நேர்மையாகக் கையாளுங்கள்
date:  15/06/2020
---

புரிந்துகொள்ள சிக்கலான வசனத்தைப் பார்த்திருக்கிறீர்களா? பிற வசனங்களோடும்  நிஜவாழ்க்கையோடும் பொருத்திப் பார்க்க முடியாத வசனங்களை வாசித்திருக்கிறீர்களா? அப்படிப்பட்ட சிக்கல் எழுந்ததேயில்லை என்று எவருமே சொல்லமுடியாது. ஆனால் அதை எவ்வாறு கையாண்டீர்கள்? எவ்வாறு கையாண்டிருக்க வேண்டும்?

`கேள்வி:  கடினமான வேதப்பகுதிகளை நாம் எவ்வாறு கையாளவேண்டும் என்பதுபற்றி 1 நாளா 29:17; நீதி 2:7; 1 தீமோ 4:16 ஆகிய வசனங்கள் என்ன சொல்கின்றன?`

நேர்மைதான் சிக்கல்களைக் கையாளுவதற்கு தேவையானது. நேர்மைதான் சிக்கல்களைத் தவிர்க்கவோ மறைக்கவோ முயலாது. நேர்மைதான் ஆராய்ந்து கண்டுபிடிக்காத மேலோட்டமான பதில்களைச் சொல்லாமல் நம்மைத் தடுக்கும். தேவன் நேர்மையிலும் ஒழுக்கத்திலும் பிரியப்படுகிறார். நாம் செய்கிற எல்லாவற்றிலும் ஏன் வேதஆராய்ச்சி யிலும் அவரது குணத்தைப் பிரதிபலிக்கவேண்டும்.

நேர்மையானவர்கள் வேதாகமச் சிக்கல்களுக்கு அதன் அர்த்தத் துக்கு மாறான தகவல்களைச் சொல்லமாட்டார்கள், ஜோடிக்கப்பட்ட வார்த்தைகளால் சத்தியத்தைப் புரட்டமாட்டார்கள்; ஆதாரத்தை மறைத்து, பிறரை தவறாக வழிநடத்தமாட்டார்கள். மழுப்பலான, திருப்தியற்ற பதிலைச் சொல்ல முயல்வதைவிட தீர்க்கமான பதில் கிடைக்கிற வரையிலும் காத்திருப்பது நல்லது. வேதாகமத்தை நேர்மை யாக ஆராய்வது நம்பகத்தன்மையை வளர்க்கிறது, நம்பகத்தன்மை தான் ஆரோக்கியமான தனிப்பட்ட உறவுகள் அனைத்திற்கும் மையம். மழுப்பலான பதில்களைவிட நேர்மையான பதில்தான் மக்களை உணரச்செய்கிறது. ஒரு வசனத்தின் அர்த்தத்தை தவறாக, வாய்க்கு வந்தபடி சொல்வதைவிட, ‘சரியான விளக்கம் தெரியவில்லை’ என்று சொல்வது நல்லது.

கவனத்தோடு ஆராய்கிறவர்கள் வேதவசனத்தின் சத்தியத்தை அறிந்துகொள்ள ஊக்கமாக முயல்வார்கள். குறைவான அறிவையோ மேலோட்டமான ஆதாரத்தையோ வைத்து அவசர முடிவுகளுக்கு வரமாட்டார்கள். அவர்கள் முக்கியமான விவரங்களையும் கூறுகளை யும் விலக்கிவிட்டு, அர்த்தம் காணமாட்டார்கள். அவசரஅவசரமாக யோசிக்காமல், வேத வசனத்தையும் அது சம்பந்தப்பட்ட தகவலையும் முழுமையாக, கருத்தாக ஆராய்வார்கள்.

`உங்களால் முற்றிலும் புரிந்துகொள்ள முடியாத சத்தியம்பற்றி நீங்கள் புரிந்துகொண்ட கருத்துக்கு பொருந்தாத வசனங்களை எவ்வாறு கையாள்கிறீர்கள்? அவற்றை எவ்வாறு கையாளவேண்டும்?`