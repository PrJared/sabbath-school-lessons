---
title:  மேலும் படிக்க
date:  19/06/2020
---

மனிதர்களின் குறைந்த அறிவால் புரிந்துகொள்ளக் கடினமான, முற்றிலும் விளக்கம் சொல்லமுடியாத ஆழமான மறைபொருள்கள் பல வேதாகமத்தில் உள் ளன. அதனால்தான் தாழ்மையான சிந்தையோடும், ஜெபத்தோடும் வேதாகமத்தி லிருந்து கற்றுக்கொள்கிற மனது அவசியம். வேதாகமத்தை நம்பும்போது, வசனமே வசனத்திற்கு விளக்கம்கொடுக்க அனுமதிப்போம். அந்த விளக்கம் நாம் ஏற்றுக் கொள்வதற்கு கடினமாக இருந்தாலும்கூட, வசனத்தை மாற்றாமல், அதன் உண்மை யான அர்த்தத்தைப் புறக்கணியாமல், அப்படியே ஏற்றுக்கொள்வோம். சிலர் தாங்களா கவே வசனத்தை மாற்றநினைப்பதும் உண்மைதான்.

‘ஜெபமும் பக்தியும் இல்லாமல் வேதவார்த்தையை வாசிக்கும்போது, சந்தேகங்கள்எழும்பும். எண்ணமும் நாட்டமும் தேவன்மேல் நிலைத்திராமலோ, அவர் சித்தத்தோடு இசைவில்லாமலோ இருக்கும்போதும் மனதைச் சந்தேகங்கள் சூழ்ந்து கொள்ளும்; சந்தேகம் பெலப்படுகிறது. சிந்தையை எதிரி ஆட்கொள்கிறான்: தவறான விளக்கங்களைக் கொடுக்கிறான்.  சொல்லிலும் செய லிலும் தேவனோடு இணங்கிச்செல்ல விரும்பாதவர்கள் படித்தவர்களாக இருந்தாலும், வேதவாக்கியங் களைத் தவறாகப் புரிந்துகொள்கிறார்கள்: அவர்களுடைய விளக்கங்களை நம்பினால், அது ஆபத்தில்தான் முடியும். வேதாகமத்தில் முரண்பாடு இருக்கிறதா வெனக் கண்டுபிடிக்க நினைக்கிறவர்கள் ஆன்மிக வெளிச்சம்பெறாதவர்கள். அவர்கள் பார்வை தவறாக இருப்பதால், உண்மையில் தெளிவானதும் எளிதான துமான கருத்துகளில் சந்தேகப்பட அநேக காரணங்களைக் கண்டுபிடிப்பார்கள்.’ -எலன் ஒய்ட்

**கலந்துரையாடக் கேள்விகள்**

`1	வேதாகமத்தை நாம் அணுகவேண்டிய முறைகள்பற்றி இந்த வாரம் விவா தித்த விஷயங்கள், வேதாகமத்தை சரியாகப் புரிந்துகொள்ள எவ்வாறு அடிப் படையாக இருக்கின்றன? வேதாகமத்தை சரியாகப் புரிந்துகொள்ள வேறு என்ன அணுகுமுறைகள் பயன்தருமென நம்புகிறீர்கள்?`

`2	வேதாகமத்தில் விளக்கவும் புரிந்துகொள்ளவும் கடினமான பகுதிகள் இருப் பதில்ஆச்சரியப்படுவதற்கு ஒன்றுமில்லை. ஏன்? இயற்கையில் புரிந்துகொள்ள கடினமான விஷயங்கள் எவ்வளவு இருக்கின்றன? உதாரணமாக, தண்ணீரிலும் கூட (தண்ணீரிலும்!) இன்றும் புரியாத புதிர்கள் பல உள்ளன.`

`3	‘இன்றைக்கு நீ என்னுடனேகூடப் பரதீசிலிருப்பாய்’ என்று அந்தக் கள்ள னிடம் இயேசு சொன்னதாக பெரும்பாலான மொழிபெயர்ப்புகளில் உள்ளது. லூக்கா 23:43. இதற்கு அட்வென்டிஸ்டுகளாகிய உங்களுடைய விளக்கம் என்ன? நேர்மையான என்னென்ன வழிகளில் பதிலளிக்கலாம்? இந்தக் கேள்விக்குப் பதிலளிக்க யோவான் 20:17, பிரசங்கி 9:5, 1 கொரிந்தியர் 15:16-20 போன்ற வசனங்கள் எவ்வாறு உதவக்கூடும்?`