---
title:  'Rukouksen Voima: Esirukous Toisten Puolesta'
date:  18/07/2020
---

> <p></p>
> ”Tunnustakaa siis syntinne toisillenne ja rukoilkaa toistenne puolesta, jotta parantuisitte. Vanhurskaan rukous on voimallinen ja saa paljon aikaan.” (Jaak. 5:16.)

### Avaintekstit
Ilm. 12:7–9;  Ef. 6:12;  Hepr. 7:25;  Ef. 1:15–21;  Dan. 10:10–14;  1. Joh. 5:14–16.

Uuden testamentin seurakunnan jäsenet tunsivat, miten suuri tarve heillä oli rukoilla.

”Kun he olivat päättäneet rukouksensa, vavahti paikka, jossa he olivat koolla, ja he kaikki täyttyivät Pyhästä Hengestä ja julistivat rohkeasti Jumalan sanaa.” (Ap. t. 4:31.) Huomaa, että opetuslapset rukoilivat. He täyttyivät Pyhällä Hengellä, ja sitten he julistivat Jumalan sanaa rohkeasti ja suurella varmuudella.

Heidän rukoustensa, Pyhällä Hengellä täyttymisensä ja Jumalan sanan roh­kean julistamisen välillä oli suora yhteys. ”Opetuslapset – – eivät pyytäneet siunausta vain itselleen. Heitä painoi sielujen pelastuksen taakka. He käsittivät, että evankeliumi oli vietävä kaikkeen maailmaan, ja he anoivat voimaa vedoten Kristuksen lupaukseen.” (6AO 29.)

Kun etsimme Jumalaa ja rukoilemme toisten puolesta, Jumala tekee työtään sydämessämme vetäen meitä lähemmäksi häntä. Hän antaa meille viisautta johdattaa toisia hänen valtakuntaansa (Jaak. 1:5.) Hän tekee myös voimallisesti työtään heidän elämässään vetääkseen heitä puoleensa tavoilla, joita emme voi nähdä tai täysin ymmärtää (1. Joh. 5:14–17).

_Tämä tutkistelu on sapatiksi 25.7.2020_