---
title:  Jumalan Tarjoamien Mahdollisuuksien Havaitseminen
date:  16/07/2020
---

Kirja Apostolien teot on täynnä kertomuksia siitä, miten opetuslapset hyödynsivät kaitselmuksen tarjoamat mahdollisuudet Jumalan valtakunnan edistämiseksi. Saamme lukea kiehtovia tarinoita alkuseurakunnasta ja siitä, miten se kasvoi kaikista sisäisistä ja ulkoisista haasteista huolimatta.

Esimerkiksi 2. Kor. 2:12, 13 apostoli Paavali kertoo kokemuksestaan Troaksessa: ”Lähdin sitten Troakseen julistamaan Kristuksen evankeliumia, ja siellä minulle avautui ovi Herran työhön. Henkeni ei kuitenkaan saanut rauhaa, kun en tavannut siellä veljeäni Titusta, ja niin jätin hyvästit seurakunnalle ja jatkoin matkaa Makedoniaan.” Jumala avasi ihmeellisellä tavalla Paavalille mahdollisuuden julistaa evankeliumia Euroopassa, ja Paavali tiesi, että ne ovet, jotka Jumala avaa tänään, voivat sulkeutua huomenna. Tarttuen tilaisuuteen ja nähden sen mahdollisuudet, hän purjehti heti Makedoniaan.

Uuden testamentin Jumala on avoimen oven Jumala – Jumala joka tarjoaa meille kaitselmuksessaan mahdollisuuksia kertoa uskostamme. Läpi Apostolien tekojen näemme Jumalan toimivan. Ovia avautuu kaupunkeihin, maakuntiin, uusiin maihin ja ennen kaikkea ihmisten sydämeen.

`Lue Ap. t. 8:26–38. Mitä jakeet opettavat Filippoksen avoimuudesta Jumalan johdatukselle ja hänen kyvystään vastata Jumalan tarjoamiin mahdollisuuksiin?`

”Enkeli ohjasi Filippuksen sellaisen henkilön luo, joka etsi valoa ja joka oli valmis vastaanottamaan evankeliumin. Nykyisinkin enkelit ohjaavat niiden työntekijöiden askelia, jotka antavat Pyhän Hengen pyhittää heidän kielensä ja puhdistaa ja jalostaa heidän sydämensä. Filippuksen luo lähetetty enkeli olisi voinut itse tehdä työn etiopialaisen hyväksi, mutta Jumala ei työskentele sillä tavalla. Hänen suunnitelmansa mukaan ihmisten tulee työskennellä lähimmäistensä hyväksi.” (6AO 78.)

Jos meillä on kuulevat korvat ja näkevät silmät, näkymättömät enkelit ohjaavat meitäkin tavoittamaan totuuden etsijöitä Jumalan valtakunnan totuuksilla.

`Huomaa, miten keskeisellä sijalla Raamattu oli tässä kertomuksessa, ja miten tärkeää tässä tilanteessa oli se, että se, joka tunsi kirjoitukset, myös selitti niitä. Mitä opetuksia tästä löytyy meille?`