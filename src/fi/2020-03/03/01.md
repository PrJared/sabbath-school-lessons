---
title:  Ihmisten Näkeminen Jeesuksen Silmin
date:  11/07/2020
---

> <p></p>
> ”Jeesus sanoi heille: ’Lähtekää minun mukaani. Minä teen teistä ihmisten kalastajia.” (Matt. 4:19.)

### Avaintekstit
Mark. 8:22–26;  Joh. 4:3–34;  Joh. 1:40, 41;  Mark. 12:28–34;  Luuk. 23:39–43;  Ap. t. 8:26–38.

Jeesus on mestari voittamaan ihmisiä. Tarkastelemalla, miten Jeesus toimi ihmisten kanssa, me opimme, miten voimme johtaa toisia tuntemaan Jeesuksen Kristuksen kautta tulevan pelastuksen. Kulkemalla hänen kanssaan Jerusalemin tungokseen asti täysillä kaduilla, Juudean pölyisillä poluilla ja Galilean vihreillä kukkuloilla saamme selville, miten hän paljasti valtakuntansa periaatteita etsiville ihmisille.

Jeesus näki jokaisessa miehessä ja naisessa valtakuntaansa voitettavan ihmisen. Hän näki kaikki jumalallisen myötätunnon silmin. Hän ei nähnyt Pietaria karskina, kovaäänisenä kalastajana vaan voimallisena evankeliumin julistajana. Hän ei nähnyt Jaakobia ja Johannesta äkkipikaisina, kiivasluontoisina radikaaleina, vaan hänen armonsa innokkaina julistajina. Jeesus näki Magdalan Marian, samarialaisen naisen ja verenvuotoa sairastavan naisen sydämen syvän kaipauksen löytää aitoa rakkautta ja hyväksyntää. Hän ei nähnyt Tuomasta kyynisenä epäilijänä vaan ihmisenä, jolla oli vilpittömiä kysymyksiä. Oli kyseessä sitten juutalainen tai pakana, mies tai nainen, ristillä riippuva ryöväri, sadanpäämies tai pahojen henkien riivaama mies, Jeesus näki heissä heidän Jumalalta saamansa potentiaalin ja katsoi heitä pelastuksen näkökulmasta.

_Tämä tutkistelu on sapatiksi 18.7.2020_