---
title:  Lisäaineistoa
date:  17/07/2020
---

Lue Ellen White, Alfa ja omega, osa 6, s. 74–79 tai Apostolien teot, s. 80–86.

Kaikkialla ympärillämme ihmiset etsivät ikuisuusasioita. Kuten Jeesus niin osuvasti sanoi: ”Satoa on paljon, mutta sadonkorjaajia vähän.” (Matt. 9:37.) Ongelma ei ollut sadossa. Taivaallisen voitelun saanein silmin Jeesus näki runsaan sadon siellä, missä opetuslapset näkivät vain vastustusta. Mikä oli Kristuksen ratkaisu ongelmaan? ”Pyytäkää siis Herraa, jolle sato kuuluu, lähettämään väkeä elonkorjuuseen.” (Matt. 9:38.) Ratkaisu on rukoilla Jumalaa lähettämään sinut korjaamaan hänen satoaan.

Miksi et rukoilisi seuraavaa rukousta? ”Herra, olen valmis käytettäväksi valtakuntasi edistämiseen. Aukaise silmäni, että voisin nähdä kaitselmuksesi tarjoamat mahdollisuudet, joita avaat eteeni päivittäin. Opeta minua olemaan herkkä ympärilläni olevien ihmisten tarpeille. Auta minua puhumaan toivon ja rohkaisun sanoja ja jakamaan sinun rakkauttasi ja totuuttasi niiden kanssa, joita päivittäin kohtaan.” Jos rukoilet tämän rukouksen, Jumala tulee käyttämään elämääsi suurenmoisella tavalla.

**Keskustelunaiheita**

`Jos olet työskennellyt ihmisten tuomiseksi Jeesuksen luo, tiedät, ettei se aina ole helppoa. Vain Jumala voi kääntää ihmisen sydämen, mutta viisaudessaan hän on valinnut käyttää meitä tuossa prosessissa. Jo yhden eteen tehtävä työ vaatii aikaa, ponnistelua, kärsivällisyyttä, ylhäältä saatua rakkautta. Mitä sellaisia valintoja voit tehdä, jotka auttavat kuolettamaan itsesi, jotta voit olla tehokas Kristuksen todistaja?`

`Keitä sellaisia ihmisiä kohtaat elämässäsi, jotka eivät tunne Herraa? Mitä olet tehnyt, teet parhaillaan tai mitä sinun pitäisi tehdä todistaaksesi heille?`

`Ajattele Saul Tarsolaista. Tässä on mitä epätodennäköisin ihminen kääntymään! Kuitenkin tiedämme, mitä hänelle tapahtui. Mitä tämän pitäisi kertoa meille siitä vaarasta, että ­liian nopeasti tuomitsemme toiset heistä saamamme ulkoisen vaikutelman perusteella?`

`Kun pidämme mielessämme Saulin tarinan, miten tulkitsemme Matt. 7:6 kaltaisia tekstejä: ”Älkää antako koirille sitä, mikä on pyhää, älkääkä heittäkö helmiänne sikojen eteen, etteivät ne tallaa niitä jalkoihinsa ja käy teidän kimppuunne ja raatele teitä.”?`