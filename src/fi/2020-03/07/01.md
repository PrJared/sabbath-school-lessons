---
title:  Jumalan Sanan Jakaminen
date:  08/08/2020
---

> <p></p>
> ”[N]iin käy myös sanan, joka minun suustani lähtee: se ei tyhjänä palaa vaan täyttää tehtävän, jonka minä sille annan, ja saa menestymään kaiken, mitä varten sen lähetän.” (Jes. 55:11.)

### Avaintekstit
Ps. 119:105;  Jer. 23:29;  Hepr. 1:1–3;  2. Tim. 3:14–17;  1. Joh. 1:7–9;  Saarn. 3:1;  2. Tim. 4:2.

Kun todistamme, kerromme Jeesuksesta. Mitä kuitenkaan tietäisimme Jeesuksesta ilman Raamattua? Kuinka paljon ylipäätään tietäisimme suuresta taistelusta, Jumalan rakkaudesta, Herramme syntymästä, elämästä, työstä, kuolemasta, ylösnousemuksesta ja paluusta, jos meillä ei olisi Raamattua?

Vaikka luonto paljastaa Jumalan majesteettisuuden ja voiman, se ei paljasta pelastussuunnitelmaa. Jeesus Pyhän Hengen persoonan kautta on ”[t]odellinen valo, joka valaisee jokaisen ihmisen” (Joh. 1:9). Silti Pyhän Hengen ilmoitus sydämellemme olisi rajoitettu ilman Jumalan sanaa, joka selittää täydellisesti jumalallisen totuuden. Jumalan kirjoitettu sana on selkein ja täydellisin ilmoitus Jeesuksesta, elävästä Sanasta.

Vaikka uskonnolliset johtajat tutkivat Jumalan sanaa, heiltä meni ohi sen ensisijainen sanoma. Jeesus sanoi: ”Te kyllä tutkitte kirjoituksia, koska luulette niistä löytävänne ikuisen elämän – ja nehän juuri todistavat minusta.” (Joh. 5:39.) Oikein ymmärrettynä jokainen Raamatun opetus heijastaa Jeesuksen luonteen kauneutta. Kun jaamme Jumalan sanaa, ensisijainen tavoitteemme ei ole osoittaa, että olemme oikeassa ja että joku toinen on väärässä, vaan tavoitteenamme on paljastaa Jeesus jokaisessa totuuden ulottuvuudessa, jonka jaamme toisten kanssa.

15.8. Lasten sapatti

_Tämä tutkistelu on sapatiksi 15.8.2020_