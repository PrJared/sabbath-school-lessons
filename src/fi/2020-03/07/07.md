---
title:  Lisäaineistoa
date:  14/08/2020
---

Lue Ellen White, Tie Kristuksen luo, s. 83–89, Gospel Workers, s. 192–193 ja Evangelism, s. 481–486.

Jumala tekee työtään ihmisten sydämessä kaikkialla ympärillämme. Jos meillä on hengellistä arvostelukykyä nähdä missä Jumala jo tekee työtään, tulemme säännöllisesti huomaamaan mahdollisuuksia jakaa hänen sanaansa toisten kanssa. Jumala valmistaa sydänten maaperän, ja meillä on etuoikeus kylvää evankeliumin siementä. Pyhä Henki valmisti Nikodemoksen, samarialaisen naisen, verenvuototautisen naisen, ristillä riippuvan ryövärin, roomalaisen sadanpäällikön ja monen muun sydämen vastaanottamaan hänen sanansa jo ennen kuin Jeesus oli tavannut heitä. Heidän elämäntilanteidensa ja Pyhän Hengen antamien vaikutteiden ansiosta he olivat valmiita vastaanottamaan Kristuksen sanoman.

Saatamme olla luonnostaan varovaisia sen suhteen, voimmeko ehdottaa ihmisille, että saisimme rukoilla heidän kanssaan, jakaa Raamatun lupauksia tai antaa heille kirjallisuutta. Useimmiten on kuitenkin niin, että jos meistä tuntuu, että meidän pitäisi jakaa uskomme jonkun kanssa, se johtuu siitä, että Pyhä Henki, joka meitä siihen kehottaa, on jo tehnyt työtään tuossa ihmisessä, jotta tämä voisi ottaa todistuksemme vastaan.

**Keskustelunaiheita**

`Jos joku tulisi luoksesi kovan syyllisyyden vallassa ja Jumalan anteeksiantoa vailla, millaisia neuvoja antaisit hänelle ja mitä Raamatun jakeita jakaisit hänen kanssaan? Mikä on oma kokemuksesi syyllisyydestä ja Jumalan voimasta antaa anteeksi?`

`Joskus Jumala tuo elämäämme ihmisiä, koska hän haluaa, että he saisivat tietää hänen totuutensa. Miten voimme olla herkkiä Jumalan johdatukselle?`

`Pohtikaa Jumalan ja hänen sanansa voimaa sellaisena kuin se on ilmoitettu luomiskertomuksessa. Voimme hädin tuskin tajuta maailmankaikkeuden käsitettä, koska se on niin suuri ja laaja. Ja ajatella, että Jumala, joka loi maailmankaikkeuden, on vielä kaikkea luomaansa suurempi! Miten saamme lohtua siitä tiedosta, että Jumala, jota palvelemme, on niin voimallinen? Sen lisäksi hän vielä rakastaa meitä. Mitä toivoa tällaisten asioiden tietäminen Jumalasta meille antaa? Miten tällainen tieto auttaa meitä olemaan parempia todistajia hänestä toisille?`