---
title:  'Valloittavat Todistajat: Henkilökohtaisen Todistuksen Voima'
date:  04/07/2020
---

> <p></p>
> ”Me emme voi olla puhumatta siitä, mitä olemme nähneet ja kuulleet.” (Ap. t. 4:20.)

### Avaintekstit
Mark. 5:15–20;  Mark. 16:1–11;  Ap. t. 4:1–20;  1. Joh. 1:1–3;  Gal. 2:20;  Ap. t. 26:1–32.

Henkilökohtaisessa todistuksessa on erityistä voimaa. Kun Kristuksen rakkaus on lämmittänyt sydämemme ja hänen armonsa on muuttanut meitä, meillä on jotakin merkityksellistä sanottavaa hänestä. On aivan eri asia kertoa siitä, mitä Jeesus on tehnyt jonkun toisen hyväksi kuin kertoa siitä, mitä hän on tehnyt meille henkilökohtaisesti.

Henkilökohtaista kokemusta vastaan on vaikea keksiä vastaväitteitä. Ihmiset voivat kiistellä teologiasta, johon uskot, tai tavastasi tulkita jotakin tekstiä, he voivat jopa pilkata uskontoa yleensä, mutta silloin kun ihminen kertoo: ”Olin ennen toivoton, mutta nyt minulla on toivo; olin täynnä syyllisyyttä, mutta nyt minulla on rauha; koin elämän tarkoituksettomana, mutta nyt olen löytänyt sen tarkoituksen”, jopa epäilijät ovat vaikuttuneita evankeliumin voimasta.

Vaikka jotkut ihmiset saattavat kokea yhtäkkisen ja dramaattisen kääntymyksen, kuten apostoli Paavali Damaskoksen tiellä, useimmiten kääntymys on sen seurausta, että ihminen alkaa yhä enenevässä määrin huomata, miten kallisarvoinen Jeesus on, ja hän alkaa arvostaa tämän ihmeellistä armoa ja tuntea suurta kiitollisuutta siitä pelastuksesta, jota Jeesus niin vapaasti tarjoaa. Kristus saa meidät radikaalilla tavalla kohdentamaan elämämme päämäärät uusiin asioihin. Juuri tällaista todistusta maailma niin epätoivoisesti tarvitsee ja kaipaa.

11.7. Pääkonferenssin ulkolähetyksen erityisuhrilahja: Lähetystyön tukeminen

_Tämä tutkistelu on sapatiksi 11.7.2020_