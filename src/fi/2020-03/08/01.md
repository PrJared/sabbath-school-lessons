---
title:  Palvelemista Jeesuksen Tavoin
date:  15/08/2020
---

> <p></p>
> ”Kun hän näki väkijoukot, hänet valtasi sääli, sillä ihmiset olivat näännyksissä ja heitteillä, kuin lammaslauma paimenta vailla.” (Matt. 9:36.)

### Avaintekstit
Matt. 5:13, 14;  Fil. 2:15;  Mark. 12:34;  Ef. 4:15;  Matt. 4:23–25;  Matt. 25:31–46.

Jeesus välitti ihmisistä aidosti. Heidän huolensa ja tarpeensa kiinnostivat häntä enemmän kuin hänen omansa. Hänen elämänsä keskittyi täysin toisiin ihmisiin. Hänen palvelutyönsä oli täynnä rakkautta ja myötätuntoa. Hän kohtasi ympärillään olevien ihmisten fyysiset, henkiset ja emotionaaliset tarpeet, ja näin hän sai ihmisten sydämet avautumaan niille hengellisille totuuksille, joita hän opetti. Parantaessaan spitaalisia, avatessaan sokeiden silmiä ja kuurojen korvia, vapauttaessaan riivattuja pahoista hengistä, ruokkiessaan nälkäisiä ja huolehtiessaan hädänalaisten tarpeista Jeesus kosketti ihmisten sydäntä ja heidän elämänsä muuttui.

Ihmisten nähdessä hänen aidon kiinnostuksensa heidän mielensä avautui ottamaan vastaan niitä hengellisiä totuuksia, joita hän opetti. ”Vain noudattamalla Kristuksen menetelmää voimme todella tavoittaa ihmiset. Vapahtaja liikkui siellä, missä ihmiset olivat ja osoitti haluavansa heidän parastaan. Hän ilmaisi myötätuntonsa heitä kohtaan, täytti heidän tarpeensa ja tavoitti heidän luottamuksensa. Sitten hän pyysi heitä: ’Seuraa minua.’” (SLS 108.) Jeesus ymmärsi, että aivan yhtä paljon kuin maailma tarvitsi evankeliumin julistamista, se tarvitsi sen osoittamista käytännössä. Kristusta jäljittelevän ja toisia palvelevan elämän elävä todistus vahvistaa voimallisella tavalla sanat, joita puhumme, ja antaa todistuksellemme uskottavuutta.

22.8. Kansainvälinen naistyön teemapäivä – enditnow

_Tämä tutkistelu on sapatiksi 22.8.2020_