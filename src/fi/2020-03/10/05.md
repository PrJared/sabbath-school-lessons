---
title:  Uuden Testamentin Pienryhmät
date:  02/09/2020
---

Uuden testamentin seurakunta lähti räjähdysmäiseen kasvuun. Muutamassa vuodessa se kasvoi pienestä uskovien joukosta kymmeniksituhansiksi palvojiksi. Moni asia vaikutti uskovien määrän nopeaan kasvuun. Jeesus oli kylvänyt evankeliumin siementä ja valmistanut kansanjoukkoja vastaanottamaan opetuslasten julistuksen. Kristuksen taivaaseen astumisen jälkeen Pyhä Henki laskeutui helluntaina voimalla rukoilevien opetuslasten ylle. Yksi nopean kasvun syy oli seurakunnan pienryhmäjärjestelmä. Pienryhmillä oli vaikutusta.

`Lue Ap. t. 18:1–5 ja Ap. t. 20:1–4. Miksi Luukas luettelee joitakin niistä ihmisistä, joiden kanssa Paavali teki läheistä yhteistyötä?`

On mielenkiintoista huomata, että Luukas mainitsee nimeltä muutamia, joiden kanssa Paavali työskenteli. Paavalille jokainen oli tärkeä. Hän tunsi heidät nimeltä. He tukivat toisiaan lähetysponnistuksissa. Vaikka nimeltä mainittuja on vain pieni määrä, se auttaa todistamaan, miten tärkeää on työskennellä läheisessä yhteistyössä, silloinkin kun joukko on pieni.

Jokaisella mainituista ihmisistä oli toisistaan poikkeavia lahjoja. He tulivat eri taustoista ja kulttuureista. Heidän tapansa tarkastella asioita eivät olleet samanlaisia, mutta jokaisella oli arvokasta annettavaa Kristuksen asialle. Heidän lahjojensa, taustojensa ja kokemustensa moninaisuus edesauttoi seurakunnan kasvua. Jokainen toi työhön oman panoksensa oman taustansa ja Jeesuksen kanssa saamiensa kokemusten pohjalta.

`Vertaa Ap. t. 16:11–15, 40 ja Ap. t. 12:11, 12. Millaisen kutsun Lyydia esitti Paavalille heti kääntymyksensä jälkeen? Minne sekä Paavali että Pietari menivät, kun olivat vapautuneet vankilasta?`

Uuden testamentin uskovat kokoontuivat säännöllisesti kodeissa. Kristillisistä kodeista tuli vaikutuskeskuksia, ja ne olivat pienryhmätoiminnan sydän.

`Oletko harkinnut aloittaa pienryhmää kodissasi tai alkaa ystäväsi kanssa pitämään pienryhmää hänen kodissaan? Jos olet jo osa pienryhmää, kerro muille sen tuomista eduista.`