---
title:  Innostava Tapa Osallistua
date:  29/08/2020
---

> <p></p>
> ”Silloin hän sanoi opetuslapsilleen: ’Satoa on paljon, mutta sadonkorjaajia vähän. Pyytäkää siis Herraa, jolle sato kuuluu, lähettämään väkeä elonkorjuuseen.” (Matt. 9:37, 38.)

### Avaintekstit
1. Moos. 1:1, 2, 26;  2. Moos. 18:21–25;  1. Kor. 12:12–25;  Ap. t. 16:11–15, 40;  Ap. t. 4:31;  Ap. t. 12:12.

Joku on sanonut: ”Joukossa on voimaa.” Tietyllä tapaa tämä on totta. Oletko koskaan huomannut, että olet motivoituneempi kuntoilemaan, jos teet sen ryhmässä kuin jos joudut kuntoilemaan joka päivä yksin? Monet ihmiset liittyvät kuntoklubeihin, kuntopiireihin ja liikuntaryhmiin, koska uskovat että heidän tulee toisten seurassa kuntoiltua enemmän ja että he nauttivat siitä enemmän. Jumala on luonut meidät yhteyteen toisten ihmisten kanssa. Olemme sosiaalisia olentoja, ja aivan kuten liikunnan kohdalla, samoin on monilla muillakin elämänalueilla: pärjäämme paremmin, jos meillä on sosiaalinen tukiverkosto. Tämä on erityisen totta hengellisissä asioissa.

Läpi Raamatun pienryhmiä korostetaan yhtenä Jumalan tavoista vahvistaa uskoamme, lisätä hänen sanansa tuntemusta, syventää rukouselämäämme ja varustaa meitä todistamaan. Isä, Poika ja Pyhä Henki osallistuivat pienryhmätoimintaan. Mooses oli pienryhmän johtaja. Jeesus perusti oman opetuslapsista koostuvan pienryhmänsä, ja Paavali matkusti Rooman ajan maailmassa oman pienryhmänsä kanssa, joka koostui hänen evankelioimiskumppaneistaan.

Tämän viikon tutkistelussa keskitymme pienryhmätoiminnan raamatullisiin perusteisiin. Tulet löytämään innostavan tavan osallistua.

_Tämä tutkistelu on sapatiksi 5.9.2020_