---
title:  Voittavan Asenteen Kehittäminen
date:  22/08/2020
---

> <p></p>
> ”[V]aan pyhittäkää Herra Kristus sydämessänne ja olkaa aina valmiit antamaan vastaus jokaiselle, joka kysyy, mihin teidän toivonne perustuu. Mutta vastatkaa sävyisästi ja kunnioittavasti – –.” (1. Piet. 3:15, 16.)

### Avaintekstit
Joh. 4:27–30; 39–42;  Matt. 15:21–28;  2. Tess. 1:1–4;  Room. 15:7;  Ef. 4:32;  1. Piet. 3:15.

Mitä enemmän tutkimme Jeesuksen elämää, sitä enemmän hämmästelemme hänen kykyään hyväksyä ihmiset ja vahvistaa heitä. Vaikka Jeesus esitti aikansa uskonnollisille johtajille teräviä moitteita, hän ilolla vastaanotti ne, jotka taistelivat synnin kanssa, joita syyllisyys painoi ja jotka olivat toivottomiksi tuomittuja. Hänen armonsa oli heitä varten. Hänen armonsa ulottui jopa kaikkein alhaisimmille syntisille. Hänen anteeksiantonsa oli määrättömästi syvempää kuin heidän syntinsä syvyys. Hänen rakkaudellaan ei ollut mitään rajaa.

Jeesus ei koskaan osoittanut pienintäkään ylpeyden tai ylimielisyyden merkkiä. Hän näki jokaisessa ihmisessä Jumalan kuvaksi luodun olennon, joskin syntiinlangenneen, mutta kuitenkin ihmisen, jota hän oli tullut pelastamaan. Kukaan ei ollut hänen rakkautensa ulottumattomissa. Kukaan ei ollut langennut niin alas, etteikö hänen armonsa voisi tavoittaa heitä.  Jeesus osoitti kunnioitusta kaikkia tapaamiaan ihmisiä kohtaan ja kohteli heitä heidän ansaitsemallaan arvokkuudella. Hän veti ihmisiä valtakuntaansa, koska uskoi heihin. Heidän elämänsä muuttuivat hänen läsnäolossaan, koska hän välitti heistä niin syvästi. He kohosivat sellaisiksi, mihin Jeesus uskoi heidän pystyvän.

Tämän viikon tutkistelussa syvennymme tarkemmin Jeesuksen asenteeseen ihmisiä kohtaan ja opimme, miten voimme soveltaa löytämiämme periaatteita omassa elämässämme.

_Tämä tutkistelu on sapatiksi 29.8.2020_