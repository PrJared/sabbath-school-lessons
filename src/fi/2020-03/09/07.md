---
title:  Lisäaineistoa
date:  28/08/2020
---

”Kristuksessa on paimenen hellyys, vanhemman rakkaus ja säälivän Vapahtajan verraton armo. Hän tarjoaa siunauksiaan mitä houkuttelevimmin sanoin. Hän ei tyydy vain kertomaan näistä siunauksista, hän esittää ne mitä viehättävimmällä tavalla herättääkseen halua niiden saamiseen. Näin hänen palvelijansakin on kerrottava tuon sanomattoman lahjan kirkkaudesta. Kristuksen ihmeellinen rakkaus sulattaa sydämet silloin, kun oppikysymysten teroittaminen ei hyödytä mitään. ’”Lohduttakaa, lohduttakaa minun kansaani”, sanoo teidän Jumalanne.’ ’Nouse korkealle vuorelle, Siion, sinä ilosanoman tuoja; korota voimakkaasti äänesi, Jerusalem, sinä ilosanoman tuoja. Korota, älä pelkää, sano Juudan kaupungille: ”Katso, teidän Jumalanne!” – – Niinkuin paimen hän kaitsee laumaansa, kokoaa karitsat käsivarrellensa ja kantaa niitä sylissään’ (Jes. 40:1, 9–11).” (5AO 375.)

**Keskustelunaiheita**

`Valitettavasti jotkut ihmiset tuntevat olonsa paremmaksi tuomalla esiin toisten virheitä. Miten voimme varmistaa, et­temme päädy tällaiseen mielentilaan?`

`Kuvittele seuraava tilanne: Ystäväsi on juuri palannut hautajaisista ja sanoo: ”Olen niin iloinen, että tätini on taivaassa ja näkee minut täällä. Se lohduttaa minua.” Miten reagoisit toteamukseen niiden periaatteiden pohjalta, joita olemme tutkineet tällä viikolla? Miksi tämä ei ehkä ole paras aika pitää ihmiselle raamatuntutkistelua kyseisestä aiheesta, olkoon oppi kuolleitten tilasta kuinka tärkeä tahansa?`

`Pohdi seuraavaa lausuntoa todistamisen näkökulmasta: ”Pahan etsiminen muista kehittää pahuutta ihmisessä itsessään. Muiden virheiden ajatteleminen muuttaa meidät samanlaisiksi. Mutta kun katsomme Jeesukseen ja puhumme hänen rakkaudestaan ja täydellisestä luonteestaan, muutumme hänen kuvansa kaltaisiksi. Miettimällä sitä korkeata ihannetta, jonka hän on meille antanut, kohoamme puhtaaseen ja pyhään ilmapiiriin, aivan Jumalan läheisyyteen. Kun pysymme siinä, meistä säteilee valoa, joka valaisee kaikki lähellämme olevat.” (SLS 411, 412.)`