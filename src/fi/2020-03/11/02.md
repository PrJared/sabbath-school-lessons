---
title:  'Jeesus: Todistuksemme Perusta'
date:  06/09/2020
---

Kristittyinä meillä jokaisella on henkilökohtainen tarinamme kerrottavana – tarina siitä, miten Jeesus muutti elämämme ja mitä hän on tehnyt hyväksemme.

**Lue Ef. 2:1–10. Millaisia olimme ennen kuin tunsimme Kristusta? Mikä meille kuuluu sen perusteella, että olemme vastaanottaneet Kristuksen?**

`A. Ennen kuin tunsimme Kristuksen (Ef. 2:1–3)`

`B. Sen jälkeen kun tunsimme Kristuksen (Ef. 2:4–10)`

Mikä hämmästyttävä muutos! Ennen kuin tunsimme Kristusta, olimme kuolleita rikkomustemme ja syntiemme tähden, elimme niiden vallassa tämän maailman menon mukaan vihan alaisina. Ennen kuin tunsimme Kristusta vaelsimme päämäärättömästi elämän halki eksyneessä tilassa.

Ennen saatoimme kokea onnelta vaikuttavia tunteita, mutta sisimmässä oli ahdistus ja elämällämme ei ollut tarkoitusta. Kristuksen luo tuleminen ja hänen rakkautensa kokeminen toi ratkaisevan muutoksen. Nyt Kristuksessa me todella elämme. Hänen äärettömän runsaan armonsa ja suuren hyvyytensä ansiosta olemme saaneet vastaanottaa pelastuksen. ”Jumala on herättänyt meidät yhdessä hänen kanssaan ja asettanut yhdessä hänen kanssaan istumaan taivaallisiin Kristuksessa Jeesuksessa, osoittaakseen tulevina maailmanaikoina ylenpalttisen runsasta armoaan hyvyydessään meitä kohtaan Kristuksessa Jeesuksessa.” (Ef. 2:6, 7, RK 2012.) Kristuksessa elämämme on saanut uuden sisällön ja tarkoituksen. Kuten Johannes sanoo: ”Hänessä oli elämä, ja elämä oli ihmisten valo.” (Joh. 1:4.)

`Lue Ef. 2:10. Mitä jae kertoo siitä, miten keskeisiä hyvät teot ovat kristittyjen uskolle? Miten yhdistämme ajatuksen uskon kautta pelastumiseen ”ilman lain vaatimia tekoja” (Room. 3:28)?`

`Miten elämäsi on Kristuksen ansiosta muuttunut? Voisiko kokemuksesi mahdollisesti auttaa jotakuta toistakin oppimaan tuntemaan Jeesuksen?`