---
title:  Jeesuksen Kertomuksen Jakamista
date:  05/09/2020
---

> <p></p>
> ”Tämän kaiken olen kirjoittanut teille, Jumalan Poikaan uskoville, jotta tietäisitte, että teillä on iankaikkinen elämä.” (1. Joh. 5:13.)

### Avaintekstit
Ef. 2:1–10;  1. Joh. 4:7–11;  Mark. 5:1–20;  Hepr. 10:19–22;  Gal. 2:20;  1. Kor. 1:30.

Kuten aiemmassa tutkistelussa on todettu, mikään ei ole niin kaunis todistus evankeliumin voimasta kuin ihmisen muuttunut elämä. Ihmiset voivat väitellä teologiastasi. He voivat kiistellä opeista. He voivat kyseenalaistaa tapasi ymmärtää Raamattua, mutta harvoin kukaan kyseenalaistaa henkilökohtaista todistusta siitä, mitä Jeesus merkitsee sinulle ja mitä hän on tehnyt elämässäsi.

Todistaminen on sen kertomista toisille, minkä tiedämme Jeesuksesta. Se on sitä, että annamme toisten tietää, mitä hän merkitsee meille ja mitä hän on tehnyt hyväksemme. Jos todistuksemme on pelkästään sitä, että yritämme todistaa, että se, mihin uskomme on oikein ja mihin muut uskovat on väärin, saamme kokea vahvaa vastustusta. Jos todistuksemme Jeesuksesta nousee sydämestä, jonka Jeesuksen armo on saanut muuttaa ja jonka hänen rakkautensa on saanut valloittaa – sydämestä, joka hämmästelee hänen totuuttaan, ihmiset tulevat vaikuttumaan siitä, miten totuus on koskettanut meidän elämäämme. Muuttuneen elämän yhteydessä esitetty totuus on se, mikä tehoaa.

Kun Kristus on jokaisen opin keskus ja kun jokainen raamatullinen opetus heijastaa hänen luonnettaan, ne, joiden kanssa tutkimme Raamattua, voivat todennäköisemmin vastaanottaa hänen sanansa.

12.9. Maailmanlaajuisen adventtikirkon ulkolähetyksen erityisuhrilahja:

Uusien lähetystyömuotojen tukeminen

_Tämä tutkistelu on sapatiksi 12.9.2020_