---
title:  Jakamisen Arvoinen Sanoma
date:  12/09/2020
---

> <p></p>
> ”Minä näin taas uuden enkelin, joka lensi korkealla taivaan laella. Hänen tehtävänään oli julistaa ikuinen evankeliumi maan asukkaille, kaikille kansoille, heimoille, kielille ja maille. Hän kuulutti kovalla äänellä: ’Pelätkää Jumalaa ja antakaa hänelle kunnia – hänen tuomionsa aika on tullut! Kumartakaa häntä, joka on luonut taivaan, maan ja meren ja vesien lähteet.’” (Ilm. 14:6, 7.)

### Avaintekstit
2. Piet. 1:12, 16–21;  Ilm. 19:11–18;  Ilm. 14:14–20;  Saarn. 12:13, 14;  Ilm. 14:6–12.

Kristuksen sovituskuolema oli yleismaailmallinen; toisin sanoen, sovitus koski kaikkia koskaan eläneitä ihmisiä, elivätpä he milloin tai missä tahansa. Evankeliumi puhuttelee ihmisryhmiä jokaisesta kielestä, kulttuurista ja taustasta. Se kuroo umpeen etnisiä jakaumia. Se on uskomattoman hyvä uutinen siitä, että Jeesus oman elämänsä, kuolemansa ja ylösnousemuksensa kautta on voittanut kaikki helvetin vallat ja voimat. Evankeliumissa on kyse kokonaan Jeesuksesta. Hän kuoli puolestamme, ja nyt hän elää puolestamme. Hän tuli kerran vapauttamaan meidät synnin rangaistuksesta ja voimasta, ja hän tulee vielä toisen kerran vapauttamaan meidät kokonaan synnin läsnäolosta. Hän kuoli sen kuoleman, jonka me olisimme ansainneet, jotta me saisimme elää sitä elämää, jonka hän ansaitsee. Kristuksessa olemme vanhurskautettuja, pyhitettyjä ja eräänä päivänä kirkastettuja.

Raamattu keskittyy kertomaan Jeesuksen kahdesta tulemisesta. Ensin hän tuli lunastaakseen meidät, ja kerran hän on vielä tuleva viemään kotiin sen, minkä on ostanut niin äärettömän kalliilla hinnalla. Raamatun viimeinen kirja, Ilmestyskirja, kirjoitettiin erityisesti valmistamaan maailmaa Jeesuksen paluulle. Ilmestyskirjalla on kiireellinen sanoma tälle sukupolvelle. Tämän viikon tutkistelussa paneudumme Ilmestyskirjan ajankohtaisuuteen tälle 2000-luvun nyky-yhteiskunnalle. Yhdessä löydämme jälleen Jeesuksen vetoomuksen viimeisten päivien seurakunnalle levittää tätä lopun ajan sanomaa.

_Tämä tutkistelu on sapatiksi 19.9.2020_