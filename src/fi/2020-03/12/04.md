---
title:  Ilmestyskirjan Lopun Ajan Sanoma
date:  15/09/2020
---

Luku 14 on Ilmestyskirjan keskus. Siinä avautuu Jumalan viimeisten päivien sanoma, joka on äärimmäisen tärkeä Jumalan kansalle ja koko ihmiskunnalle.

`Lue Ilm. 14:14–20. Millaista symboliikkaa tässä käytetään kuvaamaan Herramme paluuta?`

Sadonkorjuun symboliikkaa on käytetty läpi Raamatun kuvaamaan Kristuksen paluuta (Matt. 13:37–43; Mark. 4:29). Ilmestyskirjan luvussa 14 kypsä viljasato kuvastaa vanhurskaiden lunastusta. Ylikypsien rypäleiden sato taas kuvastaa jumalattomien tuhoa. Ilm. 14:6–12 sisältää kiireellisen viimeisten päivien sanoman, jonka tarkoituksena on valmistaa ihmiset maailman viimeiseen sadonkorjuuseen.

`Lue Ilm. 14:6, 7. Miten jakeet auttavat meitä ymmärtämään oman osamme seurakuntana tässä ajassa?`

Ensimmäisen enkelin sanoma luvussa 14 vetoaa 2000-luvun sukupolviin, jotka etsivät merkitystä elämälleen. Se tuo julki Jumalan armon evankeliumin, joka tarjoaa anteeksiantoa kaikille. Se puhdistaa meidät synnin syyllisyydestä ja antaa meille voiman olla voittajia. Sanoma tarjoaa perustan omanarvontunnollemme siinä, että Kristus on luonut ja lunastanut meidät. Se kertoo, että eräänä päivänä kaikki epäoikeudenmukaisuus lakkaa Jumalan antaessa viimeisen tuomionsa. Se on uskomattoman hyvä uutinen, koska se paljastaa, ettei jumalattomuus jatku ikuisesti.

`”Seitsemännen päivän adventistit on erityisellä tavalla asetettu maailmaan vartijoiksi ja valonkantajiksi. Heille on uskottu viimeinen varoitus hukkuvalle maailmalle. Heille on loistanut Jumalan sanasta ihmeellistä valoa. Heille on annettu mitä vakavin tehtävä – ensimmäisen, toisen ja kolmannen enkelin sanoman julistaminen. Ei ole olemassa mitään näin tärkeää työtä. He eivät saa antaa minkään muun viedä huomiotaan.” (Ev 119, 120.) Miten voimme seurakuntana ja ennen kaikkea yksilöinä ottaa nämä sanat sydämemme asiaksi?`