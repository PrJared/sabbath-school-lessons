---
title:  Rajattomat Mahdollisuudet
date:  01/08/2020
---

> <p></p>
> ”Kaiken tämän saa aikaan yksi ja sama Henki, joka jakaa kullekin omat lahjansa niin kuin tahtoo.” (1. Kor. 12:11.)

### Avaintekstit
1. Kor. 12:12;  Matt. 3:16, 17;  1. Kor. 12:7;  1. Kor. 1:4–9;  Matt. 25:14–30.

Jumala kutsuu meitä olemaan hänen todistajiaan (Ap. t. 1:8; Jes. 43:10). Todistaminen ei ole erityinen hengellinen lahja, jonka vain harvat ja valitut voivat saada. Todistaminen on jokaiselle kristitylle annettu jumalallinen kutsumus.

Raamattu käyttää erilaisia ilmauksia kuvaillakseen kutsumustamme Jumalan edessä. Meidän tulee olla ”maailman valo”, ”Kristuksen lähettiläitä” ja ”kuninkaallinen papisto” (Matt. 5:14; 2. Kor. 5:20; 1. Piet. 2:9). Tämä sama Jumala, joka kutsuu meidät todistamaan ja palvelemaan, varustaa meidät tehtävään. Hän antaa hengellisiä lahjoja jokaiselle uskovalle. Jumala ei kutsu päteviä ihmisiä, vaan hän pätevöittää ne, jotka hän on kutsunut. Samalla auliudella, jolla hän antaa pelastuksen vapaasti kaikille uskoville, hän antaa vapaasti myös lahjansa heille.

Pyhittäessämme itsemme Jumalalle ja antaessamme elämämme hänen palvelukseensa eteemme avautuvat rajattomat mahdollisuudet palvella. ”Ei ole mitään rajoja sellaisen henkilön käyttökelpoisuudella, joka panee oman minän syrjään, antaa Pyhälle Hengelle mahdollisuuden vaikuttaa sydämessään ja elää kokonaan Jumalalle pyhitettyä elämää.” (SLS 122.)

Tämän viikon tutkistelussa perehdymme Pyhän Hengen lahjan kautta saamiimme rajattomiin mahdollisuuksiin palvella.

_Tämä tutkistelu on sapatiksi 8.8.2020_