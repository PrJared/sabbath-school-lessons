---
title:  Todistamista Hengen Voimassa
date:  25/07/2020
---

> <p></p>
> ”Kun he olivat päättäneet rukouksensa, vavahti paikka, jossa he olivat koolla, ja he kaikki täyttyivät Pyhästä Hengestä ja julistivat rohkeasti Jumalan sanaa.” (Ap. t. 4:31.)

### Avaintekstit
Joh. 15:26, 27;  Ap. t. 2:41, 42;  Ap. t. 8:4;  Hepr. 4:12;  Ap. t. 17:33, 34;  Ap. t. 18:8.

Kun Jeesus käski varhaisia uskovia: ”Menkää kaikkialle maailmaan ja julistakaa evankeliumi kaikille luoduille” (Mark. 16:15), tehtävä tuntui heistä varmasti mahdottomalta. Miten he voisivat ikinä toteuttaa niin suurta tehtävää? Heitä oli niin vähän. Heidän resurssinsa olivat niin pienet. He olivat suurelta osin joukko kouluttamattomia, tavallisia uskovia. Heillä oli kuitenkin Jumala, joka varustaisi heidät heidän tehtäväänsä.

Jeesus sanoi: ”Mutta te saatte voiman, kun Pyhä Henki tulee teihin, ja te olette minun todistajani Jerusalemissa, koko Juudeassa ja Samariassa ja maan ääriin saakka.” (Ap. t. 1:8.) Pyhän Hengen voima mahdollistaisi heille sen, että he jakaisivat ristin sanomaa elämää ja maailmaa muuttavalla voimalla. Pyhä Henki teki heidän todistamisestaan tehokasta. Muutaman lyhyen vuosikymmenen aikana evankeliumi vaikutti jo koko maailmassa. Apostolien tekojen mukaan nämä varhaiset uskovat villitsivät koko maailman (Ap. t. 17:6). Apostoli Paavali lisää, että ”evankeliumi on julistettu kaikille luoduille taivaan alla” (Kol. 1:23). Tämän viikon tutkistelussa keskitymme erityisesti Pyhän Hengen osaan Kristuksesta antamamme todistuksen vahvistajana.

_Tämä tutkistelu on sapatiksi 1.8.2020_