---
title:  Miksi Todistaa?
date:  27/06/2020
---

> <p></p>
> ”Se on hyvää ja mieluista Jumalalle, meidän pelastajallemme, joka tahtoo, että kaikki ihmiset pelastuisivat ja tulisivat tuntemaan totuuden.” (1. Tim. 2:3, 4, RK 2012.)

### Avaintekstit
Jaak. 5:19, 20;  Luuk. 15:6;  Sef. 3:17;  Joh. 7:37, 38;  1. Tim. 2:3, 4,    RK 2012;  2. Kor. 5:14, 15.

Jumalan suuri kaipaus on, että ihmiset kaikkialla vastaisivat hänen rakkauteensa, hyväksyisivät hänen armonsa, muuttuisivat hänen Henkensä voimasta ja pelastuisivat hänen valtakuntaansa. Hänen suurin halunsa on pelastaa meidät. Hänen rakkautensa on ääretön. Hänen armonsa on mittaamaton. Hänen myötätuntonsa on loppumaton. Hänen anteeksiantonsa on ehtymätön. Hänen voimansa on rajaton. Pakanoiden jumalat vaativat uhreja, mutta meidän Jumalamme on itse antanut ylivertaisen uhrin. Olipa oma halumme pelastua kuinka suuri tahansa, Jumalan halu pelastaa meidät on vielä suurempi. ”Se on hyvää ja mieluista Jumalalle, meidän pelastajallemme, joka tahtoo, että kaikki ihmiset pelastuisivat ja tulisivat tuntemaan totuuden.” (1. Tim. 2:3, 4, RK 2012.) Jumalan sydämen kaipuu on pelastaa minut ja sinut.

Todistamisessa on kyse Jeesuksesta. Siinä on kyse siitä, mitä hän on tehnyt pelastaakseen meidät, miten hän on muuttanut elämäämme ja miten mahtavia totuuksia hänen sanastaan löytyy – totuuksia, jotka paljastavat meille, kuka Jeesus on ja miten kaunis hänen luonteensa on. Miksi sitten pitäisi todistaa? Kun ymmärrämme, kuka hän on ja kun olemme kokeneet hänen armonsa ihmeet ja hänen rakkautensa voiman, emme voi olla hiljaa. Miksi pitäisi todistaa? Osallistuessamme työhön hänen kanssaan saamme myös osallistua siihen iloon, että näemme ihmisten pelastuvan hänen armostaan ja muuttuvan hänen rakkaudestaan.

_Tämä tutkistelu on sapatiksi 4.7.2020_