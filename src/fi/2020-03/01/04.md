---
title:  Antamalla Kasvaa
date:  30/06/2020
---

Kuollutmeri on matalin kohta maailmassa. Sen pinta on 423 metriä merenpinnan alapuolella, mikä tekee siitä maailman matalimmassa paikassa sijaitsevan meren. Jordanjoki virtaa Gennesaretinjärvestä ja kiemurtelee Jordaninlaakson läpi Kuolleeseenmereen, johon virtaus päättyy.

Kuuma, kuiva erämaailmasto, jossa auringonvalo on polttavaa, saa veden haihtumaan melko nopeasti. Koska Kuolleenmeren suola- ja mineraalipitoisuus on korkea (33,7 %), sen vedessä ei voi juuri mikään elää. Siellä ei ole kaloja, eikä kasveja; vain joitakin mikrobeja ja bakteereita merenpohjassa.

Kristillisessä elämässämme on myös näin. Jos elämäämme virrannut Jumalan armo ei virtaa meiltä eteenpäin toisille ihmisille, jäämme pysähtyneeseen tilaan ja meistä tulee yhtä elottomia kuin Kuolleestamerestä. Kristittyinä meidän ei tulisi elää näin.

`Lue Joh. 7:37, 38 ja Luuk. 6:38. Kuolleenmeren ver­tauksen mielessä pitäen mikä on luonnollinen seuraus siitä, kun uskovat vastaanottavat elävän veden raikkaita virtoja Kristukselta?`

”Jumala olisi voinut saavuttaa tarkoituksensa ja pelastaa syntisiä ilman meidän apuammekin, mutta jotta luonteemme voisi kehittyä Kristuksen luonteen kaltaiseksi, meidän on otettava osaa hänen työhönsä. Päästäksemme kerran hänen iloonsa – iloon nähdä hänen uhrinsa välityksellä lunastettuja sieluja – meidän täytyy osallistua hänen työhönsä heidän vapauttamisekseen.” (4AO 113.)

”Niiden, jotka haluavat olla voittajia, on astuttava ulos itsekeskeisyydestään; ainoa tapa, jolla tämä suuri asia voidaan saada aikaan, on se, että alamme vahvasti kiinnostua toisten pelastuksesta.” (FE 207.)

Me kasvamme samalla kun kerromme toisille, mitä Kristus on tehnyt elämässämme. Jos ajattelemme kaikkea sitä, mitä olemme saaneet Kristuksessa, mikä muu kuin mitä viheliäisin itsekkyys voisi estää meitä jakamasta toisten kanssa sen, mitä olemme itse saaneet? Jos emme kuitenkaan kerro uskostamme toisille, hengellisestä elämästämme tulee yhtä seisahtanutta kuin Kuollutmeri.

`Millaisia omat kokemuksesi ovat olleet todistaessasi toisille, rukoillessasi heidän kanssaan ja palvellessasi heitä?`