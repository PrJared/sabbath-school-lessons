---
title:  Lisää Opetuksia Mestariopettajalta
date:  31/10/2020
---

> <p></p>
> ”Silloin Jeesus sanoi hänelle: ’Mene, uskosi on parantanut sinut.’ Samassa mies sai näkönsä takaisin, ja hän lähti kulkemaan Jeesuksen mukana.” (Mark. 10:52.)

### Avaintekstit
1. Moos. 3:1–11;  Room. 5:11–19;  1. Moos. 28:10–17;  Joh. 1:1–14;  Matt. 15:21–28;  Mark. 10:46–52.

Onko joukossamme ketään, joka ei olisi koskaan joutunut häpeämään itseään? Kukapa meistä ei olisi tehnyt asioita, joiden miettiminen tuottaa tuskaa, ja ajatuskin siitä, että toiset saisivat tietää, saa meidät kavahtamaan kauhusta? Todennäköisesti olemme kaikki kokeneet tämän, eikö vain?

Kuvittele, millaista oli olla Aadam ja Eeva sen jälkeen, kun he olivat syöneet kielletystä puusta. Tai millaista oli olla Jaakob sen jälkeen, kun hän oli pettänyt isäänsä ja anastanut esikoisveljelleen kuuluvan siunauksen ja kun hän sen jälkeen joutui pakenemaan veljensä vihaa. Miten hän nukkui yönsä? Tai kuvittele olevasi nainen, joka on jäänyt kiinni aviorikoksesta, ”itse teossa” (Joh. 8:4). Daavidkin oli kokenut tämän, ja Psalmi 32 on hänen liikuttava tunnustuksensa siitä, millaista se oli.

Tämä yhteinen kokemuksemme on yksi syy sille, miksi evankeliumi on yleismaailmallista ja Kristuksen kuolema oli koko ihmiskunnan hyväksi. Olivatpa eromme ihmisinä millaisia tahansa, meillä on yksi varma yhdistävä tekijä: meistä jokaisesta löytyvä syntisyys.

Siksi kristillisen kasvatuksen tulee johtaa meitä sen ainoan ratkaisun äärelle, joka kurjaan tilaamme löytyy. Tällä viikolla paneudumme ainoaan ratkaisuumme: meidän mestariopettajaamme.

7.–14.11. Kansainvälinen rukousviikko

_Tämä tutkistelu on sapatiksi 7.11.2020_