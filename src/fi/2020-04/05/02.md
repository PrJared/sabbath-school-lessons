---
title:  Isä Ilmaistuna, Osa 1
date:  25/10/2020
---

`Mitkä ovat tärkeimpiä asioita, jotka apostoli nostaa esille Jeesuksesta Heprealaiskirjeen alussa? (Hepr. 1:1–4).`

Jeesus tuli maan päälle osoittamaan ihmisille, kuka Isä on. Menneinä aikoina Jumalan ilmoitus tuli pieninä palasina profeettojen kautta; Jeesuksessa olemme kuitenkin saaneet viimeisen ja täydellisen ilmoituksen Jumalasta.

Jeesuksen persoona on ”Jumalan sädehtivä kirkkaus” (Hepr. 1:3). Syntisinä emme kestäisi, jos Jumalan koko kirkkaus avautuisi meille. Ihmiseksi tulleena Jeesus heijastaa Jumalan kirkkautta, mutta hänen ihmisyytensä vaimentaa sitä siinä määrin, että voimme katsella häntä ja ymmärtää Jumalan luonteen.

Jeesus on myös ”hänen olemuksensa kuva” (Hepr. 1:3). Tässä käytettyä kreikan kielen sanaa kharakt¨¥r käytetään joskus kuviosta, jonka sinetti jättää vahaan tai joka on painettu kolikkoon. Jeesus on Jumalan olemuksen kuva.

Jos haluamme tuntea Isän, meidän on kuunneltava tarkasti, mitä mestariopettaja hänestä sanoo. Lisäksi meidän on tarkkailtava mestariopettajaa. Isä näkyy Pojassa.

`Vertaa Hepr. 1:1–4 ja 2. Kor. 4:1–6. Kuka Jeesus on jälkimmäisen tekstin mukaan ja mitä opimme hänestä?`

Opettaessaan Jumalasta Paavali ja hänen työtoverinsa pyrkivät tuomaan esille Jeesuksen omia opetuksia Isästä. Jeesus, joka on ”Jumalan kuva” (2. Kor. 4:4), toi meille tietoa Isä Jumalasta. Myös Paavali on hylännyt kaiken petollisuuden ja Jumalan sanan vääristelyn ja sen sijaan tuo esille totuutta selkeästi (2. Kor. 4:2).

Kuten Jumala luomisessa käytti valoa karkottamaan pimeyden, samoin hän on antanut meille Poikansa Jeesuksen karkottamaan väärät käsitykset Jumalasta ja osoittamaan meille totuuden hänestä. Kristuksen kasvoilta opimme parhaiten tuntemaan Jumalan (2. Kor. 4:6).

`Meitä kutsutaan pitämään Jumalaa esikuvanamme, sillä olemmehan hänen rakkaita lapsiaan (Ef. 5:1). Mitä tämä tarkoittaa ja mitä voimme oppia Jeesukselta siitä, miten meidän tulee jäljitellä Jumalaa?`