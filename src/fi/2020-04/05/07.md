---
title:  Lisäaineistoa
date:  30/10/2020
---

Lue Ellen White, Elämä ja kasvatus, s. 71–79.

”Jumalan lähettämä Opettaja on kaiken todellisen kasvatustyön keskuksena. Lausuessaan sanat: ’Minä olen ensimmäinen ja viimeinen, ja minä elän’, ’Minä olen A ja O, alku ja loppu’ (Ilm. 1:17, 18; 21:6), Vapahtaja tarkoitti yhtä varmasti meidän päiviemme kasvatustyötä kuin sitä työtä, jonka hän aloitti lähes kaksituhatta vuotta sitten.

Kun meillä on tällainen opettaja ja tällainen mahdollisuus saada jumalallista kasvatusta, eikö olisi mieletöntä etsiä hänestä erillään olevaa kasvatusta? Se olisi samaa kuin pyrittäisiin olemaan viisas ilman Viisautta ja totuudellinen samalla kun hyljätään Totuus. Se merkitsisi pyrkimystä valoon ilman Valkeutta ja olemassaoloon ilman Elämää. Se olisi samaa kuin hylättäisiin elävän veden lähde ja hakattaisiin särkyviä säiliöitä, jotka eivät vettä pidä.

Katso, hän kutsuu yhä: ’Jos joku janoaa, niin tulkoon minun tyköni ja juokoon. Joka uskoo minuun, hänen sisimmästään on, niinkuin Raamattu sanoo, juokseva elävän veden virrat.’ ’Se vesi, jonka minä hänelle annan, tulee hänessä sen veden lähteeksi, joka kumpuaa iankaikkiseen elämään’ (Joh. 7:37, 38; 4:14).” (EK 79.)

”Kiinnitän huomiotasi opettajien Ruhtinaan sanoihin, elämään ja menettelytapoihin. Kehotan sinua ajattelemaan Häntä. Tässä on oikea ihanteesi. Katsele sitä, viivy sen luona, kunnes jumalallisen Opettajan Henki valtaa sydämesi ja elämäsi. Tämä on korkeinta valmistusta työhösi.

Katselemalla ’Herran kirkkautta kuin kuvastimesta muutumme saman kuvan kaltaiseksi’ (2. Kor. 3:18).

Tässä on oppilaihin vaikuttavan voimasi salaisuus: heijasta Hänen kirkkauttaan!” (EK 266.)

**Keskustelunaiheita**

`Millaiset arvot ja toiminta olisivat tärkeitä kristityille opettajille ja oppilaille, jotka ottavat tosissaan sen, että voivat oppia mestariopettajansa ihmiseksi tulemisesta?`

`Kristityillä vanhemmilla ja opettajilla on korkeat normit heijastaa Jumalan luonnetta sellaisena kuin se on paljastettu meille Jeesuksen ihmiseksi tulemisessa. Mitä meidän tulisi tehdä, kun emme yllä näihin korkeisiin normeihin?`

`Keskustelkaa torstain tutkisteluosuuden lopussa olleesta kysymyksestä. Mitä Jeesuksen syntymä, elämä ja kuolema opettavat Jumalan luonteesta? Miksi tämän tulisi olla meille niin lohdullista, varsinkin vaikeiden koetusten aikoina?`