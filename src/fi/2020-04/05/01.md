---
title:  Jeesus Mestariopettajana
date:  24/10/2020
---

> <p></p>
> ”Jumala, joka sanoi: ’Tulkoon pimeyteen valo’, valaisi itse meidän sydämemme. Näin Jumalan kirkkaus, joka säteilee Kristuksen kasvoilta, opitaan tuntemaan, ja se levittää valoaan.” (2. Kor. 4:6.)

### Avaintekstit
Hepr. 1:1–4;  2. Kor. 4:1–6;  Joh. 1:14, 18; 14:1–14;  Fil. 2:1–11;  2. Kor. 5:16–21.

Billy Graham kertoi tarinaa siitä, miten hän erään kenraalin kanssa vieraili sotilaiden luona kenttäsairaalassa. Eräs nuori sotilas oli niin ruhjoutunut, että hänet oli pantu makaamaan kasvot alaspäin telttakankaasta ja teräsputkista viriteltyyn vuoteeseen. Lääkäri kuiskasi Grahamille: ”En usko, että hän koskaan enää kävelee.” Sotilas esitti kenraalille pyynnön: ”Sir, minä taistelin puolestanne, mutta en ole koskaan nähnyt teitä. Saisinko nähdä kasvonne?” Niinpä kenraali laskeutui alas ja ryömi sänkyviritelmän alle ja keskusteli siellä sotilaan kanssa kasvoista kasvoihin. Grahamin katsellessa sotilaan silmästä putosi kyynel kenraalin poskelle.

Jeesuksen syntymän aikoihin ihmiskunta makasi ruhjottuna ja vuotavana kaivaten kipeästi parantavaa näkyä Jumalasta. Aivan kuin ihmiskunta olisi anonut: ”Oi, Jumala, saisimmeko nähdä kasvosi?” Lähettäessään Poikansa tälle planeetalle Isä lähetti meille mestariopettajan, jonka tehtävänä oli paljastaa meille Jumalan kasvot. Siitä asti meillä on ollut ihmeellinen etuoikeus nähdä, miten Jumalan kirkkauden tunteminen säteilee Kristuksen kasvoilta (2. Kor. 4:6, RK 2012).

Kun katselemme mestariopettajan matkaa tänne maailmaan, mitä voimme oppia häneltä?

_Tämä tutkistelu on sapatiksi 31.10.2020_