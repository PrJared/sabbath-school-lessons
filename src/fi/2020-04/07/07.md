---
title:  Lisäaineistoa
date:  13/11/2020
---

”’Petollinen on ihmissydän, paha ja parantumaton, vailla vertaa!’ [Jer. 17:9.] Ne, jotka väittävät uskovansa, eivät ole halukkaita tutkimaan itseään tarkasti nähdäkseen, ovatko he todella uskossa. On pelottava tosiasia, että monet heistä nojautuvat väärään toivoon. Joidenkin toivo perustuu heidän vuosia vanhoihin kokemuksiinsa. Kun kyse on tästä ajasta, jolloin sydämiä tutkitaan ja jolloin jokaisella tulisi olla päivittäinen kokemus, heillä ei ole mitään kerrottavaa. He tuntuvat ajattelevan, että pelkkä totuuden tunnustaminen pelastaa heidät. Kun Jumalan vihaamat synnit on nujerrettu, Jeesus astuu sisään ja aterioi kanssasi ja sinä hänen kanssaan. Silloin saat häneltä jumalallista voimaa ja kasvat hänessä ja voit pyhällä voitonriemulla sanoa: ’Kiitos Jumalalle, joka antaa meille voiton meidän Herramme Jeesuksen Kristuksen kautta!’ [1. Kor. 15:57.] Herralle olisi mieluisampaa, jos ne penseät, jotka väittävät uskovansa, eivät olisi koskaan edes maininneet hänen nimeään. He ovat jatkuvana painolastina niille, jotka muutoin olisivat Jeesuksen uskollisia seuraajia. He ovat kompastuskivinä ei-uskoville, ja pahat enkelit ovat voitonriemuisia ja pilkkaavat Jumalan enkeleitä sen väärän suunnan takia, jonka nämä ottavat. Tällaiset ovat kirouksena niin kotimaassa kuin maailman kentillä. He lähestyvät Jumalaa huulillaan, mutta heidän sydämensä on kaukana hänestä.” (2SG 227.)

**Keskustelunaiheita**

`Väärä palvonta juontaa juurensa sydämen ongelmiin, kuten opimme Mark. 7:1–13. Jumala ei arvosta palvontaa, jota huulemme tuottavat, jos se ei nouse sydämestä. Miksi evankeliumi ja kertomus Jeesuksen kuolemasta meidän puolestamme on voimallisin tapa avata ihmisten sydän todella rakastamaan Jumalaa?`

`Pohtikaa Jumalan palvontaa ”hengessä ja totuudessa”. Onko mahdollista palvoa Jumalaa vain ”hengessä” tai vain ”totuudessa”, vai vaatiiko oikeanlainen palvonta molempia?`

`Sydämemme on oltava oikeassa suhteessa voidaksemme palvoa Jumalaa. Mitä tämä tarkoittaa? Täytyykö meidän odottaa, kunnes olemme täydellisessä yhteydessä Herraan ja elämämme on täydellisessä järjestyksessä ennen kuin voimme palvoa? Toisaalta taas, miten Jumalan todellinen palvonta voi auttaa sydäntäsi pääsemään sopusointuun Jumalan kanssa?`