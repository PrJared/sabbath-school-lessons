---
title:  Kasvatus Osana Jumalan Palvontaa
date:  07/11/2020
---

> <p></p>
> ”Antakaa Herralle hänen nimensä kunnia, tuokaa uhrilahjoja ja tulkaa hänen eteensä. Kumartukaa Herran eteen pyhyyden kauneudessa[.]” (1. Aik. 16:29, RK 2012.)

### Avaintekstit
Dan. 3;  Ilm. 14:6–12;  Ps. 78:1–17;   Joh. 4:7–26;  1. Aik. 16:1–36;  Mark. 7:1–13.

Palvonta kuuluu ihmisyyteen. Se on osa ihmisen luontoa, jopa ihmisen langennutta luontoa. Meidät on selvästikin luotu olennoiksi, jotka Jumalan antamasta vapaudesta käsin voivat palvoa Herraa, koska rakastavat häntä ja tietävät, että hän on palvonnan arvoinen. Tällainen palvonta oli varmasti helppoa syntiinlankeemusta edeltävässä maailmassa, jossa ihmiset saattoivat seurustella Jumalan kanssa kasvoista kasvoihin sellaisen luomakunnan keskellä, jota synti, kuolema ja tuho eivät olleet vielä turmelleet. Me, jotka tunnemme vain langenneen maailman, pystymme tuskin edes kuvittelemaan tuollaista luomakuntaa.

Tänä päivänä, vaikka meissä on yhä tuo sisäänrakennettu tarve palvoa Jumalaa, palvontamme on, kuten kaikki muukin tässä maailmassa, synnin vääristämää ja vääntämää. Tämä tarkoittaa muun muassa sitä, että me palvovina olentoina saatamme päätyä palvomaan vääriä asioita, tai jopa palvomaan Herraa tavalla, jolla häntä ei kuulu palvoa (ks. esim. Mark. 7:1–13; Jer. 7:4).

Koska palvonta on niin keskeistä kristillisessä kokemuksessa, kristillisessä kasvatuksessa tulee käsitellä myös kysymystä palvonnasta. Tämä onkin tämän viikon tutkistelun aihe.

14.11. Rukousviikon uhrilahja

_Tämä tutkistelu on sapatiksi 14.11.2020_