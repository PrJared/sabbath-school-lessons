---
title:  Jotta He Kertoisivat Omille Lapsilleen
date:  09/11/2020
---

Vanhan testamentin psalmeista muodostui ajan myötä keskeinen osa muinaisen Israelin hengellistä elämää. Niitä lausuttiin puhelauluina, niitä laulettiin, usein instrumenttien säestyksellä, kun haluttiin palvoa Jumalaa, varsinkin yhteisissä jumalanpalveluksissa, jotka olivat Vanhan testamentin aikaan juurikin se tapa, jolla ihmiset yleisesti ottaen palvoivat Jumalaa. Israel toimi yhteisönä, ja yhteisönä he myös palvoivat Jumalaa yhdessä.

Psalmit ovat oikeastaan runoja tai sanoituksia lauluihin. Heprean kielen psalmeja tarkoittava sana on tehill¨©m, joka tarkoittaa ’ylistyslauluja’. Kun me laulamme ylistystä Jumalalle, me palvomme Herraa.

`Lue Ps. 78:1–17. Mikä on tämän katkelman keskeinen sanoma? Miten jakeet liittyvät kasvatukseen ja Jumalan palvontaan?`

Tämän psalmin sanomassa on tiettyä määrätietoisuutta. Asaf mainitsee, miten me tuomme julki ”menneisyyden arvoituksia, vanhoja asioita, joista olemme kuulleet”. Menneisyyden arvoituksilla tarkoitetaan juuri niitä asioita, joiden merkitys saattaisi ajan kuluessa hämärtyä. Keskeistä tässä on se, että israelilaisten keskuudessa lasten kasvatukseen kuului se, että näille opetettiin ja kerrottiin kertomuksia Herran töistä valitun kansansa hyväksi.

`Katso vielä Ps. 78:6–17. Mitä asioita israelilaisten tuli erityisesti opettaa lapsilleen? Mikä tällaisen kasvatuksen perimmäinen tarkoitus oli?`

`Jakeista näemme, että yhtenä kasvatuksen päämääränä oli se, että lapset oppisivat luottamaan Herraan ja pitämään hänen käskynsä. Miten Ilm. 14:12 kaltainen jae saattaisi heijastella samaa ajatusta meille tänä päivänä?`