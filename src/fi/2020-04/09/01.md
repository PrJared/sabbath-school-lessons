---
title:  Seurakunta Ja Kasvatus
date:  21/11/2020
---

> <p></p>
> ”Emme me yrittäneet saada kunniaa ihmisiltä, emme teiltä emmekä muilta, vaikka Kristuksen apostoleina olisimme voineet vaatia itsellemme arvonantoa. Ollessamme teidän luonanne olimme lempeitä kuin lapsiaan hoivaava äiti. Rakastimme teitä niin hellästi, että olimme valmiit antamaan teille Jumalan evankeliumin lisäksi oman itsemmekin; niin rakkaiksi te olitte meille tulleet.” (1. Tess. 2:6–8.)

### Avaintekstit
Luuk. 10:30–37;  Matt. 5:14–16;  Luuk. 4:18–23;   Jer. 29:13;  Matt. 7:7;  1. Tess. 2:6–8.

Jo varhaisimmista ajoista lähtien, jolloin uskovat ovat kokoontuneet yhteen palvomaan Jumalaa – synagogissa, kodeissa ja seurakunnissa – Raamattu piirtää meille heistä kuvan ihmisinä, jotka kirjoitusten tutkimisen ja Jumalan palvonnan kautta kaipaavat tuntea Jumalan ja ymmärtää hänen tahtonsa heidän elämässään. Toistuvasti Raamattu näyttää myös sen, että seurakunta on paikka, jossa tulisi käydä vakavia ja ajankohtaisia keskusteluja ja jossa ihmiset voivat kasvaa Jumalan ja hänen tahtonsa tuntemisessa heidän elämäänsä nähden.

Joskus meitä pelottaa esittää kysymyksiä. Raamattu kuitenkin käyttää usein kysymyksiä johtaakseen ihmisiä selkeämmin ymmärtämään Jumalaa. Samalla tavalla kaikkialla Raamatussa käytetään kertomuksia luomaan ihmisille mahdollisuuksia arvioida uudelleen sitoumuksiaan. Jeesus erityisesti keskittyi tämän tyyppiseen kasvatukseen opetuslastensa ja seuraajiensa kanssa.

Jos seurakunnan tulee olla paikka, jossa saadaan kasvattavaa opetusta, sen on tarjottava tilaa aidolle keskustelulle. Aivan kuten meille on koulussa toistuvasti sanottu, ettei tyhmiä kysymyksiä ole olemassakaan, samoin meidän on seurakunnassa tarjottava turvallinen ympäristö kaikille kasvaa armossa sekä Jumalan ja hänen heille varaamansa suunnitelman tuntemisessa.

_Tämä tutkistelu on sapatiksi 28.11.2020_