---
title:  Kutsuttu Elämään Valona
date:  23/11/2020
---

Kaikkialle minne katsommekin näyttää siltä kuin maailmamme olisi luhistumassa, kuin valo olisi vaihtumassa pimeyteen. Pimeyttä löytyy myös paljon lähempää, kun mietimme kokemuksiamme tässä vaikeassa ja haastavassa maailmassa. Mekin ymmärrämme elämän tuomat kauhut, kun joudumme kamppailemaan sairauden tai rakkaan ihmisen menetyksen kanssa, kun näemme, miten perheet ajautuvat eroon, ja kun yritämme ymmärtää, mistä yhteiskunnassamme ja kulttuurissamme esiintyvä pahuus johtuu.

Silti tämän moraalisen konkurssin ja henkisen pimeyden, kaiken ulkoisen ja sisäisen metelin keskellä, kuulemme Jeesuksen sanat jokaiselle meistä:

`”Te olette maailman valo. Ei kaupunki voi pysyä kätkössä, jos se on ylhäällä vuorella. Eikä lamppua, kun se sytytetään, panna vakan alle, vaan lampunjalkaan. Siitä sen valo loistaa kaikille huoneessa oleville. Näin loistakoon teidänkin valonne ihmisille, jotta he näkisivät teidän hyvät tekonne ja ylistäisivät Isäänne, joka on taivaissa.” (Matt. 5:14–16.) Mitä jakeet opettavat siitä, kuinka meidän tulee elää? Entä siitä, kuinka se, mitä me kristittyinä teemme, vaikuttaa siihen, miten muut näkevät Jumalan?`

Miten Jeesuksen kuulijakunta mahtoi ymmärtää hänen sanansa istuessaan kuuman auringon alla Gennesaretinjärven rannalla? Kuulijat tiesivät kyllä kaiken valosta ja pimeydestä. Varmasti he tunsivat pimeyden, jota pelätä. He elivät Rooman vallan alla, sotilasyhteiskunnassa, joka oli puhelinten, tietokoneiden ja internetin puuttumisesta huolimatta monella tapaa yhtä tehokas yhteiskunta kuin omamme ja joillakin tavoilla jopa kauhistuttavampi.

Roomalaisia oli kaikkialla muistuttaen kukkuloille kokoontuneille kansanjoukoille, että ne, jotka halusivat aiheuttaa hankaluuksia, löytäisivät itsensä pian kiduttajien käsistä ja kuolisivat alastomana roomalaisella ristillä.

Kristus kuitenkin kehotti heitä elämään valona. Olemaan armollisia. Olemaan sydämeltään puhtaita. Olemaan rauhantekijöitä. Kristilliseen kasvatukseen tulee siis sisältyä se, että oppilaita opetetaan olemaan valona maailmassa, heitä opetetaan tekemään valintoja ja päätöksiä, jotka paljastavat Jumalan todellisuuden ja hyvyyden toisille.