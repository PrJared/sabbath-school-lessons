---
title:  Totuuden Etsiminen
date:  25/11/2020
---

Albert Einstein, jota usein pidetään modernin fysiikan oppi-isänä, kirjoitti: ”Tärkeintä on, ettei lakkaa esittämästä kysymyksiä. Uteliaisuudella on tarkoituksensa. Ei voi kuin ihmetellä, kun utelias mieli pohtii iankaikkisuuden salaisuuksia, elämää ja kaikkeuden hämmästyttäviä rakenteita. Riittää, kun pyrkii ymmärtämään vain rahtusen tätä mysteeriä joka päivä. Älä koskaan kadota pyhää uteliaisuutta.”

Elämme todellakin salaperäisessä maailmassa. Moderni tiede on osoittanut meille sen uskomattoman monimuotoisuuden, jota löytyy olemassaolon kaikilta tasoilta. Jos näin on pelkästään fysikaalisten asioiden kohdalla, kuinka paljon enemmän hengellisten!

`Mitä seuraavat raamatunpaikat opettavat totuuden ja vastausten etsinnästä? Jer. 29:13; Matt. 7:7; Ap. t. 17:26, 27; Ps. 25:5; Joh. 16:13; Joh. 17:17.`

Raamattu on täynnä kertomuksia kaltaisistamme uteliaista ihmisistä – miehistä ja naisista, joilla on kysymyksiä, pelkoja, toiveita, iloja; ihmisistä, jotka omalla tavallaan etsivät totuutta, etsivät vastauksia elämän vaikeimpiin kysymyksiin.

”Kaiken hän no tehnyt kauniisti aikanaan, myös ikuisuuden hän on pannut heidän sydämeensä. Ihminen ei kuitenkaan käsitä tekoja, jotka Jumala on tehnyt, ei niiden alkua eikä loppua.” (Saarn. 3:11, RK 2012.) Mitä Salomo tällä tarkoittaa? Jotkut kääntävät heprean kielen sanan ʽ¨­l¨¡m ’ikuisuudeksi’ ja toiset taas ’ajantajuksi menneestä ja tulevasta’. Jakeen mukaan Jumala on siis asettanut ihmissydämeen ja mieleen menneisyyden ja tulevaisuuden tajun, itse ikuisuuden. Ihmisinä me kykenemme ajattelemaan niin kutsuttuja ”isoja kysymyksiä” elämästä ja olemassaolostamme yleensä.

Tässä Raamattu nousee keskeiselle sijalle. Keitä me olemme? Miksi me olemme täällä? Miten meidän tulisi elää? Mitä tapahtuu, kun kuolemme? Miksi on olemassa pahuutta ja kärsimystä? Nämä ovat niitä kysymyksiä, joita totuuden etsijät ovat esittäneet muistiin tallennetun historian alusta lähtien. Mikä suuri etuoikeus ja samalla vastuu on auttaa johdattamaan näitä etsijöitä kohti joitakin vastauksia nyt. Mitä kristillinen kasvatus on, ellei sitä, että ihmisiä johdetaan vastausten äärelle sellaisina kuin ne löytyvät Jumalan sanasta?

`Miksi Raamatun on oltava keskeisessä osassa silloin, kun vastataan elämän suuriin kysymyksiin?`