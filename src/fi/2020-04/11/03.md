---
title:  Kättemme Työt
date:  07/12/2020
---

Ammatti tai työ antaa tekemistä elämään. Jopa kaikkein eniten aivonystyröitä vaativassa töissä olevat ihmiset tekevät jollakin tavalla jotakin fyysistä työtä, vaikka se tarkoittaisi vain tietokoneen näppäinten painelua.

**Mitä seuraavat jakeet opettavat meille työstä käyttäen työn symbolina ”käsiä”?**

`5. Moos. 16:15, RK 2012`

`Saarn. 9:10, RK 2012 `

`Sananl. 21:25`

`Jer. 1:16, RK 2012`

Jumala on antanut meille ”kättemme työn”, jotta saisimme siitä tyydytystä ja iloa (ks. Sananl. 10:4; 12:14, RK 2012). Psykologiassa käsitteellä ”minäpystyvyys” kuvataan uskomusta siitä, miten jokaisella on kyky saavuttaa jotakin merkityksellistä elämässään. Minäpystyvyys eli omiin kykyihin luottaminen ei lisäänny sillä, että ihminen hokee: ”Luulen pystyväni! Luulen pystyväni!” Vain oikeasti jonkin tekeminen lisää minäpystyvyyttä.

Sen lisäksi, että ”kättemme työ” on Jumalan siunaus (ks. Ps. 90:17) meille itsellemme ja tarjoaa meille mahdollisuuden elää merkityksellistä elämää, Jumalan perimmäinen suunnitelma on, että ”kättemme työ” olisi siunauksena myös toisille. Paavali kirjoittaa, että meidän on tehtävä työtä – tehtävä jotakin hyödyllistä käsillämme, jotta meillä olisi jotakin mitä jakaa toisten kanssa. Paavali itse eli tosissaan tämän periaatteen mukaan:

”Te tiedätte itse, että minä näillä käsilläni olen hankkinut itselleni ja tovereilleni sen, mitä olemme tarvinneet. Kaikin tavoin olen teille osoittanut, että näin, työtä tehden, tulee huolehtia vähäosaisista muistaen Herran Jeesuksen omat sanat: ’Autuaampi on antaa kuin ottaa.’” (Ap. t. 20:34, 35.)

Nehemian yksinkertaisen rukouksen tulisi olla meidänkin rukouksemme: ”Mutta vahvista, Jumala, minun käteni!” (Neh. 6:9, RK 2012.)

`Mikä on asenteesi työtäsi kohtaan? Millä tavoin voisit saada työstäsi sellaista, että se olisi suurempana siunauksena toisille?`