---
title:  Lisäaineistoa
date:  11/12/2020
---

Lue 1. Moos. 3; Saarn. 2:18–23; Ef. 6:5–8; Ellen White, Alfa ja omega, osa 1, s. 33–44 tai Patriarkat ja profeetat, s. 31–42.

Työ – kirous vai siunaus? Vaikuttaa siltä kuin se tulisi osana synnin kirousta (1. Moos. 3:17). Tarkempi lukeminen osoittaa, että kirouksen sai maa, ei työ. Ellen G. White sanoo, että Jumala tarkoitti tämän työmääräyksensä siunaukseksi: ”Myös ihmisen osaksi tuleva vaivalloinen ja huolekas elämä säädettiin rakkaudesta. Se oli kurinalaista kasvatusta, jonka hänen syntinsä teki tarpeelliseksi, ja sillä pyrittiin hillitsemään hänen halujaan ja intohimojaan sekä opettamaan häntä hallitsemaan itseään. Se sisältyi Jumalan suureen suunnitelmaan, jonka tarkoituksena on palauttaa ihminen entiselleen synnin turmeluksesta ja alennustilasta.” (1AO 41.) Olemmeko kenties itse tehneet työstä kirouksen tekemällä siitä yksitoikkoista, tekemällä sitä liikaa tai yliarvostamalla sen osaa elämässämme? Olipa tilanteemme mikä tahansa, meidän on opittava pitämään työ sille kuluvalla paikalla. Kristillisen kasvatuksen tulee auttaa ihmisiä oppimaan työn arvo ilman, että työstä tehdään epäjumala.

**Keskustelunaiheita**

`Lukekaa Saarn. 2:18–23. Miten Salomo voi pitää työtä yhtä aikaa sekä siunauksena että kirouksena? Mitä vihjeitä teksti antaa siitä, mikä voi parantaa asennettamme työtä kohtaan?`

`Työn avulla voimme huolehtia perheistämme (hankkia ravinnon). Miten voimme siirtää perheellemme myönteisen suhtautumisen työhön?`

`Joskus ero erinomaisen työn tekemisen ja työnarkomanian välillä on hiuksenhieno. Miten pysymme rajan terveellä puolella? Ks. Saarn. 2:23.`

`Paavali sanoi hyvin selvästi: ”Kun olimme luonanne, me määräsimme, että jos joku ei suostu tekemään työtä, hänen ei pidä myöskään syödä.” (2. Tess. 3:10.) Tämä periaate on hyvin järkevä. Mitkä voisivat olla esimerkkejä siitä, milloin sitä ei voida soveltaa? Miksi emme saa tehdä tästä mitään kiveen hakattua sääntöä, jota ei koskaan saa rikkoa?`