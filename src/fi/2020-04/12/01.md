---
title:  'Sapatti: Jumalan Luonteen Kokeminen Ja Todeksi Eläminen'
date:  12/12/2020
---

> <p></p>
> ”Ja Jeesus sanoi heille: ’Sapatti on ihmistä varten eikä ihminen sapattia varten. Niinpä Ihmisen Poika on myös sapatin herra.” (Mark. 2:27, 28.)

### Avaintekstit
1. Moos. 1, 2;  2. Moos. 16:14–29;  Jes. 58:1–14;  Matt. 12:1–13;  Luuk. 13:10–17.

Jodie oli ainoa adventisti omassa tutkinto-ohjelmassaan yliopistossa. Hänen valintansa jättää joitakin sosiaalisia tapahtumia väliin sapattisin teki hänen uskostaan hyvin näkyvää.

Eräänä päivänä yksi hänen ystävistään, Gayle, soitti hänelle. Gaylen aviomies olisi poissa kaupungista kuuden viikon ajan ja Gayle kysyi Jodielta, haluaisiko tämä viettää seuraavat kuusi perjantai-iltaa hänen kanssaan, koska tuskin tämä tekisi muutakaan noina iltoina.

Neljänä seuraavana perjantai-iltana naiset söivät yhdessä, soittivat musiikkia ja jakoivat kristillisiä kokemuksiaan nauttien toistensa seurasta. Viidentenä viikonloppuna Gayle kertoi Jodielle olleensa keskustassa ostoksilla ja vilkaisseensa kelloonsa. Hieno homma, hän oli ajatellut, sapatti alkaa pian. Yhtäkkiä hän oli tajunnut saaneensa jotakin uutta kristilliseen kokemukseensa neljän viimeisen perjantai-illan myötä. Hän oli kasvanut, oppinut lisää Jumalastaan ja hänen uskonsa oli syventynyt. Sapatti oli ollut tilaisuus kasvuun ja henkilökohtaiseen kehitykseen.

Tämä on mielenkiintoinen kertomus siitä, miten voimme ajatella sapattia paitsi levon päivänä myös keinona kasvaa ja saada oppia.

_Tämä tutkistelu on sapatiksi 19.12.2020_