---
title:  Lisäaineistoa
date:  18/12/2020
---

Lue Ellen White, Alfa ja omega, osa 4, s. 237–244 tai Aikakausien Toivo, s. 259–266 tai Rakkaudella Isältä, s. 205–211.

”Ei mikään muu juutalaisille annettu säädös erottanut heitä niin selvästi ympäröivistä kansoista kuin sapatti. Jumalan tarkoitus oli, että sen noudattaminen osoittaisi heidän palvovan häntä. Se olisi merkki siitä, etteivät he palvele epäjumalia vaan ovat liitossa elävän Jumalan kanssa. Mutta pyhittääkseen sapatin ihmisten täytyy itsensä olla pyhiä. Uskon kautta heidän täytyy ottaa osaa Kristuksen vanhurskaudesta. Kun Israelia käskettiin: ”Muista pyhittää lepopäivä”, Herra sanoi heille myös: ”Ja te olkaa minulle pyhä kansa” (2 Moos. 20:8; 22:31). Vain täten sapatti saattoi erottaa Israelin Jumalan palvelijaksi.” (4AO 239 korjauksin.)

”Sapatti on siis merkkinä Kristuksen voimasta tehdä meidät pyhiksi. – – Merkkinä hänen pyhittävästä voimastaan sapatti on annettu kaikille, jotka Kristuksen kautta liittyvät Jumalan Israeliin.” (4AO 244.)

**Keskustelunaiheita**

`Adventistit pohtivat usein, mitkä ovat asioita, joita sapattina ei saisi tehdä. Keksikää kysymyksiä, jotka voivat auttaa keskittymään tässä läksyssä esitettyihin ihanteisiin ja jotka korostavat sapattia oppimiskokemuksena. Esimerkiksi: ”Mitä sellaista teen sapattina, mikä auttaa minua oppimaan enemmän Jumalan luonteesta?”`

`Pohtikaa yllä olevia lainauksia Ellen G. Whitelta. Ne antavat ymmärtää, etteivät sapatinviettäjät erotu omassa yhteisössään pelkästään siksi, että viettävät sapattia muodollisuutena. Millaisia ovat ne, joiden täytyy uskon kautta ”ottaa osaa Kristuksen vanhurskaudesta” ja joista on tehty ”pyhiä”? Miten tämä liittyy sapattiin?`

`Millä tavoin voitte rikastuttaa sapattikokemustanne? Laatikaa kolme tavoitetta, joissa keskitytään siihen, mitä haluaisitte sapatin viettämisen kautta oppia seuraavan vuoden aikana.`