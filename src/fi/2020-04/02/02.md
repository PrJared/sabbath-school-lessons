---
title:  Ensimmäinen Perhe
date:  04/10/2020
---

Meille ei Raamatun ensi lehdillä ole annettu paljoakaan tietoa siitä, millaista kasvatus oli perheissä ihmiskunnan historian alussa. Siitä voimme kuitenkin olla varmoja, että kasvatus tapahtui siihen aikaan perhepiirissä.

”Eedenissä perustettu kasvatusjärjestelmä keskittyi perheeseen. Aadam oli Jumalan poika (Luuk. 3:38), ja Korkeimman lapset saivat opetusta Isältään. Heidän koulunsa oli todellinen perhekoulu.” (EK 33.)

Vaikka emme tiedäkään, mitä siellä tarkkaan ottaen opetettiin, voimme olla varmoja, että opetus liittyi luomisen ihmeisiin ja syntiinlankeemuksen jälkeen pelastussuunnitelmaan.

`Mitä seuraavat raamatunpaikat opettavat ja miksi ­yseiset asiat olivat varmasti osa sitä kasvatusta, ­jonka Aadam ja Eeva lapsilleen antoivat? 1. Moos. 1–2; 1. Moos. 3:1–15; 2. Kor. 4:6; Luuk. 10:27; Gal. 3:11; Ilm. 22:12.`

”Maailman alussa laaditun kasvatusjärjestelmän tarkoituksena oli olla mallina ihmiselle kaikkina tulevina aikoina. Osoitukseksi sen periaatteista Eedeniin perustettiin mallikoulu, joka oli ensimmäisten esivanhempiemme koti.” (EK 20.)

Kristillinen kasvatus on sitoutumista siihen, että perheet ja niiden jäsenet saavat opetusta oppikysymyksistä, jumalanpalvelemisesta, käskyistä, yhteydestä toisiin, evankelioinnista ja palvelutyöstä. Koti on paikka, jossa perheelle voi välittää Jumalan rakkautta ja lupauksia. Siellä lapset saavat tutustua Jeesukseen Herranaan, Pelastajanaan ja ystävänään. Kodissa tuodaan Raamattua esiin Jumalan sanana. Perhe on paikka, jossa voidaan mallintaa muille, millaiselta terve suhde meidän taivaalliseen Isäämme näyttää.

1. Moos. 4:1–4 näemme, miten sekä Kain että Abel tuovat uhrinsa Herralle. On varmasti oikeutettua olettaa, että he olivat osana perheeltään saamaansa kasvatusta oppineet uhrien merkityksestä ja tärkeydestä pelastussuunnitelmassa. Tietenkään, kuten tämäkin kertomus osoittaa, hyvä kasvatus ei aina johda toivottuihin tuloksiin.

`Olipa kotitilanteesi millainen tahansa, mitä valintoja voit tehdä, jotta kodistasi tulisi paikka, jossa totuutta opetetaan ja eletään todeksi?`