---
title:  Lisäaineistoa
date:  09/10/2020
---

Lue Ellen White, Elämä ja kasvatus, s. 259–279.

”Isillä samoin kuin äideillä on vastuu lapsen varhaisesta kuten myöhemmästäkin kasvatuksesta, ja molemmille vanhemmille on huolellisen ja perusteellisen valmentautumisen tarve mitä suurin. Miesten ja naisten tulisi, ennen kuin ottavat isyyden ja äitiyden vastuuta, tutustua fyysisen kehityksen lakeihin – –. Heidän tulisi myös ymmärtää henkisen kehityksen ja siveellisen harjoituksen lakeja.” (EK 259, 260.)

”Yhteistoiminnan tulisi alkaa isästä ja äidistä kotielämässä. Lastensa opettamisessa heillä on yhteinen vastuu, ja heidän tulisi jatkuvasti pyrkiä toimimaan yhdessä. Antakoot he itsensä Jumalalle pyytäen hänen apuaan toistensa tukemisessa. – – Tällaista opetusta antavat vanhemmat eivät kuulu niihin, joiden voi odottaa moittivan opettajaa. He tuntevat sekä lastensa edun että oikeudenmukaisuuden koulua kohtaan vaativan, että he niin paljon kuin mahdollista tukevat ja kunnioittavat sitä henkilöä, joka osallistuu heidän vastuuseensa.” (EK 267.)

**Keskustelunaiheita**

`Olipa meillä lapsia tai ei, kaikilla meillä on jonkinlainen koti ja olemme kaikki jollakin lailla tekemisissä toisten ihmisten kanssa. Mitä sellaista olet oppinut tämän viikon tutkistelusta, joka voi auttaa sinua vuorovaikutussuhteissasi toisten ihmisten kanssa tai jopa todistaessasi toisille joko kotonasi tai muualla?`

`Ajattelemme yleensä kasvatusta myönteisenä asiana, mutta onko se sitä aina? Millaisia esimerkkejä löytyy siitä, miten kasvatus on ollut kieroutunutta ja muuttunut pahaksi asiaksi? Mitä voimme oppia näistä huonoista esimerkeistä? Miten ne auttavat meitä toimimaan hyvän kasvatuksen puolesta?`

`Meillä on vapaan tahdon pyhä lahja. Ennen pitkää lapset kasvavat nuoriksi aikuisiksi ja aikuisiksi, joiden on tehtävä oma valinta siitä, miten suhtautua Jumalaan, josta heille on opetettu heidän koko lapsuutensa ajan. Miksi vanhempien ja oikeastaan kaikkien, jotka todistavat Jumalasta ja opettavat evankeliumia toisille, on aina pidettävä mielessään tämä keskeinen totuus vapaasta tahdosta?`