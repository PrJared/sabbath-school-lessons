---
title:  Tyhmyys Ja Viisaus
date:  02/12/2020
---

`Lue Sananl. 1. Mitä luku opettaa siitä, mihin aidossa kristillisessä kasvatuksessa tulisi ennen kaikkea keskittyä?`

Raamattu vertailee tiukasti tyhmyyttä ja viisautta toisiinsa. Sananlaskujen kirjassa muistutetaan tyhmän käyttäytymisen ja tyhmien kanssa seurustelun vaaroista. Ero on selvä: Jumala haluaa, että hänen kansansa etsii viisautta pitäen sitä aarteenaan, jonka runsaudesta iloitaan.

Taiteiden ja tieteiden opiskelijat hyödyntävät lahjansa saadakseen viisautta ja tavoitellakseen erinomaisuutta opinnoissaan. Niiden opettajat tekevät samoin. Kykenemme taiteelliseen nerokkuuteen ja tieteellisiin läpimurtoihin tiedon ja kykyjen ansiosta.

Kristillisestä näkökulmasta katsottuna mitä kuitenkaan merkitsee osaaminen humanistisissa tieteissä ja luonnontieteissä, jos siihen ei kuulu oikean ja väärän, hyvän ja pahan, totuuden ja erheen erottaminen toisistaan? Tarvitsee lukea vain jonkin verran joidenkin niiden elämästä, joita ­maailma pitää suurimpina taiteilijoina, nähdäkseen, etteivät loistavat kyvyt ja lahjat takaa moraalista ja oikeudenmukaista elämää. Voidaan todeta myös, että suuret tiedemiehet, jotka osallistuvat biologisten ja kemiallisten aseiden kehittämiseen ovat varmasti erittäin lahjakkaita, mutta millaisia ovat heidän työnsä hedelmät? Kuten olemme jo aiemmin todenneet, tieto itsessään ei ole välttämättä hyvä asia.

`Lue Sananl. 1:7. Mikä jakeen perusteella on avain aitoon kristilliseen kasvatukseen?`

`Eräs Nobel-palkinnon voittaja, ateistimies, joka tutki maailmankaikkeutta ja sitä hallitsevia fysikaalisia voimia, kirjoitti: ”Mitä ymmärrettävämmäksi maailmankaikkeus tulee, sitä tarkoituksettomammalta se tuntuu.” Mitä tämä kertoo siitä, kuinka tieto itsessään on paitsi merkityksetöntä myös pahimmillaan jopa suuriin virhepäätelmiin johtavaa?`