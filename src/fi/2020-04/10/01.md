---
title:  Kasvatus Taiteissa Ja Tieteissä
date:  28/11/2020
---

> <p></p>
> ”Taivaat julistavat Jumalan kunniaa, taivaankansi kertoo hänen teoistaan.” (Ps. 19:2.)

### Avaintekstit
Room. 1:18–21;  Ps. 19:2–7; 96:9, RK 2012;  1. Moos. 3:6;  1. Tim. 6;  Sananl. 1;  Job 38.

Kasvatukseen kuuluu niin taiteita kuin tieteitäkin, mutta mitä tarkoittaa oppia tai opettaa niitä raamatullisesta näkökulmasta? Tarjoammeko vain valikoidun joukon raamatunjakeita, jotka liittyvät johonkin tiettyyn, vaikkapa nykylääketieteen tai taidehistorian, osa-alueeseen? Näin tehdessämme saamme oppiaineemme toki liitettyä Jumalan mahtavaan luomisvoimaan, jolla hän loi monimutkaisen maailmamme, mutta pelkkä raamatunjakeiden sisällyttäminen oppikirjan opetukseen on vain pieni osa todellista kasvatusta – kasvatusta, joka on pelastavaa ja lunastavaa.

Jotta tällainen kasvatus olisi todella toimivaa, tarvitsemme Jumalan sanaa valaisemaan jokaisen oppiaineen opetusta humanistisista aineista molekyylibiologiaan. Ilman sitä saatamme kadottaa mielestämme Jumalan suunnattoman suuruuden, hänen suvereenisuutensa Luojana ja maailmamme ylläpitäjänä. Oppiessamme näkemään, miten Jumala tarkastelee luomakuntaansa orgaanisena ja tarkoituksenmukaisena kokonaisuutena, meidän on helpompi ymmärtää, miten tiettyjä oppiaineita voidaan ja miten niitä tulisi opettaa.

Tällä viikolla tarkastelemme joitakin periaatteita, jotka liittyvät siihen, kuinka voimme opettaa taiteita ja tieteitä kristillisestä näkökulmasta ja maailmankatsomuksesta käsin.

_Tämä tutkistelu on sapatiksi 5.12.2020_