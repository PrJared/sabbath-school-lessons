---
title:  Erheen Asiantuntijat
date:  01/12/2020
---

Tiedämme, että maailmassa on enemmän kuin tarpeeksi taidetta ja filosofiaa, joka ei kunnioita Jumalaa. Monet esittävät jopa, että kristittyjen ei tulisi olla niiden kanssa tekemisissä. Uskovien on tarkkaan harkittava liiketoimiaan tiettyjen toimijoiden kanssa ja heidän tulee kannattaa tietynlaisia yrityksiä ja olla tietynlaisen median kuluttajia.

`1. Tim. 6. luvussa saamme selkeät ohjeet siitä, millaisia pyrkimyksiä meidän tulee välttää, ja lisäksi saamme seikkaperäisen selityksen asialle. Millaisten asioiden tavoittelusta Paavali varoittaa 1. Tim. 6:9, 10?`

`Lue 1. Tim. 6. luku loppuun. Mitkä ovat Paavalin eniten tukemia tavoitteita?`

Huomaa, miten Paavali varoittaa jakeessa 20 tiedon nimellä kulkevasta valhetiedosta. Vaikka Paavalin elinympäristö olikin toinen, periaatetta voidaan yhä soveltaa. Ajattele kaikkea sitä tietoa ja opetusta ja niitä uskomuksia, joita esiintyy tällä hetkellä ja on esiintynyt koko ihmiskunnan historian aikana, jotka ovat täysin vääriä. Ihmiset voivat tosiaan olla erheen asiantuntijoita.

Lähes 2 000 vuoden ajan maailman älykkäimmät ihmiset, asiantuntijat, luulivat että maailma seisoo liikkumattomana maailmankaikkeuden keskellä ja että tähdet ja planeetat kiertävät sitä täydellisen ympyrän muotoisilla radoilla. Väitteiden tueksi esitettiin hyvin monimutkaista matematiikkaa ja tieteellisiä teorioita, vaikka lopulta ne osoittautuivat vääriksi lähes jokaisen yksityiskohdan osalta. Siksi voimme sanoa, että nämä ihmiset olivat erheen asiantuntijoita ja että heidän esittämänsä tieto oli valhetietoa.

`Tämän päivän biologia lähtee oletuksesta, että elämä alkoi sattumalta miljardeja vuosia sitten, eikä taustalta löydy Jumalaa tai tarkoituksenmukaista suunnitelmaa. Tällaisen opetuksen pohjalta on noussut uskomaton määrä monimutkaista ja yksityiskohtaista tieteellistä kirjallisuutta. Mitä tämä opettaa siitä, kuinka ihmiset voivat olla erheen asiantuntijoita? Miten tämän tulisi vaikuttaa kristilliseen koulukasvatukseen yleensäkin mutta aivan erityisesti tieteen opettamiseen?`