---
title:  Uusi Olemassaolo
date:  21/12/2020
---

`”[J]a hän pyyhkii heidän silmistään joka ainoan kyyneleen. Kuolemaa ei enää ole, ei murhetta, valitusta eikä vaivaa, sillä kaikki entinen on kadonnut.” (Ilm. 21:4.) Mitä jae kertoo siitä, kuinka erilainen uusi olemassaolomme tulee olemaan tähän maailmaan verrattuna, kun olemiseemme ei enää kuulu kuolemaa, surua eikä tuskaa?`

Eräs kristitty puhui ystävänsä kanssa evankeliumin toivosta ja Jeesuksen Kristuksen kautta annetusta ikuisen elämän lupauksesta. Ystävä piti ajatusta vastenmielisenä. ”Ikuinen elämä?” hän sanoi puistatusta tuntien. ”Miten kammottava ajatus! Meidän 70 tai 80 vuottamme täällä ovat tarpeeksi kamalia. Kuka tällaista haluaisi jatkaa ikuisesti? Sehän olisi helvettiä.”

Ystävän ajatuksessa olisi paljon järkeä, jos ikuinen elämä olisi vain pelkkä tämän elämän jatkumo. Kuka sellaista tosiaankaan haluaisi? Sen sijaan kuten yllä oleva jae kertoo, vanha on kadonnut ja kaikki on uutta.

**Mitä seuraavat jakeet kertovat uudesta olotilasta, joka meitä odottaa?**

`2. Piet. 3:10–13`

`Ilm. 21:1–6`

`Tärkeä kysymys meille kaikille on tämä: Miten tästä uudesta maailmasta pääsee osalliseksi? Miten pääsemme sinne? Miten voimme varmistua, että olemme siellä? Mitkä asiat elämässämme, jos sellaisia löytyy, voisivat olla esteenä sille, että pääsemme osallisiksi näistä Jeesuksen kautta toteutuvista Jumalan lupauksista?`