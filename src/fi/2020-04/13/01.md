---
title:  Taivas, Kasvatus Ja Iankaikkinen Oppiminen
date:  19/12/2020
---

> <p></p>
> ”– – mitä silmä ei ole nähnyt eikä korva kuullut, mitä ihminen ei ole voinut sydämessään aavistaa, minkä Jumala on valmistanut niille, jotka häntä rakastavat.” (1. Kor. 2:9.)

### Avaintekstit
Joh. 3:16;  1. Joh. 5:13;  1. Tim. 1:16;  1. Kor. 13:12;  Sak. 13:6, RK 2012.

Eräs kuolemaa pelkäävä runoilija kysyi, miten ihminen voi elää ”tietämättä varmasti, millainen uusi aamunkoitto, millainen kuolema, millainen tuomio odottaa tietoisuutta haudan takana”? Runoonsa hän loi käsitteen IPH, Institute of Preparation of the Hereafter  (Tuonpuoleiseen valmistautumisen instituutti). Miten tuonpuoleiseen voi kuitenkaan valmistautua, jos ei edes tiedä, mitä ihmiselle siellä tapahtuu?

Onneksi Raamattu antaa meille paljon tietoa taivaasta, uudesta maasta ja siitä elämästä ja oppimisesta, joka meillä jatkuu siellä halki ikuisuuden. Kuten olemme tämän neljänneksen aikana nähneet, meidän Tuonpuoleiseen valmistautumisen instituuttimme on tässä ja nyt, tässä elämässä, ja kaiken saamamme koulutuksen ja kasvatuksen, alasta riippumatta, tulisi valmistaa meitä tuonpuoleista varten.

Mikä koulu tahansa voi välittää paljon hyvää tietoa sekä käytännöllistä ja hyödyllistä oppia, mutta mitä hyötyä on omaksua kaikki tuo ja silti menettää ikuinen elämä? Tällä viikolla tutkimme, mitä innoitus sanoo korkeimmasta mahdollisesta korkeakoulusta – koulusta, joka jatkuu ikuisesti ja jossa me opimme ja kasvamme halki ikuisuuden. Tuossa tuonpuoleisen koulussa opimme asioita, joita emme tässä nykyisessä maailmassa pysty edes kuvittelemaan.

_Tämä tutkistelu on sapatiksi 26.12.2020_