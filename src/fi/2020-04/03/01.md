---
title:  Laki Opettajana
date:  10/10/2020
---

> <p></p>
> ”Rakasta Herraa, Jumalaasi, koko sydämestäsi, koko sielustasi ja koko voimastasi.” (5. Moos. 6:5.)

### Avaintekstit
5. Moos. 6:5;  5. Moos. 31:9–27;  Room. 3:19–23;  Ilm. 12:17; 14:12;  Mark. 6:25–27;  Hepr. 5:8.

Varoittaen galatalaisia lakihenkisyydestä Paavali kirjoitti: ”Jos olisi annettu laki, joka pystyy tekemään eläväksi, silloin vanhurskaus todella perustuisi lain noudattamiseen.” (Gal. 3:21.) Näin se on. Jos jokin laki ylipäätään olisi pystynyt ”tekemään eläväksi”, se olisi tietysti Jumalan laki. Paavalin sanoma on kuitenkin se, että edes Jumalan laki ei voi antaa elämää meille syntisille. Miksi? ”Pyhä kirjoitus on kaiken sulkenut synnin vankilaan sitä varten, että se, mitä on luvattu, annettaisiin niille, jotka uskovat Jeesukseen Kristukseen.” (Gal. 3:22.)

Jos laki ei pysty antamaan elämää syntisille, mikä muu sen tarkoitus sitten on kuin näyttää meille armon tarpeemme? Onko lailla siis vain kielteinen tarkoitus synnin osoittajana?

Ei. Lain tehtävänä on myös osoittaa meille elämän tie, joka löytyy vain Jeesuksessa. Juuri tästä tosi kasvatuksessakin tulisi olla kyse: tien osoittamisesta elämään, joka on täynnä armoa, uskoa ja kuuliaisuutta Kristukselle. Siksi me tällä viikolla tutkimme Jumalan lain tehtävää kristillisessä kasvatuksessa. Tarkastelemme sitä, mitä laki voi opettaa meille uskosta, armosta ja Jumalan rakkaudesta langennutta ihmiskuntaa kohtaan, vaikka se ei voikaan meitä pelastaa.

17.10. Kansainvälinen profetian hengen päivä

_Tämä tutkistelu on sapatiksi 17.10.2020_