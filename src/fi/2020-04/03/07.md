---
title:  Lisäaineistoa
date:  16/10/2020
---

”Rakkaus, luomisen ja lunastuksen perusta, on myös tosi kasvatuksen perusta. Tämä käy selvästi ilmi laissa, minkä Jumala on antanut elämän ohjeeksi. Ensimmäinen ja suurin käsky on tämä: ’Rakasta Herraa, sinun Jumalaasi, kaikesta sydämestäsi ja kaikesta sielustasi ja kaikesta voimastasi ja kaikesta mielestäsi’ (Luuk. 10:27). Rakastaa häntä, ääretöntä, kaikkivoipaa Olentoa, kaikesta voimastaan, mielestään ja sydämestään – se merkitsee jokaisen kyvyn korkeinta kehittämistä. Se merkitsee, että koko olemuksessa – ruumiissa, sielussa ja hengessä – Jumalan kuva palautetaan ennalleen.

Toinen käsky on ensimmäisen kaltainen: ’Rakasta lähimmäistäsi niinkuin itseäsi’ (Matt. 22:39). Rakkauden laki vaatii ruumiin, sielun ja hengen pyhittämistä Jumalan ja lähimmäistemme palvelukseen. Ja koituessaan siunaukseksi muille tämä palvelus antaa suurimman siunauksen meille itsellemme. Epäitsekkyys on kaiken todellisen kehityksen perustana. Epäitsekkäässä palveluksessa jokainen kykymme kasvaa korkeimpaan määräänsä. Yhä täydellisemmin pääsemme osalliseksi jumalallisesta luonnosta. Tulemme sopiviksi taivaaseen, sillä me vastaanotamme taivaan sydämeemme.” (EK 16, 17.)

**Keskustelunaiheita**

`Kuten muinaisen Israelin, meidänkin tulee samanaikaisesti sekä rakastaa että pelätä Jumalaa (Matt. 22:37; Ilm. 14:7). Keskustelkaa siitä, kuinka voi tehdä yhtä aikaa molempia. Vastatkaa myös kysymykseen: Miksi nämä kaksi käskyä eivät ole ristiriidassa keskenään?`

`Mikä ero on standardin asettamisella ja säännön laatimisella? Kummasta adventismissa ollaan sinun kokemuksesi mukaan enemmän kiinnostuneita: korkeiden standardien asettamisesta uskovien yhteisön keskuudessa vai sääntöjen laatimisesta, jotka yhdistävät yhteisöä? Mitä Raamattu opettaa korkeiden standardien asettamisesta itselle? Entä perheelle? Entä seurakunnalle?`

`Miten pidämme tasapainossa sen, että osoitamme kuuliaisuutta Jumalan laille, mutta samaan aikaan näytämme, ettei kuuliaisuutemme tuo meille pelastusta?`

`Lue Ps. 119 ja katso kuinka monta kertaa siellä mainitaan kuuliaisuus, vapaus, laki, säädökset ja käskyt. Millaista viestiä psalminkirjoittaja haluaa välittää näistä asioista?`