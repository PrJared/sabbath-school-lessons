---
title:  Kasvatus Ja Lunastus
date:  14/11/2020
---

> <p></p>
> ”Jokainen pyhä, Jumalan Hengestä syntynyt kirjoitus on hyödyllinen opetukseksi, nuhteeksi, ojennukseksi ja kasvatukseksi Jumalan tahdon mukaiseen elämään.” (2. Tim. 3:16.)

### Avaintekstit
1. Moos. 1:26, 27;  Jes. 11:1–9;  2. Tim. 3:14–17;  1. Kun. 5:9–14;  Joh. 14:17;  1. Kor. 2:1–16.

Raamattu on pitkä kertomus Jumalasta ja hänen kansastaan. Joskus sitä pidetään rakkauskertomuksena, joka on mennyt pahasti pieleen, ainakin väliaikaisesti. Se voidaan nähdä myös kertomuksena isästä ja hänen kapinallisista lapsistaan, jotka lopulta tulevat toisiin aatoksiin.

Tämän viikon tutkistelun tarkoitusperiä ajatellen etsimme Raamatun kokonaiskertomuksesta erästä toista teemaa – teemaa opettajasta ja hänen oppilaistaan. Oppilaat epäonnistuvat jatkuvasti kokeissaan, mutta opettaja kärsivällisesti selittää läksyä uudelleen ja uudelleen, kunnes lopulta ainakin jotkut oppilaat oppivat asian.

Raamatun kertomus poikkeaa oikeastaan vain yhdeltä osin omista inhimillisistä tarinoistamme, jotka tunnemme niin hyvin: tällä kertomuksella Jumalasta ja hänen kansastaan on takuuvarmasti onnellinen loppu, jossa tavoitteet saavutetaan. Jumalan armo kansaansa kohtaan takaa tämän lopputuloksen. Ihmisen vastuu jumalasuhteessa on usein ymmärretty väärin, ja monet ovat alkaneet pelätä asemaansa, koska näkevät sen jotenkin työläänä. Kuitenkin Raamatun kertomus on pohjimmiltaan kutsu tuntea Jumala ja ymmärtää hänen tahtonsa. Jumalan tuntemisen opettelu on ensisijainen vasteemme hänen armoonsa. Me emme voi ansaita sellaista armoa, mutta voimme opetella sitä. Eikö kristillinen kasvatus ole ytimeltään juuri sitä, että se opettaa meille, mitä tämä armo on?

_Tämä tutkistelu on sapatiksi 21.11.2020_