---
title:  Mooses Ja Profeetat
date:  17/11/2020
---

`Lue 2. Tim. 3:14–17. Mitä jakeet opettavat Raamatun osasta kristillisessä kasvatuksessa?`

Raamatun ensimmäistä osaa kutsutaan nimellä Toora, joka käännetään joskus sanalla ’laki’, koska kirjat sisältävät paljon lakeja. Asianmukaisempi käännös olisi ’opetus’ tai ’ohje’. Ajattelutapa on hyvin erilainen kuin se, millaiseksi monet mieltävät Raamatun lain. Usein ajatellaan, että siinä on kyse säännöistä, joita meidän on seurattava voidaksemme pysyä Jumalan suosiossa. Todellisuudessa laki on tarkoitettu opetusmateriaaliksi, joka kertoo, miten elämässä voi menestyä ja säilyä turvassa pysymällä liittosuhteessa, johon Jumala on meidät alun perin tarkoittanutkin luodessaan meidät.

Kaksi seuraavaa heprealaisen Raamatun osaa ovat profeetat. Ne kertovat siitä, miten Jumalan kansa hallitsi opetusmateriaalinsa ja miten se onnistui elämään sen mukaan (aiemmat profeetat tai historian kirjat) ja mitä heidän olisi pitänyt oppia tästä kasvatusmateriaalista (myöhemmät profeetat). Jäljelle jäävä osa Vanhaa testamenttia (hepr. ’kirjoituksia’) on täynnä esimerkkejä menestyneistä tai vähemmän menestyneistä opettajista ja oppilaista sekä heidän kasvattavista kokemuksistaan. Esimerkkejä kasvatuksellisista menestystarinoista ovat Ester, Ruut, Daniel ja Job. Esimerkkejä kasvatuksellisista epäonnistumisista ovat Jobin neljä ystävää. Psalmien kirja on virsikirja, mutta sieltäkin löytyy ainakin kolme kasvatukseen liittyvää psalmia: 1, 37 ja 73.

Evankeliumit ovat täynnä kasvatuksellista aineistoa, varsinkin Jeesuksen vertaukset. Monet Paavalin kirjeet alkavat vahvalla evankeliumin julistuksella, mutta päättyvät kasvatuksellisiin käytännön neuvoihin siitä, millaista kristityn elämän tulisi olla. Ilmestyskirjassa on paljon kasvatuksellista aineistoa. Koko seurakunnan tulevaisuus paljastetaan kirjassa, jonka vain Jumalan Karitsa – Jeesus, mestariopettaja – voi avata (Ilm. 5:1–5).

`Jotkut sanovat, ettei kaikki Mooseksen kirjoissa oleva opetusmateriaali sovellu meidän päiviimme, ja tämä on totta. 5. Moos. 17:14–20 löytyy laki siitä, kuka voidaan valita kuninkaaksi. Tänä päivänä emme nimitä kuninkaita seurakunnassa. Miten me määrittelemme oikeanlaisen tavan soveltaa kaikkea Raamatun opetusmateriaalia meidän päivinämme?`