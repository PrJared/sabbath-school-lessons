---
title:  'Herran Silmät: Raamatullinen Maailmankuva'
date:  17/10/2020
---

> <p></p>
> ”Herran katse yltää kaikkialle, sen alla ovat sekä hyvät että pahat.” (Sananl. 15:3.)

### Avaintekstit
Sananl. 15:3;  Job 12:7–10;  Ef. 6:12;  Ilm. 20:5, 6;  Joh. 1:1–14;  Mark. 12:29–31.

Puolalainen runoilija Czeslaw Milosz kirjoitti runon, joka alkaa kuvauksella mielikuvituseläimistä: puhuvista kaneista, puhuvista oravista ja sen sellaisista. Niillä ”on yhtä paljon yhteistä oikeiden eläinten kanssa kuin meidän käsityksillämme maailmasta on yhteistä todellisen maailman kanssa”, hän kirjoitti. Hän päätti runonsa sanoihin: ”Ajattele tätä ja vapise.”

”Vapise” voi olla ehkä vähän rankka sana, mutta totta on kuitenkin se, että monet ihmisten käsitykset maailmasta voivat olla täysin virheellisiä. Esimerkiksi lähes 2 000 vuoden ajan monet maailman älykkäimmistä ja koulutetuimmista ihmisistä ajattelivat, että maailma pysyi liikkumattomana paikoillaan maailmankaikkeuden keskellä. Tänä päivänä monet älykkäimmistä ja parhaiten koulutetuimmista ihmisistä ajattelevat, että ihmiset kehittyivät jostakin alun perin paljon yksinkertaisemmasta elämänmuodosta.

Ihmisinä emme koskaan katso maailmaa neutraalista näkökulmasta. Näemme sen aina ja ainoastaan tiettyjen suodattimien läpi, jotka vaikuttavat siihen, miten tulkitsemme ja ymmärrämme ympärillämme olevaa maailmaa. Näitä suodattimia kutsutaan maailmankuvaksemme.  On hyvin tärkeää, että opetamme nuorillemme ja vähän vanhemmillekin seurakuntamme jäsenille raamatullista maailmankuvaa.

24.10. Kansainvälinen luomakunnan päivä

_Tämä tutkistelu on sapatiksi 24.10.2020_