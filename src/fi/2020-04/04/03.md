---
title:  Leibnizin Kysymys
date:  19/10/2020
---

Monia vuosia sitten eräs saksalainen filosofi ja kirjailija nimeltä Gottfried Wilhelm Leibniz esitti kenties kaikkein syvällisimmin perusasioihin pureutuvan kysymyksen: ”Miksi on olemassa jotakin sen sijaan että ei olisi mitään?”

`Miten seuraavat raamatunpaikat vastaavat Leibnizin kysymykseen? 1. Moos. 1:1; Joh. 1:1–4; 2. Moos. 20:8–11; Ilm. 14:6, 7; Job 12:7–10.`

Raamatussa Jumalan olemassaolo otetaan itsestäänselvyytenä. 1. Moos. 1:1 ei ala sillä, että siellä annettaisiin joukko loogisia perusteluita Jumalan olemassaololle (vaikka niitä löytyykin paljon). Jakeessa pidetään hänen olemassaoloaan selvänä asiana (ks. myös 2. Moos. 3:13, 14). Tästä lähtökohdasta – että Jumala on Luoja – Raamattu ja sen sivuilla paljastettu totuus avautuu.

Oppi kuusipäiväisestä luomisesta on perustava asia myös kaikessa kristillisessä kasvatuksessa. Kaikki, mihin me kristittyinä uskomme, lepää luomisopin varassa. Raamattu ei ala sanoilla sovituksesta, laista, rististä, ylösnousemuksesta tai toisesta tulemisesta.

Ei. Se alkaa kertomalla, että Jumala on Luoja. Missään muussa Raamatun opetuksessa ei olisikaan järkeä, jos Jumala ei olisi meitä luonut.

Siksi raamatullisen maailmankuvan on korostettava luomisopin tärkeyttä. Korostamisesta on tullut entistäkin tärkeämpää siksi, että luomisoppia vastaan on hyökätty täydellä voimalla tieteen nimissä. Evoluutio-oppi – oppi siitä, että elämä olisi kehittynyt miljardien vuosien aikana sykäyksittäin ja vain sattumalta – on vienyt uskon Raamattuun miljoonilta ihmisiltä. On vaikea kuvitella oppia, joka voisi olla vastakkaisempi Raamatun opetukselle ja kristilliselle uskolle yleensä kuin evoluutio. Siksi ajatus siitä, että evoluutio voitaisiin sovittaa yhteen raamatullisen luomisopin kanssa, on jopa pahempi ajattelutapa kuin ateistinen evolutionismi. Niitä ei voida sovittaa yhteen ilman, että tehdään Raamatusta täysi irvikuva sille, mitä se ja kristillinen usko ovat.

`Jumala pyytää meitä viettämään yhden seitsemäsosan elämästämme muistellen kuusipäiväistä luomista. Tällaista Jumala ei pyydä minkään muun opetuksen kohdalla. Mitä tämä kertoo meille siitä, kuinka perustavanlaatuinen kristillinen maailmankuva on?`