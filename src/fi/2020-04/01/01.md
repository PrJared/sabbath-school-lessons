---
title:  Kasvatus Eedenin Puutarhassa
date:  26/09/2020
---

> <p></p>
> ”Katso, miten suuri on Jumalan valta! Kuka voisi olla hänen veroisensa opettaja?” (Job 36:22.)

### Avaintekstit
1. Moos. 2:7–23;  1. Moos. 3:1–6;  2. Piet. 1:3–11;  2. Piet. 2:1–17; Hepr. 13:7, 17, 24.

Useimmat Raamattua lukeneet tuntevat 1. Mooseksen kirjan luvuissa 1–3 esitetyn kertomuksen ja sen hahmot: Jumalan, Aadamin, Eevan, enkelit ja käärmeen. Tapahtumapaikkana on upea puutarha Eedenin paratiisissa. Juoni näyttää melko loogiselta tapahtumasarjalta. Jumala luo. Jumala ohjeistaa Aadamin ja Eevan. Aadam ja Eeva tekevät syntiä. Aadam ja Eeva karkotetaan Eedenistä. Jos kuitenkin katsomme tarkemmin näitä 1. Mooseksen kirjan ensimmäisiä lukuja, ja varsinkin jos tarkastelemme niitä kasvatuksen silmälasien läpi, löydämme lisäoivalluksia kertomukseen, sen kokoonpanoon ja asetteluun.

”Maailman alussa laaditun kasvatusjärjestelmän tarkoituksena oli olla mallina ihmiselle kaikkina tulevina aikoina. Osoitukseksi sen periaatteista Eedeniin perustettiin mallikoulu, joka oli ensimmäisten esivanhempiemme koti. Eedenin puutarha oli luokkahuoneena, luonto oppikirjana, Luoja itse opettajana ja ihmisperheen vanhemmat oppilaina.” (EK 20.)

Herra oli tämän ensimmäisen koulun perustaja, rehtori ja opettaja. Kuten tiedämme, Aadam ja Eeva valitsivat kuitenkin lopulta toisen opettajan ja oppivat vääriä asioita. Mitä tapahtui? Miksi? Mitä voimme oppia tästä varhaisesta kasvatuskertomuksesta, ja miten se voi auttaa meitä tänä päivänä?

3.10. Polunkävijäpäivä

_Tämä tutkistelu on sapatiksi 3.10.2020_