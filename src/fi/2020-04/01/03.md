---
title:  Tunkeutuja
date:  28/09/2020
---

Useille opettajille on suuri ilo järjestellä luokkahuoneensa: ripustaa ohjetauluja, hankkia tarvikkeita ja asetella huonekaluja mahdollisimman houkuttelevasti. Kun tarkastelemme Jumalan visiota Eedenin puutarhan luokkahuoneesta, näemme, miten huolellisesti hän suunnitteli tuon oppimisympäristön Aadamia ja Eevaa varten. Hän halusi ympäröidä heidät kauneudella. Jokainen kukka, lintu, eläin ja puu tarjosi heille mahdollisuuden oppia enemmän maailmasta ja sen Luojasta.

Kuitenkin siirryttäessä 1. Mooseksen kirjan toisesta luvusta kolmanteen huomaamme äkillisen käänteen. Meille on kerrottu kaikki se hyvä, jonka Jumala loi. Sitten 1. Moos. 3:1 huomaamme, että Jumala antoi ihmiselle myös vapaan tahdon. Käärmeen kuvailu kavalimpana kaikista eläimistä on erilaista kieltä kuin tähän asti on käytetty. Edellisissä luvuissa Jumalan luomistyötä kuvattaessa on käytetty ilmaisuja kuten ”niin oli hyvä”, ”eivätkä he tunteneet häpeää”, ”kauniita katsella”. Nyt käärmettä kutsutaan kavalaksi, ja näin tähän asti täydelliseksi kuvattuun tilaan tulee jotakin kielteistä.

Jumala on kavalan vastakohta. Hän esittää selväsanaisesti sen, mitä odottaa puutarhaan asetetulta parilta. Jumala oli antanut yhden perussäännön, jota parin tuli noudattaa: he eivät saaneet syödä kielletystä puusta (1. Moos. 2:16, 17).

Aadam ja Eeva luotiin vapaiksi moraalisiksi olennoiksi, jotka kykenivät valitsemaan kuuliaisuuden tai tottelemattomuuden. Jo ennen kuin maailma oli langennut ihmisellä oli vapaa tahto.

`Tutki 1. Moos. 3:1–6. Mitä kuvauksia käärme käytti ja miten Eevan niitä toisti? Mitä huomaat tiedosta, jota käärme Eevalle tarjosi? Miten käärmeen sanat muuttivat Eevan käsitystä hyvän- ja pahantiedon puusta?`

1. Moos. 2:17 (RK 2012) Herra sanoi Aadamille, että jos tämä söisi puusta, tämä totisesti kuolisi. Kun Eeva toisti käärmeelle tätä Jumalan käskyä (1. Moos. 3:3), hän ei enää ilmaissut asiaa yhtä voimakkaasti jättäen kokonaan pois sanan ”totisesti”. 1. Moos. 3:4 (RK 2012) käärme taas lisää korostuksen, mutta täysin vastakkaiseen ajatukseen kuin mitä Jumala oli sanonut: ”Ette te suinkaan kuole[.]” (Kursiivi lisätty.) Eevan käyttämä kieli viittaa siihen, että vaikka hän sai puutarhassa opetusta Jumalalta, hän ei ottanut oppimaansa niin vakavasti kuin olisi pitänyt.