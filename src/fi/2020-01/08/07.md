---
title:  Lisäaineistoa
date:  21/02/2020
---

Pintapuolinen historian tarkastelu paljastaa, että Rooman valtakunnan luhistumisen jälkeen, joka johtui pohjoisesta tulevien barbaarikansojen hyökkäyksistä, Rooman piispa hyödynsi kolmen barbaariheimon kukistumista ja nimitti itsensä Rooman ainoaksi valtiaaksi alkaen vuodesta 538 jKr. Tässä prosessissa hän omi itselleen useita Rooman keisarin yhteiskunnallisia ja poliittisia tehtäviä. Tästä sai alkunsa paavius, jolla oli maallista ja uskonnollista valtaa aina siihen asti, kunnes Napoleon suisti sen vallasta vuonna 1798. Tämä ei kuitenkaan ollut Rooman loppu, ainoastaan tuon erityisen vainonajan loppu. Paavi paitsi julistautui Kristuksen sijaiseksi pani myös alulle useita Raamatun vastaisia oppeja ja tapoja. Kiirastuli, katumusharjoitus, papille ripittäytyminen ja lepopäivän muuttaminen sapatilta sunnuntaille ovat vain muutamia niistä monista muutoksista, joilla paavinvalta on pyrkinyt ”muuttamaan juhla-ajat ja lain”.

”Omassa voimassaan ihminen ei kykene kumoamaan vihollisen syytöksiä. Synnin tahraamissa vaatteissaan ja syyllisyytensä tunnustaen hän seisoo Jumalan edessä. Mutta Jeesus, Puolustajamme, esittää pätevän vetoomuksensa kaik­kien niiden puolesta, jotka katuen ja uskoen ovat jättäneet sielunsa hänen huostaansa. Hän ajaa heidän asiaansa ja voittaa heidän syyttäjänsä Golgatan voimallisilla perusteilla. Hänen täydellinen kuuliaisuutensa Jumalan laille on antanut hänelle kaiken vallan taivaassa ja maan päällä, ja hän vaatii Isältään armoa ja sovitusta syylliselle ihmiselle. Kansansa syyttäjälle hän lausuu: ’Herra nuhdelkoon sinua, saatana. Heidät on ostettu minun verelläni, tulesta temmattuina kekäleinä.’ Ja niille, jotka uskossa luottavat häneen, hän vakuuttaa: ’Katso, minä olen ottanut sinulta pois pahat tekosi, ja minä puetan sinut juhlavaatteisiin’ (Sak. 3:4).” (3AO 324.)

**Keskustelunaiheita**

`Tutki uudelleen ominaisuuksia, jotka kuuluvat pienelle sarvelle. Mikä valta on noussut pakanallisesta Roomasta (neljäs peto) useita vuosisatoja sitten, vainonnut Jumalan kansaa ja on yhä olemassa? Kyse on Rooman kirkosta, vaikka jotkut arvelevat, että pieni sarvi viittaisi pakanalliseen kreikkalaiskuninkaaseen, joka katosi maailmanhistoriasta yli puolitoista vuosisataa ennen Jeesuksen ensimmäistä tulemista. Miten näiden selkeiden tunnusmerkkien pitäisi suojella meitä uskomasta siihen, että pieni sarvi olisi jokin tulevaisuuden valta, joka vielä odottaa nousuaan?`