---
title:  Myrskyisältä Mereltä Taivaan Pilviin
date:  15/02/2020
---

### Avaintekstit
Dan. 7;  2. Tess. 1:1–12;  Room. 8:1;  Mark. 13:26;  Luuk. 9:26;  Luuk. 12:8;  1. Tim. 2:5.

> <p></p>
> ”Kuninkuus ja valta ja valtakuntien mahti kaiken taivaan alla annetaan Korkeimman pyhien kansalle. Hänen valtakuntansa on iankaikkinen valtakunta, ja kaikki vallat palvelevat ja tottelevat häntä.” (Dan. 7:27, RK 2012.)

Tämän viikon tutkistelunaiheena on Danielin kirjan seitsemäs luku, jossa kuvailtu näky muistuttaa meitä Danielin toisen luvun unesta. Seitsemäs luku täsmentää tietoa, jota saimme jo toisessa luvussa. Ensinnäkin, näky tulee Danielille yöllä ja hän näkee, miten neljä tuulta panevat valtameren kuohumaan. Pimeys ja vesi tuovat mieleen luomisen, mutta tässä luomakunta vaikuttaa jollakin tapaa vääristyneeltä tai ikään kuin sitä kohtaan hyökättäisiin. Toiseksi, näyn eläimet ovat epäpuhtaita tai risteytyksiä, mikä edustaa luodun järjestyksen rikkomista. Kolmanneksi, eläimet kuvataan käyttämässä valtaa; vaikuttaa siis siltä, että nämä vallat ovat anastaneet sen vallan, jonka Jumala antoi Aadamille puutarhassa. Neljänneksi, Ihmisen Pojan tullessa Jumalan valta annetaan takaisin niille, joille se kuuluu. Sen, minkä Aadam puutarhassa menetti, Ihmisen Poika saa takaisin taivaallisella tuomiolla.

Yllä oleva selostus antaa meille yleiskuvan siitä raamatullisesta kuvakielestä, joka vaikuttaa tämän hyvin symbolisen näyn taustalla. Onneksemme enkeli selittää joitakin näyn keskeisiä yksityiskohtia, jotta voimme pääpiirteittäin ymmärtää tätä uskomattoman hienoa profetiaa.

_Tämä tutkistelu on sapatiksi 22.2.2020_