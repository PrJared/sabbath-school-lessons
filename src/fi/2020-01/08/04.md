---
title:  Oikeus Asettui Istumaan
date:  18/02/2020
---

Neljää eläintä ja pienen sarven toimintaa kuvailevan näyn jälkeen profeetta näkee näyn tuomioistuimesta taivaassa (Dan. 7:9, 10, 13, 14). Oikeuden kokoontuessa istuimet ase­tetaan paikoilleen ja Ikiaikainen istuutuu omalle paikal­leen. Kuten näystä käy ilmi, tuhannet ja taas tuhannet taivaalliset olennot palvelevat Ikiaikaista. Oikeus asettuu istumaan ja kirjat avataan.

Huomionarvoista tuomiossa on se, että se annetaan pienen sarven toiminta-ajan eli 1260 vuoden jälkeen (538–1798 jKr.; ks. perjantain tutkisteluosuus), mutta kuitenkin ennen Jumalan lopullisen valtakunnan perustamista. Itse asiassa seuraavat asiat ilmenevät näyssä kolme kertaa peräkkäin:

<center>Pienen sarven aika (538–1798)</center>

<center>Taivaallinen tuomio</center>

<center>Jumalan ikuinen valtakunta</center>

`Lue Dan. 7:13, 14, 21, 22, 26, 27. Millä tavoin tuomio hyödyttää Jumalan kansaa?`

Vanha testamentti kuvailee useita pyhäköstä ja temppelistä lähteviä tuomioita, mutta tämä tuomio on erilainen. Tässä on kyse koko maailmankaikkeuden kattavasta tuomiosta, joka vaikuttaa paitsi pieneen sarveen myös Korkeimman pyhiin, jotka tulevat lopulta saamaan valtakunnan.

Danielin kirjan 7. luku ei kuvaile tuomiota eikä anna yksityiskohtia sen aloittamisesta eikä päättämisestä. Se antaa kuitenkin ymmärtää sen, että tuomio alkaa sen jälkeen kun pieni sarvi hyökkää Jumalaa ja hänen kansaansa vastaan. Tärkeää tässä on korostaa nimenomaan kosmiset mittasuhteet omaavan tuomion alkua. Danielin kirjan luvuista 8 ja 9 (ks. tulevat tutkistelut) opimme, milloin tuomio alkaa ja että tämä tuomio liittyy taivaallisen pyhäkön puhdistamiseen taivaan suurena sovituspäivänä. Opimme tässä, että taivaassa selvästikin annetaan ennen Jeesuksen toista tulemista Jumalan kansaa puoltava tuomio (Dan. 7:22).

`Miksi ymmärrys siitä, mitä Jeesus teki puolestamme ristillä, on niin keskeistä siinä, että voimme tuomiopäivänä seisoa varmoina asemastamme? Mitä toivoa meillä olisi ilman ristiä? (Ks. Room. 8:1.)`