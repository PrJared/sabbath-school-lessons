---
title:  Taistelusta Voittoon
date:  07/03/2020
---

### Avaintekstit
Ef. 6:12;  Dan. 10;  Esra 4:1–5;  Joos. 5:13–15;  Ilm. 1:12–18;  Kol. 2:15;  Room. 8:37–39.

> <p></p>
> ”’Älä pelkää, sinä Jumalalle rakas! Kaikki on hyvin. Vahvistu, ole vahva!” (Dan. 10:19.)

Danielin kirjan kymmenennestä luvusta alkaa kirjan päättävä näky, joka jatkuu lukuihin 11 ja 12 asti. Meille kerrotaan heti alussa, että näky merkitsee suurta vaivaa (Dan. 10:1, RK 2012), joka viittaa sodankäyntiin. Luvussa 11 kerrotaan yksityiskohtaisemmin tästä sodankäynnistä, mutta luku kymmenen näyttää sen hengelliset mittasuhteet ja paljastaa, että maallisten taisteluiden taustalla riehuu kosmisella laajuudella vaikuttava hengellinen taistelu. Tutkiessamme kymmenettä lukua huomaamme, että rukoillessamme osallistumme tähän koko maailmankaikkeuden kattavaan taisteluun seurauksiltaan ratkaisevan tärkeällä tavalla. Emme ole kuitenkaan taisteluissamme yksin; Jeesus käy meidän puolestamme taisteluun Paholaista vastaan. Opimme, että pohjimmiltaan taistelut, joita joudumme käymään, eivät ole ihmisiä vastaan, vaan pimeyden voimia vastaan.

Apostoli Paavali ilmaisi asian vuosisatoja Danielin ajan jälkeen: ”Emmehän me taistele ihmisiä vastaan vaan henkivaltoja ja voimia vastaan, tämän pimeyden maailman hallitsijoita ja avaruuden pahoja henkiä vastaan.” (Ef. 6:12.) Viime kädessä menestyksemme taistelussa on Jeesuksen Kristuksen varassa, joka yksin voitti Paholaisen ristillä.

_Tämä tutkistelu on sapatiksi 14.3.2020_