---
title:  Lisäaineistoa
date:  13/03/2020
---

”Kolme viikkoa Gabriel painiskeli pimeyden voimien kanssa, jotka pyrkivät vaikuttamaan Kyyroksen mieleen – –. Tehtiin kaikki, mitä taivas saattoi tehdä Jumalan kansan hyväksi. Voitto saatiin lopulta, vihollisen joukkoja pidäteltiin koko Kyyroksen ajan ja koko hänen poikansa Kambyseen ajan – –.” (3AO 314.)

”Miten suurenmoisesti taivaan Majesteetti kunnioittikaan Danielia. Hän lohduttaa vapisevaa palvelijaansa vakuuttaen hänelle, että hänen rukouksensa on kuultu taivaassa. Vastauksena tuohon palavaan rukoukseen enkeli Gabriel lähetettiin vaikuttamaan Persian kuninkaan sydämeen. Tuo hallitsija oli vastustanut Jumalan Henkeä kolmen viikon ajan, jolloin Daniel oli paastonnut ja rukoillut, mutta taivaan ruhtinas, ylienkeli Miikael, lähetettiin kääntämään uppiniskaisen kuninkaan sydäntä ratkaisuun vastauksena Danielin rukoukseen.” (AP 56.)

**Keskustelunaiheita**

`Vaikka adventtikirkko ei olekaan ensimmäinen kristillisen historian aikana, joka on nähnyt totuuden suuresta taistelusta, se on silti kyseisen teeman vahvimpia kannattajia. Tunnemme hyvin ajatuksen siitä, että koko maailmankaikkeus on osallisena valtavassa kamppailussa Kristuksen ja Paholaisen välillä. Uskomme, että jokainen yksilö osallistuu tähän taisteluun. Maallisetkin ihmiset sanovat joskus, että tuntuu kuin me kaikki olisimme osallisina jonkinlaisessa sodassa. Mikä on ollut oma kokemuksesi suuren taistelun keskellä? Miten se on näkynyt omassa elämässäsi? Mitä sellaista olet oppinut, josta voisi olla apua toisille kamppailijoille?`

`Lue Ef. 6:10–18. Huomaa, miten peittelemätöntä sotilaallista sanastoa Paavali käyttää. Millaisia ”taisteluohjeita” saamme suureen taisteluun?`

`Dan. 10:11 kutsuu Danielia jo toisen kerran (ks. Dan. 9:23) nimellä ḥamudōt, ’rakastettu’. Mitä tämä kertoo siitä läheisestä emotionaalisesta siteestä, joka vallitsee taivaan ja maan välillä? Ajattele, miten radikaalisti erilainen tällainen todellisuuskuva on verrattuna nykymaailman niin yleiseen ateistiseen maailmankuvaan. Mitä toivoa tämä Raamatun esittämä kuva antaa meille?`