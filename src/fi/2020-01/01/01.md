---
title:  Lukemisesta Ymmärtämiseen
date:  28/12/2019
---

### Avaintekstit
Luuk. 24:25–27;  2. Piet. 3:11–13;  Joona 3:3–10;  4. Moos. 14:34;  Dan. 9:23; 10:11, 12.

> <p></p>
> ”Filippos juoksi vaunujen luo, ja kuullessaan miehen lukevan profeetta Jesajaa hän sanoi. ”Sinä kyllä luet, mutta mahdatko ymmärtää?” (Ap. t. 8:30.)

Tässä neljänneksessä tutkimme Danielin kirjaa, jonka sivuilta adventtikirkko on saanut alkunsa. Aloittaessamme meidän tulisi pitää seuraavat seikat mielessä mallina, joka auttaa meitä etenemään tutkistelussamme.

Ensinnäkin meidän tulee aina muistaa, että Kristus on Danielin kirjan keskiössä, aivan kuten hän on koko Raamatun keskiössä.

Toiseksi Danielin kirja on jäsennelty kirjalliselta ilmaisultaan ilmentämään kauneutta ja auttamaan meitä ymmärtämään kirjan keskeistä sanomaa.

Kolmanneksi meidän on ymmärrettävä, mikä ero on klassisilla ja apokalyptisillä profetioilla. Tämä auttaa meitä erottamaan Danielin kirjan profetiat muista profetioista, esimerkiksi Jesajan, Aamoksen ja Jeremian profetioista.

Neljänneksi tutkiessamme Danielin kirjan aikaprofetioita meidän tulisi ymmärtää, että hänen saamansa profeetalliset suuntaviivat ulottuvat pitkälle aikavälille ja niitä lasketaan vuosi=päivä -periaatteen mukaan.

Viidenneksi haluamme korostaa, että Danielin kirja ei ainoastaan välitä profeetallista tietoa, vaan se on syvällisellä tavalla ajankohtainen meidän henkilökohtaisen elämämme kannalta tänä päivänä.

_Tämä tutkistelu on sapatiksi 4.1.20120_