---
title:  Danielin Kirjan Rakenne
date:  30/12/2019
---

Osa Danielin kirjaa on kirjoitettu hepreaksi, osa arameaksi. Arameankielisen osuuden (Dan. 2–7) rakenne vahvistaa kyseisen osuuden ja koko kirjan keskeistä sanomaa:

- A. Nebukadnessarin näky neljästä valtakunnasta (Dan. 2)
    - B. Jumala pelastaa Danielin ystävät tulisesta uunista (Dan. 3)
        - C. Nebukadnessarin saama tuomio (Dan. 4)
        - C’. Belsassarin saama tuomio (Dan. 5)
    - B’. Jumala pelastaa Danielin leijonien luolasta (Dan. 6)
- A’. Danielin näky neljästä valtakunnasta (Dan. 7).

Tällainen kirjallinen sommittelu tähtää siihen, että rakenteen keskelle sijoittuva pääsanoma korostuisi. Tässä tapauksessa pääsanoma on C ja C’ (Dan. 4 ja 5): Jumala ottaa pois valtakunnan Nebukadnessarilta väliaikaisesti ja Belsassarilta pysyvästi. Siksi lukujen 2–7 pääpaino on siinä, että Jumalalla on täysi hallintavalta kaikkiin maailman valtiaisiin, sillä hän nostattaa heidät valtaan ja suistaa vallasta.

Yksi tehokkaimmista tavoista välittää viesti ja saada asia perille on käyttää toistoa. Esimerkiksi Jumala antoi faraon nähdä kaksi unta, jotka molemmat kertoivat Egyptin lähitulevaisuudesta (1. Moos. 41:1–7). Ensimmäisessä unessa seitsemän lihavaa lehmää joutuivat seitsemän laihan lehmän syömiksi. Toisessa unessa seitsemän täyteläistä tähkää joutuivat seitsemän itätuulen polttaman tähkän nielemiksi. Molemmat unet kuvastivat samaa asiaa: seitsemää vaurauden vuotta seuraisi seitsemän niukkuuden vuotta.

Myös Danielin kirjassa Jumala käyttää toistoa. Kirjasta löytyy neljä profeetallista sykliä, jotka toistavat kaikki samaa perusrakennetta. Lopussa tämä rakenne osoittaa meille Jumalan täydellisen hallintavallan. Vaikka jokainen profeetallinen kuvaus tuo oman erilaisen näkökulmansa ne yhdessä kattavat saman historiallisen ajan, joka alkaa profeetan ajasta ja päättyy maailman loppuun, kuten seuraava taulukko osoittaa:

<table>
<tbody>
<tr>
<td>
<p>Daniel 2</p>
</td>
<td>
<p>Daniel 7</p>
</td>
<td>
<p>Daniel 8, 9</p>
</td>
<td>
<p>Daniel 10&ndash;12</p>
</td>
</tr>
<tr>
<td>
<p>Babylonia</p>
</td>
<td>
<p>Babylonia</p>
</td>
<td>
<p>&nbsp;</p>
</td>
<td>
<p>&nbsp;</p>
</td>
</tr>
<tr>
<td>
<p>Meedia ja Persia</p>
</td>
<td>
<p>Meedia ja Persia</p>
</td>
<td>
<p>Meedia ja Persia</p>
</td>
<td>
<p>Meedia ja Persia</p>
</td>
</tr>
<tr>
<td>
<p>Kreikka</p>
</td>
<td>
<p>Kreikka</p>
</td>
<td>
<p>Kreikka</p>
</td>
<td>
<p>Kreikka</p>
</td>
</tr>
<tr>
<td>
<p>Rooma</p>
</td>
<td>
<p>Rooma</p>
</td>
<td>
<p>Rooma</p>
</td>
<td>
<p>Rooma</p>
</td>
</tr>
<tr>
<td>
<p>Jumalan valtakunta perustetaan</p>
</td>
<td>
<p>Taivaallinen tuomio, jota seuraa Uusi maa</p>
</td>
<td>
<p>Pyh&auml;k&ouml;n puhdistaminen</p>
</td>
<td>
<p>Mikael tulee apuun</p>
</td>
</tr>
</tbody>
</table>

`Mitä suurta toivoa seuraavat jakeet antavat pitkän tähtäimen tulevaisuudennäkymistämme? Dan. 2:44; Ps. 9:8–13; 2. Piet. 3:11–13.`