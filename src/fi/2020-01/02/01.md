---
title:  Jerusalemista Babyloniin
date:  04/01/2020
---

### Avaintekstit
2. Kun. 21:10–16;  Dan. 1;  Gal. 2:19, 20;  Matt. 16:24–26;  2. Kor. 4:17;  Jaak. 1:5.

> <p></p>
> ”Ja näille neljälle pojalle Jumala antoi taitoa ja kykyä kaiken opin ja viisauden ymmärtämiseen, ja Daniel osasi selittää kaikki näyt ja unet.” (Dan. 1:17.)

Raamattu ei arastele näyttää langenneen ihmiskunnan heikkouksia. 1. Mooseksen kirjan 3. luvusta eteenpäin ihmisten syntisyys ja synnin surulliset seuraukset ovat silmiinpistävästi esillä. Samalla saamme kuitenkin esimerkkejä niiden elämästä, jotka osoittavat suurta uskollisuutta Jumalaa kohtaan silloinkin, kun heitä voimakkaasti kannustetaan uskottomuuteen. Jotkin liikuttavimmista tällaista uskollisuutta osoittavista esimerkeistä löytyvät Danielin kirjasta.

Pitäkäämme kuitenkin mielessämme Danielin kirjaa tutkiessamme, että sen todellinen sankari on Jumala. Olemme niin tottuneita kuulemaan kertomuksia, joissa korostetaan Danielin ja hänen ystäviensä uskollisuutta, että saatamme unohtaa korottaa Jumalan uskollisuutta – hänen, joka ohjasi ja ylläpiti noita neljää nuorta miestä heidän joutuessaan kohtaamaan Babylonian valtakunnan mahdin ja houkutukset. On tarpeeksi iso haaste pysyä uskollisena omassa maassaan ja omalla paikkakunnallaan, puhumattakaan siitä, kun joutuu kokemaan vieraan maan, kulttuurin ja uskonnon paineet. Kertomusten päähenkilöt vastaavat haasteeseen, koska kuten apostoli Paavali, hekin tietävät, kehen uskovat (2. Tim. 1:12), ja häneen he luottavat.

_Tämä tutkistelu on sapatiksi 11.1.2020_