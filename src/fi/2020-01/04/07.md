---
title:  Lisäaineistoa
date:  24/01/2020
---

”Voimme saada tärkeitä opetuksia siitä, mitä heprealaiset nuorukaiset joutuivat kokemaan Duuran lakeudella. Tänä meidän aikanamme joutuvat monet Jumalan palvelijat, vaikka eivät tiedä tehneensä mitään väärää, kokemaan nöyryytystä ja huonoa kohtelua niiden taholta, jotka saatanan yllyttäminä ovat kateuden ja uskonnollisen kiihkon vallassa. Ihmisten viha tulee kohdistumaan varsinkin niihin, jotka pyhittävät neljännen käskyn sapattia, ja lopulta näille langetetaan yleismaailmallisella käskyllä kuolemantuomio.

Jumalan kansalta vaaditaan edessä olevan ahdingon aikana järkkymätöntä uskoa. Hänen lastensa täytyy ilmoittaa, että hän on heidän ainoa palvonnan kohteensa ja että he ovat valmiit uhraamaan henkensäkin mieluummin kuin myöntymään vähääkään väärään palvontaan. Iankaikkisen Jumalan sanan rinnalla ei syntisten, rajallisten ihmisten käskyillä ole sydämestään uskolliselle mitään merkitystä. Hän tottelee totuutta vankeuden, maasta karkotuksen tai kuoleman uhallakin.” (3AO 277, 278.)

**Keskustelunaiheita**

`Lue 1. Piet. 1:3–9. Miksi Jumala pelastaa joitakin mutta ei kaikkia kärsimyksiltä? Vai eikö tällaisiin kysymyksiin voikaan saada vielä vastausta? Miksi meidän on luotettava Jumalan hyvyyteen sellaistenkin pettymysten edessä, kun ihmeellistä pelastusta ei kuulukaan?`

`Jos tämä kertomus olisi loppunut siihen, että nuo heprealaismiehet olisivat kuolleet tuliseen pätsiin, mitä opetuksia olisimme silti voineet saada siitä?`

`Mikä tulee meidän lopunajan tapahtumia koskevan ymmärryksemme mukaan olemaan se merkki, josta palvontamme kohde tulee erityisesti näkymään? Mitä tämä kertoo meille siitä, kuinka tärkeä sapatti todella onkaan?`

`Lue Luuk. 16:10. Miten nämä Kristuksen sanat auttavat meitä ymmärtämään, mitä uskosta eläminen todella tarkoittaa?`

`Lue uudestaan Dan. 3:15, jossa Nebukadnessar sanoo: ”[M]ikä jumala voisi teidät pelastaa minun käsistäni?” Miten itse vastaisit tähän kysymykseen?`