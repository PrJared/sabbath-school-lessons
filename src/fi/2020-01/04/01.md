---
title:  Pätsistä Palatsiin
date:  18/01/2020
---

### Avaintekstit
Dan. 3:1–30;  Ilm. 13:11–18;  2. Moos. 20:3–6;  5. Moos. 6:4;  1. Kor. 15:12–26;  Hepr. 11.

> <p></p>
> ”Jumala, jota me palvelemme, pystyy pelastamaan meidät tulisesta uunista, ja hän voi pelastaa meidät myös sinun käsistäsi, kuningas.” (Dan. 3:17.)

“Näin nämä nuoret Pyhän Hengen innoittamina julistavat koko maailmalle uskoaan siihen, että hän, jota he palvelevat, on ainoa oikea ja elävä Jumala. Tämä uskonilmaus oli kaikkein vaikuttavin osoitus heidän periaatteistaan. Voidakseen näyttää epäjumalanpalvelijoille elävän Jumalan voiman ja suuruuden, Jumalan palvelijoiden on näytettävä heille, kuinka paljon he itse kunnioittavat Jumalaa. Heidän on tehtävä selväksi, että Jumala on heidän kunnioituksensa ja palvontansa ainoa kohde, eikä mikään, ei edes oman elämän säilyttäminen, voi houkutella heitä tekemään vähässäkään määrin myönnytyksiä epäjumalanpalvonnan suuntaan. Tästä saamillamme opetuksilla on suora ja elintärkeä merkitys kokemuksiimme viimeisinä päivinä.” (HP 149.) Vaikka nyt saattaa tuntua siltä, että Jumalan palvonnan takia asetettu kuolemanuhka on kuin jokin esitieteelliseltä ja taikauskoiselta ajalta oleva asia, Raamattu paljastaa, että ajan lopussa, kun maailma on suuresti ”kehittynyt”, jotakin samantapaista tulee tapahtumaan, mutta maailmanlaajuisessa mittakaavassa. Siten tämän kertomuksen tutkimisesta saamme tietoa asioista, jotka Raamatun mukaan Jumalan uskollinen kansa joutuu kohtaamaan.

_Tämä tutkistelu on sapatiksi 25.1.2020_