---
title:  Synnintunnustuksesta Lohdutukseen
date:  29/02/2020
---

### Avaintekstit
Dan. 9;  Jer. 25:11, 12; 9:10;  2. Kun. 19:15–19;  Matt. 5:16;  Jaak. 5:16.

> <p></p>
> ”Herra, kuule! Herra, anna anteeksi! Herra, kuuntele ja täytä pyyntömme! Auta pian, kunniasi tähden, Jumalani! Se kaupunki on sinun nimellesi omistettu, ja sinun kansaasi kutsutaan sinun nimelläsi.” (Dan. 9:19.)

Danielin kirjan yhdeksännestä luvusta löytyy yksi Raamatun mahtavista rukouksista. Elämänsä ratkaisevilla hetkillä Daniel turvautuu rukoukseen ollakseen valmis kohtaamaan edessään olevat haasteet. Kun Daniel ja hänen ystävänsä ovat vaarassa tulla tapetuiksi pakanakuninkaan salaperäisen unen tähden, profeetta lähestyy Jumalaa rukouksessa (Dan. 2). Ja kun kuninkaallinen määräys kieltää rukoilemasta mitään Jumalaa, vain kuningasta, Daniel jatkaa päivittäisiä rukouksiaan Jerusalemiin päin (Dan. 6). Kun tarkastelemme Danielin yhdeksännen luvun rukousta, muistakaamme, että kahdeksannen luvun näky 2 300 illasta ja aamusta on tehnyt profeettaan suuren vaikutuksen. Vaikka tuo profetia selitettiinkin Danielille pääpiirteittäin, hän ei saa selvyyttä aikajaksosta, joka hänelle kerrottiin kahden taivaallisen olennon välisessä keskustelussa: ”Vielä on kaksituhatta kolmesataa iltaa ja aamua; sitten pyhäkkö vanhurskautetaan.” (Dan. 8:14, RK 2012 marg.) Vasta nyt, luvussa yhdeksän, profeetalle annetaan lisää valoa, ja tälläkin kertaa hän saa sitä sen jälkeen kun on ensin rukoillut hartaasti.

_Tämä tutkistelu on sapatiksi 7.3.2020_