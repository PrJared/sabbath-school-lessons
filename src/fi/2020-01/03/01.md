---
title:  Salatusta Ilmoitettuun
date:  11/01/2020
---

### Avaintekstit
Dan. 2:1–16;  Ap. t. 17:28;  Dan. 2:17–49;  Ps. 138;  Joh. 15:5;  5. Moos. 32:4;  1. Piet. 2:4.

> <p></p>
> ”Yöllisessä näyssä salaisuus ilmoitettiin Danielille. Hän kiitti taivaan Jumalaa ja sanoi: – Olkoon Jumalan nimi kiitetty ajasta aikaan, sillä yksin hänen on viisaus ja voima.” (Dan. 2:19–20, VKR.)

Grönlantia ympäröiviltä vesiltä löytyy monen kokoisia jäävuoria. Joskus pienemmät jäälautat liikkuvat yhteen suuntaan, kun taas isommat jäävuoret liikkuvat toiseen suuntaan. Tämä johtuu siitä, että pintatuulet liikuttelevat pieniä lauttoja, kun taas suuremmat jäämassat liikkuvat meren syvien virtausten mukana. Kun tarkastelemme kansojen nousua ja tuhoa historian saatossa voimme soveltaa niihin tätä vertausta pintatuulista ja syvistä merivirroista. Tuulet edustavat kaikkea muuttuvaa ja ennakoimatonta, kuten ihmisten tahtoa. Näiden sinne tänne tempovien myrskytuulten kanssa samaan aikaan vaikuttaa kuitenkin myös toinen voima, joka on vielä vahvempi ja jota voidaan verrata merivirtoihin. Tuo voima on Jumalan viisaat ja ylivertaiset suunnitelmat, jotka etenevät hänen tahtonsa mukaan. Kuten Ellen G. White on sanonut: ”Kuten tähdet järkkymättä kiertävät niille määrättyjä suuria ratojaan, niin eivät myöskään Jumalan suunnitelmat tiedä kiireestä tai viivyttelystä.” (4AO 22.) Vaikka kansojen, ideologioiden ja poliittisten puolueiden nousu ja tuho vaikuttaa olevan täysin ihmisten oikkujen varassa, Danielin kirjan toinen luku osoittaa, että todellisuudessa taivaan Jumala ohjaa ihmiskunnan historiaa aivan sen suureen loppuhuipentumaan asti.

_Tämä tutkistelu on sapatiksi 18.1.2020_