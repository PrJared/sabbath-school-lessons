---
title:  Ylimielisyydestä Tuhoon
date:  01/02/2020
---

### Avaintekstit
Dan. 5–6:1;  Ilm. 17:4–6;  Ps. 96:5;  Kol. 1:15–17;  Room. 1:16–32;  Saarn. 8:11;  Ilm. 14:8.

> <p></p>
> ”Hän antaa muuttua aikojen ja hetkien, hän suistaa kuninkaat vallasta ja nostaa kuninkaat valtaan, antaa viisaille viisauden ja ymmärtäväisille tiedon.” (Dan. 2:21.)

Danielin kirjan viidennessä luvussa Jumalan sana antaa voimallisen esimerkin ihmisen ylimielisyydestä, joka saa tyrmäävän ja dramaattisen lopun. Vaikka Nebukadnessarilla kesti kauan oppia läksynsä, lopulta hän kuitenkin oppi sen. Belsassar puolestaan ei opi. Käyttämällä Jumalan temppelin astioita palatsissa järjestämissään orgioissa Belsassar häpäisee ne. Tällainen häväistys merkitsee paitsi Jumalan haastamista jopa suoraa hyökkäystä häntä vastaan. Näin Belsassarin tekemien vääryyksien malja tulee täyteen hänen käyttäytyessään tavalla, joka tuo mieleen pienen sarven (ks. Dan. 8), joka hyökkäsi Jumalan pyhäkköä vastaan. Ottamalla Belsassarilta pois hallintavallan Jumala antaa esikuvan siitä, mitä hän tulee tekemään kansansa vihollisille maailman viimeisinä päivinä. Danielin kirjan viidennen luvun kuvaamat asiat tapahtuivat vuonna 539 eKr. sinä yönä, jona Babylon kukistui Meedian ja Persian armeijan hyökätessä. Tässä siirrytään kullasta hopeaan, joka ennustettiin Danielin kirjan toisessa luvussa. Jälleen kerran tulee selväksi, että Jumala hallitsee maailman tapahtumia.

_Tämä tutkistelu on sapatiksi 8.2.2020_