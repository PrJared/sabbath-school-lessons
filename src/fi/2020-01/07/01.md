---
title:  Leijonien Luolasta Enkelin Siipien Suojaan
date:  08/02/2020
---

### Avaintekstit
Dan. 6;  1. Sam. 18:6–9;  Matt. 6:6;  Ap. t. 5:27–32;  Matt. 6:14–29;  Hepr. 11:35–38.

> <p></p>
> ”Silloin toiset valvojat ja satraapit alkoivat etsiä sopivaa aihetta voidakseen syyttää Danielia valtakunnan vahingoittamisesta. Mitään syytöstä he eivät kuitenkaan pystyneet esittämään, sillä Daniel oli rehellinen eikä mitään laiminlyöntiä tai rikkomusta löytynyt.” (Dan. 6:5.)

Meedian ja Persian vallattua Babylonian meedialainen Dareios huomaa Danielin viisauden ja kutsuu tämän osaksi uutta valtiojohtoa. Ikääntyvä profeetta menestyy julkisissa tehtävissään niin hyvin, että uusi kuningas nimittää hänet koko Meedian ja Persian valtakunnan hallinnon korkeimmaksi virkamieheksi.

Luvun edetessä Daniel kohtaa kateutta, jota voitaisiin oikeutetusti kutsua ”alkuperäiseksi synniksi”. Huomaamme kuitenkin, ettei Daniel ole uskollinen ainoastaan maallisille velvollisuuksilleen meedialaisten ja persialaisten alaisena vaan ennen kaikkea Jumalalleen. Voimme olla varmoja siitä, että Danielin uskollisuus Jumalaa kohtaan on suurelta osin vaikuttamassa siihen, että hän on uskollinen näillä muillakin alueilla.

Danielin kokema vaino on mallina siitä, mitä Jumalan kansa joutuu kokemaan ajan lopussa. Kertomus ei viittaa siihen, että Jumalan kansa säästettäisiin koettelemuksilta ja kärsimyksiltä, mutta se takaa sen, että taistelussa pahaa vastaan hyvä tulee lopulta voittamaan ja Jumala tulee vapauttamaan kansansa.

_Tämä tutkistelu on sapatiksi 15.2.2020_