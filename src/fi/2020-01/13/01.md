---
title:  Tomusta Tähtiin
date:  21/03/2020
---

### Avaintekstit
Dan. 12;  Room. 8:34;  Luuk. 10:20;  Room. 8:18;  Hepr. 2:14, 15;  Joh. 14:29;  Ilm. 11:3.

> <p></p>
> ”Oikeat opettajat loistavat niin kuin säteilevä taivaankansi, ja ne, jotka ovat opastaneet monia vanhurskauteen, loistavat kuin tähdet, aina ja ikuisesti.” (Dan. 12:3.)

Danielin kirja alkaa sillä, että Nebukadnessar valtaa Juudean ja vie mukanaan vankeja Babyloniaan. Kirja päättyy vastakkaiseen näkymään, jossa Mikael seisoo ja suojaa Jumalan kansaa ja vapauttaa sen lopun ajan Babylonista. Kuten koko Danielin kirja on tähänkin asti osoittanut, lopussa, aivan lopussa, Jumala kääntää kaiken kansalleen parhain päin.

Olemme saaneet nähdä myös sen, miten Daniel ja hänen ystävänsä pysyvät uskollisina Jumalalle ja osoittavat vertaansa vailla olevaa viisautta pakkosiirtolaisuuteen liittyvien koettelemusten ja haasteiden keskellä. Samoin Jumalan lopun ajan kansa pysyy uskollisena, erityisesti tuona ahdistuksen aikana, ”jonka kaltaista ei ole ollut siitä alkaen, kun kansoja on ollut” (Dan. 12:1). Kuten Daniel ystävineen Babyloniassa, he osoittautuvat viisaiksi ja ymmärtäväisiksi. Heidän henkilökohtaisena hyveenään on viisaus, ja se saa heidät sitoutumaan siihen, että he johtavat toisiakin vanhurskauteen. Jotkut kuolevat tai heidät tapetaan, ja näin he joutuvat palaamaan maan tomuun, mutta heidät herätetään ikuisuuteen. Kuten Raamattu sanoo: ”Monet maan tomussa nukkuvista heräävät, toiset ikuiseen elämään – –.” (Dan. 12:2.)

_Tämä tutkistelu on sapatiksi 28.3.2020_