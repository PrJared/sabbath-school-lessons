---
title:  Lisäaineistoa
date:  27/03/2020
---

”Ennustukset esittävät tapahtumasarjan, joka johtaa tuomion alkamiseen saakka. Tämä koskee erityisesti Danielin kirjaa. Mutta Danielin käskettiin lukita ja sinetöidä viimeisiä päiviä koskeva osa ennustuksistaan ’lopun aikaan asti’. Ennen tätä aikaa ei voitu julistaa tuomion sanomaa, joka perustui näiden ennustusten täyttymiseen. Mutta lopun aikana, profeetan sanojen mukaan, ’monet sitä tutkivat ja ymmärrys lisääntyy’ (Dan. 12:4).

Apostoli Paavali varoitti seurakuntaa odottamasta Kristuksen tuloa hänen aikanaan. Hän sanoi, että ’se päivä ei tule, ennenkuin luopumus ensin tapahtuu ja laittomuuden ihminen ilmestyy’ (2 Tess. 2:3). Me emme voi odottaa Herramme tuloa ennen kuin suuren luopumuksen ja ’synnin ihmisen’ pitkän hallituskauden jälkeen. ’Synnin ihmisellä’, jota myös kutsutaan ’laittomuuden salaisuudeksi’, ’kadotuksen lapseksi’ ja ’vastustajaksi’, tarkoitetaan paavinvaltaa, joka profeetan ennustuksen mukaan oli säilyttävä valta-asemansa 1260 vuotta. Tämä ajanjakso päättyi vuonna 1798. Kristuksen tuleminen ei voinut tapahtua ennen sitä aikaa. Paavalin varoitus koskee siis koko kristillistä aikaa aina vuoteen 1798 saakka. Sanomaa Kristuksen toisesta tulemisesta on julistettava tuon ajan jälkeen.” (7AO 308, 309.)

**Keskustelunaiheita**

`Mitä vaaroja sisältyy siihen, jos asetamme päivämääriä tuleville lopunajan tapahtumille? Mitä monien uskolle tapahtuu silloin, kun ennustukset eivät toteudukaan? Mikä tärkeä profeetallinen totuus löytyy Joh. 14:29 esitetyistä Kristuksen sanoista?`

`Mikä tässä meidän välittömän kommunikoinnin ja tieteellisen edistyksen ajassamme on sellaista, joka ei aina ole meille eduksi ja joka saa meidät ajattelemaan, ettei ”ahdistuksen aika, jonka kaltaista ei ole ollut” ole kovinkaan vaikeaa kuvitella?`

`Keskustelkaa vastauksistanne maanantain tutkisteluosuuden viimeiseen kysymykseen siitä, miksi evankeliumi, suuri totuus Kristuksen vanhurskaudesta, on ainoa toivomme saada nimemme elämän kirjaan. Mitä toivoa meillä olisi ilman sitä?`