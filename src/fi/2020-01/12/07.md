---
title:  Lisäaineistoa
date:  20/03/2020
---

On mielenkiintoista, että ainakin Dan. 11:29–39 kohdalla Martti Luther tunnisti turmion iljetyksen (Dan. 11:31) paavinvallaksi, sen opeiksi ja käytänteiksi. Danielin kirjan 11. luvun rinnakkaisuus lukujen 7 ja 8 kanssa vahvistaa Lutherin ja monien muiden protestanttisten kommentoijien näkemystä siitä, että paavius instituutiona oppeineen on näiden profetioiden historiallinen täyttymys. Tässä yhteydessä Ellen G. White sanoo: ”Ei mikään seurakunta Rooman tuomiovallan alueella saanut kauan häiritsemättä nauttia omantunnonvapautta. Niin pian kuin paavin kirkko oli saanut vallan, se kohotti kätensä musertaakseen kaikki, jotka kieltäytyivät tunnustamasta sen herruutta, ja seurakunta toisensa jälkeen alistui sen vallan alle.” (7AO 48.)

**Keskustelunaiheita**

`Kuinka voimme ottaa toisten tunteet huomioon, mutta silti olla vesittämättä sitä, mitä Raamattu opettaa Rooman roolista lopun aikana?`

`Dan. 11:33 kuuluu: ”Kansan oikeat opettajat neuvovat monia, mutta kauan heitä sorretaan miekalla ja tulella, vankeudella ja ryöstöllä.” Mitä jae kertoo joidenkin Jumalan kansan uskollisten kohtalosta? Mitä jae sanoo siitä, mitä uskolliset tekevät ennen marttyyrikuolemaa? Minkä sanoman voimme löytää tästä itsellemme tänään?`

`Dan. 11:36 kuuluu: ”Ja kuningas tekee mitä tahtoo, pyrkii korkealle ja ylvästelee jokaista jumalaa vastaan, puhuu ennenkuulumattomia jumalien Jumalaa vastaan ja menestyy, kunnes vihan aika päättyy, sillä se tapahtuu, mikä on päätetty.” Ketä ja mitä tämä muistuttaa? (Ks. Jes. 14:12–17; ks. myös 2. Tess. 2:1–4.)`

`Dan. 11:27, 29 ja 35 käyttävät ilmausta lammōƆed eli ’määräaika’. Mitä ilmaus kertoo jälleen siitä, miten Jumala hallitsee historian kulkua?`