---
title:  Pohjoisesta Ja Etelästä Ihanaan Maahan
date:  14/03/2020
---

### Avaintekstit
Dan. 11;  Dan. 8:3–8, 20–22;  Jes. 46:9, 10;  Dan. 8:9, 23;  Matt. 27:33–50.

> <p></p>
> ”Oikeista opettajista jotkut lankeavat, ja niin heidät kaikki seulotaan, sulatetaan ja puhdistetaan lopun ajaksi, sillä vielä on aikaa määrähetkeen.” (Dan. 11:35.)

Alkaessamme tutkia tätä haastavaa lukua on heti alkuun todettava muutama asia. Ensinnäkin, Danielin kirjan 11. luku on yhdensuuntainen kaikkien aiempien Danielin kirjassa esitettyjen profeetallisten suuntaviivojen kanssa. Kuten luvuissa kaksi, seitsemän, kahdeksan ja yhdeksän, tämänkin luvun profeetallinen sanoma ulottuu profeetan päivistä lopun aikaan asti. Toiseksi, maailmanvalta seuraa toistaan, ja ne ovat usein valtoja, jotka sortavat Jumalan kansaa. Kolmanneksi, jokainen profeetallinen katsaus huipentuu onnelliseen loppuun. Danielin kirjan toisessa luvussa kivi hävittää kuvapatsaan; luvussa seitsemän valtakunta annetaan Ihmisen Pojalle; luvuissa kahdeksan ja yhdeksän taivaallinen pyhäkkö vanhurskautetaan Messiaan työn kautta.

Luvusta 11 löytyy kolme keskeistä kuvausta: 1) Luku alkaa Persian kuninkaista ja se käsittelee heidän kohtaloaan ja lopun aikaa, jolloin Pohjoisen kuningas hyökkää Jumalan pyhää vuorta vastaan. 2) Sitten luvussa kuvaillaan Pohjoisen ja Etelän kuninkaiden välisiä taisteluita ja sitä, miten ne vaikuttavat Jumalan kansaan. 3) Luku päättyy onnellisesti, kun Pohjoisen kuningas kohtaa loppunsa ”ihanan pyhäkkövuoren” lähellä (Dan. 11:45). Tällainen onnellinen loppu merkitsee pahan hävittämistä ja Jumalan ikuisen valtakunnan perustamista.

_Tämä tutkistelu on sapatiksi 21.3.2020_