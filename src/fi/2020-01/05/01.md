---
title:  Ylpeydestä Nöyryyteen
date:  25/01/2020
---

### Avaintekstit
Dan. 3:31–33;  Dan. 4:1–30;  Sananl. 14:31;  2. Kun. 20:2–5;  Joona 3:10;  Dan. 4:31–34;  Fil. 2:1–11.

> <p></p>
> ”Kuinka ihmeelliset ovatkaan hänen merkkinsä, kuinka suuret hänen tekonsa! Hänen valtakuntansa on ikuinen valtakunta, hänen kuninkuutensa pysyy polvesta polveen.” (Dan. 3:33.)

Ylpeyttä on kutsuttu alkuperäiseksi synniksi. Ensin sitä ilmenee Luciferissa, taivaassa asustavassa enkelissä. Siksi Jumala sanoo hänestä Hesekielin kautta: ”Kauneutesi houkutti sinut korskeuteen, loistosi sokaisemana haaskasit viisautesi. Nyt olen syössyt sinut alas, jättänyt kuninkaiden katseltavaksi ja pilkattavaksi.” (Hes. 28:17.)

Ylpeys johtaa Luciferin lankeemukseen, ja niinpä hän nyt käyttää ylpeyttään johtaakseen lukemattoman määrän muitakin samaa polkua, joka johtaa alas tuhoon. Olemme kaikki langenneita ihmisolentoja, joiden pelkkä olemassaolo on täysin Jumalasta riippuvaista. Kaikki lahjat ja se mitä lahjoillamme saavutamme, on Jumalalta saatua. Kuinka siis uskallamme olla ylpeitä, kerskaavia tai ylimielisiä, kun todellisuudessa nöyryyden tulisi hallita kaikkea tekemistämme?

Kestää kauan ennen kuin Nebukadnessar ymmärtää nöyryyden tärkeyden. Ei edes jumalolentoa muistuttavan neljännen miehen näkeminen tulisessa uunissa (ks. viime viikon tutkistelu) muuta hänen elämänsä suuntaa. Vasta sitten kun Jumala ottaa häneltä pois valtakunnan ja lähettää hänet elämään kedon villieläinten pariin, kuningas tajuaa todellisen tilansa.

_Tämä tutkistelu on sapatiksi 1.2.2019_