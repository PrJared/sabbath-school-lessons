---
title:  Lisäaineistoa
date:  31/01/2020
---

”Tuosta kerran niin ylpeästä yksinvaltiaasta oli tullut nöyrä Jumalan lapsi, sortavasta ja mahtailevasta hallitsijasta viisas ja myötätuntoinen kuningas. Hän joka oli halveksinut ja pilkannut taivaan Jumalaa, tunnisti nyt Korkeimman vallan ja koetti vakavasti edistää Herran pelkoa ja alamaistensa onnellisuutta. Kuningasten Kuninkaan nuhtelemana Nebukadressar oli lopultakin saanut sen opetuksen, jonka oppiminen on tarpeen kaikille hallitsijoille – että todellinen hyvyys on tosi suuruutta. Hän tunnusti Herran eläväksi Jumalaksi ja sanoi: ’Nyt minä, Nebukadnessar, kiitän, ylistän ja kunnioitan taivaan kuningasta; sillä kaikki hänen työnsä ovat totiset ja hänen tiensä oikeat. Ja hän voi nöyryyttää ne, jotka ylpeydessä vaeltavat.’

Nyt täyttyi se Jumalan tarkoitus, jonka mukaan maailman suurimman valtakunnan tuli ylistää häntä. Tämä julkinen lausunto, jossa Nebukadressar tunnusti Jumalan armon, hyvyyden ja arvovallan, on viimeinen teko, joka hänen elämänsä vaiheista on merkitty pyhään historiaan.” (3AO 283.)

**Keskustelunaiheita**

`”Ylpeys johtaa kaikkiin muihin paheisiin. Se on täysin jumalanvastainen mielentila. Kuulostaako tämä sinusta liioittelulta? Jos kuulostaa, mietipä asiaa tarkemmin. – – [M]itä ylpeämpi joku on, sitä enemmän hän inhoaa ylpeyttä toisissa. Jos tahdot saada selville, kuinka ylpeä itse olet, helpoin tapa on kysyä itseltäsi: ’Kuinka inhottavalta minusta tuntuu, kun toiset kohtelevat minua yliolkaisesti tai sekaantuvat asioihini tai yrittävät näyttää, että ovat parempia kuin muut?’ Asian ydin on siinä, että jokaisen ihmisen ylpeys kilpailee jokaisen muun ylpeyden kanssa. Koska olisin itse halunnut olla huo­mion keskipisteenä kutsuilla, minua harmittaa niin kovasti, että joku muu oli huomion keskipiste. Pata kattilaa soimaa.” – C. S. Lewis, Tätä on kristinusko (Helsinki: Kirjapaja, 2012, 3. painos, suom. Marja Liljeqvist), s. 174. Mitä sellaista Lewis tässä sanoo, joka voi kenties auttaa sinua huomaamaan ylpeyttä omassa elämässäsi?`

`Tämän luvun ja jo joidenkin tätä edeltäneiden lukujen teemana on Jumalan ylivertaisuus. Miksi tämä on niin tärkeä aihe ymmärtää? Miten sapatti voi auttaa meitä ymmärtämään tätä keskeistä totuutta?`