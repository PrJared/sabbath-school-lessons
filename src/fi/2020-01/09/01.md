---
title:  Saastuneesta Puhtaaksi
date:  22/02/2020
---

### Avaintekstit
Dan. 8;  Dan. 2:38;  1. Moos. 11:4;  3. Moos. 16;  Hepr. 9:23–28.

> <p></p>
> ”Hän sanoi minulle: ‘Vielä on kaksituhatta kolmesataa iltaa ja aamua; sitten pyhäkkö vanhurskautetaan.’” (Dan. 8:14, RK 2012 marg.)

Danielin kirjan kahdeksannen luvun näky tuli profeetalle vuonna 548 tai 547 eKr., ja se tarjoaa merkittävää selvennystä tuomioon, johon Danielin kirjan luvussa seitsemän viitattiin. Toisin kuin lukujen kaksi ja seitsemän näyt, kahdeksannen luvun näky jättää pois Babylonian ja alkaa Meedian ja Persian ajasta, sillä näyn antamishetkellä Babylonia oli jo heikentymässä ja persialaiset olivat seuraavana maailmanvaltana syrjäyttämässä sen. Kahdeksannen luvun näky on samansuuntainen seitsemännen luvun näyn kanssa. Kahdeksannessa luvussa kieli ja symbolit vaihtuvat, sillä luvussa korostetaan voimakkaasti taivaallisen pyhäkön puhdistamista taivaallisen suuren sovintopäivän yhteydessä. Niinpä Danielin kirjan kahdeksannen luvun tunnusomainen anti ovatkin taivaalliseen pyhäkköön keskittyvät näkökulmat. Siinä missä Dan. 7 näyttää taivaallisen tuomioistuimen ja Ihmisen Pojan, joka saa valtakunnan, Dan. 8 näyttää taivaallisen pyhäkön puhdistamisen. Kuten näiden kahden luvun yhtymäkohdat osoittavat, kahdeksannessa luvussa kuvattu taivaallisen pyhäkön puhdistaminen vastaa seitsemännen luvun tuomiokuvausta.

_Tämä tutkistelu on sapatiksi 29.2.2020_