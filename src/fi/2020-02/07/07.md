---
title:  Lisäaineistoa
date:  15/05/2020
---

Lue Ellen White, Alfa ja omega, osa 7, s. 63–77, 121–143 tai Suuri taistelu, s. 84–100, 146–169 tai Suuri taistelu, taskup. s. 54–64, 97–114.

”Jumala on sanassaan antanut ihmisille kaiken tarpeellisen tiedon pelastuksesta. Pyhät kirjoitukset on otettava vastaan Jumalan tahdon ohjeellisena ja erehtymättömänä ilmoituksena. Ne muodostavat luonteen mittapuun, oppien ilmaisijan, kokemusten koetinkiven. – –

Se, että Jumala on ilmoittanut tahtonsa ihmisille sanansa kautta, e kuitenkaan ole tehnyt Pyhän Hengen jatkuvaa läsnäoloa ja ohjausta tarpeettomaksi. Päinvastoin, Vapahtajamme lupasi palvelijoilleen Hengen avaamaan sanan, valaisemaan ja selittämään sen opetuksia. Koska Jumalan Henki on innoittanut Raamatun, Hengen opetus ei voi milloinkaan olla ristiriidassa sanan kanssa.” (8AO 184.)

**Keskustelunaiheita**

`Riippumatta raamatunkäännöstesi määrästä, kuinka voit parhaiten hyödyntää sen, mitä sinulla on? Miten voit oppia vaalimaan Raamattua Jumalan sanana, ja uskossa pyrkiä siihen, että noudatat sen opetuksia?`

`Mieti eroa, joka ihmisen alkuperää koskevassa opetuksessa löytyy Jumalan sanan ja ihmisten tekemän tieteen väliltä. Jumalan sana opettaa, että Jumala loi meidät luomisen kuudentena päivänä; tiede opettaa, että olemme miljardien vuosien kehityksen tulosta. Mitä se kertoo siitä, kuinka ­kauas ihmiskunta voi harhautua Jumalan sanasta ja sen selkeästä opetuksesta?`

`Onko sinulla Raamatun tutkimiseen jonkinlaisia työkaluja, jotka auttavat sinua ymmärtämään lukemaasi paremmin? Millaisia? Vaikkei sinulla olisikaan niitä, miten voit soveltaa tälläkin viikolla saamaasi oppia siitä, miten Raamattua tulisi tulkita?`

`Israelilaisia käskettiin opettamaan lapsilleen ne suuret totuudet, jotka oli uskottu heille. Heidän tuli kertoa yhä uudelleen kertomuksia Jumalan johdatuksesta heidän elämässään (5. Moos. 4:9.) Tämän tavan ilmeinen hyöty on se, että usko siirtyy eteenpäin, mutta mikä Jumalan johdatuksesta kertomisessa on lisäksi sellaista, että sillä on taipumusta kasvattaa omaa uskoamme? Miksi raamatullisen totuuden kertominen toisille on hyödyllistä myös itsellemme?`