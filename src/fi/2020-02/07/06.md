---
title:  Kirjat Ja Niiden Sanoma
date:  14/05/2020
---

Kokonaiset kirjat ovat Raamatun laajimpia kokonaisuuksia. Ne on kirjoitettu eri tarkoituksia varten ja erilaisissa olosuhteissa. Joidenkin kirjojen tarkoituksena oli välittää profeetallinen sanoma, toiset olivat kokoomateoksia. Raamatussa on historiallisia kirjoja ja kirjeitä eri seurakunnille, esimerkiksi Paavalin kirjoittamat.

Kun pyrimme ymmärtämään kirjan merkitystä ja sanomaa, on tärkeää tutkia ensin kirjan kirjoittajaa ja tilannetta, jossa se kirjoitettiin. Monille Raamatun kirjoille löytyy selkeä tekijä. Vanhan testamentin viisi ensimmäistä kirjaa ovat Mooseksen kirjoittamia (Joos. 8:31, 32; 1 Kun. 2:3; 2. Kun. 14:6; 21:8; Esra 6:18; Neh. 13:1; Dan. 9:11–13; Mal. 3:22). Myös Jeesus (Mark. 12:26; Joh. 5:46, 47; Joh. 7:19) ja apostolit (Ap. t. 3:22; Room. 10:5) vahvistavat tämän. Joissakin tapauksissa kirjan kirjoittaja ei ole selvillä (esim. Esterin ja Ruutin kirjat sekä monet historialliset kirjat, kuten Samuelin kirjat tai Aikakirjat).

`Lue 1. Moos. 15:1–5 ja 1. Moos. 22:17, 18. Mitä merkitystä sillä on meille, että Mooses kirjoitti Raamatun ensimmäisen kirjan?`

Mooseksen kirjat toisesta viidenteen Mooses kirjoitti tietysti Israelin kansan Egyptistä lähdön jälkeen. Koska 1. Mooseksen kirja on niin keskeinen historiallisena kuvauksena Jumalan luomistyöstä aina patriarkkojen aikaan asti, on kuitenkin loogista, että tämä kirja kirjoitettiin ennen 2. Mooseksen kirjan kirjoittamista.

”Vuosien vieriessä hän [Mooses] kuljeskeli laumoineen noita yksinäisiä seutuja pohtien kansansa sorrettua tilaa. Hän muisteli, miten Jumala oli kohdellut hänen isiään, ja mietiskeli lupauksia, jotka olivat valitun kansan perintöä, ja rukoili öin ja päivin Israelin puolesta. Taivaan enkelit levittivät valoaan hänen ympärilleen, ja täällä hän Pyhän Hengen innoittamana kirjoitti Ensimmäisen Mooseksen kirjan.” (1AO 235.)

1. Moos. meille kerrotaan paitsi alkuperästämme myös pelastussuunnitelmasta eli tavasta, jolla Jumala lunastaa langenneen ihmiskunnan. Suunnitelma tulee entistä ilmeisemmäksi sen liiton myötä, jonka Jumala tekee Abrahamin kanssa ja johon kuuluu hänen lupauksensa kasvattaa Abrahamista niin suuri kansa, että ”he ovat kuin taivaan tähdet tai hiekanjyvät meren rannalla” (1. Moos. 22:17).