---
title:  Lisäaineistoa
date:  26/06/2020
---

Lue Ellen White, Tie Kristuksen luo, s. 91–103.

”Luonnolliset silmämme eivät voi koskaan nähdä Kristuksen kauneutta. Vain Pyhän Hengen suoma sisäinen valaistus, joka paljastaa ihmisen todellisen toivottomuuden ja avuttomuuden tilan, jossa hän olisi ilman syntien kantajan, kaiken täyttävän Kristuksen, tuomaa armoa ja armahdusta, voi saada ihmisen näkemään Kristuksen mittaamattoman rakkauden, hyvyyden ja kunnian”. (UL 155.)

”Katkelmia Raamatusta, jopa kokonaisia lukuja, voidaan opetella ulkoa, jotta niitä voitaisiin toistaa silloin, kun Paholainen tulee ahdistelemaan kiusauksillaan. – – Kun Paholainen houkuttelee ajattelemaan maallisia tai aistillisia asioita, häntä voidaan tehokkaimmin vastustaa sanomalla: ’On kirjoitettu.’” (RH 8.4.1884.)

**Keskustelunaiheita**

`Miten vapaa tahto ja valinnanvapaus edistävät kaikkia uskoa ja kuuliaisuutta koskevia päätöksiämme? Vaikka monet elämämme alueet eivät ole meidän itse hallittavissamme, kuitenkin tärkeissä ikuiseen elämään liittyvissä asioissa meillä on vapaus valita. Mitä teet valinnanvapaudella, jonka Jumala on sinulle antanut? Millaisia hengellisiä valintoja teet?`

`Pohdi, millainen osa sapatilla voi ja tulisi olla Jumalan kanssa vietettyjen hiljaisten hetkien tarjoajana? Miten sapatin viettäminen suojelee sinua siltä, ettet uppoudu työhön tai muihin asioihin niin paljon, että yhteinen aika Jumalan kanssa unohtuu? Miten voit oppia tekemään sapatista sellaisen hengellisen siunauksen päivän, jollaiseksi se tarkoitettiin?`

`Millaisia kokemuksia olet saanut siitä, kun vietät aikaa kahden Jumalan kanssa rukoillen ja Raamattua tutkien? Miten tällainen hengellisyyden harjoittaminen vaikuttaa uskoosi? Miten sen tulisi vaikuttaa? Voitte halutessanne kertoa ryhmässä kokemuksianne siitä, mitä olette oppineet, kun olette lukeneet Raamattua ja rukoilleet. Miten toiset voisivat hyötyä siitä, mitä olette itse oppineet?`

`Mitkä ovat lempijakeitasi, joita olet opetellut ulkoa? Miksi pidät jakeista niin paljon? Miten jakeiden ulkoa opettelu on ollut siunauksena sinulle?`