---
title:  Jumalan Sanasta Eläminen
date:  20/06/2020
---

> <p></p>
> ”Toteuttakaa sana tekoina, älkää pelkästään kuunnelko sitä – älkää pettäkö itseänne.” (Jaak. 1:22.)

### Avaintekstit
Fil. 2:12–16;  Luuk. 4:4, 8, 10–12;  Ps. 37:7;  Ps. 46:11;  Ps. 62:2, 3, 6;  Kol. 3:16.

Parhaimmistakaan raamatuntutkistelutavoista ei ole hyötyä, jos emme ole päättäneet elää sen mukaan, mitä Raamatusta opimme. Se, mikä pätee oppimiseen yleensä, pätee erityisesti Raamatun tutkimiseen: parhaiten opimme toteuttamalla oppimaamme käytännössä, emme ainoastaan lukemalla tai kuuntelemalla. Tällainen kuuliaisuus avaa jumalallisten siunausten täyden aarreaitan, joka muutoin pysyisi suljettuna. Kuuliaisuus sanalle johtaa meidät jännittävälle ja elämää muuttavalle polulle, jolla tietomme ja ymmärryksemme lisääntyy. Jos emme suostu elämään Jumalan sanan ohjeiden mukaan emmekä halua toteuttaa oppimaamme käytännössä, me emme kasva. Todistuksemme jää myös vaillinaiseksi, koska elämämme ei ole sopusoinnussa sanojemme kanssa.

Me kasvamme armossa ja viisaudessa niiden innoittavien esimerkkien kautta, joissa näemme, mitä Jumalan sanasta eläminen tarkoittaa. Jeesusta Kristusta parempaa esimerkkiä ja motivoivampaa voimaa ei löydy. Hän antoi meille mallin, jota seurata. Hän eli elämän, joka oli täydellisessä sopusoinnussa Jumalan tahdon kanssa.

Tällä viikolla tutkimme, mitä Jumalan sanasta eläminen ja sen jumalallisen auktoriteetin alla pysyminen tarkoittavat.

_Tämä tutkistelu on sapatiksi 27.6.2020_