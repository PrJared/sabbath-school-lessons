---
title:  Usko Ja Historia
date:  04/06/2020
---

Emme elä tyhjiössä. Valintamme vaikuttavat paitsi itseemme myös toisiin. Samalla tavoin monien muinoin eläneiden Jumalan lasten elämällä on ollut suuri vaikutus muidenkin tulevaisuuteen kuin vain heidän omaansa. Hepr. 11, tuo kuuluisa uskon esikuvista kertova luku, tekee yhteenvetoa siitä, millainen vaikutus muinaisten uskonsankareiden uskolla on ollut.

**Lue Hepr. 11:1–40. Mitä voimme oppia näiden uskonsankareiden elämästä?**

`Henok`

`Nooa`

`Abraham`

`Saara`

`Joosef`

`Mooses`

`Rahab`

`Simson`

Usko ei ole vain sitä, että uskomme johonkin tai johonkuhun; se on myös toimimista uskomme mukaan. Usko näkyy toimintana; juuri tätä pidetään vanhurskautena. Juuri tällaiset uskonteot muuttavat historiaa. Jokainen uskonteko on sen varassa, että niissä turvaudutaan Jumalan sanaan.

Nooa toimi uskon varassa rakentaessaan arkin. Hän luotti Jumalan sanaan silloinkin, kun kokemus ja järki sanoivat muuta. Koska ei ollut koskaan satanut, kaikki viittasi siihen, että puhe tulvasta oli täyttä hölynpölyä. Nooa kuitenkin totteli Jumalaa ja ihmiskunta pelastui. Abraham lähti eteläisessä Mesopotamiassa sijaitsevasta Urista, joka oli sen ajan kehittynein kaupunki, kohti tuntematonta, johon Jumala hänet johtaisi. Hän valitsi toimia Jumalan käskyn mukaan. Mooses valitsi mieluummin olla paimen, joka johtaisi Jumalan kansan luvattuun maahan, kuin olla kuninkaana Egyptissä, sen ajan mahtavimmassa valtakunnassa. Hän luotti Kaikkivaltiaan ääneen, joka kutsui häntä palavasta pensaasta. Rahab päätti luottaa niihin uutisiin, joita oli kuullut Jumalan voimateoista. Hän suojeli kahta vakoojaa ja hänestä tuli yksi Jeesuksen esiäideistä. Miten vähän tiedämmekään siitä, miten päätöksemme tulevat vaikuttamaan lukemattoman moniin ihmisiin niin tässä kuin tulevissakin sukupolvissa!