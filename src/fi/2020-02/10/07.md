---
title:  Lisäaineistoa
date:  05/06/2020
---

Lue Ellen White, Alfa ja omega, osa 2, s. 224–230 tai Patriarkat ja profeetat, s. 629–635; Alfa ja omega, osa 3, s. 165–170 ja 176–187 tai Profeetat ja kuninkaat, s. 230–235 ja 243–254.

”Raamattu on ihmiskunnan vanhin ja sisällöltään laaja-alaisin historia. Se tuli tuoreena ikuisen totuuden lähteestä, ja kautta aikakausien Jumalan käsi on säilyttänyt sen puhtauden. Se valaisee kaukaisen menneisyyden, mihin inhimillinen tutkimus turhaan koettaa tunkeutua. Jumalan sanassa yksin me näemme sen voiman, joka laski maan perustukset ja levitti taivaat. Vain siitä löydämme luotettavan selityksen kansojen synnystä. Vain siinä on esitetty ihmiskunnan historia vapaana ihmisen ylpeydestä ja ennakkoluuloista.” (EK 165.)

”Joka tuntee Jumalan ja hänen sanansa, omaa myös vakaan uskon pyhien kirjoitusten jumalallisuuteen. Hän ei koet­tele Raamattua ihmisten tieteellisillä käsityksillä, vaan tuo ihmisten ajatukset erehtymättömän mittapuun koeteltaviksi. Hän tietää, että Jumalan sana on totuutta ja totuus ei voi koskaan olla ristiriidassa itsensä kanssa; se, mikä niin kutsutun tieteen opetuksessa on ristiriidassa Jumalan ilmoituksen kanssa, on silkkaa ihmisten arvailua.

Todellista viisautta omaaville tieteellinen tutkimus avaa laajat mahdollisuudet ajatusten syventämiseen ja tiedon kartuttamiseen.” (8T 325.)

**Keskustelunaiheita**

`Pureutukaa syvemmin keskiviikon tutkisteluosuuden viimeiseen kysymykseen. On hienoa, kun löydämme arkeologisia todisteita Raamatun historian paikkansapitävyydestä. Mutta mitä tapahtuu, kun arkeologisia löytöjä tulkitaan tavoilla, jotka ovat ristiriidassa Raamatun kertomusten kanssa? Mitä tämä kertoo meille siitä, että meidän tulisi ottaa Raamattu Jumalan sanana ja luottaa siihen sellaisena kuin se on meille esitetty, riippumatta siitä, mitä arkeologiset löydöt tai joku tieteenala väittävät?`

`Miettikää tämän päivän näkökulmasta niitä Raamatun profetioita, jotka ovat jo saaneet täyttymyksensä. Ajatelkaa esimerkiksi Danielin kirjan lukujen 2 ja 7 kuvailemia valtakuntia. Mitä voimme oppia näistä historiassa jo täyttyneistä profe­tioista? Miten voimme oppia luottamaan Herraan myös vielä toteutumattomien profetioiden osalta?`