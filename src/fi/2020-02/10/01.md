---
title:  Raamattu Esityksenä Historiasta
date:  30/05/2020
---

> <p></p>
> ”Minä olen Herra, sinun Jumalasi, joka johdatin sinut pois Egyptistä, orjuuden maasta.” (2. Moos. 20:2 [myös 5. Moos. 5:6].)

### Avaintekstit
1. Sam. 17;  Jes. 36:1–3;  Jes. 37:14–38;  Dan. 1, 5;  Matt. 26:57–67;  Hepr. 11:1–40.

Raamattu on historian saatossa syntynyt kirja. Sen kertomukset etenevät suoraviivaisesti absoluuttisesta alusta, jolloin Jumala loi kaiken, lopullista päämäärää kohti, jolloin hän ennallistaa maailman Jeesuksen toisen tulemisen yhteydessä.

Raamatun historiallinen luonne on yksi niistä piirteistä, jotka erottavat sen muiden uskontojen pyhistä kirjoista. Raamattu edellyttää, että Jumala henkilökohtaisesti ohjaa historian kulkua; tätä ei yritetä millään lailla todistella. Alussa Jumala puhuu ja niin tulee luoduksi elämä maan päälle (1. Moos. 1:1–31). Hän kutsuu Abramin Kaldean Urista. Hän vapauttaa kansansa Egyptin orjuudesta. Hän kirjoittaa kymmenen käskyä kivitauluille omalla sormellaan (2. Moos. 31:18, RK 2012/VKR). Hän lähettää profeettoja. Hän lähettää tuomioita. Hän kutsuu ihmisiä elämään hänen jumalallisen lakinsa mukaan ja levittämään tietoa pelastussuunnitelmasta muille kansoille. Lopulta hän lähettää Poikansa Jeesuksen Kristuksen maailmaan jakaen historian ikuisiksi ajoiksi kahtia.

Tällä viikolla tarkastelemme joitakin Raamatussa esitettyjä keskeisimpiä kohtia historiassa sekä joitakin niistä arkeologisista todisteista, jotka vahvistavat Raamatussa ilmoitetun historian paikkansapitävyyttä.

_Tämä tutkistelu on sapatiksi 6.6.2020_