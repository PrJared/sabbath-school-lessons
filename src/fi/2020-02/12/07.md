---
title:  Lisäaineistoa
date:  19/06/2020
---

Lue Ellen White, Tie Kristuksen luo, s. 105–113.

Raamatussa on monia selittämättömiä asioita, joita rajallisten ihmisten on vaikea käsittää. Osa on liian syvällisiä meidän täysin selitettäviksi. Siksi me tarvitsemme nöyrää mieltä ja halukkuutta rukouksen avulla oppia Raamatusta. Uskollisuus Raamattua kohtaan mahdollistaa sen, että Raamatun teksti – vaikka se tuntuisikin järjenvastaiselta – saa puhua meille sen, mitä siinä on tarkoitettukin. Uskollisuus Raamattua kohtaan kunnioittaa tekstiä sen sijaan, että lähtisi muuttelemaan sitä tai hämärtämään sen todellista merkitystä.

”Kun Jumalan sana avataan ilman kunnioitusta ja ilman rukousta, epäilykset sumentavat mielen ja epäusko vahvistuu. Kun ajatukset ja tunteet eivät ole kiinnittyneinä Jumalaan tai sopusoinnussa hänen tahtonsa kanssa, Paholainen ohjaa ajatuksia ja tuo mieleen tulkintoja, jotka eivät ole oikeita. Ne ihmiset, jotka eivät sanoin ja teoin pyri olemaan sopusoinnussa Jumalan kanssa, ovat alttiita erehtymään Raamatun tulkinnassa. Heidän selityksiinsä ei ole turvallista luottaa, vaikka he olisivat kuinka oppineita. Niillä, jotka etsivät Raamatusta epäjohdonmukaisuuksia, ei ole hengellistä käsityskykyä. Vääristyneiden käsitystensä valossa he näkevät paljon epäilyttävää asioissa, jotka ovat todellisuudessa selkeitä ja yksinkertaisia.” (TKL 110, 111.)

**Keskustelunaiheita**

`Miksi Raamatun ymmärtämisen kannalta on niin tärkeää, että meillä on oikeanlainen asenne sitä kohtaan? Mitä muuta tällä viikolla tarkastelemiemme asioiden lisäksi tuohon asenteeseen voi kuulua?`

`Miksi emme saisi hämmästyä löytäessämme Raamatusta vaikeasti selitettäviä ja ymmärrettäviä asioita? Kuinka moni asia luonnossakin on toisinaan vaikea ymmärtää? Esimerkiksi sellainenkin perusasia kuin vesi (pelkkä vesi!) on vielä täynnä arvoituksia.`

`Kuinka me adventisteina selitämme Luuk. 23:43, jossa useimpien käännösten mukaan Jeesus sanoo ristillä riippuneelle ryövärille, että tämä tulisi olemaan hänen kanssaan paratiisissa vielä tuona samana päivänä? Mitkä ovat rehellisiä tapoja reagoida tähän vaikeaan kohtaan? Kuinka sellaiset kohdat kuten Joh. 20:17; Saarn. 9:5 ja 1. Kor. 15:16–20 voivat auttaa meitä ymmärtämään kyseistä asiaa?`