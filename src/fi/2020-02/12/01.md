---
title:  Hankalien Tekstiosuuksien Käsittely
date:  13/06/2020
---

> <p></p>
> ”Ja pitäkää sitä pelastuksenanne, että Herra on kärsivällinen. Näinhän myös rakas veljemme Paavali on hänelle annetun viisauden mukaisesti teille kirjoittanut. Samaa hän sanoo kaikissa kirjeissään, joissa puhuu näistä asioista. Niissä tosin on yhtä ja toista vaikeatajuista, mitä tietämättömät ja haihattelevat ihmiset omaksi tuhokseen vääristelevät niin kuin kaikkia muitakin pyhiä kirjoituksia.” (2. Piet. 3:15, 16.)

### Avaintekstit
2. Tim. 2:10–15;  1. Aik. 29:17;  Jaak. 4:6–10;  Gal. 6:9;  Ap. t. 17:11.

Mainitessaan apostoli Paavalin kirjeet Pietari kirjoittaa, että niissä ja joissakin muissa Raamatun kohdissa on ”yhtä ja toista vaikeatajuista” (2. Piet. 3:16). Näitä vaikeatajuisia kohtia sitten ”tietämättömät ja haihattelevat ihmiset omaksi tuhokseen vääristelevät” (2. Piet. 3:16). Pietari ei sano, että kaikki asiat ovat vaikeita ymmärtää, vaan että jotkin ovat.

Tämänhän me tiesimmekin, eikö vain? Kuka rehellinen Raamatun lukija ei olisi törmännyt tekstiosuuksiin, jotka tuntuvat oudoilta tai vaikeilta ymmärtää? Varmasti olemme kaikki jossakin vaiheessa kokeneet tämän.

Siksi tällä viikolla emme tarkastele niinkään itse vaikeita kohtia vaan pikemminkin sitä, miksi tällaisia haasteita löytyy ja kuinka me Raamatun totuuden uskollisina etsijöinä voimme käsitellä niitä. Voi olla, että joihinkin haastaviin kohtiin emme koskaan saa vastausta tässä ajassa. Suurin osa Raamatun teksteistä ei kuitenkaan tuota meille minkäänlaisia vaikeuksia. Siksi emme saa antaa pienen määrän hankalia kohtia heikentää uskoamme Jumalan sanan luotettavuuteen ja arvovaltaan kokonaisuutena.

20.6. World Refugees Day – Maailman pakolaisten päivä

_Tämä tutkistelu on sapatiksi 20.6.2020_