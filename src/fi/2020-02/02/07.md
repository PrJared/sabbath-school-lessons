---
title:  Lisäaineistoa
date:  10/04/2020
---

Niin keskeinen kuin Raamattu onkin uskomme kannalta, siinä itsessään ei olisi todellista hengellistä arvoa, jos Pyhä Henki ei olisi vaikuttamassa sydämessämme ja mielessämme lukiessamme ja tutkiessamme sitä.

”Jumala on sanassaan antanut ihmisille kaiken tarpeellisen tiedon pelastuksesta. Pyhät kirjoitukset on otettava vastaan Jumalan tahdon ohjeellisena ja erehtymättömänä ilmoituksena. Ne muodostavat luonteen mittapuun, oppien ilmaisijan, kokemusten koetinkiven. – –

Se, että Jumala on ilmoittanut tahtonsa ihmisille sanansa kautta, ei kuitenkaan ole tehnyt Pyhän Hengen jatkuvaa läsnäoloa ja ohjausta tarpeettomaksi. Päinvastoin, Vapahtajamme lupasi palvelijoilleen Hengen avaamaan sanan, valaisemaan ja selittämään sen opetuksia. Koska Jumalan Henki on innoittanut Raamatun, Hengen opetus ei voi milloinkaan olla ristiriidassa sanan kanssa.” (8AO 184.)

**Keskustelunaiheita**

`Miksi Jumala paljastaa itsensä ja tahtonsa meille? Miksi tarvitsemme hänen ilmoitustaan?`

`Miten Jumala tuo ilmi itseään ihmisille? Hän käyttää erilaisia keinoja paljastaakseen jotakin itsestään. Hän ilmentää itseään yleisellä tasolla luonnon kautta, mutta vielä tarkemmin hän näyttäytyy meille unissa (Dan. 7:1), näyissä (1. Moos. 15:1), merkeissä (1. Kun. 18:24, 38) ja Pojassaan Jeesuksessa Kristuksessa (Hepr. 1:1, 2). Miten Jumala on paljastanut luonnettaan sinulle henkilökohtaisesti? Kerro toisille kokemuksestasi.`

`Jotkut raamatuntutkijoista pitävät joitakin Raamatun opetuksia pelkkinä myytteinä. Luomiskertomus, Egyptistä lähtö ja kertomukset Danielista ovat esimerkkejä Vanhan testamentin kertomuksista, joiden opetukset sivuutetaan hengellisiä opetuksia sisältävinä keksittyinä tarinoina. Näin käy, kun ihmiset yrittävät arvioida Jumalan sanaa. Mitä tämä kertoo siitä, kuinka vaarallista tällainen asennoituminen selvästikin on?`

`Jumala on ilmaissut tahtonsa voimallisella tavalla Raamatussa. Silti Jumala toivoo sinulta apua hänen tahtonsa välittämisessä toisille ihmisille ja sen hyvän uutisen jakamisessa, että pelastus löytyy yksin Jeesuksesta Kristuksesta. Millainen kuva ihmisille välittyy Jumalasta heidän katsoessaan sinua ja käytöstäsi?`