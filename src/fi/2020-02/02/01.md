---
title:  Raamatun Alkuperä Ja Luonne
date:  04/04/2020
---

> <p></p>
> ”Lakkaamatta me kiitämme Jumalaa siitäkin, että kun julistimme teille Jumalan sanaa, te ette ottaneet sitä vastaan ihmisten sanana vaan sinä mitä se todella on, Jumalan sanana, joka myös vaikuttaa teissä uskovissa.” (1. Tess. 2:13.)

### Avaintekstit
2. Piet. 1:19–21;  2. Tim. 3:16, 17;  5. Moos. 18:18;  2. Moos. 17:14;  Joh. 1:14;  Hepr. 11:3, 6.

Tapa, jolla näemme ja ymmärrämme Raamatun alkuperän ja luonteen, vaikuttaa suuresti siihen, millaisen osan Raamattu saa elämässämme ja seurakunnassa yleensä. Se, kuinka tulkitsemme Raamattua, riippuu merkittävässä määrin siitä, miten ymmärrämme ilmoituksen ja innoituksen toimivan. Jos haluamme ymmärtää Raamattua oikein, meidän on ensinnäkin annettava Raamatun itsensä määritellä ne perusperiaatteet, joiden mukaan sitä tulee käsitellä. Emme voi tutkia matematiikkaa biologian tai sosiologian kokeellisia menetelmiä käyttäen. Emme voi tutkia fysiikkaa käyttäen samoja työkaluja kuin historiantutkimuksessa. Samalla tavoin Raamatun hengelliset totuudet eivät aukene oikein ateistisin menetelmin, joissa Raamattua lähestytään ikään kuin Jumalaa ei olisi olemassakaan. Sen sijaan meidän on raamatuntulkinnassamme suhtauduttava vakavasti siihen, että Jumalan sanassa on jumalallinen ja inhimillinen ulottuvuus. Siksi Raamatun oikein tulkitsemisessa sitä tulee lähestyä uskossa eikä epäuskossa tai epäillen.

Tällä viikolla tarkastelemme joitakin Raamatun alkuperään ja luonteeseen liittyviä perustavanlaatuisia näkökohtia, joiden tulisi vaikuttaa tulkintaamme ja ymmärrykseemme siitä.

11.4. Maailmanlaajuisen adventtikirkon ulkolähetyksen erityisuhrilahja:

Missio maailma -projektin tukeminen

_Tämä tutkistelu on sapatiksi 11.4.2020_