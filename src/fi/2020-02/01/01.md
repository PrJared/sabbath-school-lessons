---
title:  Raamatun Ainutlaatuisuus
date:  28/03/2020
---

> <p></p>
> ”Sinun sanasi on lamppu, joka valaisee askeleeni, se on valo minun matkallani.” (Ps. 119:105.)

### Avaintekstit
5. Moos. 32:45–47;  1. Moos. 49:8–12;  Jes. 53:3–7;  1. Kor. 15:3–5, 51–55;  Room. 12:2.

Raamatun tekee ainutlaatuiseksi se, että se koostuu 66 kirjasta, jotka on kirjoitettu 1 500 vuoden aikana kolmella eri mantereella (Aasia, Afrikka ja Eurooppa) yli 40 kirjoittajan toimesta. Toista sen kaltaista kirjaa ei ole, ei edes muiden pyhien tai uskonnollisten kirjojen joukossa. Eikä mikään ihme, sillä onhan se Jumalan sana.

Neljältä ensimmäiseltä vuosisadalta Kristuksen jälkeen Uuden testamentin käsikirjoituksia on säilynyt yli 24 600. Platonilta alkuperäisiä käsikirjoituksia on säilynyt seitsemän, Herodotokselta kahdeksan. Homeroksen Iliaksesta on säilynyt kopioita hieman yli 263. Meillä on siis vankkaa todistusaineistoa, joka vahvistaa Uuden testamentin tekstien aitouden.

Tietääksemme Raamattu on ensimmäinen kirja, jota on koskaan käännetty. Se on myös ensimmäinen kirja, jota läntisessä maailmassa on painettu koneella kirjapainossa. Se on ensimmäinen kirja, jota on levitetty niin laajalle ja niin monilla eri kielillä, että 95 prosenttia maailman väestöstä voi lukea sitä tänä päivänä.

Raamattu on ainutlaatuinen myös sisältönsä ja sanomansa puolesta, joissa keskitytään Jumalan pelastaviin tekoihin historiassa. Historia kietoutuu profe­tioihin, joissa kerrotaan Jumalan suunnitelmista tulevaisuutta varten sekä hänen iankaikkisesta valtakunnastaan. Raamattu on Jumalan elävää sanaa, sillä sama innoituksen Henki, jonka kautta Raamattu kirjoitettiin (2. Tim. 3:16, 17), on luvattu uskoville tänäkin päivänä oppaaksi, joka johdattaa kaiken totuuden äärelle, kun me tutkimme sanaa (Joh. 14:16, 17; Joh. 15:26; Joh. 16:13).

_Tämä tutkistelu on sapatiksi 3.4.2020_