---
title:  Luominen Alku Kaiken Perustana Osa 1
date:  16/05/2020
---

> <p></p>
> ”Alussa oli Sana. Sana oli Jumalan luona, ja Sana oli Jumala. Jo alussa Sana oli Jumalan luona. Kaikki syntyi Sanan voimalla. Mikään, mikä on syntynyt, ei ole syntynyt ilman häntä. Hänessä oli elämä, ja elämä oli ihmisten valo.” (Joh. 1:1–4.)

### Avaintekstit
Joh. 1:1–3;  1. Moos. 1:3–5;  2. Moos. 20:8–11;  Ilm. 14:7;  Matt. 19:3–6;  Room. 5:12.

Ensimmäisen Mooseksen kirjan ensimmäiset luvut laskevat perustan koko muulle Raamatulle. Raamatun suuret opit ja opetukset perustuvat näihin ensimmäisiin lukuihin. Niissä näemme kolmiyhteisen Jumalan luonteen Isän, Pojan (Joh. 1:1–3; Hepr. 1:1, 2) ja Pyhän Hengen (1. Moos. 1:2) ­toimiessa keskinäisessä sopusoinnussa luoden maailman ja kaiken, mitä siinä on, huipentuen ihmiskunnan luomiseen (1. Moos. 1:26–28). Ensimmäisestä Mooseksen kirjasta löytyy myös sapatti (1. Moos. 2:1–3), pahuuden alkuperä (1. Moos. 3), Messias ja pelastussuunnitelma (1. Moos. 3:15), maailmanlaajuinen tulva (1. Moos. 6–9), liitto (1. Moos. 1:28; 2:2, 3, 15–17; 9:9–17; 1. Moos. 15), kielten ja kansojen sekoittaminen (1. Moos. 10, 11) ja sukuluettelot, jotka antavat viitekehyksen raamatulliselle aikajärjestykselle luomisesta Abrahamiin asti (1. Moos. 5 ja 11). Näille ensimmäisille luvuille, jotka ovat tämän ja ensi viikon tutkistelun aiheenamme, perustuu myös käsityksemme Jumalan puhutun sanan voimasta (1. Moos. 1:3; 2. Tim. 3:16; Joh. 17:17), ihmisten luonteesta (1. Moos. 1:26–28), Jumalan luonteesta (Matt. 10:29, 30), miehen ja naisen välisestä avioliitosta (1. Moos. 1:27, 28; 2. Moos. 2:18, 21–25), maailmasta ja sen luonnonvaroista huolehtimisesta (1. Moos. 1:26; 2:15, 19) ja uuden luomisen luvatusta toivosta (Jes. 65:17; 66:22; Ilm. 21:1).

23.5. Kastejuhlapäivä

23.5. Katastrofiavun päivä

23.5. Kevään lähetysviikon erityisuhrilahja

_Tämä tutkistelu on sapatiksi 23.5.2020_