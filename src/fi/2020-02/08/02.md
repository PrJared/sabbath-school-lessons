---
title:  Alussa
date:  17/05/2020
---

`Lue 1. Moos. 1:1. Mitä syvällisiä totuuksia tässä paljastetaan?`

Raamattu alkaa mitä ylevimmillä ja syvällisimmillä sanoilla, jotka ovat yksinkertaisia, mutta samalla mittaamattoman syvällisiä, kun niitä tutkitaan tarkasti. Itse asiassa tämä Raamatun ensimmäinen lause vastaa filosofian suurimpiin kysymyksiin siitä, keitä olemme, miksi olemme täällä ja miten tänne tulimme.

Jumala loi meidät tiettyyn aikaan menneisyydessä. Emme kehittyneet tyhjästä emmekä sattumalta, kuten tämän hetkinen tiedemalli alkuperästämme opettaa. Darvinistinen evoluutioteoria on kaikella tapaa ristiriidassa Raamatun kanssa. Joidenkin yritykset nähdä se sopusointuisena Raamatun kanssa saa kristityt näyttämään typeriltä.

Jumala loi meidät absoluuttisen tarkalla hetkellä tiettynä aikana: ”Alussa”. Tämä tarkoittaa, että Jumala oli olemassa jo ennen alkua. Jumala oli siis olemassa jo ennen kuin aika luotiin ja se sai ilmaisunsa illan ja aamun päivärytmissä sekä kuukausien ja vuosien kierrossa, jotka kaikki liittyvät siihen suhteeseen, jossa maapallo on aurinkoon ja kuuhun nähden. Tämä ehdottoman tarkka alku saa vahvistusta myös muista raamatunpaikoista, jotka vakuuttavat Jumalan luomistyön luonnetta ja tapaa (Joh. 1:1–3).

`Lue Joh. 1:1–3 ja Hepr. 1:1, 2. Kuka oli toimijana luomisessa? Mieti, mitä tarkoittaa, että hän myös kuoli ristillä?`

Raamattu opettaa, että Jeesus oli luomisessa mukana: ”Kaikki on syntynyt hänen kauttaan. Ilman häntä ei ole syntynyt mitään, mikä syntynyt on.” (Joh. 1:3, RK 2012.) Jeesuksen ”välityksellä hän myös on luonut maailmat” (Hepr. 1:2). Koska kaikella on alkunsa Jeesuksessa, meillä on toivo siitä, että lopussa hän vie aloittamansa työn päätökseen, koska hän on alfa ja omega, ensimmäinen ja viimeinen (Ilm. 1:8; Ilm. 22:13).

`Mitä merkitystä sillä on, että tiedämme olevamme Jumalan luomia? Kuvittele, ettet uskoisi tähän. Miten eri tavalla näkisit itsesi ja toiset? Miksi?`