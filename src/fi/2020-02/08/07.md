---
title:  Lisäaineistoa
date:  22/05/2020
---

Lue Ellen White, Alfa ja omega, osa 1, s. 24–32, 93–98 tai Patriarkat ja profeetat, s. 23–30, 91–97.

”Vertailuun, kirjallisiin, kielitieteellisiin ja muihin seikkoihin perustuva kumulatiivinen näyttö antaa kaikilla tasoilla yhdensuuntaisen tuloksen johtaen siihen ainoaan johtopäätökseen, että 1. Mooseksen kirjan 1. luvun nimitys jōm, ’päivä’, tarkoittaa johdonmukaisesti kirjaimellista 24 tunnin vuorokautta.

1. Mooseksen kirjan kirjoittaja ei olisi voinut valita kokonaisvaltaisempaa eikä kattavampaa tapaa ilmaista ajatusta kirjaimellisesta päivästä kuin tapa, jota hän käytti.” – Gerhard F. Hasel, ”The ’Days’ of Creation in Genesis 1: Literal ’Days’ or Figurative ’Periods/Epochs’ of Time?” Origins 21/1 [1994], s. 30, 31.

”Älykkäimmätkin mielet, jos ne eivät ole Jumalan sanan ohjauksessa, hämmentyvät yrityksissään tutkia tieteen ja jumalallisen ilmoituksen suhdetta. Luoja ja hänen työnsä käy yli ihmisen ymmärryksen; ja koska näitä asioita ei voida selittää luonnonlakien pohjalta, raamatunhistoria julistetaan epäluotettavaksi.” (8T 258.)

**Keskustelunaiheita**

`Katso yllä olevaa Ellen G. Whiten lainausta. Kuinka usein näemme nykyäänkin käyvän juuri kuvatulla tavalla, jopa tunnustavien kristittyjen keskuudessa, jotka tieteen väitteiden edessä uskovat automaattisesti ennemmin tieteeseen kuin Raamatun kertomukseen, ja antavat näin ymmärtää, että raamatunhistoria on epäluotettavaa.`

`Miksi on mahdotonta samanaikaisesti ottaa Raamatun pelastusoppi vakavasti ja hyväksyä teistinen evoluutio?`

`Jos Raamattu on Jumalan ilmoitus, niin eivätkö silloin uskovan silmät avaudu kirjoitusten ilmoittamaan suurempaan todellisuuteen? Miten kristittyjä voidaan kutsua ”ahdasmielisiksi”, kun he avaavat mielensä Jumalan ilmoittamille raamatullisille totuuksille? Itse asiassa ateistinen maailmankuva on paljon ahdasmielisempi kuin kristillinen maailmankuva.`

`Kuinka Jumalan sanassa uskollisesti pysyvät kristityt voivat auttaa niitä, jotka kamppailevat seksuaaliseen identiteettiin liittyvien kysymysten kanssa? Miksi emme saa heittää kiviä sellaistenkaan ihmisten päälle, jotka aviorikoksesta tavatun naisen tavoin ovat syyllisiä syntiin?`