---
title:  Lisäaineistoa
date:  29/05/2020
---

Lue Gerald A. Klingbeilin toimittama kirja The Genesis Creation Account and Its Reverberations in the Old Testament (Berrien Springs, MI: Andrews University Press, 2015).

”Raamattu on kattavin ja valaisevin historian katsaus, jota ihmisillä on. Se on saatu tuoreena ikuisen totuuden lähteestä, ja jumalallinen käsi on säilyttänyt sen puhtauden aikojen saatossa. – – Vain sieltä löydämme ihmissuvun historian, jota inhimilliset ennakkoluulot tai ylpeys eivät ole tahranneet.” (5T 25.)

”Minulle on näytetty, että geologia yksinään, ilman Raamatun historiaa tukenaan, ei voi todistaa mitään. Maasta löytyneet muinaisjäännökset osoittavat kyllä, että asiat olivat ennen monella tavalla erilaisia kuin nykyään, mutta niiden ikä tai se kuinka pitkään ne ovat olleet maassa, voidaan ymmärtää vain tuntemalla Raamatun historia. On kenties harmitonta arvailla sellaisiakin historian asioita, joita Raamattu ei paljasta, jos oletuksemme eivät ole ristiriidassa pyhästä kirjasta löytyvien tosiasioiden kanssa, mutta jos ihmiset unohtavat Jumalan sanan ja siellä ilmaistun luomisen histo­rian ja pyrkivät selittämään Jumalan luomistyöt luonnonlakien tulokseksi, he joutuvat rajattoman epävarmuuden valtamerelle. Sen, kuinka Jumala tarkkaan ottaen teki luomakunnan kuudessa kirjaimellisessa päivässä, hän on jättänyt ilmoittamatta kuolevaisille. Hänen luomistyönsä on yhtä käsittämätön asia kuin hänen olemassaolonsakin.” (3SG 93.)

**Keskustelunaiheita**

`Tieteelliset selitykset monista nykypäivänkin todellisuutta koskevista asioista, joita voidaan käsitellä, kuunnella, katsella, testata ja uudelleen testata, ovat ristiriitaisia ja kiistanalaisia. Miksi sitten monet kyselemättä hyväksyvät jokaisen tieteellisen väitteen, joka esitetään oletetusti miljoonia tai miljardeja vuosia sitten tapahtuneista asioista?`

`Moderni tiede toimii sen pintapuolisesti järkeenkäyvän oletuksen pohjalta, että luonnollisia tapahtumia ei voida selittää yliluonnollisilla syillä. Emme voi esimerkiksi selittää nälänhätää sillä, että noita langetti kirouksen maan päälle. Mitkä ovat tällaisen lähestymistavan rajoitteet, kun katsomme Raamatun luomiskertomusta? Sen mukaan luominen oli yliluonnollinen tapahtuma. Jos yliluonnollinen kuitenkin automaattisesti suljetaan pois luomisen selityksenä, miksi kaikki muutkin annetut selitykset ovat pakostakin vääriä?`