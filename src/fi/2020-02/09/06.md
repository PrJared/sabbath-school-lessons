---
title:  Luominen Raamatussa
date:  28/05/2020
---

**Lue seuraavat raamatunpaikat. Miten kukin kirjoittaja viittaa raamatunkohtaan 1. Moos. 1–11?**

`Matt. 19:4, 5`

`Mark. 10:6–9`

`Luuk. 11:50, 51`

`Joh. 1:1–3`

`Ap. t. 14:15`

`Room. 1:20`

`2. Kor. 4:6`

`Ef. 3:9`

`1. Tim. 2:12–15`

`Jaak. 3:9`

`1. Piet. 3:20`

`Juud. 11, 14`

`Ilm. 2:7; 3:14; 22:2, 3`

Jeesus ja kaikki Uuden testamentin kirjoittajat viittaavat Raamatun alkulukuihin (1. Moos. 1–11) luotettavana historiankirjoituksena. Jeesus viittaa Mooseksen kirjoituksiin ja miehen ja naisen luomiseen (Matt. 19:4). Paavali käyttää toistuvasti luomiskertomusta teologisten näkökohtiensa tukena. Hän julistaa Ateenan oppineille: ”Jumala, joka on luonut maailman ja kaiken, mitä siinä on, hän, joka on taivaan ja maan Herra, ei asu ihmiskäsin tehdyissä temppeleissä.” (Ap. t. 17:24.) Näin Uuden testamentin kirjoittajat rakentavat 1. Mooseksen kirjassa annetun perustan päälle osoittaen nykylukijoille alkukertomusten merkityksen.

Lue Room. 5, jossa Paavali moneen kertaan yhdistää Aadamin suoraan Jeesukseen (Room. 5:12, 14–19). Hän pitää itsestään selvänä, että Aadam on historiallisena henkilönä ollut olemassa. Tällaista oletusta ei voi tehdä, jos evoluutiomalli syrjäyttää alkutekstien alkuperäämme koskevan kirjaimellisen tulkinnan.

`Jos Jeesus piti luomiskertomusta luotettavana histo­riana, miksi olisi typerää, jos emme tekisi samoin vain siksi, että ihmiset väittävät muuta?`