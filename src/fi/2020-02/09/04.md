---
title:  Luomisusko Vastaan Pakanuus
date:  26/05/2020
---

Raamatun alkukertomukset on kirjoitettu tavalla, joka ku­moaa pakanalliset myytit ja etäännyttää Luoja-Jumalan niistä.

`Lue 1. Moos. 1:14–19. Miten neljäntenä päivänä ilmaantuvia taivaankappaleita kuvataan ja mikä on niiden tehtävä?`

Käsitteitä ”aurinko” ja ”kuu” vältettiin, sillä niiden nimet heprean kielellä olivat muinaisessa Lähi-idässä ja Egyptissä palvottujen auringon ja kuun jumalten nimiä tai lähellä niitä. Käsitteet ”suurempi valo” ja ”pienempi valo” osoittivat, että ne luotiin tiettyjä tarkoituksia varten: ”olkoot ne merkkeinä osoittamassa määräaikoja, hetkiä ja vuosia” ja ”antakoot valoa maan päälle” (1. Moos. 1:14, 15.) Teksti osoittaa selvästi, että aurinko ja kuu eivät olleet jumalia, vaan luotuja taivaankappaleita, joilla oli tietty luonnollinen tarkoituksensa, aivan kuten me tänäkin päivänä ymmärrämme.

`Lue 1. Moos. 2:7, 18–24. Miten Jumala hyvin intiimisti toteuttaa Aadamin ja Eevan luomisen?`

Muinaiset Lähi-idän myytit kuvaavat ihmisen luomisen jonkinlaisena jälkikäteen tehtynä lisäyksenä, jolla pyrittiin helpottamaan jumalten raskasta työtä. Raamattu haastaa tämän myyttisen käsityksen kertomalla, että ihmisen oli määrä hallita maailmaa Jumalan sijaishallitsijana. Mikään ihmisen luomisessa ei ollut jälkiviisautta. Teksti kuvaa ihmisen luomisen luomiskertomuksen huippuhetkenä osoittaen näin entistä vahvemmin, kuinka erilaisia pakanalliset kertomukset ovat Raamatun kertomukseen verrattuina.

Raamatun alkukertomukset ovat siis selvennyksiä muinaisen maailman myytteihin. Mooses käytti tiettyjä termejä ja ajatuksia, jotka olivat täysin yhteensovittamattomia pakanallisten käsitysten kanssa. Hän toi eron esiin ilmaisemalla raamatullisen näkemyksen todellisuudesta ja Jumalan osasta ja tarkoitusperistä luomisessa.

`Tuhansia vuosia sitten Raamatun luomiskertomus oli ristiriidassa vallitsevan kulttuurin kanssa. Tänäkin päivänä se on ristiriidassa vallitsevan kulttuurin kanssa. Miksi tämän ei pitäisi hämmästyttää meitä?`