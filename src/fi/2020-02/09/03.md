---
title:  Luominen Muinaisessa Kirjallisuudessa
date:  25/05/2020
---

Arkeologit ovat löytäneet muinaisesta Egyptistä ja Lähi-idästä tekstejä, joissa esiintyy kertomuksia luomisesta ja tulvasta.

`Lue 1. Moos. 1–2:4 ja sitten otteita babylonialaisesta Atrahasis-eepoksesta: ”Kun jumalat ihmisen sijaan tekivät työt, kantoivat kuormat, jumalten työtaakka oli liian suuri, työ liian raskasta ja vaiva liian suurta – – ’Luokoon Kohtu-jumalatar jälkeläisiä ja kantakoon ihminen jumalten taakan!’ – – he surmasivat kokouksessaan Geshtu-en, jumalan, jolla oli viisautta. Nintu sekoitti savea tämän lihaan ja vereen.” – Stephanie Dalley, Myths from Mesopotamia: Creation, the Flood, Gilgamesh, and Others (New York: Oxford University Press, 1989), s. 9, 14, 15. Mitä eroja huomaat?`

Vaikka kertomuksista löytyy yhtäläisyyksiä (ihmiset tehtiin savesta), eroavuudet ovat sitäkin selvempiä.

1) Atrahasis-tarussa ihminen työskentelee jumalien puolesta, jotta nämä voivat levätä. Raamatun kertomuksessa Jumala luo maan ja kaiken mitä siinä on. Sitten Jumala lepää ihmisparin kanssa. Ihmiset asetetaan puutarhaan, ja he saavat seurustella Jumalan kanssa ja huolehtia luomakunnasta.

2) Atrahasis-tarussa vähäisempi jumala surmataan ja hänen verensä sekoitetaan saveen, josta muovataan seitsemän miestä ja naista. Raamatussa Jumala muotoilee ensin Aadamin, johon hän puhaltaa elämän hengen. Nainen tehdään myöhemmin miehen avuksi. Jumala ei luonut ihmisiä surmatun jumalan verestä.

3) Raamatun luomiskertomuksessa ei ole ristiriitaa eikä väkivaltaa, kuten Atrahasis-tarussa.

Raamatun kertomus on ylevä kuvatessaan kaikkivoivan Jumalan, joka tarjoaa ihmiskunnalle arvokkaan tarkoituksen täydellisessä maailmassa. Tämä radikaali ero on saanut tutkijat vetämään sen johtopäätöksen, että näissä on kyse täysin eri kertomuksista.

`Jotkut väittävät, että sukupolvelta toiselle kulkeneet luomis- ja tulvatarinat ovat ajan saatossa vääristyneet. Mooses Pyhän Hengen innoittamana paljasti, mitä todellisuudessa tapahtui. Miksi tämä selittää paremmin ne harvat yhtäläisyydet kuin se, että Mooses olisi lainannut kertomuksensa pakanoiden tarinoista?`