---
title:  Luominen Alku Kaiken Perustana Osa 2
date:  23/05/2020
---

> <p></p>
> ”Taivaat julistavat Jumalan kunniaa, taivaankansi kertoo hänen teoistaan.” (Ps. 19:2.)

### Avaintekstit
Job 26:7–10;  1. Moos. 1–2;  1. Moos. 5;  1. Moos. 11;  1. Aik. 1:18–27;  Matt. 19:4, 5;  Joh. 1:1–3.

Raamattu innoitti monet suuret ajattelijat tutkimaan Jumalan luomaa maailmaa: tämän seurauksena syntyi moderni tiede. Johannes Kepler, Isaac Newton, John Ray, Robert Boyle ja monet varhaiset suuret tiedemiehet uskoivat, että heidän työnsä toi enenevässä määrin esiin Jumalan luomistyötä.

Ranskan vallankumouksen jälkeen 1800-luvun tiede alkoi siirtyä pois teistisestä maailmankatsomuksesta naturalistiseen ja materialistiseen ajatteluun, jossa ei usein ollut lainkaan tilaa yliluonnolliselle. Charles Darwinin teos On the Origin of Species (1859, suom. Lajien synty) popularisoi tällaista filosofista ajattelua. Tuosta lähtien tiede on erkaantunut entistä enemmän raamatulliselta perustaltaan, mikä on johtanut radikaaliin luomiskertomuksen uudelleen tulkintaan.

Opettaako Raamattu vanhentunutta, epätieteellistä oppia maailmankaikkeuden rakenteesta? Oliko Raamatun luomiskertomus vain lainattu ympäröiviltä pakanakansoilta? Oliko Raamattu kulttuurillisesti aikaan ja paikkaan sidottu teos, vai herättääkö sen innoitettu luonne näkemään alkuperämme jumalallisessa kehyksessä, joka on täydellisen ehyt?

Tässä joitakin niistä kysymyksistä, joihin pureudumme tällä viikolla.

_Tämä tutkistelu on sapatiksi 30.5.2020_