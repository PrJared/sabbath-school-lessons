---
title:  Miksi Tulkintaa Tarvitaan
date:  02/05/2020
---

> <p></p>
> ”Ilman uskoa ei kuitenkaan kukaan ole Jumalan mielen mukainen. Sen, joka astuu Jumalan eteen, täytyy uskoa, että Jumala on olemassa ja että hän kerran palkitsee ne, jotka etsivät häntä.” (Hepr. 11:6.)

### Avaintekstit
Luuk. 24:36–45;  1. Kor. 12:10;  1. Kor. 14:26;  Ap. t. 17:16–32;  Joh. 12:42, 43.

Raamatun lukeminen tarkoittaa myös Raamatun tulkitsemista. Mutta miten me teemme sen? Millaisia periaatteita käytämme tulkintoja tehdessämme? Miten käsittelemme niitä erilaisia kirjoituksia, joita Raamatusta löytyy? Onko lukemamme teksti esimerkiksi vertaus, profeetallis-symbolinen uni tai kuvaus historian tapahtumista? Näin suuren Raamatun sisältöön liittyvän kysymyksen ratkaiseminen pitää jo itsessään sisällään tulkintaa.

Toisinaan jotkut ihmiset käyttävät Raamattua jumalallisena oraakkelina: he avaavat Raamatun sattumanvaraisesti etsien sieltä jakeita, joiden he toivovat antavan heille ohjausta. Raamatunkohtien sattumanvarainen yhdistäminen voi kuitenkin johtaa hyvin outoihin ja vääriin päätelmiin.

Esimerkiksi eräs vaimo, jonka hänen miehensä jätti toisen naisen vuoksi, sai suurta lohtua lukiessaan seuraavan jakeen: ”Ja minä panen vihan sinun ja naisen välille – –.” (1. Moos. 3:15.) Vaimo oli jakeen perusteella vakuuttunut siitä, että hänen miehensä suhde ei tulisi jatkumaan!

Mikä tahansa asiayhteydestään irrotettu jae muuttuu hetkessä perusteeksi omien päämäärien ja ajatusten edistämiseen. Siksi meillä on niin suuri tarve paitsi lukea Raamattua myös tulkita sitä oikein.

_Tämä tutkistelu on sapatiksi 9.5.2020_