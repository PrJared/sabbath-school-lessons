---
title:  Lisäaineistoa
date:  08/05/2020
---

Lue Ellen White, Tie Kristuksen luo, s. 105–113.

”Kun tutkit Jumalan sanaa, niin jätä pois kaikki ennakkoluulosi ja perimäsi tai hankkimasi käsitykset. Et voi koskaan löytää totuutta, jos tutkit Raamattua saadaksesi sieltä puolustusta omille ajatuksillesi. Jätä ne oven taa ja käy nöyrin sydämin kuuntelemaan, mitä Herralla on sinulle sanottavaa. Kun harras totuuden etsijä istuu Mestarin jalkain juuressa ja oppii hänestä, niin Jumalan sana antaa hänelle ymmärrystä. Niille, jotka ovat omasta mielestään liian viisaita tutkimaan Raamattua, Kristus sanoo: Teidän täytyy tulla nöyriksi sydämeltänne, jos haluatte saada viisautta pelastuaksenne.

Älä lue Jumalan sanaa aikaisempien käsitystesi valossa, vaan tutki sitä ennakkoluulottomasti, huolellisesti ja rukoillen. Jos lukiessasi tulet vakuuttuneeksi jostakin asiasta ja huomaat, etteivät omat käsityksesi ole sopusoinnussa Raamatun kanssa, älä koeta sovittaa Raamattua näiden käsitysten mukaiseksi. Sinun on päinvastoin saatettava omat käsityksesi Raamatun mukaisiksi. Älä anna sen, mitä olet ennen uskonut tai tottunut tekemään, hallita ajatuksiasi. Avaa ymmärryksesi silmät näkemään ihmeitä Jumalan laista. Ota selville mitä on kirjoitettu, ja aseta sitten jalkasi iankaikkiselle Kalliolle.” (SN 254.)

**Keskustelunaiheita**

`Miten maailmankatsomuksemme, koulutuksemme ja kulttuurimme vaikuttaa raamatuntulkintaamme? Miksi on tär­keää olla tietoinen niistä ulkopuolelta tulevista vaikutteista, jotka vääjäämättä ohjaavat raamatuntulkintaamme?`

`Olemme kaikki syntisiä ja synti vaikuttaa meissä kielteisellä tavalla. Millä tavoin se vaikuttaa siihen, kuinka luemme Raamattua? Miten synti voi saada meidät tulkitsemaan Jumalan sanaa väärin? Miten esimerkiksi halumme tehdä jotakin, jonka Raamattu tuomitsee, voi saada meidät lukemaan Raamattua vääristelevällä tavalla? Millä muilla tavoin synti vaikuttaa tapaamme lukea Raamattua?`

`Miten parempi ymmärrys Raamatun ajoista ja kulttuurista auttaa meitä ymmärtämään paremmin joitakin Raamatun kohtia? Anna esimerkkejä.`