---
title:  Raamattu Teologiamme Arvovaltainen Lähde
date:  18/04/2020
---

> <p></p>
> ”Pysykää laissa ja todistuksessa. Elleivät he näin sano, heille ei aamunkoittoa tule.” (Jes. 8:20, RK 2012.)

### Avaintekstit
Mark. 7:1–13;  Room. 2:4;  1. Joh. 2:15–17;  2. Kor. 10:5, 6;  Joh. 5:46, 47;  Joh. 7:38.

Ei ole olemassa sellaista kristillistä kirkkokuntaa, joka ei käytä Raamattua oppiensa tukena. Silti Raamatun rooli ja auktoriteetti ei ole sama kaikissa kirkkokunnissa. Ne voivat vaihdella suurestikin. Tämä on tärkeä mutta monimutkainen aihe, johon perehdymme tutkimalla viittä eri taustatekijää, jotka vaikuttavat vahvasti tulkintaamme Raamatusta: kirkollinen perinne, kokemus, kulttuuri, järjen päätelmät ja Raamattu itse.

Näillä tekijöillä on suuri vaikutus jokaiseen teologiseen ajatusrakennelmaan ja jokaiseen seurakuntaan. Kuulumme osana erilaisiin kulttuureihin ja meillä on erilaisia kirkollisia perinteitä, mitkä kaikki vaikuttavat meihin. Meillä kaikilla on kokemuksia, jotka muovaavat ajatteluamme ja vaikuttavat siihen, miten ymmärrämme asioita. Jokainen meistä ajattelee ja arvioi esitettyjä väitteitä. Me kaikki luemme Raamattua ja luomme sen pohjalta käsityksemme Jumalasta ja hänen tahdostaan.

Mikä tai mitkä näistä taustatekijöistä ovat ylin auktoriteetti siihen, kuinka tulkitsemme Raamattua, ja miten näitä taustatekijöitä käytetään suhteessa toisiinsa? Se, millaiselle sijalle nostamme nämä tekijät, johtaa hyvin erilaisiin painotuksiin ja tuloksiin, ja lopulta se määrittää koko teologiamme suunnan.

25.4. Kansainvälinen vammaistyön päivä

_Tämä tutkistelu on sapatiksi 25.4.2020_