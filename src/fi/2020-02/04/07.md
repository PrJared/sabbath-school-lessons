---
title:  Lisäaineistoa
date:  24/04/2020
---

Lue Ellen White, Alfa ja omega, osa 8, s. 102–109 tai Suuri taistelu, s. 580–587 tai Suuri taistelu, taskup., s. 376–380.

Kirkollinen perinne, kokemus, kulttuuri, järjen päätelmät ja Raamattu ovat kaikki läsnä, kun tutkimme Jumalan sanaa. Ratkaiseva kysymys on: millä näistä lähteistä on viimeinen sana ja ylimmäinen arvovalta teologiassamme? On eri asia vakuuttaa Raamatun arvovaltaa kuin antaa sen Pyhän Hengen kautta vaikuttaa omaan elämään ja muuttaa sitä.

”Jumala on sanassaan antanut ihmisille kaiken tarpeellisen tiedon pelastuksesta. Pyhät kirjoitukset on otettava vastaan Jumalan tahdon ohjeellisena ja erehtymättömänä ilmoituksena. Ne muodostavat luonteen mittapuun, oppien ilmaisijan, kokemusten koetinkiven.” (8AO 184.)

**Keskustelunaiheita**

`Miksi on helpompaa ylläpitää joitakin ihmisten luomia perinteitä kuin elää todeksi Jumalan lain henkeä: rakastaa Herraa, Jumalaani, koko sydämestäni, koko sielustani ja mielestäni, ja lähimmäistäni niin kuin itseäni (ks. Matt. 22:37–40)?`

`Millainen rooli kirkollisilla perinteillä tulisi olla seurakunnassamme? Miten kirkolliset perinteet voivat olla siunaukseksi ja millä tavoin ne ovat haasteellisia?`

`Miten voimme varmistua siitä, etteivät kirkolliset perinteet, olivatpa ne kuinka hyviä tahansa, mene Jumalan kirjoitetun sanan edelle meidän lopullisena norminamme ja auktoriteettinamme?`

`Kuvittele, että joku väittäisi saaneensa unen, jossa Herra puhui hänelle kertoen, että sunnuntai on todellinen lepo- ja jumalanpalveluspäivä Uuden testamentin ajan ihmisille. Miten vastaisit tuolle henkilölle? Mitä tämä kuvitteellinen tilanne opettaa siitä, miten kokemus on aina koeteltava Jumalan sanalla?`

`Keskustelkaa kulttuurista, jonka keskellä seurakuntanne toimii. Miten kulttuuri vaikuttaa uskoonne? Mitä esimerkkejä historiasta löydämme siitä, miten kulttuuri vaikutti voimakkaasti seurakunnan jäsenten toimintaan tavalla, jonka nyt jälkikäteen näemme kielteisenä asiana? Mitä opetuksia saamme tästä tähän päivään, ettemme tekisi vastaavia virheitä?`