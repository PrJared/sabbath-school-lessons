---
title:  Esikuvat Profe Tioina
date:  11/06/2020
---

Danielin kirjan ja Ilmestyskirjan symboleilla on vain yksi täyttymys. Esimerkiksi vuohipukki sai täyttymyksensä Kreikan valtakunnassa, vain yhdessä valtakunnassa (Dan. 8:21). Tämä kerrotaan tekstissä! Voisiko asia olla enää selvempi?

Esikuvat keskittyvät todellisiin ihmisiin, tapahtumiin tai Vanhan testamentin ohjeisiin, jotka ovat olleet todellisuudessa olemassa historiassa, mutta jotka samalla osoittavat johonkin suurempaan todellisuuteen tulevaisuudessa. Tällainen esikuvien käyttö tulkintatapana on tuttua Jeesukselle ja Uuden testamentin kirjoittajille. Sitä löytyy jo Vanhasta testamentistakin. Ainoa tapa tunnistaa esikuva ja sen vastine on, jos innoitettu Raamatun kirjoittaja mainitsee ne.

`Lue 1. Kor. 10:1–13. Mihin historian tapahtumiin Paavali viittaa nuhdellessaan Korintin seurakuntaa? Miten tämä liittyy meihin tänä päivänä?`

Paavali viittaa historiassa todellisuudessa tapahtuneeseen Israelin kansan erämaavaellukseen ja luo siitä esikuvan. Näin Paavali osoittaa, että Jumala, joka innoitti Mooseksen kirjoittamaan kyseiset tapahtumat muistiin, tarkoitti, että niistä tulisi ”varoittavia esimerkkejä” (1. Kor. 10:6), jotka kehottavat hengellistä Israelia kestämään kiusauksissa eläessämme viimeisiä aikoja.

**Lue alla olevat raamatunpaikat ja kirjoita viereen niissä mainittu esikuva ja sen täyttymys sellaisina kuin Jeesus ja Uuden testamentin kirjoittajat ovat ne kuvanneet.**

`Matt. 12:40`

`Joh. 19:36`

`Joh. 3:14, 15`

`Room. 5:14`

`Joh. 1:29`

Kussakin tapauksessa Jeesus ja Uuden testamentin kirjoittajat käyttävät tulkintatapanaan ”esikuva ja sen vastine” -mallia, jossa esikuvien profeetallinen merkitys paljastuu. Esikuvat ovat osoittaneet johonkin vielä suurempaan täyttymykseen kuin mikä niiden historiallinen todellisuus on ollut.