---
title:  Tutkiva Tuomio
date:  10/06/2020
---

Protestantit tukivat laajalti profetioiden historisoivaa tulkintaa uskonpuhdistuksen jälkeen. Kuitenkin vasta 1800-luvun alun milleriläisen liikkeen myötä alettiin tutkia ennustusta 2 300 päivästä ja tutkivasta tuomiosta. Katso taulukkoa:

|Dan. 7|Dan. 8|
|---|---|
|Babylon (leijona)|–--|
|Meedia ja Persia (karhu)|Meedia ja Persia (pässi)|
|Kreikka (leopardi)|Kreikka (vuohipukki)|
|Pakanallinen Rooma (neljäs peto)|Pakanallinen Rooma (sarvi liikkuu vaakatasossa)|
|Paavillinen Rooma (pieni sarvi)|Paavillinen Rooma (sarvi liikkuu pystysunnassa)|

`Lue Dan. 7:9–14; 8:14, 26 (RK 2012, jae 14 marg.). Mitä taivaassa tapahtuu tekstien mukaan?`

Kuvattuaan keskiajan vainonaikaa, joka päättyi vuonna 1798 kenraali Berthierin vangitessa paavin (Ilm. 13:3), Dan. luvut 7 ja 8 siirtyvät kuvaamaan tuomiota. Se tapahtuu taivaassa, jossa ”[o]ikeus asettui istumaan” (Dan. 7:10) ja ”taivaan pilvissä tuli Ihmisen Pojan kaltainen – – Ikiaikaisen luo” (Dan. 7:13, RK 2012). Tuomio tapahtuu vuoden 1798 jälkeen, mutta ennen Jeesuksen toista tulemista.

Dan. 7. luvun tuomiokuvaus on rinnakkainen Dan. 8:14 (RK 2012 marg.) kuvatun pyhäkön vanhurskauttamisen kanssa. Niissä puhutaan samasta asiasta. Tekstin mukaan kuluu 2 300 iltaa ja aamua siihen, että pyhäkkö vanhurskautetaan. Vuosi=päivä -periaatteen mukaan kyse on 2 300 vuodesta.

Alkuajankohta 2 300 vuodelle annetaan Dan. 9:24, jossa 70 viikon (490 vuotta) profetia ”leikataan” (hepr. ḥātak) 2 300 iltaa ja aamua koskevasta näystä (Dan. 9:24). 2 300 vuotta koskeva profetia (Dan. 8:14, RK 2012 marg.) ja 70 viikkoa (490 vuotta) koskeva profetia (Dan. 9:24–27) ovat saman profetian kaksi osaa. 70 viikon profetia antaa alkuajankohdan 2 300 vuoden ajanjaksolle: ”ajasta, jolloin tuli sana, että Jerusalem on jälleen rakennettava” (Dan. 9:25, RK 2012). Sana tuli ”kuningas Artakserkseen seitsemäntenä hallitusvuotena” (Esra 7:7), vuonna 457 eKr. Jos tästä lasketaan 2 300 vuotta eteenpäin, tulemme vuoteen 1844, joka on vuoden 1798 jälkeen, mutta ennen Jeesuksen toista tulemista. Tällöin Jeesus astui kaikkeinpyhimpään ja aloitti taivaallisen pyhäkön puhdistamisen. Katso perjantain tutkisteluosuuden taulukkoa.