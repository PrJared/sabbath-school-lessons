---
title:  Raamattu Ja Profetiat
date:  06/06/2020
---

> <p></p>
> ”Hän sanoi minulle: ’vielä on kaksituhatta kolmesataa iltaa ja aamua; sitten pyhäkkö vanhurskautetaan.’” (Dan. 8:14, RK 2012 marg.)

### Avaintekstit
Dan. 2:27–45;  Joh. 14:29;  4. Moos. 14:34;  Dan. 7:1–25;  Dan. 8:14;  1. Kor. 10:1–13.

Raamatun profetiat ovat keskeisiä identiteettimme ja lähetystehtävämme kannalta. Profetiat tarjoavat sekä sisäisen että ulkoisen mekanismin, joka vakuuttaa meidät Jumalan sanan paikkansapitävyydestä. Jeesus sanoi: ”Olen puhunut tästä jo nyt, jotta te uskoisitte, kun se tapahtuu.” (Joh. 14:29.) Keskeinen kysymys kuuluu: Kuinka tulkitsemme profetioita oikealla tavalla, niin että todella tiedämme, kun jokin profetia on saanut täyttymyksensä?

Uskonpuhdistajat tulkitsivat Raamattua historisoivan tulkintatavan mukaan. Tämä on sama metodi, jota Daniel ja Johannes käyttivät omien tulkintojensa avaimena. Historisoivassa tulkintatavassa profetia nähdään asteittain etenevänä historian toteutumisena, joka alkaa menneisyydestä ja päättyy Jumalan ikuiseen valtakuntaan.

Tällä viikolla paneudumme historisoivan profetioiden tulkintatavan perusteisiin. ”Meidän tulee nähdä profetian täyttymys historiassa, ja tutkia Kaitselmuksen töitä suurissa uskonpuhdistusliikkeissä, ja ymmärtää mitä on tapahtumassa, kun kansakuntia johdetaan suuren taistelun viimeiseen vaiheeseen.” (8T 307.)

13.6. Kansainvälinen naistyön teemapäivä

_Tämä tutkistelu on sapatiksi 13.6.2020_