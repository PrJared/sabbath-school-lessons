---
title:  Lisäaineistoa
date:  12/06/2020
---

Lue Clifford Goldsteinin kirja 1844 Made Simple (Boise, ID: Pacific Press, 1988), 1844madesimple.org.

Tutki alla olevaa taulukkoa.

|Dan. 7|Dan. 8|
|---|---|
|Babylon (leijona)|–--|
|Meedia ja Persia (karhu)|Meedia ja Persia (pässi)|
|Kreikka (leopardi)|Kreikka (vuohipukki)|
|Pakanallinen Rooma (neljäs peto)|Pakanallinen Rooma (sarvi liikkuu vaakatasossa)|
|Paavillinen Rooma (pieni sarvi)|Paavillinen Rooma (sarvi liikkuu pystysuunnassa)|
|Tuomio taivaassa|Taivaallisen pyhäkön puhdistaminen|

Keskeistä on huomata, että Dan. 7 kuvattu tuomio, joka alkaa 1 260 vuotta kestäneen vainonajan jälkeen (Dan. 7:25), on sama asia kuin Dan. 8:14 (RK 2012 marg.) mainittu taivaallisen pyhäkön vanhurskauttaminen. Juuri tämän taivaallisen oikeudenkäynnin jälkeen Jumala perustaa ikuisen valtakuntansa tämän langenneen maailman surullisen historian päätteeksi. Näin meillä on vahvaa raamatullista näyttöä siitä, miten tärkeää asiaa Dan. 8:14 (RK 2012 marg.) sisältää.

**Keskustelunaiheita**

`Lue Dan. 2. Huomaa, miten selkeästi historisoiva tulkinta on tuotu esiin: katkeamaton maailmanvaltojen ketju alkaen antiikin ajoista ja päättyen Jumalan ikuisen valtakunnan perustamiseen. Jumala antaa meille avaimen, jonka avulla voimme tulkita näitä profetioita. Mitä se, että vain harvat kristityt enää käyttävät historisoivaa tulkintatapaa, kertoo kristillisen maailman tilasta? Miksi tämän tiedostaminen vain vahvistaa sitä, kuinka tärkeä adventtisanoma on tämän ajan maailmalle?`

`Kuinka hyvin ymmärrät Dan. 8:14 (RK 2012 marg.) annetun 2 300 päivän profetian? Jos et ymmärrä sitä, miksi et ottaisi aikaa perehtyäksesi siihen? Saatat hämmästyä, kuinka hyvin perusteltu tulkintamme tästä profetiasta on.`

`Lue Dan. 7:18, 21, 22, 25, 27. Huomaa, miten jakeissa keskitytään siihen, mitä pyhille tapahtuu. Mitä pieni sarvivalta tekee heille? Mitä vastaavasti Herra tekee heidän hyväkseen? Mikä on se pyhille tuleva hyvä uutinen koskien heidän tuomiotaan? Mitä tuomio heille viime kädessä merkitsee?`