---
title:  Lisäaineistoa
date:  01/05/2020
---

Lue kirjasta Handbook of Seventh-day Adventist Theology, s. 64–66. Lue Ellen White, Elämä ja kasvatus, s. 174–180; Selected Messages, osa 3, s. 29–33.

”Raamatun tutkijaa tulisi opettaa lähestymään sitä opinhaluisella mielellä. Meidän ei tule tutkia sen sivuja saadaksemme tukea omille mielipiteillemme, vaan oppiaksemme tietämään, mitä Jumala sanoo.

Raamattua voidaan oppia oikein tuntemaan vain sen Hengen avulla, joka sanan on antanut. Saadaksemme tämän tuntemuksen meidän tulee haluta elää sen mukaan. Meidän tulee noudattaa kaikkea, mitä Jumalan sana käskee. – –

Raamatun tutkiminen vaatii mitä uutterinta ponnistelua ja hellittämätöntä ajattelua. Meidän tulee etsiä Jumalan sanan aarteita yhtä vakavasti ja kestävästi kuin kaivosmies kaivaa löytääkseen maasta kulta-aarteita.” (EK 177.)

”Kun teet Raamatusta ruokasi ja ravintosi sekä juomasi, kun teet sen periaatteista luonteesi rakennusaineita, pystyt paremmin vastaanottamaan neuvoja Jumalalta. Korotan edessänne kallisarvoista sanaa tänä päivänä. Älkää toistelko minun sanojani sanomalla: ’sisar White sanoi niin’ tai ’sisar White sanoi näin’. Ottakaa selvää siitä, mitä Herra, Israelin Jumala sanoo, ja tehkää sitten niin kuin hän käskee.” (3SM 33.)

**Keskustelunaiheita**

`Millaisia virheellisiä uskonkäsityksiä ihmisillä on siksi, että he ovat katsoneet vain muutamia valittuja tekstejä pikemmin kuin kaikkea sitä, mitä Raamattu sanoo kyseisestä aiheesta?`

`Matt. 11:11 Jeesus sanoo Johannes Kastajasta: ”Totisesti: yksikään naisesta syntynyt ei ole ollut Johannes Kastajaa suurempi, mutta kaikkein vähäisin, joka on taivasten valtakunnassa, on suurempi kuin hän.” Jeesus viittaa tässä profeettaan, jolta ei löydy kirjoituksia Raamatusta ja silti hän sanoi tästä tällaisia asioita. Mitä tämä kertoo meille siitä, ettei aidolla profeetalla tarvitse olla omaa kirjaa Raamatussa?`

`Adventistit eivät ole ainoita, jotka pitävät Raamattua perimmäisenä auktoriteettinaan. Muutkin kirkkokunnat tekevät niin. Miten voimme selittää ne keskenään ristiriitaiset opit, joita eri kirkkokunnat sanovat löytävänsä Raamatusta?`