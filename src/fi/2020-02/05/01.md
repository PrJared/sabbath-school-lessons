---
title:  Yksin Raamattu Sola Scriptura
date:  25/04/2020
---

> <p></p>
> ”Jumalan sana on elävä ja väkevä. Se on terävämpi kuin mikään kaksiteräinen miekka, se iskee syvään ja viiltää halki sielun ja hengen, nivelet ja luiden ytimet, se paljastaa sisimmät aikeemme ja ajatuksemme.” (Hepr. 4:12.)

### Avaintekstit
1. Kor. 4:1–6;  Tit. 1:9;  2. Tim. 1:13;  Mark. 12:10, 26;  Luuk. 24:27, 44, 45;  Jes. 8:20, RK 2012.

Protestanttien vaatimus palata yksin Raamattuun (sola Scriptura) nosti Raamatun teologian ainoaksi mittapuuksi ja ratkaisevaksi lähteeksi. Roomalaiskatolisessa teologiassa korostettiin Raamattua ja perinteitä, kun taas protestanttisessa uskossa korostettiin avainsanaa ”yksin”; toisin sanoen Raamattu yksin on lopullinen auktoriteetti uskoon ja oppiin liittyvissä asioissa.

Juuri Raamatusta protestantit löysivät sen ratkaisevan voiman ja auktoriteetin, jota he tarvitsivat uskonpuhdistukseen ja kapinaan Roomaa ja sen vuosisatoja jatkunutta virheellistä opetusta vastaan. Raamatun allegorisen eli vertauskuvallisen tulkinnan sijaan, jossa Raamatun teksteihin sisällytettiin monia eri merkityksiä, protestanttiset uudistajat korostivat Raamatun historiallis-kieliopillista tulkintaa, jossa suhtauduttiin vakavasti Raamatun tekstien kielioppiin ja kirjaimelliseen merkitykseen.

Tällä viikolla perehdymme yksityiskohtaisemmin sola Scripturaan. Opimme, että sola Scriptura edellyttää joitakin Raamatun tulkinnan perusperiaatteita, jotka ovat välttämättömiä Jumalan sanan asianmukaisen ymmärtämisen kannalta. Protestantteina meidän on säilytettävä Raamattu oppiemme perimmäisenä auktoriteettina.

_Tämä tutkistelu on sapatiksi 2.5.2020_