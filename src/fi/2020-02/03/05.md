---
title:  Jeesus Ja Raamatun Alkuperä Ja Historia
date:  15/04/2020
---

Jeesus opetti, että Raamattu on Jumalan sanaa siinä mielessä, että se mitä siellä sanotaan, on samaa kuin mitä Jumala sanoo. Raamattu on Jumalasta lähtöisin, ja siksi sieltä löytyy perimmäinen auktoriteetti elämän jokaiseen puoleen. Jumala on toiminut kautta historian paljastaakseen tahtonsa ihmisille Raamatun kautta.

Esimerkiksi Matt. 19:4, 5 (RK 2012) Jeesus viittaa Mooseksen kirjoittamaan tekstiin. Lainaukseen viitaten hän sanoo: ”Ettekö ole lukeneet, että Luoja jo alussa loi heidät mieheksi ja naiseksi ja sanoi: ’Sen tähden mies luopukoon isästään ja äidistään – –.’” Sen sijaan, että Jeesus olisi sanonut ”Raamattu sanoo”, hän sanookin ”Luoja sanoi”. Hän antaa Luojalle kunnian siitä, mitä Mooseksen kirjan kirjoittaja on kirjoittanut. Jumalaa pidetään lausunnon antajana, vaikka Mooses sen kirjoittikin.

**Lue seuraavat raamatunpaikat. Miten Jeesus ymmärsi Raamatun historialliset henkilöt ja tapahtumat?**

`Matt. 12:3, 4`

`Mark. 10:6–8`

`Luuk. 4:25–27`

`Luuk. 11:51`

`Matt. 24:38`

Jeesus suhtautuu johdonmukaisesti Vanhan testamentin ihmisiin, paikkoihin ja tapahtumiin historiallisena totuutena. Hän viittaa 1. Mooseksen kirjan lukuihin 1 ja 2, hän viittaa historiallisina henkilöinä Abeliin (1. Moos. 4), Elisaan ja Daavidiin, joka söi näkyleipiä. Hän puhuu toistuvasti entisaikojen profeettojen kärsimyksistä (Matt. 5:12; Matt. 13:57; Matt. 23:34–36; Mark. 6:4). Varoituksen sanassaan Jeesus kuvailee myös Nooan päiviä: ”Vedenpaisumuksen edellä ihmiset söivät ja joivat, menivät naimisiin ja naittivat tyttäriään aina siihen päivään asti, jona Nooa meni arkkiin. Kukaan ei aavistanut mitään, ennen kuin tulva tuli ja vei heidät kaikki mennessään. Samoin käy, kun Ihmisen Poika tulee.” (Matt. 24:38, 39.) Meillä on kaikki syy uskoa, että Jeesus viittasi tähän Jumalan voimalliseen tuomioon historiallisena tapahtumana.

`Mitä meille kertoo Paholaisen voimasta pettää se, että tänä päivänä jopa tunnustautuvat kristityt usein kieltävät Raamatun henkilöiden todellisen olemassaolon?`