---
title:  Jeesuksen Ja Apostolien Käsitys Raamatusta
date:  11/04/2020
---

> <p></p>
> ”Mutta Jeesus vastasi: ’On kirjoitettu: Ei ihminen elä ainoastaan leivästä, vaan jokaisesta sanasta, joka lähtee Jumalan suusta.’” (Matt. 4:4.)

### Avaintekstit
Matt. 4:1–11;  Matt. 22:37–40;  Luuk. 24:13–35, 4, 45;  Luuk. 4:25–27;  Ap. t. 4:24–26.

Valitettavasti tänä postmodernismin aikana Raamattua on laajalti tulkittu sellaisen filosofian näkökulmasta, joka kyseenalaistaa sekä Raamatun innoitetun alkuperän että sen auktoriteetin. Raamattu nähdään oman aikansa suhteellisen primitiivisissä oloissa eläneiden ihmisten kirjoituskokoelmana. Eikä heidän ajatella voineen ymmärtää maailmaa samassa määrin kuin me ymmärrämme tänä päivänä. Samaan aikaan Raamatun yliluonnollista puolta on vähätelty tai se on kokonaan unohdettu, ja näin Raamatusta on tullut vain jonkinlainen asiakirja. Sen sijaan, että se tarjoaisi näkökulman siihen, millaisina Jumala näkee ihmiset, sitä pidetäänkin ihmisen näkemyksenä Jumalasta. Tästä on seurannut se, että tänä darvinistisen ajattelun ja nykyaikaisen filosofian aikakautena Raamatusta on tullut monille merkityksetön kirja.

Me kuitenkin torjumme tällaisen asenteen täysin. Sen sijaan voimme Uudesta testamentista löytää innoitetun tavan tarkastella koko Raamattua tutkimalla, kuinka Jeesus ja apostolit ymmärsivät Vanhan testamentin eli tuon ajan ainoan Raamatun. Miten he suhtautuivat siinä kuvattuihin ihmisiin, paikkoihin ja tapahtumiin? Millaisia oletuksia ja niihin pohjautuvia tulkintamenetelmiä heillä oli? Tutkikaamme mieluummin heitä ja heidän ymmärrystään kuin innoittamatto­mien ihmisten, joiden oletukset johtavat vain epäilyksiin ja epäuskoon Jumalan sanaa kohtaan.

_Tämä tutkistelu on sapatiksi 18.4.2020_