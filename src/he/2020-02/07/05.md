---
title: 'טקסטים והקשרים'
date: 13/05/2020

---

המילים במקרא מופיעות תמיד בהקשר מסוים. הן לא עומדות בפני עצמן. לכל מילה יש את ההקשר המיידי שלה במשפט אליו היא שייכת, וזוהי היחידה הטקסטואלית הראשונה שעלינו להבין. לאחר מכן, עלינו להבין גם את ההקשר הרחב יותר, של הקטע שבו מופיע המשפט - קטע שיכול להשתרע על כמה פסקאות, פרק שלם או אפילו סדרה של פרקים. מאוד חשוב להבין כמה שיותר טוב את ההקשר השלם של המילים והמשפטים שאותם אנו מנסים לפרש, כדי לא להגיע למסקנות מוטעות.

`קראו בראשית 1:27 יחד עם בראשית 2:7. מיד לאחר מכן, קראו בראשית 2:16-17. כיצד מסייעים קטעים שונים אלו להבין את משמעות המילה "אדם"?`

כבר ראינו שהחזרה המשולשת על המילה "ברא" בבראשית 1:27 מדגישה את העובדה שהאדם נברא על ידי אלוהים. כעת נשים לב על כך שהאדם מוגדר בהקשר זה כ"זכר ונקבה". אם כן, זאת אומרת שהמונח "אדם" משמש בהקשר זה כשם גנרי למין האנושי.

יחד עם זאת, בבראשית 2:7, אותו מונח מצביע על יצירתו של אדם, "עָפָר מִן-הָאֲדָמָה" (שימו לב על משחק המילים). בהקשר חדש זה, המילה "אדם" מצביעה רק על הגבר, מאחר וחווה טרם נבראה. ובכן, אנו רואים שבכל פרק ישנה משמעות שונה למילה "אדם" - "המין האנושי" (בראשית 1:27) ו"הגבר אדם" (בראשית 2:7). בנוסף, שימוש שני זה במילה אדם כאיש מופיע בשלב מאוחר יותר לא רק באילנות היוחסין (בראשית 5:1-5, דברי הימים א' 1:1, לוקס 3:38), אלא גם בקשר למשיח, אשר נהיה ל"אדם השני" (רומים 5:12-14).

כפי שהמילה "אדם" מופיעה בפסוק מסוים, כך גם סיפור בריאתם של אדם וחווה נמצא בהקשר רב יותר, של סיפור בריאת העולם כולו בבראשית א'-ב'. זוהי משמעות המושג "יחידה רחבה יותר". יחידה זו מוסיפה לפרשן מידע נוסף חשוב, כגון נושאים, רעיונות ופיתוחים חדשים הסובבים את אותה מילה שהוא חוקר. היחידה הטקסטואלית בבראשית 2:4-25 מכונה לעיתים "סיפור הבריאה השני", אך למעשה מדובר כאן רק בעניין של דגש שונה בסיפור, כפי שנראה בשבוע הבא. בשני הסיפורים, המקרא מלמד אותנו על מקור האנושות.

`כפי שראינו קודם, הגבר והאישה - האנושות בתמציתה - הינם ברואיו של אלוהים. מה למדים אנו מעובדה זו על האיוולת של "חָכְמַת הָעוֹלָם" הזה (1 קורינתים 1:20), הטוען שבני האדם הגיעו לעולם במקרה?`