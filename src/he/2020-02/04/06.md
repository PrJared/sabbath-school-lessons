---
title: 'כתבי הקודש'
date: 23/04/2020

---

רוח הקודש, שבהשראתו נכתבו כתבי הקודש, לעולם לא ידריך אותנו בניגוד לדבר אלוהים ולא ירחיק אותנו ממנו. עבור אדוונטיסטים שומרי שבת, לכתובים ישנה סמכות גבוהה יותר מכל מסורת אנושית, חוויה אישית, אופן חשיבה או תרבות כלשהי. כתבי הקודש הינם אבן הבוחן שעל פיהם צריך לבחון כל דבר.

`קראו יוחנן 5:46,47 ו-7:38. עבור ישוע המשיח, מהו המקור האולטימטיבי שנותן מענה לכל שאלה רוחנית? באיזה אופן מאששים הכתובים שישוע הוא המשיח?`

אנשים אחדים טוענים שקיבלו "התגלויות" מיוחדות והנחיות מרוח הקודש, אך כל אלה מתנגדות למסר הכתובים. עבורם, לרוח הקודש ישנה סמכות הגוברת על סמכותו של דבר אלוהים. אך כל מי שמבטל את דברו הכתוב של אלוהים ומתחמק ממסרו החד והברור הולך על קרקע לא יציבה בעליל ואינו מודרך על ידי רוח קודשו של אלוהים. הכתובים הינם מקום המבטחים היחיד שלנו. רכ עליהם ניתן לסמוך בכל סוגייה הקשורה לאמונתנו.

"רוח הקודש מדברת אל לבנו ומוחנו דרך כתבי הקודש וחוקקת את האמת על לוח לבנו. כך היא חושפת את השקר ומסלקת אותו מן הנשמה. המשיח שולט בבחיריו באמצעות רוח האמת, הפועלת דרך דבר ה'" (אלן ווייט, חמדת הדורות, 543).

אל לנו לחשוב שניתן להחליף את דבר אלוהים בהדרכתו של רוח הקודש. לאמיתו של דבר, רוח הקודש פועל בהרמוניה יחד עם הכתובים כדי למשוך אותנו אל המשיח - ובכך כתבי הקודש הם התקן היחידי שלנו לחיים רוחניים אותנטיים. בכתובים אנו מוצאים את "התורה הטובה" של אלוהים (ראו 1 טימותיאוס 4:6), ובהיותם "דבר אלוהים", הם אמינים ומהימנים. לא מתפקידנו לשפוט את הכתובים. אדרבא, דבר אלוהים הוא זה שיש לו את הזכות ואת הסמכות לשפוט אותנו ואת חשיבתנו. אחרי הכל, כתבי הקודש הם דברו הכתוב של אלוהים עצמו.

`מדוע הכתובים הם מדריך בטוח יותר בעניינים רוחניים מאשר התחושות האישיות שלנו? מהן התוצאות כאשר אנו מסרבים לקבל את הכתובים כאבן הבוחן שעל פיה אנו בוחנים כל לימוד מן הכתובים וכל חוויה רוחנית שלנו? אם להתגלות האישית הייתה המילה האחרונה בעניינים רוחניים, מדוע זה היה מוביל אך ורק לכאוס ושגיאה?`