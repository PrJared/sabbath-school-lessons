---
title: 'השכל האנושי'
date: 22/04/2020

---

קראו 2 קורינתים 10:5,6, משלי 1:7 ו-9:10. מדוע הציות למשיח במחשבותנו כה חיוני? מדוע יראת ה' היא תחילת חכמה?

אלוהים העניק לנו את יכולת החשיבה. כל פעולה אנושית בכלל וכל ויכוח תיאולוגי בפרט מבוססים על היכולת שלנו לחשוב ולהגיע למסקנות. איננו תומכים ברעיון של אמונה עיוורת. אם זאת, בתחילת המאה ה-18 - בעידן הנאורות - השכל האנושי נטל על עצמו תפקיד חדש ודומיננטי, במיוחד בחברה המערבית, תפקיד העולה בהרבה על היכולת לחשוב ולהגיע למסקנות נכונות.

בניגוד לגישה שלפיה מקור המידע היחיד שלנו על המציאות הם החוויות החושיות וניסיון, עמדה אחרת - הרציונליזם - סבורה שניתן להכיר את המציאות בראש ובראשונה על ידי השכל והלוגיקה. על פי גישה אחרונה זו, האמת אינה חושית, אלא שכלית. במילים אחרות, על פי הרציונליזם, השכל יכול להבין כל אמת באופן ישיר, ללא אמצעים אחרים. גישה זו הופכת את השכל האנושי למחבן ולתקן האמת. החל מתקופת הרציונליזם, השכל הפך לסמכות החדשה שכל דבר אחר צריך להיכנע ולהשתחוות אליה, כולל סמכות הקהילה, אבל חמור הרבה יותר מכך - סמכות הכתובים כדבר אלוהים. מאז נוצרה נטייה להטיל ספק ולדחות על הסף כל דבר שלא נתפס על ידי השכל האנושי כמובן מאליו. גישה זו פגעה בחלקים לא מעטים של הכתובים. כל הניסים והפעילויות העל-טבעיות של אלוהים - כגון תחייתו של המשיח, הלידה מבתולה או בריאת העולם בשישה ימים, כדי להזכיר רק כמה - כבר לא נחשבו לנכונים ומהימנים.

ואולם, חשוב שנזכור שגם יכולת החשיבה שלנו נגועה בעטיו של החטא וצריך להכניע אותה למשיח. בני האדם הינם חשוכי דעת וזרים לחיי אלוהים (אפסים 4:18). כולנו זקוקים שדבר אלוהים יאיר אותנו. בנוסף, העובדה שאלוהים הוא בוראנו מצביעה על כך שהשכל האנושי לא נוצר כדבר הפועל באופן עצמאי או אוטונומי מאלוהים. נהפוך הוא - "תְּחִלַּת חָכְמָה יִרְאַת יְהוָה" (משלי 9:10; 1:7). רק כאשר אנו מקבלים את התגלותו של אלוהים בכתובים כסמכות עליונה בחיינו ומוכנים לקבל החלטות על פיה, השכל שלנו יתחיל לפעול באופן נכון.

`לפני קצת יותר ממתאים שנה, הנשיא האמריקאי תומאס ג'פרסון יצר לעצמו גרסה אישית של "ברית חדשה" על ידי כך שהוא גזר ממנה את כל מה שדעתו התנגד לשכלו. הוא הוציא את כל הניסים אל ישוע, כולל תחייתו מן המתים. מה אנו למדים, אפילו רק ממקרה זה, על המגבלות של השכל האנושי בהבנת האמת?`