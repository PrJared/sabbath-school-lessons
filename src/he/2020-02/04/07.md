---
title: 'נקודות למחשבה'
date: 24/04/2020

---

קראו אלן ווייט, חמדת הדורות, פרק 37, "כתבי הקודש כמעוז" (452-459).

המסורת, החוויות האישיות, התרבות, אופן החשיבה שלנו ותוכן הכתובים עצמם - כל אלה משפיעים על האופן שבו אנו מבינים את דבר אלוהים. השאלה המכרעת היא - לאיזה מתוך מקורות אלו יש את הסמכות העליונה בתיאולוגיה שלנו? להכיר בסמכות הכתובים הוא דבר אחד, אך להרשות לכתבי הקודש להשפיע על חייך ולשנות אותם על ידי רוח הקודש - זהו דבר אחר לגמרי.

"אלוהים מסר לנו בדברו את הידע הנחוץ לגאולתנו. עלינו לקבל את כתבי הקודש כהתגלות הסמכותית והבדוקה של רצונו. כתבי הקודש הם אבן הבוחן לאופי האנושי; הם חושפים את טיבן של התורות השונות, ובוחנים כל התנסות" (אלן ווייט, העימות הגדול, 10).

**שאלות לדיון**:

`מדוע קל יותר להחזיק במסורות אנושיות מאשר לחיות על פי רוח מצוותיו של אלוהים - "לאהוב את יהוה אלוהיך בכל לבבך ובכל נפשך ובכל מאודך", ו"לאהוב לרעך כמוך" (מתי 22:37-40)?`

`דנו בכיתה בתשובתכם לשאלה האחרונה של יום ראשון. איזה תפקיד צריכה למלא המסורת בקהילתנו? מהן הברכות ומהם האתגרים הבאים יחד עם מסורת דתית?`

`כיצד ניתן לוודא שלא משנה כמה טובה מסורת יכולה להיות, היא לא תעלה לעולם על סמכותו של דבר אלוהים הכתוב כנורמה מוחלטת לחיי האמונה שלנו?`

`נניח שאדם מסוים טוען שהוא חלם חלום שבו אלוהים אמר לו או לה שיום ראשון הוא יום המנוחה וההלל בתקופת הברית החדשה. כיצד הייתם עונים לאדם זה, ומה מלמד אתכם סיפור כזה על העובדה שעלינו לבחון תמיד את חוויותינו על ידי דבר אלוהים?`

`שוחחו בכיתה על התרבות שבה שקועה קהילתכם. כיצד משפיעה תרבות זו על אמונתכם? חישבו על דוגמאות מההיסטוריה של השפעה חזקה של התרבות על חברי הקהילה - השפעה שהתבררה בסופו של דבר כשלילית? אילו לקחים ניתן להפיק מדוגמאות אלו היום, כדי שלא נחזור על אותן הטעויות?`