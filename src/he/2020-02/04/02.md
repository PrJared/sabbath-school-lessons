---
title: המסורת
date: 19/04/2020

---

המסורת אינה דבר רע בפני עצמו. היא נותנת לפעילויות החוזרות ונשנות של חיי היומיום שלנו סוג של שגרה ומבנה. היא גם יכולה לעזור לנו להישאר מחוברים לשורשים שלנו. אם כן, לא פלא שהמסורת משחקת תפקיד חשוב בחיים הדתיים. ואולם, המסורת טומנת בחובה גם סכנות לא מעטות.

`מה למדים אנו ממרקוס 7:1-13 על האופן שבו הגיב ישוע לחלק מהמסורות שבימיו?`

המסורת שישוע התנגד אליה נמסרה בדקדקנות רבה בקהילה היהודית-דתית של אותם ימים ממורה לתלמיד. בתקופה שבה ישוע חי, המסורת זכתה כבר למעמד סמכותי גבוה לצד כתבי הקודש. אולם, למסורת ישנה נטייה לגדול ולהתפתח לאורך זמן, ולצבור אין סוף פרטים ואלמנטים שמעולם לא היו חלק מדבר אלוהים או מתכליתו. אך מסורות אנושיות אלו - על אף מסירתן על ידי זקני קהילה מכובדים, שהיו למעשה מנהיגי הקהילה - הן לא היו שוות למצוות של אלוהים (ראו מרקוס 7:8,9). הן נשארו מסורות אנושיות ובסופו של דבר הובילו ל"הפרת דבר אלוהים" (מרקוס 7:13).

`קראו 1 קורינתים 11:2 ו-2 תסלוניקים 3:6. כיצד ניתן להבדיל בין דבר אלוהים למסורות אנושיות? מדוע כל כך חשוב להבדיל ביניהם?`

דבר אלוהים מעורר בנו יראת כבוד ורוכש את אמונו בו. אך כבוד זה שאנו חולקים לכתובים יוצר לא פעם מסורות סביבם. אך נאמנותנו חייבת להיות תמיד בראש ובראשונה לאלוהים, אשר גילה את רצונו בדפי אותם כתובים. אם כן, לדבר אלוהים ישנו תפקיד ייחודי, הגובר על כל המסורות האנושיות. כתבי הקודש הינם מעל כל המסורות, אפילו הטובות ביותר שביניהן. עלינו לבדוק תמיד כל מסורת הצומחת מנסיונותינו עם אלוהים לאור הכתובים.

`אילו דברים שאנו עושים כקהילה יכולות להיחשב כ"מסורת"? מדוע תמיד חשוב להבדיל אותן מדבר אלוהים עצמו? הביאו את תשובותיכם לכיתב בשבת.`