---
title: התרבות
date: 21/04/2020

---

כל אחד מאיתנו הינו חלק מתרבות מסוימת. התרבות שאנו שייכים אליה משפיעה עלינו ומעצבת אותנו במידה מסוימת. אף אחד לא פטור מהשפעה זו. ואכן, חישבו לרגע על כל הסיפורים התנ"כיים המגלים לנו עד כמה עם ישראל הושפע לרעה מהתרבויות שמסביבם. מדוע לחשוב שאנו שונים, או איפלו טובים יותר מהם?

דבר אלוהים התקבל אף הוא בתרבות מסוימת, אך הוא אינו מיועד רק אליה. למרות שלתרבות ישנה השפעה בלתי נמנעת על האופן שבו אנו מבינים את הכתובים, אל לנו לשכוח שלכתבי הקודש ישנו מסר על-תרבותי, המיועד לכל לאום ומעמד חברתי. הכתובים עולים על כל תרבות אנושית וביכולתם לתקן את ההיבטים הלא מוסריים האופיינים לכל אחת מתרבויות העולם.

`קראו 1 יוחנן 2:15-17. למה מתכוון שאול השליח כשהוא אומר "אַל תֹּאהֲבוּ אֶת הָעוֹלָם, אַף לֹא אֶת מַה שֶּׁבָּעוֹלָם"? איך אנחנו יכולים לחיות בעולם, ובכל זאת לא לחשוב באותו אופן בלתי-רוחני כמו העולם?`

התרבות, כמו כל דבר אחר אשר אלוהים ברא, נגוע כיום אף הוא מתוצאות החטא. אם כן, גם היא תישפט על ידי אלוהים. אמנם היבטים מסוימים של התרבות שלנו מתיישרים אולי עם האמונה שלנו, אבל עלינו להבדיל תמיד בזהירות רבה בין השתיים. באופן אידאלי, האמונה צריכה לאתגר ואף לטלטל את התרבות שאליה היא נכנסת, וליצור תרבות חדשה, נאמנה לדבר אלוהים. אם אנחנו לא מעוגנים בדברים שמעלינו, ניכנע במהרה לדברים שמסביבנו.

אלן ווייט מציגה את התובנה הבאה: "על חסידי המשיח להיבדל באופן מוחלט מן העולם בכל הקשור לעקרונותיו וענייניו, אך אל להם להתבודד ממנו. מושיע העולם היה תמיד בחברתם של בני אדם אחרים, אך מעולם לא עודד אותם לעשות דבר אשר אינו עולה בקנה אחד עם רצונו של אלוהים, אלא תמיד רומם והאציל אותם" (Ellen G. White, Counsel to Parents, Teachers, and 4 Students Regarding Christian Education, p. 323).

`אילו היבטים של התרבות שלכם מתנגדים באופן מוחלט לדבר אלוהים? כיצד עלינו לעמוד איתן כנגד כל דבר המשחית את אמונתנו?`