---
title: 'החוויות האישיות'
date: 20/04/2020

---

`קראו רומים 2:4 וטיטוס 3:4,5. באילו דרכים אנו חווים את טובו, סבלנותו, מחילתו ואהבתו של אלוהים? מדוע חשוב שאמונתנו לא תישאר בגדר של ידע מופשט, אלא שתהיה מבוססת על חוויות ממשיות? בד בבד, באיזה אופן יכולות חוויות אלו להתנגש בכתובים ואפילו להטעות אותנו באמונתנו?`

החוויות שלנו הן חלק מקיומנו כבני אנוש. לחוויות שלנו ישנה השפעה ניכרת על רגשותינו ועל מחשבותינו. אלוהים ברא אותנו בצורה כזאת שהיחס שלנו לבריאה ולאלוהים עצמו יהיה מעוצב על ידי החוויות שלנו. זהו רצון אלוהים שנחווה את יופים של היחסים, של האומנות והמוסיקה ושל פלאי הטבע, ושנחווה גם את שמחת הישועה ואת כוח הבטחותיו שבדברו. אמונתנו היא הרבה יותר מעבר לדוקטרינות שלנו. החוויות שלנו מעצבות את האופן שבו רואים את אלוהים ואפילו את האופן שבו אנו מבינים את דברו.

`מצד שני, מאוד חשוב שנהיה מודעים גם למגבלות למגרעות של החוויות כשמדובר בהבנת רצונו של אלוהים. איזו אזהרה אנו מוצאים ב-2 קורינתים 11:1-3? מה אמורה ללמד אותנו עובדה זו על גבולות האמון שעלינו לייחס לחוויות שלנו?`

החוויות יכולות להיות מאוד מטעות. עלינו להבין ולפרש כל חוויה לאור הכתובים. לפעמים אנו חווים דברים אשר אינם בהרמוניה עם דבר אלוהים או עם רצונו עבורנו. לכן, חשוב שנלמד לסמוך יותר על דבר אלוהים מאשר על החוויות והרצונות שלנו. עלינו לנקוט במשנה זהירות כשמדובר בחוויות שלנו ולוודא תמיד שהן אינן סותרות את הכתובים, אלא עולות בקנה אחד עם דבר אלוהים.

`אמונתנו מבוססת על שתי מצוות עיקריות - לאהוב את אלוהים ולאהוב את הזולת (מרקוס 12:28-31) - ולכן לחוויות ישנו משקל כבד בחיי הדת שלנו. אם זאת, מדוע חיוני לבדוק תמיד את חוויותנו לאור דברו של אלוהים?`