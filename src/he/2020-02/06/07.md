---
title: 'נקודות למחשבה'
date: 08/05/2020

---

קראו אלן ווייט, הדרך אל המשיח, פרק י"ב - "כיצד להתמודד עם ספקות".

“כאשר אתם לומדים מדבר אלוהים, שימו בצד את הדעות הקדומות ואת העמדות שירשתם או טיפחתם במרוצת השנים. לעולם לא תגיעו לחקר האמת אם תלמדו את הכתובים במטרה להוכיח את צדקת דרכם. הניחו כל אלה בצד וחפשו בלב מלא חרטה את מה שיש לאלוהים להגיד לכם. דבר אלוהים נותן חכמה לכל האדם המחפש את האמת בכל ליבו ומאודו, וברוח של ענווה וכניעה למשיח. לאלה הרואים את עצמם חכמים מדי מכדי ללמוד את הכתובים, המשיח אומר: 'עליכם להיות שפלי רוח אם ברצונכם למצוא את החכמה המובילה לישועה'.

אל תקראו את דבר אלוהים לאור הדעות הקדומות שלכם, אלא שחררו את עצמכם מאותן דעות נלמדות ותגשו אל הכתובים בענווה ובתפילה. אם תוך כדי הקריאה אתם מגלים שדעותיכם האהובות אינן עולות בקנה אחד עם דבר אלוהים, אל תנסו לאלץ את משמעות הכתובים להתאים לדעות אלו. התאימו את דעותיכם לדבר אלוהים. אל תניחו לדעותיכם מן העבר לשלוט על הבנת הכתובים שלכם היום. פתחו את עיניכם והביטו בדברים המופלאים של כתבי הקודש. גלו את מה שכתוב בהם והניחו את רגליכם על הסלע הנצחי" (Ellen G. White, Messages to Young People, p. 260).

**שאלות לדיון**:

`איזו השפעה יש להשקפת העולם, לחינוך ולתרבות שלנו על פירוש הכתובים? מדוע כה חשוב שנהיה מודעים להשפעות החיצוניות שאנו מביאים איתנו בפירוש הכתובים?`

`כולנו מסכימים שאנחנו בני אדם חוטאים. כיצד משפיע החטא שבנו על האופן שבו אנו קוראים את הכתובים? במילים אחרות, מה החטא עושה לנו שעלול לגרום לנו להבין את דבר אלוהים בצורה לא נכונה? לדוגמה, כיצד עלולה התשוקה שלנו לעשות דבר אשר דבר אלוהים אוסר עליו לגרום לנו לקרוא את הכתובים בצורה מעוותת? באילו דרכים אחרות "מסנן" החטא את האופן שבו אנו מפרשים את המקרא?`

`כיצד יכולה הבנה מעמיקה של הזמן והתרבות בתקופת המקרא לסייע לנו להבין טוב יותר קטעים מסוימים מן הכתובים? הביאו כמה דוגמאות.`