---
title: 'תרגום ופירוש'
date: 04/05/2020

---

המקרא נכתב בשפות עתיקות: התנ"ך נכתב ברובו בעברית, עם כמה קטעים בארמית, בעוד שהברית החדשה נכתבה ביוונית קוינה. רוב רובה של האוכלוסייה העולמית של היום אינה דוברת וכותבת בשפות עתיקות אלו. על כן, אנו חייבים לתרגם את כתבי הקודש לשפות מודרניות שונות. אך, כפי שכל מתרגם טוב יודע, כל תרגום כרוך גם בפירוש במידה כלשהי. לחלק מהמילים בשפה מסוימת אין מגבילות מדויקות בשפה אחרת. האמנות (והמיומנות) של תרגום קפדני ופירוש טקסטים נקראת "הרמנויטיקה".

`קראו 1 קורינתים 12:10, 14:26, יוחנן 1:41, 9:7, מעשי השליחים 9:36 ולוקס 24:27. בכל הפסוקים לעיל אנו מוצאים את המושים "תרגום" ו"פירוש". בלוקס 24:27 ישוע אף מסביר את משמעות הכתובים לתלמידיו. מה למדים אנו מעובדה זו על חשיבותו של פירוש הכתובים?`

המילה היוונית hermeneuo, שממנה נגזרה המילה "הרמנויטיקה" (פרשנות מקראית), מקורה בשמו של האל היווני הרמס. הרמס נחשב לשליחם של האלים והוא היה אחראי, בין היתר, גם על תרגום המסרים האלוהיים לבני האדם.

השורה התחתונה בכל הקשור לנושא ההרמנויטיקה היא שללא ידיעת השפות המקוריות של הכתובים, הגישה היחידה שלנו לטקסטים היא באמצעות התרגומים. למרבה מזלנו, לא מעט תרגומים עושים עבודה מצויינת בהעברת משמעות הכתובים. איננו תלויים בידיעת השפות המקוריות של כתבי הקודש כדי להבין את האמיתות החיוניות של הכתובים, על אף שידיעת שפות אלו תמיד תתרום להבנת כל נושא מקראי.

יחד עם זאת, אפילו כאשר יש לנו גישה לתרגום טוב של המקרא, אנו עדיין זקוקים לפירוש נכון שלו, כפי שראינו בלוקס 24:27. וזוהי תכלית ההרמנויטיקה: להעביר לנו את המשמעות המדוייקת של המקרא ולסייע לנו ליישם את הלקחים שאנו מפיקים מהם בחיי היומיום שלנו. כפי שניתן לראות מהפסוק הנ"ל, ישוע פירש את המקרא לתלמידיו. דמיינו לעצמכם כמה מדהים שישוע עצמו יפרש את הכתובים עבורכם!

`להרבה אנשים ישנה גישה לתרגומים מגוונים, אך לאחרים אין גישה כזו. מדוע חשוב ללמוד את דבר אלוהים בתפילה ולנסות לציית לו, ללא קשר למספר התרגומים שיש לך גישה אליהם?`