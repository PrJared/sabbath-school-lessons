---
title: 'מדוע יש צורך בפרשנות'
date: 02/05/2020

---

### קראו את הפסוקים הבאים לקראת שיעור השבת השבועי
לוקס 24:36-45; 1 קורינתים 12:10; 14:26; מעשי השליחים 17:16-32; יוחנן 12:42,43.

> <p>פסוק לשינון</p>
> "וּבְלִי אֱמוּנָה אִי אֶפְשָׁר לִהְיוֹת רָצוּי לֵאלֹהִים, כִּי כָּל הַקָּרֵב אֶל אֱלֹהִים צָרִיךְ לְהַאֲמִין שֶׁהוּא קַיָּם וְהוּא נוֹתֵן גְּמוּל לְדוֹרְשָׁיו" (עברים 11:6).

כשאנו קוראים את המקרא, אנו גם מפרשים אותו בעת ובעונה אחת. אך כיצד אנו עושים זאת? באילו עקרונות אנו משתמשים? לדוגמה, כיצד אנו מתייחסים לסוגות הספרותיות השונות? האם הקטע שאנו קוראים הוא משל, חלום נבואי-סמלי או סיפור היסטורי? למעשה, החלטה חיונית זו לגבי הבנת הקשר המקרא כרוכה אף היא בפרשנות.

לעיתים, אנשים אחדים משתמשים בכתובים כמעין אורקל אלוהי - הם פותחים את הכתובים באופן אקראי ומחפשים השגחה אלוהית על ידי פסוק שהם מוצאים שם. אך קשירה אקראית של קטעים מקראיים שונים יכולה להוביל למסקנות משונות ושגויות עד מאוד.

לגוגמה, פעם גבר עזב את אשתו בגלל אישה אחרת, ואשתו התנחמה כאשר מצאה בכתובים את הפסוק הבא: "וְאֵיבָה אָשִׁית בֵּינְךָ וּבֵין הָאִשָּׁה" (בראשית 3:15). על סמך פסוק זה, היא השתכנעה שהרומן של בעלה עם אותה אישה לא יחזיק מעמד זמן רב! כל פסוק המנותק מהקשרו הטבעי הופך לאמתלה לקידום האג'נדה והרעיונות האישיים של כל אחד. על כן, חשוב לנו לא רק לקרוא את הכתובים, אלא גם לפרש אותם כראוי.

_*לימדו את השיעור השבועי לקראת שבת ה-9 מאי_