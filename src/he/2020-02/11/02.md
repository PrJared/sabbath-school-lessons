---
title: 'השיטה היסטוריציסטית ופירוש הנבואות'
date: 07/06/2020

---

השיטה שבה נוקטת הקהילה האדוונטיסטית בפירוש הנבואות המקראיות נקראת "היסטוריציזם". על פי שיטה זו, מספר רב של נבואות מקראיות מרכזיות משתרעות לאורך ההיסטוריה בקו רציף החוצה את העבר, ההווה והעתיד. שיטה זו דומה לאופן שבו נלמדת ההיסטוריה בבית הספר. אנו נוקטים בשיטה זו מפני שהמקרא עצמו מפרש את נבואותיו עבורנו באותה צורה.

`קראו דניאל 2:27-45. אלו אלמנטים מתוך החלום הנבואי מצביעים על רצף של כוחות פוליטיים המתגלגלים לאורך ההיסטוריה? באיזה אופן מלמד אותנו המקרא עצמו כיצד לפרש נבואות אפוקליפטיות?`

שימו לב שמלכותו של נבוכדנצר מסומלת על ידי ראש הזהב. בכך, דניאל מזהה את בבל כממלכה הראשונה (דניאל 2:38) מתוך שרשרת ממלכות. מיד לאחר מכן, דניאל מוסיף: "אַחֲרֶיךָ תָּקוּם מַלְכוּת אַחֶרֶת, נִקְלָה מִשֶּׁלְּךָ וּמַלְכוּת אַחֶרֶת, שְׁלִישִׁית [...] וּמַלְכוּת רְבִיעִית" (פסוקים 39,40). העובדה שממלכות אלו מופיעות על במת ההיסטוריה ברצף, אחת אחרי השנייה, ללא פער כרונולוגי ביניהן, מרומז גם על ידי המשכיות חלקי הגוף של הצלם בחלומו של נבוכדנצר (החל מהראש וכלה בכפות הרגליים), המסמלים את אותן מלכויות. חלקי הגוף מחוברים ביניהם ונמצאים בהמשכיות רציפה.

בדניאל ז' ו-ח', אותן ממלכות מסומלות לא באמצעות צלם, כמו בפרק ב', אלא באמצעות ארבע חיות העולות בזו אחר זו מן הים, אך המסר זהה. בסופו של דבר, גם בפרק ז' אנו מקבלים רצף של ארבע ממלכות ארציות (שרק שלוש מתוכן מופיעות בפרק ח'). ממלכות אלו עולות בהיסטוריה בעת העתיקה ומשתרעות עד לעתיד הרחוק - עד לחזרתו של המשיח.

אם כן, הצלם בדניאל ב' והנבואות הרציפות בדניאל ז' ו-ח' היוו את הבסיס לגישה ההיסטוריציסטית של הפרוטסטנטיזם, אשר הקהילה האדוונטיסטית עודנה נוקטת בה עד היום.

`קראו יוחנן 14:29. מה אומר ישוע כאן, שיכול לסייע לנו להבין כיצד נבואות פועלות?`

`איזה יתרון יש לנו כיום, שחיים בתקופה שבה אירועים כה רבים בהיסטוריה כבר התרחשו, לעומת אדם שחי בתקופת ממלכת בבל?`