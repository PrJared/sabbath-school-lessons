---
title: 'ספר בראשית לעומת הספרות הפגאנית'
date: 26/05/2020

---

ספר בראשית מאוד רחוק מלהסתמך על מיתוסים פגאניים על בריאת העולם. למעשה, האופן שבו נכתב ספר בראשית מצביע על כוונה ברורה לדחות מיתוסים אלו ולהרחיק את אלוהים כבורא מהם.

`קראו בראשית 1:14-19. מה הדברים שנבראו ביום הרביעי ומה תפקידיהם?`

מחבר הספר בראשית נמנע מלהשתמש בשמות המפורשים "שמש" ו"ירח", ככל הנראה משום שמילים אלו שימשו כשמות של אלילים במזרח התיכון ובמצרים. השימוש במונחים "הַמָּאוֹר הַגָּדֹל" ו"הַמָּאוֹר הַקָּטֹן" מצביע באופן ישיר על התפקידים שלמענם נבראו - "לְהַבְדִּיל בֵּין הַיּוֹם וּבֵין הַלָּיְלָה; וְהָיוּ לְאֹתֹת וּלְמוֹעֲדִים וּלְיָמִים וְשָׁנִים; וְהָיוּ לִמְאוֹרֹת בִּרְקִיעַ הַשָּׁמַיִם, לְהָאִיר עַל-הָאָרֶץ" (בראשית 1:14,15). כלומר, הטקסט מבקש להבהיר שהשמש והירח אינם אלים, אלא חפצים דוממים שנבראו למען תפקיד מסוים, כפי שגם אנחנו מבינים אותם היום.

`קראו בראשית 2:7,18-24. באיזה אופן מעורב אלוהים באופן אישי בבריאתם של אדם וחווה?`

המיתוסים של המזרח התיכון הקדום מתארים את בריאת האדם כסוג של מחשבה שנייה, כניסיון להקל על עבודת האלים. המקרא סותר לחלוטין תפיסה זו של המיתוסים הפגאניים ומציג את האדם כנציגו של אלוהים עלי אדמות, הנועד להנהיג את העולם כולו. שום דבר שקשור בבריאת בני האדם אינו בגדר של "מחשבה שנייה". אדרבא, הם מוצגים כגולת הכותרת של מעשה הבריאה, בניגוד מוחלט לסיפורי הבריאה הפגאניים.

אם כן, ספר בראשית מהווה תיקון מובהק למיתוסים של העולם העתיק. משה השתמש בלא מעט מונחים ורעיונות המנוגדים בעליל לעולם הפגאני ובכך הביע את תפיסת העולם המקראית על תפקידו של אלוהים ותכליתה של הבריאה.

`לפני אלפי שנים, סיפור הבריאה המקראי היה במחלוקת עם התרבות הדומיננטית של אותה תקופה. היום, סיפור הבריאה המקראי נמצא במחלוקת עם תרבות הדומיננטית של ימינו. מדוע דבר זה אינו צריך להפתיע אותנו?`