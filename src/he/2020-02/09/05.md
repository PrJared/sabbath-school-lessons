---
title: 'הבריאה ואלמנט הזמן'
date: 27/05/2020

---

`קראו בראשית ה' ו-י"א. כיצד מתווה המקרא את היסטוריית האנושות מאדם לנח, ומנח לאברהם?`

בגנאלוגיות המקראיות ישנו אלמנט ייחוד - אלמנט הזמן, הגורם לחוקרים אחדים לכנות אותן בצדק "כרונו- גנאלוגיות". לגנאלוגיות אלו ישנה תבנית קבועה המעניקה מידע לגבי ייחוסו של כל אדם, יחד עם תקופת הזמן שכל אחד מהם חי - "כאשר אדם מסוים היה בן X שנים, הוא הולד את האדם מספר שתיים. לאחר שהאדם מספר אחת הוליד את האדם מספר שתיים, האדם הראשון חי עוד Y שנים, והוליד בנים ובנות נוספים". יתרה מזו, בראשית פרק ה' אף מוסיף את הסיכום: "וכל ימי האדם מספר אחת היו Z שנים". מערכת תבניות אלה, המקשרות באופן הדוק כל כך בין הדורות השונים, לא הייתה מרשה מחיקה או הוספה לא מבוקרת של דורות באילן היוחסין. הגנאלוגיה המופיעה בבראשית ה' ו-י"א מכילה שושלת יוחסין רציפה, כפי שניתן לראות בהשוואתו לדברי הימים א' 1:18-27, קטע שבו אינם מופיעים דורות נוספים או חסרים לעומת הקטעים מספר בראשית. באופן זה, המקרא מאמת ומפרש את עצמו.

במהלך כמעט 2.000 שנה, המפרשים היהודים והנוצרים הבינו את הקטעים הנ"ל כטקסטים היסטוריים לכל דבר, וכדרך נכונה ומדויקת לתארך את המבול ואת גילו של כדור הארץ, לפחות החל מימי הבריאה כפי שהם מתוארים בבראשית א' ו-ב'.

בעשורים אחרונים, לעומת זאת, נרשמו ניסיונות הולכות ומתרבות לפרש את בראשית ה' ו-י"א כתקופות ארוכות בהרבה, בהתאם לאופן שבו חוקרים אחדים (בני אדם העשויים לטעות) פירשו נתונים ארכיאולוגיים והיסטוריים מסוימים. עובדה זו העלתה סימני שאלה רבים לגבי אמינותו של הסיפור המקראי.

ועם זאת, אם בכוונתנו להבין את מושג הזמן מנקודת מבטו של אלוהים, עלינו להכיר בכך ששני פרקים אלו הינם "גם היסטוריים וגם תיאולוגיים, ושהם קושרים בין אדם וחווה לבין שאר האנושות, ובין אלוהים לבין בני האדם בכלל. בראשית ה' ו-11:10-26 מעניקים לנו את מסגרת הזמן ואת ההשתלשלות האנושות הקושרת בין עמו של אלוהים בין האדם הראשון שאלוהים ברא אותו כגולת הכותרת של תהליך בריאה בן שישה ימים" - Gerhard F. Hasel, “The Meaning of the Chronogenealogies of Genesis 5 and 11,” Origins 7/2 [1980], p. 69.

`על אף שהקטעים על אילנות יוחסין מופיעים בתנ"ך מסיבות חשובות, מדוע מזהיר אותנו שאול השליח ב-1 טימותיאוס 1:4 ובטיטוס 3:9 לא לתת את ליבנו יתר על המידה לגבי קטעים מסוג זה?`