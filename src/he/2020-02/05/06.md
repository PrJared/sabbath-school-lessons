---
title: 'סולה סקריפטורה ואלן ווייט'
date: 30/04/2020

---

`קראו ישעיהו 8:20. מדוע חשוב לחזור תמיד "לְתוֹרָה וְלִתְעוּדָה" כאבן הבוחן של עקרונות האמונה שלנו? מה ההשלכות של עובדה זו על שירותם של נביאים שלא התקבלו כחלק מהקנון המקראי?`

כשמדברים על העיקרון "הכתובים לבדם", האדוונטיסטים שומרי השבת מתמודדים באופן בלתי נמנע עם השאלה כיצד הם מתייחסים לכתביה של אלן ווייט, שהתקבלו גם כן בהשראת רוח הקודש וניתנו לה כשליחה של אלוהים עבור שארית הפליטה שלו. מה היחס בין כתביה לבין המקרא?

אפילו קריאה חפוזה של כתביה של אלן ווייט מצביעה על העובדה שכתבי הקודש היו חיוניים ומרכזיים בכל מחשבותיה ורעיונותיה התיאולוגיים. למעשה, אלן ווייט כתבה מפורשות לא פעם שהמקרא הינו הסמכות העליונה ואבן הבוחן המוחלטת בכל הקשור לדוקטרינות ולחיי האמונה שלנו. יתרה מזו, היא גם תמכה באופן מפורש בעיקרון הפרוטסטנטי "סולה סקריפטורה".

על פי אלן ווייט עצמה, כתביה הם "האור הזעיר יותר, המנחה את בני האדם לאור הגדול", כתבי הקודש (The Advent Review and Sabbath Herald, January 20, 1903). כתביה אינם קיצור דרך או החלפה ללימוד יסודי של כתבי הקודש. למעשה, באחת המכתבים שהיא כתבה, היא אמרה: "אינך מכיר את הכתובים. לו חקרת את דבר אלוהים בלב חפץ ועם רצון כנה להגיע לסטנדרט שהכתובים מציעים ולשלמות המשיחית, לא היית זקוק לעדויות שלי לקהילה. אך מאחר והזנחת את הלימוד הכתובים, שהתקבלו בהשראת רוח הקודש, אלוהים ניסה להגיע לליבך באמצעות עדויות פשוטות וישירות" (Ellen G. White, 22 Testimonies for the Church, vol. 2, p. 605).

זהו בדיוק האופן שבו עלינו להעריך את כתביה של אלן ווייט. אמנם גם הם התקבלו בהשראת רוח הקודש, אך תכליתם שונה מתכליתו של המקרא. כתביה אינם תוספת לכתבי הקודש, אבל הם כפופים אליהם. היא מעולם לא התכוונה שכתביה יקחו את מקומם של כתבי הקודש, אלא תמיד רוממה את דבר אלוהים כסטנדרט היחיד לדוקטרינות וחיי אמונה.

`חישבו איזו ברכה גדולה ניתנה לנו בשירותה של אלן ווייט. כיצד עלינו ללמוד להעריך יותר את האור המדהים הזוהר מתוך כתביה, ובד בבד להחזיק בעליונותם של הכתובים?`