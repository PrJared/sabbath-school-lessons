---
title: 'נקודות למחשבה'
date: 01/05/2020

---

קראו אלן ווייט, השכלה, פרק כ' - "הוראת הכתובים ולמידתם" (133-138).

"יש להדריך את התלמיד ההוגה בכתובים לעשות זאת ברוח החפצה להשכיל ולדעת. עלינו להתעמק בכתוב על־פני העמודים שלהם, אך לא במטרה לאתר הוכחות שיצדיקו את דעותינו, אלא כדי לדעת את דבר אלוהים. רק בעזרת הרוח שהעניקה לנו את הכתובים ניתן להגיע לידי הבנה אמיתית שלהם. וכדי להשיג את ההבנה הזו עלינו לחיות לפיהם. אנו מחויבים לציית לכל אשר דבר אלוהים מצווה עלינו [...]. חקר הכתובים דורש מאיתנו מאמץ עילאי והתמדה מחשבתית. כשם שהכורה חופר בנאמנות והתמדה למען האוצר המוזהב, כך גם עלינו לחפש אחר האוצר של דבר אלוהים" (אלן ווייט, השכלה, 137).

"כאשר המקרא הופך ללחם חוקנו וכאשר עקרונותיו הופכים לחלק מאופינו, אז נהיה מוכנים יותר לקבל את עצת ה'. הינני מרוממת את דבר ה' היקר מפז בפניכם. אל לכם לחזור אחרי דבריי ולומר "אלן ווייט אמרה כך" או "אלן ווייט אמרה אחרת". גלו בעצמכם את רצונו של אלוהי ישראל וצייתו לדבריו" (Ellen G. White, Selected Messages, book 3, p. 33).

**שאלות לדיון**:

`באילו אמונות שגויות מחזיקים לא מעט משיחיים רק משום שהחליטו להסתמך על פסוקים בודדים ולא על מה שהכתובים כמכלול אומרים על אותו נושא?`

`במתי 11:11, ישוע אומר על יוחנן המטביל: "אָמֵן. אוֹמֵר אֲנִי לָכֶם, לֹא קָם בִּילוּדֵי אִשָּׁה גָּדוֹל מִיּוֹחָנָן הַמַּטְבִּיל, אַךְ הַקָּטֹן בְּמַלְכוּת הַשָּׁמַיִם גָּדוֹל מִמֶּנּוּ". ישוע מצביע כאן על נביא שכתביו לא נכללו במקרא, אך נאמרים עליו דברים כה מדהימים! מה למדים אנו מעובדה זו על כך שנביא לא צריך שיהיה לו ספר כלול בקנון המקרא, ובכל זאת ייחשב לנביא אמיתי? איזה לקח עלינו להפיק, כאדוונטיסטים שומרי שבת?`

`אנו כאדוונטסטים איננו היחידים שטוענים שכתבי הקודש מהווים את הסמכות העליונה בענייני האמונה שלנו. קהילות אחרות טוענות גם כן את אותו הדבר. אם כן, כיצד אנו מסבירים את הדוקטרינות הסותרות שמשיחיים אחרים מחזיקים בהן וטוענים שהם מבססים אותן על הכתובים?`