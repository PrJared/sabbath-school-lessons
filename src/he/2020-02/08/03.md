---
title: 'ימי הבריאה'
date: 18/05/2020

---

בשנים האחרונות התפתחה מגמה בחקר המקרא הרואה את שבוע הבריאה לא כשבוע ליטרלי, אלא כמטפורה, כמשל או אפילו כמיתוס. סברה זו הופיעה במקביל לתורת האבולוציה, המשערת שהתפתחות החיים על כדור הארץ דרשה תקופות זמן ארוכות.

מה מלמד אותנו המקרא בנושא זה? מדוע חשוב להבין את שבוע הבריאה כמילולי, ולא כמטפורי?

`קראו בראשית 1:3-5 ושמות 20:8-11. כיצד משתמשים במונח "יום" בהקשרים אלו?`

המילה "יום" מופיעה באופן עקבי בסיפור הבריאה במשמעות של יממה - יום ליטרלי. שום דבר מסיפור זה אינו מצביע על משמעות שונה מהצורה שבה אנו מבינים מושג זה בימינו. למעשה, אפילו חוקרים שאינם מאמינים בימי הבריאה הליטרליים יודו בכך שכוונת המחבר בסיפור זה הייתה לתאר ימים ליטרליים.

מעניין לשים לב שאלוהים עצמו משתמש במונח זה בהגדרת יחידות זמן הבריאה, החל מהראשונה שבהן: "וַיְהִי עֶרֶב וַיְהִי בֹקֶר, יוֹם אֶחָד" (בראשית 1:5). מילה זו מופיעה בצורת היחיד שלה (ולא בצורת הרבים), ושבעת ימי הבריאה מלווים במספרים סידוריים (שני, שלישי, רביעי וכו'). תבנית זו מצביעה על רצף של ימים, המגיע לשיאו ביום השביעי. אין בסיפור זה אף אינדיקציה על מרווח כלשהו בין הימים. שבעת ימי הבריאה הם אכן שבעה ימים ממשיים, כפי שאנו מבינים אותם גם כיום.

בנוסף, טיבו המילולי של יום זה נובע גם מהעובדה שכאשר אלוהים כתב את הדיבר הרביעי על לוחות הברית, הוא הצביע על כך שהבסיס ליום השבת השבועי נמצא ברצף של שבעה ימים ליטרליים של הבריאה.

`בריאת העולם בספר בראשית אינה הבריאה היחידה המצויינת בכתובים. המקרא מספר גם על "הבריאה מחדש" בביאתו השנייה של המשיח, כאשר אלוהים ישים קץ למוות ויברא עולם חדש ונצחי "בִּן רֶגַע וּכְהֶרֶף עַיִן בַּשּׁוֹפָר הָאַחֲרוֹן" (1 קורינתים 15:52). אם ביכולתו של אלוהים לברוא את העולם מחדש באופן מיידי, מדוע שנחשוב שהוא היה זקוק למיליארדי שנים כדי לברוא אותו לראשונה, על פי תורת האבולוציה התאיסטית? (תורה זו המכונה גם "בראשית אבולוציונית", והיא תורה שלפיה אין סתירה בין האמונה הדתית הקלאסית באלוהים וההבנה המדעית המודרנית של אבולוציה ביולוגית)`