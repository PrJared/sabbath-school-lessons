---
title: 'בריאת העולם על פי ספר בראשית (חלק ב'')'
date: 16/05/2020

---

### קראו את הפסוקים הבאים לקראת שיעור השבת השבועי
יוחנן 1:1-3; בראשית 1:3-5; שמות 20:8-11; התגלות 14:7; מתי 19:3-6; רומים 5:12.

> <p>פסוק לשינון</p>
> "בְּרֵאשִׁית הָיָה הַדָּבָר, וְהַדָּבָר הָיָה עִם הָאֱלֹהִים, וֵאלֹהִים הָיָה הַדָּבָר. הוּא הָיָה בְּרֵאשִׁית עִם הָאֱלֹהִים. הַכֹּל נִהְיָה עַל־יָדָיו, וּמִבַּלְעָדָיו לֹא נִהְיָה כָּל אֲשֶׁר נִהְיָה. בּוֹ הָיוּ חַיִּים וְהַחַיִּים הָיוּ הָאוֹר לִבְנֵי הָאָדָם" (יוחנן 1:1-4).

הפרקים הראשונים בספר בראשית הינם היסוד למקרא כולו. עיקרי האמונה המרכזיים של כתבי הקודש מבוססים על פרקים אלו. כאן אנו מוצאים את אלוהים כבורא העולם, כאשר גולת הכותרת של מעשה מופלא זה היא בריאת האדם (בראשית 1:26-28). ספר בראשית גם מביא לנו לראשונה נושאים חיוניים כמו השבת (2:1-3), מקור הרוע (פרק ג'), המשיח ותכנית הגאולה (3:15), המבול האוניברסלי (פרקים ו'-ט'), הברית (1:28; 2:2,3,15-17; 9:9-17), פיזור השפות והעמים (פרקים י' ו-י"א) ואילנות היוחסין הממסגרים לנו את הכרונולוגיה המקראית מבריאת העולם ועד לאברהם (פרקים ה' - י"א).

בנוסף, נושאים משמעותיים אחרים - כגון כוחו של דבר אלוהים (בראשית 1:3; 2 טימותיאוס 3:16; יוחנן 17:17), הטבע האנושי (בראשית 1:26-28), אופיו של אלוהים (מתי 10:29,30), הנישואים בין גבר ואישה (בראשית 1:27,28; 2:18,21-25), ניהול כדור הארץ ומשאביו (בראשית 1:26; 2:15,19) וההבטחה על בריאת עולם חדש (ישעיהו 65:17; 66:22; התגלות 21:1) - כל אלה מבוססים אף הם על פרקיו הראשונים של ספר בראשית, שיעמוד במוקד לימודנו השבוע.

_*לימדו את השיעור השבועי לקראת שבת ה-23 מאי_