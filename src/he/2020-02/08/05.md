---
title: 'בריאת העולם והנישואים'
date: 20/05/2020

---

העשור האחרון היה עד לשינויים דרמטיים באופן שבו החברה בכלל והממשלות בפרט מגדירות את מושג הנישואים. הרבה מדינות בעולם כבר אישרו את הנישואים החד-מיניים, וביטלו את החוקים הקודמים שהגנו על מבנה המשפחה אשר במרכזה גבר אחד ואישה אחת. זהו שינוי חסר תקדים בלא מעט מובנים, המעלה שאלות ותהיות לגבי מוסד הנישואים, היחס בין דת ומדינה וגם לגבי קדושת המשפחה כפי שהיא מוגדרת בכתבי הקודש.

`קראו בראשית 1:26-28 ו-2:18,21-24. מה מלמדים אותנו פסוקים אלו על האידאל של אלוהים בנושא הנישואים?`

ביום השישי, מלאכת הבריאה הגיעה לשיאה, לגולת הכותרת שלה - בריאתם של בני האדם. מאוד מרתק לשים לב שאלוהים מדבר כאן לראשונה בגוף ראשון רבים: "נַעֲשֶׂה אָדָם בְּצַלְמֵנוּ כִּדְמוּתֵנוּ" (בראשית 1:26). הישויות האלוהיות, המאוחדות ביניהן בקשר של אהבה, יוצרות כעת את המוסד האלוהי של ברית הנישואים.

"בְּצֶלֶם אֱלֹהִים בָּרָא אֹתוֹ: זָכָר וּנְקֵבָה בָּרָא אֹתָם" (בראשית 1:27). אדם הצהיר: "זֹאת הַפַּעַם עֶצֶם מֵעֲצָמַי, וּבָשָׂר מִבְּשָׂרִי" (בראשית 2:23) ועל כן הוא קרא לה "אישה".

מוסד נישואים דורש ש"יַעֲזָב-אִישׁ אֶת-אָבִיו וְאֶת-אִמּוֹ, וְדָבַק בְּאִשְׁתּוֹ, וְהָיוּ לְבָשָׂר אֶחָד" (בראשית 2:24). הכתובים חד-משמעיים לגבי העובדה שיחסי הנישואים אמורים להתרחש בין גבר אחד ואישה אחת, אשר מוצאם בהוריהם - אבא ואימא, שהיו גם כן גבר ואישה. מושג זה הולך ומתחוור על ידי המצווה הראשונה שאבותינו קיבלו מאלוהים: "פְּרוּ וּרְבוּ וּמִלְאוּ אֶת-הָאָרֶץ" (בראשית 1:28). בנוסף, בדיבר החמישי כתוב שעל הילד לכבד את אביו ואת אימו (שמות 20:12), וסוג זה של יחסים אינו יכול להתקיים אלא בזוגות הטרוסקסואלים.

`קראו את מילותיו של ישוע במתי 19:3-6. מהן מלמדות אותנו על טיבם ועל קדושתם של הנישואים? לאור מילותיו הברורות של ישוע, וגם בהתחשב באהבתו האינסופית של אלוהים כלפי האנושות השרויה בחטא, כיצד עלינו לנקוט עמדה נחושה וערכית באשר לעקרונות המקראיים לגבי הנישואים?`