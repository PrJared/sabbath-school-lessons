---
title: 'המשיח ונבואות התנ ך'
date: 14/04/2020

---

`קראו לוקס 24:13-35,44,45. באיזה אופן משתמש ישוע בכתובים על מנת ללמד את תלמידיו את מסר הבשורה?`

לאחר מותו של המשיח, חסידיו היו מבולבלים ומלאי ספקות. כיצד ייתכן שהמשיח מת? מה פשר הדברים? בפרק כ"ד בספר לוקס, אנו רואים שישוע נתגלה לתלמידיו אחרי תחייתו בשתי הזדמנויות - פעם לשני תלמידים שהיו בדרכם לעמאוס ופעם שנייה לתלמידים אחרים. בשתי הזדמנויות שונות, ישוע מסביר לתלמידיו כיצד כל נבואות התנ"ך התגשמו בו: "הוּא הֵחֵל מִמֹּשֶׁה וּמִכָּל הַנְּבִיאִים וּבֵאֵר לָהֶם אֶת הַדְּבָרִים הַמְכֻוָּנִים אֵלָיו בְּכָל הַכְּתוּבִים" (לוקס 22:27). בנוסף, הוא גם אומר להם: "אֵלֶּה דְּבָרַי אֲשֶׁר דִּבַּרְתִּי אֲלֵיכֶם בְּעוֹד שֶׁהָיִיתִי עִמָּכֶם: צָרִיךְ שֶׁיִּתְקַיֵּם כָּל הַכָּתוּב עָלַי בְּתוֹרַת מֹשֶׁה וּבַנְּבִיאִים וּבַתְּהִלִּים." אָז פָּתַח אֶת לְבָבָם לְהָבִין אֶת הַכְּתוּבִים (פסוקים 44,45).

שימו לב שבפסוק 27 ישוע משתמש בצירוף "בְּכָל הַכְּתוּבִים", ובקטע הבא הוא מפרט צירוף זה ואומר בפירוש - "בְּתוֹרַת מֹשֶׁה וּבַנְּבִיאִים וּבַתְּהִלִּים (פסוקים 44,45). אם כן, עובדה זו מצביעה באופן ברור על כך שישוע - דבר אלוהים אשר נהיה בשר (יוחנן 1:1-3,14) - מתבסס על סמכות הכתובים כדי להסביר כיצד הם ניבאו עליו מאות שנים קודם לכן. כשהוא מצביע על "כל הכתובים", ישוע מלמד את תלמידיו על ידי דוגמה אישית. כשהם ילכו לבשר את הבשורה בעולם כולו, עליהם להסביר את כל הכתובים למאמינים החדשים, על מנת לעזור להם להבין את תכנית הישועה של אלוהים במלואה ולחזק אותם רוחנית.

שימו לב גם כן שבמתי 28:18-20 כתוב ישוע אומר לתלמידיו (ולנו היום) ש"נִתְּנָה לִי כָּל סַמְכוּת בַּשָּׁמַיִם וּבָאָרֶץ. עַל כֵּן לְכוּ וַעֲשׂוּ אֶת כָּל הַגּוֹיִים לְתַלְמִידִים, הַטְבִּילוּ אוֹתָם לְשֵׁם הָאָב וְהַבֵּן וְרוּחַ הַקֹּדֶשׁ, וְלַמְּדוּ אוֹתָם לִשְׁמֹר אֶת כָּל מַה שֶּׁצִּוִּיתִי אֶתְכֶם". מה ישוע לימד וציווה? כל מה שהמשיח לימד אי פעם היה מבוסס על התנ"ך. הוא נהיה בשר וחי עלי אדמות על סמך סמכותו של דבר אלוהים, וציית לאביו שבשמים גם כן כהתגשמות נבואות התנ"ך.

`אם המשיח מקבל את כל הכתובים כסמכות, למה עלינו לעשות אחרת? כיצד עלינו לקבל סמכות זו, אפילו כאשר אנו מבינים שלא כל מה שכתוב בתנ"ך ניתן ליישם כיום? הביאו את תשובתכם לכיתה בשבת.`