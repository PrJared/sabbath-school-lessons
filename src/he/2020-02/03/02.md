---
title: כתוב
date: 12/04/2020

---

טבילתו של ישוע על ידי יוחנן המטביל ציינה את תחילת שירותו של המשיח. מיד לאחר מכן, רוח הקודש הוביל את ישוע למדבר יהודה, שבו הוא התנסה על ידי השטן, למרות היותו באותה עת במצב פיזי ירוד ביותר.

`קראו מתי 4:1-11. כיצד מתגונן ישוע מפני ניסיונות השטן במדבר? מה ניתן ללמוד מסיפור זה על חשיבות הכתובים?`

כאשר השטן פיתה אותו בנושא התיאבון, ישוע השיב: "כָּתוּב - 'לֹא עַל־הַלֶּחֶם לְבַדּוֹ יִחְיֶה הָאָדָם, כִּי עַל־כָּל־מוֹצָא פִי־יהוה'" (מתי 4:4). ישוע מצביע על המקור האלוהי של הכתובים, ובכך מדגיש את סמכותם. כאשר השטן פיתה אותו עם הכבוד של מלכויות העולם, ישוע השיב לו: "כָּתוּב - 'לַיהוה אֱלֹהֶיךָ תִּשְׁתַּחֲוֶה וְאוֹתוֹ לְבַדּוֹ תַּעֲבֹד'" (מתי 4:10; לוקס 4:8). המשיח מזכיר לנו שבמרכזה של סגידה אמיתית נמצא אך ורק אלוהים, ושהיא באה לידי ביטוי בציות לדברו. לבסוף, כשהשטן פיתה אותו להפגין רברבנות ועזות המצח כלפי אלוהים, ישוע ענה: "עוֹד כָּתוּב - 'לֹא תְּנַסֶּה אֶת־יהוה אֱלֹהֶיךָ'" (מתי 4:7; לוקס 4:12).

בכל שלושת הפיתויים, ישוע השיב עם המילה "כתוב". כלומר, כאשר הוא נמצא תחת התקפותיו של השטן, ישוע פנה ישר לדבר אלוהים ולא לאף מקור אחר. זהו לקח מאוד חשוב עבורנו: הכתובים - והכתובים בלבד - הם הבסיס האולטימטיבי לאמונתנו.

כתבי הקודש היו , אם כן, שיטת ההגנה של ישוע מפני תקיפות האויב. למשיח ישנו מקור אלוהי, אך בהגנתו מפני השטן הוא פונה לדבר אלוהים. אם כן, אל לנו לפנות לטיעונים מורכבים ומסובכים או לענות בעוינות; כל מה שעלינו לעשות במצב של פיתוי הוא להשתמש במילים הפשוטות והעמוקות של כתבי הקודש. עבור ישוע, לכתובים ישנם כוח אדיר וסמכות עליונה. שירותו של ישוע נבנה מתחילתו על בסיס איתן - אמונה שלמה בסמכות הכתובים.

`כיצד עלינו ללמוד לסמוך על דבר אלוהים ולציית לו באותה מידה כמו המשיח?`