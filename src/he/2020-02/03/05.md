---
title: 'המשיח ומקור הכתובים'
date: 15/04/2020

---

במהלך שירותו, ישוע לימד את האנשים שכתבי הקודש הם דבר אלוהים - במילים אחרות, מה שכתוב בהם הוא מה שאלוהים אומר. לכתובים ישנו מקור אלוהי, ועל כן הם סמכותיים לגבי כל תחומי חיינו. אלוהים גילה את רצונו לאנושות על באמצעות הכתובים. לדוגמה, במתי 19:4,5, ישוע מצביע על מילים שנכתבו על ידי משה, אך במקום להגיד ש"הכתובים אומרים", הוא מכריז: "הַאִם לֹא קְרָאתֶם שֶׁהַבּוֹרֵא עָשָׂה אוֹתָם זָכָר וּנְקֵבָה מִבְּרֵאשִׁית וְגַם אָמַר, 'עַל־כֵּן יַעֲזָב־אִישׁ אֶת־אָבִיו וְאֶת־אִמּוֹ וְדָבַק בְּאִשְׁתּוֹ וְהָיוּ לְבָשָׂר אֶחָד'?" אם כן, ישוע סבור שהמילים שנכתבו על ידי משה בספר בראשית נאמרו לכתחילה על ידי הבורא עצמו.

**קראו את הקטעים להלן. באיזה אופן תפס ישוע את האנשים ואת האירועים המתוארים בכתבי הקודש?**

`מתי 12:3,4`

`מרקוס 10:6-8`

`לוקס 4:25-27`

`לוקס 11:51`

`מתי 24:38`

ישוע תמיד התייחס לאנשים, למקומות ולאירועים המתוארים במקרא כאל אמת היסטורית מוחלטת - בין אם הוא דיבר על בריאת העולם בבראשית א' ו-ב', על הבל, על דוד שאכל עם אנשיו מלחם הקודש או על הנביא אלישע. הוא גם חזר ודיבר לא פעם על סבלם של הנביאים הקדומים (מתי 5:12, 13:57, 23:34-36, מרקוס 6:4). במסר אזהרה על העתיד לבוא, ישוע אף תיאר את ימי נח: "כְּמוֹ שֶׁבַּיָּמִים קֹדֶם לַמַּבּוּל הָיוּ אוֹכְלִים וְשׁוֹתִים וּמִתְחַתְּנִים עַד הַיּוֹם שֶׁנִּכְנַס נֹחַ לַתֵּבָה וְלֹא יָדְעוּ עַד שֶׁבָּא הַמַּבּוּל וְסָחַף אֶת הַכֹּל, כָּךְ יִהְיֶה גַּם בּוֹאוֹ שֶׁל בֶּן־הָאָדָם" (מתי 24:38-39). אם כן, יש לנו את כל האינדיקציות שישוע התייחס למשפטו של אלוהים בזמן המבול כאל אירוע היסטורי לכל דבר ועניין.

`בהתחשב בעובדה שישוע התייחס לכל אותם אנשים ואירועים מקראיים כאמיתיים, מה זה אומר על כוחו של השטן להוליך שולל מספר כה רב של אנשים - אפילו כאלה המתיימרים להיות משיחיים - ולגרום להם לשלול את ממשותם? מדוע עלינו להישמר תמיד ממלכודת זו?`