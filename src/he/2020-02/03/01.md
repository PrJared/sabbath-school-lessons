---
title: 'עמדתם של ישוע ושליחיו לגבי כתבי הקודש'
date: 11/04/2020

---

### קראו את הפסוקים הבאים לקראת שיעור השבת השבועי
מתי 4:1-11; 22:37-40; לוקס 24:13-35,44,45; 4:25-27; מעשי השליחים 4:24-26.

> <p>פסוק לשינון</p>
> הֵשִׁיב יֵשׁוּעַ וְאָמַר: "כָּתוּב, 'לֹא עַל־הַלֶּחֶם לְבַדּוֹ יִחְיֶה הָאָדָם, כִּי עַל־כָּל־מוֹצָא פִי־יהוה'" (מתי 4:4).

למרבה הצער, בעידן הפוסט-מודרני שאנו חיים בו, לא מעט אנשים שמים בספק הן את השראת כתבי הקודש, והן את סמכותם. למעשה, הכתובים נתפסים כפרי מחשבותיהם של בני אדם אשר חיו בתרבות פרימיטיבית, שלא היו מסוגלים לעולם לראות את המציאות באופן שאנו רואים אותה היום. בד בבד, באשר לאלמנטים העל-טבעיים, מבקרי כתבי הקודש של היום המעיטו בערכם או אפילו הוציאו אותם מהתמונה לגמריי, והפכו את הכתובים מהסתכלותו של אלוהים על בני האדם להסתכלותם של בני האדם על אלוהים. כתוצאה מכך, עבור לא מעט אנשים החיים בעידן הדרוויניזם וההגות המודרנית של היום, הכתובים הפכו ללא רלוונטיים בעליל.

ואולם, אנו דוחים גישה זו מכל וכל. לעומת זאת, אנו רואים את הברית החדשה כמפתח להבנת הכתובים, ועל כן לומדים בשיעור זה על האופן שבו ישוע ושליחיו הבינו את התנ"ך - כתבי הקודש היחידים שהיו להם באותה תקופה. כיצד הם התייחסו לאנשים, למקומות ולאירועים המתוארים במקרא? מה היו הנחות היסוד או שיטות הפירוש שלהם? הבה נעקוב אחריהם וננסה להבין את תפיסתם לגבי הכתובים, לעומת תפיסותיהם השגויות של בני אדם לא רוחניים, הזורעים בליבנו רק ספק לגבי דבר אלוהים.

_*לימדו את השיעור השבועי לקראת שבת ה-18 אפריל_