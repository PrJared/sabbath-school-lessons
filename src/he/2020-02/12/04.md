---
title: 'התמודדו עם הקשיים בענווה'
date: 16/06/2020

---

`קראו יעקב 4:6-10, דברי הימים ב' 7:14 וצפניה 3:12. מדוע הענווה כה חשובה בניסיון להתמודד עם קטעים מקראיים קשים להבנה?`

לא מעט אנשים הפנימו את העובדה החשובה שאנו תלויים באנשים אחרים ובדברים חיצוניים לנו. אנשים אלו הבינו שהם אינם מידת כל הדברים. עבורם, האמת חשובה יותר מן האגו שלהם ומן הצורך להיות תמיד צודקים, והם מודעים לכך שאת האמת לא ניתן להמציא, אלא רק להתמודד איתה. האמת הגדולה ביותר שאנשים אלו הבינו היא כנראה כמה מעט הם באמת יודעים על האמת. ובכן, כפי ששאול השליח ציין, הם יודעים שהם "רוֹאִים [...] בְּמַרְאָה, בִּמְעֻרְפָּל" (1 קורינתים 13:12).

לגישה ענווה זו ישנה תועלת רבה, מאחר והיא עומדת בבסיס התפתחותנו בכל תחום. זה לא אומר שאנשים ענווים טועים רוב הזמן, או שהם תמיד ישנו את דעתם ולעולם לא יוכלו לנקוט עמדה נחרצת בנושא מסוים. זה רק אומר שהם נכנעים לאמת המקראית. הם מודעים למגבלות הידע שלהם ולכן הם מסוגלים להרחיב ולהעמיק את רמת הבנתם של דבר אלוהים בצורה מדהימה, באופן שבו חוקר יהיר לא יצליח לעשות לעולם.

"כל אדם אשר כָּמֵהַּ להדרכתו של אלוהים, ניגש בלב צנוע לדברו ונחוש בדעתו להבין את תכנית הישועה שלו, יבין ללא ספק את הכתובים. אך אלו הניגשים למקרא ברוח מנוגדת לדבר אלוהים לא יפיקו תועלת מלימודם. אלוהים אינו מדבר לאנשים אדישים לקולו. הוא לא יוציא לריק את הוראותיו ואת עצותיו על אנשים הבזים לדברו. אך המסית הגדול מנסה ללא הרף לבטל את מצוותיו הקדושות של אלוהים ולגרום לכל אדם להיכנע לצעותיו. עלינו להשפיל את ליבנו ולגשת לדברו של אלוהים בכנות וביראת כבוד. רק לב צנוע ומלא חרטה יכול לראות את אורו של אלוהים" - The Advent Review 6 and Sabbath Herald, August 22, 1907.

`מה האיזון הנכון בין ענווה לבין ודאות? לדוגמה, כיצד הייתם עונים לטענה: "איך זה יכול להיות שאתם האדוונטיסטים כל כך בטוחים בעצמכם לגבי השבת, וכל השאר טועים?"`