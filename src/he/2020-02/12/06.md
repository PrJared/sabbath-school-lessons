---
title: 'הסתמכו על הכתובים ועל תפילה'
date: 18/06/2020

---

`קראו מעשי השליחים 17:11, 8:35 ו-15:15,16. כיצד התמודדו השליחים וחברי הקהילה הקדומה עם שאלות קשות? מדוע הכתובים היו ועודנו המפרש הטוב ביותר של עצמם?`

הפתרונות הטובים ביותר לבעיות המקראיות נמצאים במקרא עצמו. את אותן בעיות ניתן לפתור טוב יותר לאור ההקשר הרחב של המקרא כולו מאשר בהתמודדות עם פסוק מבודד. כפי שנזכר בשיעורים הקודמים, המקרא מפרש את עצמו. אחד הדברים החשובים ביותר שעלינו לעשות הוא ללמוד כיצד לחקור את האמיתות של הכתובים.

אם אינכם מבינים קטע מסוים מן המקרא, נסו לקרוא אותו לאור קטעים מקראיים נוספים המדברים על אותו נושא. נסו למצוא תמיד אמירות ברורות של המקרא השופכות אור על קטעים מעורפלים יותר. חשוב גם כן לא להעיב על אמירות ברורות של הכתובים בכך שאנו מקשרים להם קטעים קשיים להבנה. במקום לפנות למקורות חוץ-מקראיים, לפילוסופיה או למדע כדי להסביר את משמעות הכתובים, עדיף תמיד להניח לטקסט המקרא לפרש את עצמו.

אומרים שכאשר אנו יורדים על הברכיים, אנו רואים לפתע כל בעיה באור אחר, מאחר ואנו מודים בצורך שלנו לעזרה אלוהית בהבנת ובפירוש הכתובים.

בתפילה, אנו מקבלים אור באמצעות רוח הקודש, שגם נתן השראה למחברי הכתובים. בתפילה, אנו גם פותחים את ליבנו לפני אלוהים ואנו אומרים לו מדוע חשוב לנו להבין את הכתוב. בנוסף, אנו מבקשים בתפילה שאלוהים יפקח את עינינו ויתן לנו רוח נכונה שתרצה ליישם את האמת שבדברו. יתרה מזו, מאוד חשוב לזכור שהדרכתו של אלוהים באמצעות רוח הקודש כתשובה לתפילתנו לעולם לא תסתור את כתבי הקוד. דברי אלוהים יהיו תמיד בהרמוניה עם הכתובים ויחזקו את מה שכבר נאמר לנו באמצעות מחברי הכתובים.

`כיצד מסייעת לנו התפילה למצוא את האיזון הפנימי שיאפשר לנו להבין ולציית לדבר אלוהים?`