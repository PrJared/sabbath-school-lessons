---
title: 'ישעיהו חזקיהו וסנחריב'
date: 01/06/2020

---

`קראו ישעיהו 36:1-3 ו-37:14-38. קטעים אלו מתארים מסע עצום של צבא אשור נגד יהודה. כיצד הציל אלוהים את עמו באותה מלחמה נגד אשור?`

בשנת 701 לפנה"ס, המלך סנחריב יצא למסע עונשין נגד יהודה. מסע זה מתועד במקרא, אך הוא מתועד גם כן על ידי סנחריב עצמו בכמה מקורות. לדוגמה, ב"מנסרת סנחריב" (כינוי לכרוניקות אשוריות שנכתבו על גבי מנסרות, לתיאור מסע סנחריב בארץ ישראל), שנמצאה בנינווה, סנחריב מתרברב שהביס את חזקיהו והחריב את ערי ארץ ישראל: "ואשר לחזקיהו היהודי, שלא נכנע לעולי: 46 ערים בצורות והערים הקטנות שהיו רבות באזור, בהרסם עם אילי ניגוח, על ידי הבאת כלי מצור".

בארמונו בנינוה, בירת אשור, סנחריב אף התפאר בכיבוש העיר היהודית לכיש ועיטר את קירות החדר המרכזי של ארמונו בתבליט המתאר במפורט את המצור על עיר לכיש ואת חורבנה. חפירות שנערכו לאחרונה בלכיש חשפו את עיי החורבות של העיר לאחר שנשרפה כליל על ידי סנחריב. אך ירושלים ניצלה בנס. סנחריב יכול להתפאר רק בדבר אחד: "[את] (חזקיהו) עצמו, כציפור בכלוב סגרתיו בירושלים, עיר מלכותו". אין במנסרת סנחריב שום תיאור של חורבן ירושלים ואף ציון של לקיחת שבויים ממנה.

אומנם ירושלים הייתה במצור, אך המקרא מציין שמצור זה נמשך ליום אחד בלבד, שלאחריו מלאך ה' הציל את העיר בנס, כפי שהנביא ישעיהו ניבא: "לָכֵן, כֹּה-אָמַר יְהוָה אֶל-מֶלֶךְ אַשּׁוּר, לֹא יָבוֹא אֶל-הָעִיר הַזֹּאת, וְלֹא-יוֹרֶה שָׁם חֵץ; וְלֹא-יְקַדְּמֶנָּה מָגֵן, וְלֹא-יִשְׁפֹּךְ עָלֶיהָ סֹלְלָה. בַּדֶּרֶךְ אֲשֶׁר-בָּא, בָּהּ יָשׁוּב; וְאֶל-הָעִיר הַזֹּאת לֹא יָבוֹא, נְאֻם-יְהוָה. וְגַנּוֹתִי עַל-הָעִיר הַזֹּאת, לְהוֹשִׁיעָהּ - לְמַעֲנִי וּלְמַעַן דָּוִד עַבְדִּי" (ישעיהו 37:33-35).

מאוד מעניין לשים לב לרק העיר לכיש מתוארת באופן מובלט בנינווה, בירת אשור. ירושלים לא מצוינת על קירות הארמון. סנחריב היה יכול להתפאר רק בכיבוש לכיש. הצהרת הכוונות בין אלוהי השמיים לבין אלילי אשור מתגלית בכך שאלוהים הציל את עמו. אלוהים ראה את מעשי התוקפנות של האשורים. הוא שמע לתפילתו של חזקיהו. אלוהים בהחלט מתערב בהיסטוריה.

`מה עלינו לעשות כדי לזכור תמיד שהאל אשר הציל את עמו בנס בנקודה ההיא בזמן הינו אותו אל אשר אנו מתפללים אליו ובוטחים בו היום?`