---
title: 'אמונה והיסטוריה'
date: 04/06/2020

---

איננו חיים בחלל ריק. ההחלטות שאנו מקבלים משפיעות לא רק על עצמנו, אלא גם אל אחרים. באותה דרך, גם חייהם של אנשי האמונה בעם ישראל הקדום השפיעו על עתידם של רבים אחרים במרוצת ההיסטוריה. פרק י"א באיגרת אל העברים - המכונה גם "פרק האמונה" - מציג בתמצית את השפעתם של אותם גיבורי אמונה.

**קראו עברים 11:1-40. אלו לקחים ניתן להפיק מחייהם של גיבורים אלו מימי קדם?**

`חנוך`

`נח`

`אברהם`

`שרה`

`יוסף`

`משה`

`רחב`

`שמשון`

האמונה אינה רק אמון שכלי במשהו או במישהו, אלא כוללת את התגובות המעשיות אליה. רק האמונה המעשית נחשבת לצדקה בעיני אלוהים. רק הפעולות הבאות כתוצאה מהאמונה משנות את ההיסטוריה. כל פעולה כזאת מבוססת על אמון מלא בדבר אלוהים.

נח בנה את התיבה באמונה, ובחר לסמוך על דבר אלוהים ולא על ניסיונו או על שכלו. מאחר ומעולם לא ירד גשם עד אותה עת, נח היה עלול לחשוב על פי ניסיונו ועל פי ההיגיון המיידי שהמבול לא יעלה על הדעת. אך נח ציית לאלוהים, וכתוצאה מכך המין האנושי ניצל. אברהם עזב את אור כשדים, העיר המתורבתת והמפותחת של אותה תקופה, והלך באמונה אל הלא נודע, אל מקום שאלוהים הנחה אותו אליו. ובכן, הוא בחר לפעול על פי דבר אלוהים. משה בחר להיות רועה צאן ולהוביל את עמו של אלוהים אל הארץ המובטחת על פני התפקיד הרם שהסתמן לו כמלך במצרים, המעצמה העולמית של אותם ימים. הוא בטח בקולו של האל העליון שקרא לו מתוך הסנה הבוער. רחב בחרה להאמין לדיווחים על התשועה הממשמשת ובאה של אלוהים, הגנה על שני המרגלים ונהייתה לימים לחלק משושלתו של המשיח. אנו יודעים כל כך מעט על האופן שבו החלטותינו משפיעות על חייהם של אנשים אחרים כה רבים, לא רק בני דורנו, אלא גם מהדורות העתידים לנו!

`בפני אלו החלטות מכריעות אתם עומדים כעת? כיצד תקבלו אותן ומדוע?`