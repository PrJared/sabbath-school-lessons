---
title: 'ימי מלכות דוד ושלמה'
date: 31/05/2020

---

ממלכת ישראל המאוחדת תחת הנהגתם של דוד ושלמה נחשבת ל"תור הזהב" של ההיסטוריה הישראלית. אבל מה אם דוד ושלמה לא באמת היו קיימים, כפי שטוענים חוקרים אחדים? מה אם הממלכה שלהם לא הייתה כה רווחת כפי שהמקרא מתאר אותה, על פי מה שאותם חוקרים טוענים גם כן? בלי דוד, גם לא הייתה ירושלים, בירת העם היהודי (שמואל ב' 5:6-10). בלי דוד, גם לא היה בית מקדש שנבנה על ידי בנו שלמה (מלכים א' 8:17-20). בנוסף, בלי דוד גם לא יהיה משיח, שהרי המשיח יבוא משושלת דוד (ירמיהו 23:5,6; התגלות 22:16). למעשה, צריך לכתוב מחדש את הכל ההיסטוריה הישראלית. ואולם, היסטוריה זו כפי שהיא מוצגת בכתובים, היא בדיוק מה שנותן לישראל ולקהילה את התפקיד והתכלית הייחודיים שלהם.

`קיראו שמואל א' י"ז. כיצד סייע אלוהים לעם ישראל לנחול ניצחון כה מוחץ במלחמה? במי השתמש אלוהים למטרה זו? איפה מתרחש הקרב המכריע?`

שימו לב לתיאור הגיאוגרפי המדויק של חזית הלחימה בשמואל א' 17:1-3. האתר הארכאולוגי "חורבת קייאפה" ממוקם בדיוק על הגבעות שלידן חנה הצבא הישראלי על פי פרק זה. חפירות שנערכו לאחרונה באזור זה גילו עיר מבצר מתקופתם של שאול ודוד, שניתן להשקיף ממנה על העמק כולו. שני שערים בני אותה תקופה התגלו שם בחפירות. מאחר ולרוב הערים הישראליות מהתקופה העתיקה היה רק שער אחד, מאפיין מיוחד זה יכול לסייע לנו לזהות את אתר זה כ"שעריים" (שמואל א' 17:52), אשר משמעו "שני שערים".

אם כן, אזי הצלחנו לאתר לראשונה עיר מקראית זו. ב-2008 וב-2013, התגלו במקום שתי כתובות שלא מעט חוקרים סבורים עליהן שנכתבו בעברית הקדומה ביותר שהתגלתה עד כה. הכתובת השנייה מציינת את השם "אֶשְׁבָּעַל", כמו שמו של אחד מבניו של שאול המלך (דברי הימים א' 9:39).

ב-1993, בחפירות בעיר הצפונית תל דן נמצאה כתובת מאוד משמעותית ("כתובת תל דן"), המיוחסת לחזאל מלך ארם, שבה נאמר בין היתר: "אני הרגתי את אחזיהו בן יהורם מלך בית דוד, והרגתי את יהורם מלך ישראל". לכתובת נועדה חשיבות רבה במחקר, מאחר והיא כתב היה הקדום ביותר שמזכיר את "בית דוד" - בדיוק באותה דרך כמו ששושלת זו נזכרת במקרא, עובדה המאששת גם כן את קיומו של מלך דוד בהיסטוריה.

`חישבו לרגע - מהן ההשלכות עבור האמונה שלנו אם, כפי שאחדים טוענים, מלך דוד לא באמת היה קיים?`