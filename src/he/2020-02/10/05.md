---
title: 'ישוע כדמות היסטורית'
date: 03/06/2020

---

`קראו מתי 26:57-67, יוחנן 11:45-53 ו-18:29-31. מי היה קיפא ומה היה תפקידו במותו של המשיח? מי היה פילטוס ובאיזה אופן הייתה להחלטתו חשיבות מכרעת במאמצי הסנהדרין להשיג את מטרותיו?`

קיפא היה הכהן הגדול שרקח את המזימה להרוג את ישוע. קיומו מתועד גם על ידי יוסף בן מתתיהו, ההיסטוריון היהודי שכתב עבור הרומאים. "הוא אף לקח מיוסף - המכונה גם קיפא - את הכהונה הגדולה, ומינה במקומו את יהונתן בן אננוס, כהן הגדול הקודם, לרשת אותו" - Josephus Complete Works (Grand Rapids, MI: 21 Kregel Publications, 1969), book 18, chapter 4, p. 381.

ב-1990 התגלתה בדרום ירושלים קבורה משפחתית המכילה שנים עשר גְּלוֹסְקֵמָאוֹת - תיבות ששימשו בימי קדם לשמירת עצמות המתים. שלושת המטבעות וכלי החרס שהתגלו באותו קבר מתוארכים למאה הראשונה לספירה. הגלוסקמה המעוטרת שבהן נושאת את השם "יהוסף בר קיפא". חוקרים רבים סבורים שאלו היו קברו אתיבת העצמות של קיפא, הכהן הגדול המעורב באופן ישיר במותו של ישוע.

בנוסף, ב-1961 שמו של פילטוס - הנציב בזמן צליבתו של ישוע - התגלה על כתובת הקדשה של מבנה, כנראה מקדש, לכבוד הקיסר טיבריוס; הכתובת נמצאה בשימוש משני בתיאטרון בקיסריה. ובכן, בשני המקרים כאחד, דמויות ראשיות הקשורות למותו של ישוע אומתו ברמה ההיסטורית.

היסטוריונים חילונים שכתבו בשתי המאות הראשונות לספירה מתייחסים גם לדמותו של ישוע. ההיסטוריון הרומאי טקיטוס כתב על הוצאתו להורג של ישוע על ידי פילטוס בתקופת שלטונו של טיבריוס, וגם על הקהילה הקדומה ברומא. פליניוס הצעיר, מושל רומי, כתב ב-112-113 לספירה לקיסר טראיאנוס ושאל אותו כיצד להתייחס למשיחיים. הוא מתאר אותם כאנשים הנפגשים ביום קבוע, לפני עלות השחר, שרים שירי הלל לישוע ומתייחסים אליו כאל אלוהים.

תגליות ארכיאולוגיות ומקורות היסטוריים אלו מעניקים לנו מסגרת נוספת, חוץ-מקראית, לקיומו של ישוע, אשר אנשים סגדו לו כבר מהשנים הראשונות לאחר מותו. עם זאת, הבשורות עצמן מהוות המקור הראשי על של ישוע, שעלינו לחקור אותן בקפידה אם ברצונו להבין את חייו ואת תכליתו של המשיח.

`על אף שתמיד טוב שיהיו לנו עדויות ארכיאולוגיות המאששות את אמונתנו, מדוע עלינו לא להיות תלויים בהן בחיי האמונה שלנו?`