---
title: 'נקודות למחשבה'
date: 05/06/2020

---

קראו: אלן ווייט, אבות האומה ונביאי ישראל, פרק ס"ג - "דוד וגוליית" (479-483), ו-מלכי ונביאי ישראל, פרק כ"ח - "חזקיהו" (172-176) ו-ל' - "תשועה מאשור" (182-189).

"התנ"ך הוא פיסת ההיסטוריה העתיקה והמקיפה ביותר ברשות האדם. הוא הגיע ישירות ממעיין האמת הנצחית ומקוריותו נשתמרה במהלך הדורות הודות להשגחה עליונה. הוא שופך אור על העבר הרחוק, לשם המחקר האנושי שואף לשווא להגיע. רק בדבר אלוהים אנו מבחינים בכוח שהניח את יסודות הארץ ומתח את גבולות השמיים. רק כאן אנו מוצאים תיעוד אותנטי של מוצא העמים. רק כאן מוגשת ההיסטוריה של הגזע שלנו כשהיא נקייה מגאווה או דעה קדומה" (אלן ווייט, השכלה, 125).

“כל אדם אשר מכיר את אלוהים ואת דברו בוטח באופים האלוהי של כתבי הקודש, ללא ספקות וללא הסתייגויות. הוא אינו בוחן את הכתובים על פי השקפתם של בני האדם על המדע, אלא בוחן דווקא את כל אותם רעיונות אנושיים על פי אבן בוחן בדוקה. הוא סמוך ובטוח שדבר אלוהים הוא האמת, ושהאמת לעולם לא תסתור את עצמה; כל פיסת מידע המובאת בשם המדע, הסותרת את התגלותו של אלוהים, אינה אלא ניחוש אנושי ותו לא. עבור חכם אמיתי, המחקר המדעי יפתח בפניו שדות חשיבה ומידע עצומים" - Ellen G. White, Testimonies for the Church, vol. 8, p. 325.

**שאלות לדיון**:

`פרטו את תשובתכם לשאלה בתום השיעור של יום רביעי. אכן, הכל נפלא כל עוד העדויות ארכיאולוגיות מגבות את ההיסטוריה המקראית. אבל מה קורה לאמונה שלנו כאשר עדויות אחרות סותרות לכאורה את הגרסה המקראית? מה זה מלמד אותנו על הצורך שלנו להסתמך על הכתובים בלבד ולקבל אותם כדבר אלוהים, על אף הטענות מתחום הארכיאולוגיה או כל תחום מחקר אחר?`

`חשבו על הנבואות המקראיות שכבר התגשמו בעבר, כמו לדוגמה הממלכות בדניאל ב' ו-ז'. מה מלמדת אותנו התגשמות נבואות אלו על הצורך שלנו לבטוח בה' לגבי הנבואות שטרם התגשמו?`