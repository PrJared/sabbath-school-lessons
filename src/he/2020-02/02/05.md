---
title: 'המשיח כדבר אלוהים'
date: 08/04/2020

---

`קראו יוחנן 1:14; 2:22; 8:31,32 ו-17:17. אלו קשרים אתם רואים בין המשיח כדבר אלוהים שהתגלה בבשר לבין כתבי הקודש כדבר אלוהים הכתוב?`

בין דבר האלוהים שהתגלה בבשר (ישוע המשיח) לבין דבר אלוהים הכתוב (כתבי הקודש) ישנו קשר הדוק. בדיוק כפי שלמשיח ישנו מקור על-טבעי (מרוח הקודש), אך הוא נולד לאישה, גם לכתבי הקודש ישנו מקור על-טבעי (שהרי נכתבו בהשראת רוח הקודש), אך נמסרים באמצעות בני אדם.

ישוע המשיח חי כאדם עלי אדמות, בזמן מסוים ובמקום מסוים. ואולם, דבר זה לא ביטל את אלוהותו, וגם לא הפך אותו לפחות בן אנוש. הוא המושיע היחיד עבור כל בני האדם, בכל העולם, בכל הזמנים (מעשי השליחים 4:12). בדיוק באותה צורה, דברו הכתוב של אלוהים התקבל אף הוא בתרבות מסוימת ובזמן מסוים של ההיסטוריה. אם כן, בדומה למשיח, גם כתבי הקודש אינם מותנים בזמן או במקום, אלא תקפים לכל בני האדם, בכל הזמנים.

כאשר אלוהים התגלה לאנושות, הוא ירד לרמה שלנו. טבעו של המשיח שיקף את החולשות האנושיות שהצטברו במרוצת 4.000 שנה של הידרדרות. עם זאת, הוא היה ללא חטא. בדומה לכך, שפת הכתובים היא שפה אנושית, ולא שפה על-טבעית מושלמת שאף אדם אינו מסוגל לדבר או להבין אותה. אך בעוד שלא כל שפה ישנן מוגבלויות, בורא האדם - שהוא גם כן בורא השפות - בהחלט מסוגל להעביר את רצונו לבני האדם בצורה מהימנה, מבלי להטעות אותנו.

כמובן, לא כל השוואה ישנן מגבלות משלה. ישוע המשיח וכתבי הקודש אינם זהים. הכתובים אינם דבר אלוהים שהתגלה בבשר. אלוהים הוא לא ספר. אלוהים לבש בשר על ידי ישוע המשיח. אנו אוהבים את הכתובים כי אנו משתחווים למושיע המוכרז בדפיהם.

כתבי הקודש משלבים בין האנושות לאלוהות באופן בלתי נפרד. אלן ווייט ראתה זאת בבירור כאשר היא כתבה: "כתבי הקודש המכילים אמיתות אלוהיות שהובעו בשפת אנוש, מציגים שילוב בין האלוהי לאנושי. איחוד כזה הופגן בטבעו של המשיח, שהיה בן האלוהים ובן-האדם בעת ובעונה אחת. לכן, המשפט "הַדָּבָר נִהְיָה בָּשָׂר וְשָׁכַן בְּתוֹכֵנוּ" (יוחנן 1:14) מתייחס הן לכתבי הקודש והן למשיח" (אלן ווייט, העימות הגדול, 9).

`מדוע הכתובים חייבים להיות הבסיס הבלעדי לאמונתנו? איפה היינו נמצאים היום ללא כתבי הקודש?`