---
title: 'נקודות למחשבה'
date: 10/04/2020

---

הכתובים הם הבסיס לאמונה שלנו, אבל עצם קריאתם אינה יכולה לעזור לנו ללא השפעתו של רוח הקודש בליבנו בזמן הלימוד. "אלוהים מסר לנו בדברו את הידע הנחוץ לגאולתנו. עלינו לקבל את כתבי הקודש כהתגלות הסמכותית והבדוקה של רצונו. כתבי הקודש הם אבן הבוחן לאופי האנושי; הם חושפים את טיבן של התורות השונות, ובוחנים כל התנסות. ועם זאת, העובדה שאלוהים גילה את רצונו לבני האדם באמצעות דברו, לא תייתר את נוכחותה או את הדרכתה של רוח הקודש. אדרבה, מושיענו הבטיח שרוח הקודש תאיר את דבר ה' למשרתיו, וזאת כדי שיוכלו לבאר את תורת כתבי הקודש וליישמה. מאחר שרוח קודשו של אלוהים נתנה את ההשראה לכתיבת כתבי הקודש, הוראת רוח הקודש לא תסתור לעולם את דבר ה'" (אלן ווייט, העימות הגדול, 10).

**שאלות לדיון**:

`מדוע נגלה אלוהים אלינו? מדוע אנו זקוקים להתגלות?`

`באילו דרכים נגלה אלוהים אלינו? אלוהים משתמש בשיטות שונות כדי לאפשר לנו להכיר אותו ולהבין את רצונו. באופן כללי, הוא עושה זאת על ידי התגלותו בטבע, אך באופן ספציפי הוא נגלה אלינו באמצעות חלומות (דניאל 7:1), חזיונות (בראשית 15:1), אותות (מלכים א' 18:24,38) ובאמצעות בנו ישוע המשיח (עברים 1:1,2). האם אלוהים נגלה אליכם באופן אישי? חילקו עם הכיתה את חוויתכם.`

`אחדים מחוקרי כתבי הקודש דוחים חלק מהתורות הכתובות בהם, וסבורים שהן רק מיתוסים. סיפור הבריאה, אדם וחווה כבני אדם ממשיים, יציאת מצרים או הסיפורים על דניאל הם רק כמה דוגמאות של סיפורים אשר אותם חוקרים דוחים אותם ואומרים עליהם שהם סיפורים בדויים, המיועדים ללמד אותנו לקחים רוחניים ותו לא. זה מה שקורה כשבני האדם שופטים את דבר אלוהים. מה זה אמור ללמד אותנו על המסוכנות של גישה זו?`

`אלוהים גילה את רצונו בכתובים באופן מאוד עוצמתי. עם זאת, הוא מבקש את עזרתנו בהפצת הבשורה הטובה על הישועה בישוע המשיח. כשהאנשים מסתכלים עליכם, איזה מן אלוהים הם רואים בכם ובהתנהגותכם?`