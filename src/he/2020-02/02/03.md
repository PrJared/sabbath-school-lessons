---
title: 'תהליך השראת הכתובים'
date: 06/04/2020

---

אלוהים משתמש בשפת בני האדם על מנת לגלות את רצונו אלינו, ולכן ניתן להעלות על הכתב את אותה התגלות אלוהית. אם זאת, כפי שראינו, כתבי הקודש הם יותר ממילים כתובות על ספר - הם התוצאה של התגלות האמיתות של אלוהים אלינו על ידי רוח הקודש, המעביר ושומר על מסרים אלה באמצעות בני אדם נבחרים. זאת הסיבה לכך שאנו רואים את ההרמוניה וההמשכיות בין כל כתבי הקודש, החל מבראשית וכלה בספר התגלות (לדוגמה, השוו בראשית 3:14 והתגלות 12:17).

`קראו 2 כיפא 1:21; 2 טימותיאוס 3:16 ודברים 18:18. מה מלמדים אותנו פסוקים אלה על השראת הכתובים?`

כל הכתובים התקבלו בהשראת רוח הקודש, ועלינו ללמוד מהם - אפילו מהחלקים הקשים יותר להבנה או שלא נתן ליישם אותם היום באופן ישיר. עם זאת, לא כל מילה בכתובים הגיעה ישירות מאלוהים באופן על-טבעי. לפעמים אלוהים השתמש במחברים אשר חקרו באופן מעמיק אירועים או מסמכים קיימים (ראו יהושע 10:13, לוקס 1:1-3) על מנת להעביר את המסר האלוהי. ואולם, גם במקרים כאלה, "כָּל הַכָּתוּב נִכְתַּב בְּרוּחַ אֱלֹהִים" (2 טימותיאוס 3:16). זאת הסיבה לכך ששאול השליח אומר ש"כָּל מַה שֶּׁנִּכְתַּב מִקֶּדֶם, נִכְתַּב לְהַדְרָכָתֵנוּ, כְּדֵי שֶׁתִּהְיֶה לָנוּ תִּקְוָה מִתּוֹךְ הַסַּבְלָנוּת וְהַנֶּחָמָה שֶׁבַּכְּתוּבִים" (רומים 15:4).

"מחברי כתבי הקודש מעידים שאלוהים הוא מחברם; ועם זאת, הם נכתבו ביד אדם; הסגנון השונה שבו נכתבו כתבי היד השונים מציג את מאפייניהם של הכותבים השונים. כל האמיתות שהתגלו ותועדו בכתבי הקודש נכתבו בהשראת ה', כנאמר: "כָּל הַכָּתוּב נִכְתַּב בְּרוּחַ אֱלֹהִים" (2 טימותיאוס 3:16) - אך הן הובעו בשפתם של בני אנוש" (אלן וייט, העימות הגדול, 9).

`כיום ישנם לא מעט חוקרים של הכתובים המכחישים את מקורם האלוהי של חלקים רבים מכתבי הקודש, עד שאפילו אמיתות בסיסיות שלה - כמו בריאת העולם, יציאת מצרים או תחיית המתים - נדחות. מדוע חשוב שנמנע לחלוטין מלפתוח את דלת הספק - אפילו לא מעט? בסופו של דבר, האם עלינו לשפוט את דבר אלוהים?`