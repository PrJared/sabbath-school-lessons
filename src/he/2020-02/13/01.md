---
title: 'כיצד לחיות על פי דבר אלוהים'
date: 20/06/2020

---

### קראו את הפסוקים הבאים לקראת שיעור השבת השבועי
פיליפים 2:12-16; לוקס 4:4,8,10-12; תהלים 37:7; 46:10; 62:1,2,5; קולוסים 3:16.

> <p>פסוק לשינון</p>
> "הֱיוּ עוֹשֵׂי הַדָּבָר וְלֹא רַק שׁוֹמְעִים, פֶּן תְּרַמּוּ אֶת עַצְמְכֶם" (יעקב 1:22).

אפילו אם נמצא את השיטה המדהימה ביותר ללמוד את הכתובים, היא לא תביא לנו שום תועלת אם איננו נחושים גם לחיות על פי מה שאנו לומדים מדבר אלוהים. מה שנכון לגבי החינוך בכלל, נכון גם כן לגבי חקר המקרא בפרט: אתה לומד הכי טוב לא כשאתה רק קורא ושומע את הדברים, אלא בייחוד כאשר אתה מיישם את הידע הנרכש.

ציות זה פותח לנו אוצר של ברכות אלוהיות שאחרת היה סגור בפנינו, ומוביל אותנו למסע מלהיב ומשנה חיים, המאפשר לנו להרחיב את הידע ואת ההבנה שלנו בדבר אלוהים. אם איננו מוכנים לציית לכתובים וליישם את מה שאנו לומדים, לא נגדל רוחנית. בנוסף, גם עדותנו לאחרים תהיה פגומה אם חיינו אינם עולים בקנה אחד אם מילותנו.

אנו גדלים בחסד ובדעת באמצעות מודלים לחיקוי, הממחישים לנו מה זה אומר לחיות על פי דבר אלוהים. אין לנו דוגמה מאלפת יותר וכוח מניע חזק יותר מאשר חייו של ישוע המשיח. עלינו ללכת בעיקבותיו. הוא חי את חייו בהרמוניה מלאה עם רצונו של אלוהים. השבוע נלמד על מה זה אומר לחיות על פי כתבי הקודש ותחת סמכותם האלוהית.

_*לימדו את השיעור השבועי לקראת שבת ה-27 יוני_