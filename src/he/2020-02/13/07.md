---
title: 'נקודות למחשבה'
date: 26/06/2020

---

קראו: אלן ווייט, הדרך אל המשיח, פרק י"א - "הזכות הטמונה בתפילה" (79-90).

“העין הגשמית אינה יכולה להתבונן ביופיו ובחינניותו של המשיח. רק האור האלוהי מגלה לנפש, ברוח הקודש, את מצבה חסר התקווה וחסר הישע ללא רחמיו ומחילתו של נושא החטאים - ישוע המשיח. רק אור מופלא זה יאפשר לאדם להבחין בנדיבותו, בכבודו, באהבתו וברחמיו האינסופיים של אלוהים עבורנו" - Ellen G. White, The Upward Look, p. 155.

“על כל אדם לחרוט בזכרונו קטעים ואפילו פרקים שלמים מן הכתובים, כדי שיוכל להיזכר בהם בשעת צרה, כשהשטן יתקיף אותו בפיתויו וינסה להכריעו [...]. כאשר השטן מבקש להשחית את נפשנו בדברים ארציים וחושניים, תמיד נוכל לעמוד נגדו במילה אחת: 'כתוב!' - The Advent Review and Sabbath Herald, April 8, 1884.

**שאלות לדיון**:

`כיצד בא לידי ביטוי הרצון החופשי בכל החלטותנו בנושאי אמונה וציות? על אף שבתחומים רבים בחיינו אין לנו שליטה מלאה על המציאות, חשוב לשים לב שבעניינים המכריעים, הקשורים לחיי עולם, יש לנו בהחלט בחירה חופשית. כיצד אתם משתמשים ברצון החופשי שאלוהים נתן לכם אותו? איזה מין החלטות רוחניות אתם מקבלים?`

`חשבו על התפקיד שהשבת אמורה וצריכה למלא בחיינו בכך שהיא מאפשרת לנו זמן שקט עם אלוהים. כיצד שומרת השבת עלינו מלהגיע למצב שבו אנו כל כך עסוקים שלא נשאר לנו זמן לבלות עם אלוהים. כיצד ניתן להפוך את השבת לברכה הרוחנית שנועדה להיות מלכתחילה?`

`מה היו חוויותיכם בזמן שהחלטתם להקדיש לאלוהים בלימוד ובתפילה? כיצד משפיע על אמונתכם הרגל רוחני זה? אם אתם מרגישים בנוח, שתפו את הכיתה ברגעים מיוחדים שבהם התפללתם וקראתם מדבר אלוהים וספרו להם אילו לקחים הפקתם מחוויות אלו. כיצד יכול לקח זה לסייע לאחרים?`

`מהם הפסוקים המועדפים עליכם שהחלטתם ללמוד אותם בעל פה? מה אתם אוהבים באותם פסוקים? כיצד התברכתם מכך שלמדתם אותם בעל פה?`