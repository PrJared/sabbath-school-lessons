---
title: 'מה אנו לומדים מישוע'
date: 22/06/2020

---

המודל לחיקוי הכי מעורר השראה בעולם הינו ישוע המשיח. הוא הכיר היטב את דבר אלוהים והיה מוכן לציית לו עד תום.

`קראו לוקס 4:4,8,10-12. כיצד משתמש ישוע בכתובים כדי לדחות את פיתויו של השטן? מה זה אומר לנו על מרכזיותו של המקרא באמונתנו, במיוחד כאשר אנו עומדים מול פיתויים?`

ישוע הכיר את דבר אלוהים היטב. למעשה, הוא היה כה בקי בו עד כי הוא היה יכול לצטט אותו בעל פה. היכרות עמוקה זו עם דברו הכתוב של אלוהים התבססה ללא ספק על זמן איכות ממושך עם אלוהים בלימוד הכתובים.

אילולא הוא הכיר באופן מדויק את מילות הכתובים ואת ההיקשים שבהם הן הופיעו, השטן היה יכול להוליך אותו שולל בקלות רבה. למעשה, השטן עצמו ציטט אף הוא את המקרא, אך השתמש בו על מנת לנסות ולרמות את המשיח. אם כן, לא מספיק שנדע לצטט את הכתובים, כמו השטן. עלינו לדעת גם כן מה עוד אומר המקרא בנושא מסוים ולהבין את הכתוב באופן נכון. רק היכרות עמוקה עם דבר אלוהים תגן עלינו, כפי שהיא הגנה על ישוע, מניסיונותיו החוזרות ונשנות של השטן להוליך אותנו שולל.

אנו קוראים שוב ושוב בברית החדשה על האופן שבו ישוע פתח את לבבם של התלמידים כדי שיבינו את דבר אלוהים (לוקס 24:45; מתי 11:10; יוחנן 6:45 וכו'). הוא יצא מתוך נקודת הנחה שלפיה מי שקורא בכתובים יכול גם כן להבין את משמעותם: "מַה כָּתוּב בַּתּוֹרָה? מָה אַתָּה קוֹרֵא?" (לוקס 10:26). עבור ישוע, מה שכתוב במקרא הינו הנורמה שעל פיה כדאי וצריך לחיות.

ביוחנן 7:38, ישוע - דבר אלוהים שנהיה בשר - הפנה את תלמידיו למה שכתוב בכתבי הקודש. אנו יודעים שישוע הינו המשיח המובטח אך ורק על סמך הכתובים המעידים עליו (יוחנן 5:39). ישוע עצמו היה מוכן להיכנע לכתובים - דבר אלוהים הכתוב. אם הוא היה מוכן לכך, מה זה אומר לנו על מה שעלינו לעשות גם כן?

`אילו חוויות היו לכם בשימוש שלכם בכתובים במאבקים כנגד הפיתויים? כלומר, כאשר הגיע הפיתוי, פתחתם את הכתובים כדי לקרוא בהם או ציטטתם אותם בעל פה? מה היו התוצאות לכך ומה למדתם מאותן חוויות רוחניות?`