---
title: 'הכתובים כספר נבואי'
date: 31/03/2020

---

הכתובים הם ספר ייחודי בין כל ספרי הדת המוכרים, מאחר ו-30% בערך מתוכנו הם נבואות. הקשר הישיר בין נבואות להתגשמותן הינה נקודה מרכזית בהשקפת העולם המקראית, שכן האלוהים הפועל בהיסטוריה מכיר גם כן את עתידה של האנושות ומגלה אותו לנביאיו (עמוס 3:7). הכתובים אינם רק דברי אלוהים חיים - הם גם דבריו הנבואיים.

אילו פרטים חשובים על ביאתו של המשיח ניתן ללמוד מהפסוקים הבאים?

`בראשית 49:8-12`

`תהלים 22:12-18`

`ישעיהו 53:3-7`

`דניאל 9:2-27`

`מיכה 5:1`

`מלאכי 3:1`

`זכריה 9:9`

בתנ"ך ישנן לפחות 65 נבואות המצביעות באופן ישיר על ביאתו של המשיח. למעשה, מספר זה גדול עוד יותר אם אנו לוקחים בחשבון גם את הטיפולוגיה - לדוגמה האופן שבו הקרבת הקורבנות בבית המקדש הצביעה על קורבנו העתידי של ישוע המשיח.

אותן נבואות מעניקות לנו פרטים מאוד ספציפיים לגבי אופי המשיח ופועלו העתידי - שהוא יבוא משבט יהודה (בראשית 49:10), שייוולד בבית לחם (מיכה 5:1), שיידחה ויסבול, אך לא יפתח את פיו כדי להתגונן (ישעיהו 53:3-7), שידיו ורגליו ינוקבו או שבגדיו יחולקו בין אלה שיפגעו בו (תהלים 22:12-18).

העובדה שנבואות תנ"כיות אלו התגשמו באופן כה מדויק בחייו, מותו ותחייתו של ישוע מעידה על מקורן האלוהי. עובדה זו מוכיחה גם כן שישוע באמת היה מי שטען להיות - המשיח ישראל. ישוע התבסס על דברי הנביאים כאשר הוא צפה את מותו ותחייתו כמשיח (לוקס 9:21,22; מתי 17:22,23), את חורבן ירושלים (מתי 24:1,2) או את ביאתו השנייה (יוחנן 14:1-3). ובכן, ישנן בתנ"ך נבואות ברורות לגבי התגלמותו בבשר, מותו ותחייתו של המשיח, והתגשמותן של נבואות אלו מוכיחה שאנו יכולים לסמוך על הכתובים.

`מהן הסיבות שבגללן אתם מאמינים שישוע הוא המשיח שהקריב את חייו עבורנו? שתפו את אותן סיבות עם הכיתה בשבת. מדוע לדעתכם ההוכחות כה משכנעות?`