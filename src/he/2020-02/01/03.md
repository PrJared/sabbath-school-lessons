---
title: 'מי חיבר את הכתובים ואיפה'
date: 30/03/2020

---

לכתובים ישנו מגוון רחב של מחברים, שבאו ממקומות שונים ומרקעים שונים, דבר המעיד בבירור על כך שאלוהים העביר במרוצת הזמן את המסר שלו דרך אנשים שונים ומגוונים באותה מידה כמו קהל היעד של אותו מסר חשוב.

`מה מלמדים אותנו הפסוקים להלן לגבי מחברי הכתובים והרקעים שמהם באו? שמות 2:10, עמוס 7:14, ירמיהו 1:1-6, דניאל 6:1-5, מתי 9:9, פיליפים 3:3-6, התגלות 1:9.`

מחברי הכתובים הגיעו מרקעים מאוד שונים וכתבו בנסיבות מגוונות. היו כאלה שכתבו מתוך ארמון, אחרים מבין כותלי בית סוהר, אחדים מהגלות בעוד שאחרים כתבו במהלך מסעות בישור שבהם הפיצו את הבשורה למקומות שונים בעולם. רמת ההשכלה שלהם ומקצועותיהם היו שונים. משה, לדוגמה, נועד להיות מלך, ודניאל קיבל חינוך שהכין אותו למשרה רמה. אחרים היו רועי צאן פשוטים. אחדים היו צעירים, בעוד שאחרים היו קשישים.

אם זאת, על אף אותם הבדלים, לכולם היה מכנה משותף: כל אחד מהם נקראו על ידי אלוהים וקיבל את השראתו של רוח הקודש על מנת להעביר מסרים לעמו של אלוהים, ללא קשר לזמן או למקום שבו הם חיו. בנוסף, חלק מהמחברים היו עדי ראייה לאירועים שאותם הם תיעדו. חלק מהם אף חקרו באופן אישי את העניין שעליו הם כתבו, על סמך המקורות הקיימים באותה תקופה (יהושוע 10:13, לוקס 1:1-3).

ואולם, ללא קשר לאופן שבו המחברים העבירו את המסר שהם קיבלו מאלוהים, ניתן לומר שבסופו של דבר "כָּל הַכָּתוּב נִכְתַּב בְּרוּחַ אֱלֹהִים" (2 טימותיאוס 3:16). למעשה, זוהי הסיבה שגרמה לשאול השליח לומר באיגרתו אל הקהילה הרומית ש"כָּל מַה שֶּׁנִּכְתַּב מִקֶּדֶם, נִכְתַּב לְהַדְרָכָתֵנוּ, כְּדֵי שֶׁתִּהְיֶה לָנוּ תִּקְוָה מִתּוֹךְ הַסַּבְלָנוּת וְהַנֶּחָמָה שֶׁבַּכְּתוּבִים" (רומים 15:4).

אותו אל אשר ברא את יכולת הדיבור שלנו ואת השפות כולן גם סייע לאנשים שהוא בחר בהם להעביר את האמיתות שלו בצורה ברורה ומהימנה. "אלוהים השתוקק מאוד לתקשר עם בני האדם באופן ישיר ולהעביר את אמיתותיו אליהם באמצאות בני אדם אחרים. לשם כך, הוא בחר בבני אדם מסוימים והכשיר אותם למשימה משמעותית זו על ידי השראת רוח קודשו. הוא הדריך את מחשבותיהם והנחה אותם לבחור במילים המתאימות ביותר כדי להעביר את אמיתותיו בצורה טובה וברורה. אוצר בלום זה הופקד בכלים שבריריים - אך הוא נשאר, בכל זאת, אוצר שמיימי שלא יסולא בפז" (Ellen G. White, Selected Messages, book 1, p. 26).

`הכתובים חוברו על ידי אנשים כל כך שונים, שהגיעו מרקעים כה מגוונים - אך אותו אלוהים מתגלה לנו דרך כל אחד מהם. כיצד מחזקת לנו אמת מופלאה זו את מהימנותו של דבר אלוהים?`