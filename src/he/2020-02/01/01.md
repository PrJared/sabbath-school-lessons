---
title: 'ייחודיותם של הכתובים'
date: 28/03/2020

---

### קראו את הפסוקים הבאים לקראת שיעור השבת השבועי
דברים 32:45-47; בראשית 49:8-12; ישעיהו 53:3-7; 1 קורינתים 15:3-5, 51-55; רומים 12:2.

> <p>פסוק לשינון</p>
> "נֵר-לְרַגְלִי דְבָרֶךָ וְאוֹר לִנְתִיבָתִי" (תהלים 119:105).

הכתובים הם ספר יחיד ומיוחד, המורכב מ-66 ספרים שנכתבו בשלוש יבשתות (אסיה, אפריקה ואירופה), לאורך 1.500 שנים, על ידי יותר מ-40 מחברים. אין בעולם אף ספר שכמותו. ולא פלא שכך - אחרי הכל, זהו דבר אלוהים!

כיום יש לנו לא פחות מ-24.600 כתבי יד של הברית החדשה מהמאות הראשונות לספירה. כדי לסבר את אוזן, נציין שיש לנו רק שבעה כתבי יד מכתביו של אפלטון, שמונה כתבי יד מכתביו של הרודוטוס ו-263 עותקים של ה"איליאדה" של הומרוס. אם כן, יש לנו הוכחה חותכת לגבי שלמותו של הטקסט של ברית החדשה.

הכתובים היו הספר הראשון אשר יודעים עליו שתורגם, הספר הראשון שהודפס מיד עם המצאת הדפוס והספר הראשון אשר הופץ במספר כה גדול של שפות עד כי ניתן לקרוא אותו היום על ידי 95% של אוכלוסיית העולם.

אך הכתובים הם גם ייחודיים בזכות התוכן שלהם, המצביע על התערבותו המושיעה של אלוהים בהיסטוריה האנושית. לצד הסתכלות מיוחדת זו על ההיסטוריה שלנו, הכתובים גם מכילים נבואות המצביעות על תוכניותיו העתידיות של אלוהים ועל ממלכתו הנצחית שהוא מכין. בנוסף, הכתובים מיוחדים גם בכך שהם "דבר אלוהים חיים", מאחר ואלוהים הבטיח שאותו רוח הקודש שבאמצעותו נכתבו הכתובים (2 טימותיאוס 3:16,17) ידריך גם אותנו הקוראים היום אל כל האמת (יוחנן 14:16,17; 15:26; 16:13).

_*לימדו את השיעור השבועי לקראת שבת ה-4 אפריל_