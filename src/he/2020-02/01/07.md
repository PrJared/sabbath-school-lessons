---
title: 'נקודות למחשבה'
date: 03/04/2020

---

קראו אלן ווייט, העימות הגדול, פרק ל"ז - "כתבי הקודש כמעוז" (ע40:452-459), ו-חמדת הדורות, פרק ע"ג - "אל ייבהל לבבכם" (ע40:536-552).

"אלוהים מסר לנו בדברו את הידע הנחוץ לגאולתנו. עלינו לקבל את כתבי הקודש כהתגלות הסמכותית והבדוקה של רצונו. כתבי הקודש הם אבן הבוחן לאופי האנושי; הם חושפים את טיבן של התורות השונות, ובוחנים כל התנסות" (אלן ווייט, העימות הגדול, 10).

אנשים רבים איבדו את חייהם בגלל העובדה שנשארו נאמנים לדבר אלוהים. אחד מהם היה ד"ר רולנד טיילור, פסטור אנגלי שהתנגד לכפיית המיסה הקתולית בתקופת מלכותה של מרי העקובה מדם (שהתנגדה באלימות לרפורמה הפרוטסטנטית), על קהילתו בהאדלי, שבאנגליה.

לאחר שפוטר מתפקידו כאיש דת ולעגו לו על נאמנותו לכתבי הקודש, טיילור פנה באופן אישי לבישוף של וינצ'סטר, לורד צ'נסלור של בריטניה (תפקיד הדומה לשר המשפטים של ימינו), אך אותו בישוף זרק אותו לכלא ובסופו של דבר העלה אותו על המוקד. רגע לפני מותו ב-1555, הוא אמר את המילים הבאות: "אנשים אחים! לא לימדתי אתכם אלא דברי אלוהים חיים, ולקחים אשר לקחתי מתוך כתבי הקודש של הקדוש ברוך הוא. היום אני כאן כדי לחתום ספר קדוש זה בדמי" - John Foxe, The New Foxe’s Book of Martyrs, rewritten and updated by Harold J. Chadwick (North Brunswick, NJ: Bridge-Logos 12 Publishers, 1997), p. 193. ד"ר טיילור נשמע משנן את מזמור נ"א רגעים ספורים לפני שהאש הוצתה והוא מסר את חייו מתוך נאמנות לכתבי הקודש שהוא כל כך אהב.

**שאלות לדיון**

`כיצד מחזקות הנבואות התנ"כיות את מקורם האלוהי של הכתובים? באיזה אופן מתחזקת אמונתנו בשל התגשמות אותן נבואות?`

`באשר לשאלה בסוף יום שלישי של השיעור הנוכחי, מדוע ההוכחות למשיחיותו של ישוע כה משכנעות?`

`ישוע ותלמידיו הביעו תמיד אמונה שלמה בסמכותם האלוהית של כתבי הקודש. לדוגמה, כמה פעמים הדגיש ישוע שעליו לעשות דברים מסוימים "כְּדֵי שֶׁיִּתְמַלְּאוּ הַכְּתוּבִים"? (ראו מתי 26:54,56; מרקוס 14:49; לוקס 4:21; יוחנן 13:18, 17:12). ובכן, אם ישוע עצמו התייחס לכתבי הקודש ברצינות כה רבה (במיוחד בכל הקשור להתגשמות הנבואות), מה צריך להיות היחס שלנו כלפי הכתובים?`