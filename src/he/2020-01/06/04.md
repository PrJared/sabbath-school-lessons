---
title: 'המלכה נכנסת'
date: 04/02/2020

---

`קראו דניאל 5:9-12. מה המלכה אומרת על דניאל שהמלך היה אמור לדעת כבר קודם? מה זה אומר עליו (המלך) שעושה רושם כי לא ידע על קיומו של דניאל בכלל?`

בעוד ההמולה באולם האירועים גוברת על דבר הכתובת על  הקיר, המלכה נכנסת ומספקת כיוון למלך המבולבל. היא מזכירה למלך על דניאל, שכשרונו לפרש חלומות ולפתור תעלומות הוכח לאורך מלכות נבוכדנצר. לו היה בלאשאצר חכם כאביו בזמנו, היה יודע היכן לפנות כדי למצוא את משמעות הכתב המסתורי. התערבות המלכה מוכיחה כחיונית למלך, אשר בנקודה זו נראה כי אינו יודע מה לעשות. מילותיה נשמעות כתוכחה לבלאשאצר על שהעלים עין מהאדם היחיד בממלכה שיכול היה לפתור את הכתב המסתורי. היא בנוסף נותנת למלך סיכום בעל פה על דניאל: לנביא יש את רוח האל הקדוש, אור ובינה וחכמה אלוהית; יש לו דעת והוא משכיל, יש לו יכולת לפתור חלומות, להגיד סודות ולהתיר סתומות; הוא היה לראש החרטומים, האשפים והקוסמים בזמן נבוכדנצר (דניאל 5:11, 12).

בנקודה זו אנו שוב תוהים מדוע בלטשאצר התעלם מדניאל. הטקסט אינו מציע תשובה ישירה לשאלה זו, אך אנו יוצאים מנקודת הנחה שבזמן זה דניאל, לאחר ששירת את המלך לפחות עד שנתו השלישית למלכותו (דניאל 8:1, 27), לא היה בשירות פעיל. גורם אחד יכול היה להיות הגיל של דניאל. יתכן והיה בסביבות גיל שמונים, ויתכן שהמלך רצה להחליף את מנהיגי החכמים עם דור חדש יותר. יתכן והתעלמות המלך מדניאל נבעה מחוסר רצון להתחייבות לאלוהי דניאל. אך תהיה אשר תהיה הסיבה או שילוב בין הסיבות, ההתעלמות מדניאל, איש האשכולות המרשים, בולטת.

`קראו אל הרומים 1:16-32. באילו דרכים אנו רואים את העיקרון המתבטא בפסוקים אלו מתגלה, לא רק בסיפור זה, אלא בעולמנו כיום?`