---
title: 'נגיעת המלאך'
date: 10/03/2020

---

`קראו את דניאל 10:10-19. מה קורה בכל פעם שמלאך נוגע בדניאל?`

הנביא נופל ארצה המום ומוצף בזוהר של אור אלוהי. לאחר מכן המלאך נוגע בו ומנחם אותו. בעודנו קוראים את הנרטיב, שימו לב למלאך הנוגע בדניאל שלוש פעמים.

הנגיעה הראשונה עוזרת לנביא לעמוד ולשמוע את מילות הנחמה המגיעים מן השמיים: "אַל-תִּירָא דָנִיֵּאל כִּי מִן הַיּוֹם הָרִאשׁוֹן אֲשֶׁר נָתַתָּ אֶת לִבְּךָ לְהָבִין וּלְהִתְעַנּוֹת לִפְנֵי אֱלֹהֶיךָ, נִשְׁמְעוּ דְבָרֶיךָ; וַאֲנִי בָאתִי, בִּדְבָרֶיךָ" (דניאל 10:12). תפילת דניאל הניעה את השמים. בשבילנו זוהי ערובה לכך שאלוהים שומע את תפילותנו, וזוהי נחמה גדולה בעיתות צרה. 

הנגיעה השניה מכשירה את דניאל לדבר. הנביא שופך את נפשו בפני ה', ומביע את רגשות הפחד וההתרגשות: "אֲדֹנִי בַּמַּרְאָה נֶהֶפְכוּ צִירַי עָלַי, וְלֹא עָצַרְתִּי כֹּחַ. וְהֵיךְ יוּכַל, עֶבֶד אֲדֹנִי זֶה, לְדַבֵּר, עִם-אֲדֹנִי זֶה; וַאֲנִי מֵעַתָּה לֹא יַעֲמָד בִּי כֹחַ, וּנְשָׁמָה לֹא נִשְׁאֲרָה בִי" (דניאל 10:16, 17). אז, אלוהים אינו רק מדבר אלינו; הוא גם רוצה שנפתח את פינו כדי שנגיד לו לגבי רגשותינו, צרכינו, ושאיפותנו.

הנגיעה השלישית מחזקת את דניאל. הוא מכיר באי-התאמתו, המלאך נוגע בו ומנחם אותו עם שלום אלוהים: "אַל תִּירָא אִישׁ חֲמֻדוֹת, שָׁלוֹם לָךְ חֲזַק וַחֲזָק" (דניאל 10:19). זכרו שהמלאך נשלח לדניאל כתגובה לתפילותיו, כדי לחלוק עימו תובנה ובינה. במילים אחרות, החזון העוקב בפרק יא' מיועד לעודד את דניאל כתגובה לאבלו ותיווכו לגבי המצב הנוכחי בירושלים. עם אלוהים לצידנו, יש לנו שלום גם כאשר אנו מתמודדים עם סבל. מגעו האוהב מכשיר אותנו להסתכל אל העתיד בתקווה. 

`"לנו, אנשים מן השורה בכל שדרות החיים, השמיים יכולים להיות קרובים מאוד" - אלן וויט, חמדת הדורות, עמ' 27. באיזו תדירות הינכם חושבים על כמה השמיים והארץ קרובים? כיצד הייתם חיים שונה אם הייתם שומרים על אמת זו חייה בקרבכם?`