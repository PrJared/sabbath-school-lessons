---
title: 'הפנימיות של אלוהים'
date: 12/01/2020

---

`קראו דניאל 2:1-16. עם איזה משבר העברים היו צריכים להתמודד בגלל החלום שה' נתן למלך?`

חלומות היו נלקחים ברצינות בעולם העתיק. כאשר החלום היה נראה כמבשר רעות, לעיתים קרובות הוא הצביע על אסון ממשמש ובא. לכן, ניתן להבין מדוע נבוכדנצר נחרד מחלום שאינו יכול אפילו לזכור. חכמי בבל האמינו שהיה בכוחם של אליליהם לגלות את משמעות החלומות, אך במקרה זה, אין דבר שהם יכלו לעשות מכיוון שהמלך שכח את החלום עצמו. אם תוכן החלום היה מתגלה להם, הם היו יכולים לתת משמעות שתספק את המלך. אך במצב חסר תקדים שכזה, כאשר "המומחים" אינם מסוגלים לומר למלך את חלומו, הם נאלצים להודות ש"וְאַחֵר אַיִן אֲשֶׁר יַגִּידֶנּוּ לִפְנֵי הַמֶּלֶךְ, אֶלָּא אֱלֹהִים אֲשֶׁר אֵין מְדוֹרָם עִם בָּשָׂר" (דניאל 2:11).

מלא תסכול, המלך הורה שכל חכמי בבל יוצאו להורג. מקורות היסטוריים מעידים שדריווש הראשון מחשד למרד, הוציא להורג את כל כהני דת שלו, ושחשיארש הוציא להורג את המהנדסים שבנו גשר שהתמוטט. כאשר נבוכדנצר ציווה זאת, דניאל וחבריו בדיוק סיימו את הכשרתם והתקבלו למעגל מומחי המלך. מסיבה זו, כאשר צו המוות הונפק ע"י המלך, הוא כלל גם אותם. למעשה, בלשון המקורית מרומז שההריגה התחילה באופן מיידי, ודניאל וחבריו עמדו לההרג. אך דניאל, ב- עֵצָה וָטַעַם (דניאל 2:14), התקרב לאַרְיוֹךְ, שר הטבחים (הטובחים-שוחטים) הממונה להוצאה להורג. בסופו של דבר הוא ביקש זמן מהמלך עצמו כדי לפתור את תעלומת החלום. מעניין לגלות שלמרות שהמלך האשים את כהני דת שלו שניסו "לקנות זמן", הוא מעניק מייד את ה"זמן" שדניאל מבקש. דניאל כמובן מסכים עם הקוסמים שאין אדם שיוכל לפתור תעלומה שכזו, אך הנביא גם מכיר את האחד והיחיד הוא אלוהי ישראל שיכול לגלות גם את תוכן וגם את משמעות החלום. 

`תאולוגים מדברים על ה"תוך-כיות" או "פנימיות" של אלוהים, שלמרות ששונה מהבריאה, אלוהים עדיין יכול להיות כה קרוב אליה. מה מלמדת אותנו העובדה שהוא נותן למלך נבוכדנצר חלום לגבי עד כמה קרוב הוא אלינו? (ראה גם מעשי השליחים 17:28).`