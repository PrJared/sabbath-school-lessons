---
title: התפילה
date: 13/01/2020

---

דניאל מייד מזמן את שלושת חבריו לאסיפת תפילה, ומסביר להם שהם יוצאו להורג אם אלוהים לא מגלה להם את החלום. כאשר אנו מתמודדים עם בעיה גדולה, גם עלינו להכיר שאלוהינו מספיק גדול כדי לפתור אפילו את האתגרים הכי בלתי פתירים. 

`קראו דניאל 2:17-23. מהם שני סוגי התפילות שהתפללו כאן?`

ישנם שני סוגי תפילות המוזכרים בפרק זה. הסוג הראשון הינה תפילת בקשה בה דניאל מבקש מאלוהים לגלות את תוכן החלום ומשמעותו (דניאל 2:17-19). מילות הבקשה עצמה אינן מוזכרות, אך מה שאנו מגלים הוא שדניאל וחבריו ביקשו רחמים "מִלִּפְנֵי אֱלֹהֵי הַשָּׁמַיִם עַל הָרָז הַזֶּה, שֶׁלֹּא יֹאבְדוּ דָּנִיֵּאל וַחֲבֵרָיו עִם שְׁאָר חַכְמֵי בָבֶל" (דניאל 2:18). בעודם מתפללים, אלוהים עונה לבקשתם ומגלה את תוכן ומשמעות חלום המלך. אנו יכולים להיות בטוחים שבכל פעם שנבקש "רחמים מאלוהי השמים" גם תפילותנו תעננה, גם אם לא בצורה דרמטית כפי שאנו רואים כאן, מכיוון שאלוהי דניאל הוא גם אלוהינו. 

בתגובה לתשובת אלוהים לבקשתם, דניאל וחבריו פוצחים בתפילת הודיה והלל. הם מהללים את אלוהים על היותו מקור תבונה ועל שהוא שולט על הטבע ועל ההיסטוריה הפוליטית. ישנו לקח חשוב שאנו יכולים להפיק מכך. בעוד שאנו מתפללים ועותרים לאלוהים על דברים כה רבים, באיזו תכיפות אנו מהללים ומודים לו שענה לתפילותנו? החוויה של ישוע עם עשרת המצורעים מספקת המחשה הולמת לכפיות תודה אנושית. מתוך עשרה שנרפאו, רק אחד חוזר "לָתֵת כָּבוֹד לֵאלֹהִים" (לוקס 17:18). תגובת דניאל לא רק מזכירה לנו את החשיבות של הודיה והלל, אלא גם מגלה את אופי אלוהים כאשר אנו מתפללים. כאשר אנו מתפללים אליו, אנו יכולים לסמוך עליו שיעשה את הטוב ביותר עבורנו, ולכן עלינו תמיד להלל אותו ולהודות לו.  

`קראו תהילים קלח'. מה תוכלו ללמוד מתפילת הודיה זו שתעזור לכם ללמוד להיות יותר אסירי תודה לאלוהים, ללא קשר לנסיבות?`