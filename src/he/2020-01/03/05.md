---
title: 'הצלם, חלק ב'''
date: 15/01/2020

---

`קראו שוב את החלום ואת פירושו (דניאל 2:31-49). מה הוא מלמד אותנו לגבי הידע המוקדם של אלוהים על היסטוריית העולם?`

הנבואה בחלום נבוכדנצר מספקת מִתְאָר נבואי כללי ופועל כקנה מידה איתו נוכל לגשת לנבואות היותר מפורטות של דניאל ז', ח', ויא'. בנוסף, דניאל ב' אינה נבואה עם תנאי. זוהי נבואה אפוקליפטית: חיזוי ודאי של מה שאלוהים ראה ומה שיעשה בעתיד.

1.	ראש זהב מסמל את בבל (626-539 לפנה"ס). אכן, אין מתכת שיכולה לסמל טוב יותר את הכוח והעושר של האימפריה הבבלית. הכתובים קוראים לה "שָׁבְתָה מַדְהֵבָה" (עיר זהב) (ישעיה 14:4) ו"כּוֹס-זָהָב בָּבֶל, בְּיַד-יְהוָה" (ירמיה 51:7; השוו עם התגלות 18:16).  ההיסטוריון הקדום הרודוטוס אמר  ששפע הזהב יִפָּה את העיר.
2.	חזה וזרועות של כסף מסמלים את מדי ופרס (539-331 לפנה"ס). כמו שערך הכסף מופחת מערך הזהב, האימפריה של מדי ופרס לעולם לא תשיג את הפאר של האימפריה הבבלית. נוסף על כך, כסף גם הוא סמל שהתאים לממלכה הפרסית מכיוון שהם השתמשו במתכת הכסף בשיטת המס שלהם.
3.	בטן וירכיים העשויים נחושת מסמלים את יון העתיקה (331-168 לפנה"ס). יחזקאל 27:13 מתאר את היוונים ככלי נחושת החלפיים. חיילים יוונים אובחנו כך על ידי שריון הנחושת שלהם כאשר הקסדות, המגנים, וגרזיני הקרב שלהם היו עשויים נחושת. הרודוטוס אומר לנו שפסמתיך (נֶכוֹ) הראשון של מצרים ראה בשודדי הים היוונים הפולשים את התגשמות נבואה שחזתה ש"אנשים מנחושת באו מן הים."
4.	שוקיים מברזל מייצגים את רומא כהלכה (168 לפנה"ס - 476 לספירה). כפי שדניאל הסביר, הברזל סימל את הכוח המוחץ של האימפריה הרומית, שנמשכה זמן רב יותר מכל מלכות קדומה לה. ברזל הינו המתכת המושלמת כדי לסמל אימפריה זו.
5.	רגליו, חלקן ברזל וחלקן חרס מייצגת את אירופה המחולקת (476 לספירה ועד חזרת המשיח). הערבוב בין הברזל לחרס נותנת לנו תמונה מתאימה למה שקרה לאחר התפוררות האימפריה הרומית. למרות שנעשו ניסיונות רבים לאחד את אירופה, מבריתות נישואין בין בתי מלוכה לאיחוד האירופאי הנוכחי, מחלוקות תמיד שררו ולפי נבואה זו, ישארו עד שאלוהים יקים את מלכותו הנצחית.