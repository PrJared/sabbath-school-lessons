---
title: 'ביאת בן האדם'
date: 19/02/2020

---

`קראו דניאל 7:13. מיהו בן האדם בפסוק זה, וכיצד אתם מזהים אותו? (ראו גם מרקוס 13:26, מתי 8:20, מתי 9:6, לוקס 9:26, לוקס 12:8.)`

ככל שהמשפט נמשך, דמות חשובה ביותר נכנסת לתמונה: בן האדם. מיהו? ראשית, בן האדם נראה כדמות שמיימית. אך כפי שהתואר רומז, יש לו מאפיינים אנושיים גם כן. במילים אחרות, הוא פרט שמיימי-אנושי אשר מגיע לקחת חלק פעיל במשפט. שנית, בן האדם המגיע בענני השמיים הינו תיאור שכיח של הביאה השניה בברית החדשה. אך בדניאל 7:13 באופן מיוחד, בן האדם לא מתואר כבא מן השמיים לארץ. אלא הוא נע בצורה אופקית ממקום אחד בשמיים למקום אחר כדי להתייצב מול העתיק יומין. שלישית, תיאור בן האדם המגיע עם ענני השמיים מציין באופן סמלי את ה'. אך המחשה זו מזכירה את הכהן הגדול אשר, עם ענן הקטורת האופף אותו, נכנס לקודש הקדשים ביום הכיפורים כדי לטהר את המשכן.

בן האדם הינו דמות מלכותית. הוא מקבל "שִׁלְטוֹן וִיקָר וּמַלְכוּת" ו"כָל הָעַמִּים, הָאֻמּוֹת וְהַלְּשׁוֹנוֹת אוֹתוֹ יַעֲבֹדוּ" (דניאל 7:14). ניתן להבין את הפועל "יעבדו" כ"יהללו." הוא מופיע תשע פעמים בפרקים א'-ז' (דניאל 3:12, 14, 17, 18, 28; דניאל 6:16, 20; דניאל 7:14, 27) ומעביר את הרעיון של סגידה לאלוהות. אז, כתוצאה מהניסיון לשנות את תורת ה', המערכת הדתית המיוצגת על ידי הקרן הקטנה משחיתה את ההלל שמגיע לאלוהים. המשפט המתואר לכן מראה שסגידה אמיתית תשוחזר למצבה הקודם בעדן בסופו של דבר. מערכת הסגידה שהאפיפיורות יסדה, בין היתר, מציבה בן אנוש חוטא כמתווך בין אלוהים לאנושות. דניאל מראה שהמתווך היחיד שיכול לייצג את האנושות מול אלוהים הוא בן האדם. כפי שהכתובים אומרים, "אֶחָד הַמְתַוֵּךְ בֵּין אֱלֹהִים לִבְנֵי אָדָם - הָאָדָם הַמָּשִׁיחַ יֵשׁוּעַ" (ראשונה לתימוטיאוס 2:5).

`מבין כל מה שקראנו בכתובים על החיים והאופי של ישוע, מדוע לכן מנחם לדעת שהוא כה מרכזי במשפט שלפנינו?`