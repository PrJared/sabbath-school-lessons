---
title: 'קדושי עליון'
date: 20/02/2020

---

`מה קורה לעם אלוהים לפי הפסוקים הבאים? דניאל 7:18, 21, 22, 25, 27.`

הביטוי "קדושי עליון" משוייך לעם אלוהים. הם מותקפים על ידי הכח המסומל על ידי הקרן הקטנה. הם נרדפים בעידן שלטון האפיפיור עקב התעקשותם להישאר נאמנים לדברו. המשיחיים נרדפו במשך התקופה של האימפריה של רומא הפגאנית, גם כן (החיה הרביעית עצמה), אך הרדיפה המוזכרת בדניאל 7:25 הינה רדיפתם של הקדושים על ידי הקרן הקטנה, שקמה רק לאחר שהשלב הפגאני של רומא מסתיים.

אך, עם אלוהים לא יהיה חשוף לדיכוי של כוחות העולם לנצח. מלכות אלוהים תחליף את כל מלכויות העולם והיא תקום לעולם. מעניין שבחזון עצמו, בן האדם מקבל "שִׁלְטוֹן וִיקָר וּמַלְכוּת" (דניאל 7:14). אך בפירוש המוצע על ידי המלאך, הקדושים הם אלו שמקבלים את המלכות (דניאל 7:18). אין שום ניגוד כאן. מכיוון שבן האדם קרוב לאלוהים ולאנושות, ניצחונו הינו נצחונם של כל השייכים לו.

כאשר הכהן הגדול שואל האם ישוע הוא המשיח, בן האלוהים ישוע, מצביע חזרה על תהילים קי' ודניאל 7:13, 14 ואומר: "אֲנִי הוּא. וְאַתֶּם תִּרְאוּ אֶת בֶּן־הָאָדָם יוֹשֵׁב לִימִין הַגְּבוּרָה וּבָא עִם עַנְנֵי הַשָּׁמַיִם." (מרקוס 14:62). לכן, ישוע הוא המייצג אותנו בבית המשפט השמיימי. הוא כבר ניצח את כוחות האופל וכל מי שמתקרב אליו זוכה להשתתף בנצחונו. לכן, אין סיבה לחשש. כפי ששאול השליח אמר: "בְּרַם בְּכָל אֵלֶּה, בְּעֶזְרַת הָאוֹהֵב אוֹתָנוּ, אֲנַחְנוּ יוֹתֵר מִמְּנַצְּחִים. וַאֲנִי בָּטוּחַ כִּי לֹא הַמָּוֶת וְלֹא הַחַיִּים, לֹא מַלְאָכִים וְלֹא שַׁלִּיטִים, לֹא דְּבָרִים שֶׁבַּהוֶֹה וְלֹא דְּבָרִים שֶׁעֲתִידִים לָבוֹא, לֹא כֹּחוֹת, לֹא גְּבָהִים וְלֹא מַעֲמַקִּים וְלֹא שׁוּם יְצוּר אַחֵר לֹא יוּכְלוּ לְהַפְרִידֵנוּ מֵאַהֲבַת אֱלֹהִים שֶׁבַּמָּשִׁיחַ יֵשׁוּעַ אֲדוֹנֵנוּ" (אל הרומים 8:37-39)

`ראו כמה מדוייק חזון דניאל בתיאור ההיסטוריה, אלפי שנים מראש. כיצד זה אמור לעזור לנו ללמוד לבטוח בכל הבטחות ה' לעתיד?`