---
title: 'ארבע חיות'
date: 16/02/2020

---

`קראו דניאל ז'. מה התמצית של מה שהתגלה לדניאל, ועל מה מדבר החזון?`

כל חיה המופיעה בדניאל מתאימה לחלק מן הפסל שהתגלה לנבוכדנצר, אך כעת ניתנים יותר פרטים על כל אחד מן הממלכות. כמה מעניין שהיצורים, המסמלים עמים פגאניים, כולן חיות טמאות. בנוסף, חוץ מן החיה הרביעית, דניאל מתאר את החיות כדומים ליצורים ידועים. לכן, החיות אינן סמלים שרירותיים,היות וכל אחת מהחיות מאופיינת או מצביעה על היבטים מסויימים של הממלכה שהיא מסמלת.

האריה: האריה הינה החיה המתאימה ביותר לסמל את בבל. אריות עם כנפיים קישטו את קירות הארמון ועבודות אחרות של אמנות בבלית. בהמשך החזון, כנפי האריה הנראה בחזון נתלשות ממנו, הוא נעמד כאדם, ומקבל לב אדם. תהליך זה מסמל את הִתְנַוְּנוּת האימפריה הבבלית תחת מלכים שעקבו.

הדב: הדב מסמל את אימפרית מדי-פרס. העובדה ששכם אחת גבוהה יותר מהשניה מעידה על עליונות הפרסים על המדים. שלושת הצלעות בין שיניו מסמלים את שלושת הכיבושים העיקריים של אימפרית מדי-פרס: לידיה, בבל, ומצרים.

הנמר: הנמר המהיר מייצג את האימפריה היוונית שנוסדה על ידי אלכסנדר מוקדון. ארבעת הכנפיים מסמלות את מהירותה הגדולה מאוד, ייצוג הולם לאלכסנדר, אשר במספר שנים מועט הכניע את כל העולם הידוע תחת שלטונו. 

החיה הנוראה ואימתנית: בעוד שהישויות הקודמות רק היו דומות לחיות שהוזכרו, החיה הנוכחית הינה ישות בפני עצמה. זאת אומרת, האימפריות הראשונות מוזכרות "כאריה" או "כדב", אך ישות זו אינה מוזכרת כדומה למשהו. חיה רבת קרניים זו נראית גם אכזרית יותר מן החיות שקדמו לה. לכן, זהו ייצוג מתאים לרומא הפגאנית, אשר כבשה, שלטה, ורמסה את העולם ברגלי ברזל. 

`אלפי שנות היסטוריה חלפו, בדיוק כפי שנובא. כמה נחמה תוכלו לקבל מן הידיעה שאלוהים שולט מעל כל המולה, מתיחויות פוליטיות, ולפעמים אף כאוס מוחלט? מה זה מלמד אותנו לגבי מהימנות הכתובים?`