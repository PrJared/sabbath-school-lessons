---
title: 'נבואות על פרס ויון'
date: 15/03/2020

---

`קראו דניאל 11:1-4. מה אנו רואים אפוא שמזכיר לנו דברים מנבואות קודמות שראינו בספר דניאל?`

גבריאל אומר לדניאל ששלושה מלכים יקומו מפרס. אחריהם יבוא מלך רביעי, שיהיה העשיר מארבעתם ויסית את היוונים. לאחר כורש, שלושה מלכים שלטו בפרס: כנבוזי (530-522 לפנה"ס), ברדיה (522 לפנה"ס), דריוש הראשון (522-486 לפנה"ס). המלך הרביעי הוא קסרקסס, המוזכר במגילת אסתר כאחשוורוש. הוא היה עשיר מאוד (אסתר 1:1-7) והוביל צבא עצום כדי לכבוש את יוון, כפי שנובא בנבואה. אך, למרות כוחו הצבאי הרב, הוא הודח על ידי כוח מועט יחסית של חיילי יוון האמיצים. 

לא קשה להכיר שאלכסנדר הגדול הוא המלך החזק העולה בדניאל 11:3, ומגיע להיות השליט המוחלט של העולם העתיק. בגיל 32, הוא מת בלי להשאיר יורש שישלוט על האימפריה. בשל כך, מלכותו התחלקה לארבעת מפקדיו: סלאוקוס שלט בסוריה ומסופוטמיה, תלמי על מצרים, ליסימכוס על תראקיה וחלקים מאסיה הקטנה, וקסנדרוס על מקדוניה ויון. 

`השוו את דניאל 11:2-4 עם דניאל 8:3-8, 20-22. כיצד פסוקים אלו יחד עוזרים לנו לכן לזהות את אלכסנדר כמעצמה?`

מה נוכל ללמוד ממבחר השמות, תאריכים, מקומות, ואירועים פוליטיים? ראשית, נוכל ללמוד שהנבואה התגשמה בדיוק כפי שנובאה על ידי המלאך גבריאל. דבר ה' לעולם אינו שוגה. שנית, אלוהים הוא אדון ההיסטוריה. אנו יכולים להרגיש שרציפות הכוחות הפוליטיות, מנהיגים, וממלכות מונעת על ידי אמביציות של מלכים, דיקטטורים, ופוליטיקאים מכל מיני מחנות וזרמים. אך, הכתובים מגלים שלאלוהים השלטון האולטימטיבי והוא יזיז את גלגל ההיסטוריה לפי מטרתו האלוהית, שתוביל להשמדת הרשע והיווסדות מלכות ה' הנצחית.