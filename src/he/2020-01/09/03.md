---
title: 'תקומת הקרן הקטנה'
date: 24/02/2020

---

`קראו דניאל 8:8-12 בזהירות. באיזה כיוון הקרן הקטנה הזו נעה, ומדוע חשוב להבין זאת?`

לאחר תיאור ארבעת הקרניים שהתפרשו בארבעת כיווני רוחות השמיים, הטקסט התנ"כי אומר שמאחד מהם קמה הקרן הקטנה. השאלה אפוא היא האם הקרן/מעצמה זו קמה מאחת הקרניים, שכמו שראינו אתמול, מייצגים את ארבעת הגנרלים של אלכסנדר - או מאחת הרוחות. המבנה הדקדוקי של הפסוק מציין שהקרן הזו מגיעה מאחת רוחות השמיים. וכיוון שמעצמה זו קמה לאחר האימפריה היוונית וארבעת חלקיה, ההבנה כללית היא שקרן זו היא רומא, קודם רומא פגאנית ולאחר מכן רומא אפיפיורית. "הקרן הקטנה מייצגת את רומא בשתי שלביה, פגאנית ואפיפיורית. דניאל ראה את רומא לראשונה בשלב הפגאני והאימפריאלי, הנלחם בעם היהודי ובנוצרים הקדומים, ולאחר מכן בשלב האפיפיורי, המתמשך עד יומנו ולעבר העתיד." —The Seventh-day Adventist Bible Commentary, vol. 4, p. 841. 

לפי הטסקט התנ"כי, הקרן הקטנה קודם נעה בציר אופקי "וַתִּגְדַּל-יֶתֶר אֶל-הַנֶּגֶב וְאֶל-הַמִּזְרָח, וְאֶל-הַצֶּבִי." (דניאל 8:9). שלושת הכיוונים הללו מתכתבים עם שלושת האיזורים העיקריים שנפלו תחת שלטון רומא הפגאנית.

התפשטותה האנכית של הקרן הקטנה מקבלת תשומת לב מפורטת יותר ככל שהיא הופכת להיות השחקנית הראשית בחזון. במובן זה, הקרן מתאימה לקרן של דניאל ז', כפי שההקבלות הבאות מראות: 1. שתי הקרניים קטנות בתחילתן (דניאל 7:8, דניאל 8:9). 2. שתיהן גדלות בהמשך (דניאל 7:20, דניאל 8:9). 3. שתיהן מעצמות שרודפות (דניאל 7:21, 25; דניאל 8:10, 24). 4. לשתיהן רוממות-עצמית ושתיהן מחללות את שם ה' (דניאל 7:8, 20, 25; 8:10, 11, 25). 5. מטרת שתיהן היא עמו של אלוהים (דניאל 7:25; 8:24). 6. לשתיהן תחומי פעילות המשורטטים בעידנים נבואיים (דניאל 7:25; 8:13, 14). 7. שתיהן מגיעות לקץ הימים (דניאל 7:25, 26; 8:17, 19). 8. שתיהן יושמדו באופן על-טבעי (דניאל 7:11, 26; דניאל 8:25). לסיום, מכיוון שהקרן הקטנה של דניאל ז' מייצגת את האפיפיורות, התפשטותה האנכית של הקרן של דניאל ח' חייבת לייצג את אותה מעצמה. לכן, כמו בדניאל ב' וז', המעצמה העיקרית האחרונה הינה רומא, הפגאנית והאפיפיורית.