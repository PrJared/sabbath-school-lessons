---
title: 'המשיח: מרכז דניאל'
date: 29/12/2019

---

`קראו לוקס 24:25-27; יוחנן 5:39; והשנייה לקורינתים 1:19, 20. באילו דרכים המשיח הינו מרכז הכתובים?`

אין ספק שישוע מרכזי לכתובים, הכוללים את ספר דניאל כמובן. למשל: פרק א' מראה, למרות שבדרך מוגבלת ולא שלמה, שחווית דניאל ברת-השוואה לחוויתו של המשיח, שעזב את השמים כדי לחיות בעולם חוטא ולהתעמת עם כוחות החושך. זאת ועוד, דניאל וחבריו ניחנו בבינה על טבעית כדי להתמודד אל מול האתגרים של התרבות הבבלית. פרק ב' מתאר את דמות האבן של קץ הימים (אסכטולוגית) המצביעה על העובדה שמלכות המשיח תחליף לבסוף את כל ממלכות העולם. פרק ג' מגלה את ישוע מהלך עם חסידיו בכבשן האש. פרק ד' מראה כיצד אלוהים מוציא את מלך נבוכדנצר מכס מלכותו לתקופה מסויימת כדי שיבין "כִּי שׁוֹלְטִים הַשָּׁמַיִם" (דניאל 4:23). הביטוי "שולטים השמיים" מזכיר לנו את המשיח, כ"בֶן אָדָם" (דניאל 7:13), המקבל את השלטון והמלכות, כפי שמתואר בדניאל ז'. פרק ה' מראה את כישלון מלך בלשאצר ואת נפילת בבל לפרסים בליל הוללות. סיפור זה מתריע על התבוסה של השטן והשמדת בבל של אחרית הימים על ידי המשיח ומלאכיו. פרק ו' מראה את המזימה נגד דניאל בדרכים שמשקפות את ההאשמות הכוזבות נגד ישוע מפי ראשי הכהנים. יתרה על כך, בעוד שהמלך דריווש מנסה להציל את דניאל ללא הצלחה, פילטוס ניסה לחוס על ישוע ללא הצלחה (מתי 27:17-24). פרק ז' מתאר את המשיח כבן האדם המקבל את המלכות ואת השלטון על עמו. פרק ח' מראה את המשיח ככהן המשכן השמיימי. פרק ט' מתאר את המשיח כקרבן אשר מותו מאשר מחדש את הברית בין אלוהים לעמו. פרקים י'-יב' מציגים את המשיח כמיכאל, שר הצבא (ראש המטה הכללי- הרמטכ"ל), הנלחם בכוחות הרוע ומציל בהצלחה את עם ה', אפילו מכוח המוות. 

אם כך, הבה נזכור שהמשיח הוא גולת הכותרת בספר דניאל. בכל פרק בספר זה ישנה חוויה או רעיון המצביעים על המשיח.

`בזמני מאבקים, נסיונות, או אפילו בזמנים של אושר ושגשוג, כיצד נוכל ללמוד לשמור על המשיח כמרכז חיינו? מדוע כה חשוב שנעשה זאת?`