---
title: 'סרגל הזמנים של אלוהים'
date: 01/01/2020

---

עוד מושג שעלינו לזכור כאשר אנו לומדים את ספר דניאל הוא הגישה ההיסטוריציסטית לנבואות האפוקליפטיות. גישה זו, ידועה בשם היסטוריציזם, ניתנת להבנה טובה יותר אם מושווה עם השקפות מנוגדות של פרטריזם, פוטוריזם, ואידאליזם. 

פרטריזם נוטה לראות את האירועים הנבואיים בדניאל כאירועים שכבר קרו. פוטוריזם טוען שאותן נבואות יתגשמו רק בעתיד. אידאליזם, בתורו, מצהיר שהנבואות האפוקליפטיות הינם סמלים של מציאות רוחנית כללית ללא התייחסות היסטורית מסוימת.  

היסטוריציזם, בניגוד לכך, טוען שבנבואות אפוקליפטיות אלוהים מגלה רציפות מתמשכת של היסטוריה מתקופת הנביא ועד לקץ הימים. בלומדנו את ספר דניאל, נראה שכל נבואה גדולה בספר (דניאל ב', ז', ח', יא') חוזרת על עצמה במיתאר היסטורי של נקודות מבט שונות ועם פרטים חדשים. החלוצים האדוונטיסטים, כולל אלן וויט, הבינו את נבואות דניאל והתגלות מההשקפה ההיסטוריציסטית.  

`קראו במדבר 14:34 ויחזקאל 4:5,6. מה "יום" מסמל, בלשון נבואית?`

בלומדנו את ספר דניאל, עלינו גם לזכור שתקופה נבואית נמדדת לפי העיקרון של יום-שנה. זאת אומרת, יום בנבואה בדרך כלל שווה לשנה אחת בזמן היסטורי. כך, למשל, ניתן להבין כי הנבואה של ה-2300 ערבים ובקרים מתייחסת ל-2300 שנים (דניאל 8:14). באותו אופן, ניתן להבין כי נבואת ה-70 שבועות מתחייסת ל-490 שנה (דניאל 9:24-27).

מדרגת הזמנים הזו ניראת נכונה מכמה סיבות בולטות: 1. מכיוון שהנבואות סמליות, הזמנים הניתנים חייבים להיות סימליים גם הם. 2. ככל שהאירועים המתוארים בחזיונות מתפרשים על תקופות זמן ארוכות, בכמה מקרים עד ל"זמן הקץ," משך הזמן הקשור לנבואות הללו צריך להתפרשׁ בהתאם לכך. 3. עקרון יום-שנה מאושר על ידי ספר דניאל. דוגמה ברורה מנבואת ה-70 השבועות, המשתרעת מימי מלך ארתחשסתא עד לביאת ישוע כמשיח. לכן, הדרך הברורה והנכונה ביותר לפצח את תקופות הזמן הנבואיות הנתונות בספר דניאל היא לפרש אותם לפי עקרון יום-שנה.

`כמה מנבואות הזמן הללו מכסות מאות, ואף אלפי שנים. מה זה אמור ללמד אותנו לגבי סבלנות?`