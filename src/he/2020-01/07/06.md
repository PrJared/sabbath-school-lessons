---
title: הצדקה
date: 13/02/2020

---


`קראו דניאל 6:24-28. איזו עדות נותן המלך לגבי אלוהים?`

נקודה חשובה בסיפור זה הינה העובדה שדריווש מהלל את אלוהים ומכיר בריבונות אלוהים. זהו שיא ההלל או ביטויי הכרה באלוהים בפרקים הקודמים (דניאל 2:20-23; 3:28, 29; 4:1-3, 34-37). באופן זהה לנבוכדנצר, דריווש מגיב לישועת דניאל בהלל לאלוהים. אך הוא עושה יותר מכך: הוא הופך את הצו הקודם שלו ומצווה לכולם "יִהְיוּ זָעִים וִירֵאִים מִלִּפְנֵי אֱלֹהָיו שֶׁל דָּנִיֵּאל" (דניאל 6:27). 

כן, דניאל ניצל כבדרך נס, נאמנותו תוגמלה, הרוע נענש, וכבוד וכוח אלוהים זוכה. אך מה שניתן לראות אפוא היא דוגמה צנועה למה שיקרה בקנה מידה אוניברסלי: עמו של אלוהים יוושע, הרוע ייענש, והאדון יוצדק מול היקום כולו.

`קראו דניאל 6:25. מה מטריד אתכם בפסוק זה ומדוע?`


ישנה בעיה מטרידה, והיא שהנשים והילדים, שעד מיטב ידיעתנו היו חפים מפשע, חלקו גם הם את גורלם של האשמים. כיצד נוכל להסביר מה שנראה לא הוגן?

ראשית, עלינו לשים לב שהמעשה מוחלט ומיושם על ידי מלך לפי חוק פרס, הכולל את המשפחה בענישת האשם. על פי עקרון עתיק, המשפחה כולה אחראית לעבירה של בן משפחה. זה לא אומר שזה בסדר; זה אומר שסיפור זה מתאים למה שידוע לנו על חוק פרס.

שנית, עלינו להבין שהסיפור התנ"כי מספר לנו את המקרה אך אינו תומך או מאשר את מעשי המלך. למעשה, התנ"ך אוסר בבירור שהילדים ייהרגו בגלל חטאי ההורים (דברים 24:16).

`איזו נחמה תוכלו למצוא מול אי צדק כזה או אחר מפסוקים כמו הראשונה לקורינתים 4:5? מה זה אומר, ומדוע נקודה זו חשובה כל כך?`