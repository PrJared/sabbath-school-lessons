---
title: 'תפילת דניאל'
date: 11/02/2020

---

> <p></p>
> "וְאַתָּה כַּאֲשֶׁר תִּתְפַּלֵּל הִכָּנֵס לְחַדְרְךָ, סְגֹר אֶת הַדֶּלֶת בַּעַדְךָ וְהִתְפַּלֵּל לְאָבִיךָ אֲשֶׁר בַּסֵּתֶר, ואָבִיךָ הָרוֹאֶה בַּמִּסְתָּרִים יִגְמֹל לְךָ" (מתי 6:6).

`קראו דניאל 6:10. מדוע דניאל אינו מתפלל בשקט בלי שאף אחד יראה אותו?`

דניאל היה מדינאי מנוסה, אך, לפני הכל, היה עבד ה'. וכך, הוא חבר הממשל היחיד שמבין את המניעים האמיתיים מאחורי צו המלך. לדריווש הצו מסתכם בהזדמנות לחזק את אחדות הממלכה, אך לקושרים זוהי אסטרטגיה להיפטר מדניאל.

כמובן שהסיבות והמניעים האמיתיים מאחורי המזימה הינם חלק מקרב קוסמי בין אלוהים לכוחות הרע. בזמן ההוא (539 לפנה"ס) דניאל כבר קיבל את החזיונות בפרק ז' (553 לפנה"ס) ובדניאל ח' (551 לפנה"ס). לכן הוא יכול היה להבין את הצו המלכותי, לא כפוליטיקה אנושית פשוטה אלא כדוגמה של מלחמה קוסמית זו. חזון על בן האלוהים הנותן את המלכות לעם אל עליון והעזרה המנחמת של המלאך המפרש (דניאל ז') יתכן ונתנו לו את האומץ לעמוד איתן אל מול הנסיון הקשה. יתכן והוא גם חשב על ניסיון חבריו, שהיו מספיק אמיצים כדי לאתגר את צו נבוכדנצר (דניאל ג').

לכן דניאל לא שינה את הרגלי הסגידה שלו אלא המשיך להתפלל שלוש פעמים ביום לכיוון ירושלים כמנהגו. למרות האיסור לבקש דבר מאדם או מאלוהים אחרים חוץ מן המלך, דניאל לא נעזר באמצעי זהירות כדי להתחבא או להסוות את חיי התפילה שלו במשך שלושים הימים המכריעים הללו. הוא המיעוט האבסולוטי היות והוא היחיד, מבין תריסרי מושלים ושרים אחרים, שבאו במגע בצו המלכותי. דרך חיי התפילה הגלויים שלו, הוא הראה שהנאמנות שלו לאלוהים קודמת לנאמנותו למלך ולצו הבלתי הפיך.

`קראו את מעשי השליחים 5:27-32. למרות שהאזהרה ברורה, מדוע, כאשר אנו פועלים בניגוד לחוק אנושי, עלינו תמיד להיות בטוחים שמה שאנו עושים זה אכן רצון אלוהים? אחרי הכל, חישבו על אנשים שהעדיפו למות במקום לבגוד באמונתם!`