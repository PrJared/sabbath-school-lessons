---
title: 'מרכז דבר אלוהים'
date: 01/03/2020

---

`קראו דניאל 9:1, 2. דניאל אומר שהוא "הבין בספרים" את הנבואה אותה למד בזהירות רבה. לאיזה ספר או ספרים הוא התכוון?`

ככל שאנו מסתכלים על תפילה זו, ברור לנו שהיא נובעת מלמידה מעמיקה של ההתגלויות הקודמות של ה' למשה ולנביאים. מאחר ולמד ממגילת ירמיהו שהגלות תימשך שבעים שנה (ראו ירמיה 25:11, 12; 29:10), דניאל מבין את חשיבות הרגע ההיסטורי בו חי. 

הבה נזכור שדניאל מתפלל תפילה זו ב-539 לפנה"ס, השנה שהאימפריה הפרסית מחליפה את בבל. לכן כמעט שבעים שנה עברו מאז שנבוכדנצר כבש את ירושלים והרס את בית המקדש. לכן, לפי הנביא ירמיהו, עם אלוהים בקרוב יחזור למולדתם. 

מלימוד הכתובים הזמינים לו, דניאל גם מבין כמה רציניים חטאי עמו. היות והם הפרו את הברית, הם ניתקו את הקשר שלהם עם אלוהים; התוצאה הבלתי נמנעת היא הגלות (ויקרא 26:14-45). לכן, למידת דבר ה' היא שסיפקה לדניאל את ההבנה של הזמנים וזה נתן לו את תחושת הדחיפות כדי להעתיר לה' בעד עמו.

ככל שנתקרב יותר ויותר לימי הקץ של היסטורית כדור הארץ, עלינו ללמוד יותר מתמיד ולחיות בהתאם לדבר ה'. רק הכתובים יוכלו לספק לנו הסבר מוסמך של העולם בו אנו חיים. אחרי הכל, הכתובים מספרים לנו את הסיפור של העימות הגדול בין הטוב לרע, וכך מגלים שהיסטוריית האנושות תסתיים עם השמדת הרשע והיווסדות מלכות ה' הנצחית. ככל שנלמד יותר את הכתובים, טוב יותר נוכל להבין את המצב הנוכחי של העולם ומקומנו בו, כמו כן את סיבותינו לתקווה בעולם שאינו מציע אותה כלל.   

`כיצד עוזרים לנו הכתובים להבין במידה מסויימת עולם שיכול להראות כלל וכלל לא הגיוני?`