---
title: 'סוד אמונה שכזו'
date: 23/01/2020

---

כאשר אנו חושבים על הניסיון של שדרך, מישך, ועבד נגו, אנו עלולים לשאול את עצמנו: מהו הסוד לאמונה איתנה שכזו? כיצד היו מוכנים להישרף חיים מאשר לסגוד לצלם? חישבו על כל הדרכים שהיו יכולים להצדיק את השתחוותם בכניעה לציווי המלך. ובכל זאת, למרות שהבינו שהם עלולים לאבד את חיייהם, כפי שקרה לרבים אחרים, הם עמדו איתנים באמונתם.

`קראו אל העברים יא'. מה פרק זה מלמד אותנו לגבי מהי אמונה?`

כדי לפתח אמונה שכזו, עלינו להבין מהי אמונה. לכמה אנשים תפיסה כמותית לאמונה; הם מודדים את אמונתם דרך התשובות שלכאורה מקבלים מאלוהים. הם הולכים למרכז קניות והם מתפללים לחניה. אם הם מוצאים חניה כאשר הם מגיעים לחניון, מסקנתם היא שיש להם אמונה חזקה. אם החניון מלא, הם יכולים לחשוב שאמונתם לא חזקה מספיק כדי שאלוהים ישמע לתפילתם. הבנה זו של אמונה מסוכנת מכיוון שהיא מנסה לעשות מניפולציה לאלוהים ואינה לוקחת בחשבון את ריבונות אלוהים ותבונתו. 

אכן, אמונה אמיתית, כפי שהתגלתה בחברי דניאל, נמדדת על איכות מערכת היחסים שלנו עם אלוהים ומניבה ביטחון מוחלט באלוהים. אמונה אותנטית לא מחפשת לכוון לכיוונינו את רצון ה' כדי לספק את רצוננו; להיפך, היא מכניעה את רצוננו לרצון אלוהים. כפי שראינו, שלושת העברים אינם יודעים בדיוק מה אלוהים מתכנן עבורם כאשר הם מחליטים לאתגר את המלך ולהישאר נאמנים לאלוהים. הם מחליטים לעשות את הדבר הנכון יהיו ההשלכות אשר יהיו. זה מה שבאמת מאפיין אמונה בוגרת. אנו מראים אמונה אמיתית כאשר אנו פונים בתפילה לאלוהים ושוטחים לפניו את רצוננו אך בוטחים בו שיעשה את הדבר הטוב ביותר למעננו, למרות שאנו לא מבינים באותה העת מה קורה או מדוע.

`באילו דרכים אנו יכולים לתרגל את אמונתנו יום יום, אפילו ב"דברים הקטנים" שיכולים לעזור לאמונתנו לגדול ועם הזמן להיות מוכנים לאתגרים גדולים יותר? מדוע, בדרכים רבות, המבחנים על "דברים קטנים" הינם המבחנים החשובים ביותר?`