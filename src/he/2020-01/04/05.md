---
title: 'האיש הרביעי'
date: 22/01/2020

---

`קראו דניאל 3:19-27. מה קורה כאן? מיהו האיש הרביעי בכבשן האש?`

לאחר שנזרקו ארבעת העברים הנאמנים לכבשן האש, נבוכדנצר מבולבל כאשר הוא קולט את נוכחותה של דמות רביעית בכבשן האש. על פי דעתו, המלך מזהה את הדמות הרביעית כ"בֶן אֱלֹהִים" (דניאל 3:25).

המלך אינו אומר הרבה, אך אנו יודעים מי האיש הרביעי. הוא התגלה לאברהם לפני השמדת סדום ועמורה, הוא נאבק עם יעקב ליד נחל יבוק, והוא התגלה למשה בסנה הבוער. הוא ישוע המשיח קודם להתגלמותו בבשר, שבא להראות שאלוהים עומד לצד עמו בצרתם.

אלן וויט אומרת, "אך ה' לא שכח את חסידיו. בזמן שהושלכו לכבשן בתור עדיו, המושיע בכבודו ובעצמו התגלה אליהם, ויחדיו הם פסעו בתוך האש. בנוכחות אדון עולם, השולט בכל, גם בחום ובקור, איבדו להבות האש את כוחן המאכל." - מלכי ונביאי ישראל, עמ' 261. 

כפי שאלוהים אומר בישעיהו, "כִּי-תַעֲבֹר בַּמַּיִם אִתְּךָ-אָנִי, וּבַנְּהָרוֹת לֹא יִשְׁטְפוּךָ: כִּי תֵלֵךְ בְּמוֹ אֵשׁ לֹא תִכָּוֶה, וְלֶהָבָה לֹא תִבְעַר-בָּךְ." (ישעיה 43:2).

למרות שאנו אוהבים סיפורים כאלה, יחד עם זאת עולה השאלה לגבי אחרים שנרדפו ושעלו על המוקד ולא ניצלו למרות אמונתם. אנשים אלו בוודאי והכירו את החוויה של ישעיהו וזכריה, שהוצאו להורג על ידי מלכים כופרים. לאורך כל ההיסטוריה, וגם עד לימינו, משיחיים נאמנים סבלו סבל נוראי שנגמר בשבילם,  לא בגאולה מופלאה אלא במוות כואב. הנה לנו מקרה שבו מאמינים נאמנים נגאלים בצורה מופלאה אך, כפי שאנו יודעים, דברים כאלה אינם מתרחשים לעיתים קרובות.

`מצד אחר, מהי הגאולה המופלאה שכל נאמני אלוהים יחוו, ללא שום קשר לגורלם? (ראו ראשונה לקורינתים 15:12-26)`