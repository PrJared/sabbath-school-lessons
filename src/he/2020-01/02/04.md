---
title: 'החלטה נחושה'
date: 07/01/2020

---

`קראו דניאל 1:7-20. אלו שני גורמים אנו רואים כאן: הרצון החופשי של דניאל והתערבות אלוהים? איזה עקרון חשוב קיים כאן?`

נראה שארבעת השבויים העבריים לא התנגדו לשמם הבבלי. קרוב לוודאי שלא היה דבר שיכלו לעשות בעניין זה, חוץ מלהשתמש בשמם העברי ביניהם. אך בנוגע למאכלים של שולחן המלך, היה זה בהחלט בשליטתם לאכול אותם או לא. לכן, ההחלטה החופשית של ארבעת הנערים הללו חשובה ביותר.

אך, אם פקיד היה יכול לשנות את שמם, הוא גם יכול לשנות את התפריט. ישנן שתי סיבות סבירות לסירוב ארבעת הבחורים לאכול משולחן המלך. 

ראשית, הארוחות משולחן המלך עשויות להכיל בין היתר גם בשר טמא (ויקרא יא').

שנית, המאכלים הוקרבו תחילה כזבחי אלילים, ולאחר מכן הוגשו לשולחן המלך.  לכן, כאשר דניאל מבהיר, ללא תּוֹאֲנָה או תעתועים, שלבקשתו יש סיבה דתית, למשל, שמאכל המלך יטמא אותו ואת חבריו (דניאל 1:18), הוא מפגין אפוא אומץ רב.

כאשר אנו לומדים על האינטראקציה בין דניאל לבין הפקיד הבבלי, ישנן כמה נקודות שבולטות לעין. הנקודה הראשונה היא, שנראה שדניאל מבין היטב את המצב המורכב שהמלצר נמצא בו, ולכן הוא מציע לערוך ניסוי. עשרה ימים של צריכת הארוחות החלופיות יספיקו כדי להראות את היתרונות של תזונה זו ובכך לשכך את פחדיו. 

שנית, הביטחון של דניאל שהתוצאות יהיו חיוביות בזמן קצר כל כך נבע מהביטחון המלא שהיה לו באלוהים. ונקודה שלישית, שבחירת תזונה של ירקות ומים מצביעה על המאכלים שאלוהים נתן לאנושות בבריאה (בראשית 1:29), עובדה שיתכן והשפיעה על בחירת דניאל. בסופו של דבר, מה יכולה להיות תזונה טובה יותר מהתזונה המקורית שנתן לנו אלוהים ?

`מה הדבר החשוב כל כך בבחירתו החופשית של דניאל שפותח את הדלת לאלוהים לעשות את מה שחפץ לעשות (דניאל 1:9)? אילו לקחים נוכל ללמוד מזאת לגבי חשיבות ההחלטות והבחירות בחיינו? כיצד בטחוננו באלוהים משפיע על כך?`