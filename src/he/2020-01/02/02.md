---
title: 'ריבונות אלוהים'
date: 05/01/2020

---

במבט ראשון, ספר דניאל מתחיל עם הערה קודרת של תבוסה. ממלכת יהודה נכנעה לנבוכדנצר וכלי בית המקדש נלקחו מירושלים לארץ שנער. המילה שנער מופיעה בתנ"ך בבראשית 11:2 כמיקום מגדל בבל. שנער הינו סמל המבשר רעות, מכיוון שהוא מזכיר פרוייקט ששורשיו טמונים במרד גלוי באלוהים. אך גם אם בוני בבל נכשלו בניסיונם להגיע לשמים, הצגה חיצונית רמזה שנבוכדנצר ואליליו - הממוקמים בארץ שנער - גברו על אלוהי ברית ישראל.

אך, דברי הפתיחה בספר דניאל מבהירים שתבוסת ירושלים אינה ניצחון צבאי מזהיר של מצביא דגול; אדרבא, היא קרתה משום ש"אֲדֹנָי [נתן] בְּיָדוֹ [של נבוכדנצר] אֶת-יְהוֹיָקִים מֶלֶךְ-יְהוּדָה" (דניאל 1:2). הרבה לפני כן, אלוהים הודיע שאם עמו ישכח אותו ויפר את בריתו, הם ילקחו בשבי לארץ נכריה. לכן, דניאל יודע שמאחורי ומעבר לכוח הצבאי של בבל, אלוהי השמים מוביל את צעדת ההיסטוריה. השקפה ברורה זו של ריבונות אלוהים מחזיקה את הבחורים הצעירים הללו ונותנת להם כוח ואומץ להתמודד עם הפיתוי והלחץ של האימפריה הבבלית. 

`קראו מלכים ב' 21:18-20, וירמיה 3:13. מדוע אלוהים מוסר את יהודה וירושלים בידי הבבלים?`

בעודנו מתמודדים עם האתגרים של המאה העשרים ואחת, עלינו להעריך מחדש את התפיסה של אלוהים המשתקפת באופן כה חי וסגנוני בספר דניאל. על פי ספר זה, האלוהים שאנו סוגדים לו לא רק שולט בכוחות ההיסטוריה בריבונותו אלא גם מתערב בחסד רב בחיי עמו כדי לספק לו את העזרה החיונית ביותר בזמן הצורך. וכפי שנראה מאוחר יותר, מה שאלוהים עשה לשבויים העבריים הוא יעשה עבור עמו בזמן הקץ, חרף ההתקפות הרבות והמגוונות נגדם ונגד אמונתם.

`מהם כמה מן האתגרים שאמונתכם מתמודדת כיום, בין אם זה מול כוחות החיצוניים, בתוך הקהילה, או הפגמים האישיים של אופייכם? כיצד תוכלו ללמוד להישען על כוח ה' לעזור לכם לנצח את מה שעומד נגדכם?`