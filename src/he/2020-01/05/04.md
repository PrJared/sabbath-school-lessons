---
title: 'לאל אשר שלטונו שלטון עולם…'
date: 28/01/2020

---

למרות שנאמר לו לחזור בתשובה ולחפש את סליחת אלוהים, הגאווה הבלתי ותרנית של נבוכדנצר הוציאה לפועל את הגזירה האלוהית (דניאל 4:25-30). בעוד שהמלך צועד בגאווה על מרפסת ארמונו ומהלל את עצמו על הישגיו, הוא נגוע במצב נפשי הגורם לגרושו מן הארמון והורדתו לדרגה של חיה. יתכן והוא חווה מצב נפשי פתולוגי אשר שמו הקליני הוא ליקנתרופיה או זואנטרופיה. מחלה זו גורמת למטופל להתנהג כחיה. בעידן המודרני מחלה זו נקראת בשם species dysphoria, והיא ההרגשה שהגוף שלנו שייך למין/זן הלא נכון, ולכן יש את הרצון הנפשי להיות לחיה. 

`קראו מלכים ב' 20:2-5; יונה 3:10; וירמיה 18:7, 8. מה פסוקים אלו אומרים לנו לגבי ההזדמנות שהיתה למלך למנוע את העונש?`

לרוע מזלו, נבוכדנצר היה צריך ללמוד זאת בדרך הקשה. כאשר הוכתר בכוח מלכותי, לא היתה לנבוכדנצר כל יכולת לחשוב על יחסיו על אלוהים. לכן על ידי שלילת סמכותו המלכותית ובהורדתו לדרגה של חיה שגרה עם חיות הבר, אלוהים נותן למלך הזדמנות להכיר את התלות המוחלטת בו. למעשה, הלקח המהותי שאלוהים רצה ללמד את המלך השחצן זה שבשמים השלטון (דניאל 4:23). אכן, למשפט המלך יש מטרה אף נעלה יותר בתכנית האל, כמו שהמלאכים ביטאו באופן כה ברור בצו: "לְמַעַן יֵדַע כָּל חַי כִּי שׁוֹלֵט הָאֵל העֶלְיוֹן בְּמַמְלֶכֶת בְּנֵי הָאָדָם.לְאֲשֶׁר יַחְפֹּץ יִתְּנֶנָּה וְאֶת הַשָּׁפָל בַּאֲנָשִׁים יָקִים עָלֶיהָ" (דניאל 4:14).

במילים אחרות, גורלו של נבוכדנצר הינו דוגמא ולקח לכולנו. מכיוון שאנו שייכים לקבוצת ה"חיים," עלינו לשים לב טוב יותר ללקח העיקרי שאנו אמורים ללמוד שהוא "שׁוֹלֵט הָאֵל העֶלְיוֹן בְּמַמְלֶכֶת בְּנֵי הָאָדָם." 

`מדוע ידיעתנו שאל עליון שולט הינו לקח כה חשוב שנלמד? כיצד ידע זה ישפיע על היחס שניתן לאלו שתחת סמכותינו?`