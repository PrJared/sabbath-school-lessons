---
title: 'אזהרת הנביא'
date: 27/01/2020

---

`קראו דניאל 4:24. חוץ מן האזהרה על העתיד לבוא, מה דניאל אומר למלך לעשות ומדוע? (ראו גם משלי 14:31)`

דניאל לא מפרש את החלום, הוא גם מצביע לנבוכדנצר על נתיב מילוט ממצבו: "לָכֵן, הַמֶּלֶך, תִּמְצָא נָא עֲצָתִי חֵן לְפָנֶיךָ, פְּדֵה חֲטָאֶיךָ בִּצְדָקָה וַעֲוֹנוֹתֶיךָ בַּחֲנִינַת עֲנִיִּים, כְּדֵי שֶׁתֶּאֱרַך שַׁלְוָתֶךָ" (דניאל 4:24).

נבוכדנצר מבצע עבודה מסיבית של בנייה בבבל. הגנים, מערכת תעלות, ומאות מקדשים ועוד פרוייקטים של בניה אחרים הופכים את בבל לאחת משבעת פלאי תבל של העולם העתיק. אך זוהר ויופי זה, לפחות חלקית, הושג על ידי ניצול מחפיר של עבדים והזנחת העניים. יתרה מכך, עושרה של בבל מיועד לתענוגם של המלך ומקורביו. לכן, גאוותו של נבוכדנצר לא רק שמונעת ממנו להכיר באלוהים, אלא ההשלכה של גאווה זו  מונעת ממנו את המודעות לקשיים של אנשים נזקקים. בהתחשב בדאגה המיוחדת שיש לאלוהים כלפי העניים, לא מפתיע שמכל החטאים האפשריים האחרים שדניאל היה יכול להדגיש בפני המלך, הוא בחר דווקא בחטא הזנחת העניים. 

המסר לנבוכדנצר אינו חדש. נביאי התנ"ך לעיתים קרובות הזהירו את בני ישראל מלעשוק עניים. אכן, החטא הבולט ביותר של המלך שהמיט עליו את עונשו היה חטא הזנחת הנזקקים. אחרי הכל, חמלה לעניים הינה הביטוי הנעלה ביותר של אהבה שלטונית; בניגוד לכך, ניצול והזנחת העניים הִוָּה התקפה נגד אלוהים עצמו. בדאגתנו לנזקקים, אנו מכירים שהכל בבעלות אלוהים, מה שאומר שאיננו בעלים אלא מנהלים של נכסיו של ה'.

כאשר אנו משרתים אחרים עם רכושנו, אנו מוקירים את אלוהים ומכירים בבעלותו. בעלות אלוהים צריכה לקבוע בסופו של דבר את ערך ותפקידם של רכוש חומרני. זו הנקודה בה נבוכדנצר נכשל, ואנו מסתכנים להיכשל גם כן, אלא אם כן נכיר בריבונות אלוהים על הישגינו ונבטא את הכרתנו של מציאות זו בעוזרנו לנזקקים.