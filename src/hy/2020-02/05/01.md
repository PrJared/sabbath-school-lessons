---
title:  Միայն Սուրբ ԳԻրք՝ Սոլա Սկրիպտուրա
date:  25/04/2020
---

### Այս շաբաթվա ուսումնասիրության համար կարդացե՛ք.
Ա Կորնթացիս 4.1–6, Տիտոս 1.9, Բ Տիմոթեոս 1.13, Մարկոս 12.10, 26, Ղուկաս 24.27, 44, 45, Եսայիա 8.20:

> <p>Հիշելու համարը.<p>
> «Որովհետև Աստծո խոսքը կենդանի է և զորավոր և ամեն երկսայրի սուրից ավելի կտրուկ է, և թափանցում է մինչև շունչի և ոգու և հոդվածների և ծուծի բաժանվելը և քննող է սրտի մտքերը և խորհուրդները» (Եբրայեցիս 4.12):

«Միայն Սուրբ Գիրքը» (սոլա սկրիպտուրա) բողոքականության հայտարարությունը բարձրացրեց Աստվածաշունչն աստվածաբանության միակ չափանիշի և վճռորոշ աղբյուրի աստիճանի։ Հակառակ Հռոմի Կաթոլիկ եկեղեցու, որը հատուկ ուշադրության է արժանացնում Սուրբ Գիրքը և ավանդությունը՝ բողոքական հավատը շեշտադրում է «միայն» բանալի բառը, ինչը նշանակում է, որ միայն Սուրբ Գիրքն է վերջնական հեղինակությունը, երբ գործը հասնում է հավատի և վարդապետության հարցերին։

Աստվածաշունչն էր, որ վճռական ուժ և հեղինակություն տվեց բողոքական բարենորոգությանը և Հռոմի ու դարեր շարունակ դրա սովորեցրած սխալների դեմ բարենորոգության ապստամբությանը։ Հակառակ Սուրբ Գրքի այլաբանական մեկնաբանությանը, որտեղ շատ տարբեր նշանակություններ էին տրվում աստվածաշնչյան տեքստին՝ բողոքական բարեփոխիչները շեշտադրում էին Աստվածաշնչի քերականական-պատմական մեկնաբանության կարևորությունը, որը լրջորեն էր ընդունում աստվածաշնչյան տեքստի քերականությունն ու բառացի իմաստը:

Այս շաբաթ մենք կուսումնասիրենք սոլա սկրիպտուրան ամենայն մանրամասնությամբ։ Մենք կսովորենք, որ սոլա սկրիպտուրան ենթադրում է աստվածաշնչյան մեկնաբանության որոշ հիմնաքարային սկզբունքներ, որոնք անփոխարինելի են Աստծո Խոսքի պատշաճ ընկալման համար։ Որպես բողոքականներ` մենք պետք է Աստվածաշունչը պահենք որպես բարձրագույն վարդապետական հեղինակություն։