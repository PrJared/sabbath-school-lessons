---
title:  Հետագա ուսումնասիրության համար
date:  24/04/2020
---

Կարդացե՛ք Էլեն Ուայթի Մեծ պայքար գրքի 593-602 էջերի «Սուրբ Գիրքը որպես միակ պաշտպանություն» գլուխը։

Ավանդույթը, փորձը, մշակույթը, բանականությունը և Աստվածաշունչը՝ բոլորն էլ ներկա են Աստծո Խոսքի մասին մեր մտորումներում։ Վճռական հարցն է. թե այս աղբյուրներից որի՞ն է պատկանում վերջնական խոսքը և լիակատար հեղինակությունը մեր աստվածաբանության մեջ։ Մի բան է՝ ընդունել Աստվածաշունչը, սակայն լրիվ ուրիշ բան է թույլ տալ, որպեսզի Աստվածաշունչը Սուրբ Հոգու ծառայության միջոցով ազդի կյանքի վրա և փոխի այն։

«Իր խոսքում Աստված մարդկանց փրկության համար անհրաժեշտ գիտելիքներ է տվել: Սուրբ Գիրքը պետք է ընդունվի որպես Նրա կամքի հեղինակավոր, անսխալական հայտնություն: Այն բնավորության չափանիշ է, և նրանով պետք է ստուգվի ցանկացած ուսմունք և փորձառություն»։ Էլեն Ուայթ, Մեծ պայքար, էջ 9։

**Հարցեր քննարկման համար**

`Ինչո՞ւ է ավելի հեշտ պահել մարդկային ավանդույթի բոլոր մանրամասներն անգամ, քան ապրել Աստծո օրենքի հոգով, այն է՝ սիրել մեր Տեր Աստծուն մեր ամբողջ սրտով, մեր ամբողջ հոգով և մեր ամբողջ մտքով, իսկ մեր դրացուն՝ մեր անձի պես (տե՛ս Մատթեոս 22.37–40)։`

`Դասարանում քննարկե՛ք միաշաբթի օրվա դասի վերջին հարցին տված ձեր պատասխանները։ Ի՞նչ դեր պետք է խաղա ավանդույթը մեր եկեղեցում։ Ի՞նչ օրհնություններ և մարտահրավերներ եք տեսնում կրոնական ավանդույթի մեջ։`

`Ինչպե՞ս կարող ենք վստահ լինել, որ ավանդույթը, անկախ այն փաստից, թե որքան բարի այն կարող է լինել, չզբաղեցնի Աստծո Գրավոր Խոսքի տեղը որպես վերջնական նորմ և հեղինակություն մեզ համար։`

`Ենթադրենք՝ ինչ-որ մեկը հայտարարում է, թե երազ է տեսել, որում Տերը խոսել է իր հետ և ասել, որ կիրակին է ճշմարիտ հանգստի և երկրպագության օրը նորկտակարանյան օրերի համար։ Ինչպե՞ս կպատասխանեիք այդ անձնավորությանը, և ի՞նչ են մեզ սովորեցնում նմանատիպ պատմություններն այն մասին, թե ինչպես անձնական փորձառությունները պետք է միշտ փորձվեն Աստծո Խոսքով։`

`Դասարանում խոսե՛ք այն մշակույթի մասին, որում այսօր ընկղմված է ձեր եկեղեցին։ Ինչպե՞ս է այդ մշակույթն ազդում ձեր հավատի վրա։ Ի՞նչ օրինակներ կարող ենք բերել պատմությունից, երբ մշակույթը մեծապես ազդել է եկեղեցու անդամների գործողությունների վրա այնպես, որ հետհայացք նետելով դրանց, այժմ դրանք որակում ենք որպես բացասական արարքներ։ Ի՞նչ դասեր կարող ենք քաղել դրանցից այսօր, որպեսզի ինքներս էլ նմանատիպ սխալներ չգործենք։`