---
title:  Աստծո գրավոր Խոսքը
date:  07/04/2020
---

`«Եվ Եհովան ասաց Մովսեսին. Այս խոսքերը գրիր քեզ համար, որովհետև այս խոսքերի համեմատ ուխտ դրի քեզ հետ և Իսրայելի հետ» (Ելից 34.27)։ Ինչո՞ւ Եհովան կամեցավ, որ Մովսեսն այս խոսքերը գրի առնի, այն դեպքում, երբ կարող էր պարզապես բանավոր փոխանցել ժողովրդին։ Ո՞րն է գրավոր Խոսքի ակնհայտ առավելությունը։`

Աստված, Ով խոսում է, և Ով ստեղծել է մարդկային լեզուն, ունակություն է տալիս ընտրյալ մարդկանց հուսալի և վստահելի կերպով փոխանցել աստվածային ճշմարտություններն ու ներշնչված մտքերը։ Ուստի զարմանալի չէ, որ հենց սկզբից Աստված հրահանգել է Աստվածաշնչի հեղինակներին գրի առնել Իր ցուցումներն ու հայտնությունները։

**Ի՞նչ են սովորեցնում հետևյալ տեքստերը գրավոր Հայտնության մասին։**

`Ելից 17.14, 24.4`

`Հեսու 24.26`

`Երեմիա 30.2`

`Հայտնություն   1.11, 19, 21.5, 22.18, 19`

Ինչո՞ւ է Աստված հրահանգել, որ Իր հայտնությունն ու ներշնչված լուրերը գրի առնվեն։ Ակնհայտ պատասխանն է. որպեսզի մենք այն այդքան շուտ չմոռանանք։ Աստվածաշնչի գրի առնված բովանդակությունը հաստատուն կողմնորոշիչ է, որն ուղղորդում է մեզ դեպի Աստված և Նրա կամքը։ Գրավոր փաստաթուղթը սովորաբար ավելի լավ և ավելի հուսալի կերպով կարելի է պահել, քան բանավոր լուրը, որը պետք է սերնդեսերունդ պատմվի։ Գրված Խոսքը, որը կարելի է շարունակաբար արտագրել, կարող է նաև ավելի շատ մարդկանց հասանելի դառնալ, քան եթե նույն բովանդակությունը բանավոր տեսքով լինի։ Եվ վերջապես, մենք կարող ենք խոսել սահմանափակ թվով մարդկանց հետ միանգամից և մեկ վայրում, սակայն այն, ինչը հանձնված է թղթին, կարող է ընթերցվել անթիվ ընթերցողների կողմից շատ տարբեր վայրերում և մայրցամաքներում և նույնիսկ լինել օրհնություն անթիվ-անհամար սերունդներ հետո։ Իրականում, եթե մարդիկ անձամբ չեն կարող կարդալ, ուրիշները կարող են գրի առնված փաստաթուղթն ընթերցել նրանց համար։