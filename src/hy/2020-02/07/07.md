---
title:  Հետագա ուսումնասիրության համար
date:  15/05/2020
---

Կարդացե՛ք Էլեն Ուայթի Մեծ պայքար գրքի 79-96 էջերի «Ջոն Ուիկլիֆ» և 145–170 էջերի «Լյութերը խորհրդարանի առաջ» գլուխները, ինչպես նաև կարդացե՛ք «Աստվածաշնչի ուսումնասիրության եղանակները» փաստաթղթի 4.ա-ժ բաժինները, որը կարող եք գտնել հետևյալ հղումով՝ www.adventistbiblicalresearch.org/materials/bible-interpretation-hermeneutics/methods-bible-study։

«Իր խոսքում Աստված մարդկանց փրկության համար անհրաժեշտ գիտելիքներ է տվել: Սուրբ Գիրքը պետք է ընդունվի որպես Նրա կամքի հեղինակավոր, անսխալական հայտնություն: Այն բնավորության չափանիշ է, և նրանով պետք է ստուգվի ցանկացած ուսմունք և փորձառություն: … Բայց այն փաստը, որ Աստված Իր կամքը մարդկանց հայտնել է Իր խոսքի միջոցով, չի վերացրել Սուրբ Հոգու մշտական ներկայության և առաջնորդության անհրաժեշտությունը: Հակառակը, Փրկիչը խոստացավ ուղարկել Հոգին, որպեսզի այն բացահայտի խոսքը Նրա ծառաներին և պարզաբանի դրա ուսմունքները: Եվ քանի որ Աստվածաշունչը գրվել է Աստծո Հոգու ներշնչմամբ, անհնար է, որ Հոգու ուսուցումը հակասի գրված խոսքին»։ Էլեն Ուայթ, Մեծ պայքար, էջ 9։

**Հարցեր քննարկման համար**

`Անկախ այն փաստից, թե ձեր լեզվով Աստվածաշնչի քանի թարգմանություն կա, ի՞նչ կարող եք անել ձեր ունեցածը լավագույնս օգտագործելու համար։ Ինչպե՞ս կարող եք սովորել փայփայել Աստվածաշունչը որպես Աստծո Խոսք և հավատով փորձել հնազանդվել դրա ուսմունքին։`

`Խորհե՛ք մարդկային ծագման Աստվածաշնչի ուսմունքի (որ մեզ արարել է Աստված արարչագործության վեցերորդ օրը) և մարդկության՝ «գիտություն» անվան տակ քողարկված ուսմունքի (թե մենք ձևավորվել ենք միլիարդավոր տարիների ընթացքում) միջև եղած տարբերությունների մասին։ Այս երկու ուսմունքների միջև եղած ակնառու հակասությունն ի՞նչ պետք է մեզ ասի այն մասին, թե որքան կարևոր է հավատարիմ մնալ Աստվածաշնչի սովորեցրածին, և թե որքան հեռու կարող է գնալ մարդկությունը, երբ մերժում է Աստծո Խոսքն ու դրա պարզ ու հստակ ուսմունքները։`

`Ինչպիսի՞ աստվածաշնչյան գործիքներ են ձեզ հասանելի (եթե կան այդպիսիք), որոնք կարող են օգնել ձեզ ավելի լավ հասկանալ Աստվածաշունչը։ Եվ նույնիսկ եթե չունեք հավելյալ գործիքներ, ինչպե՞ս կարող եք այս շաբաթ սովորած դասերը կիրառել Աստվածաշունչը մեկնաբանելիս։`

`Իսրայելի որդիներին հանձնարարվեց սովորեցնել իրենց սեփական երեխաներին իրենց վստահված մեծագույն ճշմարտությունները և պատմել իրենց կյանքում Աստծո առաջնորդության պատմությունները (Երկրորդ Օրինաց 4.9)։ Մի կողմ դնելով հավատը սերնդեսերունդ փոխանցելու ակնհայտ առավելությունը՝ ի՞նչ կա մեր կյանքում Աստծո առաջնորդության պատմությունները սովորեցնելու և պատմելու մեջ, որը կարող է աճեցնել նաև մեր սեփական հավատը։ Այսինքն, ինչո՞ւ է աստվածաշնչյան ճշմարտություններն ուրիշների հետ կիսելն օգտակար նաև մեզ համար։`