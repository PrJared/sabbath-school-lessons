---
title:  Բառերը և դրանց իմաստը
date:  11/05/2020
---

Յուրաքանչյուր լեզվում կան բառեր, որոնք այնքան հարուստ և խորիմաստ են, որ շատ բարդ է դրանք մեկ բառով լիարժեքորեն թարգմանել մեկ այլ լեզվով։ Նման բառերը պահանջում են Աստվածաշնչում իրենց կիրառության լուրջ ուսումնասիրություն, որպեսզի դրանց իմաստի խորությունը հասկանալի լինի։

`Կարդացե՛ք Գ Թագավորաց 3.6, Սաղմոս 57.3, Սաղմոս 66.20, Սաղմոս 143.8 և Միքիա 7.20 համարները։ Աստծո ողորմությունն ու բարությունն ինչպե՞ս են տարածվում Նրա ստեղծած արարածների վրա։`

Եբրայերեն չեսեդ (ողորմություն) բառը Հին Կտակարանի ամենահարուստ և խորիմաստ բառերից մեկն է։ Այն նկարագրում է Իր ժողովրդի նկատմամբ ունեցած Աստծո սերը, բարությունը, ողորմությունը և ուխտի հարաբերությունները։ Այս մի քանի հատվածում մենք տեսնում ենք Նրան ցուցաբերելիս «մեծ ողորմություն (չեսեդ) … Դավթին՝ Քո ծառային … և նրա համար պահեցիր այդ մեծ ողորմությունը (չեսեդ)» (Գ Թագավորաց 3.6): Նա «ուղարկում է Իր ողորմությունն (չեսեդ) ու ճշմարտությունը» (Սաղմոս 57.3)։ Ինչ վերաբերում է Իսրայելին, Նրա կամքը հավատարմություն կանի «Հակոբին և ողորմություն (չեսեդ)՝ Աբրահամին» (Միքիա 7.20): Չեսեդ բառի վերաբերյալ անգամ գրքեր են գրվել, որոնք փորձել են բացահայտել մեր նկատմամբ Աստծո սիրո և ողորմության խորությունը։

`Կարդացե՛ք Թվոց 6.24–26, Հոբ 3.26, Սաղմոս 29.11, Եսայիա 9.6 և Եսայիա 32.17 համարները։ Ի՞նչ «խաղաղության» կամ շալոմի մասին է խոսվում այս տեքստերում`

Եբրայերեն «շալոմ» բառը հաճախ թարգմանվում է «խաղաղություն»։ Սակայն բառի իմաստն անհամեմատ ավելի լայն ու խորն է։ Այն կարող է թարգմանվել որպես «ամբողջություն, լիարժեքություն և բարեկեցություն»։ Աստծո օրհնություններն ու գթասրտությունը մեզ պահում են շալոմ վիճակում, ինչն Աստծո պարգևն է (Թվոց 6.24–26): Հակառակ սրա, Հոբի խնդիրներն ստեղծում են մի իրավիճակ, որի պատճառով նա «ոչ խաղաղություն» ունի «ոչ հանգստություն, և ոչ հանդարտություն», քանի որ նրան պակասում է շալոմը։ Այս անհանգիստ աշխարհում անհուն օրհնություն է ողջունել շաբաթ օրը «շալոմ շաբաթ» բառերով, քանի որ Աստծո հետ մեր հաղորդակցությունը մեզ տալիս է բացարձակ խաղաղություն և լիարժեքություն, որը մեր կյանքի փափագն է։

`Որ լեզվով էլ որ մենք խոսենք կամ գրենք, նույնիսկ չիմանալով այս բառերի բուն իմաստը, ինչպե՞ս կարող ենք առավելագույնս ըմբռնել և վերապրել այն իրականությունը, որն այս բառերը ենթադրում են։`