---
title:  Շաբաթն ու արարումը
date:  19/05/2020
---

Այսօր յոթերորդ օր շաբաթը ծանր հարձակման տակ է աշխարհիկ հասարակության, ինչպես նաև կրոնական համայնքների կողմից։ Այս փաստը կարելի է տեսնել համաշխարհային կորպորացիաների աշխատանքային գրաֆիկում, եվրոպական շատ երկրներում օրացույցի փոփոխման փորձում, որը նշում է երկուշաբթին որպես շաբաթվա առաջին, իսկ կիրակին՝ յոթերորդ օր, ինչպես նաև կլիմայի փոփոխության վերաբերյալ վերջին ժամանակների պապական կոնդակում, որը յոթերորդ օր շաբաթն անվանում է «հրեական շաբաթ» և խրախուսում է աշխարհին պահել հանգստի օրը՝ գլոբալ տաքացումը թեթևացնելու համար (Ֆրանցիսկոս պապ, Լաուդատո Սի, Վատիկան, Վատիկանի հրատարակչություն, 2015թ., էջ 172, 173)։

`Կարդացե՛ք Ծննդոց 2.1–3, Ելից 20.8–11, Մարկոս 2.27 և Հայտնություն 14.7 համարները։ Ինչպե՞ս է Արարչագործության շաբաթի իմաստը հասկանալը կապված չորրորդ պատվիրանի հետ։ Ինչպե՞ս է այն կապված երեք հրեշտակների պատգամի հետ։`

Աստվածաշունչն ասում է. «Եվ Աստված կատարեց յոթերորդ օրում Իր գործքը, որ արեց» (Ծննդոց 2.2): Շատ կրեացիոնիստներ այսօր ընդգծում են Աստծո աշխատանքն արարչագործության վեց օրերի ընթացքում, սակայն մերժում են ընդունել, որ Աստծո գործը չավարտվեց վեցերորդ օրը։ Նրա գործն ավարտվեց, երբ Նա ստեղծեց շաբաթ օրը։ Սա է պատճառը, որ Հիսուսը կարող է ասել. «Շաբաթը մարդու համար եղավ, և ոչ թե մարդը շաբաթի համար» (Մարկոս 2.27)։ Հիսուսը կարող էր անել այս հեղինակավոր հայտարարությունը, քանի որ Ինքն էր ստեղծել կամ արարել շաբաթը՝ որպես Իր ժողովրդի հետ Աստծո ուխտի հավիտենական նշան և կնիք։ Շաբաթը միայն հրեա ժողովրդի համար չէր, այն ստեղծվել է համայն մարդկության համար։

Ծննդոց գիրքը նշում է երեք բան, որ Հիսուսն արեց շաբաթն ստեղծելուց հետո։ Առաջին, Նա «հանգստացավ» (Ծննդոց 2.2)՝ տալով մեզ հետ հանգստանալու Իր փափագի աստվածային օրինակ։ Երկրորդ, Նա «օրհնեց» յոթերորդ օրը (Ծննդոց 2.3)։ Արարչագործության պատմության մեջ օրհնվում են կենդանիները (Ծննդոց 1.22) և Ադամն ու Եվան (Ծննդոց 1.28), սակայն առանձնահատուկ օրհնություն ստացած օրը յոթերորդ օրն է։ Երրորդ, Աստված «սրբեց այն» (Ծննդոց 2.3) կամ «սուրբ դարձրեց այն»։

Աստվածաշնչում ուրիշ ոչ մի օր չի ստանում այս երեք նշանները։ Այս երեք գործողությունները թերևս կրկնվում են չորրորդ պատվիրանում, երբ Աստված սեփական մատով գրում և մատնացույց է անում Արարումը որպես շաբաթի հիմք (Ելից 20.11)։

`Հայտնություն 14.7 և Ելից 20.11 համարներում շաբաթի պատվիրանն ուղղակիորեն նշված է որպես Արարչին երկրպագելու հիմնաքար։ Ինչպե՞ս է շաբաթի հետ այս ուղղակի կապն առնչվում նաև վերջին օրերի իրադարձությունների հետ։`