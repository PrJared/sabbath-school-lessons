---
title:  Արարում. Ծննդոցը որպես հիմք, մաս 1
date:  16/05/2020
---

### Այս շաբաթվա ուսումնասիրության համար կարդացե՛ք.
Հովհաննես 1.1–3, Ծննդոց 1.3–5, Ելից 20.8–11, Հայտնություն 14.7, Մատթեոս 19.3–6, Հռոմեացիս 5.12։

> <p>Հիշելու համարը.<p>
> «Սկզբումն էր Բանը, և Բանն Աստծո մոտ էր, և Բանն Աստված էր։ Նա սկզբումն Աստծո մոտ էր։ Ամեն ինչ Նրանով եղավ, և առանց Նրան ոչինչ չեղավ, ինչ որ եղավ։ Նրանով էր կյանքը, և կյանքը մարդկանց լույսն էր» (Հովհաննես 1.1–4):

Ծննդոց գրքի առաջին գլուխները հիմք են ծառայում ողջ Աստվածաշնչի համար։ Աստվածաշնչի ամենամեծ ուսմունքների ու վարդապետությունների արմատները գնում են հետ դեպի այս գլուխները։ Այստեղ մենք հանդիպում ենք Աստվածությանը, որը ներդաշնակորեն գործում է որպես Հայր, Որդի (Հովհաննես 1.1–3, Եբրայեցիս 1.1, 2) և Հոգի (Ծննդոց 1.2)՝ արարելու աշխարհը և դրանում եղած ամեն ինչ, որի գագաթնակետը դառնում է մարդկությունը (Ծննդոց 1.26–28)։ Ծննդոցը մեզ է ներկայացնում նաև շաբաթը (Ծննդոց 2.1–3), չարի ծագումը (Ծննդոց 3), Մեսիային և փրկագնման ծրագիրը (Ծննդոց 3.15), համաշխարհային ջրհեղեղը (Ծննդոց 6–9), ուխտը (Ծննդոց 1.28, 2.2, 3, 15–17, 9.9–17, Ծննդոց 15), լեզուների և մարդկանց բաժանումը (Ծննդոց 10, 11), ինչպես նաև ծագումնաբանությունները, որոնք ապահովում են աստվածաշնչյան ժամանակագրության հիմքը՝ Արարումից մինչև Աբրահամ (Ծննդոց 5 և 11)։ Եվ վերջապես Աստծո արտաբերված Խոսքի զորությունը (Ծննդոց 1.3, Բ Տիմոթեոս 3.16, Հովհաննես 17.17), մարդկության բնույթը (Ծննդոց 1.26–28), Աստծո բնավորությունը (Մատթեոս 10.29, 30), տղամարդու և կնոջ միջև ամուսնությունը (Ծննդոց 1.27, 28, Ծննդոց 2.18, 21–25), երկրի և դրա ռեսուրսների տնտեսվարությունը (Ծննդոց 1.26, 2.15, 19), ինչպես նաև նոր արարման խոստացված հույսը (Եսայիա 65.17, 66.22, Հայտնություն 21.1) հիմնված են այս առաջին գլուխների վրա, որոնք և կլինեն այս և եկող շաբաթվա մեր ուսումնասիրության առարկան։