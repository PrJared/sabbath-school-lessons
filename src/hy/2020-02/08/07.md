---
title:  Հետագա ուսումնասիրության համար
date:  22/05/2020
---

Կարդացե՛ք Էլեն Ուայթի Նահապետներ և մարգարեներ գրքի 44-51 էջերի «Արարչագործությունը» և 111-116 էջերի «Տառացի շաբաթը» գլուխները։

«Համեմատական, գրական, լեզվական և այլ նկատառումների վրա հիմնված ամբողջական ապացույցը համընկնում է յուրաքանչյուր մակարդակի վրա, ինչը հանգեցնում է միակ եզրակացության, որ Ծննդոց 1-ին գլխում նշված «յոմ» - «օր» բառը նշանակում է բառացի 24-ժամյա օր: Ծննդոց 1-ին գլխի հեղինակը չէր կարող տրամադրել ավելի հասկանալի և համապարփակ ճանապարհներ՝ բառացի «օրվա» գաղափարն արտահայտելու համար, քան այն ճանապարհները, որոնք և ընտրվել են»։ Գերհարդ Ֆ. Հեյզլ, «Ծննդոց 1-ին գլխի արարման «օրերը». բառացի «օրե՞ր», թե՞ փոխաբերական «Ժամանակահատվածներ/դարաշրջաններ»», Ծագումներ 21/1 [1994թ.], էջ 30, 31։

«Ամենամեծ մտածողներն անգամ, եթե չեն առաջնորդվում Աստծո Խոսքով, մոլորվում են գիտության և հայտնության փոխհարաբերություններն ուսումնասիրելու իրենց փորձերում։ Արարիչն ու Նրա գործերը վեր են նրանց պատկերացումներից, և քանի որ սա չի կարող բացատրվել բնական օրենքով, Աստվածաշնչի պատմությունները հայտարարվում են անվստահելի»։ Էլեն Ուայթ, Վկայություններ եկեղեցու համար, հատոր 8, էջ 258։

**Հարցեր քննարկման համար**

`Կարդացե՛ք վերևում բերված մեջբերումն Էլեն Ուայթի գրքից։ Նույնիսկ այսօր, որքան հաճախ ենք մենք տեսնում ճիշտ այն, ինչը նա գրել է, անգամ դավանող քրիստոնյաների շրջանում, ովքեր, բախվելով գիտության պնդումներին, ավտոմատ կերպով վեր կդասեն գիտության պնդումներն աստվածաշնչյան պատմություններից. դա կենթադրի, ինչպես գրել է Ուայթը, որ աստվածաշնչյան պատմությունն «անվստահելի է»։`

`Ինչո՞ւ է անհնար լրջորեն վերաբերվել Աստվածաշնչին՝ ընդունելով աստվածաբանական էվոլյուցիան։ Եթե ճանաչում եք աստվածաբանական էվոլյուցիոնիստի, ով հայտարարում է, թե քրիստոնյա է, ինչո՞ւ այդ դեպքում չխնդրել նրան բացատրել Խաչը Ադամի մեղանչման ու մահվան և Հիսուսի խաչի միջև ուղիղ կապի մասին Պողոսի գրածի (տե՛ս Հռոմեացիս 5) լույսի ներքո։ Ի՞նչ բացատրություն է նա տալիս։`

`Եթե Աստվածաշունչն Աստծո հայտնությունն է, չի՞ նշանակում արդյոք, որ հավատացյալի հավատն ու աչքերը բաց են Սուրբ Գրքում արտահայտված մեծագույն իրականությունների համար։ Այդ դեպքում ինչպե՞ս կարող են քրիստոնյաներն անվանվել սահմանափակ մարդիկ, երբ նրանք բացում են իրենց միտքն անսահման Աստծո կողմից բացահայտված սուրբգրային ճշմարտությունների համար։ Իրականում, աթեիստական և մատերիալիստական աշխարհայացքներն անհամեմատ ավելի նեղ ու սահմանափակ են, քան քրիստոնեականը։`

`Որպես Աստծո Խոսքին հավատարիմ մնացող հավատացյալներ՝ ինչպե՞ս կարող ենք ծառայել այն մարդկանց, ովքեր պայքարում են սեռական ինքնության հարցերի դեմ։ Ինչո՞ւ մենք չպետք է լինենք այն մարդկանցից, ովքեր քարեր են նետում նույնիսկ այն մարդկանց վրա, ովքեր, շնացող կնոջ նման, մեղավոր են որևէ հանցանքում։`