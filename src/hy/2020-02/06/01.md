---
title:  Ինչո՞ւ է հարկավոր մեկնաբանությունը
date:  02/05/2020
---

### Այս շաբաթվա ուսումնասիրության համար կարդացե՛ք.
Ղուկաս 24.36–45, Ա Կորնթացիս 12.10, Ա Կորնթացիս 14.26, Գործք առաքելոց 17.16–32, Հովհաննես 12.42, 43։

> <p>Հիշելու համարը.<p>
> «Բայց առանց հավատի անկարելի է հաճո լինել, որովհետև Աստծուն մոտեցողը պետք է հավատա, թե Նա կա, և թե Իրեն խնդրողներին վարձահատույց կլինի» (Եբրայեցիս 11. 6):

Աստվածաշունչը կարդալ, նշանակում է նաև մեկնաբանել Աստվածաշունչը։ Սակայն ինչպե՞ս ենք մենք դա անում։ Ի՞նչ սկզբունքներ ենք կիրառում։ Օրինակ, ինչպե՞ս ենք վերաբերվում Աստվածաշնչում եղած տարբեր տեսակի գրվածքներին։ Օրինակ, այն հատվածը, որը կարդում ենք, արդյո՞ք առակ է, մարգարեական-խորհրդանշական երա՞զ, թե՞ պատմություն։ Սուրբ Գրքի համատեքստի պարզաբանման պես կարևոր հարցի լուծումը ներառում է ինքնին մեկնաբանության գործընթացը։

Երբեմն որոշ մարդիկ Աստվածաշունչն օգտագործում են որպես աստվածային պատգամախոս. նրանք պարզապես բացում են Աստվածաշունչը, ընտրում են պատահական աստվածաշնչյան տեքստ, որն, իրենց կարծիքով, պետք է առաջնորդի իրենց։ Սակայն, աստվածաշնչյան տեքստերը պատահականության սկզբունքով իրար կապելը կարող է տանել շատ տարօրինակ և սխալ եզրահանգումների։

Օրինակ, երբ մի տղամարդ լքում է իր կնոջը մեկ այլ կնոջ պատճառով, նախկին կինը մեծագույն վստահություն է ստանում՝ գտնելով հետևյալ աստվածաշնչյան համարը. «Եվ Ես թշնամություն եմ դնում քո և կնոջ մեջտեղը» (Ծննդոց 3.15)։ Հիմնվելով այս համարի վրա՝ նա վստահ է լինում, որ իր ամուսնու սիրավեպը երկար չի տևի։

Համատեքստից դուրս ցանկացած տեքստ արագ դառնում է ինչ-որ մեկի սեփական գաղափարների և օրակարգի պատրվակ ու պատճառաբանություն։ Ուստի մեծագույն անհրաժեշտություն կա ոչ միայն կարդալ Աստվածաշունչը, այլև ճիշտ մեկնաբանել այն։