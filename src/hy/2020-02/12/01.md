---
title:  Գործ ունենալով բարդ հատվածների հետ
date:  13/06/2020
---

### Այս շաբաթվա ուսումնասիրության համար կարդացե՛ք.
Բ Տիմոթեոս 2.10–15, Ա Մնացորդաց 29.17, Հակոբոս 4.6–10, Գաղատացիս 6.9, Գործք առաքելոց 17.11:

> <p>Հիշելու համարը.<p>
> «Եվ մեր Տիրոջ երկայնմտությունը փրկություն համարեք, ինչպես մեր սիրելի եղբայր Պողոսն էլ Աստծուց իրեն տրված իմաստության պես գրեց ձեզ։ Ինչպես ամեն թղթերում էլ խոսում է այս բաների համար, որոնցում մի քանի դժվարիմաց բաներ կան, որ անուսումները և անհաստատները նրանց ծռում են, ինչպես մյուս գրքերն էլ՝ իրենց անձերի կորստյան համար» (Բ Պետրոս 3.15, 16):

Պողոս առաքյալի նամակների մասին խոսելիս Պետրոսը գրում է, որ դրանցում, ինչպես նաև Սուրբ Գրքի որոշ այլ մասերում «մի քանի դժվարիմաց բաներ կան» (Բ Պետրոս 3.16): Այդ խոսքերը շեղվում ու աղավաղվում են «անուսումների ու անհաստատների կողմից» (Բ Պետրոս 3.16) իրենց կորստյան համար։ Պետրոսը չի ասում, թե բոլոր գրվածքներն են բարդ, այլ ընդամենը այդ մի քանիսը։

Եվ մենք դա գիտենք, այդպես չէ՞։ Աստվածաշնչի ո՞ր անկեղծ ընթերցողը չի հանդիպել տեքստերի, որոնք տարօրինակ և բարդ են թվում։ Իհարկե, ինչ-որ պահի մենք բոլորս էլ ունեցել ենք այս փորձառությունը։

Ահա թե ինչու այս շաբաթ մենք կանդրադառնանք ոչ այնքան հենց այդ բարդ տեքստերին, որքան՝ թե ինչը կարող է լինել նման մարտահրավերների պատճառը, և որպես Աստծո Խոսքի ճշմարտությունների հավատարիմ որոնողներ՝ ինչպես կարող ենք գլուխ հանել դրանցից։ Ի վերջո, միգուցե այս բարդ տեքստերից մի քանիսն այդպես էլ լուծում չստանան երկրի պատմության ընթացքում։ Միևնույն ժամանակ, Աստվածաշնչի տեքստերի ճնշող մեծամասնությունը որևէ դժվարություն չի ներկայացնում, և կարիք չկա թույլ տալ, որ փոքրաթիվ դժվար տեքստերը թուլացնեն ընդհանուր առմամբ Աստծո Խոսքի հուսալիության և հեղինակության նկատմամբ մեր վստահությունը: