---
title:  Դժվարությունների հետ վարվեք խոնարհությամբ
date:  16/06/2020
---

`Կարդացե՛ք Հակոբոս 4.6–10, Բ Մնացորդաց 7.14 և Սոփոնիա 3.12 համարները։ Ինչո՞ւ է խոնարհությունը կարևոր, երբ մենք փորձում ենք հասկանալ Սուրբ Գրքի բարդ հատվածները։`

Շատ մարդիկ հասել են այն զարմանալի գիտակցմանը և խոնարհ խորաթափանցությանը, որ իրենք կախված են իրենցից վեր գտնվող ինչ-որ բանից և ինչ-որ մեկից։ Նրանք գիտակցել են, որ իրենք չեն բոլոր բաների կշեռքը։ Այս մարդիկ ճշմարտությունը վեր են դասում իրենց ես-ի՝ ճիշտ լինելու ցանկությունից և հասկանում են, որ ճշմարտությունն իրենք չեն ստեղծել, այլ դա այն է, ինչին իրենք բախվում են։ Թերևս ամենամեծ ճշմարտությունը, որ այս մարդիկ հասկանում են, այն է, թե իրականում որքան քիչ բան գիտեն իրենք ճշմարտության մասին։ Նրանք գիտեն, ինչպես Պողոսն է գրում, որ իրենք «հայելու մեջ օրինակով» են տեսնում (Ա Կորնթացիս 13.12)։

Այս խոնարհության օգուտները բազմաթիվ են. խոնարհ հարցադրումների սովորույթը գիտության մեջ աճելու առհավատչյան է, քանի որ դրանից բխում է ազատություն, որը բնական կերպով ծնունդ է տալիս ուսուցողական հոգուն։ Սա չի նշանակում, որ խոնարհ մարդիկ հաճախ սխալ են, կամ որ նրանք միշտ կփոխեն իրենց կարծիքը և երբեք հաստատուն համոզվածություն չեն ունենա։ Սա նշանակում է միմիայն, որ նրանք հնազանդ են աստվածաշնչյան ճշմարտությանը։ Նրանք տեղյակ են իրենց գիտելիքների սահմանափակության մասին, ուստի և ունակ են ընդարձակել Աստծո Խոսքի՝ իրենց գիտությունն ու ընկալումն այնպես, ինչպես խելացի մարդը, ով գոռոզ ու հպարտ է, չի կարող անել։

«Բոլոր մարդիկ, ովքեր առաջնորդության համար կմոտենան Աստծո Խոսքին խոնարհ և քննող մտքով՝ վճռական տրամադրված ծանոթանալու փրկության պայմաններին, կհասկանան, թե ինչ է ասում Սուրբ Գիրքը։ Սակայն այն մարդիկ, ովքեր Խոսքի ուսումնասիրությանն են մոտենում այն հոգով, որին Աստվածաշունչը հավանություն չի տալիս, ուսումնասիրությունից կտանեն միայն այն հոգին, որը Սուրբ Գիրքը չի փոխանցում։ Տերը չի խոսի անտարբեր մտքի հետ։ Նա չի վատնում Իր խրատներն այն մարդկանց վրա, ովքեր կամովի անպատկառ են ու արատավորված: Իսկ գայթակղիչը կրթում ու սովորեցնում է բոլոր նրանց, ովքեր իրենց դնում են նրա տրամադրության տակ և պատրաստ են ապարդյուն դարձնել Աստծո սուրբ օրենքը։

Մենք պետք է խոնարհեցնենք մեր սրտերը և անկեղծությամբ և ակնածանքով ուսումնասիրենք կյանքի Խոսքը, քանի որ միմիայն խոնարհ ու զղջացող միտքը կարող է տեսնել լույսը»։ Ադվենտ ռևյու և Սաբաթ հերալդ, 1907 թ. օգոստոսի 22։

`Ինչպե՞ս եք պահում խոնարհության և վստահության միջև հավասարակշռությունը։ Օրինակ, ինչպե՞ս կպատասխանեիք հետևյալ մեղադրանքին՝ ինչպես կարող եք դուք՝ Յոթերորդ օրվա ադվենտիստներդ, այդքան վստահ լինել, որ ճիշտ եք Շաբաթի հարցում, և որ մնացած բոլորը սխալ են։`