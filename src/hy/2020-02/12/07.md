---
title:  Հետագա ուսումնասիրության համար
date:  19/06/2020
---

Կարդացե՛ք Էլեն Ուայթի Քայլեր դեպի Քրիստոս գրքի 133–144 էջերի «Ինչպես հաղթահարել կասկածները» գլուխը։ Կարդացե՛ք «Աստվածաշնչի ուսումնասիրության եղանակները» փաստաթղթի 8-րդ բաժինը, որը կարելի է գտնել հետևյալ հղումով՝ www.adventistbiblicalresearch.org/materials/bible-interpretation-hermeneutics/methods-bible-study)։

Աստվածաշնչում կան շատ առեղծվածներ, որ սահմանափակ մարդ արարածները համարում են դժվարըմբռնելի և չափազանց խորը, որպեսզի կարողանան լիարժեքորեն բացատրել։ Այս պատճառով է, որ մենք խոնարհ մտքի կարիք ունենք և պետք է կամենանք աղոթքով սովորել Սուրբ Գրքից։ Հավատարմությունը Սուրբ Գրքին հնարավորություն է տալիս տեքստը հասկանալ իր իրական իմաստով, նույնիսկ եթե այդ իմաստը հակառակ է մեր ցանկությանը։ Հավատարմությունը Սուրբ Գրքին կմղի հարգանքով վերաբերվել տեքստի բովանդակությանը, այլ ոչ թե ձևափոխել այն (այո՛, իրականում ոմանք ձևափոխում են տեքստերը) կամ խուսափել դրա իրական իմաստից։

«Երբ Աստծո Խոսքը բացվում է առանց ակնածանքի ու աղոթքի, երբ մտքերն ու հակումները կենտրոնացված չեն Նրա վրա կամ ներդաշնակ չեն Նրա կամքին, միտքը համակվում է կասկածներով, և հենց Աստվածաշնչի ուսումնասիրությունն ուժեղացնում է կասկածները։ Թշնամին իշխում է մտքերին և թելադրում մեկնաբանություններ, որոնք ճիշտ չեն։ Եթե մարդիկ չեն ձգտում խոսքով ու գործով ներդաշնակ լինել Աստծո հետ, որքան էլ գրագետ լինեն՝ վտանգ կա, որ սխալ կհասկանան Գրքերը, և անվտանգ չէ նաև վստահել նրանց բացատրություններին։ Նրանք, ովքեր ընթերցում են Գիրքը հակասություններ գտնելու համար, հոգևոր ներըմբռնում չունեն։ Իրենց մշուշապատ հայացքով նրանք կասկածի ու անհավատության շատ պատճառներ կտեսնեն այն բաներում, որոնք իրականում պարզ են ու հասկանալի»։ Էլեն Ուայթ, Քայլեր դեպի Քրիստոս, էջ 141,142:

**Հարցեր քննարկման համար**

`Աստվածաշնչի վերաբերյալ այս շաբաթ մեր քննարկած դիրքորոշումներն ինչո՞ւ են այդքան կարևոր Սուրբ Գիրքը պատշաճ կերպով հասկանալու համար։ Ձեր կարծիքով, Աստվածաշնչի վերաբերյալ ուրիշ ի՞նչ դիրքորոշումներ են կարևոր, որոնք օգնում են ձեզ ավելի լավ հասկանալ այն։`

`Ինչո՞ւ չպետք է զարմանանք, երբ Աստվածաշնչում գտնում ենք հատվածներ, որոնք դժվար է բացատրել և հասկանալ։ Ի վերջո բնության մեջ քանի՜-քանի՜ երևույթներ կան, որոնք երբեմն շատ դժվար է հասկանալ։ Օրինակ, մինչ օրս ջուրը (այո՛, հե՛նց ջուրը) լի է առեղծվածներով։`

`Որպես ադվենտիստներ՝ ինչպե՞ս կարող ենք պատասխանել Ղուկաս 23.43-ի հարցին, որտեղ (ըստ շատ թարգմանությունների) Հիսուսն ավազակին ասում է, որ նա այդ օրը Հիսուսի հետ երկնքում կլինի։ Որո՞նք են այս հարցին պատասխանելու ազնիվ ճանապարհները։ Ինչպե՞ս, օրինակ, Հովհաննես 20.17, Ժողովող 9.5, Ա Կորնթացիս 15.16–20 համարները կօգնեն մեզ հասկանալ այս հարցում առկա խնդիրը։`