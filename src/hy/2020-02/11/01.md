---
title:  Աստվածաշունչն ու մարգարեությունը
date:  06/06/2020
---

### Այս շաբաթվա ուսումնասիրության համար կարդացե՛ք.
Դանիել 2.27–45, Հովհաննես 14.29, Թվոց 14.34, Դանիել 7.1–25, Դանիել 8.14, Ա Կորնթացիս 10.1–13:

> <p>Հիշելու համարը.<p>
> «Եվ նա ասաց ինձ. Մինչև երկու հազար երեք հարյուր իրիկուն-առավոտ, հետո սրբարանը պիտի արդարանա» (Դանիել 8.14):

Աստվածաշնչյան մարգարեությունը շատ կարևոր է մեր ինքնության և առաքելության հարցում։ Մարգարեությունն Աստծո Խոսքի ճշգրտությունը հաստատելու ներքին և արտաքին մեխանիզմներ է տրամադրում։ Հիսուսն ասաց. «Եվ հիմա ասացի ձեզ՝ լինելուց առաջ, որ երբ որ լինի, հավատաք» (Հովհաննես 14.29, տե՛ս նաև Հովհաննես 13.19): Կարևորագույն հարցն է՝ ինչպե՞ս ճիշտ մեկնաբանենք մարգարեությունը, որպեսզի իմանանք, թե իրականում այն երբ է կատարվել:

Ռեֆորմացիայի ընթացքում դրա մասնակիցները հետևում էին հիստորիզմի եղանակին։ Դա այն նույն եղանակն է, որն օգտագործում էին Դանիելն ու Հովհաննեսը որպես իրենց սեփական մեկնաբանության բանալի։ Հիստորիզմը մարգարեությունը համարում է պատմության զարգացող և շարունակական իրականացում, որն սկսվել է անցյալում և կավարտվի Աստծո հավիտենական թագավորության հաստատումով։

Այս շաբաթ մենք կուսումնասիրենք մարգարեական մեկնաբանության եղանակներից հիստորիզմի հիմնասյուները։ «Պատմության մեջ մենք պետք է տեսնենք մարգարեության իրականացումը, պետք է ուսումնասիրենք Նախախնամության գործերը մեծ ռեֆորմացիոն շարժումների ժամանակ և հասկանանք իրերի զարգացումը մեծ պայքարի վերջին բախման համար ազգերի մոբիլիզացիայի ժամանակ»։ Էլեն Ուայթ, Վկայություններ եկեղեցու համար, հատոր 8, էջ 307։