---
title:  Տիպաբանությունը որպես մարգարեություն
date:  11/06/2020
---

Վախճանաբանական մարգարեությունների խորհրդանիշները, ինչպիսիք հանդիպում ենք Դանիելի և Հայտնություն գրքերում, ունեն ընդամենը մեկ իրականացում։ Օրինակ, այծերի քոշն իր իրականացումը գտավ Հունաստանի մեջ որպես մեկ թագավորություն (Դանիել 8.21): Ի վերջո տեքստն ինքն է այն մեզ համար անվանում։ Էլ որքա՞ն ավելի պարզ կարող էր այն լինել։

Այդուհանդերձ, տիպաբանությունը (կերպարաբանությունը) կենտրոնանում է Հին Կտակարանի իրական մարդկանց, իրադարձությունների և հաստատությունների վրա, որոնք հիմնված են պատմական իրականության վրա, սակայն ապագայում ավելի մեծ իրականություն են մատնացույց անում։ Տիպաբանության կիրառումը՝ որպես մեկնաբանության եղանակ, հետ է գնում դեպի Հիսուսն ու Նոր Կտակարանի գրողները և հանդիպում է նույնիսկ Հին Կտակարանում։ Նախակերպարը և կերպարը ճանաչելու միակ ճանապարհը Սուրբ Գրքի ներշնչված գրողի հուշումն է։

`Կարդացե՛ք Ա Կորնթացիս 10.1–13 համարները։ Պատմական ի՞նչ իրադարձությունների վրա է Պողոսը հղում կատարում, երբ հորդորում է Կորնթոսի եկեղեցուն։ Ինչպե՞ս է սա վերաբերում մեզ այսօր։`

Պողոսը վերադառնում է Եգիպտոսից դուրս գալու պատմական իրականությանը և մշակում է տիպաբանություն՝ հիմնված անապատում հին աշխարհի հրեաների փորձառության վրա։ Այս կերպ Պողոսը ցույց է տալիս, որ Աստված, Ով ներշնչեց Մովսեսին գրի առնել այս իրադարձությունները, նպատակ ուներ, որ «սրանք մեզ օրինակի համար» լինեն (Ա Կորնթացիս 10.6)՝ այդպիսով հորդորելով հոգևոր Իսրայելին դիմանալ գայթակղությանը, քանի որ մենք ապրում ենք վերջին օրերում։

**Կարդացե՛ք ստորև տրված հատվածները և գրառե՛ք յուրաքանչյուր նախակերպարի և կերպարի իրականացումը, ինչպես նկարագրվում է Հիսուսի ու Նոր Կտակարանի գրողների կողմից։**

`Մատթեոս 12.40`

`Հովհաննես 19.36`

`Հովհաննես 3.14, 15`

`Հռոմեացիս 5.14`

`Հովհաննես 1.29`

Ամեն դեպքում, Հիսուսն ու Նոր Կտակարանի գրողները կիրառում են նախակերպարի և կերպարի մեկնաբանությունը, որը թույլ է տալիս ակնհայտ դարձնել մարգարեական նշանակությունը։ Այս կերպ նրանք մատնանշում են պատմական իրականության ավելի մեծ իրականացում։

`Խորհե՛ք երկրային սրբարանի ծառայության մասին, որը գործում էր որպես փրկության ողջ ծրագրի տիպ։ Ի՞նչ է սա մեզ սովորեցնում մեզ համար սրբարանի լուրի կարևորության մասին։`