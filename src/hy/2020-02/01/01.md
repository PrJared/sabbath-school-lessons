---
title:  Աստվածաշնչի եզակիությունը
date:  28/03/2020
---

### Այս շաբաթվա ուսումնասիրության համար կարդացե՛ք.
Երկրորդ Օրինաց 32.45–47, Ծննդոց 49.8–12, Եսայիա 53.3–7, Ա Կորնթացիս 15.3–5, 51–55, Հռոմեացիս 12.2:

> <p>Հիշելու համարը.<p>
> «Քո խոսքը ճրագ է իմ ոտների համար և լույս՝ իմ ճանապարհի համար» (Սաղմոս 119.105):

Կազմված 66 գրքից, գրված մոտ 1500 տարվա ընթացքում երեք մայրցամաքներում (Ասիա, Աֆրիկա և Եվրոպա) ավելի քան քառասուն հեղինակների կողմից՝ Աստվածաշունչը եզակի գիրք է։ Չկա դրա նման մեկ այլ գիրք՝ սուրբ թե կրոնական։ Եվ զարմանալի չէ. չէ՞ որ այն Աստծո Խոսքն է։

Քրիստոսից հետո առաջին չորս դարերից մինչև մեր օրերն են հասել ավելի քան 24.600 նորկտակարանյան ձեռագրեր։ Պլատոնի բնօրինակ ձեռագրերից պահպանվել են յոթը, Հերոդոտոսի ձեռագրերից՝ ութը, իսկ Հոմերոսի Իլիականից՝ մի փոքր ավելի՝ պահպանված 263 օրինակներով հանդերձ։ Ուստի մենք ունենք հզոր հաստատող ապացույց Նոր Կտակարանի տեքստերի ամբողջականության մասին։

Աստվածաշունչը եղել է առաջին թարգմանված գիրքը, որի մասին տվյալներ են պահպանվել, առաջին գիրքն արևմուտքում, որը տպագրվել է, և առաջին գիրքը, որն այդքան լայն տարածում է ստացել այնքան շատ լեզուներով, որ այսօր կարող է ընթերցվել երկիր մոլորակի բնակչության 95 տոկոսի կողմից։

Աստվածաշունչը եզակի է նաև իր բովանդակությամբ և կրած լուրով, որն ընդգծում է Աստծո կատարած փրկագնող գործերը պատմության ընթացքում։ Այդ պատմությունը միահյուսված է մարգարեության հետ, քանի որ կանխատեսում է Աստծո ծրագրերի և Նրա հավիտենական արքայության ապագան։ Այն Աստծո կենդանի Խոսքն է, որովհետև Աստծո այն նույն Հոգին է խոստացված այսօր հավատացյալներին, որը ներշնչել է Սուրբ Գիրքը (Բ Տիմոթեոս 3.16, 17)՝ մեզ ամեն ճշմարտության մեջ առաջնորդելու համար, երբ մենք ուսումնասիրենք Խոսքը (Հովհաննես 14.16, 17, Հովհաննես 15.26, Հովհաննես 16.13)։