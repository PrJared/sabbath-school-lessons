---
title:  Հետագա ուսումնասիրության համար
date:  03/04/2020
---

Կարդացե՛ք Էլեն Ուայթի Մեծ պայքար գրքի 593-602 էջերի «Սուրբ Գիրքը որպես միակ պաշտպանություն», Դարերի փափագը գրքի 662-680 էջերի «Ձեր սրտերը թող չխռովվեն» գլուխները։

«Իր խոսքում Աստված մարդկանց փրկության համար անհրաժեշտ գիտելիքներ է տվել: Սուրբ Գիրքը պետք է ընդունվի որպես Նրա կամքի հեղինակավոր, անսխալական հայտնություն: Այն բնավորության չափանիշ է, և նրանով պետք է ստուգվի ցանկացած ուսմունք և փորձառություն»։ Էլեն Ուայթ, Մեծ պայքար, էջ 9։

Շատերը մահացել են Աստծո Խոսքը պահելու և դրան հավատարիմ մնալու համար։ Այդ մարդկանցից մեկն անգլիացի եկեղեցական ծառայող դոկտոր Ռոլանդ Թեյլորն էր, ով ընդդիմացավ կաթոլիկ եկեղեցու խարդախություններին Մարի Թյուդոր (Մարիա Արյունարբու) թագուհու օրոք Անգլիայի Հադլիում գտնվող իր եկեղեցում։ Եկեղեցուց վտարվելուց և Սուրբ Գրքին հետևելու համար ծաղրուծանակի ենթարկվելուց հետո նա անձամբ դիմեց Վինչեստեր եպիսկոպոսին՝ Անգլիայի լորդ-կանցլերին, սակայն վերջինս նրան բանտ նետեց և ի վերջո ցիցը բարձրացրեց։ 1555թ.՝ իր մահից անմիջապես առաջ, նա ասաց հետևյալ բառերը. «Բարի՛ մարդիկ։ Ես ձեզ սովորեցրել եմ ոչ այլ ինչ, քան Աստծո սուրբ Խոսքը, և այդ դասերը ես քաղել եմ Աստծո օրհնյալ գրքից՝ սուրբ Աստվածաշնչից։ Այսօր ես եկել եմ այստեղ՝ կնքելու դրանք իմ արյունով»։ Ջոն Ֆոքս, Նահատակների մասին Ֆոքսի նոր գիրքը, արտագրված և թարմացված Հարոլդ Ջ. Չադվիքի կողմից (Հյուսիսային Բրանսվիք, Նյու Ջերսի, Բրիջ-Լոգոս հրատարակչություն, 1997թ.), էջ 193։ Մարդիկ լսում էին, թե ինչպես է դոկտոր Թեյլորը կրկնում 51-րդ Սաղմոսը, մինչև որ կրակը վառվեց և խլեց նրա կյանքը։

**Հարցեր քննարկման համար**

`Ինչպե՞ս է մարգարեությունը հաստատում Աստվածաշնչի աստվածային ծագումը։ Ինչպե՞ս կարող են այս իրականացված մարգարեությունները հաստատել մեզ մեր հավատում։`

`Անդրադառնալով երեքշաբթի օրվա դասի ավարտին տրված հարցին՝ ինչո՞ւ է Հիսուսի՝ Մեսիան լինելու ապացույցն այդքան հզոր։`

`Հիսուսն ու առաքյալները դրսևորեցին անսասան հավատ Սուրբ Գրքի արժանահավատության և աստվածային հեղինակության նկատմամբ։ Օրինակ՝ քանի անգամ է Հիսուսն Ինքը հղում արել Սուրբ Գրքին (հաճախ մեջբերելով Իր մասին), ինչպես նաև ասել, որ Սուրբ Գրքերը «կկատարվեն» (տե՛ս, օրինակ՝ Մատթեոս 26.54, 56, Մարկոս 14.49, Ղուկաս 4.21, Հովհաննես 13.18, Հովհաննես 17.12): Ուստի, եթե Ինքը՝ Հիսուսն էր այդքան լուրջ վերաբերվում Սուրբ Գրքին (Իր դեպքում Հին Կտակարանին), հատկապես մարգարեությունների իրականացման վերաբերյալ, ապա ինչպիսի՞ն պետք է լինի նաև մեր վերաբերմունքը Աստվածաշնչի նկատմամբ։`