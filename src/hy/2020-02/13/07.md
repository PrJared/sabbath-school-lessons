---
title:  Հետագա ուսումնասիրության համար
date:  26/06/2020
---

Կարդացե՛ք Էլեն Ուայթի Քայլեր դեպի Քրիստոս գրքի 117–132 էջերի «Աղոթքի առավելությունը» գլուխը։

«Սովորական աչքը երբեք չի կարող նկատել Քրիստոսի գեղեցկությունն ու սիրունատեսությունը։ Միայն Սուրբ Հոգու ներքին լուսավորությունը, որը մարդուն բացահայտում է իր` ճշմարտապես անհույս ու անօգնական վիճակն առանց մեղքեր Կրողի ողորմության ու ներման՝ Քրիստոսի ամենաբավության, կարող է մարդուն ցույց տալ Նրա անսահման ողորմությունը, անչափելի սերը, բարությունը և փառքը»։ Էլեն Ուայթ, Հայացք դեպի վեր, էջ 155։

«Սուրբ Գրքի հատվածներ, նույնիսկ ամբողջական գլուխներ հնարավոր է անգիր սովորել և պատրաստ լինել, երբ սատանան ներխուժի իր գայթակղություններով։ Երբ սատանան դրդի մարդուն կենտրոնանալ երկրային և զգայական բաների վրա, նրան դիմակայելու ամենաարդյունավետ ձևն է՝ գրված է»։ Ադվենտ ռևյու և Սաբաթ հերալդ, 1884թ. ապրիլի 8։

**Հարցեր քննարկման համար**

`Ինչպե՞ս է ազատ կամքի և ազատ ընտրության իրականությունն ազդում հավատի և հնազանդության վերաբերյալ մեր բոլոր որոշումների վրա։ Թեև մեր կյանքի շատ ոլորտներ դուրս են մեր վերահսկողությունից, կարևորագույն հարցերում, հավիտենական կյանքին վերաբերող հարցերում մեզ տրված է ազատ ընտրություն։ Ինչպե՞ս եք վարվում այն ազատ կամքի հետ, որ Աստված տվել է ձեզ։ Ի՞նչ հոգևոր ընտրություններ եք դուք անում։`

`Խորհե՛ք այն մասին, թե ինչ դեր է խաղում և պետք է խաղա շաբաթն Աստծո հետ մեզ խաղաղ ժամանակի հնարավորություն ընձեռելու առնչությամբ։ Ինչպե՞ս է շաբաթը պահելը պաշտպանում ձեզ չափից դուրս աշխատանքով տարվելու և Աստծո հետ բավարար ժամանակ չանցկացնելու վտանգից։ Ինչպե՞ս կարող եք սովորել դարձնել շաբաթն ավելի շատ հոգևոր օրհնություն, ինչպիսին և այն նախասահմանվել է լինել։`

`Ինչպիսի՞ն է եղել Աստծո հետ առանձին աղոթքով և ուսումնասիրությամբ ժամանակ անցկացնելու ձեր փորձառությունը։ Ինչպե՞ս է այս հոգևոր փորձն ազդում ձեր հավատի վրա։ Իսկ ինչպե՞ս պետք է ազդի։ Եթե չեք կաշկանդվում, դասարանում խոսե՛ք ընթերցանության և աղոթքի ձեր անձնական ժամանակների մասին և թե ինչ եք քաղել դրանցից։ Ի՞նչ օգուտ կարող են քաղել ուրիշները ձեր առած դասերից։`

`Որո՞նք են ձեր սիրելի համարները, որոնք նույնիսկ անգիր եք սովորել։ Դրանց մեջ ձեզ ի՞նչն է ամենաշատը դուր գալիս։ Ինչպե՞ս է դրանք անգիր սովորելն օրհնություն եղել ձեզ համար։`