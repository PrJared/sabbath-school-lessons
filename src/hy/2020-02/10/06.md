---
title:  Հավատ և պատմություն
date:  04/06/2020
---

**Կարդացե՛ք Եբրայեցիս 11.1–40 համարները։ Ի՞նչ դասեր կարող ենք քաղել այս հին ժամանակների հերոսներից և նրանց կյանքն ուսումնասիրելիս։**

`Ենովք`

`Նոյ`

`Աբրահամ`

`Սարա`

`Հովսեփ`

`Մովսես`

`Ռախաբ`

`Սամսոն`

Հավատը պարզապես ինչ-որ բանի կամ ինչ-որ մեկի հավատալը չէ, այն այդ հավատին ի պատասխան քայլեր ձեռնարկելն է։ Դա հավատ է, որը գործում է, այն է, ինչ համարվում է արդարություն։ Դա հավատի այն գործերն են, որ փոխում են պատմության ընթացքը։ Այս գործողություններից յուրաքանչյուրը կախված է Աստծո Խոսքի նկատմամբ վստահությունից։

Նոյը գործում էր հավատով, երբ կառուցեց տապանը՝ փորձառությունից ու բանականությունից ավելի վստահելով Աստծո Խոսքին։ Քանի որ երբեք անձրև չէր եկել, փորձառությունն ու բանականությունը հուշում էին, որ ջրհեղեղի սպառնալիքը բացարձակ անհեթեթություն է։ Բայց Նոյը հնազանդվեց Աստծուն, և մարդկության կյանքը շարունակվեց։ Աբրահամը, ում անունն այն ժամանակ Աբրամ էր, լքեց Հարավային Միջագետքի Ուրը՝ այն ժամանակվա ամենազարգացած քաղաքը, դուրս եկավ՝ առանց իմանալու, թե ուր է իրեն տանելու Աստված։ Բայց նա որոշեց գործել Աստծո Խոսքի համաձայն։ Մովսեսն ընտրեց լինել Աստծո ժողովրդին դեպի Խոստացված երկիր առաջնորդող հովիվ, քան Եգիպտոսի՝ իր ժամանակների ամենամեծ կայսրության թագավորը։ Նա վստահեց Ամենակարողի ձայնին, որը կանչում էր վառվող մորենու միջից։ Ռախաբը որոշեց վստահել Աստծո ազատագրման մասին վկայություններին, պաշտպանեց երկու լրտեսներին և իր տեղն զբաղեցրեց Հիսուսի տոհմածառում։ Որքան քիչ բան գիտենք մենք այն մասին, թե ինչպես մեր որոշումները կազդեն անթիվ-անհամար մարդկանց կյանքի վրա այս և գալիք սերունդներում։

`Ի՞նչ կարևոր որոշումներ են ծառացել ձեր առջև։ Ինչպե՞ս եք անում այն ընտրությունները, որոնք անում եք, և ինչո՞ւ։`