---
title:  Աստվածաշունչը որպես պատմություն
date:  30/05/2020
---

### Այս շաբաթվա ուսումնասիրության համար կարդացե՛ք.
Ա Թագավորաց 17, Եսայիա 36.1–3, Եսայիա 37.14–38, Դանիել 1, 5, Մատթեոս 26.57–67, Եբրայեցիս 11.1–40:

> <p>Հիշելու համարը.<p>
> «Ես եմ Եհովան քո Աստվածը՝ որ քեզ Եգիպտոսի երկրից՝ ծառայության տնից հանեցի» (Ելից 20.2 [նաև Երկրորդ Օրինաց 5.6]):

Աստվածաշունչը կազմված է պատմությունից։ Աստվածաշնչի պատմությունը շարժվում է դեպի առաջ բացարձակ սկզբից, երբ Աստված ստեղծեց ամեն ինչ՝ դեպի վերջնական նպատակ, երբ Նա կվերականգնի երկիրն Իր երկրորդ գալուստով:

Աստվածաշնչի պատմական բնույթը բնութագրերից մեկն է, որն այն տարանջատում է այլ կրոնների սուրբ գրքերից։ Աստվածաշունչն ընդունում է Աստծո գոյությունը, Ով անձամբ գործում է պատմության ընթացքում. այն չի փորձում ապացուցել այդ գոյությունը։ Սկզբում Աստված խոսում է, և երկրի վրա կյանք է ստեղծվում (Ծննդոց 1.1–31): Նա դուրս է կանչում Աբրահամին Քաղդեացիների երկրից, ազատում է Իր ժողովրդին եգիպտական ստրկությունից։ Քարե տախտակների վրա Իր սեփական մատով գրում է Տասը պատվիրանները (Ելից 31.18): Նա ուղարկում է մարգարեներ, ուղարկում է դատաստաններ, կանչում է մարդկանց ապրել և տարածել Իր աստվածային օրենքը, ինչպես նաև փրկության ծրագիրն այլ ազգերի հետ։ Ի վերջո, Նա աշխարհ է ուղարկում Իր Որդի Հիսուս Քրիստոսին՝ առհավետ բաժանելով պատմությունը։

Այս շաբաթ մենք կանդրադառնանք Աստվածաշնչում նկարագրված պատմական մի քանի կարևոր հարցերի, ինչպես նաև որոշ հնագիտական ապացույցների, որոնք օգնում են հիմնավորել պատմությունը, ինչպես այն արտահայտված է Աստվածաշնչում։