---
title:  Հետագա ուսումնասիրության համար
date:  05/06/2020
---

Կարդացե՛ք Էլեն Ուայթի Նահապետներ և մարգարեներ գրքի 643-648 էջերի «Դավիթ և Գողիաթ», Մարգարեներ և թագավորներ գրքի 331-339 էջերի «Եզեկիա», 349–366 էջերի «Ազատագրում Ասորեստանից» գլուխները և «Աստվածաշնչի ուսումնասիրության եղանակները» փաստաթղթի 4.11 բաժինը, որը կարելի է գտնել հետևյալ հղումով՝ www.adventistbiblicalresearch.org/materials/bible-interpretation-hermeneutics/methods-bible-study)։

«Աստվածաշունչը մարդկության գրական ժառանգության ամենահին ու ամենաընկալելի պատմությունն է։ Այն բխում է հավիտենական ճշմարտության թարմ աղբյուրից, և աստվածային ձեռքը պահպանել է դրա անաղարտությունը դարերի ընթացքում։ Այն լուսավորում է հեռավոր անցյալը, որտեղ ապարդյուն կերպով փորձում են ներթափանցել մարդկության հետազոտությունները։ Միայն Աստծո Խոսքում ենք մենք տեսնում այն զորությունը, որը դրեց երկրի հիմքը և տարածեց երկինքները։ Միմիայն այստեղ ենք մենք գտնում ազգերի ծագման հավաստի պատմությունը։ Միայն այստեղ է տրված մեր ցեղի պատմությունը՝ չարատավորված մարդկային հպարտությամբ և նախապաշարմունքներով»։ Էլեն Ուայթ, Կրթություն, էջ 173։

«Նա, ով ունի Աստծո և Նրա Խոսքի մասին գիտություն, հաստատուն հավատ ունի Սուրբ Գրքի աստվածայնության հանդեպ։ Նա չի ստուգում Աստվածաշունչը գիտության մասին մարդկային գաղափարներով։ Նա այս գաղափարներն ստուգում է անսխալական չափանիշով։ Նա գիտի, որ Աստծո Խոսքը ճշմարտություն է, իսկ ճշմարտությունը երբեք չի կարող հակասել ինքն իրեն։ Այն, ինչ այսպես կոչված գիտության ուսմունքում հակասում է Աստծո հայտնության ճշմարտությանը, ընդամենը մարդկային ենթադրություն է։

Իսկապես իմաստունների համար գիտական հետազոտությունները մտքի և տեղեկության հսկայական ոլորտներ են բացում»։ Էլեն Ուայթ, Վկայություններ եկեղեցու համար, հատոր 8, էջ 325։

**Հարցեր քննարկման համար**

`Անդրադարձե՛ք չորեքշաբթի օրվա դասի վերջում տրված հարցին։ Այո՛, լավ է, երբ հնագիտական ապացույց ենք գտնում, որը հաստատում է աստվածաշնչյան պատմությունը։ Սակայն ի՞նչ է պատահում, երբ հնագիտական ապացույցները մեկնաբանվում են այն կերպ, որ հակասում են աստվածաշնչյան պատմությանը։ Ի՞նչ է սա մեզ ասում այն փաստի մասին, որ մենք պետք է կախված լինենք Աստծո Խոսքից որպես Աստծո Խոսք և վստահենք դրան որպես այդպիսին՝ անկախ հնագիտական կամ որևէ այլ մարդկային գիտության պնդումներից։`

`Խորհե՛ք բոլոր աստվածաշնչյան մարգարեությունների մասին, որոնք իրականացել են անցյալում, որոնք այսօրվա շահեկան տեսանկյունից մեզ երևում են որպես կատարվածներ։ Խորհե՛ք, օրինակ, Դանիել 2-րդ և 7-րդ գլուխներում նկարագրված թագավորություններից շատերի մասին։ Ինչպե՞ս կարող ենք դասեր քաղել պատմության ընթացքում իրականացած այս մարգարեություններից և սովորել վստահել Տիրոջը դեռևս կատարվելիք մարգարեությունների վերաբերյալ։`