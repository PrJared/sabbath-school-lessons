---
title:  Հիսուսի եվ առաքյալների տեսակետն ԱՍՏՎԱԾԱՇՆՉԻ ՎԵՐԱԲԵՐՅԱԼ
date:  11/04/2020
---

### Աստվածաշնչի վերաբերյալ
Այս շաբաթվա ուսումնասիրության համար կարդացե՛ք. Մատթեոս 4.1–11, Մատթեոս 22.37–40, Ղուկաս 24.13–35, 44, 45, Ղուկաս 4.25–27, Գործք առաքելոց 4.24–26:

> <p>Հիշելու համարը.<p>
> «Նա էլ պատասխան տվեց և ասաց. Գրված է՝ Ոչ միայն հացով կապրի մարդ, այլ ամեն խոսքով, որ դուրս է գալիս Աստծո բերանից» (Մատթեոս 4. 4):

Ցավոք, այս պոստմոդերնիստական դարում Աստվածաշունչը լայնորեն վերաիմաստավորվել է փիլիսոփայության լույսի ներքո, որը կասկածի տակ է դնում և՛ դրա ներշնչված լինելու փաստը, և՛ դրա հեղինակությունը։ Իրականում, Աստվածաշունչը դիտարկվում է որպես համեմատաբար պարզ մշակույթում ապրող մարդկանց մտքերի հավաքածու, ովքեր հավանաբար չէին կարող ընկալել ու հասկանալ աշխարհն այնպես, ինչպես դա հասանելի է մեզ այսօր։ Միևնույն ժամանակ, գերբնական տարրը կա՛մ նսեմացվել, կա՛մ ընդհանրապես հեռացվել է տեսադաշտից՝ Աստվածաշունչը դարձնելով մի փաստաթուղթ, որը, Աստծո տեսանկյունը մարդու մասին լինելու փոխարեն, դարձել է մարդու տեսանկյունն Աստծո մասին։ Իսկ արդյունքն այն է, որ դարվինյան մտածելակերպի և ժամանակակից փիլիսոփայության այս դարաշրջանում Աստվածաշունչը շատերի համար դարձել է անպատեհ ու անիմաստ:

Այդուհանդերձ, մենք ամբողջովին մերժում ենք նման դիրքորոշումը։ Դրա փոխարեն, Նոր Կտակարանում մենք կարող ենք տեսնել ամբողջ Սուրբ Գրքին վերաբերվելու ներշնչված ձևը՝ ուսումնասիրելով, թե ինչպես էին Հիսուսն ու առաքյալները հասկանում Հին Կտակարանը՝ միակ Աստվածաշունչը, որ այն ժամանակ հասանելի էր նրանց։ Ինչպե՞ս էին նրանք վերաբերվում նկարագրված մարդկանց, վայրերին և իրադարձություններին։ Որո՞նք էին նրանց ենթադրություններն ու մեկնաբանության հաջորդող եղանակները։ Եկե՛ք հետևենք նրանց և նրանց հասկացողությանը՝ ի հեճուկս չներշնչված մարդ արարածների թյուր կարծիքների, ում ենթադրությունները տանում են Աստծո Խոսքի նկատմամբ միայն թերահավատության և կասկածի ձևավորման։