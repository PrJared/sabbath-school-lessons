---
title:  Հետագա ուսումնասիրության համար
date:  17/04/2020
---

Կարդացե՛ք Էլեն Ուայթի Դարերի փափագը գրքի 68-74 էջերի «Մանկությունը» և 114-123 էջերի «Փորձությունը» գլուխները։

«Մարդիկ իրենց Աստծո Խոսքից, նույնիսկ Աստծուց իմաստուն են համարում և իրենց ընթացքն անսասան հիմքում գցելու և ամեն ինչ Աստծո Խոսքով ստուգելու փոխարեն՝ նրանք այդ Խոսքն են ստուգում գիտության և բնության մասին ունեցած իրենց սեփական գաղափարներով։ Եվ եթե այն չի համապատասխանում իրենց գիտական գաղափարներին, ապա մի կողմ է նետվում որպես վստահության ոչ արժանի»։ Էլեն Ուայթ, Ժամանակի նշաններ, 1884թ. մարտի 27, էջ 1։

«Այն մարդիկ, ովքեր լավ ծանոթանում են Աստծո Խոսքում բացահայտված Նրա նպատակների ու իմաստության հետ, դառնում են մտավոր ներուժի տիրապետող տղամարդիկ և կանայք և կարող են լինել արդյունավետ գործիչներ մեծ Կրթողի՝ Հիսուս Քրիստոսի հետ։ … Քրիստոսն Իր ժողովրդին տվել է ճշմարտության խոսքը, և բոլորը կանչված են դա աշխարհին հայտնի դարձնելու գործի մաս կազմել։ … Չկա սրբագործում ճշմարտությունից, Աստծո Խոսքից հեռու։ Այս դեպքում որքա՜ն կարևոր է, որ այն հասկացվի յուրաքանչյուրի կողմից»։ Էլեն Ուայթ, Քրիստոնեական կրթության հիմքերը, էջ 432։

**Հարցեր քննարկման համար**

`Եթե Հիսուսը, Ավետարանը գրողները և Պողոսը Հին Կտակարանն ընդունում էին որպես Աստծո Խոսք, ապա ի՞նչ պետք է սա մեզ ասի այն մասին, թե ինչու են Սուրբ Գրքի վերաբերյալ շատ ժամանակակից տեսանկյուններ սխալ, և թե ինչու մենք չպետք է տրվենք այս փաստարկներին, անկախ նրանից, թե ով է դա սովորեցնում։`

`Մարդկանց մի փոքր պատկերացում տալու համար այն մասին, թե ուր են հասել ժամանակակից շատ աստվածաբաններ իրենց թերահավատությամբ՝ ներկայացնում ենք մի քանի կետեր, որոնք ժամանակակից աստվածաբանները հերքում են։ Նրանք մերժում են տառացիորեն վեց օր տևած արարումը՝ փոխարենն ընդունելով էվոլյուցիոն տեսության առաջարկած միլիարդավոր տարիները։ Նրանք մերժում են անմեղ Ադամի գոյությունը չընկած աշխարհում։ Նրանք մերժում են համաշխարհային ջրհեղեղը։ Ոմանք մերժում են Աբրահամի իրական գոյությունը։ Ոմանք մերժում են Եգիպտոսից դուրս գալու պատմությունը։ Ոմանք մերժում են Հիսուսի հրաշքները, այդ թվում և Նրա մարմնական հարությունը։ Ոմանք մերժում են կանխագուշակող մարգարեությունների գաղափարը, որոնցում մարգարեները ներկայացնում են ապագան երբեմն դարեր և նույնիսկ հազարամյակներ առաջ։ Ի՞նչ պետք է մեզ ասի այս եզրակացությունն այն մասին, թե ինչ է կատարվում, երբ մարդիկ սկսում են կասկածել Սուրբ Գրքի հեղինակությանն ու վավերականությանը։ Որո՞նք են այն ճանապարհները, որոնցով կարելի է օգնել նման մարդկանց գալ ճշմարտության հստակ ընկալմանը։`

`Երեքշաբթի օրվա դասի վերջում տրված հարցին ի պատասխան՝ ինչպե՞ս ենք մենք հասկանում այն, թե ինչպես կարող է ամբողջ Սուրբ Գիրքը ներշնչված լինել, նույնիսկ այն մասերը, որոնք պարտադիր կերպով կիրառելի չեն մեր օրերում։`