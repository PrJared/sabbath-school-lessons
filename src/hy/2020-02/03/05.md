---
title:  Հիսուսը և Աստվածաշնչի ծագումն ու պատմությունը
date:  15/04/2020
---

Հիսուսը սովորեցնում էր, որ Աստվածաշունչն Աստծո Խոսքն է այն իմաստով, որ Աստվածաշնչի ասածն Աստծո ասածն է։ Դրա ծագումն Աստծուց է, ուստի այն պարունակում է բացարձակ հեղինակություն կյանքի յուրաքանչյուր ոլորտի համար։ Աստված աշխատել է ողջ պատմության ընթացքում՝ Իր կամքն Աստվածաշնչի միջոցով մարդկությանը հայտնի դարձնելու համար։

Օրինակ, Մատթեոս 19.4, 5 համարներում Հիսուսը մեջբերում է Մովսեսի խոսքերը։ Բայց Հիսուսը վերցնում է այս հատվածը և ասում. «Նա, որ սկզբից ստեղծեց … ասաց. Սրա համար մարդ կթողնի հայրը և մայրը»։ «Սուրբ Գիրքն ասում է» ասելու փոխարեն Հիսուսն ասում է «Նա, որ սկզբից ստեղծեց … ասաց»՝ վերագրելով Արարչի խոսքին այն, ինչը գրել է Ծննդոցի հեղինակը։ Իրականում, այստեղ Աստված ներկայացվում է որպես այս հայտարարության հեղինակ, նույնիսկ եթե այն գրվել է Մովսեսի կողմից։

**Կարդացե՛ք հետևյալ տեքստերը։ Ինչպե՞ս էր Հիսուսը հասկանում Աստվածաշնչի պատմական կերպարները և իրադարձությունները։**

`Մատթեոս 12.3, 4`

`Մարկոս 10.6–8`

`Ղուկաս 4.25–27`

`Ղուկաս 11.51`

`Մատթեոս 24.38`

Հիսուսը հետևողական կերպով վերաբերվում է Հին Կտակարանի մարդկանց, վայրերին և իրադարձություններին որպես պատմական ճշմարտություն։ Նա հղվում է Ծննդոց 1-ին և 2-րդ գլուխներին, Աբելին՝ Ծննդոց 4-րդ գլխում, Դավիթին՝ առաջավորության հացն ուտելիս, ինչպես նաև Եղիային մնացած այլ պատմական կերպարների հետ մեկտեղ։ Նա շարունակ խոսում է հին ժամանակների մարգարեների տառապանքների մասին (Մատթեոս 5.12, Մատթեոս 13.57, Մատթեոս 23.34–36, Մարկոս 6.4): Նախազգուշական լուրի մեջ Հիսուսը նաև նկարագրում է Նոյի օրերը. «Ուտում էին և խմում էին, կին էին առնում և մարդի էին գնում, մինչև այն օրը, որ Նոյը մտավ տապանը։ Եվ չգիտեցան, մինչև որ ջրհեղեղը եկավ, և ամենքին վեր առավ, այնպես կլինի և մարդի Որդու գալուստը» (Մատթեոս 24.38, 39): Բոլոր նշանները մատնացույց են անում, որ Հիսուսը խոսում էր Աստծո այս ահեղ դատաստանի մասին որպես պատմական իրադարձություն։

`Քանի որ Ինքը՝ Հիսուսը, հղում է կատարում այս պատմական կերպարներին որպես իրական անձինք, ի՞նչ է ասում այս փաստը սատանայի խաբեության զորության մասին, ինչն այսօր նույնիսկ քրիստոնեություն դավանող շատ մարդիկ, հաճախ հերքում են։ Ինչո՞ւ մենք երբեք չպետք է ընկնենք այս ծուղակի մեջ։`