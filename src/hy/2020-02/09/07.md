---
title:  Հետագա ուսումնասիրության համար
date:  29/05/2020
---

Կարդացե՛ք Ջերալդ Ա. Քլինգբեյլի խմբագրած Ծննդոցի արարչագործության պատմությունը և դրա արձագանքները Հին Կտակարանում աշխատությունը (Բերրիեն Սփրինգս, Միչիգան, Էնդրյուսի համալսարանի տպագրություն, 2015թ.):

«Աստվածաշունչը մարդկության գրական ժառանգության ամենաընկալելի և ամենաուսուցողական պատմությունն է։ Այն բխում է հավիտենական ճշմարտության թարմ աղբյուրից, և աստվածային ձեռքը պահպանել է դրա անաղարտությունը դարերի ընթացքում։ … Միայն այստեղ մենք կարող ենք գտնել մեր ցեղի պատմությունը՝ չարատավորված մարդկային նախապաշարմունքներով և հպարտությամբ»։ Էլեն Ուայթ, Վկայություններ եկեղեցու համար, հատոր 5, էջ 25։

«Ինձ ցույց տրվեց, որ առանց Աստվածաշնչի պատմության երկրաբանությունը ոչինչ չի կարող ապացուցել։ Հողում գտնված մասունքները վկայում են այն մասին, որ իրերի վիճակը շատ առումներով տարբերվել է ներկայիս վիճակից։ Սակայն դրանց գոյության ժամանակը և այն, թե որքան երկար են այդ իրերը գտնվել հողի տակ, պետք է հասկացվեն միայն Աստվածաշնչյան պատմությամբ։ Աստվածաշնչյան պատմությունից դուրս ենթադրություններ անելը կարող է անվնաս լինել, եթե դրանք չեն հակասում Սուրբ Գրքում հայտնաբերված փաստերին։ Սակայն երբ արարչագործության պատմության առնչությամբ մարդիկ թողնում են Աստծո Խոսքը և փորձում են բացատրել Աստծո արարչագործությունը բնական երևույթներով, նրանք հայտնվում են անորոշության անսահման օվկիանոսում։ Թե ինչպես է Աստված իրականացրել արարման գործընթացը բառացիորեն վեց օրում, Նա երբեք չի բացահայտել մահկանացուներին։ Նրա արարչագործությունը նույնքան անընկալելի է, որքան և Նրա գոյությունը»։ Էլեն Ուայթ, Հոգևոր պարգևներ, գիրք 3, էջ 93։

**Հարցեր քննարկման համար**

`Երբ գիտական բացատրությունները ներկա իրականության մասին, այն, ինչ կարելի է բռնել, լսել, տեսնել, փորձարկել և վերափորձարկել, լի են բանավեճերով և հակասություններով, ինչո՞ւ են այդքան շատ մարդիկ անվերապահորեն ընդունում ենթադրաբար միլիոնավոր կամ նույնիսկ միլիարդավոր տարիներ առաջ տեղի ունեցած իրադարձությունների մասին բոլոր գիտական հայտարարությունները։`

`Ժամանակակից գիտությունը ելնում է այն ենթադրությունից (որն առաջին հայացքից ողջամիտ է թվում), որ բնական իրադարձությունները բացատրելու համար չի կարելի օգտագործել գերբնական միջոցներ։ Ասել կուզի՝ չի կարելի փորձել սովը բացատրել, օրինակ, այն փաստով, որ մի կախարդ անիծել է երկիրը։ Այդուհանդերձ, որո՞նք են այս մոտեցման սահմանափակումները, երբ խոսքը վերաբերում է Ծննդոց գրքում նկարագրված արարման պատմությանը։ Այլ խոսքերով, Ծննդոցի պատմությունը զուտ գերբնական իրադարձություն է։ Եթե, այնուամենայնիվ, ինքնաբերաբար բացառեք գերբնական գործոնը որպես արարման միջոց, այդ դեպքում ինչո՞ւ ցպահանջ ձեր հորինած ցանկացած այլ մոդել սխալ կլինի։`