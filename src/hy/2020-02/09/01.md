---
title:  Արարում. Ծննդոցը որպես հիմք, մաս 2
date:  23/05/2020
---

### Այս շաբաթվա ուսումնասիրության համար կարդացե՛ք.
Հոբ 26.7–10, Ծննդոց 1–2, Ծննդոց 5, Ծննդոց 11, Ա Մնացորդաց 1.18–27, Մատթեոս 19.4, 5, Հովհաննես 1.1–3:

> <p>Հիշելու համարը.<p>
> «Երկինքները պատմում են Աստծո փառքը, և հաստատությունը իմացնում է Նրա ձեռքի գործերը» (Սաղմոս 19.1):

Շատ մեծ մտածողներ ներշնչվել են Սուրբ Գրքից` բացահայտելու Աստծո արարած աշխարհը. արդյունքում ծնունդ առավ ժամանակակից գիտությունը։ Յոհան Կեպլերը, Իսահակ Նյուտոնը, Ջոն Ռեյը, Ռոբերտ Բոյլը և վաղ շրջանի այլ մեծ գիտնականներ հավատում էին, որ իրենց գործերն ավելի շատ են բացահայտում Աստծո ձեռքի գործերը։

Ֆրանսիական հեղափոխությունից հետո, սակայն, տասնիններորդ դարի գիտությունն աստվածաբանական տեսակետից սկսեց շարժվել դեպի նատուրալիզմի և մատերիալիզմի վրա հիմնված տեսակետ՝ հաճախ ոչ մի տեղ չթողնելով գերբնականի համար։ Այս փիլիսոփայական գաղափարները հանրածանոթ դարձան Չարլզ Դարվինի Տեսակների ծագումը աշխատությամբ (1859թ.): Այդ ժամանակվանից ի վեր գիտությունը մեծապես հեռացել է իր աստվածաշնչյան հիմքից՝ հանգեցնելով Ծննդոց գրքի պատմության արմատական վերաիմաստավորմանը։

Արդյո՞ք Աստվածաշունչը տիեզերագիտության մասին տալիս է հնացած, ոչ գիտական տեսակետ։ Արդյո՞ք աստվածաշնչյան պատմությունը պարզապես փոխառվել է շրջապատի հեթանոս ժողովուրդներից։ Արդյո՞ք Աստվածաշունչը պայմանավորված էր իր տեղի և ժամանակի մշակույթով, թե՞ դրա ներշնչված բնույթը բարձրացնում է մեզ ծագման այն տեսակետին, որն ամբողջական է իր աստվածային շրջանակներում:

Որոշակիորեն սրանք են այն հարցերը, որոնք մենք կքննարկենք այս շաբաթվա դասի ընթացքում։