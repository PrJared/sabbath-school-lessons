---
title:  Ծննդոցն ընդդեմ հեթանոսության
date:  26/05/2020
---

Հին աշխարհի արարչագործության մասին առասպելներից շատ հեռու լինելով՝ Ծննդոցը գրված է այնպես, որ հերքում է այդ առասպելները և հեռացնում դրանցից Աստծուն որպես Արարիչ։

`Կարդացե՛ք Ծննդոց 1.14–19 համարները։ Ինչպե՞ս են նկարագրվում չորրորդ օրն ի հայտ եկող մարմինները, և որո՞նք են դրանց գործառույթները։`

Հեղինակն «արև» և «լուսին» եզրույթներից իհարկե խուսափել է, որովհետև եբրայերենում դրանց անունները հին Մերձավոր Արևելքի և Եգիպտոսի արևի և լուսնի աստվածների անուններն էին (կամ սերտորեն կապված էին այդ անուններին)։ «Մեծ լույս» և «փոքր լույս» եզրույթների կիրառությունը ցույց է տալիս, որ դրանք արարվել են հատուկ գործառույթի համար. «և նշանների և ժամանակների և օրերի և տարիների համար լինեն» և «երկրի վրա լույս տան» (Ծննդոց 1.14, 15): Սա նշանակում է, որ տեքստը շատ պարզ կերպով ցույց է տալիս, որ արևն ու լուսինն աստվածներ չէին, այլ ստեղծված օբյեկտներ որոշակի բնական գործառույթներով, այնպես, ինչպես մենք դրանք ընկալում ենք այսօր։

`Կարդացե՛ք Ծննդոց 2.7, 18–24 համարները։ Ինչպե՞ս է Աստված սերտորեն ներգրավված Ադամի և Եվայի արարման գործում։`

Հին Մերձավոր Արևելքի առասպելները միաձայն նկարագրում են մարդու արարումը որպես ուշացած միտք, որը ծագել է աստվածներին ծանր աշխատանքից ազատելու գաղափարի արդյունքում։ Առասպելական այս գաղափարին հակասում է աստվածաշնչյան գաղափարն այն մասին, որ մարդը պետք է իշխեր աշխարհին որպես Աստծո տեղակալ։ Մարդկային ցեղն արարելու մեջ բացարձակապես ոչինչ չի եղել ուշացած միտք։ Համենայն դեպս, տեքստը մարդուն նկարագրում է որպես արարչագործության պատմության գագաթնակետ՝ ավելի հստակորեն ցույց տալով, թե իրականում որքան տարբեր են հեթանոսական և աստվածաշնչյան պատմությունները։

Այսպիսով Ծննդոցն իրենից ներկայացնում է հին աշխարհի առասպելների շտկում։ Մովսեսն օգտագործել է հեթանոսական գաղափարների հետ անհամատեղելի որոշակի եզրույթներ և գաղափարներ։ Եվ նա դա անում է՝ պարզապես արտահայտելով իրականության աստվածաշնչյան ըմբռնումը և արարչագործության մեջ Աստծո դերն ու նպատակը:

`Հազարավոր տարիներ առաջ աստվածաշնչյան արարչագործության պատմությունը հակասում էր գերակայող մշակույթին։ Այսօր ևս աստվածաշնչյան արարչագործության պատմությունը հակասում է գերակայող մշակույթին։ Ինչո՞ւ սա չպետք է զարմացնի մեզ։`