---
title:  Հնոցից` պալատ
date:  18/01/2020
---

### Այս շաբաթվա ուսումնասիրության համար կարդացե՛ք.
Դանիել 3, Հայտնություն 13.11–18, Ելից 20.3–6, Երկրորդ Օրինաց 6.4, Ա Կորնթացիս 15.12–26, Եբրայեցիս 11:

> <p>Հիշելու համարը.<p>
> «Ահա մեր Աստվածը, որին մենք պաշտում ենք, կարող է մեզ ազատել կրակով բորբոքված հնոցից և քո ձեռքից էլ, ով թագավոր, Նա մեզ կազատի» (Դանիել 3.17):

«Այսպիսով Սուրբ Հոգով լցված այս երիտասարդներն ամբողջ ազգին հայտարարում են իրենց հավատի մասին, որ Նա, Ում իրենք երկրպագում են, միակ ճշմարիտ ու կենդանի Աստվածն է։ Իրենց հավատի այս ցուցադրումն իրենց սկզբունքների ամենապերճախոս ներկայացումն էր։ Որպեսզի կռապաշտներին տպավորեն կենդանի Աստծո զորությամբ ու մեծությամբ, Նրա ծառաները պետք է արտահայտեն իրենց սեփական ակնածանքն առ Աստված։ Նրանք պետք է ցույց տան, որ Աստված է իրենց պատվի ու երկրպագության միակ առարկան, և որ ոչ մի նկատառում, նույնիսկ սեփական կյանքը խնայելը չի կարող դրդել իրենց անգամ ամենափոքր փոխզիջման գնալ կռապաշտության հետ։ Այս դասերը ուղիղ ու կարևոր կապ ունեն մեր փորձառության հետ վերջին օրերում»։ Էլեն Ուայթ, Երկնային տեղերում, էջ 149։ Թեև երկրպագության առարկայի պատճառով մահվան սպառնալիքին բախվելը կարող է նախագիտական ու սնոտիապաշտական դարաշրջանի երևույթ թվալ, Սուրբ Գիրքը հավաստիացնում է, որ վերջին օրերում, երբ աշխարհը մեծ «առաջադիմության» հասած լինի, նմանատիպ մի բան է տեղի ունենալու, սակայն այս անգամ արդեն համաշխարհային մասշտաբներով։ Ուստի այս պատմության ուսումնասիրությունից մենք ձեռք ենք բերում այն խնդիրների ըմբռնումը, որոնց, համաձայն Սուրբ Գրքի, կբախվեն Աստծո հավատարիմները։