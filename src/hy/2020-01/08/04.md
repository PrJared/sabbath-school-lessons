---
title:  Դատն սկսված է
date:  18/02/2020
---

Չորս կենդանիների և փոքր եղջյուրի գործունեության տեսիլքից հետո մարգարեն տեսնում է երկնային դատաստանի տեսարան (Դանիել 7.9, 10, 13, 14): Երբ դատը գումարվում է, դրվում են աթոռները, և Հինավուրցն զբաղեցնում է Իր տեղը։ Ինչպես ցույց է տալիս երկնային տեսարանը, երկնային էակների հազար հազարներ ծառայում են Հինավուրցին. դատավարությունն սկսվում է, և գրքերը բացվում են։

Կարևոր է նկատել, որ այս դատավարությունն սկսվում է փոքր եղջյուրի գործունեության 1,260 տարի տևող ժամանակահատվածից հետո (ՔՀ 538–1798թթ., տե՛ս ուրբաթ օրվա դասը), սակայն Աստծո վերջնական արքայության հաստատումից առաջ։ Իրականում այս տեսիլքում երեք անգամ հայտնվում է հետևյալ հերթականությունը՝

<center>Փոքր եղջյուրի փուլը (538–1798թթ.)</center>

<center>Երկնային դատաստան</center>

<center>Աստծո հավիտենական արքայությունը։</center>

`Կարդացե՛ք Դանիել 7.13, 14, 21, 22, 26, 27 համարները։ Համաձայն այս տեքստերի՝ ի՞նչ կերպ է դատաստանն օգուտ Աստծո ժողովրդի համար։`

Հին Կտակարանն անդրադառնում է մի քանի դատաստանների խորանից ու տաճարից, սակայն այստեղ նկարագրվող դատաստանն այլ է։ Սա տիեզերական դատաստան է, որը ներառում է ոչ միայն փոքր եղջյուրին, այլև Բարձրյալի սուրբերին, ովքեր վերջում ժառանգելու են թագավորությունը։

Դանիել 7-րդ գլուխը չի նկարագրում դատավարության ընթացքը և չի մանրամասնում դրա սկիզբն ու ավարտը։ Սակայն ենթադրվում է, որ դատաստանն սկսվում է Աստծո և Նրա ժողովրդի վրա փոքր եղջյուրի հարձակման հետևանքով։ Իմաստն այստեղ տիեզերական մասշտաբների դատաստանի սկիզբն ընդգծելն է։ Դանիել 8-րդ և 9-րդ գլուխներից (տե՛ս հաջորդ շաբաթվա դասերը) մենք կիմանանք դատաստանի սկսվելու ժամանակի և այն փաստի մասին, որ այս դատաստանը վերաբերում է երկնային սրբարանի արդարացմանը երկնային Քավության օրը։ Դասն այստեղ այն է, որ մենք հաստատապես ունենալու ենք Գալուստին նախորդող դատաստան երկնքում, որը լինելու է հօգուտ Աստծո ժողովրդի (Դանիել 7.22)։

`Այն բանի ըմբռնումը, թե ինչ արեց Հիսուսը մեզ համար խաչի վրա, ինչո՞ւ է այդքան կարևոր այն փաստի համար, թե ինչու մենք կարող ենք հավաստիացում ունենալ դատաստանի օրը։ Ի՞նչ հույս կունենայինք, կամ նույնիսկ կարող էինք ունենալ առանց Խաչի (տե՛ս Հռոմեացիս 8.1):`