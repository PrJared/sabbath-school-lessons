---
title:  Հետագա ուսումնասիրության համար
date:  21/02/2020
---

Պատմական անցքերին գցված թռուցիկ հայացքը ցույց է տալիս, որ Հռոմեական կայսրության անկումից հետո, որի պատճառ դարձան հյուսիսից եկող բարբարոսների հարձակումները, Հռոմի եպիսկոպոսը, օգտվելով երեք բարբարոս ցեղերի տապալումից, իրեն հռչակեց որպես միակ ուժ Հռոմում սկսած ՔՀ 538 թվականից: Այս ընթացքում նա ստանձնեց Հռոմի կայսեր մի քանի ինստիտուցիոնալ և քաղաքական գործառույթներ։ Այստեղից ծնունդ առավ պապականությունը՝ օժտված քաղաքական և կրոնական իշխանությամբ, մինչև որ 1798թ. տապալվեց Նապոլեոնի կողմից։ Սա վերջ դրեց ոչ թե Հռոմին, այլ ընդամենը նշված հալածանքի ժամանակաշրջանին։ Պապը ոչ միայն հայտարարում էր, որ Քրիստոսի փոխանորդն է, այլև մտցրեց վարդապետական մի քանի կետեր և արարողություններ, որոնք հակասում են Աստվածաշնչին։ Քավարանը, ապաշխարանքը, բարձրաձայն խոստովանությունը, ինչպես նաև Շաբաթի պատվիրանի փոփոխությունը կիրակի օրվան՝ ընդամենը մի քանիսն են «ժամանակների ու օրենքի» այն բազում փոփոխություններից, որ արել է պապականությունը։

«Մարդն իր ուժերով չի կարող դիմակայել թշնամու մեղադրանքներին։ Նա կանգնած է Աստծո առաջ՝ մեղքով աղտոտված հանդերձով, խոստովանելով իր մեղքերը։ Բայց Հիսուսը՝ մեր Փաստաբանը, ազդեցիկ ճառ է ներկայացնում ի պաշտպանություն նրանց, ովքեր ապաշխարությամբ և հավատով իրենց անձերի պահպանությունն Իրեն են հանձնել։ Նա հանդես է գալիս նրանց գործի պաշտպանությամբ և, Գողգոթան որպես հզոր փաստարկ ներկայացնելով, հաղթում նրանց մեղադրողին։ Աստծո օրենքին կատարյալ հնազանդությունը Նրան շնորհել է ողջ իշխանությունը երկնքում և երկրի վրա։ Նա պահանջում է Հոր ողորմությունն ու հաշտեցումը մեղավոր մարդու համար։ Իր ժողովրդի մեղադրողին Նա հայտարարում է. «Տերը քեզ hանդիմանի, ո՛վ սատանա։ Այս մարդիկ փրկագնված են Իմ արյամբ, կրակից ազատված խանձող են»։ Եվ նրանց, ովքեր հավատով ապավինում են Իրեն, Նա վստահեցնում է. «Տես՝ Ես քո վրայից վեր առա քո անօրենությունը, և քեզ պատվական զգեստներ եմ հագցնում»։ Զաքարիա 3.4»։ Էլեն Ուայթ, Մարգարեներ և թագավորներ, էջ 586, 587։

**Հարցեր քննարկման համար**

`Նորից կարդացե՛ք փոքր եղջյուրի իշխանության ողջ բնութագիրը, որը վեր է խոյանում չորրորդ գազանից՝ Հռոմից և մնում դրա մասը։ Ի՞նչ միակ իշխանություն է ծնունդ առել հեթանոսական Հռոմից շատ դարեր առաջ և, բացի Աստծո ժողովրդին հալածելը, պահպանում է իր գոյութունը մինչ օրս։ Ինչո՞ւ պետք է այս հստակ նույնականացումն օգնի մեզ պաշտպանվել դրա ով լինելու շահարկումներից, այդ թվում և այն գաղափարից, որ փոքր եղջյուրը ներկայացնում է հեթանոս հույն թագավորի, ով անհետացել է պատմությունից Հիսուսի առաջին գալուստից ավելի քան մեկուկես դար առաջ։ Այս հստակ նույնականացնող նշաններն ինչպե՞ս պետք է պաշտպանեն մեզ նաև այն գաղափարից, թե փոքր եղջյուրն ապագա մի ուժ է, որը դեռևս պետք է գլուխ բարձրացնի։`