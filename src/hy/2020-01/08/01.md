---
title:  Փոթորկուն ծովից դեպի երկնքի ամպերը
date:  15/02/2020
---

### Այս շաբաթվա ուսումնասիրության համար կարդացե՛ք.
Դանիել 7, Բ Թեսաղոնիկեցիս 2.1–12, Հռոմեացիս 8.1, Մարկոս 13.26, Ղուկաս 9.26, Ղուկաս 12.8, Ա Տիմոթեոս 2.5։

> <p>Հիշելու համարը.<p>
> «Եվ թագավորությունն ու իշխանությունը և բոլոր երկնքի տակ եղող թագավորությունների մեծությունը պիտի տրվի Բարձրյալի սուրբերի ժողովրդին։ Նրա թագավորությունը հավիտենական թագավորություն է, և բոլոր իշխանությունները պիտի Նրան ծառայեն և հնազանդեն» (Դանիել 7.27):

Այս շաբաթվա մեր թեման՝ Դանիելի գրքի 7-րդ գլխում ներկայացված տեսիլքը, զուգահեռ է Դանիելի գրքի 2-րդ գլխում ներկայացված երազի հետ։ Բայց 7-րդ գլուխն ավելի մանրամասնորեն է բացատրում 2-րդ գլխում բացահայտված տեղեկությունը։ Առաջին, տեսիլքը տեղի է ունենում գիշերը և ցույց է տալիս չորս քամիներից փոթորկված ծով։ Խավարն ու ջուրը հիշեցնում են արարչագործության մասին, սակայն այստեղ կարծես արարչագործությունն աղավաղված կամ վտանգված է։ Երկրորդ, տեսիլքի գազաններն անմաքուր են ու հիբրիդներ, ինչը ներկայացնում է արարչագործության կարգի խախտում։ Երրորդ, գազանները պատկերված են որպես իշխանություն ունեցող, ուստի այն իշխանությունը, որն Աստված տվեց Ադամին Եդեմի պարտեզում, կարծես զավթվել է այս ուժերի կողմից։ Չորրորդ, մարդու Որդու գալուստով Աստծո իշխանությունը վերադարձվում է նրանց, ում իրավամբ պատկանում է։ Այն, ինչ Ադամը կորցրեց պարտեզում, մարդու Որդին կվերադարձնի երկնային դատաստանում։

Վերը նշված նկարագրությունն ընդհանուր պատկերացում է տալիս աստվածաշնչյան կերպարների մասին, պատկերացում, որը թաքնված է այս խիստ խորհրդանշական տեսիլքի հետևում։ Բարեբախտաբար, տեսիլքի կարևորագույն մանրամասներից մի քանիսը բացատրվում են հրեշտակի կողմից, որպեսզի մենք հասկանանք այս զարմանահրաշ մարգարեության ընդհանուր ուրվագիծը։