---
title:  Մեծ պայքար
date:  11/03/2020
---

`Կարդացե՛ք 10.20, 21 համարները։ Ի՞նչ է բացահայտվում Դանիելին այստեղ։`

Երկնային լրաբերը մի կողմ է քաշում վարագույրը և Դանիելին ներկայացնում է տիեզերական պատերազմը, որը տեղի է ունենում մարդկային պատմության հետնաբեմում։ Հենց որ Դանիելն սկսում է աղոթել, երկնքի և երկրի միջև հոգևոր ճակատամարտ է սկսվում։ Երկնային էակները պայքարում են պարսից թագավորի դեմ, որպեսզի վերջինս թույլ տա հրեաներին շարունակել տաճարի վերակառուցումը։ Դանիել 10-րդ գլխի սկզբից մենք գիտենք, որ պարսից այս թագավորը Կյուրոսն է։ Այդուհանդերձ, ինքն իրենով մարդ արարածը, նույնիսկ եթե թագավոր է, չի կարող նշանակալից դիմադրություն ցուցաբերել երկնային էակին։ Սա ցույց է տալիս, որ թագավորի հետևում կանգնած է հոգևոր գործակալ, որը սադրում է Կյուրոսին արգելել հրեաներին վերակառուցել տաճարը։

Նմանատիպ իրավիճակ ի հայտ է գալիս Եզեկիել 28-րդ համարում, որտեղ Տյուրոս թագավորը ներկայացնում է սատանային՝ այն հոգևոր գործակալին, ով կանգնած է այդ քաղաքի թագավորի հետևում։ Ուստի կարիք չկա զարմանալու, որ պարսից թագավորները, որոնց դեմ Միքայելը գալիս է պայքարելու, ներառում են սատանային ու նրա հրեշտակներին։ Սա ցույց է տալիս, որ Երուսաղեմի տաճարի վերակառուցման դեմ դուրս եկած մարդկային ընդդիմությունն ունի նմանակ հոգևոր թագավորությունում։

`Կարդացե՛ք Դանիել 10.13 համարը։ Ի՞նչ ճակատամարտ է նկարագրված այստեղ։`

«Մինչ սատանան փորձում էր ազդել Մարա-Պարսկաստանի թագավորության բարձրագույն իշխանությունների վրա՝ նրանց Աստծո ժողովրդի դեմ հանելու համար, հրեշտակներն աշխատում էին ի շահ աքսորյալների: Համայն երկինքն էր հետաքրքրված այս հակամարտությամբ: Դանիել մարգարեի միջոցով բարու և չարի ուժերի միջև այս հզոր պայքարի պատկերացումն է տրվում մեզ: Երեք շաբաթ շարունակ Գաբրիելը պայքարում էր խավարի ուժերի դեմ՝ հակազդելով Կյուրոսի մտքի վրա նրանց ազդեցությանը, և մինչ մրցարշավի ավարտը Քրիստոսն Ինքը եկավ Գաբրիելին օգնության: «Եվ Պարսից թագավորության իշխանը կանգնել էր իմ դիմացը քսանմեկ օր,- հայտարարում է Գաբրիելը,- և ահա Միքայելը՝ առաջի իշխաններից մեկը, եկավ ինձ օգնելու։ Եվ ես մնացի այնտեղ Պարսից թագավորի կշտին»։ Դանիել 10.13: Այն ամենը, ինչ երկինքը կարող էր անել Աստծո ժողովրդի համար, արվեց: Հաղթանակն ի վերջո ձեռք բերվեց, թշնամու ուժերը հետ պահվեցին Կյուրոսի բոլոր օրերին, և նրա որդի Կամբիզի օրերին, ով թագավորեց մոտ յոթուկես տարի»։ Էլեն Ուայթ, Մարգարեներ և թագավորներ, էջ 571, 572։