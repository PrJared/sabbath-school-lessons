---
title:  Հետագա ուսումնասիրության համար
date:  13/03/2020
---

«Երեք շաբաթ շարունակ Գաբրիելը պայքարում էր խավարի ուժերի դեմ՝ հակազդելով Կյուրոսի մտքի վրա նրանց ազդեցությանը։ … Այն ամենը, ինչ երկինքը կարող էր անել Աստծո ժողովրդի համար, արվեց: Հաղթանակն ի վերջո ձեռք բերվեց, թշնամու ուժերը հետ պահվեցին Կյուրոսի բոլոր օրերին, և նրա որդի Կամբիզի օրերին»։ Էլեն Ուայթ, Մարգարեներ և թագավորներ, էջ 572։

«Ինչպիսի՜ մեծ պատիվ է ցուցաբերվում Դանիելին երկնքի Մեծափառության կողմից։ Նա մխիթարում է Իր դողացող ծառային և վստահեցնում նրան, որ նրա աղոթքը լսվել է երկնքում։ Ի պատասխան այդ եռանդուն աղոթքի՝ ուղարկվում է Գաբրիել հրեշտակը պարսից թագավորի սիրտը փափկեցնելու համար։ Միապետն ընդդիմանում է Աստծո Հոգու աշխատանքին այն երեք շաբաթների ընթացքում, երբ Դանիելը աղոթում և ծոմ է պահում, բայց երկնքի Իշխանը՝ Հրեշտակապետը՝ Միքայելը, ուղարկվում է կամակոր թագավորի սիրտը դարձնելու և Դանիելի աղոթքին պատասխանելու համար վճռական միջոցներ ձեռք առնելու»։ Էլեն Ուայթ, Սրբագործված կյանք, էջ 51։

**Հարցեր քննարկման համար**

`Թեև քրիստոնեական պատմության մեջ առաջին մարդիկ չենք, ովքեր տեսնում են այս ճշմարտությունը, որպես Յոթերորդ օրվա ադվենտիստներ՝ մենք «մեծ պայքարի» լեյտմոտիվի կամ այն գաղափարի խիստ կողմնակիցներ ենք, որ համայն տիեզերքը կազմում է Քրիստոսի ու սատանայի միջև տեղի ունեցող դյուցազներգական պայքարի մաս։ Եվ մենք հավատում ենք, որ յուրաքանչյուր մարդ արարած իսկապես ներքաշված է այս պայքարի մեջ։ Նույնիսկ աշխարհիկ մարդիկ են խոսել ինչ-որ տեսակի պայքարի իրականության մասին, որի մեջ ներքաշված ենք բոլորս։ Ո՞րն է եղել ձեր անձնական փորձառությունը մեծ պայքարում։ Ինչպե՞ս է այն դրսևորվել ձեր սեփական կյանքում։ Ի՞նչ եք դուք սովորել, ինչը մյուսներին ևս կօգնի պայքարել։`

`Կարդացե՛ք Եփեսացիս 6.10–18 համարները։ Ուշադրությո՛ւն դարձրեք Պողոսի օգտագործած բացահայտ ռազմական պատկերին։ Մեծ պայքարի համար ի՞նչ «ճակատամարտի հրահանգներ» են տրվում մեզ այստեղ։`

`Դանիել 10.11 համարում Դանիելը երկրորդ անգամ (տե՛ս Դանիել 9.23) անվանվում է համուդոտ կամ «ցանկալի»։ Ի՞նչ է սա մեզ ասում երկնքի և երկրի միջև եղած մտերիմ, նույնիսկ հուզական կապի մասին։ Խորհե՛ք այն մասին, թե որքան արմատապես տարբեր է այս իրականությունը, երբ համեմատվում է ժամանակակից աշխարհում գերակշռող աթեիստական տեսակետների հետ։ Ի՞նչ հույս է մեզ առաջարկում այս աստվածաշնչյան տեսակետը, ինչը պարզ է դառնում Դանիելի մասին այս հղումից։`