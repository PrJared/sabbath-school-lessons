---
title:  Հետագա ուսումնասիրության համար
date:  20/03/2020
---

Հետաքրքրական է, որ գոնե Դանիել 11.29–39 համարներին հղվելով, Մարտին Լյութերը Դանիելի 11.31 համարի ավերածի պղծությունը նույնացնում է պապականության և դրա վարդապետության ու արարողակարգերի հետ։ Ուստի Դանիել 11-րդ և 7-րդ ու 8-րդ գլուխների միջև հարաբերակցությունը պաշտպանում է Լյութերի և շատ այլ բողոքական մեկնաբանների տեսակետն այն մասին, որ պապականություն ու դրա վարդապետություն հիմնադրումը կազմում են պատմության մեջ այս մարգարեությունների իրականացումը։ Այս կապակցությամբ Էլեն Ուայթն ասում է. «Հռոմի տիրապետության սահմաններում գտնվող ոչ մի եկեղեցի չէր կարող երկար ժամանակ անարգել խղճի ազատություն վայելել: Իշխանության գալուց անմիջապես հետո պապությունն իր ձեռքը մեկնեց` ջախջախելու բոլորին, ովքեր հրաժարվում էին ճանաչել իր գերիշխանությունը, և եկեղեցիները մեկը մյուսի հետևից հնազանդվեցին նրան»։ Մեծ պայքար, էջ 62։

**Հարցեր քննարկման համար**

`Ինչպե՞ս կարող ենք հարգել ուրիշների զգացմունքները, սակայն փոխզիջման չգնալ այն հարցում, թե ինչ է Աստվածաշունչը սովորեցնում վերջին օրերում Հռոմի դերակատարության մասին։`

`Դանիել 11.33 համարն ասում է. «Եվ ժողովրդի իմաստունները շատերին պիտի սովորեցնեն, բայց մի քանի ժամանակ պիտի ընկնեն սրով ու կրակով, գերությունով ու հափշտակությունով»։ Ի՞նչ է այս տեքստն ասում Աստծո հավատարիմ ժողովրդի ճակատագրի մասին։ Ի՞նչ է այն ասում նաև այն մասին, թե ինչ են անում այս հավատարիմ մարդկանցից ոմանք նախքան նահատակվելը։ Ի՞նչ լուր կա դրանում մեզ համար այսօր։`

`Դանիել 11. 36 համարն ասում է. «Եվ թագավորն իր հաճության պես պիտի անի, և իրեն բարձրացնելու և մեծացնելու է ամեն աստվածությունից վեր, և աստվածների Աստծո դեմ ահռելի բաներ է ասելու, և պիտի հաջողի, մինչև որ կատարի բարկությունը, որովհետև նախասահմանվածը պիտի գործադրվի»։ Ո՞ւմ և ինչի՞ մասին է սա ձեզ հիշեցնում (տե՛ս Եսայիա 14.12–17, ինչպես նաև Բ Թեսաղոնիկեցիս 2.1–4 համարները)։`

`Դանիել 11.27, 29 և 35 համարներում օգտագործվում է լամմօ՛եդ կամ «որոշված ժամանակ» արտահայտությունը։ Ի՞նչ է սա ևս մեկ անգամ մեզ ասում պատմության՝ Աստծո վերահսկողության մասին։`