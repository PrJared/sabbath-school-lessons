---
title:  Կարդալ եվ հասկանալ
date:  28/12/2019
---

### Այս շաբաթվա ուսումնասիրության համար կարդացե՛ք.
Ղուկաս 24.25–27, Բ Պետրոս 3.11–13, Հովնան 3.3–10, Թվոց 14.34, Դանիել 9.23, 10.11, 12:

> <p>Հիշելու համարը.<p>
> «Եվ Փիլիպպոսն առաջ վազելով լսեց, որ Եսայիա մարգարեի գիրքն էր կարդում, և ասաց. Հասկանո՞ւմ ես արդյոք կարդացածդ» (Գործք առաքելոց 8.30):

Մեր եկեղեցին ծնունդ է առել Դանիելի գրքի էջերից, որը և լինելու է այս եռամսյակի մեր ուսումնասիրության առարկան։ Մենք պետք է մտապահենք ստորև նշված կետերը որպես օրինակ, որը կօգնի մեզ ուսումնասիրության ընթացքում։

Առաջին. պետք է մշտապես հիշել, որ Դանիելի գրքի, ինչպես և ողջ Աստվածաշնչի կենտրոնում Քրիստոսն է։

Երկրորդ. Դանիելի գիրքը գրված է այնպես, որ ի ցույց է դնում գրականության ողջ հմայքը, ինչպես նաև օգնում է հասկանալ դրա առանցքային թեման։

Երրորդ. անհրաժեշտ է հասկանալ դասական ու վախճանաբանական մարգարեությունների տարբերությունը։ Դա կօգնի մեզ ըմբռնել Դանիելի և Եսայիայի, Ամովսի ու Երեմիայի մարգարեությունների միջև տարբերությունը։

Չորրորդ. Դանիելի գրքի ժամանակին վերաբերող մարգարեությունները ուսումնասիրելիս հարկավոր է հասկանալ, որ դրանք ներառում են ավելի երկար ժամանակահատվածներ և չափվում են տարի-օր սկզբունքի համաձայն։

Հինգերորդ. հարկավոր է ուշադրություն դարձնել, որ Դանիելի գիրքը ոչ միայն բացահայտում է մարգարեական տեղեկություն, այլև խորապես առնչվում է այսօրվա մեր հոգևոր կյանքին։