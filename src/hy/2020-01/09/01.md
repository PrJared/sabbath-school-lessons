---
title:  Աղտոտումից՝ մաքրագործում
date:  22/02/2020
---

### Այս շաբաթվա ուսումնասիրության համար կարդացե՛ք.
Դանիել 8, Դանիել 2.38, Ծննդոց 11.4, Ղևտացոց 16, Եբրայեցիս 9.23–28։

> <p>Հիշելու համարը.<p>
> «Եվ նա ասաց ինձ. Մինչև երկու հազար երեք հարյուր իրիկուն-առավոտ. հետո սրբարանը պիտի արդարանա» (Դանիել 8.14):

Դանիել 8-րդ գլխում արձանագրված տեսիլքը մարգարեին տրվել է ՔԱ 548/547թթ., և այն որոշ կարևոր բացատրություններ է տրամադրում Դանիել 7-րդ գլխում ներկայացվող դատաստանի վերաբերյալ։ Ի տարբերություն Դանիել 2-րդ և 7-րդ գլուխներում ներկայացված տեսիլքների՝ 8-րդ գլխի տեսիլքը բաց է թողնում Բաբելոնը և սկսվում Մարա-Պարսկաստանից, որովհետև այդ ժամանակ Բաբելոնն անկում էր ապրում, և Պարսկաստանը գալիս էր փոխարինելու Բաբելոնին որպես հաջորդ համաշխարհային գերտերություն։ Դանիել 8-րդ գլխի տեսիլքը զուգահեռ է 7-րդ գլխի տեսիլքին։ 8-րդ գլխի լեզուն ու խորհրդանիշները փոխվում են, որովհետև դրանում խոշոր պլանով ներկայացվում է երկնային սրբարանի արդարացումը երկնային Քավության օրվա հետ կապված։ Ուստի Դանիել 8-րդ գլխի առանձնահատուկ ներդրումը երկնային սրբարանի տեսանկյունների ընդգծումն է։ Մինչ 7-րդ գլուխը ցույց է տալիս երկնային դատաստանը և մարդի Որդուն թագավորությունը ժառանգելիս, 8-րդ գլուխը ցույց է տալիս երկնային սրբարանի արդարացումը։ Այսպիսով, ինչպես նկարագրում են այս երկու գլուխների միջև առկա զուգահեռները, Դանիել 8-րդ գլխում նկարագրված երկնային սրբարանի արդարացումը համապատասխանում է Դանիել 7-րդ գլխում նկարագրված դատաստանի տեսարանին։