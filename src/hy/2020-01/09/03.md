---
title:  Փոքր եղջյուրի դուրս գալը
date:  24/02/2020
---

`Ուշադրությամբ կարդացե՛ք Դանիել 8.8–12 համարները։ Ո՞ր ուղղությամբ է շարժվում փոքր եղջյուրը, և ինչո՞ւ է կարևոր դա հասկանալ։`

Չորս եղջյուրներին դեպի երկնքի չորս կողմերը տեղաշարժվելիս պատկերելուց հետո, աստվածաշնչյան համարն ասում է, որ մեկից դուրս է գալիս փոքր եղջյուր։ Այստեղ հարցն այն է, թե արդյո՞ք այս եղջյուրը կամ իշխանությունը դուրս է գալիս չորս եղջյուրներից մեկից, որոնք, ինչպես տեսանք երեկ, ներկայացնում են Ալեքսանդր Մակեդոնացու չորս հրամանատարներին, թե՞ այն դուրս է գալիս չորս քամիներից մեկից։ Բնօրինակում տեքստի քերականական կառուցվածքը մատնանշում է, որ այս եղջյուրը դուրս է գալիս երկնքի չորս քամիներից մեկից։ Եվ քանի որ այս իշխանությունը գլուխ է բարձրացնում Հունական կայսրությունից և դրա չորս շառավիղներից հետո, ընդունված է կարծել, որ այս եղջյուրը Հռոմն է, նախ՝ հեթանոսական, հետո՝ պապական։ «Այս փոքր եղջյուրը ներկայացնում է Հռոմն իր երկու փուլերում՝ հեթանոսական և պապական։ Դանիելը տեսավ Հռոմը նախ իր հեթանոսական, կայսերական փուլում հրեա ժողովրդի և վաղ քրիստոնյաների դեմ պատերազմ մղելիս, հետո իր պապական փուլում՝ շարունակելով իր գոյությունը մինչև մեր օրերն ու մինչև ապագա»։ ՅՕԱ աստվածաշնչյան մեկնաբանություններ, հատոր 4, էջ 841։

Համաձայն աստվածաշնչյան համարի՝ փոքր եղջյուրը նախ շարժվում է հորիզոնական ուղղվածությամբ՝ և «չափազանց մեծացավ դեպի հարավ և դեպի արևելք և դեպի փառավորը» (Դանիել 8.9)։ Այս երեք ուղղությունները համապատասխանում են հեթանոսական Հռոմի գերիշխանության տակ ընկած երեք մեծ տարածքներին։

Քանի որ փոքր եղջյուրը դառնում տեսիլքի գլխավոր դերակատարը, դրա ուղղահայաց ուղղվածությունն առանձնահատուկ ուշադրություն է ստանում։ Այս առումով այս եղջյուրը ճիշտ և ճիշտ համապատասխանում է Դանիել 7-րդ գլխի փոքր եղջյուրին, ինչպես ցույց է տալիս հետևյալ համեմատությունը. (1) երկու եղջյուրն էլ սկզբում փոքր են (Դանիել 7.8, Դանիել 8.9)։ (2) Երկուսն էլ հետագայում մեծանում են (Դանիել 7.20, Դանիել 8.9)։ (3) Երկուսն էլ հալածող իշխանություններ են (Դանիել 7.21, 25, Դանիել 8.10, 24)։ (4) Երկուսն էլ ինքնամեծար և հայհոյող են (Դանիել 7.8, 20, 25, Դանիել 8.10, 11, 25)։ (5) Երկուսի թիրախում էլ Աստծո ժողովուրդն է (Դանիել 7.25, Դանիել 8.24)։ (6) Երկուսի գործունեության մեջ էլ կան տեսանկյուններ, որոնք սահմանված են մարգարեական ժամանակով (Դանիել 7.25, Դանիել 8.13, 14)։ (7) Երկուսն էլ գոյատևում են մինչև ժամանակների վերջը (Դանիել 7.25, 26, Դանիել 8.17, 19)։ (8) Եվ երկուսն էլ բախվում են գերբնական կործանման (Դանիել 7.11, 26, Դանիել 8.25)։ Եվ վերջապես, քանի որ Դանիել 7-րդ գլխի փոքր եղջյուրը ներկայացնում է պապականությունը, Դանիել 8-րդ գլխի ուղղահայաց տարածումը պետք է ներկայացնի միևնույն իշխանությունը։ Ուստի, ինչպես Դանիել 2-րդ և 7-րդ գլուխներում, վերջնական հիմնական իշխանությունը Հռոմն է՝ ինչպես հեթանոսական, այնպես էլ պապական։