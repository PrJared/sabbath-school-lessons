---
title:  Բովանդակություն
date:  28/03/2020
---

28.12–03.01 	Կարդալ և հասկանալ	5

04.01–10.01 	Երուսաղեմից Բաբելոն	15

11.01–17.01 	Առեղծվածից՝ հայտնություն	24

18.01–24.01	Հնոցից` պալատ	34

25.01–31.01	Հպարտությունից՝ խոնարհություն	43

01.02–07.02	Ամբարտավանությունից՝ կործանում	52

08.02–14.02	Առյուծների գուբից՝ հրեշտակների բնակավայր	61

15.02–21.02	Փոթորկուն ծովից դեպի երկնքի ամպերը	70

22.02–28.02	Աղտոտումից՝ մաքրագործում	79

29.02–06.03	Խոստովանությունից մխիթարություն	89

07.03–13.03	Ճակատամարտից հաղթանակ	98

14.03–20.03	Հյուսիսից ու հարավից դեպի գեղեցիկերկիր	107

21.03–27.03	Հողից դեպի աստղեր	116

Երբ տասնիններորդ դարն իր դիրքերը զիջեց քսաներորդ դարին, Արևմուտքը հեղեղվեց լավատեսության զգացումներով։ Գիտության ու տեխնոլոգիաների զարգացման արդյունքում մարդկությունը թևակոխում էր ոսկեդարը՝ հիանալի հնարավորություններով ապագան, երբ վերջ կդրվեր պատերազմներին, ժանտախտին, աղքատությանն ու սովին: Հույսն այս էր, այնուամենայնիվ։

Իհարկե, քսաներորդ դարը ոչ միայն չարդարացրեց այս հույսերը, այլև ապացուցեց, որ դրանք հիմար ու նույնիսկ միամիտ հույսեր էին։ Սա բացատրում է այն փաստը, թե ինչու, երբ մենք թևակոխեցինք քսանմեկերորդ դարը, պայծառ ապագայի մասին ոչ մի առանձնահատուկ լավատեսություն չկար։

Աշխարհային տեսանկյունից աշխարհը դեռևս կարծես թե բավականին տխուր վիճակում է և, ինչն ավելի վատ է, բարելավման փոքր հեռանկար ունի։ Մարդիկ այժմ թվում են այնքան հակված ագահությանը, դիմացինին ճնշելուն, բռնությանը, նվաճողական քաղաքականությանը, շահագործմանն ու ինքնակործանմանը, որքան մեր նախնիներն էին անցյալ դարերում։ Միևնույն ժամանակ, մեր մեծագույն տեխնոլոգիական գյուտերից շատերը, որոնք թեև երբեմն ծառայում են մարդկության բարօրությանը, միևնույնն է, բերում են ագահության, դիմացինին ճնշելուն, բռնության, նվաճողական քաղաքականության, շահագործման ու ինքնակործանման։

Սրանից ոչ մեկը չպետք է զարմացնի մեզ, իհարկե, ոչ այնպիսի տեքստերով, ինչպիսիք են. «Խորամանկ է սիրտն ամենից ավելի և ապականված. նրան ո՞վ կարող է հասկանալ» (Երեմիա 17.9), կամ՝ «Որովհետև ազգ ազգի վրա վեր կկենա, և թագավորություն թագավորության վրա։ Եվ սովեր կլինեն. և մահտարաժամներ՝ և տեղ-տեղ երկրաշարժություններ կլինեն» (Մատթեոս 24.7)։

Եվ սակայն այս ողջ հուսահատության ու աղետի մեջ մենք ունենք Դանիելի գիրքը, այս եռամսյակի մեր ուսումնասիրության առարկան, գիրք, որը հատկապես տեղին է մեզ համար, որ ապրում ենք «վերջի ժամանակ» (Դանիել 12.9)։ Եվ սա՝ նրա շնորհիվ, որ Դանիելի գրքի սուրբ էջերում մենք ունենք հզոր, ողջամիտ, հավատն ամրացնող վկայություն ոչ միայն առ Աստված մեր հավատի համար, այլև մեր Տեր Հիսուս Քրիստոսի և խաչի վրա Նրա մահվան, ինչպես նաև Նրա վերադարձի խոստման ու այդ խոստման մեջ պարունակվող ամեն ինչի նկատմամբ։

Խորհե՛ք այդ մասին։ Դանիելի ողջ գրքի ընթացքում (գլուխներ 2, 7, 8, 11) տարբեր հրեշտակների կողմից մեզ տրվել է կայսրությունների հետևյալ հերթականությունը՝ Բաբելոն, Մարա-Պարսկաստան, Հունաստան, Հռոմ և Աստծո հավիտենական արքայությունը Քրիստոսի երկրորդ գալուստից հետո։ Մեր ապրած ժամանակների տեսանկյունից այսօր կարող ենք տեսնել, որ բոլոր աշխարհային թագավորությունները եկել ու գնացել են, ինչպես և կանխատեսված է եղել։ Կամ, Հռոմի դեպքում, այն եկել և մնում է, գոնե ներկա ժամանակներում, ճիշտ ինչպես գրել է Դանիելը։ Այն նկարագրվում է Դանիել 2.33, 41 համարներում ոտների և մատների տեսքով և արտահայտվում է ներկայիս բաժանված Եվրոպայի, ինչպես նաև հռոմեական եկեղեցու տեսքով։ Այսպիսով, մենք ունենք աստվածաշնչյան մարգարեության այնքան լիարժեք ու հստակ հաստատում, որքան աշխարհի պատմությունն է, որը Բաբելոնի, Հունաստանի և նույնիսկ Հռոմի վաղ ժամանակներում ապրող ոչ մի մարդու տրված չէր։

Ապրելով մարգարեական ժամանակացույցի ներկայիս ժամանակներում՝ կարող ենք նաև տեսնել, որ Դանիելը ճիշտ էր այս բոլոր թագավորությունների մասին գրելով, ուստի մենք ավելի շատ պատճառներ ունենք վստահելու Աստծուն այն մեկի կապակցությամբ, որը դեռևս պետք է գա՝ Աստծո հավիտենական թագավորությունը Հիսուսի երկրորդ գալուստից հետո։

Այո՛, Դանիելի գիրքը մնում է հզոր, հավատն ամրացնող փաստաթուղթ, հատկապես Յոթերորդ օրվա ադվենտիստների համար, ովքեր դրա էջերում կառուցողական տեքստեր են գտնում մեր եկեղեցու համար: Ահավասիկ Դանիել 8.14 համարը. «Մինչև երկու հազար երեք հարյուր իրիկուն-առավոտ, հետո սրբարանը պիտի արդարանա»։ Այս համարը զուգահեռ է Դանիել 7.22, 26, 27 համարներին, որը ցույց է տալիս, որ երկնային մեծ դատաստանից հետո, որը տեղի է ունենալու հօգուտ «Բարձրյալի սուրբերի», հաստատվելու է Աստծո հավիտենական արքայությունը։ Հակառակ անցողիկ, երկրային կայսրությունների՝ այն կմնա հավիտյան։

Եվ սակայն, «մեծ պատկերի» հետ մեկտեղ, մենք տեսնում ենք, թե մեզ անհատապես որքան մոտ կարող է լինել Քրիստոսը։ Նաբուգոդոնոսոր թագավորի երազից մինչև Դանիելի ազատագրումն առյուծների գուբից գիրքը ցույց է տալիս Աստծո «ամենագոյությունը», այսինքն Նրա՝ մեզ մոտ լինելը, ինչպես Դանիելն ասաց չար թագավոր Բաղդասարին, Նա է Աստվածը, «Ում ձեռքին է քո շունչը, և Ումն են քո բոլոր ճանապարհները» (Դանիել 5.23)։

Կարճ ասած, Դանիելի գիրքը՝ մեր այս եռամսյակի ուսումնասիրության առարկան, մնում է այն, ինչ եղել է հազարավոր տարիներ առաջ գրվելիս՝ մեր Տեր Հիսուս Քրիստոսի սիրո և բնավորության հզոր բացահայտում։

Էլիաս Բրազիլ դե Սուզան ծառայում է որպես Աստվածաշնչյան ուսումնասիրության ինստիտուտի տնօրեն Յոթերորդ օրվա ադվենտիստական եկեղեցու գլխամասի Վեհաժողովում։ Էնդրյուսի համալսարանում ստացել է Հին Կտակարանի էգզեգեզայի և աստվածաբանության դոկտորի կոչում։