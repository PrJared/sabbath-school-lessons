---
title:  Հետագա ուսումնասիրության համար
date:  10/01/2020
---

«Դանիելն ու նրա ընկերներն իրենց երիտասարդ տարիներին Բաբելոնում ակնհայտորեն ավելի մեծ հարստությունների հնարավորություն ունեին, քան Հովսեփն իր կյանքի վաղ տարիներին Եգիպտոսում. այդուհանդերձ նրանց բաժին հասած փորձությունները հազիվ թե ավելի թեթև բնույթ կրեին։ Իրենց հուդայական տան համեմատական պարզությունից թագավորական ջիղի այս երիտասարդները տեղափոխվել էին քաղաքներից ամենավեհաշուքը, դրա հզորագույն միապետի արքունիք և ընտրվել էին ուսուցանվելու թագավորի առաջ հատուկ ծառայություն իրականացնելու համար։ Ապականված ու շքեղ արքունիքում շատ մեծ էին նրանց շրջապատող գայթակղությունները։ Այն փաստը, որ նրանք՝ Եհովային երկրպագողները, գերի էին Բաբելոնում, որ Աստծո տան անոթները տեղափոխվել էին բաբելոնյան աստվածների տաճար, որ ինքը՝ Իսրայելի թագավորը, գերի էր բաբելոնացիների ձեռքում, պարծենկոտաբար ընդգծվում էին հաղթանակողների կողմից որպես ապացույց, որ իրենց կրոնն ու ավանդույթները գերազանցում էին հրեաների կրոնին ու ավանդույթներին։ Նման հանգամանքներում, Իր պատվիրաններից հեռանալու պատճառով իսրայելացիներին վրա հասած նվաստացման միջոցով Աստված Իր գերազանցության, Իր պահանջների սրբության և հնազանդության հաստատ արդյունքի ապացույց տվեց բաբելոնացիներին։ Եվ այս վկայությունը Նա տվեց այն միակ ճանապարհով, որ կարող էր տրվել. այն մարդկանց միջոցով, ովքեր դեռևս ամուր էին պահում իրենց հավատը»։ Էլեն Ուայթ, Կրթություն, էջ 54։

**Հարցեր քննարկման համար**

`Դասարանում քննարկե՛ք տարատեսակ մշակութային և սոցիալական խնդիրները, որոնց որպես քրիստոնյաներ հանդիպում եք ձեր հասարակության մեջ։ Որո՞նք են դրանք, և ինչպե՞ս կարող է եկեղեցին որպես մեկ ամբողջություն սովորել արձագանքել դրանց։`

`Խորհե՛ք այն մասին, թե որքան հեշտ կլիներ Դանիելի և նրա ընկերների համար փոխզիջման գնալ իրենց հավատի հարցում։ Ի վերջո բաբելոնացիները նվաճողներ էին, իսկ հրեա ազգը պարտվել էր։ Ավելի մեծ ի՞նչ «ապացույց» էր հարկավոր, որ Բաբելոնի «աստվածներն» Իսրայելի Աստծուց զորավոր էին, ուստի Դանիելն ու նրա ընկերները պետք է ընդունեին այդ փաստը։ Այս դեպքում ի՞նչ կարևոր աստվածաշնչյան ճշմարտությունների կարող էին նրանք կառչել, որոնք կօգնեին իրենց ամուր մնալ այս ընթացքում (տե՛ս Երեմիա 5.19, 7.22–34): Ի՞նչ պետք է սա մեզ ասի այն մասին, թե որքան կարևոր է իմանալ Աստվածաշունչն ու ճանաչել «ներկա ժամանակների ճշմարտությունը»։`

`Ինչո՞ւ է հավատարմությունն այդքան կարևոր ոչ միայն մեզ, այլև այն մարդկանց համար, ում մեր հավատարմությունը վկայում է Տիրոջ բնավորության մասին, այն Տիրոջ, Ում մենք ձգտում ենք ծառայել։`