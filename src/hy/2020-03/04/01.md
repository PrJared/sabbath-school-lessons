---
title:  Աղոթքի զորությունը. բարեխոսելով ուրիշների համար
date:  18/07/2020
---

### Այս շաբաթվա ուսումնասիրության համար կարդացե՛ք.
Հայտնություն 12.7–9, Եփեսացիս 6.12, Եբրայեցիս 7.25, Եփեսացիս 1.15–21, Դանիել 10.10–14, Ա Հովհաննես 5.14–16:

> <p>Հիշելու համարը.<p>
> «Իրար խոստովանեք ձեր հանցանքները և իրար վրա աղոթք արեք, որ բժշկվեք, շատ զորավոր է արդարի աղոթքը ներգործելով» (Հակոբոս 5.16):

Նորկտակարանյան եկեղեցու անդամներն զգում էին աղոթքի՝ իրենց կարիքը։

«Եվ նրանք աղոթք անելիս՝ շարժվեց այն տեղը, ուր որ ժողովված էին, և ամենքը Սուրբ Հոգով լցվեցին և Աստծո խոսքը խոսում էին համարձակությամբ» (Գործք առաքելոց 4.31): Ուշադրություն դարձրեք, որ աշակերտներն աղոթում էին։ Նրանք լցվեցին Սուրբ Հոգով և Աստծո Խոսքը խոսում էին համարձակությամբ և վստահությամբ։

Նրանց աղոթքների, Սուրբ Հոգով լցվելու, և Աստծո Խոսքը զորությամբ հռչակելու մեջ ուղիղ կապ կար։ «Աշակերտները … օրհնություններ չէին խնդրում միմիայն իրենց համար։ Նրանք լծված էին հոգիների փրկության բեռով։ Նրանք գիտակցում էին, որ Ավետարանը պետք է հասցվի ամբողջ աշխարհին և խնդրում էին այն ուժը, որը Քրիստոսը խոստացել էր»։ Էլեն Ուայթ, Գործք առաքելոց, էջ 37։

Երբ մենք որոնում ենք Աստծուն և բարեխոսում ենք ուրիշների համար, Աստված աշխատում է մեր սրտերի հետ, որպեսզի մեզ մոտեցնի Իրեն, և տալիս է մեզ աստվածային իմաստություն այդ մարդկանց Իր արքայություն հասցնելու համար (Հակոբոս 1.5): Նա նաև այդ մարդկանց Իրեն մոտեցնելու համար հզոր կերպով աշխատում է նրանց կյանքում այնպիսի ճանապարհներով, որոնք մենք չենք կարող տեսնել կամ լիովին ըմբռնել (Ա Հովհաննես 5.14–17)։