---
title:  Դաս ընդունված լինելու մասին
date:  13/07/2020
---

Իր աշակերտների համար ձևավորելով այն գաղափարը, թե ինչ է նշանակում յուրաքանչյուր անհատի նայել նոր տեսանկյունից՝ Հիսուսը նրանց սովորեցնում էր մարդկանց նայել երկնքի աչքերով։ Նրա տեսանկյունը մարդկանց մասին արմատապես տարբեր էր։ Նա նրանց տեսնում էր ոչ թե այնպիսին, ինչպիսին կան, այլ այնպիսին, ինչպիսին կարող են դառնալ։ Իր բոլոր փոխհարաբերություններում Նա մարդկանց վերաբերվում էր արժանապատվությամբ և հարգանքով։ Նրա աշակերտները հաճախ էին զարմանում մարդկանց նկատմամբ Նրա վերաբերմունքից։ Սա հատկապես տեղին է սամարացի կնոջ հետ Նրա շփման առումով։

«The Archaeological Study Bible» Հնէաբանական ուսումնասիրության Աստվածաշունը (Աստվածաշունչ հնէաբանական մեկնություններով) հետաքրքիր դիտարկում է անում հրեաների և սամարացիների փոխհարաբերությունների վերաբերյալ։ «Սամարացիների և հրեաների միջև անհամերաշխությունը սկիզբ է առնում անհիշելի ժամանակներից։ Համաձայն Դ Թագավորաց 17-րդ գլխի՝ սամարացիները Միջագետքի ժողովուրդների շառավիղներն էին, ում Ասորեստանի թագավորն ուժով բնակեցրել էր հյուսիսային Իսրայելի հողերում Ք.Ա. 722թ. աքսորից հետո։ Նրանք միախառնում էին Յահվեի երկրպագությունը կռապաշտական ծեսերի հետ»։ «The Archaeological Study Bible» Հնէաբանական ուսումնասիրության Աստվածաշունը(Աստվածաշունչ հնէաբանական մեկնություններով) (Զոնդերվան հրատարակչություն, 2005թ.), էջ 1727։ Բացի այս կռապաշտական ծեսերից, նրանք հիմնեցին մրցակից քահանայություն և մրցակից տաճար Գրիզիմ լեռան վրա։ Հաշվի առնելով սամարացիների հետ նման աստվածաբանական տարբերությունները՝ աշակերտները պետք է որ շփոթված լինեին, երբ Հիսուսը Գալիլեա գնալու համար Սամարիայի ճանապարհն ընտրեց։ Նրանք զարմացած էին, որ Հիսուսը թույլ չտվեց Իրեն ներքաշել կրոնական վիճաբանությունների մեջ։ Նա ուղղակիորեն անդրադարձավ սիրո, ներման, ընդունված լիելու, սամարացի կնոջ փափագին։

`Կարդացե՛ք Հովհաննես 4.3–34 համարները։ Ինչպե՞ս Հիսուսը մոտեցավ սամարացի կնոջը։ Ինչպե՞ս արձագանքեց կինը Քրիստոսի երկխոսությանն իր հետ։ Ինչպե՞ս արձագանքեցին աշակերտներն այս փորձառությանը, և ինչպե՞ս Հիսուսը լայնացրեց նրանց մտահորիզոնը։`

Հավիտենական դասը, որ Հիսուսը փափագում էր սովորեցնել Իր աշակերտներին և մեզանից յուրաքանչյուրին, պարզապես հետևյալն է. «Նրանք, ովքեր ունեն Քրիստոսի Հոգին, բոլոր մարդկանց կտեսնեն աստվածային կարեկցանքի աչքերով»։ Էլեն Ուայթ, Ժամանակների նշանները, 1892թ. հունիսի 20։

`Որո՞նք են այն մարդիկ, ում հակված եք նայել արհամարհանքով կամ վերաբերվել անհարգալից կերպով՝ պայմանավորված ձեր սեփական մշակույթի ու հասարակության ազդեցությամբ։ Ինչո՞ւ պետք է փոխեք ձեր վերաբերմունքը, և ինչպե՞ս կարող է այդ փոփոխությունը տեղի ունենալ։`