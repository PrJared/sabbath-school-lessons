---
title:  Սկսեք այնտեղից, որտեղ գտնվում եք
date:  14/07/2020
---

Մեկը ճշմարտացիորեն նկատել է. «Կյանքում ինչ-որ բան սկսելու լավագույն կետն այն է, որտեղ գտնվում եք, քանի որ սկսելու այլ կետ չկա»։ Հիսուսն այս սկզբունքը շեշտադրում է Գործք առաքելոց 1.8 համարում, որտեղ Նա հայտարարում է. «Բայց դուք զորություն կառնեք՝ երբ որ Հոգին ձեզ վրա կգա և Իմ վկաները կլինեք Երուսաղեմում և բոլոր Հրեաստանի և Սամարիայի մեջ մինչև երկրի ծայրերը»։

Աշակերտներին ուղղված Հիսուսի լուրը չափազանց պարզ էր, որպեսզի սխալ հասկացվեր. սկսե՛ք այնտեղից, որտեղ գտնվում եք։ Վկայե՛ք այնտեղ, որտեղ Ատված ձեզ դրել է։ Ավելի լավ հնարավորությունների մասին երազելու փոխարեն սկսեք նրանից ինչ ունեք։ Աստվածային աչքերով տեսե՛ք ձեզ ամենամոտ գտնվող հնարավորությունները։

Ամենևին պետք չէ, որ դուք լինեք աշխարհի ամենակիրթ, ամենապերճախոս, ամենաօժտված մարդը։ Որքան էլ օգտակար այդ տաղանդները լինեն ճիշտ օգտագործելու դեպքում, վերջում այն ամենը, ինչ ձեզ հարկավոր է, ձեր սերն է Աստծո և մարդկանց նկատմամբ։ Եթե ուզում եք վկայել, Աստված ձեզ համար դա անելու ճանապարհներ կհարթի։

`Կարդացե՛ք Հովհաննես 1.40, 41, Հովհաննես 6.5–11 և Հովհաննես 12.20–26 համարները։ Ի՞նչ են ձեզ պատմում այս հատվածներն Անդրեասի հոգևոր տեսողության և վկայության վերաբերյալ նրա մոտեցման մասին։`

Անդրեասի փորձառությունը մեզ շատ բան է պատմում։ Նա սկսեց իր ընտանիքից։ Քրիստոսի մասին լուրն առաջինն իր եղբայր Պետրոսի հետ կիսեց։ Նա ջերմ կապեր ստեղծեց մի փոքրիկ տղայի հետ, ով հետո Հիսուսին հրաշքի համար նյութեր տրամադրեց, իսկ Անդրեասը գիտեր, թե ինչ անել հույների հետ։ Աստվածաբանության շուրջ վիճաբանությունների փոխարեն՝ նա գիտեր նրանց կարիքն ու դրանք ներկայացնում է Հիսուսին։

Արդյունավետ կերպով հոգիներ շահելը դա դրական ու հոգատար հարաբերություններ կառուցելու արվեստն է։ Խորհե՛ք ձեր մտերիմների մասին, ովքեր միգուցե չեն ճանաչում Հիսուսին։ Արդյո՞ք նրանք ի դեմս ձեզ տեսնում են մեկին, ով կարեկցող ու հոգատար է։ Արդյո՞ք ձեր կյանքում տեսնում են իրենց փափագած խաղաղությունն ու նպատակը։ Արդյո՞ք ձեր կյանքն Ավետարանը հաջող է ներկայացնում։ Մենք Աստծո համար ընկերներ ենք շահում՝ պատմելով Հիսուսի մասին։ Նրանք դառնում են քրիստոնյա ընկերներ և, հավանաբար, մեզանից լսելով աստվածաշնչյան ճշմարտության Աստծո՝ վերջին ժամանակների լուրը, կարող են նաև դառնալ Յոթերորդ օրվա ադվենտիստ քրիստոնյաներ։

`Ինչո՞ւ է երբեմն այդքան դժվար մեր ընտանիքի անդամներին ու բարեկամներին բերել դեպի Քրիստոսը։ Ձեզ հաջողվե՞լ է Քրիստոսի մասին լուրը կիսել ձեր ընտանիքի անդամներից կամ մտերիմ ընկերներից որևէ մեկի հետ։ Կիսվե՛ք որոշ սկզբունքներով, որոնք կարող են օգտակար լինել ձեր դասարանի անդամների համար։`