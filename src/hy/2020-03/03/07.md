---
title:  Հետագա ուսումնասիրության համար
date:  17/07/2020
---

Կարդացե՛ք Էլեն Ուայթի Գործք առաքելոց գրքի 103-111 էջերի «Ավետարանը Սամարիայում» գլուխը։

Մեզ շրջապատող մարդիկ հավերժական բաների փնտրտուքի մեջ են։ Ինչպես դիպուկ կերպով ասաց Հիսուսը. «Հունձքը շատ է, բայց մշակները՝ քիչ» (Մատթեոս 9.37): Խնդիրը հունձքի մեջ չէր։ Աստվածային տեսողությամբ Հիսուսը տեսնում էր առատ բերք այնտեղ, ուր աշակերտները տեսնում էին միայն հակառակություն։ Ի՞նչ լուծում առաջարկեց Հիսուսն այս խնդրի համար։ «Արդ՝ աղաչեք հնձի Տիրոջը, որ մշակներ հանի Իր հունձքի մեջ» (Մատթեոս 9.38): Լուծումն է աղոթել, որպեսզի Աստված ձեզ ուղարկի Իր հունձքի մեջ։

Ինչո՞ւ չաղոթել հետևյալ կերպ. «Տե՛ր, ես կամենում եմ, որ ինձ օգտագործես Քո արքայության առաջխաղացման գործում։ Բացի՛ր իմ աչքերը, որպեսզի տեսնեմ բարենպաստ հնարավորությունները, որոնք Դու ամեն օր բացում ես իմ առաջ։ Սովորեցրո՛ւ ինձ զգայուն լինել ինձ շրջապատող մարդկանց նկատմամբ։ Օգնի՛ր ինձ հույսի ու խրախուսանքի խոսքեր ասել և կիսել Քո սերն ու ճշմարտությունն այն մարդկանց հետ, ում հանդիպում եմ ամեն օր»։ Եթե այսպես աղոթեք, Աստված անհավանական բաներ կանի ձեր կյանքում։

**Հարցեր քննարկման համար**

`Եթե աշխատել եք մարդկանց Հիսուսին բերելու ուղղությամբ, մի բան հաստատ գիտեք. դա այդքան էլ հեշտ գործ չէ, այնպես չէ՞։ Այո, իհարկե, միայն Աստված կարող է դարձի բերել սրտեր, սակայն Իր իմաստությամբ Նա ընտրել է օգտագործել մեզ որպես այս գործընթացի մի մաս։ Նույնիսկ ընդամենը մեկ մարդու համար աշխատելը պահանջում է ժամանակ, ջանք, համբերություն և ի վերուստ ծնունդ առած սեր։ Ի՞նչ ընտրություն կարող եք անել, ինչը կօգնի ձեր ես-ին մահանալ, մի բան, որն անհրաժեշտ է Քրիստոսի լավ վկա լինելու համար։`

`Ինչպիսի՞ մարդկանց հետ եք հանդիպում, ովքեր չեն ճանաչում Տիրոջը։ Ի՞նչ եք արել, անում կամ պետք է անեք նրանց վկայելու համար։`

`Խորհե՛ք Տարսոնացի Սողոսի մասին։ Նրա օրինակով ներկայացված է մեկը, ում դարձը վեր էր ցանկացած մեկի երևակայությունից։ Սակայն, այդուհանդերձ, մենք գիտենք, թե ինչ կատարվեց նրա հետ։ Ի՞նչ պետք է սա մեզ ասի մարդկանց աչքի երևույթով հապշտապ դատելու վտանգի մասին։`

`Մտապահելով Սողոսի պատմությունը՝ ինչպե՞ս վարվել այնպիսի համարների հետ, ինչպիսին է, օրինակ, Մատթեոս 7.6-ը. «Սուրբ բանը շներին մի՛ տաք, ոչ էլ ձեր մարգարիտները գցեք խոզերի առաջ, որ նրանց կոխ չտան իրենց ոտքերով և հետ դառնան ձեզ պատառեն»։`