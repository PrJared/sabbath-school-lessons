---
title:  Ներգրավվելու ոգեվորիչ միջոց
date:  29/08/2020
---

> <p>Այս շաբաթվա ուսումնասիրության համար կարդացե՛ք.<p>
> Ծննդոց 1.1, 2, 26, Ելից 18.21–25, Ա Կորնթացիս 12.12–25, Գործք առաքելոց 16.11–15, 40, Գործք առաքելոց 4.31, Գործք առաքելոց 12.12:

### Հիշելու համարը.
«Այն ժամանակ Իր աշակերտներին ասաց. Հունձքը շատ է, բայց մշակները քիչ։ Արդ աղաչեք հնձի Տիրոջը, որ մշակներ հանի Իր հունձի մեջ» (Մատթեոս 9.37, 38):

Ինչ-որ մեկն ասել է. «Թվերի մեջ ուժ կա»։ Ինչ-որ իմաստով սա ճիշտ է։ Երբևէ նկատե՞լ եք, որ ավելի ոգևորված եք վարժություններ անում, երբ մարդկանց խմբի հետ եք, քան երբ պետք է ամեն առավոտ նույնն անեք մենակ։ Շատ մարդիկ անդամագրվում են առողջապահական ակումբների, մարզասրահների և մարզական այլ խմբակների, քանի որ հավատում են, որ ավելի շատ կմարզվեն և ավելի հաճույքով կանեն դա, եթե այդ ամենն անեն այլ մարդկանց հետ միասին։ Միևնույն կերպ, Աստված մեզ արարել է շփման և հաղորդակցության համար։ Մենք սոցիալական էակներ ենք, և ինչպես մարզանքի դեպքում, կյանքում շատ հարցերում նույն կերպ է. մենք ավելի լավ ենք անում տվյալ բանը, երբ մարդկանց կողմից աջակցություն ենք ստանում։ Սա հատկապես ճիշտ է հոգևոր հարցերում։

Ողջ Աստվածաշնչում ընդգծվում են փոքր խմբերը որպես մեր հավատն ամրացնելու, Իր խոսքի գիտությունը մեծացնելու, մեր աղոթքի կյանքը խորացնելու և մեզ վկայության նախապատրաստելու Աստծո մեթոդներից մեկը։ Հայրը, Որդին և Սուրբ Հոգին մասնակցում էին փոքր խմբերի ծառայությանը։ Մովսեսը փոքր խմբի ղեկավար էր։ Հիսուսը հիմնեց աշակերտներից կազմված Իր փոքր խումբը, իսկ Պողոս առաքյալը ճամփորդում էր հռոմեական աշխարհով իր ավետարանիչ գործընկերներից կազմված փոքր խմբով։

Այս շաբաթվա ընթացքում մենք կանգ կառնենք փոքր խմբի աստվածաշնչյան հիմքի վրա, և դուք ձեզ համար ներգրավվելու ոգևորիչ միջոց կբացահայտեք։