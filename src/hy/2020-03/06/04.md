---
title:  Հոգևոր պարգևների նպատակը
date:  04/08/2020
---

`Կարդացե՛ք Ա Կորնթացիս 12.7 և Եփեսացիս 4.11–16 համարները։ Ինչո՞ւ է Աստված հոգևոր պարգևներ տալիս յուրաքանչյուր հավատացյալի։ Ո՞րն է այդ պարգևների նպատակը։`

Հոգևոր պարգևները ծառայում են մի քանի նպատակի։ Աստված դրանք տալիս է Իր եկեղեցին աճեցնելու և ուժեղացնելու համար, որպեսզի վերջինս իրականացնի Իր ծառայությունը։ Դրանց նպատակն է ստեղծել միաբան եկեղեցի՝ պատրաստ իրականացնելու Աստծո առաքելությունն աշխարհում։ Աստվածաշունչը գրողները մեզ հոգևոր պարգևների օրինակներ են տալիս, որոնք Աստված հեղում է Իր եկեղեցու վրա, ինչպիսիք են ծառայելը, օգնելը, հռչակելը, սովորեցնելը, խրախուսելն ու ընծայելը։ Այն խոսում է նաև հյուրընկալության, ողորմության, օգտակարության և պատրաստակամության պարգևների մասին, և սրանք պարգևներից ընդամենը մի քանիսն են։ Առավել ամբողջական ցանկի համար կարդացե՛ք Հռոմեացիս 12-րդ և Ա Կորնթացիս 12-րդ գլուխները։

Միգուցե ձեզ հետաքրքրի առնչությունը հոգևոր պարգևների և բնական տաղանդների միջև։ Հոգևոր պարգևներն Աստծուց տրված որակներ են, որոնք բաշխվում են Սուրբ Հոգու կողմից յուրաքանչյուր հավատացյալի՝ նրանց պատրաստելու իրենց հատուկ ծառայությանը եկեղեցում և աշխարհում։ Դրանք կարող են ներառել նաև բնական տաղանդներ, որոնք սրբագործվում են Սուրբ Հոգու կողմից և օգտագործվում են Քրիստոսի համար իրականացվող ծառայության մեջ։ Բոլոր բնական տաղանդները տրված են Աստծուց, սակայն ոչ բոլորն են օգտագործվում Քրիստոսի ծառայության մեջ։

«Հոգու հատուկ պարգևները միայն առակում ներկայացված տաղանդները չեն։ Դա ներառում է բոլոր պարգևները և օժտվածությունները, լինեն դրանք բնատուր թե ձեռքբերովի, բնական թե հոգևոր։ Բոլորը պետք է օգտագործվեն Քրիստոսի ծառայության համար։ Դառնալով Նրա աշակերտները՝ մենք Նրան ենք հանձնվում այն ամենով, ինչ ունենք և ինչ կանք։ Այս պարգևները Նա մեզ է վերադարձնում մաքրագործված և ազնվացված, որպեսզի դրանք օգտագործվեն Իր փառքի համար մեր դրացիների օրհնության մեջ։ Էլեն Ուայթ, Քրիստոսի առակները, էջ 328։

Աստված նաև հիմնադրել է հատուկ պարգևներ, ինչպիսիք են մարգարեության և եկեղեցում հատուկ ծառայությունների պարգևները՝ ներառյալ հովվական և երեցական, ուսուցչական ծառայությունները. այդ ծառայողները ուսուցիչներ են Քրիստոսի մարմնի ներսում՝ աճեցնելու և պատրաստելու յուրաքանչյուր անդամի ծառայության համար (տե՛ս Եփեսացիս 4.11, 12): Եկեղեցու առաջնորդների գործառույթն է աջակցել յուրաքանչյուր անդամի բացահայտելու իրենց հոգևոր պարգևները և սովորեցնելու նրանց օգտագործել այդ պարգևները Քրիստոսի մարմինը կառուցելու համար։

`Ի՞նչ բնական տաղանդների եք տիրապետում դուք, որոնք որքան էլ որ օգտակար և շահաբեր լինեն աշխարհային միջավայրում, կարող են օրհնություն լինել նաև եկեղեցու համար։`