---
title:  Անսահմանափակ հնարավորություններ
date:  01/08/2020
---

### Այս շաբաթվա ուսումնասիրության համար կարդացե՛ք.
Ա Կորնթացիս 12.12, Մատթեոս 3.16–18, Ա Կորնթացիս 12.7, Ա Կորնթացիս 1.4–9, Մատթեոս 25.14–30:

> <p>Հիշելու համարը.<p>
> «Բայց այս ամենը հենց միևնույն Հոգին է ներգործում՝ ամեն մեկին բաժանելով ինչպես կամենում է» (Ա Կորնթացիս 12.11):

Աստված մեզ կոչ է անում վկայել Իր մասին (Գործք առաքելոց 1.8, Եսայիա 43.10): Վկայությունը հատուկ հոգևոր պարգև չէ, որն ունեն միայն մի քանի ընտրյալներ։ Այն աստվածային կոչ է յուրաքանչյուր քրիստոնյայի։

Աստվածաշունչն օգտագործում է տարբեր արտահայտություններ Աստծո առաջ մեր կանչվածությունը նկարագրելու համար։ Մենք պետք է լինենք «աշխարհի լույսը», «Քրիստոսի պատգամավորները» և «թագավորական քահանայություն» (Մատթեոս 5.14, Բ Կորնթացիս 5.20, Ա Պետրոս 2.9): Այս նույն Աստվածը, Ով կոչ է անում մեզ վկայել և ծառայել, տրամադրում է նաև հնարավորություններ առաջադրանքի համար։ Նա հոգևոր պարգևներ է տալիս յուրաքանչյուր հավատացյալի։ Նա չի կանչում հատուկ պատրաստվածություն ունեցողների։ Նա պատրաստում է նրանց, ում կանչում է։ Ճիշտ այնպես, ինչպես փրկությունն է անվճար տալիս բոլոր հավատացողներին, այդպես էլ Իր պարգևներն է տալիս անվճար։

Երբ մենք նվիրվում ենք Աստծուն և նվիրում ենք մեր կյանքը Նրա ծառայությանը, ծառայելու մեր հնարավորություններն անվերջ են։ «Սահման չկա այն մարդու օգտակարությանը, ով, մի կողմ դնելով ես-ը, իր սրտում տեղ է ազատում Սուրբ Հոգու աշխատանքի համար և ապրում է ամբողջովին Աստծուն նվիրված կյանք»։ Էլեն Ուայթ, Ապաքինման ծառայություն, էջ 159։

Այս շաբաթվա դասի ընթացքում մենք կուսումնասիրենք ծառայության համար մեր անսահմանափակ հնարավորությունները Սուրբ Հոգու պարգևի միջոցով։