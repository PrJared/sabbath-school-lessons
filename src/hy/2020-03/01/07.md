---
title:  Հետագա ուսումնասիրության համար
date:  03/07/2020
---

Կարդացե՛ք Էլեն Ուայթի Գործք առաքելոց գրքի 9–16 էջերի «Աստծո նպատակն այս եկեղեցու համար», ինչպես նաև Դարերի փափագը գրքի 822–828 էջերի «Գնացե՛ք և աշակերտեցե՛ք բոլոր ազգերը» գլուխները։

Նորկտակարանյան եկեղեցուն սպառնում էր այն վտանգը, որ այն չի գիտակցի իր գոյության նպատակը։ Էլեն Ուայթն այսպես է նկարագրում այս վտանգը. «Երուսաղեմի եկեղեցուն վրա հասած հալածանքները մեծ խթան դարձան Ավետարանի գործի համար։ Խոսքի ծառայությունն այդ վայրում հաջողության էր հասել, և վտանգ կար, որ աշակերտները չափազանց երկար կմնային նույն տեղում՝ անուշադրության մատնելով Փրկչի պատգամը՝ ավետարանել ամբողջ աշխարհին։ Մոռանալով, որ չարին ընդդիմանալու ուժը լավագույնս ձեռք է բերվում եռանդուն ծառայության արդյունքում՝ նրանք սկսեցին կարծել, թե իրենց համար Երուսաղեմի եկեղեցին թշնամու հարձակումներից պաշտպանելուց ավելի կարևոր գործ չկա։ Անհրաժեշտություն կար նորադարձներին հանձնարարել Ավետարանը հասցնել այն մարդկանց, ովքեր դեռևս դրա մասին չէին լսել, մինչդեռ նրանք իրականացվածով բավարված լինելու վտագի մեջ էին։ Գործք առաքելոց, էջ 105։

**Հարցեր քննարկման համար**

`Ուշադիր կարդացե՛ք վերևում ներկայացված մեջբերումն Էլեն Ուայթի գրքից՝ կենտրոնանալով հատկապես վերջին տողի վրա։ Ինչո՞ւ պետք է մենք նույնիսկ այսօր զգուշանանք այդ նույն հավանական վտանգից։ Ելնելով մեր օրերի ավետարանչական մարտահրավերներից՝ ինչո՞ւ է նման դիրքորոշումը սարսափելի և ողբերգական։`

`Ըստ ձեզ, ինչո՞ւ է Ավետարաններից յուրաքանչյուրն ավարտվում միևույն կոչով։ Կարդացե՛ք Մատթեոս 28.18–20, Մարկոս 16.15, 16, Ղուկաս 24.46–49 և Հովհաննես 20.21 համարները։ Ի՞նչ էր սա նշանակում առաջին դարի հավատացյալների համար, և ի՞նչ պետք է այն նշանակի մեզ համար այսօր։`

`Կարո՞ղ են արդյոք վկայությունն ու ծառայությունը երբևէ փոխարինել ճշմարիտ հոգևորությանը։ Եթե այո, ապա ինչպե՞ս, և արդյո՞ք կարող ենք խուսափել այդ ծուղակից։`

`Դասարանում խոսե՛ք երեքշաբթի օրվա դասի վերջին հարցի պատասխանի մասին այն առումով, թե ինչպես է վկայությունն ու ծառայությունն ազդում ձեր սեփական հոգևոր աճի վրա։ Որո՞նք են այն դասերը, որ քաղել եք, և որո՞նք կարող են օգնել ուրիշներին։ Ի՞նչ սխալներ եք արել, որոնցից ուրիշներին կարող եք օգնել խուսափել։`

`Խորհե՛ք այն հիասքանչ փաստի մասին, որ Աստված սիրում է յուրաքանչյուրիս անհատապես։ Ինչպե՞ս եք հասկանում այս իրողությունը։ Ինչպե՞ս պետք է այս՝ թերևս համայն տիեզերքում առկա ամենակարևոր ճշմարտությունն ազդի ձեր կենսակերպի վրա։`