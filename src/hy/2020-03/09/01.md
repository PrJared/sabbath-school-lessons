---
title:  Զարգացնելով հաղթանակող վերաբերմունք
date:  22/08/2020
---

> <p>Այս շաբաթվա ուսումնասիրության համար կարդացե՛ք.<p>
> Հովհաննես 4.27–30, 39–42, Մատթեոս 15.21–28, Բ Թեսաղոնիկեցիս 1.1–4, Հռոմեացիս 15.7, Եփեսացիս 4.32, Ա Պետրոս 3.15:

### Հիշելու համարը.
«Այլ Տեր Աստծուն ձեր սրտի մեջ սուրբ պահեք և միշտ պատրաստ եղեք հեզությամբ և երկյուղածությամբ պատասխան տալու ամենին, որ ձեր մեջ եղած հույսի համար պատճառ հարցնի» (Ա Պետրոս 3.15):

Որքան շատ ենք ուսումնասիրում Հիսուսի կյանքը, այնքան ավելի ենք զարմանում մարդկանց ընդունելու և աջակցելու Նրա կարողության վրա։ Նա թեև անխնա հանդիմանում էր Իր օրերի կրոնական առաջնորդներին, սակայն ուրախությամբ էր ընդունում նրանց, ովքեր պայքարում էին մեղքի դեմ, տառապում էին մեղավորության զգացումից և անհույս կերպով դատապարտված էին։ Նրա շնորհը հենց այդ մարդկանց համար էր, Նրա ողորմությունը տարածվում էր նույնիսկ ամենաստոր մեղավորների վրա։ Հիսուսի ներողամտության սահմանն ավելի խորն էր, քան նրանց մեղքի սահմանը։ Նրա սերը սահմաններ չուներ։

Հիսուսը երբեք հպարտության կամ իր դիրքի գերակա լինելու նշույլ անգամ չդրսևորեց։ Յուրաքանչյուր մարդու մեջ Նա տեսնում էր Աստծո պատկերով արարված, սակայն մեղքով լցված մեկի, ում Ինքը եկել էր փրկելու։ Ոչ ոք զրկված չէր Նրա սիրուց, ոչ ոք այնքան չէր ընկել, որպեսզի Նրա շնորհը չհասներ այդ մարդուն։ Նա հարգանքով էր վերաբերվում բոլորին, ում հետ շփվում էր, և նրանց հետ վարվում էր նրանց վայել արժանապատվությամբ։ Նա մարդկանց վրա ազդեցություն էր գործում արքայությանն արժանացնելու համար, քանի որ հավատում էր մարդկանց։ Նրանց կյանքը վերափոխվում էր Հիսուսի ներկայությունից, որովհետև Նա խորապես անհանգստանում էր նրանց համար։ Նրանք բարձրացան՝ դառնալու այն, ինչ Հիսուսը հավատում էր, որ կարող էին դառնալ։

Այս շաբաթվա դասի ընթացքում մենք ավելի մանրամասնորեն կուսումնասիրենք Հիսուսի վերաբերմունքը մարդկանց նկատմամբ և կբացահայտնեք, թե ինչպես կիրառել այս սկզբունքները մեր սեփական կյանքում։