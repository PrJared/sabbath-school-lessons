---
title:  Հետագա ուսումնասիրության համար
date:  31/07/2020
---

Կարդացե՛ք Էլեն Ուայթի Գործք առաքելոց գրքի 47-56 էջերի «Հոգու պարգևը» և Դարերի փափագը գրքի 817-842 էջերի «Ձեր սրտերը թող չխռովվեն» գլուխները։

Փրկագնման գործընթացում Սուրբ Հոգին համագործակցում է Հոր և Որդու հետ։ Վկայության մեր ողջ գործունեության ընթացքում մենք միանում ենք Նրան մարդկանց փրկելու Իր գործում։ Նա դիպչում է սրտերի։ Նա բացում է հնարավորության դռներ։ Իր Խոսքի միջոցով Նա լուսավորում է մտքեր և բացահայտում է ճշմարտությունը։ Նա կոտրում է մեզ ստրկացնող նախապաշարմունքների շղթաները, հաղթանակ է տանում մեր տեսողությունը մթագնող մշակութային մոլությունների վրա և ազատագրում է մեզ վատ սովորույթների ստրկությունից։

Երբ վկայում ենք Հիսուսի մասին, կարևոր է հիշել, որ համագործակցում ենք Սուրբ Հոգու հետ։ Նա այնտեղ է, մեր առջև՝ նախապատրաստելով սրտերն ընդունելու Ավետարանի լուրը։ Նա մեզ հետ է և դիպչում է մարդկանց մտքին, երբ դրսևորում ենք բարության գործեր, կիսում ենք մեր վկայությունը, անց ենք կացնում Աստվածաշնչի ուսումնասիրության դասեր, նվիրում ենք ճշմարտություն պարունակող մի գրքույկ կամ մասնակցում ենք ավետարանչական քարոզչության։ Նա դեռ երկար կշարունակի աշխատել մարդու սրտի հետ նույնիսկ մեր գնալուց հետո՝ անելով ամեն ինչ այդ մարդուն փրկության ճանաչմանը բերելու համար։

**Հարցեր քննարկման համար**

`Շաբաթօրյա դպրոցի ժամանակ ձեր դասարանի անդամների հետ կիսե՛ք ձեր վկայությունն այն ժամանակների մասին, երբ զգացել եք, որ Սուրբ Հոգին շատ զորավոր կերպով գործել է ձեր վկայությունների միջոցով։`

`Երբևէ զգուշացել կամ վախեցե՞լ եք կիսվել ձեր հավատի մասին։ Սուրբ Հոգու ծառայության մասին գիտությունն ինչպե՞ս է նվազեցնում վախն ու վստահատություն տալիս ձեզ, երբ վկայում եք։`

`Այս շաբաթվա ընթացքում խոսեցինք մեր վկայության մեջ Սուրբ Հոգու «գործունեության» մասին։ Քննարկե՛ք այն բազմատեսակ ճանապարհները, որոնցով Սուրբ Հոգին գործում է մեզ հետ վկայելու մեր ջանքերում։ Ինչպե՞ս է Սուրբ Հոգին պատրաստում մեզ վկայելու և ուրիշների կյանքում աշխատելու համար։`

`Դասերի ժամանակ խոսեցինք վկայության մեջ Աստվածաշնչի կենտրոնական տեղ զբաղեցնելու մասին։ Ինչո՞ւ է Աստվածաշունչը հավատի և վկայության այդքան կարևոր բաղադրիչ։ Ինչպե՞ս կարող ենք խուսափել այն մարդկանց ծուղակներից, ովքեր նույնիսկ երբ պնդում են, թե հավատում են Աստվածաշնչին, նրբին կերպով նսեմացնում են դրա հեղինակությունն ու վկայությունը։`