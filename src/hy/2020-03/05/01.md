---
title:  Հոգով զորացած վկայություն
date:  25/07/2020
---

### Այս շաբաթվա ուսումնասիրության համար կարդացե՛ք.
Հովհաննես 15.26, 27, Գործք առաքելոց 2.41, 42, Գործք առաքելոց 8.4, Եբրայեցիս 4.12, Գործք առաքելոց 17.33, 34, Գործք առաքելոց 18.8:

> <p>Հիշելու համարը.<p>
> «Եվ նրանք աղոթք անելիս՝ շարժվեց այն տեղը, ուր որ ժողովված էին, և ամենքը Սուրբ Հոգով լցուեցին, և Աստծո Խոսքը խոսում էին համարձակությամբ» (Գործք առաքելոց 4.31):

Երբ Հիսուսը վաղ հավատացյալներին հանձնարարեց գնալ ամբողջ աշխարհը և Ավետարանը քարոզել (Մարկոս 16.15), դա պետք է որ անհնարին առաքելություն թվար։ Ինչպե՞ս կարող էին նրանք երբևէ նման բարդ մարտահրավեր իրականացնել։ Նրանք այնքան փոքրաթիվ էին, նրանց ռեսուրսները՝ այնքան սակավ։ Նրանք հիմնականում սովորական, անկիրթ հավատացյալների մի խումբ էին։ Սակայն ունեին արտասովոր մի Աստված, Ով նրանց ուժ էր տալու իրենց արտասովոր առաքելության համար։

Իսկ Հիսուսը հայտարարեց. «Բայց դուք զորություն կառնեք, երբ որ Հոգին ձեզ վրա կգա, և Իմ վկաները կլինեք Երուսաղեմում և բոլոր Հրեաստանի և Սամարիայի մեջ մինչև երկրի ծայրերը» (Գործք առաքելոց 1.8): Սուրբ Հոգով լցվելը նրանց պիտի օգներ կիսելու խաչի լուրը կյանքեր և աշխարհը փոխող զորությամբ։ Սուրբ Հոգին արդյունավետ էր դարձնում նրանց վկայությունը։ Մի քանի կարճ տասնամյակների ընթացքում Ավետարանը տարածվեց համայն աշխարհում։ Գործք առաքելոց գիրքն արձանագրում է, որ այս վաղ հավատացյալները շփոթեցրին այս աշխարհը (Գործք առաքելոց 17.6): Պողոս առաքյալը հավելում է, որ Ավետարանը «երկնքի տակ լինող բոլոր արարածներին քարոզվեց» (Կողոսացիս 1.23): Այս շաբաթվա դասի ընթացքում մենք հատկապես կուսումնասիրենք Սուրբ Հոգու դերը Քրիստոսի մասին մեր վկայությունը զորացնելու հարցում։