---
title:  Պատմելով Հիսուսի պատմությունը
date:  05/09/2020
---

> <p>Այս շաբաթվա ուսումնասիրության համար կարդացե՛ք.<p>
> Եփեսացիս 2.1–10, Ա Հովհաննես 4.7–11, Մարկոս 5.1–20, Եբրայեցիս 10.19–22, Գաղատացիս 2.20, Ա Կորնթացիս 1.30:

### Հիշելու համարը.
«Այս բաները գրեցի ձեզ՝ Աստծո Որդու անունին հավատացյալներիդ, որ գիտենաք թե հավիտենական կյանք ունեք» (Ա Հովհաննես 5.13):

Ինչպես դասերից մեկում նշվեց, ոչինչ ավելի պերճախոս չի վկայում Ավետարանի զորության մասին, որքան վերափոխված կյանքը։ Մարդիկ կարող են վիճաբանել ձեր աստվածաբանության շուրջ, կարող են բանավիճել վարդապետությունների շուրջ, կարող են կասկածի տակ դնել Սուրբ Գրքի ձեր ընկալումը, սակայն հազվադեպ կասկածի տակ կդնեն ձեր անձնական վկայությունն այն մասին, թե ինչ նշանակություն ունի Հիսուսը ձեզ համար, և թե ինչ է Նա արել ձեր կյանքում։

Վկայել՝ նշանակում է կիսվել այն ամենով, ինչ մենք գիտենք Հիսուսի մասին։ Դա նշանակում է ուրիշներին տեղեկացնել այն մասին, թե ինչ է Նա նշանակում մեզ համար և ինչ է արել հանուն մեզ։ Եթե մեր վկայության էությունն այն է, որ փորձում ենք ապացուցել, թե այն, ինչին մենք հավատում ենք, ճիշտ է, իսկ այն, ինչին ուրիշներն են հավատում՝ սխալ, կհանդիպենք ուժգին ընդդիմության։ Երբ Հիսուսի մասին մեր վկայությունը բխում է այն սրտի խորքից, որը վերափոխվել է Նրա շնորհով, հմայվել Նրա սիրով և հիացել Նրա ճշմարտությունով, մարդիկ կտպավորվեն, թե այն ճշմարտությունները, որոնց մենք հավատում ենք, ինչպիսի ազդեցություն են ունենում մեր կյանքի վրա։ Վերափոխված կյանքի համատեքստում ներկայացված ճշմարտություններն են, որ փոփոխություն են գործում։

Երբ Քրիստոսն է յուրաքանչյուր վարդապետության կենտրոնը, և ամեն մի աստվածաշնչյան ճշմարտություն արտացոլում է Նրա բնավորությունը, ավելի մեծ հավանականություն կա, որ այն մարդիկ, ում հետ մենք կիսում ենք Սուրբ Գրքի ճշմարտությունները, կընդունեն Նրա խոսքը։