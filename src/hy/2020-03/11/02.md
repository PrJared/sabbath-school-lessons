---
title:  Հիսուսը՝ մեր վկայությունների հիմքը
date:  06/09/2020
---

Որպես քրիստոնյաներ՝ մենք բոլորս անձնական պատմություն ունենք, պատմություն այն մասին, թե ինչպես է Հիսուսը վերափոխել մեր կյանքը և թե ինչ է արել մեզ համար։

**Կարդացե՛ք Եփեսացիս 2.1–10 համարները։ Ինչպիսի՞ն էինք մենք նախքան Քրիստոսին ճանաչելը։ Ի՞նչն է դարձել մերն այն ժամանակվանից ի վեր, երբ ընդունել ենք Քրիստոսին։**

`Ա. Մինչև Քրիստոսին ճանաչելը (Եփեսացիս 2.1–3)։`

`Բ. Քրիստոսին ճանաչելուց հետո (Եփեսացիս 2.4–10)։`

Ինչպիսի՜ զարմանալի փոփոխություն։ Նախքան Քրիստոսին ճանաչելը մենք «մեռած էինք հանցանքներում և մեղքերում», «գնում էինք այս աշխարհի սովորության պես»՝ «մարմնի … կամքը կատարելով» և «բնությամբ բարկության որդիք էինք»։ Ավելի պարզ բառերով ասած, նախքան Քրիստոսին ճանաչելը մենք կորածի կարգավիճակում աննպատակ թափառում էինք կյանքում։

Միգուցե զգացած լինենք այն, ինչը երջանկություն է թվացել, սակայն մեր կյանքում եղել է հոգու անհանգստություն և կյանքի չիրականացած նպատակ։ Քրիստոսի մոտ գալն ու Նրա սերն զգալը մեծ փոփոխություն է բերել։ Այժմ Քրիստոսով մենք իսկապես «կենդանի ենք»։ «Նրա շնորհի գերազանց մեծությամբ» և մեր նկատմամբ ունեցած «մեծ ողորմությամբ» մենք ստացել ենք փրկության պարգևը։ Նա մեզ բարձրացրեց «և Նրա հետ երկնավորներում նստեցրեց՝ Քրիստոս Հիսուսում, որ նոր եկող դարերում հավիտյան ցույց տա Իր շնորհի գերազանց մեծությունը, Քրիստոս Հիսուսի՝ մեզ վրա ցույց տված քաղցրությունով»։ Քրիստոսով կյանքը նոր իմաստ և նոր նպատակ ձեռք բերեց։ Ինչպես հայտարարում է Հովհաննեսը. «Նրանով էր կյանքը, և կյանքը մարդկանց լույսն էր» (Հովհաննես 1.4)։

`Կարդացե՛ք Եփեսացիս 2.10 համարը։ Ի՞նչ են մեզ ասում այս տեքստերն այն մասին, թե որքան կարևոր են բարի գործերը քրիստոնյաների հավատի համար։ Ինչպե՞ս ենք մենք հասկանում այս գաղափարը հավատով՝ «առանց օրենքի գործերի» փրկության համատեքստում Հռոմեացիս 3.28։`

`Ինչպե՞ս է ձեր կյանքը փոխվել Քրիստոսի շնորհիվ։ Միգուցե այդ փոփոխությունն օգնի ինչ-որ մեկին ճանաչել Հիսուսին։`