---
title:  Ավելի լիարժեքորեն հասկանալով Աստծո լուրը
date:  16/09/2020
---

Հայտնություն գրքի վերջին օրերի լուրը Հիսուսին ներկայացնում է համայն մարդկությանը հասանելի Իր փրկարար շնորհի լիարժեքությամբ (Հայտնություն 14.6): Այն լուրջ կոչ է «վախենալու» Աստծուց և Նրանից երկյուղելու այն ամենում, ինչ մենք անում ենք, այսինքն՝ Աստծո դատաստանի լույսի ներքո Նրա պատվիրանները հարգելու և Նրա օրենքին հնազանդվելու (Հայտնություն 14.7): «Աստվածանից վախենալը» կապ ունի մեր մտածելակերպի հետ։ Այն Աստծուն հաճելի կյանք ապրելու և Նրան մեր մտքերում առաջին տեղում դնելու կոչ է։ Հնազանդության դիրքորոշումն է, որ մեզ բարեպաշտ կյանքի է մղում (Առակաց 3.7, Գործք առաքելոց 9.31, Ա Պետրոս 2.17): Այս լուրը հրավիրում է մեզ նաև «փառք տալ Աստծուն»։ Աստծուն փառք տալը կապ ունի այն ամենի հետ, ինչ մենք անում ենք մեր կյանքի ցանկացած ոլորտում։

`Կարդացե՛ք Ժողովող 12.13, 14 և Ա Կորնթացիս 6.19, 20 համարները։ Ինչպե՞ս են այս տեքստերն օգնում մեզ հասկանալ, թե ինչ է նշանակում վախենալ Աստծուց և փառք տալ Նրան։`

Բարոյական անպատասխանատվության այս դարում, երբ միլիոնավոր մարդիկ կարծում են, թե պատասխանատու են բացառապես իրենք իրենց և ուրիշ ոչ ոքի առջև, դատաստանի ժամի այս լուրը մեզ հիշեցնում է, որ մենք պատասխանատու ենք մեր արարքների համար։ Աստծո նկատմամբ երկյուղածության, Նրա նկատմամբ հնազանդության և դատաստանի միջև փոխկապակցվածություն կա։ Հնազանդությունը Հիսուսի հետ ունեցած փրկարար հարաբերությունների արգասիքն է։ Միմիայն Նրա արդարությունն է, որ ունակ է անցնելու դատաստանը, և Նրա արդարությամբ ենք մենք ապահով։ Մենք ապրում ենք Նրա արդարությամբ, որպեսզի փառաբանենք Նրա անունն այն ամենում, ինչ անում ենք։

`Կարդացե՛ք Հայտնություն 14.7, 4.11, Ծննդոց 2.1–3 և Ելից 20.8–11 համարները։ Ո՞րն է Աստծո ճշմարիտ երկրպագության հիմքը, և ինչպե՞ս է շաբաթն արտացոլում այս ընկալումը։`

Սատանան հարձակում է գործել շաբաթի վրա, որովհետև գիտի, որ այն երկրպագության հենց սիրտն է։ Այն բարձրացնում է Քրիստոսին որպես Արարիչ և կոչ է անում բոլոր վայրերում գտնվող տղամարդկանց և կանանց «երկրպագել երկինքը և երկիրը … Ստեղծողին» (Հայտնություն 14.7): Այն խիստ է էվոլյուցիայի դարաշրջանում։ Այն մեզ հետ է կանչում երկրպագելու այն Հիսուսին, Ով արարել է մեզ և տվել մեր իրական արժեքի զգացողություն Իրենով։

`Խորհե՛ք այն մասին, թե որքան կարևոր է շաբաթը որպես հիշեցում, որ Աստված է մեր Արարիչը և, հետևաբար, Միակը, Ով արժանի է մեր երկրպագությանը։ Ի վերջո, ուրիշ ո՞ր ուսմունքն է այդքան կարևոր, որ Աստված պատվիրում է, այո, պատվիրում է ամեն շաբաթ մեր կյանքի մեկ յոթերորդ մասն անցկացնել Իր հետ, ինչը կօգնի մեզ հիշել Նրան որպես մեր Արարիչ։`