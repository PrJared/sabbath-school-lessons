---
title:  Աստծո վերջնական կոչը
date:  17/09/2020
---

`Կարդացե՛ք Հայտնություն 14.8, 17.3–6 և 18.1–4 համարները։ Ի՞նչ ենք մենք սովորում հոգևոր Բաբելոնի մասին այս տեքստերից։`

Հայտնություն գրքում «Բաբելոն» եզրույթը ներկայացնում է մարդկային գործերի, հորինված ավանդույթների և կեղծ վարդապետությունների վրա հիմնված կեղծ կրոնական համակարգ։ Այն Հիսուսից ու Նրա անմեղ կյանքից վեր է դասում մարդ արարածին և նրա ինքնարդարացումը։ Այն Աստծո պատվիրաններից վեր է դասում կրոնական ուսուցիչների պատվերները։ Բաբելոնը կռապաշտության, արևի երկրպագության և հոգու անմահության կեղծ ուսմունքի կենտրոնն էր։ Այս կեղծ կրոնական համակարգը նրբորեն իր երկրպագության մեջ է ներառել հին Բաբելոնի կրոնական ծիսակարգերից շատերը։ Մեր մահացող մոլորակին ուղղված Աստծո՝ վերջին օրերի լուրը Հիսուսի և Նրա արդարության լուրն է։ Այն արձագանքում է երկնքի կոչը. «Ընկա՜վ, ընկա՜վ մեծ Բաբելոնը … դո՛ւրս եկեք դրանից, ո՛վ Իմ ժողովուրդ» (Հայտնություն 18.2, 4): Աստված Իր զորությամբ վեր է հանել Յոթերորդ օրվա ադվենտիստական եկեղեցին՝ բարձրացնելու Հիսուսի լուրն իր ողջ լիարժեքությամբ։ Բարձրացնել Հիսուսին նշանակում է վեհացնել այն ամենը, ինչ Նա սովորեցնում էր, հռչակել այն Մեկին, Ով «ճանապարհը և ճշմարտությունը և կյանքն» է (Հովհաննես 14.6): Այն նշանակում է ի ցույց դնել Բաբելոնի սխալները՝ հակադրելով դրանք Հիսուսի ճշմարտություններին։

`Կարդացե՛ք Հայտնություն 14.7, 9–11 համարները։ Երկրպագության ի՞նչ հակասող առարկաներ են ընդգծված այս տեքստերում։`

Հայտնություն գրքի 14-րդ համարը նկարագրում է երկու տարբեր երկրպագություններ՝ Արարչի երկրպագություն և գազանի երկրպագություն։ Այս երկու երկրպագությունները կենտրոնանում են Աստծո երկրպագության օրվա՝ ճշմարիտ շաբաթի և դրան փոխարինած կամ կեղծ շաբաթի վրա։ Շաբաթը ներկայացնում է հանգիստը, վստահությունը և այն ապահովությունը, որ մենք ունենք Քրիստոսի՝ մեր Արարչի, Փրկագնողի և եկող Թագավորի մեջ։ Կեղծ օրը ներկայացնում է մարդկային և կեղծ փոխարինող, որը հիմնված է մարդկային մտածելակերպի և կեղծ հրամանների վրա։

`Կարդացե՛ք Հայտնություն 14.12 համարը։ Ի՞նչ է ասում այս համարը հատկապես նրա համատեքստում, ինչ ներկայացվել էր նախկինում։ Ինչպե՞ս են օրենքն ու շնորհը ներկայացվում այս տեքստերում, և ի՞նչ պետք է սա սովորեցնի մեզ այն մասին, թե ինչպես են օրենքն ու շնորհն Ավետարանի երկու անբաժանելի տեսանկյուններ։`