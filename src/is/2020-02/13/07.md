---
title:  Til íhugunar
date:  26/06/2020
---

Lestu VK, bls. 107-120.

„Við getum aldrei séð þokka og fegurð Krists með mannlegum augum okkar. Innri uppljómun Heilags anda, sem sýnir hjálparvana sálinni fram á vonleysi hennar án miskunnar og fyrirgefningar hans sem ber syndir okkar og alhæfni Krists á öllum sviðum, hann einn getur gert manninum kleift að skynja óendanlega miskunn hans, ómælanlegan kærleika hans, góðvild og dýrð“ (UL, bls. 155).

„Við getum sett hluta Ritningarinnar og jafnvel heila kafla á minnið og endurtekið það síðan þegar Satan kemur með freistingar sínar… . Áhrifamesta leiðin til að standa gegn Satan þegar hann leitast við að láta huga okkar dvelja við jarðnesk og nautnafull mál er að mæta því með: „Ritað er!“ (RH, 8. apríl, 1884).

**Til umræðu**

`Hvaða þátt eiga frjáls vilji og valfrelsi í ákvörðunum okkar sem varða trú og hlýðni? Þó svo við höfum ekki stjórn á ýmsum málum sem varða líf okkar þá höfum við valfrelsi þegar um er að ræða mikilvæg atriði sem varða eilífa lífið. Hvernig notum við frjálsan vilja okkar sem Guð hefur gefið okkur? Hvaða andlegu ákvarðanir hefur þú tekið?`

`Hugleiddu það hlutverk sem Hvíldardagurinn gæti gegnt og ætti að gegna við að gefa okkur kyrrðarstund með Guði. Hvernig verndar Hvíldardagurinn þig frá því að vera svo upptekin(n) af að vinna eða gera eitthvað svo að þú tekur ekki þann tíma sem þú þyrftir til að vera með Guði? Hvernig getur þú lært að gera hvíldardaginn meira að þeirri andlegu blessun sem honum var ætlað að vera?`

`Hver hefur reynsla þín verið af að eyða tíma með Guði í bæn og við rannsókn? Hvaða áhrif hefur sú andlega iðkun haft á trú þína? Hvaða áhríf ætti hún að hafa á trú þína? Ef þú treystir þér til þess ættirðu að deila með deild þinni reynslu þinni af slíkri reynslu og hvað þú hefur fengið út úr henni. Hvað gætu aðrir lært af þinni reynslu? 4. Hverjir eru sumir af þeim textum sem þú hefur lagt á minnið? Hvað er það sem þér líkar við þá? Hvernig hefur það verið blessun fyrir þig að leggja þá á minnið?`