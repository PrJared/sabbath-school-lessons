---
title:  Að Lifa Í Samræmi Við Orð Guðs
date:  20/06/2020
---

### Lesefni vikunnar
Fil 2.12-16; Lúk 4.4, 8, 10-12; Slm 37.7; Slm 46.11; Slm 62. 2, 3, 6; Kól 3.16.

> <p>Minnistexti</p>
> „Verðið gerendur orðsins og eigi aðeins heyrendur þess, ella svíkið þið sjálf ykkur“ (Jak 1.22).

Bestu aðferðirnar til að rannsaka Biblíuna eru gagnslausar ef við einsetjum okkur ekki að lifa í samræmi við það sem hún kennir okkur. Það sem á við um menntun yfirleitt á einnig sérstaklega við þegar við rannsökum Biblíuna, en það er að besta leiðin til að læra er ekki bara að lesa og hlusta heldur ástunda það sem við lærum. Slík hlýðni opnar fjársjóð guðlegra blessana sem annars væri okkur lokaður og þær leiða okkur áfram á vegi sem örvar líf okkar og breytir því og eykur skilning okkar og þekkingu. En ef við viljum ekki hlíta orði Guðs og erum ekki fús að ástunda það sem við lærum munum við ekki vaxa. Einnig mun vitnisburður okkar verða skertur þar sem líf okkar er ekki í samræmi við orð okkar.

Við vöxum í náð og visku fyrir tilstilli fyrirmynda sem eru innblásnar og sýna með lífi sínu hvað felst í því að lifa í samræmi við orð Guðs. Það finnst ekki áhrifameiri fyrirmynd og hvetjandi máttur en Jesús Kristur. Hann er fyrirmynd okkar. Hann lifði lífi sínu í fullu samræmi við vilja Guðs.

Þessa viku munum við rannsaka hvað felst í því að lifa í samræmi við orð Guðs og undir guðlegu valdi þess.