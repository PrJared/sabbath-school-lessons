---
title:  Hvers Vegna Er Þörf Fyrir Túlkun
date:  02/05/2020
---

### Lesefni vikunnar
Lúk 24.36-45; 1Kor 12.10; 1Kor 14.26; Post 17.16-32; Jóh 12.42, 43.

> <p>Minnistexti</p>
> „Ógerlegt er að þóknast Guði án trúar því að sá sem vill nálgast Guð verður að trúa því að hann sé til og að hann umbuni þeim er leita hans“ (Heb 11.6).

Lestur Biblíunnar felur einnig í sér að túlka Biblíuna. En hvernig gerum við það? Hvaða meginreglum fylgjum við? Hvernig meðhöndlum við mismunandi tegundir bókmennta sem við finnum í henni? Er það sem við lesum t.d. dæmisaga, táknrænn draumur spámanns eða söguleg frásögn? Það er hluti túlkunarinnar að ákvarða slíkt varðandi samhengi Ritningarinnar.

Stundum nota sumir einstaklingar Biblíuna sem einskonar véfrétt: þeir opna Biblíuna af handahófi til þess að finna texta sem þeir vona að geti hjálpað þeim. En ef við tengjum Biblíuvers saman af handahófi getur það leitt til undarlegrar og rangrar niðurstöðu.

Sem dæmi má nefna að þegar eiginmaður nokkur fór frá konu sinni vegna annarrar konu fékk kona hans mikla uppörvun þegar hún fann textann í 1Mós 3.15 sem segir: „Ég set fjandskap milli þín og konunnar.“ Á grundvelli þessa texta var hún sannfærð um að ástarsamband eiginmannsins myndi ekki vara lengi!

Texti án samhengis verður fljótt tylliástæða fyrir eigin hugmyndir og stefnumál. Þess vegna er mikil þörf fyrir okkur ekki aðeins að lesa Biblíuna heldur einnig að túlka hana réttilega.