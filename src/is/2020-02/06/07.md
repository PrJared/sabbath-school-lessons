---
title:  Til íhugunar
date:  08/05/2020
---

Lestu VK, bls. 123-132 og Methods of Bible Study, Sections 1-3 sem finnst hér: (www.adventistbiblicalresearch.org/materials/bible-interpretation-hermeneutics/methods-bible-study).

„Þegar þið rannsakið orð Guðs skiljið þá fyrirfram mótaðar skoðanir ykkar eftir utan við dyr rannsóknarinnar ásamt arfgengum hugmyndum sem þið hafið þróað með ykkur. Þið munuð aldrei uppgötva sannleikann ef þið rannsakið Ritninguna með það fyrir augum að réttlæta eigin hugmyndir. Skiljið þær eftir fyrir utan og farið svo inn með iðrunarfullt hjarta til að heyra hvað Drottinn hefur að segja ykkur. Þegar einhver sem í einlægni leitar sannleikans situr við fætur Krists og lærir af honum mun orð hans veita honum skilning. Kristur segir við þá sem eru of vitrir að eigin mati til að rannsaka Biblíuna: Hjörtu ykkar verða að vera auðmjúk og hógvær ef þið viljið verða vitur til frelsunar.

Lesið ekki orð Guðs í ljósi fyrri skoðana. Lesið það heldur með huga sem er laus við fordóma og rannsakið það vandlega og í bænaranda. Ef þið sannfærist við lestur þess og sjáið að hugmyndir sem þið metið mikils eru ekki í samræmi við Orðið reynið þá ekki að fella Orðið að hugmyndum ykkar. Fellið þess í stað hugmyndir ykkar að Orðinu. Leyfið ekki því sem þið hafið trúað eða iðkað áður ráða skilningi ykkar. Opnið augu ykkar svo þau sjái dásamlega hluti í lögmálinu. Komist að raun um það sem ritað er og standið svo fast á hinum eilífa kletti“ (MYP, bls. 260).

**Til umræðu**

`Hvaða áhrif hafa viðhorf okkar, menntun og menning á túlkun okkar á Ritningunni? Hvers vegna er svo mikilvægt fyrir okkur að gera okkur grein fyrir ytri áhrifum sem óhjákvæmilega hafa áhrif á túlkun okkar á Ritningunni?`

`Við erum öll sammála að við séum syndug og undir neikvæðum áhrifum syndarinnar. Á hvern hátt hefur syndin áhrif á hvernig við lesum Biblíuna? Hvað gerir syndin við okkur sem fær okkur til að mistúlka orð Guðs? Til dæmis, hvernig gæti löngun okkar til að gera eitthvað sem Biblían segir að sé rangt fengið okkur til að lesa Biblíuna örlítið snúið? Á hvern annan hátt hefur syndin áhrif á túlkun okkar á Biblíunni?`

`Hvernig hjálpar betri skilningur okkar á tímum Biblíunnar og menningu okkur að skilja betur suma texta Ritningarinnar? Nefnið dæmi.`