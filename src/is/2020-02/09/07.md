---
title:  Til íhugunar
date:  29/05/2020
---

Lestu G.A Klingbeil (ritstjóri): The Genesis Creation Account and Its Reverbations in the Old Testament (Sköpunarsagan í 1Mós og endurómun hennar í Gamla testamentinu). Andrews Universtity Press, 2015.

„Biblían er yfirgripsmesta og fróðlegasta mannkynssaga sem menn hafa. Hún kom beint frá honum sem er uppspretta eilífs sannleika og hönd hans hefur varðveitt hreinleika hennar niður í gegnum aldirnar… . Einungis hér getum við fundið sögu mannkynsins ósnortna af fordómum og hroka mannsins“ (5T, bls. 25).

„ Mér hefur verið sýnt að án frásagna Biblíunnar geti jarðfræðin ekki sannað neitt. Menjar sem finnast í jörðu gefa vísbendingu um ástand sem er að mörgu leyti frábrugðið því sem við eigum að venjast. En það er einungis með hjálp frá frásögn Biblíunnar að við getum skilið hve lengi þær hafa legið í jörðu. Það getur verið í lagi að geta sér til um mál umfram það sem Biblían hefur að segja svo framarlega sem tilgátur okkar eru ekki í mótsögn við þær staðreyndir sem við finnum í Heilagri ritningu. En þegar menn fara út fyrir orð Guðs varðandi frásögn sköpunarinnar og leitast við að útskýra sköpunarverk Guðs á grundvelli meginreglna náttúrunnar þá hrekjast þeir á úthafi takmarkalausrar óvissu. Guð hefur aldrei opinberað það fyrir dauðlegum mönnum hvernig hann framkvæmdi sköpunina á sex bókstaflegum dögum. Sköpunarverk hans er jafn óskiljanlegt og tilvera hans sjálfs“ (3SG, bls. 93).

**Til umræðu**

`Þegar vísindalegar skýringar á núverandi staðreyndum, sem hægt er að meðhöndla, hlusta á, sjá, prófa og endurprófa, eru fullar af deilum og rökræðum hvers vegna er svo margt fólk reiðubúið að taka athugasemdalaust við öllum vísindalegum yfirlýsingum varðandi atburði sem sagt er að hafi átt sér stað fyrir milljónum og jafnvel milljörðum ára?`

`Nútíma vísindi vinna samkvæmt þeirri forsendu að ekki sé hægt að nota það sem er yfirnáttúrulegt til að útskýra eðlilega atburði. Það er t.d. ekki hægt að útskýra hungursneyð með því að halda því fram að einhver galdranorn hafi lýst jörðina banni. En hvað er það sem takmarkar þessa aðferð þegar um er að ræða sköpunarsöguna í 1Mós? Sú frásögn lýsir algjörlega yfirnáttúrulegum atburði. En hvers vegna munu allar skýringar eðlilega vera rangar ef við útilokum sjálfkrafa það yfirnáttúrulega sem sköpunarleið?`