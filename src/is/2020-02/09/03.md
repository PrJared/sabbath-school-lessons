---
title:  Sköpunin í fornbókmenntum
date:  25/05/2020
---

Fornleifafræðingar hafa fundið forna texta frá Egyptalandi og Austurlöndum nær sem fjalla um sköpunina og flóðið. Það hefur fengið ýmsa til að velta því fyrir sér hvort frásögnin í 1Mós sé tekin að láni frá þessum menningarsvæðum eða sé háð þeim að einhverju leyti. En er það raunsætt?

`Lestu 1Mós 1 – 2.4 og síðan þennan úrdrátt úr Atrahasis hetjuljóðinu: „Þegar guðirnir í stað mannanna / unnu störfin, báru byrðarnar / var byrðin guðunum of þung / verkið of erfitt, vandamálin of mikil /… . Láttu gyðju kviðarins skapa afsprengi / og láttu manninn bera byrði guðanna!… Gesjtúe, guð sem hafði vitsmuni / þeir slátruðu á samkomu sinni / Nintu blandaði leir / með holdi sínu og blóði… .“ (Stephanie Dalley, Myths from Mesopotamia: Creation, the Flood, Gilgamesh, and Others (Goðsagnir frá Mesópótamíu: Sköpunin, flóðið, Gilgamesj og aðrar). NY, Oxford University Press, 1989, bls. 9, 14, 15). Hvaða mismun tekur þú eftir?`

Þó svo við finnum eitthvað sem er líkt milli þessara frásagna (t.d. fyrstu mannverurnar gerðar af leir) þá er mismunurinn mikið meira áberandi.

(1) Í Atrahasis vinnur maðurinn fyrir guðina svo þeir geti hvílst. Í 1Mós skapar Guð jörðina og allt sem á henni er fyrir manninn sem var hámark sköpunarinnar og síðan hvílist Guð með honum. Í 1Mós er maðurinn settur í garð og honum boðið að eiga samneyti með Guði og annast um sköpunarverk hans. Sú hugmynd finnst ekki í Atrahasis.

(2) Í Atrahasis er einn af minni guðunum deyddur og blóð hans er blandað með leir til að móta sjö menn og konur. Í 1Mós er Adam fyrst mótaður af Guði sem blæs lífi í hann og síðar er konan mynduð til að vera manninum meðhjálp. Guð skapaði ekki Adam og Evu úr blóði guðs sem var deyddur.

(3) Það eru engin merki um deilur eða ofbeldi í frásögn Biblíunnar líkt og við finnum í Atrahasis sögunni.

Frásögn Biblíunnar er háleit þar sem hún lýsir almáttugum Guði sem sér mannkyninu fyrir göfugum tilgangi í fullkomnum heimi. Þessi róttæki mismunur hefur komið fræðimönnum til að draga þá ályktun að um algjörlega frábrugðnar sköpunarfrásagnir sé að ræða.

`Sumir hafa haldið því fram að frásagnirnar um sköpunina og flóðið hafi gengið mann fram af manni lauslega grundvallaðar á því sem í rauninni gerðist en brenglast með tímanum. En undir áhrifum Heilags anda opinberaði Móse það sem virkilega gerðist. Hvers vegna virðist sú skýring vera betri varðandi þau fáu atriði sem eru svipuð í frásögnunum frekar en sú hugmynd að Móse hafi byggt frásögn sína á þessum heiðnu frásögnum?`