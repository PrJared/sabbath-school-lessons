---
title:  Sköpunin í Biblíunni
date:  28/05/2020
---

**Lestu eftirtalda texta og taktu eftir hvernig hver um sig vísar til 1Mós 1 – 11.**

`Matt 19.4, 5`

`Mrk 10.6-9`

`Lúk 11.50, 51`

`Jóh 1.1-3 `

`Post 14.15`

`Róm 1.20 `

`2Kor 4.6 `

`Ef 3.9 `

`1Tím 2.12-15`

`Jak 3.9 `

`1Pét 3.20 `

`Júd 11, 14 `

`Opb 2.7; 3.14; 22.2, 3`

Jesús og allir höfundar Nýja testamentisins vísa til 1Mós 1 – 11 sem áreiðanlegrar sögu. Jesús vitnar til rita Móse og sköpunar manns og konu (Matt 19.4). Páll notar oft frásögnina um sköpunina í því skyni að renna stoðum undir guðfræðileg atriði sem hann er að fjalla um í ritum sínum. Hann sagði við fræðimennina í Aþenu: „Guð, sem skóp heiminn og allt sem í honum er, hann, sem er herra himins og jarðar, býr ekki í musterum sem með höndum eru gerð“ (Post 17.24). Þannig byggðu höfundar Nýja testamentisins á grundvelli 1Mós til að sýna lesendum sínum mikilvægi þessa bókstaflega atburðar.

Lestu t.d. Róm 5. Páll setur fram bein tengsl milli Adams og Jesú a.m.k. sex sinnum (sjá Róm 5.12, 14-19). Hann gengur þannig út frá bókstaflegri tilveru Adams sem verður tóm markleysa ef við lesum um upphafið með gleraugum þróunarkenningunnar í stað þess að lesa textann eins og hann er.

`Ef höfundar Nýja testamentisins sem voru innblásnir af Heilögum anda og Jesús sjálfur líta á sköpunina sem sannsögulegan atburð hvers vegna væri þá heimskulegt af okkur að gera ekki slíkt hið sama?`