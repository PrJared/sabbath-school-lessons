---
title:  Til íhugunar
date:  10/04/2020
---

Þó svo Biblían sé nauðsynleg fyrir trú okkar hefði hún ein ekkert raunverulegt andlegt gildi ef ekki kæmu til áhrif Heilags anda í hjörtum okkar og huga þegar við lesum og rannsökum hana.

„Í orði sínu hefur Guð fært mönnum þá þekkingu sem þeim er nauðsynleg til frelsunar. Hin helgu rit ber að taka sem fullgilda, óskeikula opinberun vilja hans. Þau eru mælikvarði lyndiseinkunnar mannsins, opinberun kenninga og prófsteinn reynslunnar… . En þó að Guð hafi opinberað mönnunum vilja sinn fyrir orð sitt, þá þýðir það ekki að ekki sé þörf á áframhaldandi návist og leiðsögn Heilags anda. Þvert á móti hét frelsarinn okkur Heilögum anda til að opna orðið fyrir þjónum sínum til að útskýra og heimfæra kenningar þess. Og fyrst Biblían er innblásin af anda Guðs er óhugsandi að kenningar Andans geti nokkurn tíma verið andstæðar kenningu orðsins“ (DM, bls. 6).

**Til umræðu**

`Hvers vegna opinberar Guð okkur sjálfan sig og vilja sinn? Hvers vegna þurfum við opinberun?`

`Hvernig opinberar Guð sjálfan sig? Guð notar mismunandi leiðir til að opinbera eitthvað um sig. Hann gefur almenna opinberun af sér í náttúrunni, en nánar í draumum (Dan 7.1); sýnum (1Mós 15.1); með táknum (1Kon 18.24, 38) og í syni sínum, Jesú Kristi (Heb 1.1, 2). Hefur Guð opinberast þér? Hvernig?`

`Sumir Biblíufræðimenn hafna mörgum kenningum Biblíunnar og líta á þær sem goðsagnir. Sem dæmi má nefna sköpunarsöguna, raunveruleika Adams og Evu, brottförina frá Egyptalandi, frásagnirnar um Daníel. Þetta eru nokkrar af þeim kenningum sem taldar eru vera einungis tilbúnar frásagnir sem ætlað er að kenna andleg sannindi. Þetta gerist þegar menn fella dóm yfir orði Guðs. Hvað ætti það að segja okkur um hve hættuleg slík afstaða er?`

`Guð hefur opinberað vilja sinn á áhrifamikinn hátt í Biblíunni. Samt sem áður óskar hann eftir þinni hjálp við að útbreiða vilja sinn og gleðifregnina um frelsun hans í Jesú Kristi einum. Hvaða mynd fá aðrir af Guði þegar það fylgist með þér og líferni þínu?`