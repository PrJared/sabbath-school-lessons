---
title:  Hið ritaða orð Guðs
date:  07/04/2020
---

`„Drottinn sagði við Móse: „Skráðu þessi fyrirmæli því að samkvæmt þeim geri ég sáttmála við þig og Ísrael““ (2Mós 34.27). Hvers vegna lét Drottinn Móse skrifa þessi orð niður í stað þess að láta Móse bara endurtaka þau fyrir fólkið? Hver er ávinningur þess að hafa hið ritaða orð?`

Sá Guð sem skapaði og talar tungumál mannanna gerir útvöldu fólki kleift að flytja sannleika sem hann hefur opinberað og innblásnar hugsanir, sem hann hefur opinberað, á áreiðanlegan hátt. Það kemur því ekki á óvart að finna að Guð bauð þeim sem skráðu Biblíuna að skrifa niður fræðslu hans og opinberun.

`Hvað kenna eftirtaldir textar okkur um hina rituðu opinberun? 2Mós 17.14; 24.4; Jós 24.26; Jer 30.2; Opb 1.11, 19; 21.5; 22.18, 19.`

Hvers vegna fyrirskipaði Guð að rita skyldi opinberun hans og innblásinn boðskap? Augljósa svarið er að það skyldi gert svo að við gleymdum þeim ekki eins auðveldlega. Hin rituðu orð Biblíunnar eru stöðugur viðmiðunarpunktur sem beinir okkur til Guðs og vilja hans. Yfirleitt er hægt að varðveita ritaðar heimildir betur og þær eru áreiðanlegri en munnleg skilaboð sem verður að endurtaka hvað eftir annað. Hið ritaða orð er einnig hægt að afrita og gera aðgengilegt fyrir mikið fleiri en ef það væri einungis talað. Að lokum getum við einungis talað til lítils fjölda manna á einum stað en óteljandi lesendur á mörgum mismunandi stöðum og meginlöndum geta lesið það sem er ritað er og það getur orðið mörgum kynslóðum til blessunar síðar. Og ef fólk getur ekki lesið sjálft geta aðrir lesið upphátt fyrir það.