---
title:  Uppruni Og Eðli Biblíunnar
date:  04/04/2020
---

### Lesefni vikunnar
2Pét 1.19-21; 2Tím 3.16, 17; 5Mós 18.18; 2Mós 17.14; Jóh 1.14; Heb 11.3, 6.

> <p>Minnistexti</p>
> „Og þess vegna þakka ég líka Guði án afláts því að þegar þið veittuð viðtöku orði Guðs, sem ég boðaði, þá tókuð þið ekki við því sem manna orði heldur sem Guðs orði eins og það í sannleika er og það sýnir kraft sinn í ykkur sem trúið“ (1Þess 2.13).

Það hefur mikil áhrif á hlutverk Biblíunnar í lífi okkar og söfnuðinum almennt hvernig við lítum á og skiljum uppruna og eðli Ritningarinnar. Skilningur okkar á því hvernig opinberun og innblástur virka hefur einnig markverð áhrif á og mótar hvernig við túlkum Biblíuna. Þegar við viljum skilja Ritninguna réttilega þurfum við fyrst og fremst að leyfa henni að ákvarða grundvallarmarkalínur þess hvernig við ættum að meðhöndla hana. Við getum ekki notað aðferðafræði líffræði og félagsfræði þegar við erum að vinna að stærðfræði. Við getum ekki numið eðlisfræði með aðferðum sem við beitum við mannkynssögu. Á sama hátt getum við ekki kannað eða skilið andleg sannindi Biblíunnar á réttan hátt með því að beita aðferðum guðleysis sem líta á Biblíuna eins og Guð sé ekki til. Túlkun okkar á Ritningunni verður að taka alvarlega samþættingu hins guðlega-mannlega þáttar í orði Guðs. Þess vegna er nauðsynlegt að við nálgumst Biblíuna í trú fremur en með aðferðafræðilegum efasemdum ef við viljum skilja Ritningarnar réttilega.

Þessa viku munum við líta á nokkur grundvallaratriði varðandi upphaf og eðli Biblíunnar sem ættu að hafa áhrif á túlkun okkar og skilning á henni.