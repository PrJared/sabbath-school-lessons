---
title:  Táknmyndir sem spádómar
date:  11/06/2020
---

Táknmyndir í endalokaspádómum eins og þeim sem við finnum í Daníel og Opinberunarbókinni hafa yfirleitt einungis eina merkingu. Til dæmis táknaði geithafurinn í Dan 8 einungis Grikkland (Dan 8.21). Þetta er útskýrt í textanum sjálfum. Það gæti ekki verið greinilegra.

En aðrar táknmyndir beinast að persónum, atburðum eða stofnunum í Gamla testamentinu. Þær byggja á sögulegum atburðum/persónum en benda til víðtækari raunveruleika í framtíðinni. Slík túlkun á rætur að rekja til Jesú og höfunda Nýja testamentisins en hún finnst einnig í Gamla testamentinu. Einasti leiðarvísirinn til að átta sig á slíkum táknum og uppfyllingu þeirra er þegar innblásnir höfundar Biblíunnar sjálfrar benda á það.

`Lestu 1Kor 10.1-13. Til hvaða sögulegra atburða vísar Páll þegar hann áminnir söfnuðinn í Korintu? Hvernig snertir það okkur í dag?`

Páll vísar tilbaka til staðreyndarinnar um brottförina frá Egyptalandi og byggir upp táknmynd á grundvelli reynslu Hebreanna í eyðimörkinni. Þannig sýnir Páll fram á að Guð sem innblés Móse að skrásetja þessa atburði ætlaðist til að þessir atburðir væru okkur til viðvörunar (1Kor 10.6) og hvatti þannig hið andlega Ísrael til að standast freistingarnar sem mæta okkur á síðustu tímum.

**Lestu eftirfarandi texta og skrifaðu niður táknmyndirnar og uppfyllingar þeirra eins og Jesús og höfundar Nýja testamentisins lýstu þeim:**

`Matt 12.40`

`Jóh 19.36`

`Jóh 3.14, 15`

`Róm 5.14`

`Jóh 1.29`

Í öllum þessum tilvikum beita Jesús og höfundar Nýja testamentisins aðferð táknmynda og uppfyllinga sem dregur athyglina að mikilvægi spádómanna. Á þann hátt benda þeir til víðtækari uppfyllingar sögulegra atburða.

`Hugleiddu þjónustuna í jarðneska helgidóminum sem í heild sinni var táknmynd um allt frelsunaráformið. Hvað kennir það okkur varðandi mikilvægi boðskaparins um helgidóminn fyrir okkur í dag?`