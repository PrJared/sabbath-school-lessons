---
title:  Biblían Og Spádómarnir
date:  06/06/2020
---

### Lesefni vikunnar
Dan 2.27-45; Jóh 14.29; 4Mós 14.34; Dan 7. 1-25; Dan 8.14; 1Kor 10.1-13.

> <p>Minnistexti</p>
> „Hann svaraði mér: „Tvö þúsund og þrjú hundruð kvöld og morgna. Þá verður helgidómurinn hreinn á ný““ (Dan 8.14).

Spádómar Biblíunnar eru örlagaríkir fyrir auðkenni okkar og ætlunarverk. Spádómarnir staðfesta nákvæmni orðs Guðs. Jesús sagði: „Nú hef ég sagt yður það áður en það verður svo að þér trúið þegar það gerist“ (Jóh 14.29). Lykilspurningin er þessi: Hvernig túlkum við spádómana réttilega svo að við getum vitað hvernær þeir í rauninni rætast?

Á tíma siðaskiptanna fylgdu siðbótamennirnir sagnfræðiaðferðinni við túlkun spádómanna. Það er sama aðferð og Daníel og Jóhannes notuðu sem lykil að eigin túlkun. Sú aðferð lítur á spádómana sem stigvaxandi uppfyllingu í sögunni sem byrjar í fortíðinni en endar með stofnun eilífðarríkis Guðs.

Þessa viku munum við rannsaka undirstöður sagnfræðilegrar túlkunar spádómanna. „Við eigum að sjá uppfyllingu spádómanna í sögunni, rannsaka hvernig Forsjónin hefur verið að verki í hreyfingu siðaskiptanna og skilja framvindu atburðanna í niðurröðun þjóðanna fyrir lokaátök deilunnar miklu“ (8T, bls. 307).