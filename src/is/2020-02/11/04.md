---
title:  Hvern/Hvað táknar litla hornið?
date:  09/06/2020
---

Öldum saman könnuðust mótmælendur við litla-horn-valdið í Dan 7 og 8 sem rómversku kirkjuna. Hvers vegna gerðu þeir það?

`Lestu Dan 7.1-25 og 8.1-13. Hver eru sameiginleg einkenni litla hornsins í báðum þessum köflum? Hvernig getum við borið kennsl á það?`

Það eru sjö sameiginleg einkenni sem litlu hornin í Dan 7 og 8 hafa: (1) báðum er lýst sem hornum; (2) bæði eru ofsóknaröfl (Dan 7.21, 25; 8.10, 24); (3) bæði upphefja sig og guðlasta (Dan 7.8, 20, 25; 8.10, 11, 25); (4) bæði beina spjótum sínum að fólki Guðs (Dan 7.25; 8.24); (5) hluti af athöfnum beggja tengjast spámannlegum tíma (Dan 7.25; 8.13, 14); (6) bæði eru til allt til tíma endalokanna (Dan 7.25, 26 8.17, 19); og (7) báðum er eytt á yfirnáttúrulegan hátt (Dan 7.11, 26; 8.25).

Sagan sýnir fram á að Babýlon hafi verið fyrsta ríkið (Dan 2.38), næst kom Medó-Persía (Dan 8.2021 en síðan Grikkland (Dan 8.21). Sagan er jafnan ótvíræð varðandi næsta heimsveldi sem var Róm.

Í Dan 2 heldur járnið, sem táknar Róm, áfram blandað leiri í fótunum, þ.e.a.s. allt til endalokanna. Litla hornið í Dan 7 rís upp af fjórða dýrinu en heldur jafnframt áfram að vera hluti þess.

Hvaða vald reis út frá Róm og hélt áfram að hafa áhrif á sviði stjórnmála og trúmála í a.m.k. 1.260 ár (sjá Dan 7.25)? Aðeins eitt vald kemur til greina á grundvelli sögunnar og spádómanna: páfaveldið. Páfaveldið kom til valda á meðal tíu ósiðmenntaðra ættkvísla Evrópu og upprætti þrjár þeirra (Dan 7.24). Páfaveldið var ólíkt hinum fyrri (Dan 7.24) að því leyti að það mælti gegn Hinum æðsta (Dan 7.25) og óx mót höfðingja hersins (Dan 8.11, 1981) og tók sér stöðu Jesú og setti páfann í hans stað. Páfaveldið uppfyllti spádóminn um ofsókn gegn hinum heilögu hins æðsta (Dan 7.25) og að varpa til jarðar nokkru af herskaranum (Dan 8.10) á tíma andstöðunnar við siðaskiptin þegar mótmælendur voru deyddir sem píslarvættir. Einnig ráðgerði páfaveldið að breyta helgitíðum og lögum (Dan 7.25) þegar það afnam annað boðorðið og færði hvíldardaginn yfir á sunnudaginn.

`Í Dan 2, Dan7 og 8 kemur eitt vald eftir Grikkland og varir til endalokanna. Hvaða vald gæti það verið nema Róm sem páfaveldi? Hvers vegna er þetta mikilvæg kenning englanna þriggja og jafnframt mikilvægur þáttur í sannleikanum fyrir nútímann?`

---

<sup>21</sup> Sjá einnig Dan 5.28. (Þýð.).