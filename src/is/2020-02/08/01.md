---
title:  Sköpunarsagan Í 1 Mósebók Grundvöllurinn Fyrri Hluti
date:  16/05/2020
---

### Lesefni vikunnar
Jóh 1.1-3; 1Mós 1.3-5; 2Mós 20.8-11; Opb 14.7; Matt 19.3-6; Róm 5.12.

> <p>Minnistexti</p>
> „Í upphafi var Orðið og Orðið var hjá Guði og Orðið var Guð. Hann var í upphafi hjá Guði. Allt varð til fyrir hann, án hans varð ekki neitt sem til er. Í honum var líf og lífið var ljós mannanna“ (Jóh 1.1-4).

Fyrstu kaflarnir í fyrstu Mósebók leggja grundvöllinn að Biblíunni í heild. Meginkenningar Biblíunnar eiga rætur að rekja til þessara kafla. Þar finnum við m.a. guðdóminn vinna saman sem Faðir, Sonur (Jóh 1.1-3; Heb 1.1, 2) og Andi (1Mós 1.2) að því að skapa heiminn og allt sem í honum er sem náði hámarki sínu með sköpun mannsins (1Mós 1.26-28). Við finnum einnig frásögnina um hvíldardaginn (1Mós 2.1-3), upphaf hins illa (1Mós 3), Messías og endurlausnaráformið (1Mós 3.15), flóðið sem þakti allan heiminn (1Mós 6 – 9), sáttmálann (1Mós 1.28; 2.2, 3, 15-17; 9.9-17; 1Mós 15),12 dreifingu fólksins og tungumálanna (1Mós 10, 11), og ættartölurnar sem mynda rammann um tímatalið frá sköpuninni til tíma Abrahams (1Mós 5 og 11). Að lokum finnum við mátt hins talaða orðs Guðs (1Mós 1.3; 2Tím 3.16; Jóh 17.17), eðli mannsins (1Mós 1.26-28), eðli Guðs (Matt 10.29, 30), hjónaband manns og konu (1Mós 1.27, 28; 2.18, 21-25), ráðsmennsku yfir jörðinni og auðlindum hennar (1Mós 1.26; 2.15, 19) og fyrirheitið um nýja sköpun (Jes 65.17; 66.22; Opb 21.1). Allar þessar kenningar byggjast á þessum fyrstu köflum sem við munum kanna nánar þessa viku og þá næstu.

---

<sup>12</sup> Og 1Mós 17 þar sem hugtakið „sáttmáli“ er notað 13 sinnum, þar af níu sinnum sem „sáttmáli minn“ og þrisvar sem „eilífur sáttmáli.“ Kjarna-innihald hans er svo að finna í 1Mós 17.7 (Þýð.).