---
title:  Sköpunin og hjónabandið
date:  20/05/2020
---

Gífurlegar breytingar hafa orðið síðasta áratug á því hvernig þjóðfélagið og ríkisstjórnir skýrgreina hjónaband. Margar þjóðir samþykkja samkynja hjónabönd og umsnúa þannig fyrri lögum sem hafa verndað það fjölskyldufyrirkomulag sem snýst um einn karl og eina konu. Þetta er að mörgu leyti fordæmalaus þróun sem reisir nýjar spurningar um sambandið milli ríkis og kirkju en einnig helgi hjónabandsins og fjölskyldunnar eins og þau eru skýrgreind í Ritningunni.

`Lestu 1Mós 1.26-28 og 1Mós 2.18, 21-24. Hvað segja þessir textar okkur um hugsjón Guðs varðandi hjónabandið?`

Sjötta daginn nær Guð hámarki sköpunarinnar með sköpun mannsins. Það er hrífandi að taka eftir því að textinn notar fleirtölu um Guð í fyrsta sinn í 1Mós 1.26: „Vér viljum gera manninn eftir vorri mynd.“ Allar persónur guðdómsins voru í nánum, elskuríkum tengslum hver við aðra og þær skapa í sameiningu hin mannlegu tengsl hjónabandsins hér á jörðu.

„Og Guð skapaði manninn eftir sinni mynd. Hann skapaði hann eftir Guðs mynd. Hann skapaði þau karl og konu“ (1Mós 1.27). Síðan sagði Adam: „Loks er hér bein af mínum beinum og hold af mínu holdi“ (1Mós 2.23) og svo nefndi hann hana „kvenmann.“ Við hjónabandið „ yfirgefur maður föður sinn og móður sína og býr með eiginkonu sinni, og þau verða eitt“ /1Mós 2.24).

Ritningin er ótvíræð þegar til þess kemur að þetta samband eigi að vera milli manns og konu sem eru afkomendur foreldra sinna sem einnig eru karl og kona. Þessi hugmynd er útskýrð nánar í þeim fyrirmælum sem fyrstu foreldrunum voru gefin: „Verið frjósöm, fjölgið ykkur og fyllið jörðina, gerið hana ykkur undirgefna“ (1Mós1.28). Í fimmta boðorðinu er ætlast til að börnin (=afkomendurnir) heiðri föður sinn og móður (2Mós 20.12). Þessum fyrirmælum er einungis hægt að framfylgja í gagnkynhneigðu sambandi.

`Lestu orð Jesú í Matt 19.3-6. Hvað segja þau okkur um eðli og helgi hjónabandsins? Í ljósi orða Jesú hvernig ættum við að standa stöðug og af festu á meginreglum Biblíunnar um hjónabandið en gleyma því samt ekki að Guð elskar okkur öll og við erum öll syndug?`