---
title:  Til íhugunar
date:  22/05/2020
---

Lestu ÆS, bls. 75-79.

„Heildarvitnisburðurinn–bæði á grundvelli annarra orða eða texta, bókmennta, málvísinda eða annarra athugana–bendir aðeins í eina átt og leiðir til þeirrar einföldu niðurstöðu að hugtakið „dagur“ í 1Mós 1 þýðir alltaf bókstaflegur sólarhringur.

Höfundur fyrstu Mósebókar 1 hefði ekki getað komið með yfirgripsmeiri leið til að tala um bókstaflegan sólarhring en þann sem hann notaði.“ (Gerhard F. Hasel, Dagar sköpunarvikunnar í 1Mós 1. Eru þeir bókstaflegir eða táknrænir? Origins 21/1, 1994, bls. 30, 31).

„Ef mestu hugsuðurnir eru ekki undir leiðsögn orðs Guðs munu þeir ruglast í viðleitni sinni að kanna tengslin milli vísinda og opinberunar. Skaparinn og verk hans eru fyrir utan skynjunarsvið þeirra og þar sem ekki er hægt að útskýra þau á grundvelli náttúrulögmálsins er Biblían talin vera óáreiðanleg“ (8T, bls. 258).

**Til umræðu**

`Hugleiddu tilvitnunina hér að ofan. Hve oft sjáum við ekki einmitt það sem hún er að tala um, hvernig jafnvel einstaklingar sem telja sig kristna taka vitnisburð vísindanna fram yfir frásögn Biblíunnar sem leiðir til þess að frásögn Biblíunnar er talin ótrúverðug?`

`Hvers vegna er ekki hægt að taka Biblíuna alvarlega jafnframt því að trúa á þróunina sem sköpunaraðferð Guðs? Ef þú þekkir einhvern sem trúir því og telur sig jafnframt vera kristinn spyrðu hann/hana hvernig hann/hún útskýri þá krossinn í ljósi þess sem Páll segir í Róm 5 um tengslin milli falls og dauða Adams og kross Krists.`

`Ef Biblían er opinberun Guðs opnast þá ekki augu og trú fylgjenda hans fyrir þeim veruleika sem þar birtist? Hvernig er þá hægt að segja að hinn kristni sé „lokaður“ eða „þröngsýnn“ þegar hann/hún opnar huga sinn fyrir sannleikanum sem eilífur Guð hefur opinberað í Ritningunni? Guðlaust efnishyggjuviðhorf til heimsins er mikið þröngsýnna en viðhorf hins kristna. 4. Hvernig getum við sem höldum fast við orð Guðs þjónað þeim sem eru að berjast við spurningar um kynvitund? Hvers vegna megum við ekki vera þau sem kasta steinum í þá sem eru sekir af synd eins og konan sem var staðin að hórdómi?`