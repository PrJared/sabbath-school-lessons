---
title:  Biblían Áreiðanleg Heimild Kenninga Okkar
date:  18/04/2020
---

### Lesefni vikunnar
Mrk 7.1-13; Róm 2.4; 1Jóh 2.15-17; 2Kor 10.5, 6; Jóh 5.46, 47; Jóh 7.38.

> <p>Minnistexti</p>
> „Til kenningarinnar og vitnisburðarins! Ef menn tala ekki samkvæmt þessu orði, hafa þeir engan morgunroða“ (Jes 8.20, 1981).

Enginn kristinn söfnuður notar ekki Ritninguna til að byggja kenningar sínar á. Samt sem áður er kennivald Ritningarinnar ekki það sama í öllum kirkjudeildum. Hlutverk Ritningarinnar getur verið mjög breytilegt í mismunandi kirkjudeildum. Þetta er mikilvægt en jafnframt flókið mál sem við munum kanna með því að líta á fimm mismunandi og áhrifamiklar heimildir sem móta túlkun okkar á Ritningunni: hefð, persónuleg reynsla, menningarumhverfi, dómgreind og svo Biblían sjálf.

Þessar heimildir gegna mikilvægu hlutverki í allri guðfræði og öllum kirkjudeildum. Við erum öll undir áhrifum mismunandi hefða og menningarhátta. Við höfum öll reynslu sem mótar hugsun okkar og hefur áhrif á skilning okkar. Við höfum einnig huga til að hugsa með og meta málin. Við getum öll lesið Biblíuna og notað hana til að skilja Guð og vilja hans.

Hver af þessum heimildum hefur úrslitavaldið varðandi túlkun Biblíunnar og hvernig á að beita þeim í tengslum hver við aðra? Sú heimild sem hefur forgang leiðir til mismunandi áherslu og niðurstöðu og mun að lokum marka stefnu guðfræði okkar.