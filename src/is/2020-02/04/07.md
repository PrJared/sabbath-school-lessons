---
title:  Til íhugunar
date:  24/04/2020
---

Lestu DM, bls. 409-415.

Hefðir, reynsla, menning, skynsemin og Biblían eru öll þættir í íhugun okkar um orð Guðs. En úrslitaspurningin er þessi: Hvert þessara hefur lokaorðið og úrslitavaldið varðandi kenningar okkar? Það er eitt að staðfesta Biblíuna og annað að leyfa Biblíunni að móta líf okkar og breyta því fyrir tilverknað Heilags anda.

„Í orði sínu hefur Guð fært mönnum þá þekkingu sem þeim er nauðsynleg til frelsunar. Hin helgu rit ber að taka sem fullgilda, óskeikula opinberun vilja hans. Þau eru mælikvarði lyndiseinkunnar mannsins, opinberun kenninga og prófsteinn reynslunnar“ (DM, bls. 6).

**Til umræðu**

`Hvers vegna er auðveldara að halda fram smáatriðum sumra hefða mannsins en að lifa í samræmi við anda lögmáls Guðs: að elska Drottin, Guð okkar, af öllu hjarta, sálu og huga og náungann eins og okkur sjálf (sjá Matt 22.37-40)?`

`Ræðið svar ykkar við lokaspurningu sunnudagskaflans. Hvaða hlutverki ættu hefðir að gegna í kirkju okkar? Hvar finnum við blessanir og áskoranir í trúarhefðum okkar?`

`Hvernig getum við tryggt að hefðir komi ekki í stað hins ritaða orðs Guðs sem endanlegur mælikvarði og valdboði, hversu góðar sem þær kunna að vera?`

`Hvað ef einhver telur Drottin hafa talað við sig í draumi og sagt að  Sunnudagurinn væri rétti dagurinn til hvíldar og tilbeiðslu á tíma Nýja testamentisins? Hvernig mundir þú svara þeim og hvað kennir það okkur um hvernig meta verði reynsluna á grundvelli orðs Guðs?`

`Ræðið um það menningarumhverfi sem söfnuður ykkar er í. Hvaða áhrif hefur það á trú ykkar? Hvaða dæmi má finna í mannkynssögunni um mikil neikvæð áhrif sem umhverfið hafði á athafnir safnaðarmeðlima? Hvað getum við lært af því í dag sem hjálpar okkur að verða ekki á sömu mistök?`