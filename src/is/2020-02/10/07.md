---
title:  Til íhugunar
date:  05/06/2020
---

ÆS, bls. 467-471; PK, bls. 331-339 og 349-366. Einnig “Methods of Bible Study,” http://www.adventistbiblicalresearch.org/materials/bible-interpretation-hermeneutics/methods-bible-study. (Section 4.k).

„Biblían er elsta og yfirgripsmesta saga mannkynsins sem til er. Hún kom beint frá uppsprettu eilífs sannleika og guðleg hönd hefur varðveitt hreinleika hennar í gegnum aldirnar. Hún lýsir upp fjarlæga fortíð sem mennirnir hafa leitast við að komast til botns í en án árangurs. Það er einungis í orði Guðs að við sjáum þann mátt sem lagði grundvöll jarðarinnar og breiðir út himininn. Einungis þar finnum við óyggjandi frásögn um upphaf þjóðanna. Aðeins þar má finna sögu mannkynsins ósnortna af hroka og fordómum mannsins“ (Ed, bls. 173).

„Sá sem þekkir Guð og orð hans hefur rótfesta trú á guðlegum uppruna Heilagrar ritningar. Hann metur ekki Biblíuna á grundvelli vísindahugmynda mannsins. Þess í stað metur hann þær hugmyndir í ljósi hins óbrigðula staðals. Hann veit að orð Guðs er sannleikur og sannleikurinn getur aldrei verið í mótsögn við sjálfan sig. Hvaðeina innan svo-kallaðra vísinda sem er í andstöðu við sannleika opinberunar Guðs er einungis ágiskun manna.

Vísindarannsóknir opna yfirgripsmikil svið hugsana og upplýsinga fyrir þeim sem eru í sannleika vitrir“ (8T, bls. 325).

**Til umræðu**

`Hugleiddu lokaspurningu miðvikudagskaflans. Það er vissulega gott þegar við finnum fornleifar sem staðfesta sögu Biblíunnar. En hvað gerist þegar fornleifafundur er túlkaður í andstöðu við frásögn Biblíunnar? Hvað segir það okkur um þá staðreynd að við verðum að reiða okkur á orð Guðs og treysta því óháð fullyrðingum fornleifafræðinnar eða annarra fræða mannsins?`

`Hugleiddu alla spádóma Biblíunnar sem hafa þegar ræst þegar við lítum tilbaka. Hugleiddu m.a. flest ríkin sem koma fram í Dan 2 og 7. Hvað getum við lært af þessum spádómum sem þegar hafa ræst? Hvernig getum við lært að treysta Drottni varðandi þá spádóma sem enn hafa ekki ræst?`