---
title:  Biblían Sem Mannkynssaga
date:  30/05/2020
---

### Lesefni vikunnar
1Sam 17; Jes 36.1-3; Jes 37.14-38; Dan 1; Dan 5; Matt 26.57-67; Heb 11.1-40.

> <p>Minnistexti</p>
> „Ég er Drottinn, Guð þinn, sem leiddi þig út af Egyptalandi“ (2Mós 20.2; 5Mós 5.6).

Biblían byggir á því sem gerist í sögunni. Saga Biblíunnar rekur atburðarásina allt frá upphafi alls, þegar Guð skapaði alla hluti, og til endalokanna, þegar hann mun endurreisa jörðina við endurkomuna.

Sagnfræðilegt eðli Ritningarinnar er eitt einkenni sem aðgreinir hana frá helgum ritum annarra trúarbragða. Biblían gengur út frá tilvist Guðs, sem er að störfum í atburðarás sögunnar, án þess að reyna að sanna tilveru hans. Í upphafi talar Guð og skapar þannig lífið á jörðinni (1Mós 1.1-31). Hann kallar Abram út frá Kaldeu. Hann frelsar lýð sinn úr þrældómi í Egyptalandi. Hann ritar boðorðin tíu með fingri sínum á steintöflur (2Mós 31.18). Hann sendir úr spámenn. Hann fellir dóma. Hann kallar fólk til að lifa í samræmi við guðdómleg lög hans og deila þeim og frelsunaráforminu með öðrum þjóðum. Að lokum sendir hann son sinn, Jesú Krist, í heiminn og skiptir þannig sögunni í hluta.

Þessa viku munum við líta á nokkra lykilþætti í sögunni eins og þeim er lýst í Biblíunni og einnig nokkrar vísbendingar í fornleifafræðinni sem hjálpa til að hleypa stoðum undir söguna eins og hún birtist í Biblíunni.