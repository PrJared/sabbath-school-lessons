---
title:  Ritningin Ein
date:  25/04/2020
---

### Lesefni vikunnar
1Kor 4.1-6; Tít 1.9; 2Tím 1.13; Mrk 12.10, 26; Lúk 24.27, 44, 45; Jes 8.20.

> <p>Minnistexti</p>
> „Því að orð Guðs er lifandi og kröftugt og beittara hverju tvíeggjuðu sverði og smýgur inn í innstu fylgsni sálar og anda, liðamóta og mergjar, það dæmir hugsanir og hugrenningar hjartans“ (Heb 4.12).

Yfirlýsing mótmælenda um Biblíuna eina (sola Scriptura) hóf Ritninguna upp til að vera einasta staðal og ákvörðunarvald varðandi guðfræðikenningar. Í andstöðu við rómversk-kaþólsku kirkjuna sem leggur áherslu á Ritninguna og hefðir benda mótmælendur á að Ritningin ein sé úrslitavald þegar um trú og kenningar sé að ræða.

Það var Biblían sem var driffjöðrin og valdið að baki siðbót mótmælenda og uppreisn hennar gegn rómversku kirkjunnar og þeim villukenningum sem hún hafði kennt öldum saman. Og í stað táknsögulegrar túlkunar Biblíunnar sem hélt því fram að textinn hefði margvíslegar merkingar lögðu mótmælendur áherslu á mikilvægi málfræði-/sögulegrar túlkunar Biblíunnar sem tók málfræði og bókstaflega merkingu texta Biblíunnar alvarlega.

Þessa viku munum við líta nánar á hvað felst í aðferðafræði Ritningarinnar einnar. Við munum komast að því að Ritningin ein felur í sér grundvallarmeginreglur biblíutúlkunar sem eru ófrávíkjanlegar fyrir réttan skilning á orði Guðs. Sem mótmælendur verðum við að standa fast á því að Biblían hafi lokaorðið varðandi kenningar.