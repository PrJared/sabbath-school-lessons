---
title:  Biblían ein og Ellen G. White
date:  30/04/2020
---

`Lestu Jes 8.20 (1981). Hvers vegna er alltaf mikilvægt að vísa til „kenningar5 og vitnisburðar“ Biblíunnar sem mælikvarða fyrir kenningar okkar og kennisetningar? Hvaða þýðingu hefur það fyrir starf þeirra spámanna sem eru ekki innifaldir meðal viðtekinna rita Biblíunnar?`

Þegar við tölum um Biblíuna eina kemur óhjákvæmlega upp spurningin um Ellen G. White sem var einnig innblásin af Guði og starfaði sem boðberi hans til þeirra sem kallir eru „eftirstöðvarnar“. Hver eru tengsl rita hennar við Ritninguna?

Jafnvel lauslegur yfirlestur rita Ellen White sýnir fram á að í hennar huga var Biblían grundvöllurinn og miðlæg í allri hugsun hennar og guðfræði. Hún staðfesti jafnvel oft að Biblían væri æðsta kennivaldið og endanlegur mælikvarði og staðall allra kenninga, trúar og trúariðkana (sjá DM, bls. 410, 411). Auk þess studdi hún meginregluna um Biblíuna eina og hélt fast við hana (sjá DM, bls. 7, 8).

Þegar rit Ellen G. White eru borin saman við Ritninguna segir hún að þau séu „minna ljós sem leiðir menn og konur til meira ljóss,“ þ.e.a.s. Ritningarinnar (RH, 20. jan., 1903). Rit hennar eru aldrei flýtileið alvarlegrar biblíurannsóknar og koma aldrei í hennar stað. Hún segir m.a.: „Þið eruð ekki vel kunnug Ritningunni. Ef þið hefðuð gert orð Guðs að rannsóknarefni ykkar með þeirri ósk að ná staðli Biblíunnar og kristinni fullkomnun hefðuð þið ekki haft þörf fyrir Vitnisburðina.6 En þar sem þið hafið vanrækt að kynna ykkur hina innblásnu bók Guðs hefur hann leitast við að ná til ykkar með einföldum, beinum vitnisburðum“ (2T, bls. 605).

Við eigum að meta rit hennar sem slík. Þau hafa samskonar innblástur og höfundar Biblíunnar höfðu en þau gegna öðru hlutverki en Biblían. Rit hennar eru ekki viðbót við Ritninguna heldur lúta þau Heilagri ritningu. Hún ætlaðist aldrei til að rit hennar kæmu í stað Ritningarinnar, þess í stað hóf hún Ritninguna upp sem staðal trúar og iðkana.

`Hugleiddu hve undursamlega gjöf við höfum fengið fyrir starf Ellen G. White. Hvernig getum við lært að meta meira hið dásamlega ljós sem kemur frá penna hennar og starfi jafnframt því að halda einnig uppi æðra valdi Ritningarinnar?`

--- 

<sup>5</sup> Frummálið hefur tórah sem þýðir fyrst og fremst „kenning“ eða „fræðsla“ en er oftast þýtt „lögmál“ sem er ein merking þess (Þýð.).

<sup>6</sup> Þ.e. rit hennar „Testimonies for the Church“ (Vitnisburðir til safnaðarins) (Þýð.).