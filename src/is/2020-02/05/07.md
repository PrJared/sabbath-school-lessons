---
title:  Til íhugunar
date:  01/05/2020
---

Lestu HSDAT, bls. 64-66; Ed, bls. 185-192 og 3SM, bls. 29-33.

„Það ætti að kenna þeim sem rannsaka Biblíuna að nálgast hana sem nemendur. Við eigum að rannsaka síður hennar, en ekki í leit að sönnunum sem styðja skoðanir okkar heldur til þess að vita hvað Guð hefur að segja. Það er einungis hægt að öðlast sanna þekkingu á Biblíunni með hjálp þess anda sem gaf orðið. En til þess að öðlast slíka þekkingu verðum við að lifa samkvæmt henni. Við eigum að hlýða öllu því sem orð Guðs fyrirskipar… . Rannsókn Biblíunnar krefst kappkostunar og þrautseigju hugans. Við verðum að leita að fjársjóðum orðs Guðs á sama einlæga og þrautseiga hátt og námumaður grefur eftir gullnum fjársjóði í jörðinni“ (Ed, bls. 189).

„Þegar við gerum Biblíuna að fæðu okkar og drykk og tileinkum okkur meginreglur hennar munum við vita betur hvernig við eigum að bregðast við ráðgjöf Guðs. Ég lyfti upp hinu dýrmæta orði frammi fyrir ykkur í dag. Endurtakið ekki það sem ég hef sagt með orðunum: „EllenWhite sagði þetta,“ eða „Ellen White sagði hitt.“ Finnið hvað það er sem Drottinn Guð Ísraels segir og farið svo eftir því sem hann skipar fyrir“ (3SM, bls. 33).

**Til umræðu**

`Hvaða villukenningum heldur fólk fram í ljósi þess að það hefur einungis litið á örfáa valda texta fremur en það sem Biblían sem heild hefur að segja um málið?`

`Í Matt 11.11 sagði Jesús um Jóhannes skírara: „Sannlega segi ég yður: Enginn er sá af konu fæddur sem meiri sé en Jóhannes skírari. En hinn minnsti í himnaríki er honum meiri.“ Með þessum orðum bendir Jesús á spámann sem hefur ekki skrifað neitt rit í Biblíunni en samt sagði Jesús þetta um hann. Hvað ætti það að segja okkur um hvers vegna spámaður getur verið sannur þó svo hann/hún hafi ekkert rit í Biblíunni? Hvaða lexíu getum við, Sjöunda-dags aðventistar, dregið af þeirri staðreynd? 3. Aðventistar eru ekki þeir einu sem líta á Biblíuna sem úrslitavald sitt. Aðrar kirkjudeildir gera það einnig. Hvernig getum við þá útskýrt andstæðar kenningar sem aðrir kristnir telja sig finna í Biblíunni?`