---
title:  Viðhorf Jesú Og Postulanna Til Biblíunnar
date:  11/04/2020
---

### Lesefni vikunnar
Matt 4.1-11; Matt 22.37-40; Lúk 24.13-35, 44, 45; Lúk 4.25-27; Post 4.24-26.

> <p>Minnistexti</p>
> „Jesús svaraði: „Ritað er: Eigi lifir maðurinn á einu saman brauði heldur á hverju því orði sem fram gengur af Guðs munni“.“  (Matt 4.4).

Því miður er það svo að á okkar tíma er Biblían að mestu leyti túlkuð á grundvelli heimspeki sem efast bæði um innblástur hennar og gildi. Einungis er litið á Biblíuna sem hugmyndir manna sem lifðu í tiltölulega frumstæðum menningarheimi sem gátu alls ekki skilið heiminn eins og við gerum í dag. Jafnframt er gert lítið úr yfirnáttúrulega þættinum eða hann jafnvel tekinn út úr myndinni. Biblíunni er þannig breytt í rit sem sýnir viðhorf mannsins til Guðs fremur en að sýna viðhorf Guðs til mannsins. Það leiðir til þess að fyrir marga skiptir Biblían litlu máli á tíma sem mótast af hugsanagangi Darwins og nútíma heimspeki.

Við, aftur á móti, höfnum algjörlega slíkri afstöðu. Þess í stað getum við séð innblásna leið til að líta á alla Ritninguna með því að kynna okkur hvernig Jesús og postularnir skildu Gamla testamentið sem var einasta Biblían sem þeir höfðu á þeim tíma. Hvernig voru samskipti þeirra við það fólk, þá staði og atburði sem sagt er frá? Hverjar voru forsendur þeirra fyrir túlkun og hvaða aðferðum beittu þeir? Við skulum fylgja þeim og skilningi þeirra í staðinn fyrir ranghugmyndum manna sem eru ekki innblásnir og beita forsendum sem leiða einungis til tortryggni og efasemda varðandi orð Guðs.