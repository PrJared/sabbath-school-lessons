---
title:  Jesús og uppruni og saga Biblíunnar
date:  15/04/2020
---

Jesús kenndi að Biblían væri orð Guðs í þeim skilningi að það sem hún hafi að segja sé í samræmi við það sem Guð segir. Upptök hennar er að finna í Guði og þar af leiðandi er hún úrslitavald allra þátta lífs okkar. Guð hefur verið að verki í sögu mannsins og opinberað honum vilja sinn í Biblíunni.

Til dæmis nefndi Jesús eitthvað sem Móse hafði skrifað en í stað þess að vitna í Móse sem slíkan sagði hann: „Hafið þið eigi lesið að skaparinn gerði þau frá upphafi… og sagði: Fyrir því skal maður yfirgefa föður sinn og móður“ (Matt 19.4, 5). Í stað þess að segja: „Ritningin segir“ þá sagði Jesús að sá sem gerði þau frá upphafi hafi sagt. Þar með eignaði hann skaparanum orð sem höfundur fyrstu Mósebókar skráði. Hér er litið á Guð sem þann sem sagði þessi orð þó svo Móse hafi skrifað þau.

`Lestu eftirfarandi vers. Hvernig leit Jesús á sögulegar persónur og atburði Biblíunnar? Matt 12.3, 4; Mrk 10.6-8; Lúk 4.25-27; Lúk 11.51; Matt 24.38.`

Jesús leit ávallt á fólkið í Gamla testamentinu, staði og atburði sem sögulegar staðreyndir. Hann vísaði til sköpunarinnar í 1Mós 1 og 2, Abels í 1Mós 4, Davíðs sem neytti skoðunarbrauðanna og Elísa ásamt öðrum sögupersónum. Hann talaði oft um þjáningar spámannanna (Matt 5.12; Matt 13.57; Matt 23.34-36; Mrk 6.4). Í aðvörunarboðskap sínum vitnaði hann í daga Nóa: „Dagana fyrir flóðið átu menn og drukku, kvæntust og giftust allt til þess dags er Nói gekk í örkina. Og þeir vissu ekki fyrr en flóðið kom og hreif þá alla burt. Eins verður við komu Mannssonarins“ (Matt 24.38, 39). Allt bendir til þess að Jesús hafi litið á þennan atburð dóms Guðs sem sögulegan atburð.

`Þar sem Jesús sjálfur lítur á þessar persónur sögunnar sem raunverulegar persónur hvað segir það okkur um blekkingarmátt Satans að margir í dag, þar á meðal einstaklingar sem telja sig kristna, afneita tilveru þeirra? Hvers vegna megum við aldrei falla í þá gildru?`