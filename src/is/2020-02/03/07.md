---
title:  Til íhugunar
date:  17/04/2020
---

Lestu ÞA, bls. 40-45 og 73-81.

„Menn telja sig vera vitrari en orð Guðs, jafnvel vitrari en Guð sjálfur og í stað þess að standa fast á óbifanlegum grunni og vega og meta allt á grundvelli orðs Guðs þá meta þeir orð hans á grundvelli eigin hugmynda um vísindi og náttúruna og sé það ekki í samræmi við vísindahugmyndir þeirra er því hafnað og ekki þess vert að því sé trúað“ (ST, 27. mars, 1884, bls. 1).

„Þeir sem kynnast best visku Guðs og ásetningi eins og þau birtast í orði hans verða vel greindir menn og konur og þau geta orðið virkir starfsmenn sem starfa með kennaranum mikla, Jesú Kristi… . Kristur hefur gefið fólki sínu orð sannleikans og allir eru kallaðir til að taka þátt í að kynna hann fyrir heiminum… . Það er engin helgun án sannleikans, sem birtist í orðinu. Það er því áríðandi að allir geti skilið það!“ (FE, bls. 432).

**Til umræðu**

`Ef Jesús, höfundar guðspjallanna og Páll litu á Gamla testamentið sem orð Guðs, hvað ætti það að segja okkur um hvers vegna svo mörg nútíma viðhorf til Ritningarinnar eru alröng og hvers vegna ættum við ekki að falla fyrir þeim röksemdum, hver sem á í hlut?`

`Til þess að gefa fólki hugmynd um hvert efasemdir margra biblíufræðimanna hafa leitt þá má nefna nokkur atriði sem margir nútíma fræðimenn hafna. Þeir hafna sköpun sem tók sex bókstaflega daga og trúa fremur á þróun sem tók yfir þúsund milljónir ára. Þeir hafna tilveru Adams sem lifði syndlausu lífi í óföllnum heimi. Þeir hafna heimsvíðtæku flóði. Þeir hafna tilveru Abrahams. Sumir hafna frásögninni um brottförina frá Egyptalandi. Sumir hafna kraftaverkum Jesú, þar á meðal bókstaflegri upprisu hans. Sumir hafna spádómum þar sem spámenn segja fyrir um framtíðina, stundum mörgum öldum og jafnvel mörg þúsund árum áður. Hvað ættu þessar niðurstöður að segja okkur um hvað gerist þegar menn fara að efast um vald og áreiðanleika Ritningarinnar? Hvernig getum við reynt að hjálpa slíku fólki að fá bertri skilning á sannleikanum?`

`Hvernig eigum við að skilja það að öll Ritningin geti verið innblásin jafnvel þeir hlutar hennar sem eiga ekki endilega við í dag?`