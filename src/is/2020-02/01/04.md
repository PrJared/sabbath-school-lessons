---
title:  Biblían sem spádómur
date:  31/03/2020
---

Biblían er einstök á meðal annarra þekktra trúarrita þar sem um 30% hennar eru spádómar og spámannarit. Samþætting spádómanna og uppfyllingu þeirra í tímanna rás er miðlæg fyrir heimsmynd Biblíunnar því að sá Guð sem er að verki í sögunni þekkir framtíðina og hefur birt það spámönnum sínum (Am 3.7). Biblían er ekki einungis hið lifandi orð eða hið sagnfræðilega orð, hún er hið spámannlega orð.

**Hvaða ítarupplýsingar gefa þessir textar okkur um hinn komandi Messías?**

`1Mós 49.8-12`

`Slm 22.13-19`

`Jes 53.3-7`

`Dan 2-27`

`Mík 5.2 `

`Mal 3.1 `

`Sak 9.9 `

Það finnast a.m.k. sextíu og fimm afdráttarlausir spádómar um Messías í Gamla testamentinu og þeir verða enn fleiri ef við bætum „táknafræði“ við (táknafræði er rannsókn á því hvernig helgisiðir Gamla testamentisins svo sem fórnirnar og helgidómsþjónustan í heild voru spádómsleiftur um Jesú og starf hans). Þessir spádómar fjalla um smáatriði eins og það að veldissprotinn muni ekki víkja frá Júda (1Mós 49.10); Messías muni fæðast í Betlehem í Júda (Mík 5.2), hann muni verða fyrirlitinn og menn muni forðast hann, hann sleginn, ranglega ákærður, en samt lauk hann „eigi upp munni sínum“ sér til varnar (Jes 53.3-7). Menn mundu reka nagla gegnum hendur hans og fætur og skipta með sér klæðum hans (Slm 22. 13-19).

Sú staðreynd að þessir spádómar Gamla testamentisins rættust af svo mikilli nákvæmni í lífi, dauða og upprisu Jesú ber vitni um guðlegan innblástur og opinberun. Hún bendir einnig til þess að Jesús var sá sem hann og aðrir sögðu að hann væri. Líkt og hinir fornu spámenn sagði Jesús fyrir um dauða sinn og upprisu (Lúk 9.21, 22; Matt 17.22, 23), fall Jerúsalemborgar (Matt 24.1, 2) og endurkomu sína (Jóh 14.1-3). Þannig sagði Biblían fyrir um holdtekju hans, dauða og upprisu og uppfylling þeirra spádóma tryggir áreiðanleik þeirra.

`Hvaða ástæður getur þú gefið fyrir trú þinni á Jesú og dauða hans okkar vegna? Hvers vegna er sú vísbending svo sannfærandi?`