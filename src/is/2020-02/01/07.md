---
title:  Til íhugunar
date:  03/04/2020
---

Lestu DM, bls. 409-415 og ÞA, bls. 496-510.

„Í orði sínu hefur Guð fært mönnum þá þekkingu sem þeim er nauðsynleg til frelsunar. Hin helgu rit ber að taka sem fullgilda, óskeikula opinberun vilja hans. Þau eru mælikvarði lyndiseinkunnar mannsins, opinberun kenninga og prófsteinn reynslunnar“ (DM, bls. 6).

Margir hafa látið líf sitt fyrir að halda fast við orð Guðs og verið því trúir. Meðal þeirra var Dr. Rowland Taylor, enskur sóknarprestur sem stóð gegn því að taka upp kaþólska messugerð í sókn sinni í Hadley, Englandi, á tíma hinnar blóðugu Maríu. Eftir að hann var gerður brottrækur úr kirkjunni og hæddur fyrir að halda fast við Ritninguna skaut hann máli sínu fyrir biskupinn í Winchester, sem gegndi embætti dómsmálaráðherra Englands. Hann lét varpa Taylor í fangelsi og sendi hann að lokum á bálköstinn. Rétt fyrir dauða sinn árið 1555 sagði hann: „Gott fólk! Ég hef ekki kennt ykkur neitt annað en heilagt orð Guðs og þær lexíur hef ég tekið úr blessaðri bók Guðs, heilagri Biblíu. Ég er kominn hingað í dag til að innsigla það með blóði mínu“ (John Foxe, The New Foxe´s Book of Martyrs, 1997, bls. 193). Fólk heyrði Dr. Taylor fara með Slm 51 rétt áður en eldurinn var kveiktur og hann lét líf sitt.

**Til umræðu**

`Á hvern hátt staðfesta spádómar guðdómlegan uppruna Biblíunnar? Hvernig geta þessir uppfylltu spádómar rótfest okkur í trú okkar?`

`Hvers vegna eru vísbendingarnar um Jesú sem Messías svo áhrifamiklar í ljósi spurningarinnar í lok þriðjudagskaflans?`

`Jesús og postularnir sýndu fram á óbifanlega trú á áreiðanleika og guðlegt vald Heilagrar ritningar. Til dæmis, hve oft vísaði hann til Ritninganna og þess að þær hlytu að rætast (oft varðandi hann sjálfan)? (Sjá t.d. Matt 26.54, 56; Mrk 14.49; Lúk 4.21; Jóh 13.18; Jóh 17.12). Ef Jesús sjálfur tók Ritninguna svo alvarlega (í hans tilviki Gamla testamentið), sérstaklega varðandi þá spádóma sem voru að rætast, hver ætti afstaða okkar til Biblíunnar þá að vera?`