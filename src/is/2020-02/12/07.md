---
title:  Til íhugunar
date:  19/06/2020
---

Lestu VK, bls. 123-132. (Einnig section 8 í “Methods of Bible Study,” http://www.adventistbiblicalresearch.org/materials/bible-interpretation-hermeneutics/methods-bible-study).

Í Biblíunni er að finna marga leynda hluti sem eru torskildir fyrir takmarkaðan huga mannsins og of djúpir fyrir okkur að útskýra að fullu. Þess vegna er þörf fyrir auðmýkt og við ættum að vera fús að læra frá Ritningunni í bænaranda. Ef við höldum fast við Ritninguna opnar það möguleikann fyrir texta Biblíunnar að flytja boðskap sinn, jafnvel þó það stríði gegn skoðunum okkar. Ef við erum textanum trú munum við bera virðingu fyrir honum fremur en breyta honum (eins og sumir gera) eða sneiða hjá sannri merkingu hans.

„Þegar menn taka sér orð Guðs í hönd án lotningar og án bænar, þegar hugsanir þeirra og kærleiksþel beinist ekki að honum eða er ekki samhljóða vilja hans, varpa efasemdirnar skugga sínum á hugann og styrkist þá vantrúin við rannsókn sjálfrar Ritningarinnar. Óvinur manna nær þá hugsununum á sitt vald og leitast við að smeygja inn hjá okkur túlkunum, sem eru ekki réttar. Hvenær sem menn leitast hvorki við það í orðum sínum né athöfnum að vera í samræmi við Guð, er sú hætta jafnan fyrir hendi, að þeir fari villir vega í skilningi sínum á Ritningunni, hversu lærðir sem þeir kunna að vera. Skýringum þeirra er ekki óhætt að treysta. Þá, sem leita að mótsögnum í Biblíunni, skortir andlegt innsæi. Í glapsýnum sínum munu þeir sjá margar ástæður til efasemda og vantrúar í efnum, sem í rauninni liggja ljós fyrir og eru einföld“ (VK, bls. 129).

**Til umræðu**

`Hvers vegna er það grundvallaratriði fyrir réttan skilning á Biblíunni að hafa þá afstöðu til hennar sem rædd hefur verið þessa viku? Hvaða annað viðhorf til Biblíunnar telur þú nauðsynlega til að hjálpa þér að skilja hana betur?`

`Hvers vegna ætti það ekki að koma okkur á óvart að finna ýmislegt í Biblíunni sem er erfitt að útskýra og skilja? Líttu á náttúruna. Er ekki sumt þar sem er erfitt að skilja? Til dæmis má nefna að vatn er enn fyllt leyndardómum!`

`Hvernig getum við sem aðventistar svarað spurningunni í Lúk 23.43 þar sem Jesús virðist segja þjófinum að hann muni verða á himnum með Jesú þann sama dag? Hvernig geta t.d. textar eins og Jóh 20.17; Préd 9.5 og 1Kor 15.16-20 hjálpað okkur að skilja vandamálið í þessum texta?`