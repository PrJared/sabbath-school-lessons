---
title:  Hvað Með Erfiða Texta
date:  13/06/2020
---

### Lesefni vikunnar
2Tím 2.10-15; 1Kro 29.17; Jak 4.6-10; Gal 6.9; Post 17.11.

> <p>Minnistexti</p>
> „Álítið langlyndi Drottins vors vera hjálpræðisleið. Þetta er það sem hinn elskaði bróðir okkar, Páll, hefur ritað ykkur eftir þeirri speki sem honum er gefin. Það gerir hann líka í öllum bréfum sínum þegar hann talar um þetta. En í þeim er sumt þungskilið er fáfróðir og staðfestulausir menn rangtúlka, eins og aðrar ritningar, sjálfum sér til tortímingar“ (2Pét 3.15, 16).

Þegar Pétur fjallar um bréf Páls postula segir hann að þau og sumar aðrar ritningar séu þungskilin (2Pét 3.16). „Fáfróðir og staðfestulausir menn rangtúlka“ þær „sjálfum sér til tortímingar“ (2Pét 3.16). Pétur segir ekki að allt sé torskilið, aðeins sumt.

Við vitum það af eigin reynslu. Sérhver heiðarlegur lesandi Biblíunnar hefur rekist á texta sem virðast undarlegir eða torskildir. Við höfum örugglega haft þá reynslu fyrr eða síðar.

Þess vegna munum við þessa viku ekki endilega líta á erfiða texta heldur kanna hver ástæðan kunni að vera fyrir því að þeir séu erfiðir og hvernig við sem leitum sannleikans í orði Guðs getum leyst úr þeim. Sumir þeirra verða ekki að fullu leystir fyrr en á himnum. En meginþorri texta Biblíunnar eru auðskildir og það er engin þörf að láta tiltölulega fáa erfiða texta draga úr trausti okkar til áreiðanleika og kennivalds Biblíunnar í heild.