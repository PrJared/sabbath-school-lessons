---
title:  Mál Texti Og Samhengi
date:  09/05/2020
---

### Lesefni vikunnar
5Mós 32.46, 47; 1Kon 3.6; 4Mós 6.24-26; 1Mós 1.26, 27; 1Mós 2.15-23; 1Mós 15.1-5.

> <p>Minnistexti</p>
> „Takið við þessari lögbók og leggið hana við hliðina á örk sáttmála Drottins, Guðs ykkar. Þar skal hún vera vitni gegn ykkur“ (5Mós 31.26).

Rúmlega 6.000 tungumál eru töluð í heiminum í dag. Biblían sem heild hefur verið þýdd á rúmlega 600 tungumál. Auk þess hefur Nýja testamentið eða sumir hlutar þess verið þýtt á rúmlega 2.500 tungumál í viðbót. Það eru vissulega mörg tungumál en það eru samt minna en helmingur þekktra tungumála heimsins.

Um það bil 1.5 milljarður manna hefur ekki aðgang að neinum hluta Ritningarinnar á eigin tungu. Þó svo mikið verk sé framundan hjá Biblíufélögunum þá hafa þau samt séð til þess að 6 milljarðar geti lesið Ritninguna.

Þvílík blessun að vera á meðal þeirra sem hafa Biblíuna á eigin tungu. Við tökum því oft sem sjálfsögðum hlut og gleymum því oft að margir eiga enga Biblíu en einnig að öldum saman var Biblíunni af ásettu ráði haldið frá almenningi í Evrópu. En vegna tilkomu prentlistarinnar og siðaskiptanna er það ekki lengur svo. Við sem erum svo heppin að hafa Biblíuna höldum áfram með fyllingu andans að læra að rannsaka Orðið og kynnast því sem Drottinn hefur opinberað á blöðum þess.