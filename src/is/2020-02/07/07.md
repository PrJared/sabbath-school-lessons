---
title:  Til athugunar
date:  15/05/2020
---

Lestu DM, bls. 54-65 og 99-116. Einnig Methods of Bible Study, section 4a-j.

(www.adventistbiblicalresearch.org/materials/bible-interpretation-hermeneutics/methods-bible-study).

„Í orði sínu hefur Guð fært mönnum þá þekkingu sem þeim er nauðsynleg til frelsunar. Hin helgu rit ber að taka sem fullgilda, óskeikula opinberun vilja hans. Þau eru mælikvarði lyndiseinkunnar mannsins, opinberun kenninga og prófsteinn reynslunnar… . En þó að Guð hafi opinberað mönnunum vilja sinn fyrir orð sitt, þá þýðir það ekki að ekki sé þörf á áframhaldandi návist og leiðsögn Heilags anda. Þvert á móti hét frelsarinn okkur Heilögum anda til að opna orðið þjónum sínum, til að útskýra og heimfæra kenningar þess. Og fyrst Biblían er innblásin af Anda Guðs er óhugsandi að kenningar Andans geti nokkurn tíma verið andstæðar kenningu orðsins“ (DM, bls. 6).

**Til umræðu**

`Óháð því hve margar Biblíuþýðingar finnast á móðurmáli þínu hvað getur þú gert til þess að nýta sem best það sem þú hefur? Hvernig getur þú lært að meta Biblíuna sem orð Guðs og leitast við fyrir trú að hlýða því sem hún kennir?`

`Hugleiddu mismuninn á því sem orð Guðs kennir varðandi uppruna mannsins (að hann hafi verið skapaður á sjötta degi sköpunarvikunnar) og því sem maðurinn sjálfur kennir sem „vísindi“ (að maðurinn hafi þróast yfir milljarða ára). Hvað ætti þessi reginmunur að kenna okkur varðandi mikilvægi þess að halda fast við það sem Biblían kennir og hve langt maðurinn getur reikað af leið varðandi orð Guðs og það sem þar er kennt? 3. Hvaða hjálpargögnum hefur þú aðgang að sem gætu hjálpað þér að skilja Biblíuna betur? En jafnvel þó þú hafir ekki aðgang að neinum hjálpargögnum hvernig getur þú samt lært að tileinka þér sumt af því sem nefnt hefur verið í þessari lexíu um túlkun Biblíunnar?`

`Ísraelsmönnum var sagt að kenna börnum sínum hin miklu sannindi sem þeim hafði verið trúað fyrir og endurtaka frásagnirnar um handleiðslu Guðs í lífi þeirra (5Mós 4.9). Auk hins augljósa ávinnings að koma boðskapnum áleiðis hvað er það við frásagnir um handleiðslu Guðs í lífi okkar sem kann að auka trú okkar? Hvað er það við að deila sannleika Biblíunnar með öðrum sem er einnig ávinningur fyrir okkur?`