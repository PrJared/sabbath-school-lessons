---
title:  Að vegsama Guð
date:  24/09/2020
---

Kærleikurinn birtist ávallt í athöfnum.  Kærleiki okkar til Krists knýr okkur til að gera eitthvað fyrir mannkyn á barmi glötunnar.  Páll sagði það mjög skýrt þegar hann skrifaði söfnuðinum í Korintu:  „Kærleiki Krists knýr oss“ (2Kor 5.14, 1981).  Kristnin er ekki í því fólgin að hætta að gera það  sem er illt til þess að geta frelsast.  Jesús „hætti ekki að gera illt“ á himnum til þess að geta frelsast.  Hann lagði það góða til hliðar svo að aðrir gætu frelsast.  Jesús býður okkur ekki eingöngu að gefa af tíma okkar, talentum og fjársjóðum til málefnis hans.  Hann býður okkur að gefa líf okkar.

`Lestu Jóh 21.15-19.  Hvaða spurningu lagði Jesús þrisvar fyrir Pétur og hvernig brást Pétur við þeim?  Hvers vegna spurði Jesús Pétur þessarar spurningar þrisvar?`

Pétur hafði í áheyrn annarra þvertekið fyrir að hann tilheyrði Jesú.  Jesús gaf honum nú þrjú tækifæri að játa elsku sína til hans í áheyrn annarra.  Þessi elska var hvorki leynd né óvirk.  Þess í stað var honum falið ábyrgðarhlutverk:  „Ver hirðir sauða minna!“ Þó svo hann elskaði Jesú átti hann að vinna með sauði hans.  Allt sitt líf fylgdi hann meistara sínum, og jafnvel með píslarvættisdauða sínum vegsamaði hann Guð sinn (Jóh 21.19).

Þú kannt að hafa brugðist Guði.  Þú kannt að hafa afneitað honum oftar en einu sinni með athöfnum þínum.  Það góða er að náðin stendur enn til boða og Guð er ekki búinn að gefast upp á þér ennþá.  Það er enn rúm fyrir þig í verki hans ef þú vilt.

`Hefur þú einhvern tímann afneitað Drottni líkt og Pétur gerði?  Ef svo er, hvað segir þessi frásögn þér ekki aðeins um afneitun Péturs heldur einnig um orð Krists til Péturs?`