---
title:  Til íhugunar
date:  12/09/2020
---

Lestu Mrk 5.25-34.

„Furðu sleginn múgurinn, sem þyrptist þétt að Jesú, varð ekki aðnjótandi neins lífgefandi máttar.  En þegar sjúka konan teygði fram höndina til þess að snerta hann í þeirri trú að þá mundi hún læknast fann hún hinn græðandi mátt.  Svo er um andleg efni.  Það stoðar ekkert að tala um trúarleg efni á yfirborðskenndan hátt og biðja án þess að kenna til hungurs sálarinnar og án lifandi trúar.  Trú á Krist, sem er aðeins að nafninu til og viðurkennir hann aðeins sem frelsara heimsins, getur aldrei læknað sálina.  Sú trú sem til frelsunar leiðir er annað og meira en viðurkenning skynseminnar á sannleikanum… . Það er ekki nóg að trúa um Krist, við verðum að trúa á hann.  Eina trúin sem að gagni kemur er sú trú sem játar hann sem persónulegan frelsara sem lætur okkur tileinka okkur sjálfum verðleika hans… .

Viðurkenning okkar á trúfesti hans er kjörin aðferð himinsins til að opinbera heiminum Krist.  Við eigum að viðurkenna náð hans eins og heilagir menn fyrri tíma kynntu hana.  Árangursríkastur er þó vitnisburður okkar um eigin reynslu.  Við erum vottar Guðs þegar við opinberum í sjálfum okkur áhrif máttar sem er af guðlegum toga.  Sérhver maður á líf sem er aðgreint frá lífi annarra og reynslu sem er í meginatriðum aðgreind og frábrugðin þeirra reynslu.  Guð vill að lofgjörð okkar stígi upp til hans auðkennd einstaklingseinkennum okkar sjálfra.  Þessar dýrmætu játningar, lofgerð um dýrð náðar hans, hafa, ásamt kristilegu líferni, ómótstæðilegan kraft sem vinnur að frelsun sálna“ (ÞA, bls. 253).

**Til umræðu**

`Hverjir eru meginþættir sannfærandi vitnisburðar?  Lestu vitnisburð Páls frammi fyrir Agrippu í Post 26.1-23.  Hver var undirstaða vitnisburðar hans?`

`Hvers vegna heldur þú að persónulegur vitnisburður okkar um það sem Kristur hefur gert fyrir okkur sé svo áhrifamikill?  En hvernig mundir þú svara þessari spurningu:  „Allt í lagi, það gerðist í þínu lífi en hvað ef ég hef ekki sams konar reynslu og þú?  Hvers vegna ætti ég að geta lært eitthvað af þinni reynslu um hvers vegna ég ætti að fylgja Jesú?`

`Hvað ættir þú að forðast þegar þú ert að vitna fyrir einhverjum sem er vantrúaður? 4. Hugleiddu spurninguna varðandi fullvissu um frelsun.  Hvers vegna er það svo mikilvægur þáttur í reynslu hins kristna?  Hvernig getum við verið fullviss um eigin frelsun án þess að vera hrokafull?`