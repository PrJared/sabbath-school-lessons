---
title:  „Svo mikil var elska hans“
date:  07/09/2020
---

Sem kristnir einstaklingar höfum við öll okkar eigin sögu um það hvernig Jesús breytti lífi okkar og hvað hann hefur gert fyrir okkur.

**Lestu Ef 2.1-10.  Hvað einkenndi okkur áður en við þekktum Krist?  Hvað eignuðumst við þegar við tókum á móti Kristi?**

`A. Áður en við þekktum Krist (Ef 2.1-3)`

`B. Eftir að við kynntumst Kristi (Ef 2.4-10)`

Hvílík undraverð breyting!  Áður en við kynntumst Kristi vorum við „dauð vegna afbrota okkar og synda,“ „lutum jarðbundnum girndum“ og „refsidómur Guðs vofði yfir okkur.“  Það er að segja að áður en við kynntumst Kristi reikuðum við stefnulaust gegnum lífið í glötuðu ásigkomulagi.

Við kunnum að hafa fundið fyrir því sem virtist vera hamingja en sál okkar var kvíðafull og líf okkar einkenndist af markleysu.  En nú erum við virkilega „lifandi“ í Kristi.  Fyrir „ómælanlega auðlegð náðar“ hans og gæsku í okkar garð höfum við öðlast gjöf hjálpræðisins.  Hann „reisti okkur upp með Kristi Jesú og bjó okkur stað hjá honum í himinhæðum.  Þannig vildi hann sýna á komandi öldum ómælanlega auðlegð náðar sinnar og gæsku við okkur í Kristi Jesú.“  Í Kristi hefur líf okkar tekið nýja stefnu og fengið nýjan tilgang.  Það er eins og Jóhannes segir: „Í honum var líf og lífið var ljós mannanna“ (Jóh 1.4).

`Lestu Ef 2.10.  Hvað segir þessi texti okkur um það hve miðlæg góð verk eru í kristinni trú?  Hvernig eigum við að skilja þessi orð í tengslum við frelsun fyrir trú „án lögmálsverka“ Róm 3.28?`

`Hvernig hefur líf þitt breyst vegna Krists? Hvernig gæti sú breyting hjálpað einhverjum öðrum að kynnast Jesú?`