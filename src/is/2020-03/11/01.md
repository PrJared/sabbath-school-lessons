---
title:  Að Deila Sögunni Um Jesú
date:  06/09/2020
---

### Lesefni vikunnar
Ef 2.1-10; 1Jóh 4.7-11; Mrk 5.1-20; Heb 10.19-22; Gal 2.20; 1Kor 1.30.

> <p>Minnistexti</p>
> „Þetta hef ég skrifað ykkur sem trúið á nafn Guðs sonar til þess að þið vitið að þið eigið eilíft líf“ (1Jóh 5.13).

Eins og þegar hefur komið fram í fyrri lexíu er ekkert sem jafnast á við breytt líferni þegar um er að ræða rök fyrir mætti fagnaðarerindisins.  Fólk kann að andmæla guðfræði þinni eða kenningum.  Það kann að efast um skilning þinn á Ritningunni en það mun sjaldan tortryggja persónulegan vitnisburð þinn um hvaða þýðingu Jesús hefur fyrir þig og hvað hann hefur gert í lífi þínu.

Vitnisburður felur í sér að deila því sem við vitum um Jesú.  Hann felur í sér að segja öðrum frá því hvaða þýðingu hann hefur fyrir okkur og hvað hann hefur gert fyrir okkur.  Ef vitnisburður okkar gengur einungis út á að reyna að sannfæra aðra um að það sem við trúum sé rétt og það sem aðrir trúa sé rangt munum við mæta mikilli mótspyrnu.  En ef vitnisburður okkar um Jesú kemur frá hjarta sem náð hans hefur umbreytt, kærleiki hans heillað og er frá sér numið af sannleika hans mun það vekja aðdáun annarra yfir því hvaða áhrif sannleikurinn hefur haft á trú okkar.  Boðskapurinn í tengslum við umbreytt líf skiptir öllu máli.

Þegar Kristur er þungamiðja allra kenninga og sérhver biblíurannsókn endurspeglar lyndiseinkunn hans eru þeir sem við leitumst við að deila Ritningunum með mikið líklegri til að veita orði hans viðtöku.