---
title:  'Máttur Bænarinnar: Fyrirbæn'
date:  19/07/2020
---

### Lesefni vikunnar
Opb 12.7-9; Ef 6.12; Heb 7.25; Ef 1.15-21; Dan 10.10-14; 1Jóh 5.14-16

> <p>Minnistexti</p>
> „Játið því hvert fyrir öðru syndir ykkar og biðjið hvert fyrir öðru til þess að þið verðið heilbrigð.  Kröftug bæn réttláts manns megnar mikið“ (Jak 5.16).

Meðlimir safnaðarins á tíma Nýja testamentisins fundu fyrir þörf sinni á bæn.  „Þegar menn höfðu beðist fyrir hrærðist staðurinn þar sem þeir voru saman komnir og þeir fylltust allir heilögum anda og töluðu orð Guðs af djörfung“ (Post 4.31).  Taktu eftir því að lærisveinarnir báðu.  Þeir voru fylltir heilögum anda og þeir töluðu orð Guðs óttalaust og með djörfung.

Það voru bein tengsl milli bæna þeirra, fyllingar heilags anda og máttugrar boðunar þeirra á orði Guðs.  „Lærisveinarnir… báðu ekki einungis um blessun sér til handa.  Þeir voru íþyngdir þeirri byrði að frelsa sálír.  Þeir gerðu sér grein fyrir því að fagnaðarerindið skyldi boðað um allan heiminn og þeir gerðu tilkall til þess máttar sem Kristur hafði heitið þeim“ (AA, bls. 37).

Þegar við leitum Guðs í fyrirbæn fyrir öðrum verkar Guð á hjörtu okkar til að draga okkur nær sér og veitir okkur guðlega visku til að ná til þeirra fyrir ríki hans (Jak 1.5).  Hann vinnur einnig að því í lífi þeirra að draga þá til sín á áhrifamikinn hátt sem við sjáum ekki eða skiljum til fulls (1Jóh 5.14-17).