---
title:  Til íhugunar
date:  25/07/2020
---

Lestu VK, bls. 107-120 og 7T, bls. 19-24.

Þegar við biðjum fyrir öðrum virðir Guð hollustu okkar við hann og traust okkar til máttar hans og beitir þar af leiðandi öllum auðlindum himinsins til að umbreyta lífi manna.  Þegar bænir okkar stíga upp til hásætis hans bregðast englar strax við fyrirmælum hans.  „Þjónustuenglar bíða þess umhverfis hásætið að bregðast strax við fyrirmælum Jesú Krists um að svara sérhverri bæn sem borin er fram í einlægri og lifandi trú“ (2SM, bls. 377).  Við höfum verið fullvissuð um að Guð glati ekki né gleymi einni einustu bæn.  Þær eru geymdar á himnum og hann svarar þeim þegar og þar sem hann sér að það sé best.  „Bæn trúarinnar er aldrei glötuð.  En það er ósvífni að halda því fram að henni verði ávallt svarað á þann veg sem við reiknum með eða við fáum einmitt það sem sem við viljum“ (1T, 231).  Hvílík uppörvun fyrir okkur þegar við biðjum fyrir mökum okkar sem þekkja ekki Krist eða sonum okkar og dætrum, ættingjum, vinum og samverkafólki.  Ekki ein einasta einlæg bæn er nokkru sinni glötuð.  Við sjáum ekki endilega alltaf tafarlaus svör við bænum okkar en Guð er að snerta við hjörtum þeirra sem við vitum ekki um fyrr en í eilífðinni.

**Til umræðu**

`Lestu Fil 1.19; Kól 4.2, 3 og 2Þess 3.1, 2.  Hvaða fullvissu hafði Páll á grundvelli bæna hinna kristnu í Filippí þegar hann sat í fangelsi?  Hvað bað hann þá í Kólossu og Þessalóníku að biðja um fyrir sig?  Hvaða tengsl eru á milli þessara fyrirbæna og þess að vinna sálir?`

`Hugleiddu deiluna miklu og þá staðreynd að hún er baksvið þess heims sem við lifum í.  Á hvern hátt hjálpar sú þekking þér að skilja mikilvægi bænarinnar?  Það er staðreynd að Jesús bar sigur úr býtum í því stríði og við vitum að hann muni sigra að lokum.  En hvers vegna er svo mikilvægt að við höldum áfram að biðja og leitumst við að vera honum trú og vinnum að frelsun annarra á meðan við bíðum?`

`Hvað er það sem getur hindrað virkara fyrirbænalíf okkar?  Hvers konar afsakanir notar þú til þess að komast hjá því að biðja meira fyrir öðrum sem þarfnast fyrirbæna?`