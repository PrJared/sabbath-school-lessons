---
title:  Til íhugunar
date:  15/08/2020
---

Lestu VK, bls. 99-106; GW, bls. 192-193 og Ev, bls. 481-486.

Guð er að verki í hjörtum allt í kringum okkur.  Ef við búum yfir andlegri skarpskyggni til að sjá hvar Guð er þegar að verki munum við sífellt sjá tækifæri til að deila orði hans með öðrum.  Þegar Guð undirbýr jarðveg hjartans höfum við tækifæri til að sá sæði fagnaðarerindisins.  Heilagur andi undirbjó hjörtu Nikódemusar, samversku konunnar, konunnar sem hafði blóðlát, ræningjans á krossinum, rómverska hundraðshöfðingjans og fjölmargra annarra þannig að þau voru tilbúin að veita orðum Jesú viðtöku jafnvel áður en hann mætti þeim.  Kringumstæður í lífi þeirra og mótandi áhrif heilags anda bjuggu þau undir að taka við boðskap Krists.

Við hikum e.t.v. við að spyrja fólk hvort við megum biðja fyrir því, deila með því fyrirheiti úr Biblíunni eða gefa því eitthvert rit.  En oftast þegar við finnum okkur knúin til að deila trú okkar með öðrum er það vegna þess að heilagur andi sem hefur snert við okkur hefur þegar snert við þeim sem vitnisburður okkar á að beinast að.

**Til umræðu**

`Hvaða ráð mundir þú gefa einhverjum sem kemur til þín með hræðilega sektarkennd vegna einhvers og þarfnast fyrirgefningar Guðs?  Hvaða ritningarstöðum mundir þú deila með þeim?  Hvaða reynslu hefur þú af sektarkennd og mætti Guðs til að fyrirgefa?`

`Stundum leiðir Guð fólk inn í líf okkar af því að hann þráir að það þekki sannleika hans.  Hvernig getum við orðið næm fyrir leiðsögn Guðs?`

`Hugleiddu mátt Guðs og orð Guðs eins og þau eru skráð í sköpunarsögunni og finnast í sjálfri sköpuninni.  Við getum varla skynjað hugmyndina um alheiminn þar sem hann er svo víðfeðmur.  Og hugsaðu svo um þá staðreynd að sá Guð sem skapaði hann hlýtur að vera meiri en það sem hann hefur skapað.  Hvaða uppörvun fáum við af þeirri vissu að sá Guð sem við þjónum er svo máttugur?  En hann er ekki einungis máttugur, hann elskar okkur einnig.  Hvaða áhrif hefur það á von okkar að vita þetta um Guð?  Hvernig getur sú þekking hjálpað okkur til að flytja öðrum betri vitnisburð um hann?`