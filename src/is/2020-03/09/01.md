---
title:  Þroskun Aðlaðandi Afstöðu
date:  23/08/2020
---

### Lesefni vikunnar
Jóh 4.27-30, 39-42; Matt 15.21-28; 2Þess 1.1-4; Róm 15.7; Ef 4.32; 1Pét 3.15.

> <p>Minnistexti</p>
> „En helgið Krist sem Drottin í hjörtum ykkar.  Verið ætíð reiðubúin að svara hverjum manni sem krefst raka fyrir voninni sem þið eigið.  En gerið það með hógværð og virðingu“ (1Pét 3.15, 16).

Því meir sem við kynnum okkur líf Jesú því meir undrumst við yfir hæfileika hans að veita fólki viðtöku og kannast við það.  Þó svo hann ávítti trúarleiðtoga samtímans harðlega veitti hann þeim fúslega viðtöku sem áttu í baráttu við syndina og þjáðust af sektarkennd eða voru útskúfaðir í vonleysi.  Náð hans var þeim ætluð.  Miskunn hans náði jafnvel til auvirðilegustu syndara.  Fyrirgefning hans risti óendanlega dýpra en syndir þeirra.  Elska hans var takmarkalaus.

Jesús sýndi aldrei vott af hroka eða drambi.  Í hverjum manni sá hann einstakling sem skapaður var í mynd Guðs en hafði fallið í synd og hann var kominn til að frelsa.  Enginn var fallinn svo djúpt að náð hans næði ekki til hans.  Hann auðsýndi öllum virðingu og hann kom fram við hvern og einn með þeirri virðingu sem honum bar.  Hann hafði jákvæð áhrif á alla varðandi ríki Guðs vegna þess að hann bar traust til þeirra.  Líf þeirra breyttust í návist hans vegna þess að honum var annt um þá og þeir hófust upp og urðu það sem hann trúði að þeir gætu orðið.

Í lexíu þessarar viku munum við kanna nánar afstöðu Jesú til fólksins og komast að því hvernig við getum beitt þeim meginreglum í okkar eigin lífi.