---
title:  Til íhugunar
date:  29/08/2020
---

„Í Kristi er umhyggja hirðisins, ástúð foreldrisins og óviðjafnanleg náð hins samúðarríka frelsara.  Hann ber fram blessun sína með laðandi orðum.  Hann gerir sig ekki ánægðan með það eitt að kunngera þessa blessun.  Hann ber hana fram sem eftirsóknarverð gæði til þess að vekja mönnum þrá að eignast hana.  Eins eiga þjónar hans að bera fram ríkidæmi og dýrð ólýsanlegrar gjafar.  Undursamleg elska Krists mun mýkja og sigra hjörtun þar sem þurr upptalning kenninga fengi engu áorkað.  „Huggið, huggið lýð minn! segir Guð yðar.“  „Stíg upp á hátt fjall, þú Síon fagnaðarboði!  Hef upp raust þína kröftuglega, þú Jerúsalem fagnaðarboði! Hef upp raustina, óttast eigi, seg borgunum í Júda: „Sjá, Guð yðar kemur!… Eins og hirðir mun hann halda hjörð sinni til haga, taka unglömbin í faðm sér og bera þau í fangi sínu“ (Jes 40.1, 9-11).“ (ÞA, bls. 617, 618).

**Til umræðu**

`Það er leitt að sumum finnst þeim líða betur ef þeir benda á mistök annarra.  Hvernig getum við tryggt að við föllum ekki í sömu gildru?`

`Hugsaðu þér þessa atburðarás:  Vinur snýr aftur heim frá jarðarför og kemur með þessa athugasemd:  „Ég er svo feginn að frænka mín er nú á himnum og lítur niður til mín.  Mér líður svo vel að hugsa til þess.“ Hvernig mundir þú bregðast við þeirri athugasemd á grundvelli þess sem við höfum lesið í þessari lexíu?  Hvers vegna væri það hvorki staður né stund til að gefa þessari persónu Biblíurannsókn um það efni þó svo ástand mannsins í dauðanum sé mikilvægt rannsóknarefni?`

`Ræddu eftirfarandi yfirlýsingu í tengslum við vitnisburð okkar til annarra:  „Þegar við leitum að illu í fari annarra þróar það hið illa í þeim sem þess leita.  Þegar við dveljum við galla annarra breytumst við í sömu mynd.  En með því að horfa til Jesú og tala um kærleika hans og fullkomið eðlisfar breytumst við í ímynd hans.  Þegar við hugleiðum þær háleitu hugsjónir sem hann hefur sett fyrir okkur munum við verða upphafin í hreint og heilagt andrúmsloft í nálægð Guðs.  Þegar við dveljum þar berst frá okkur birta sem uppljómar alla sem koma í snertingu við okkur“ (GW, bls. 479).`