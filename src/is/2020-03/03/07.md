---
title:  Til íhugunar
date:  18/07/2020
---

Lestu AA, bls. 103-111.

Allt umhverfis okkur eru menn og konur sem eru að leita eftir því sem hefur með eilífðina að gera.  Það er eins og Jesús sagði svo réttilega:  „Uppskeran er mikil en verkamennirnir fáir“ (Matt 9.37).  Uppskeran er ekki vandamálið.  Jesús sá með augum sínum, sem Guð hafði smurt, að uppskeran væri mikil þar sem lærisveinarnir sáu einungis andstöðu.  Hver var lausn Jesú á vandamálinu?  „Biðjið því Drottin uppskerunnar að senda verkamenn til uppskeru sinnar“ (Matt 9.38).  Lausnin felst í því að við biðjum Guð að senda okkur út til uppskeru sinnar.

Hvers vegna biðjum við ekki þessa bæn?  „Drottinn, ég er fús að láta þig nota mig til að efla ríki þitt.  Opnaðu augu mín að ég megi sjá þau tækifæri sem þú opnar mér dag hvern.  Kenndu mér að vera næmur fyrir þeim sem umhverfis mig eru.  Hjálpaðu mér að að mæla orð vonar og uppörvunar og deila elsku þinni með þeim sem ég kem í snertingu við dag hvern.“  Ef við biðjum þessa bæn mun Guð gera eitthvað stórkostlegt við líf okkar.

**Til umræðu**

`Ef þú hefur unnið að því að vinna sálir fyrir Jesú þá er eitt sem þú veist:  Það er ekki alltaf auðvelt, er það?  Það er auðvitað rétt að enginn nema Guð getur umsnúið hjörtum en í visku sinni hefur hann valið að nota okkur til að taka þátt í því ferli.  Það tekur tíma, viðleitni, þolinmæði og kærleika af hæðum að vinna jafnvel fyrir einni sál.  Hvað getur þú kosið að gera sem hjálpar þér að deyja sjálfinu svo að þú getir verið áhrifamikið vitni fyrir Krist?`

`Hverja hefur þú komist í snertingu við sem þekkja ekki Drottin?  Hvað hefur þú gert, hvað ertu að gera eða ættir að gera til að vera vitni fyrir þá?`

`Hugsaðu um Sál frá Tarsus.  Hann virtist vera ólíklegasti trúskiptingur sem hugsast gæti.  Við vitum samt hvað gerðist.  Hvað ætti það að kenna okkur varðandi hættuna við að fella of fljótt dóm yfir öðrum á grundvelli ytra útlits?`

`Hvað gerum við við texta eins og Matt 7.6 í ljósi sögu Sáls: „Gefið ekki hundum það sem heilagt er og kastið eigi perlum yðar fyrir svín.  Þau mundu troða þær undir fótum og þeir snúa sér við og rífa yður í sig.“`