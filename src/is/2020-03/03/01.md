---
title:  Fólkið Séð Frá Sjónarhóli Jesú
date:  12/07/2020
---

### Lesefni vikunnar
Mrk 8.22-26; Jóh 4.3-34; Jóh 1.40, 41; Mrk 12. 28-34; Lúk 23.39.43; Post 8.26-38.

> <p>Minnistexti</p>
> „Hann sagði við þá: „Komið og fylgið mér og mun ég láta ykkur menn veiða““ (Matt 4.19).

Er virkilega hægt að sjá fólk frá sjónarhóli Jesú?  Svarið er bæði „já“ og „nei.“  Það er „nei“ vegna þess að við erum menn og ekki Guð.  En það er „já“ vegna þess að við getum lært á hvaða grundvelli Jesús starfaði og mótaði viðmót sitt við fólkið.  Jesús er meistari í að vinna einstaklinga.  Þegar við sjáum hvernig Jesús vann með fólki lærum við hvernig við eigum að leiða aðra til þekkingar á hjálpræðinu í Jesú Kristi.  Ef við fylgjum honum um fjölfarnar götur Jerúsalem, rykuga stíga Júdeu og grösugar hæðir Galíleu sjáum við hvernig hann opinberaði meginreglur ríkis síns varðandi leitina að sálum.

Jesús leit svo á að hægt væri að vinna alla menn og konur fyrir ríki hans.  Hann leit hvern og einn með augum guðlegrar samúðar.  Hann leit ekki á Pétur sem ófágaðan, háværan fiskimann heldur sem áhrifamikinn boðbera fagnaðarerindisins.  Í hans augum voru Jakob og Jóhannes ekki uppstökkir og róttækir heldur áhugasamir boðberar náðar hans.  Hann sá innilega þrá eftir sönnum kærleika og viðurkenningu í hjarta Maríu Magdalenu, samversku konunnar og konunnar sem þjáðist af blóðláti.  Hann leit ekki á Tómas sem tortrygginn efasemdamann heldur sem mann með heiðarlegar spurningar.  Hvort sem það voru Gyðingar eða heiðnir, menn eða konur, þjófur á krossi, hundraðshöfðingi eða djöfulóður maður þá sá Jesú í þeim möguleika af Guði gefna og leit á þá með augum hjálpræðisins.