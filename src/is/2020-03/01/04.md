---
title:  Gjafmildi skapar vöxt
date:  01/07/2020
---

Dauðahafið er lægsti staður jarðarinnar.  Það er um 423 m undir sjávarmáli og er þannig lægsta stöðuvatn heimsins.  Jórdan-fljótið rennur úr Galíleuvatninu niður Jórdan-dalinn út í Dauðahafið.

Heitt og þurrt andrúmsloftið ásamt sterkri sól og eyðimerkuraðstæðum orsaka öra uppgufun.  Þar sem vatnið inniheldur 33.7% af salti og steinefnum er lítið um líf í vatninu.  Enginn fiskur, engar plöntur, aðeins örverur og gerlar á vatnsbotninum.

Ef náð Guðs sem streymir inn í líf okkar flæðir ekki út til annarra verðum við sem kyrrstætt, næstum lífvana vatn líkt og Dauðahafið.  Það er ekki þannig að við sem kristnir einstaklingar eigum að lifa lífi okkar.

`Lestu Jóh 7.37, 38 og Lúk 6.38.  Andstætt því sem gerist við Dauðahafið hver er eðlileg afleiðing þess að þeir sem trúa fá lífgefandi strauma lifandi vatns frá Kristi?`

„Guð hefði getað náð því takmarki sínu að frelsa syndara án okkar hjálpar en ef við eigum að þróa með okkur lyndiseinkunn í líkingu við lyndiseinkunn Krists verðum við að taka þátt í starfi hans.  Til þess að ganga inn i fögnuð hans–þann fögnuð að sjá sálir endurleystar fyrir fórn hans–verðum við að taka þátt í erfiði hans þeim til frelsunar“ (ÞA, bls. 94, 95).

„Þeir sem vilja verða sigurvegarar verða að koma út úr skel sinni og það einasta sem kemur því til leiðar er að þeir fyllist ákafa varðandi frelsun annarra“ (FE, bls. 207).

Við vöxum þegar við deilum með öðrum því sem Kristur hefur gert í lífi okkar.  Í ljósi alls þess sem okkur hefur verið gefið í Kristi er það einungis fyrirlitleg eigingirni sem getur haldið aftur af okkur að deila því sem okkur hefur verið gefið með öðrum.  Ef við deilum ekki trú okkar með öðrum verður andlegt líf okkar jafn kyrrstætt og fúlt og Dauðahafið.

`Hvaða reynslu hefur þú haft af að vitna fyrir öðrum, biðja með þeim og mæta þörfum þeirra? Hvaða áhrif hafa þær reynslur haft á trú þína og göngu með Drottni?`