---
title:  Til íhugunar
date:  04/07/2020
---

Lestu AA, bls. 9-16 og ÞA, bls. 613-619.

Frumsöfnuðurinn stóð andspænis þeirri hættu að skilja ekki tilganginn með tilveru sinni.  Ellen G. White lýsir þeirri hættu þannig: „Ofsóknin sem söfnuðurinn í Jerúsalem varð fyrir var mikill hvati að útbreiðslu fagnaðarerindisins.  Boðunarstarfið hafði gengið vel þar og hætta var á að lærisveinarnir myndu dvelja þar of lengi og gleyma fyrirmælum frelsarans um að fara út til alls heimsins.  Þeir gleymdu því að styrkurinn til að standa gegn hinu illa kemur best með harðfylgi og þeir fóru að hugsa að mikilvægasta starf þeirra væri að vernda söfnuðinn í Jerúsalem gegn árásum óvinarins.  Í stað þess að þjálfa nýja fylgjendur í að flytja fagnaðarerindið til þeirra sem höfðu ekki heyrt það voru þeir í þeirri hættu að taka stefnu sem mundi leiða til þess að allir væru ánægðir með það sem þegar hafði áunnist“ (AA, bls. 105).

**Til umræðu**

`Hugleiðið gaumgæfilega tilvitnunina hér að ofan, einkum síðustu línuna.  Hvers vegna þurfum við að gæta okkar á þeirri yfirvofandi hættu?  Hvers vegna væri slík afstaða hræðilega röng í ljósi þeirra áskorana sem boðunarstarfið býður upp á í dag?`

`Hvers vegna teljið þið að öll guðspjöllin endi með svipuðum fyrirmælum?  Lestu Matt 28.18-20; Mrk 16.15, 16; Lúk 24.46-49; Jóh 20.21.  Hvaða þýðingu höfðu þau fyrir hina trúuðu á fyrstu öld kristninnar og hvað ættu þau að segja okkur í dag?`

`Geta vitnisburður og þjónusta nokkurn tímann komið í staðinn fyrir sönn andlegheit?  Á hvern hátt, og hvernig getum við varað okkur á þeirri gildru?`

`Ræðið um svar ykkar við lokaspurningu þriðjudagskaflans varðandi þau áhrif sem vitnisburður og þjónusta hafa á andlegan vöxt ykkar.  Hvað hefur þú lært sem gæti hjálpað öðrum?  Hvaða mistök hafa þér orðið á sem þú gætir hjálpað öðrum að sneiða hjá?`

`Hugleiðið þá undursamlegu staðreynd að Guð elskar okkur sem einstaklinga.  Hvernig skiljið þið það?  Hvaða áhrif ætti þessi e.t.v. mikilvægasti sannleikur alheimsins að hafa á líf ykkar?`