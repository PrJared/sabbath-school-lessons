---
title:  Ótakmarkaðir Möguleikar
date:  02/08/2020
---

### Lesefni vikunnar
1Kor 12.12; Matt 3.16-18; 1Kor 12.7; 1Kor 1.4-9; Matt 25.14-30.

> <p>Minnistexti</p>
> „Öllu þessu kemur eini og sami andinn til leiðar og hann útbýtir hverjum einum eftir vild sinni“ (1Kor 12.11).

Guð kallar okkur til að vera vottar hans (Post 1.8; Jes 43.10).  Vitnisburður er ekki sérstök gjöf andans sem einungis fáir hljóta.  Vitnisburður er kall Guðs til sérhvers sem er kristinn.

Biblían notar mismunandi hugtök til að lýsa kalli Guðs til okkar.  Við eigum að vera „ljós heimsins,“ „erindrekar Krists,“ og „konunglegur prestdómur“ (Matt 5.14; 2Kor 5.20; 1Pét 2.9).  Sami Guð sem kallar okkur til að vitna og þjóna gerir okkur fær um að sinna þeim verkefnum.  Hann útbýtir andlegum gjöfum til hvers eins sem trúir.  Guð kallar ekki þá sem hafa þegar hæfileika.  Hann veitir þeim hæfileika sem hann hefur kallað.  Á sama hátt og hann gefur þeim örlátlega hjálpræði sem trúa gefur hann þeim einnig fúslega gjafir sínar.

Þegar við gefumst Guði og helgum líf okkar þjónustu hans fáum við óendanleg tækifæri til að þjóna.  „Það eru engin takmörk á notagildi þess einstaklings sem leggur sjálfan sig til hliðar, gefur heilögum anda aðgang til að starfa í hjarta sínu og lifir lífi sem er algjörlega helgað Guði“ (MH, bls. 159).

Í lexíunni þessa viku munum við rannsaka þá ótakmörkuðu möguleika til starfa fyrir tilverknað þeirra gjafa sem heilagur andi færir.