---
title:  Hverjar eru náðargjafir þínar?
date:  06/08/2020
---

`Berðu 1Kor 1.4-9 saman við 2Kor 1.20-22.  Hvað segja þessir textar okkur um fyrirheit Guðs og einkum andlegar gjafir fyrir endurkomu Krists?`

Guð hét því að allar gjafir heilags anda myndu birtast í söfnuði hans rétt fyrir endurkomu Drottins.  Fyrirheit hans eru ábyggileg.  Hann hefur gefið okkur vitnisburð heilags anda í hjörtu okkar svo að hvert eitt okkar skilji þær náðargjafir sem hann  hefur gefið okkur.  Það er Guð sem gefur okkur þessar gjafir og með anda sínum opinberar hann okkur þær.

`Lestu Lúk 11.13; Jak 1.5 og Matt 7.7.  Hvað býður Guð okkur að gera til þess að við fáum skilið þær gjafir sem hann hefur gefið hverju okkar?`

Við fáum gjafir andans þegar við gefumst Guði og biðjum hann að sýna okkur þær gjafir sem hann hefur gefið okkur.  Þegar við losum okkur við sjálfsupphefð úr hjörtum okkar og þjónusta fyrir Jesú hefur forgang mun andi hans snerta við okkur með þeim andlegu gjöfum sem hann hefur fyrir okkur.  „Það er ekki fyrr en lærisveinarnir höfðu í trú og bæn fyllilega helgað sig því að starfa fyrir Guð að andanum var úthellt yfir þá.  Þá var fylgjendum Krists á sérstakan hátt falið að taka á móti gjöfum himinsins… . Þessar gjafir eru okkar í Kristi en við fáum þær einungis til eignar ef við veitum viðtöku anda Guðs“ (COL, bls. 327).

Gjafir andans (sjá 1Kor 12.4-6) eru eiginleikar sem Guð veitir okkur svo að við getum þjónað honum á virkari hátt.  Við getum svo nýtt þær gjafir okkar við almenn þjónustustörf innan safnaðarins í tengslum við sérstök tækifæri þar sem þörf er fyrir þær.  Andlegar gjafir koma ekki fullþroskaðar til okkar.  Þegar heilagur andi innprentar þér ákveðinn vettvang til að þjóna á ættir þú að biðja Guð að benda þér á sérstakt verkefni þar sem þú getur notað gjöf þína til að ná til annarra.

`Hverjar eru sérstakar gjafir þínar?  Hvernig getur þú aukið þær fyrir þjónustu Drottins?`