---
title:  Til íhugunar
date:  08/08/2020
---

Lestu COL, bls. 325-365.

Réttur skilningur á kenningu Biblíunnar um andlegar gjafir leiðir til einingar safnaðarins.  Þegar við viðurkennum að við séum öll verðmæt og nytsamir meðlimir í líkama Krists sameinar það okkur.  Það er þörf fyrir sérhvern meðlim safnaðarins til þess að inna ætlunarverk Krists af hendi.  Sérhver meðlimur hlýtur gjöf til þjónustustarfs síns.

„Sérhverjum er falið verk að vinna fyrir meistarann.  Hver og einn þjóna hans fær sérstakar náðargjafir eða talentur.  „Einum fékk hann fimm talentur, öðrum tvær og þeim þriðja eina, hverjum eftir hæfni.“  Sérhver þjónn hefur eitthvað sem honum hefur verið treyst fyrir og hann er ábyrgur fyrir og það sem okkur er treyst fyrir er í samræmi við hæfileika hvers og eins okkar.  Guð er ekki hlutdrægur þegar hann deilir úr náðargjöfum sínum.  Hann gefur talenturnar í samræmi við þekkta hæfileika þjóna sinna og hann reiknar með tilsvarandi afrakstri“ (2T, bls. 282).

Minnstu þess einnig að gjafir andans eru gefnar Guði til dýrðar en ekki okkur.  Guð gaf þær til þess að upphefja nafn sitt og efla málefni sitt.

**Til umræðu**

`Hugleiddu þá tilhugsun að hvert okkar hefur hlotið gjafir frá Guði.  Hvaða hagnýtu þýðingu hefur það fyrir söfnuð þinn?  Hvaða áhrif getur það haft á þátttöku hvers meðlims í þjónustu safnaðarins?`

`Segðu frá því hvernig gjafir einhvers annars hafa fært þér blessun.  Hvernig uppgötvaðir þú gjafir þínar?  Hverjar eru þær og hvernig notar þú þær öðrum til blessunar?`