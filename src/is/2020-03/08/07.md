---
title:  Til íhugunar
date:  22/08/2020
---

„Margir hafa enga trú á Guði og hafa misst tiltrú sína til mannsins.  En þeir meta mikils athafnir sem bera vott um samúð og hjálpfýsi.  Þegar einhver sem væntir ekki hróss eða þóknunar kemur til þeirra til þess að hlynna að sjúkum, gefa hungruðum mat, klæða hinn nakta, hughreysta sorgmædda og benda þeim öllum blíðlega til hans sem með elsku sinni og meðaumkun knýr manninn til dáða–þegar þeir sjá þetta snertir það við strengjum hjartna þeirra.  Þakklæti fyllir huga þeirra og trúin vaknar.  Þeir sjá að Guði er annt um þá og þeir eru reiðubúnir að hlusta þegar orð hans er opnað fyrir þeim“ (MH, bls. 145).

Óeigingjörn þjónusta Jesú opnar hjörtun, brýtur niður fordóma og skapar næmi fyrir fagnaðarerindinu.  Söfnuðurinn er líkami Krists sem mætir þörfum hvar sem er af kærleika.  Kristur sendir okkur út í byggðarlag okkar til þess að gera eitthvað sem máli skiptir í hans nafni.  Þó svo við þurfum að gæta okkar að „smitast“ ekki af heiminum (sem er raunveruleg hætta fyrir söfnuðinn) þá verðum við samt að læra að nálgast fólkið þar sem það er og leyfa Guði að nota okkur til að taka það þaðan sem það er og leiða það þangað sem það ætti að vera.

**Til umræðu**

`Hvers vegna er samúðarfull þjónusta Krists svo áhrifamikil að brjóta niður fordóma og gera fólk móttækilegt fyrir andlegum sannindum?  Reyndu að ímynda þér hve áhrifameiri vitnisburður okkar væri ef við endurspegluðum sömu óeigingjörnu umhyggju fyrir öðrum og Jesús gerði.`

`Hefur þú einhvern tímann sagt eitthvað sem var satt og rétt og jafnvel þörf fyrir, en þú sagðir það á rangan hátt, með röngum raddblæ eða rangri afstöðu?  Hvað lærðir þú af þeirri reynslu sem gæti hjálpað þér að gera það ekki aftur, eins og t.d. að bíða þar til þér var runnin reiðin?`

`Hugleiddu þá hugmynd að þó svo Jesús læknaði fólk eða jafnvel reisti það upp frá dauðum þá kom að því að það dó.  Hvað ætti það að segja okkur um það hvernig við ættum að koma fram þegar við þjónum þeim sem umhverfis okkur eru?`

`Hvað gæti söfnuður þinn gert í byggðarlagi þínu sem hann gerir ekki sem stendur?`

`Hvernig getum við skapað andleg tækifæri fyrir þá sem eru leitandi með því að vinna að því að mæta þörfum þeirra?`