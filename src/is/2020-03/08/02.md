---
title:  Afstaða Jesú til fólksins
date:  17/08/2020
---

Jesús leitaði ávallt eftir því góða í fari annarra.  Hann dró fram það besta í þeim.  Eitt af því sem trúarleiðtogar samtímans gagnrýndu Jesú fyrir var að „hann tekur að sér syndara og samneytir þeim“ (Lúk 15.2).  Þeir voru áhyggjufullir af því að hann átti samneyti við hina „óguðlegu.“  Viðhorf þeirra til trúarbragða byggðist á aðskilnaði fremur en samneyti.  Það vakti furðu þeirra þegar Jesús sagði um sjálfan sig: „Ég er ekki kominn til að kalla réttláta heldur syndara“ (Matt 9.13).

Trúarbrögð fræðimannanna, faríseanna og saddúkeanna snerist um hjásneiðingu.  Þeir hugsuðu sem svo: „Gerðu það sem þú getur til að sneiða hjá því að smitast af syndinni.“  Kenning Jesú var afar frábrugðin.  Hann steypti sér niður í nöðrugryfju þessa heims til að frelsa hann fremur en forðast.  Hann er „ljós heimsins“ (Jóh 8.12).

`Lestu Matt 5.13, 14.  Hvaða tvær myndlíkingar notaði Jesus til að lýsa fylgjendum sínum? Hvers vegna heldur þú að hann hafi notað þessar myndir?  Sjá einnig Jóh 1.9; Jóh 12.46; Fil 2.15.`

Saltið var ein dýrmætasta auðlind hins forna heims.  Það var mjög dýrmætt og stundum notuðu rómverskar herdeildir það sem gjaldmiðil.  Það var táknmynd af miklum auðæfum.  Það var einnig notað til að varðveita fæðuna óskemmda og bragðbæta hana.  Þegar Jesús notaði saltið sem táknmynd um fylgjendur sínar sagði hann í raun að voldugasta og auðugasta fólkið væri ekki hinn sanni auður heimsins.  Það eru helgaðir kristnir menn og konur sem leggja sitt af mörkum fyrir riki Guðs sem eru hinn sanni auður heimsins.  Kærleiksríkar athafnir þeirra í óeigingjarnri þjónustu varðveitir gæskuna í heiminum og er bragðbætir andrúmslofts hans.

Síðari myndin sem Jesús notaði (í Matt 5.14) er „ljós heimsins.“  Ljósið forðast ekki myrkrið.  Það skín í myrkrinu.  Það aðskilur sig ekki frá myrkrinu heldur brýst það inn í myrkrið og breytir myrkrinu í ljós.  Fylgjendur Jesú eiga að brjótast inn í myrkur þessa heims í nágrenni sínu og þorpum, bæjum og borgum til að lýsa þeim með dýrð Guðs.

`Í ljósi orða Jesú í Jóh 17.15-18 hvernig eigum þá við að skilja hugmyndina um aðskilnað frá heiminum og að forðast hann?  Eru þessar hugmyndir eitt og hið sama?  Hvað átti Jesú við þegar hann bað þess að fylgjendur hans mættu vera í þessum heimi en ekki af honum?  Hvernig gerum við það?`