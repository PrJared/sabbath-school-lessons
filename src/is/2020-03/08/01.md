---
title:  Að Þjóna Eins Og Jesús
date:  16/08/2020
---

### Lesefni vikunnar
Matt 5.13, 14; Fil 2.15; Mrk 12.34; Ef 4.15; Matt 4.23-25; Matt 25.31-46.

> <p>Minnistexti</p>
> „En er Jesús sá mannfjöldann kenndi hann í brjósti um hann því menn voru hrjáðir og umkomulausir eins og sauðir er engan hirði hafa“ (Matt 9.36).

Jesús bar sanna umhyggju fyrir fólkinu.  Honum var meira umhugað um áhyggjur þess og þarfir en sínar eigin.  Líf hans snerist algjörlega um aðra.  Þjónusta hans einkenndist að kærleiksríkri samúð.  Hann mætti líkamlegum þörfum þeirra ásamt þörfum huga þeirra og tilfinninga og þar af leiðandi opnuðu þeir hjörtu sín fyrir þeim andlegu sannindum sem hann kenndi.  Þegar hann læknaði holdsveika, opnaði augu blindra, eyru hinna daufu, leysti þá sem voru í fjötrum djöfla, gaf hungruðum að eta og annaðist þá sem voru þurfandi snerti það við hjörtum þeirra og líf þeirra breyttist.

Þegar fólkið sá sanna umhyggju hans var það opið fyrir þeim andlegu sannindum sem hann kenndi. „Einungis starfsaðferð Krists mun gefa árangur við að ná til fólks.  Frelsarinn umgekkst menn eins og sá sem annt um velferð þeirra.  Hann aðsýndi þeim samúð, mætti þörfum þeirra og ávann sér traust þeirra. Síðan bauð hann þeim:  „Fylgið mér.“ (MH, bls.143).  Jesús gerði sér grein fyrir því að heimurinn þurfti jafn mikið að sjá fagnaðarerindið í verki og það þurfti að heyra boðun þess.  Hinn lifandi vitnisburður lífernis sem líkist lífi Krists og er ákveðið í að þjóna öðrum er máttug staðfesting á orðum okkar og gerir vitnisburð okkar trúanlegan.