---
title:  Smáhópar í Nýja testamentinu
date:  03/09/2020
---

Söfnuðurinn á tíma Nýja testamentisins óx ört.  Á örfáum árum jókst hann frá því að vera lítill hópur trúaðra einstaklinga og í að telja tugi þúsunda tilbiðjendur.  Það var margt sem stuðlaði að þessu aðstreymi trúaðra og þessum öra vexti safnaðarins.  Starf Jesú sáði sæði fagnaðarerindisins og bjó fólkið undir að taka á móti boðun lærisveinanna.  Eftir himnaför Krists steig heilagur andi niður yfir biðjandi og trúaða lærisveina á áhrifamikinn hátt á hvítasunnudaginn. Einn þáttur sem ýtti undir hinn öra vöxt safnaðarins á tíma Nýja testamentisins var smáhópa-fyrirkomulag stjórnendanna.  Það voru smáhóparnir sem gerðu gæfumuninn.

`Lestu Post 18.1-5 og Post 20.1-4.  Hvers vegna telur þú að Lúkas hafi skráð nöfn sumra af nánustu samstarfsmönnum Páls?`

Það er eftirtektarvert að Lúkas nefnir suma þeirra á nafn sem Páll starfaði með.  Hver þeirra var mikilvægur fyrir hann og hann þekkti þá með nafni.  Þeir studdu hver annan í útbreiðslustarfi sínu.  Þó nöfn þeirra séu tiltölulega fá styður það mikilvægi þess að vinna náið saman hver með öðrum, jafnvel þó þeir séu fáir.

Hver og einn þeirra bjó yfir gjöf Andans sem var frábrugðin þeim gjöfum sem aðrir höfðu.  Þeir höfðu mismunandi bakgrunn og komu frá mismunandi menningarumhverfum.  Þeir litu ekki alltaf eins á málin en þeir höfðu allir eitthvað mikilvægt sem þeir gátu lagt af mörkum til málefnis Krists.  Fjölbreytni hæfileika þeirra, bakgrunnur og reynslur stuðluðu að vexti safnaðarins.  Hver um sig lagði eitthvað af mörkum til starfs Krists af auðlegð forsögu sinnar og persónulegrar reynslu með Jesú.

`Berðu saman Post 16.11-15, 40 og Post 12, 11, 12.  Hvað bauð Lýdía Páli rétt eftir afturhvarf sitt?  Hvert fóru Páll og Pétur eftir að þeir voru leystir úr haldi?`

Hinir trúuðu í Nýja testamentinu komu reglubundið saman á einkaheimilum.  Kristin heimili urðu miðstöðvar áhrifa og starfs smáhópa.

`Hefur þú hugleitt að hefja starf smáhóps á heimili þínu eða sameinast öðrum til að byrja smáhópastarf á því heimili?  Ef þú tekur þátt í slíku starfi nú þegar ættir þú að deila reynslu þinni með hvíldardagsskóladeildinni.`