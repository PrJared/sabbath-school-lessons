---
title:  Til íhugunar
date:  05/09/2020
---

Fyrir allmörgum árum ákvað lítill söfnuður rétt utan við stórborg í Evrópu að hann yrði að gera eitthvað mikilvægt fyrir Drottin.  Söfnuðurinn stóð í stað.  Enginn hafði verið skírður þar árum saman.  Með sama áframhaldi átti söfnuðurinn litla framtíð.  Presturinn og safnaðarstjórnin báðu í einlægni og íhuguðu gaumgæfilega hvað mætti gera.

Við rannsókn Nýja testamentisins sannfærðust þau um að þeim bæri að hefja smáhópastarf.  Níu leikmenn í söfnuðinum áttu hugmyndina.  Þeir skuldbundu sig til að biðja saman og rannsaka hvernig þeir ættu að gera smáhópinn sem virkastan.  Brátt ákváðu þeir að gera heimili sín að útbreiðslustöðum.  Hóparnir lærðu að nota gjafir sínar á mismunandi hátt og hófu starf sem snerist um bæn og gestrisni.  Þeir byggðu upp vináttu í byggðarlaginu.  Þeir lögðu sig fram við að gera góðverk fyrir fjölskyldur sínar, vini og fyrrverandi aðventista.  Þeir sem veittu smáhópunum forstöðu hófu einnig Biblíurannsókn á níu heimilum þar sem fjörutíu manns komu saman.  Þeir urðu frá sér numdir yfir því sem heilagur andi kom til leiðar.  Þetta varð til þess að sautján af þessum fjörutíu tóku skírn.  Vitnisburður þessa litla, deyjandi safnaðar er sá að smáhóparnir skipta miklu máli.  Þeir eru ein af leiðum Guðs til að gera þátttöku margra safnaðarmeðlima mögulega í ætlunarverki safnaðarins.

**Til umræðu**

`Ræðið um mikilvæga þætti varðandi smáhópa eins og fram kemur í fimmtudagskaflanum.  Hvers konar starf gætu smáhóparnir auk þess innt af hendi?  Hvernig gætu smáhóparnir hjálpað þeim sem hafa sérstakar gjafir Andans að nota þær betur en nokkru sinni fyrr?`

`Hvers vegna er svo mikilvægt að smáhóparnir einbeiti sér að starfi út á við?  Hvers vegna verður útbreiðsla fagnaðarerindisins ávallt að vera miðlægur tilgangur smáhópanna þó svo þeir geti hjálpað til við að næra meðlimi sína og veitt þeim stuðning?  Hvers vegna er það mikilvægt að smáhóparnir starfi alltaf í tengslum við söfnuð sinn?`

`Hefur þú einhvern tímann starfað í smáhópi, eða heyrt um smáhóp, sem virkaði ekki rétt og að lokum dó út?  Hver gæti hafa verið ástæðan fyrir því?`

`Hugleiddu frásögnina um smáhópinn í Evrópu.  Hvers vegna virkaði hann svo vel?  Hvað gerði hann sem var svo einfalt en virkaði samt vel?  Hvers vegna gæti það verið árangursríkara til að byrja með að vinna að útbreiðslustarfi í nágrenninu eða byggðarlaginu út frá heimilum fremur en kirkjubyggingu?`