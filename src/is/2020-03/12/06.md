---
title:  Loka-umleitun Guðs
date:  18/09/2020
---

`Lestu Opb 14.8; Opb 17.3-6 og Opb 18.1-4.  Hvað lærum við um hina andlegu Babýlon í þessum versum?`

Í Opinberunarbókinni er hugtakið „Babýlon“ notað sem tákn um falskt trúarkerfi sem byggir á mannaverkum, hefðum þeirra og falskenningum.  Það hefur manninn og sjálfs-réttlæti hans upp yfir Jesú og syndlaust líf hans.  Það setur boð mannlegra trúarleiðtoga ofar boðum Guðs.  Babýlon var miðstöð hjáguðadýrkunar, sóldýrkunar og falskenningarinnar um ódauðleika sálarinnar.  Þetta falska trúarkerfi hefur einnig á slóttugan hátt fellt ýmsar trúariðkanir hinnar fornu Babýlonar inn í tilbeiðsluform sitt.  Boðskapur Guðs á hinum síðustu dögum til hinnar deyjandi reikistjörnu okkar er boðskapurinn um Jesú og réttlæti hans.  Hann bergmálar kall himinsins:  „Fallin er, fallin er Babýlon hin mikla… Fólkið mitt, forðið yður úr borginni“ (Opb 18.2, 4).  Guð hefur reist upp söfnuð Sjöunda-dags aðventista til að upphefja boðskap Krists í allri sinni fyllingu.  Að upphefja Jesú felur í sér að lyfta upp öllu því sem hann hefur kennt.  Hann felur í sér að boða þann sem er „vegurinn, sannleikurinn og lífið“ (Jóh 14.6).  Hann felur í sér að fletta ofan af villukenningum Babýlonar sem eru í andstöðu við sannleika Jesú.

`Lestu Opb 14.7, 9-11.  Hvaða andstæður sem eru tilbeðnar koma fram í þessum versum?`

Í Opb 14 finnum við tvenns konar tilbeiðslu–tilbeiðslu skaparans og tilbeiðslu dýrsins.  Þessar tilbeiðslur snúast um þann dag sem Guð setti til hliðar fyrir tilbeiðslu, hinn sanna hvíldardag og þann dag sem kom í stað hans, hinn falska hvíldardag.  Hvíldardagurinn táknar þá hvíld, fullvissu og öryggi sem við höfum í Kristi, skapara okkar, endurlausnara og komandi konungi.  Hinn falski hvíldardagur er  merki um mannlegt og falskt ígildi sem byggir á mannlegri skynsemi og fyrirmælum manna.

`Lestu Opb 14.12.  Hvað er þessi texti að tala um, einkum í ljósi þess sem á undan fer?  Hvernig birtist bæði lögmál og náð í þessum texta og hvað ætti það að kenna okkur um hvernig lögmálið og náðin eru óaðskiljanlegir þættir í fagnaðarerindinu?`