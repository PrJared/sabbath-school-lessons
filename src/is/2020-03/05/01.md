---
title:  Að Vitna Í Krafti Andans
date:  26/07/2020
---

### Lesefni vikunnar
Jóh 15.26, 27; Post 2.41, 42; Post 8.4; Heb 4.12; Post 17.33, 34; Post 18.8.

> <p>Minnistexti</p>
> „Þegar menn höfðu beðist fyrir hrærðist staðurinn þar sem þeir voru saman komnir og þeir fylltust allir heilögum anda og töluðu orð Guðs af djörfung“ (Post 4.31).

Þegar Jesús gaf hinum frumkristnu fyrirmæli um að fara út um allan heiminn og boða fagnaðarerindið hlýtur það að hafa virst vera óframkvæmanlegt (Mrk 16.15).  Hvernig gætu þeir nokkurn tímann mætt slíkri áskorun?  Þeir bjuggu yfir takmörkuðum hjálpargögnum.  Þeir voru að mestu leyti ómenntaðir og óbrotnir trúaðir einstaklingar.  En þeir áttu alveg einstakan Guð sem mundi veita þeim mátt til að sinna einstöku ætlunarverki sínu.

En Jesús sagði: „En þér munuð öðlast kraft er heilagur andi kemur yfir yður og þér munuð verða vottar mínir í Jerúsalem og allri Júdeu, í Samaríu og allt til endimarka jarðarinnar“ (Post 1.8).  Heilagur andi mundi gera þeim kleift að deila boðskap krossins með mætti sem mundi umbreyta bæði lífinu og heiminum.  Heilagur andi gerði vitnisburð þeirra áhrifamikinn.  Á nokkrum áratugum hafði fagnaðarerindið áhrif á allan heiminn.  Postulasagan talar um að þessir fyrstu trúuðu einstaklingar hafi komið „allri heimsbyggðinni í uppnám“ (Post 17.6).  Páll postuli bætir því við að fagnaðarerindið hafi verið boðað „öllu sem skapað er í heiminum“ (Kól 1.23).  Þessa viku munum við einkum beina huganum að hlutverki heilags anda sem gerir okkur kleift að vitna um Krist.