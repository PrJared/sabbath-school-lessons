---
title:  Til íhugunar
date:  01/08/2020
---

Lestu AA, bls. 47-56 og ÞA, bls. 496-510.

Heilagur andi samstarfar föðurnum og syninum í frelsunarferlinu.  Þegar við vitnum sameinumst við honum í verki hans að frelsa sálir.  Hann sannfærir hjörtun.  Hann opnar dyr tækifæranna.  Með orði sínu upplýsir hann huga mannsins og opinberar sannleikann.  Hann slítur fjötra fordóma sem halda okkur föngnum, vinnur sigur yfir menningarlegum hleypidómum sem gerir sannleikann okkur torráðinn og hann frelsar okkur úr fjötrum illra venja sem eru okkur fjötur um fót.

Þegar við berum vitni fyrir Jesú er mikilvægt að við minnumst þess að við erum að samstarfa heilögum anda.  Hann fer á undan okkur og undirbýr hjörtun til að taka á móti boðskap fagnaðarerindisins.  Hann er einnig með okkur og snertir við hugum manna þegar við gerum þeim eitthvert góðverk, deilum vitnisburði okkar, höfum Biblíurannsókn, gefum rit fyllt sannleikanum eða tökum þátt í útbreiðslustarfi.  Síðan heldur hann áfram að vinna í hjörtum einstaklinga eftir að við förum og gerir hvað sem er nauðsynlegt til að leiða þann einstakling til þekkingar á hjálpræðinu.

**Til umræðu**

`Segðu frá því þegar þú fannst að heilagur andi var að verki í vitnisburði þínum til annarra.`

`Hefur þú einhvern tímann verið kvíðin(n) eða óttaslegin(n) varðandi það að deila trú þinni með öðrum?  Á hvern hátt dregur vitneskjan um starf heilags anda úr þeim ótta og gefur þér fullvissu þegar þú flytur vitnisburð þinn?`

`Í þessari lexíu fjölluðum við um „verk“ heilags anda í vitnisburði okkar.  Hvernig starfar heilagur andi með okkur þegar við leitumst við að vitna?  Hvernig býr heilagur andi okkur undir  að vitna fyrir öðrum og í lífi annarra þegar við vitnum?`