---
title:  Heilagur andi, orðið og vitnisburður okkar
date:  30/07/2020
---

Orð Guðs var miðlægt í vitnisburði safnaðarins á tíma Nýja testamentisins.  Pétur byggði ræðu sína á hvítasunnudaginn aðallega á Gamla testamentinu til að sýna fram á að Kristur væri Messías.  Í vitnisburði sínum rétt fyrir dauða sinn rifjaði Stefán upp sögu Ísraels í Gamla testamentinu.  Pétur talaði um „orðið sem hann [Guð] sendi börnum Ísraels“ (Post 10.36) og síðan deildi hann frásögninni um upprisuna með Kornelíusi.  Páll postuli vitnaði hvað eftir annað í spádóma Gamla testamentisins um komu Messíasar og Filippus útskýrði vandlega fyrir leitandi Eþíópíumanni mikilvægi spádómsins um Messías í Jes 53.  Í öllum þessum tilvikum boðuðu lærisveinarnir orð Guðs, ekki eigin orð.  Orðið sem var innblásið af andanum var grundvöllur valds þeirra.

`Lestu Post 4.4, 31; Post 8.4; Post 13.48, 49; Post 17.2 og Post 18.24, 25.  Hvað segja þessir textar okkur um sambandið milli heilags anda, orðs Guðs og vitnisburðar safnaðarins á tíma Nýja testamentisins?`

Það er sami heilagi andinn sem inblés orð Guðs sem vinnur í gegnum orð Guðs að því að breyta lífum.  Það er lífgefandi máttur í orði Guðs því fyrir tilstilli andans er það hið lifandi orð Krists.

`Lestu 2Pét 1.21 og Heb 4.12.  Hvers vegna er orð Guðs svo máttugt að breyta lífi manna?`

„Þá skapandi orku sem gerði heimana er að finna í orði Guðs.  Það orð færir kraft og getur líf.  Sérhvert boð er fyrirheit.  Ef viljinn tekur við því og sálin tekur það inn færir það með sér líf hans sem er eilífur.  Það breytir eðli mannsins og endurskapar sálina í mynd Guðs“ (Ed, bls. 126).

Ástæðan fyrir því að Biblían hefur slíkan mátt til að umbreyta lífi manna er sú að sami heilagi andinn sem innblés Biblíuna í upphafi „innblæs“og breytir  okkur þegar við lesum hana.  Þegar við svo deilum orði Guðs með öðrum vinnur heilagur andi að því að breyta lífi þeirra með hjálp orðsins sem hann hefur innblásið.  Guð hefur lofað því að blessa orð sitt, ekki orð okkar.  Máttinn er að finna í orði Guðs en ekki í vangaveltum okkar mannanna.