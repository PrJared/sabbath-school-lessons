---
title:  Til Íhugunar
date:  14/02/2020
---

Í Heb 11 er okkur sagt frá frelsun Daníels. Þessi kafli um trúarhetjur segir að spámenn hafi „byrgt munn ljóna“ (Heb 11.33). Það er dásamlegt en við ættum að hafa í huga að það eru ekki aðeins þeir sem sleppa við dauðann líkt og Daníel sem eru trúarhetjur heldur einnig þeir sem þjást og mæta dauðanum með hugrekki eins Heb 11 bendir einnig á. Guð kallar suma til að vera vitni með lífi sínu en aðra með því að deyja. Frásögnin um frelsun Daníels gefur því ekki til kynna að allir verði frelsaðir á sama hátt, eins og sjá má þegar við lesum um fjölda manna og kvenna sem liðu píslarvættisdauða vegna trúar sinnar á Jesú. En hin undraverða frelsun Daníels sýnir að Guð er við stjórn og hann mun að lokum frelsa öll börn sín undan mætti syndarinnar og dauðans. Það verður enn ljósar í næstu köflum Daníels.

**Til umræðu**

`1. Franski heimspekingurinn Jean Paul Sartre skrifaði eitt sinn að „besta leiðin til að skilja megináform mannsins sé að segja að maðurinn er sú lífvera sem áformar að vera Guð“ (Being and Nothingness: A Phenomenological Essay on Ontology („Eind og neind: Fyrirbærafræðileg ritgerð um verufræði“, 1956, bls. 724). Hvernig hjálpar þetta okkur að skilja a.m.k. að einhverju leyti, hvers vegna konungurinn féll í gildruna? Hvers vegna verðum við að gæta okkar á hvaða stigi lífs okkar sem er að hafa ekki sömu hættulegu tilhneigingu, hversu lúmsk sem hún kann að vera? Á hvaða annan hátt kynnum við að vilja vera „eins og Guð“?`

`2. Hvers konar vitnisburð færum við öðrum varðandi trúfesti okkar við Guð og lögmál hans? Myndu þeir sem þekkja þig telja að þú myndir standa fast á trú þinni þó svo það kostaði þig vinnu þína eða jafnvel lífið?`

`3. Hvað sérð þú í lífi Daníels sem gerir hann að einstaklingi sem Guð getur notað á virkan hátt málefni hans til eflingar? Hvernig getur þú þroskað með þér sömu eiginleika með hans hjálp?`

`4. Hvernig hefði Daníel getað réttlætt það í ljósi fyrirmælanna að breyta bænalífi sínu? Hefði það verið hættuleg tilslökun eða ekki?`