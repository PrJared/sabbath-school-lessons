---
title:  Frá Ærumeiðingu Til Endurreisnar
date:  08/02/2020
---

### Lesefni vikunnar
Dan 6; 1Sam 18.6-9; Matt 6.6; Post 5.27-32; Mrk 6.14-29; Heb 11.35-38.

> <p>Minnistexti</p>
> „Yfirhöfðingjarnir og héraðshöfðingjarnir tóku því að huga að því hvort finna mætti einhverja misfellu í stjórnsýslu Daníels en ekki tókst þeim að finna neitt sem gæti orðið honum til ámælis eða sakargifta enda var hann svo trúr í starfi að engin ávirðing eða vanræksla varð þar fundin“ (Dan 6.5).

Eftir að Medó-Persar lögðu Babýlon undir sig viðurkenndi Daríus frá Medíu visku Daníels og bauð honum að eiga þátt í hinni nýju stjórn. Hinn aldraði spámaður bar svo af í opinberum skyldustörfum sínum að hinn nýí konungur gerði hann að yfirmanni medó-persnesku stjórnarinnar.

En þegar við lesum kaflann sjáum við að Daníel þurfti að standa andspænis afleiðingum fyrstu syndarinnar sem var afbrýðisemi. En áður en frásögninni lýkur finnum við að Daníel reyndist ekki aðeins trúr í störfum sínum fyrir Medó-Persana heldur einnig Guði sínum sem var öllu mikilvægara. Og við getum verið viss um að trúfesti hans við Guð hafði að miklu leyti bein áhrif á trúmennsku hans einnig á öðrum sviðum.

Reynsla Daníels af ofsóknum er dæmigerð mynd fyrir fólk Guðs sem lifir á hinum síðustu dögum. Frásögnin segir ekki að fólk Guðs muni losna við reynslur og þjáningar en hún tryggir að í baráttunni við hið illa muni hið góða að lokum vinna sigur og Guð muni að lokum veita fólki sínum uppreisn æru.