---
title:  Frá Játningu Til Uppörvunar
date:  29/02/2020
---

### Lesefni vikunnar
Dan 9; Jer 25.11, 12; Jer 29.10; 2Kon 19.15-19; Matt 5.16; Jak 5.16.

> <p>Minnistexti</p>
> „Drottinn, heyr. Drottinn, fyrirgef. Drottinn, hygg að og framkvæm. Tef eigi fyrir sjálfs þín sakir, Guð minn, því að eftir þínu nafni er borg þín nefnd og l

Uppbygging og samsetning Dan 9 er einstök í allri bókinni. Kaflinn er hvorki eingöngu frásögn líkt og Dan 1 – 6 eða sýn líkt og Dan 7, 8 10 – 12. Þess í stað höfum við blöndu þar sem þungamiðjan er bæn sem nær yfir rúmlega hálfan kaflann. Við finnum svipaðar bænir í Esr 9 og Neh 9. Í Nýja testamentinu finnum við svipaða hliðstæðu í Post 10.

Daníel 9 inniheldur einna merkustu bæn Biblíunnar. Á mikilvægustu augnablikum lífs síns sneri Daníel sér til Guðs í bæn þegar hann glímdi við þær áskoranir sem hann stóð andspænis. Þegar átti að lífláta Daníel og félaga hans vegna hins leyndardómsfulla draums hins heiðna konungs, leitaði spámaðurinn Guðs í bæn (Dan 2). Og þegar konungleg fyrirskipun bannaði málaleitanir til nokkurs Guðs annars en konungsins hélt Daníel áfram að beina daglegum bænum sínum í átt til Jerúsalem (Dan 6). Og nú, þegar við íhugum bænina í Dan 9 skulum við muna að sýnin um 2300 kvöld og morgna í Dan 8 hvíldi þungt á huga spámannsins. Þó svo heildardrættir spádómsins hafi verið útskýrðir fyrir honum þá gat hann ekki fengið botn í tímatalið sem himnesku verurnar fjölluðu um: „Tvö þúsund og þrjú hundruð kvöld og morgna. Þá verður helgidómurinn hreinn á ný“ (Dan 8.14). En í Dan 9 fékk spámaðurinn meiri innsýn og í þetta sinn sem svar við einlægri bæn.