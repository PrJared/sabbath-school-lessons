---
title:  Miskunn Og Fyrirgefning
date:  02/03/2020
---

`Lestu Dan 9.3-19. Á hvaða grundvelli biður Daníel um miskunn?`

Það eru nokkur atriði sem við þurfum einkum að taka eftir í þessari bæn.

Í fyrsta lagi, hvergi í bæn sinni biður hann um nokkurn skilning á þeim hörmungum sem dundu yfir Gyðingaþjóðina. Honum er kunnugt um ástæðuna. Meginhluti bænarinnar er í rauninni upptalning Daníels sjálfs á ástæðunum: Við höfum „ekki hlýtt Drottni, Guði vorum, og breytt eftir boðorðum hans sem hann gerði okkur ljós fyrir munn þjóna sinna, spámannanna“ (Dan 9.10). Í lok Dan 8 sáum við Daníel hafa þörf fyrir að skilja eitthvað, þar sem hann lét í ljós áhyggjur sínar yfir að skilja ekki sýnina um 2300 kvöld og morgna (sjá Dan 8.27).

Í öðru lagi er þessi bæn skírskotun til fúsleika Guðs að fyrirgefa fólki sínu þó svo það hafi syndgað og gert illt. Að vissu marki sjáum við hér áhrifamikla lýsingu á fagnaðarerindinu, óverðugu fólki sem leitar samt náðar sem það á ekki skilið og fyrirgefningar sem það hefur ekki áunnið sér.  Það er í rauninni mynd sem sýnir hvar við sem einstaklingar stöndum frammi fyrir augliti Guðs.

`Lestu Dan 9.18, 19. Hvaða ástæðu aðra gefur Daníel fyrir því að Guð svari bæn hans?`

Einn annan þátt bænarinnar þarf að nefna. Hann skírskotar til heiðurs nafns Guðs. Það er að segja, bænin er ekki knúin fram af því sem væri þægilegt fyrir Daníel eða fólk hans heldur vegna Guðs sjálfs (Dan 9.17-19). Með öðrum orðum biður Daníel þess að Guð svari bæn sinni svo að nafn hans megi verða heiðrað.

`Lestu 2Kon 19.15-9. Að hvaða leyti svipar bæn Hiskía til bænar Daníels? Hvað segir Matt 5.16 um það hvernig við getum vegsamað Guð?`