---
title:  Frá Saurgun Til Hreinsunar
date:  22/02/2020
---

### Lesefni vikunnar
Dan 8; Dan 2.38; 1Mós 11.4; 3Mós 16; Heb 9.23-28.

> <p>Minnistexti</p>
> „Hann svaraði mér: „Tvö þúsund og þrjú hundruð kvöld og morgna. Þá verður helgidómurinn hreinn á ný““ (Dan 8.14).

Sýnina sem skrásett er í Dan 8 fékk spámaðurinn 548/547 f.Kr. og hún gefur okkur nánari útskýringar sem varða dóminn í Dan 7. Hún er að því leyti frábrugðin sýnunum í Dan 2 og 7 að hún sleppir Babýlon og byrjar með ríki Medó-Persíu því að á þessum tíma var Babýlon í hnignun og Persar voru að því komnir að koma í stað Babýloníu sem næsta heimsveldið. Sýnin í Dan 8 er hliðstæð sýninni í Dan 7. Málið og táknin í Dan 8 eru frábrugðin þar sem nú er áherslan á hreinsun hins himneska helgidóms í tengslum við hinn himneska friðþægingardag. Sérframlag Dan 8 er að athyglinni er beint að atriðum varðandi helgidóm himinsins. Í Dan 7 sjáum við hinn himneska dómstól þar sem mannssonurinn fær konungdæmið en í Dan 8 sjáum við hreinsun himneska helgidómsins. Hliðstæður þessara tveggja kafla benda til þess að hreinsun himneska helgidómsins í Dan 8 tilsvari myndinni af dóminum í Dan 7.