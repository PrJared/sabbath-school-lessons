---
title:  Spámannlegt Tímatal
date:  27/02/2020
---

`Lestu Dan 8.13. Hvaða spurning kemur fram þar og hvernig hjálpar það okkur að skilja svarið sem er að finna í næsta versi?`

En yfir hvaða tímabil ná þessi 2300 kvöld og morgnar? Í fyrsta lagi verðum við að muna að þegar Daníel hefur sér hrútinn og geithafurinn (Dan 8.13) breytist sýnin í spurningu sem varðar einkum það sem muni gerast allt tímabilið og síðan lok þess. Auk þess er þetta tímabil ekki aðeins takmarkað við athafnir litla hornsins því að sýnin nær yfir allt frá tíma hrútsins til athafna litla hornsins. Svo þetta er langt tímabil sem nær yfir sögulegan tíma.

Þegar ein himnesk vera spyr: „Hve lengi er sýnin“15 um hrútinn (Medó-Persíu), geithafurinn (Grikkland) og athafnir litla hornsins (hinnar heiðnu Rómar og páfa-Rómar) svarar önnur: „Tvö þúsund og þrjú hundruð kvöld og morgna. Þá verður helgidómurinn hreinn á ný“ (Dan 8.14). Eins og þegar hefur verið nefnt þá er þetta tímabil svo langt af því að það hefst á tíma Medó-Persa og nær yfir tíma gríska heimsveldisins og tíma Rómar bæði í

heiðni og undir stjórn páfa. Samkvæmt aðferðum sögustefnunnar (sjá 1. lexíuna) reiknast þetta tímabil á grundvelli ár-fyrir-dag meginreglunnar þannig að 2300 kvöld og morgnar jafngilda 2300 árum. Ef þessi tími væri bókstaflegur næði hann aðeins yfir rúmlega sex ár sem væri alltof stuttur fyrir allt sem átti að gerast á honum. Það styður því ár-fyrir-dag meginregluna í þessu tilviki. Í Dan 8 eru engar upplýsingar um upphaf þessa tímabils sem mundi auðvitað einnig afmarka lok þess. En næsti kafli gefur okkur nánari upplýsingar.

`Þessi tvö þúsund og þrjú hundruð ára spádómstímabil er lengsti spádómur Biblíunnar varðandi tíma. Tvö þúsund og þrjú hundruð ár eru langur tími einkum í ljósi þess hve lengi við lifum nú. Hvernig hjálpar sá samanburður okkur að læra að vera þolinmóð við Guð og þegar við bíðum tíma lokaatburðanna?`

---

<sup>15</sup> Orðrétt þýðing. Eða: „Yfir hve langan tíma nær sýnin?“ (Þýð.).