---
title:  Til Íhugunar
date:  17/01/2020
---

Það er fróðlegt að taka eftir því að líkneskið í Dan 2 var gert úr gulli og silfri, málmum sem tengjast fjármálaheiminum. En líkneskið var einnig gert úr eir og járni sem voru notuð í verkfæri og vopn. Að lokum var einnig leir sem var notaður til forna í tengslum við bókmenntir og heimilisstörf. Þannig gefur líkneskið okkur skýra mynd af mannkyninu og framtakssemi þess. Hinir greinilega líkamlegu hlutar líkneskisins sýna rás heimsveldanna og endanlega óeiningu sem muni ríkja á síðustu dögum mannkynssögunnar. En steinn, aftur á móti, er greinilega ekki gerður af manna höndum (Dan 2.45) og minnir okkur þar með sterklega á að þau yfirnáttúrulegu endalok þessa tímabundna heims og allra afreka mannsins.

Þó svo „saga mannsins kunni að virðast vera skipulagslaus átök máttarvalda og andstæðinga þeirra í augum mannsins án utanaðkomandi aðstoðar . . . þá fullvissar Daníel okkur um að Guð standi að baki alls þess sem gerist og hann lítur niður á það og gerir það sem með þarf til að ná fram því sem hann sér best” (Wm. H. Shea, Daniel: A Reader´s Guide (Daníel: Handbók fyrir lesendur), Pacific Press, 2005, bls. 98).

**Til umræðu**

`1. Það er gott að vita til þess að mitt í öngþveiti og þjáningum þessa heims er Guð samt við stjórnvölinn og tryggir að öllu muni ljúka á dýrðlegan hátt. Hvaða hlutverki gegnum við í því að leitast við að gera allt það góða sem við getum til að lina þær þjáningar sem finnast í föllnum heimi?`

`2. Hvernig útskýrum við það að Daníel og samfangar hans unnu svo náið og af augsýnilegri hollustu með heiðnum leiðtoga sem olli svo miklum skaða fyrir fólk Daníels?`

`3. Eins og við höfum þegar bent á telja sumir að steinninn sem losnaði án þess að mannshönd kæmi þar nærri bendi til útbreiðslu fagnaðarerindisins til heimsins. Þetta fær þó ekki staðist af ýmsum ástæðum. M.a. segir Dan 2.35 að steininn muni mylja fyrri þjóðir og vindurinn muni feykja því burt svo að þess eigi ekki framar stað. Það gerðist ekki í kjölfar krossfestingarinnar. Auk þess telja sumir að stein-ríkið tákni kirkjuna, en þeim gleymist að stein-ríkið kemur í stað alls mannlegs yfirvalds og það er ríki sem nær yfir alla jörðina. Þess vegna er það einungis endurkoma Jesú sem getur komið af stað því ferli sem er sýnt sem hápunktur þessa spá-draums. Hvers vegna er endurkoma Jesú því einasta skynsamlega túlkunin á því sem steinninn kemur til leiðar við endalokin?`