---
title:  Frá Leyndardómi Til Opinberunar
date:  11/01/2020
---

### Lesefni vikunnar
Dan 2.1-16; Post 17.28; Dan 2.17-49; Slm 138; Jóh 15.5; 5Mós 32.4; 1Pét 2.4.

> <p>Minnistexti</p>
> „Daníel tók til máls og sagði: Lofað sé nafn Guðs um aldir alda því að hans er viskan og mátturinn“ (Dan 2.20).

Í hafinu unhverfis Grænland eru ísjakar af öllum stærðum. Stundum berast litlu jakarnir í eina átt á sama tíma og þeir risastóru berast í aðra átt. Þetta gerist vegna þess að vindurinn á yfirborðinu blæs litlu jökunum áfram en djúphafsstraumar flytja þá risastóru.  Þegar við lítum á ris og hrun þjóðanna í rás sögunnar sjáum við það sem líkist því sem gerist með ísjakana. Vindarnir tákna það sem er breytilegt og ófyrirsjáanlegt, líkt og vilji mannsins. En jafnframt þeim vindhviðum og stormi er annað afl að verki sem er enn áhrifameira og líkist hafstraumunum. Það er hið trausta hreyfiafl visku Guðs og ráðandi ásetningur hans. Ellen G. White kemst þannig að orði: „Í áformum Guðs þekkist enginn flýtir og engin seinkun fremur en hjá stjörnunum á óravíðum brautum sínum“ (ÞA, bls. 19). Jafnvel þó ris og hrun þjóða, hugmyndafræði og stjórnmálaflokkar virðast vera ávöxtur duttlunga mannsins sýnir Dan 2 að það sé Guð himnanna sem færir rás mannkynssögunnar í átt að endalokum hennar.