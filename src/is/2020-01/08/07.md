---
title:  Til Íhugunar
date:  21/02/2020
---

Stutt yfirlit yfir mannkynssöguna sýnir að eftir að rómverska heimsveldið féll fyrir árásum barbara úr norðri notaði biskupinn í Róm tækifærið til að sigra þrjár barbaraþjóðir og festa sig í sessi sem eini stjórnandinn í Róm 538 e.Kr. Í tengslum við það ferli tileinkaði hann sér ýmis hlutverk hins rómverska keisara, bæði hvað varðaði stjórnmál og stofnanir. Þetta var upphaf páfaveldisins sem bjó yfir tímanlegu og trúarlegu valdi allt til þess að Napóleon steypti því af stóli 1798. Það batt samt ekki endi á Róm heldur einungis ofsóknir hennar. Páfinn hélt því ekki einungis fram að hann væri staðgengill Krists heldur innleiddi hann einnig ýmsar kenningar og trúariðkanir sem voru andstæðar Biblíunni. Meðal þeirra breytinga sem páfaveldið innleiddi, ásamt því að láta hvíldardagsboðorðið vísa til sunnudagsins, eru kenningarnar um hreinsunareldinn, yfirbótaverkin og syndajátningar í áheyrn presta.

„Maðurinn getur ekki í eigin mætti staðist árásir óvinarins. Hann stendur í flekkuðum syndaklæðum sínum frammi fyrir Guði og játar sekt sína. En Jesús, málsvari okkar, talar á áhrifamikinn hátt máli allra þeirra sem í trú og iðrun hafa falið honum að gæta sálar sinnar. Hann talar máli þeirra og yfirbugar ákæranda þeirra með voldugum rökum Golgata. Fullkomin hlýðni hans við lögmál Guðs veitir honum allt vald á himni og jörðu og hann gerir tilkall til miskunnar og sáttar föðurins fyrir sekan manninn og segir við ákæranda fólks síns: „Drottinn ávíti þig, Satan. Þessir hafa verið keyptir með blóði mínu, þeir eru brandar úr báli dregnir.“ Og við þá sem treysta á hann í trú veitir hann þessa fullvissu: „Sjá, ég nem burt sök þína og læt færa þig í skrúða“ (Sak 3.4)“ (PK, bls. 586, 587).

**Til umræðu10**

`1. Líttu aftur á einkenni litla hornsins sem rís upp af fjórða dýrinu, Róm, en er samt áfram hluti þess. Hvert er einasta valdið sem reis upp af hinni heiðnu Róm fyrir mörgum öldum og auk þess að hafa ofsótt fólk Guðs heldur enn velli? Hvers vegna ætti þessi skýra auðkenning að hjálpa okkur og vernda gegn vangaveltum um hvað það táknar þar á meðal þeirri að litla hornið vísi til heiðins grísks konungs sem hvarf af blöðum sögunnar meira en hundrað og fimmtíu árum fyrir fyrri komu Jesú? Hvernig ættu þessi skýru einkenni einnig að vernda okkur gegn þeirri trú að litla hornið vísi til einhvers valds í framtíðinni sem er enn ókomið?`

---

<sup>10</sup> Það er eftirtektarvert að þó svo dómurinn sé mikilvægur þáttur í Dan 7 er megináhersla kaflans ekki dómurinn sem slíkur þar sem orðið „dómur“ er aðeins notað einu sinni á frummálinu í kaflanum (7.22). En orðið „vald“ eða „veldi“ er notað 8 sinnum (7.6, 12, 14 (þrisvar), 26, 27 (tvisvar).  Annars vegar er það tekið frá þeim sem hafa misnotað það (dýrin 7.12, litla hornið 7.26) og hins vegar er það gefið til mannssonarins (7.14) og hinna heilögu Hins æðsta (7.27) fyrir tilstilli dómsins (7.10; 7.22). Með öðrum orðum hefur dómurinn fyrst og fremst með yfirfærslu valds eða yfirráða (yfir jörðinni (7.27)) að gera þannig að hinir heilögu Hins æðsta fá aftur þau yfirráð sem Guð fól Adam í upphafi (1Mós 1.26) en hann missti við syndafallið (sbr. Lúk 4.6; Jóh 12.31) (Þýð.)