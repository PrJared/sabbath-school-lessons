---
title:  Frá Hafróti Til Skýjanna
date:  15/02/2020
---

### Lesefni vikunnar
Dan 7; 2Þess 2.1-12; Róm 8.1; Mrk 13.26; Lúk 9.26; Lúk 12.8; 1Tím 2.5.

> <p>Minnistexti</p>
> „En konungsveldi, vald og tign allra konungsríkja undir himninum verður fengið í hendur hinum heilögu Hins æðsta. Konungdæmi þeirra verður eilíft konungdæmi og því munu öll ríki þjóna og hlýða“ (Dan 7.27).

Sýnin í Dan 7, sem er rannsóknarefni þessarar viku, er hliðstæð draumnum í Dan 2 en útlistar nánar það sem þar er birt. Í fyrsta lagi er sýnin gefin að næturlagi og sýnir hafið í uppnámi vegna fjögurra vinda sem blása. Myrkur og vatn draga hugann að sköpuninni, en hér virðist sköpunin vera að einhverju leyti úr lagi færð eða undir árás. Í öðru lagi eru dýrin í sýninni óhrein dýr og dýrablöndur sem brjóta í bága við það sem var skapað. Í þriðja lagi hafa dýrin völd þannig að þau virðast hafa sölsað undir sig þau yfirráð sem Guð gaf Adam í aldingarðinum. Í fjórða lagi þegar mannssonurinn kemur eru yfirráð Guðs að nýju falin í hendur þeirra sem þau tilheyra með réttu. Það sem Adam glataði í garðinum forðum endurheimtir mannssonurinn við hinn himneska dóm.

Þessi lýsing gefur yfirsýn yfir mynd Biblíunnar af baksviði þessara mjög svo táknrænu sýnar. Sem betur fer útskýrir engill suma þætti sýnarinnar svo að við getum skilið meginþætti þessa undraverða spádóms.