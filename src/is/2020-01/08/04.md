---
title:  Réttur Var Settur
date:  18/02/2020
---

Eftir sýnina um dýrin fjögur og framferði litla hornsins sá spámaðurinn dómssvið á himnum (Dan 7.9, 10, 13, 14). Þegar rétturinn kom saman var hásætum komið fyrir og Hinn aldni tók sér sæti. Þúsundir þúsunda himneskra vera þjónuðu frammi fyrir Hinum aldna, rétturinn var settur og bókum flett upp.

Það er mikilvægt að taka eftir því að þessi réttur var settur eftir 1260 árin sem litla hornið var virkt (538-1798; sjá nánar föstudagskaflann) en áður en ríki Guðs er sett á stofn. Reyndar finnum við eftirfarandi röðun þrisvar sinnum í sýninni: Athafnir litla hornsins, himnesku réttarhöldin og eilífðarríki Guðs.

`Lestu Dan 7.13, 14, 21, 22, 26, 27. Á hvern hátt er dómurinn ávinningur fyrir fólk Guðs?`

Í Gamla testamentinu finnum við lýsingar af ýmsum dómum sem koma frá tjaldbúðinni og musterinu, en þessi dómur er frábrugðinn. Þessi alheimsdómur hefur ekki aðeins áhrif á litla hornið heldur einnig hina heilögu Hins æðsta sem munu að lokum hljóta ríkið.

Í Dan 7 fáum við enga lýsingu af réttarhöldunum né upplýsingar um upphaf þeirra og endi. En gefið er til kynna að dómurinn muni eiga sér stað eftir árás litla hornsins á Guð og fólk hans. Megináherslan er á upphaf dómsins sem hefur áhrif á alheiminn. Í Dan 8 og 9 munum við læra nánar um upphaf dómstímans og þá staðreynd að dómurinn hefur með hreinsum hins himneska helgidóms að gera á himneska friðþægingardeginum. Þessi kafli leggur áherslu á að við munum greinilega hafa dómstíma á himnum fyrir endurkomuna og niðurstaðan verði fólki Guðs í hag.

`Hvers vegna er skilningur á því sem Jesús gerði fyrir okkur á krossinum svo mikilvægur til þess að við getum haft fullvissu varðandi dags dómsins? Gætum við haft einhverja von án krossins? (Sjá Róm 8.1.)`