---
title:  Til Íhugunar
date:  27/03/2020
---

Margir telja sig geta reiknað út nákvæmlega tímann fyrir endurkomu Krists. Jesús lagði ríka áherslu á við skyldum forðast þann gagnslausa útreikning (Matt 24.36; Mrk 13.32). Það einasta sem er mikilvægt er sú staðreynd að Kristur kemur og hann hefur unnið sigur fyrir fylgjendur sína. Fyrir náð Guðs verður hinn trúaði reistur upp og fær inngöngu í ríki Guðs. Þannig lýkur Daníel bók sinni. Lengi hefur hann ekki skilið allt en hann veit að hann muni rísa upp og fá arf sinn við lok tímans.

Við þurfum ekki að skilja allt. Lykilspurning okkar ætti ekki að vera „hvenær.“ Við ættum að beina athygli okkar að því að horfa til Jesú dag hvern, fela honum líf okkar og vaxa í trú fyrir það réttlæti sem hann hefur heitið okkur.

„Spádómurinn skýrir frá atburðarás sem stefnir að upphafi dómsins. Þetta á einkum við um Daníelsbók. En þann hluta spádóms Daníels sem vitnar um hina síðustu daga var honum falið að loka inni og innsigla „þar til að endalokunum líður“. Það er ekki fyrr en sá tími kæmi að hægt var að bera fram boðskap varðandi dóminn, boðskap sem var grundvallaður á uppfyllingu þessara spádóma. En á tíma endalokanna, segir spámaðurinn, „margir munu rannsaka hana (bókina) og þekkingin mun vaxa“ Dan 12.4.

Postulinn Páll tók söfnuðinum vara fyrir því að búast við komu Krists á hans dögum. „Því að ekki kemur hann,“ segir postulinn, „nema fráhvarfið komi fyrst og maður syndarinnar birtist.“ 2Þess 2.3. Það verður ekki fyrr en eftir hið mikla fráhvarf og langa stjórnartíð „manns syndarinnar“ sem við getum vænst komu Drottins. „Maður syndarinnar“ sem er líka nefndur „lögleysið . . . í leyndum,“ „sonur glötunarinnar“ og „lögleysinginn,“ táknar páfadóminn sem, eins og fyrir hefur verið sagt í spádómi, átti að hafa völd í 1260 ár. Því tímabili lauk árið 1798. Koma Krists gat ekki orðið fyrir þann tíma. Viðvörun Páls nær yfir allt tímabil kristninnar fram að árinu 1798. Það er eftir þann tíma sem boðskapurinn um endurkomu Krists á að hljóma.“ (DM, bls. 243, 244).

**Til umræðu**

`1. Hvaða hætta er í því fólgin að dagsetja lokaatburði framtíðarinnar? Hvaða áhrif hefur það á trú margra þegar þeir gerast ekki? Hvaða meginreglu varðandi spádómana framsetti Jesús í Jóh 14.29 sem ætti að hjálpa okkur að skilja hvernig við ættum að nota spádómana til að byggja okkur upp andlega og komast hjá því að koma með falsspádóma eða trúa þeim?`

`2. Hvað er það við tímann sem við lifum á sem gerir hugmyndina um slíka „hörmungatíð að slík mun aldrei verið hafa“ auðtrúanlega í ljósi skyndimiðlunar og undraverðra framfara á sviði vísinda sem eru ekki alltaf okkur fyrir bestu?`

`3. Ræðið um svar ykkar við lokaspurningu mánudagskaflans varðandi það hvers vegna fagnaðarerindið, sannleikurinn um réttlæti Krists, er einasta von okkar um að fá nöfn okkar skráð í bókina. Hvaða von hefðum við annars?`