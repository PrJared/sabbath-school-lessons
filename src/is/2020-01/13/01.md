---
title:  Frá Duftinu Til Stjarnanna
date:  21/03/2020
---

### Lesefni vikunnar
Dan 12; Róm 8.34; Lúk 10.20; Róm 8.18; Heb 2.14, 15; Jóh 14.29; Opb 11.3.

> <p>Minnistexti</p>
> „Hinir vitru munu skína eins og björt himinhvelfing og þeir sem beina mörgum til réttlætis verða sem stjörnur um aldur og ævi“ (Dan 12.3).

Daníelsbókin hefst með innrás Nebúkadnesars í Júdeu og herleiðingunni til Babýlonar en henni lýkur með Míkael sem rís upp til að frelsa fólk Guðs undan Babýlon endalokanna. Öll Daníelsbókin sýnir reyndar að Guð muni að lokum tryggja sigur fólks síns.

Við höfum einnig séð að Daníel og félagar hans voru Guði trúir og sýndu óviðjafnanlega visku mitt í reynslum og áskorunum herleiðingarinnar. Á sama hátt mun fólk Guðs einnig standa stöðugt þegar það mætir erfiðleikum á tíma endalokanna, einkum þegar verður „svo mikil hörmungatíð að slík mun aldrei verið hafa frá því er menn urðu fyrst til og allt til þess tíma“ (Dan 12.1, 1981). Líkt og Daníel og vinir hans í Babýlon mun fólk hans sýna visku og skilning. Sú viska er ekki einungis persónuleg dyggð þess heldur mun það einbeita sér að því að leiða aðra til réttlætis á grundvelli þeirrar visku. Sumir munu deyja eða verða líflátnir og hverfa þannig aftur í duft jarðarinnar en þeir verða reistir upp til eilífðarinnar. Daníel segir: „Margir þeirra sem hvíla í dufti jarðar munu upp vakna, sumir til eilífs lífs, aðrir til lasts og ævarandi smánar“ (Dan 12.2).