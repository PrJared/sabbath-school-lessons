---
title:  Verndarengillinn Mikli
date:  22/03/2020
---

`Lestu Dan 12.1. Hver breytir atburðarás sögunnar á tíma endalokanna? Hvernig hjálpa Róm 8.34 og Heb 7.25 okkur að skilja það sem þessi texti er að tala um?`

Allir kaflar Daníelsbókarinnar hafa til þessa byrjað á því að nefna stjórnanda heiðinnar þjóðar. Síðasti kaflinn, Dan12, byrjar einnig á því að nefna stjórnanda, en ólíkt hinum köflunum þá er þessi stjórnandi guðlegur höfðingi sem rís upp til að frelsa fólk Guðs úr höndum óvina sinna.

Eins og við sáum í rannsókn okkar á Dan10 er Míkael sama himneska veran sem birtist Daníel við Tígrisfljótið. Þar kom hann fram sem himneskur fulltrúi fólks Guðs. Annars staðar kemur hann fram sem mannssonurinn (Dan 7), höfðingi hersveitanna (Dan 8) og hinn smurði höfðingi (Dan 9). Míkael, sem þýðir „Hver er líkur Guði?“ er enginn annar en Jesús sjálfur.

Það er mikilvægt að taka eftir tímasetningunni fyrir inngrip Míkaels. Samkvæmt Dan 12.1 er það „á þeim tíma“ (Dan 12.1) sem vísar til tímans sem nefndur var í Dan 11.40-45 og nær frá falli páfavaldsins í 1798 til upprisunnar á tíma endalokanna (Dan 12.2).

Hægt er að líta svo á að sögnin „að ganga fram“ (Dan 12.1, 1981) vísi til tveggja þátta í starfi Míkaels. Í fyrsta lagi gefur hún til kynna konung sem rísi upp til að sigra og ráða ríkjum. Auk þess getur hún gefið til kynna hernaðaraðgerðir sem sýna að Míkael komi fram sem herforingi sem verndar fólk sitt og leiði það á sérstakan hátt í lokaátökum deilunnar miklu.

Í öðru lagi getur hún bent til dómsvettvangs. Míkael gengur fram/birtist sem talsmaður frammi fyrir hinum himneska dómstóli. Hann kemur fram fyrir Hinn aldna við rannsóknardóminn sem mannssonur og fulltrúi fólks Guðs (Dan 7.9-14). Koma Míkaels fram á sjónarsviðið beinir þannig athyglinni að hernaðar- og dómsaðgerðum hans. Með öðrum orðum hefur hann mátt til að sigra óvini fólks Guðs og vald til að koma fram fyrir dómstól himinsins sem fulltrúi fólks Guðs.

`Hugleiddu hvaða þýðingu það hefur að vita að Míkael er fulltrúi okkar. Hvaða von ætti það að gefa okkur syndurum?`