---
title:  Frá Drambi Til Eyðingar
date:  01/02/2020
---

### Lesefni vikunnar
Dan 5; Opb 17.4-6; Slm 96.5; Kól 1.15-17; Róm 1.16-32; Préd 8.11; Opb 14.8.

> <p>Minnistexti</p>
> „Hann ræður tímum og tíðum, sviptir konunga völdum og kemur konungum til valda, spekingum veitir hann speki og hyggnum mönnum hyggindi“ (Dan 2.21).

Í Dan 5 finnum við áhrifamikið dæmi um dramb sem endar á stórkostlegan og afdrifaríkan hátt. Þó svo við getum sagt að það hafi tekið Nebúkadnesar langan tíma að læra lexíu sína þá lærði hann hana allavega en það gerði Belsassar, barnabarn hans, alls ekki. Með því að nota musterisáhöldin við drykjusvall í höllinni vanhelgaði Belsassar þau. Slík vanhelgun er ekki aðeins áskorun til Guðs heldur bein árás á Guð sjálfan. Á þann hátt fyllti Belsassar mæli óréttlætis síns og kom fram svipað og litla hornið (sjá Dan 8) sem gerði árás á undirstöður musteris Guðs. Þegar Guð tók völdin frá Belsassar sýndi Guð fram á hvað hann muni gera við óvini fólks síns á lokadögum sögunnar. Atburðirnir í Dan 5 gerðust 539 f.Kr., nóttina sem Babýlon féll fyrir her Meda og Persa. Það markaði skiptin frá gulli til silfurs sem sögð voru fyrir í Dan 2. Þetta er enn ein vísbending um að Guð hefur völdin yfir því sem gerist í heiminum.