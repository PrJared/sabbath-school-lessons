---
title:  Til Íhugunar
date:  10/01/2020
---

„Daníel og félagar hans í Babýlon virtust njóta meiri velfarnaðar í æsku sinni en Jósef naut á æskuárum sínum í Egyptalandi en samt mættu þeir reynslum sem voru síst minni en þær sem hann mætti. Þessir konunglegu ungu menn voru teknir frá tiltölulegri fábreytni heimila sinna í Júda og farið var með þá til glæsilegustu borgar samtímans, til hirðar mesta konungs hennar, og þeir voru kjörnir til að mennta sig til sérstakrar þjónustu fyrir konunginn. Þeir voru umkringdir sterkum freistingum við þessa spilltu og íburðarmiklu hirð. Sigurvegararnir hreyktu sér yfir þeirri staðreynd að þeir sem tilbáðu Drottin voru nú hernumdir til Babýlon, áhöldin úr húsi Guðs voru í musteri guða Babýloníu og konungur Ísraels var fangi þeirra og þeir litu á það sem vísbendingu um að trúarbrögð þeirra og siðvenjur væru æðri trúarbrögðum og siðvenjum Hebreanna. Það var undir slíkum kringumstæðum, þeirri auðmýkingu sem brot Ísraelsmanna á boðorðum Guðs hafði leitt til, að Guð gaf Babýlon vísbendingu um yfirvald sitt, heilagleika fyrirmæla sinna og beinar afleiðingar óhlýðninnar. Hann gaf þennan vitnisburð á einasta mögulega mátann með tilstilli þeirra sem héldu enn fast við hollustu sína“ (Ed, bls. 54).

**Til umræðu**

`1. Hvaða menningarlegu og félagslegu áskoranir hefur þú í samfélagi þínu í dag? Hvernig getur kirkjan lært að mæta þeim?`

`2. Hugleiddu hve auðvelt það hefði verið fyrir Daníel og vini hans að slaka á trú sinni. Það var staðreynd að Babýloníumenn voru sigurvegararnir. Gyðingaþjóðin hafði tapað. Hvaða sannanir aðrar þurfti til að sýna fram á að guðir Babýloníu væru æðri Guði Ísraels og Daníel og félagar hans þyrftu því að taka þeirri staðreynd? Hvaða mikilvægu sannindi Biblíunnar kunna þeir að hafa haldið fast við sem veittu þeim stuðning á slíkri stund? (Sjá Jer 5.19; Jer 7.22-34.) Hvað ætti það að segja okkur um hve mikilvægt það er að þekkja Biblíuna og skilja „sannleikann fyrir nútímann“?`

`3. Hvers vegna er trúfesti svo mikilvæg, ekki aðeins fyrir okkur heldur fyrir þá sem trúfesti okkar vitnar til um eðli Drottins sem við leitumst við að þjóna?`