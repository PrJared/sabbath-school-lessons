---
title:  Frá Jerúsalem Til Babýlon
date:  04/01/2020
---

### Lesefni vikunnar
2Kon 21.10-16; Dan 1; Gal 2.19, 20; Matt 16.24-26; 2Kor 4.17; Jak 1.5.

> <p>Minnistexti</p>
> „Þessum fjórum piltum veitti Guð lærdóm og leikni í hvers kyns ritmennt og speki. Og Daníel gat ráðið hverja sýn og hvern draum“ (Dan 1.17).

Biblían hikar ekki við að benda á veikleika fallins mannkyns. Allt frá 1Mós 3 eru synd mannsins og sorglegar afleiðingar hennar augljós. Á sama tíma sjáum við einnig dæmi um einstaklinga sem eru Guði trúir jafnvel þegar þeir eru sterklega hvattir til að vera það ekki. Sum áhrifamestu dæmin um slíka trúfesti er að finna í Daníelsbókinni.

En þegar við rannsökum Daníelsbókina ber okkur að hafa í huga að aðalhetja bókarinnar er Guð. Við erum svo kunnug frásögnum sem leggja áherslu á trúfesti Daníels og vina hans að við gleymum e.t.v. að upphefja trúfesti Guðs sem leiddi og studdi þessa fjóra ungu menn þegar þeir stóðu andspænis yfirvaldi og aðdráttarafli babýloníska heimsveldisins. Það er nóg áskorun að vera trúföst á heimaslóðum, hvað þá þegar við mætum þrýstingi í framandi landi, menningarumhverfi og trúarbrögðum. En aðalhetjurnar í þessari frásögn standast áskorunina vegna þess að þær vita, líkt og postulinn Páll, á hvern þær trúa (2Tím 1.12) og þær treysta honum.