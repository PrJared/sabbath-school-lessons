---
title:  Að Skilja Það Sem Við Lesum
date:  28/12/2019
---

### Lesefni vikunnar
Lúk 24.25-27; 2Pét 3.11-13; Jón 3.3-10; 4Mós 14.34; Dan 9.23; 10.11, 12.

> <p>Minnistexti</p>
> „Filippus skundaði þangað og heyrði manninn vera að lesa Jesaja spámann. Hann spurði: „Hvort skilur þú það sem þú ert að lesa?““ (Post 8.30).

Kirkja okkar varð til frá síðum Daníelsbókarinnar sem er rannsóknarefni okkar þennan ársfjórðung. Frá upphafi ættum við að hafa eftirfarandi atriði í huga sem sniðmát til að hjálpa okkur í rannsókn okkar.

Í fyrsta lagi ættum við ætíð að muna að Kristur er þungamiðja Daníelsbókarinnar líkt og Biblíunnar í heild.

Í öðru lagi er Daníelsbókin sett þannig upp að hún býður upp á bókmenntalega fegurð og hjálpar okkur að skilja meginfókus hennar.

Í þriðja lagi þurfum við að skilja mismuninn á hefðbundnum spádómum og spádómum varðandi endalokin. Það mun hjálpa okkur að greina á milli spádóma Daníels og annarra spámanna eins og Jesaja, Amos og Jeremía.

Í fjórða lagi ættum við að hafa í huga að yfirlitsspádómar Daníels ná yfir löng tímabil sem eru mæld samkvæmt ár-fyrir-dag meginreglunni.

Í fimmta lagi munum við leggja áherslu á að Daníelsbókin veitir okkur ekki aðeins spámannlegar upplýsingar heldur hefur hún afar mikilvægan persónulegan boðskap til okkar í dag.