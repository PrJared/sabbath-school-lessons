---
title:  Til Íhugunar
date:  13/03/2020
---

„Gabríel glímdi við myrkravöldin í þrjár vikur og leitaðist við að sporna við þeim áhrifum sem voru að verki á huga Kýrusar. . . . Himinninn gerði allt sem mögulegt var fyrir fólk Guðs. Að lokum var sigurinn unninn. Máttarvöldum hins illa var haldið í skefjum allan stjórnartíma Kýrusar og Kambýses, sonar hans“ (PK, bls. 572).

„Þvílíkur heiður sem Hátign himinsins auðsýndi Daníel. Hann uppörvaði skjálfandi þjón sinn og fullvissaði hann um að bæn hans hafi verið heyrð á himnum. Og sem svar við brennheitri beiðni hans var engillinn Gabríel sendur til að hafa áhrif á hjarta konungs Persa. Konungurinn hafði staðið gegn áhrifum anda Guðs þær þrjár vikur sem Daníel fastaði og bað en höfðingi himinsins, höfuðengillinn Míkael, var sendur til að snúa hjarta hins þrjóska konungs og fá hann til að gera eitthvað í því að svara bæn Daníels“ (SL, bls. 51).

**Til umræðu**

`1. Við, Sjöunda-dags aðventistar, erum ekki þeir fyrstu í sögu kristninnar til að sjá sannleikann um „deiluna miklu“ en við erum sterkir talsmenn þess þema að allur alheimurinn eigi þátt í hinni stórbrotnu baráttu milli Krists og Satans. Við trúum því einnig að hvert okkar sé flækt í þessa deilu. Jafnvel veraldlegir einstaklingar hafa talað um einhvers konar baráttu sem allir séu flæktir í. Hver er reynsla þín af deilunni miklu? Hvernig hefur hún birst í lífi þinu? Hvað hefur þú lært sem gæti hjálpað öðrum sem eiga einnig í baráttu?`

`2. Lestu Ef 6.10-18. Taktu eftir augljósri mynd af hernaði sem Páll notar. Hvaða upplýsingar um bardaga eru okkur gefnar hér sem við getum nýtt okkur í deilunni miklu?`

`3. Í Dan 10.11 er Daníel sagður vera „ástmögur“ (sbr. einnig Dan 9.23 þar sem sama hebreska orðið er notað um Daníel). Hvað segir það okkur um hin nánu tengsl, jafnvel tilfinningaleg, sem eru milli himins og jarðar? Hugleiddu hve frábrugðin sú mynd er þeirri algengu guðlausu mynd sem einkennir mikið af heiminum í dag. Hvaða von veitir það viðhorf okkur sem fram kemur í reynslu Daníels?`