---
title:  Frá Baráttu Til Sigurs
date:  07/03/2020
---

### Lesefni vikunnar
Ef 6.12; Dan 10; Esr 4.1-5; Jós 5.13-15; Opb 1.12-18; Kól 2.15; Róm 8.37-39.

> <p>Minnistexti</p>
> „Óttastu hvergi, ástmögur, allt mun ganga þér í hag. Vertu hughraustur. Vertu hughraustur“ (Dan 10.19).

Tíundi kafli Daníelsbókarinnar er inngangur síðustu sýnar bókarinnar sem nær yfir Dan 10-12 og „boðar miklar þjáningar.“ (Dan 10.1, 1981). Tíundi kaflinn er einskonar formáli, sá ellefti inniheldur meginefnið og tólfti kaflinn er einskonar eftirmáli þar sem þættir úr tíunda kaflanum eru endurteknir. Í Dan 11 má finna ýmsar ítarlegri upplýsingar um þessi átök en Dan 10 sýnir okkur andlega hlið þeirra og bendir á að bak við tjöld jarðneskrar baráttu geisa andleg átök sem ná til alheimsins. Þegar við rannsökum þennan kafla munum við sjá að þegar við biðjum erum við þátttakendur í þessum alheimsátökum og það hefur djúpstæðar afleiðingar í för með sér. En við stöndum ekki ein í baráttu okkar. Jesús á í höggi við Satan okkar vegna. Við munum læra að úrslitabaráttan sem við heyjum er ekki gegn mannlegum mætti heldur gegn máttarvöldum myrkursins.

Það er eins og postulinn Páll sagði mörgum öldum eftir tíma Daníels: „Því að baráttan sem við eigum í er ekki við menn af holdi og blóði heldur við tignirnar og völdin, við heimsdrottna þessa myrkurs, við andaverur vonskunnar í himingeimnum“ (Ef 6.12). En farsæld okkar í þessari baráttu er háð Jesú Kristi, hans sem vann sigur yfir Satan á krossinum.