---
title:  Lokaatburðir
date:  19/03/2020
---

`Lestu Dan 11.40-45. Hverju er verið að lýsa í þessum versum?`

Eftirfarandi orðasambönd hjálpa okkur að skilja textann:

Endalokin: Hugtakið „endalokin“ kemur aðeins fyrir hjá Daníel (Dan 8.17; Dan 11.35, 40; Dan 12.4, 9). Rannsókn spádóma Daníels leiðir í ljós að „endalokin“ ná frá falli páfaveldisins í 1798 allt til upprisu hina dauðu (Dan 12.2).

Konungur norðursins: Þetta hugtak átti fyrst landfræðilega við um ríki Seleukusar en síðan hina heiðnu Róm og að lokum Róm undir valdi páfans. Það er ekki takmarkað landfræðilega heldur á það við um andlegan óvin fólks Guðs. Auk þess ættum við að taka eftir því að konungur norðursins táknar falsaða mynd af Guði sem er á táknrænan hátt tengdur norðrinu (Jes 14.13).

Konungur suðursins: Í fyrstu táknaði það ættarveldi Ptólómeusar í Egyptalandi, sunnan við landið helga. En með tímanum tók það á sig guðfræðilega merkingu og ýmsir fræðimenn tengja það guðleysisstefnu. Þegar Ellen G. White talar um Egyptaland í Opb. 11.8 segir hún „Þetta er guðleysi“ (DM, bls. 182).

Hið fagra heilaga fjall. Í Gamla testamentinu vísar þetta hugtak til Síon, höfuðstaðar og hjarta Ísraels, sem er staðsett í fyrirheitna landinu. Eftir krossinn er fólk Guðs ekki lengur einkennt á grundvelli staðsetningar eða þjóðernis. Þess vegna hlýtur fjallið helga að vera tákn um fólk Guðs sem er dreift um allan heiminn.

Ef til vill mætti því túlka atburðina þannig:

(1) Konungur suðursins ræðst á konung norðursins: Franska byltingin leitaðist við að útrýma trúarbrögðum og sigra páfaveldið en það mistókst. (2) Konungur norðursins ræðst á konung suðursins og sigrar hann: Vald trúarbragðanna undir stjórn páfaveldisins og bandamanna þess munu að lokum vinna sigur yfir guðleysinu og munu mynda bandalag með óvininum sem þeir buguðu. (3) Edóm, Móab og kjarni Ammóníta munu bjargast: Sumir þeirra sem hafa ekki talist meðal hins sanna fólks Guðs munu á síðustu stundu slást í hóp þeirra sem bjargast. (4) Konungur norðursins býr sig undir að ráðast á hið heilaga fjall en mun mæta örlögum sínum: Máttarvöldum hins illa verður eytt og ríki Guðs stofnsett.

`Hvaða uppörvun getum við fengið við að vita að Guð og fólk hans muni að lokum verða sigursæl?`