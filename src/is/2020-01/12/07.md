---
title:  Til Íhugunar
date:  20/03/2020
---

Það er eftirtektarvert að Marteinn Lúther benti á að viðurstyggð eyðingarinnar í Dan 11.31 ætti við um páfaveldið, kenningar þess og iðkanir. Þannig að tengslin milli Dan 11 og Dan 7 og 8 styrktu þá skoðun Lúthers og margra annarra Biblíuskýrenda mótmælenda að páfaveldið og kenningar þess væru uppfylling þessara spádóma í sögunni. Í því sambandi segir Ellen G. White: „Enginn söfnuður innan áhrifamarka Rómar fékk lengi að njóta samviskufrelsis. Páfadómurinn var ekki fyrr orðinn fastur í sessi en hann teygði út arma sína til að bæla niður alla sem neituðu að viðurkenna hann, og söfnuðurnir gáfu sig honum á vald hver eftir annan“ (DM, bls. 42).

**Til umræðu**

`1. Hvernig getum við tekið tillit til tilfinninga annarra án þess að slaka á því sem Biblían kennir varðandi hlutverk Rómar á hinum síðustu dögum?`

`2. Í Dan 11.33 lesum við: „Hinir vitru meðal lýðsins munu kenna mörgum hyggindi en um hríð munu þeir falla fyrir sverði og báli, fyrir herleiðingum, útlegð og fjárránum.“ (1981.) Hvað segir þessi texti okkur um örlög sumra meðal hins trúfasta fólks Guðs? Hvað segir þessi texti okkur einnig um hvað sumir á meðal þessa trúfasta lýðs séu uppteknir af að gera áður en þeir deyja sem píslarvættir? Hvaða boðskap er þar að finna til okkar í dag?`

`3. Við lesum í Dan 11.36: „Konungurinn mun fara að geðþótta sínum, hreykja sér, skipa sér ofar öllum guðum og mæla gífuryrði gegn Guði guðanna. Og allt mun snúast honum í hag uns reiðin er á enda en þá mun koma fram það sem fyrr var ákveðið.“ Hvern minnir þetta þig á? (Sjá Jes 14.12-17; einnig 2Þess 2.1-4.)`

`4. Við finnum hugtakið „hinn tiltekni/ákveðni tími“ í Dan 11.27, 29, 35 (1981). Hvað segir það okkur um stjórn Guðs á atburðum sögunnar?`