---
title:  Næsta Valdið
date:  18/03/2020
---

`Lestu Dan 11.29-39. Hvaða vald er það sem rís upp eftir hið heiðna Róm?`

Nýtt vald kemur fram á sjónarsviðið í Dan 11.29-39. Þó svo þetta vald sé framhald af hinni heiðnu Róm og hafi erft suma eiginleika forvera síns virðist það jafnframt vera að einhverju leyti frábrugðið. Textinn segir að „það“25 verði „ekki sem hin fyrri“ (Dan 11.29). Við nánari athugun sjáum við að þetta nýja vald virki sem trúarlegt vald. Það beinir árásum sínum einkum að Guði og fólki hans. Við skulum líta á sumt af því sem þessi konungur mundi gera. Í fyrsta lagi mundi hann „snúa reiði sinni gegn hinum heilaga sáttmála . . . og reynast vilhallur þeim sem hafa yfirgefið sáttmálann“ (Dan 11.30). Þetta er tilvísun til sáttmálaeinkum að Guði og fólki hans. Við skulum líta á sumt af því sem þessi konungur mundi gera. Í fyrsta lagi mundi hann „snúa reiði sinni gegn hinum heilaga sáttmála . . . og reynast vilhallur þeim sem hafa yfirgefið sáttmálann“ (Dan 11.30). Þetta er tilvísun til sáttmálaeinkum að Guði og fólki hans. Við skulum líta á sumt af því sem þessi konungur mundi gera. Í fyrsta lagi mundi hann „snúa reiði sinni gegn hinum heilaga sáttmála . . . og reynast vilhallur þeim sem hafa yfirgefið sáttmálann“ (Dan 11.30). Þetta er tilvísun til sáttmála26 En kjarni hans er:  „Ég er þinn Guð og þú skalt vera minn lýður“ (sjá 5Mós 29.12). (Þýð.)

Í öðru lagi mundi þessi konungur draga saman liðsafla sem mundi vanhelga helgidóminn og afnema hina daglegu27 fórn (Dan 11.31). Við tókum eftir því í Dan 8 að litla hornið kastaði undirstöðu helgidóms Guðs til jarðar og afnam hina daglegu fórn (Dan 8.11). Þetta má skilja sem andlega árás á þjónustustörf Krists í helgidómi himinsins.

Í þriðja lagi reisti hann síðan „viðurstyggð eyðingarinnar“ í musteri Guðs (Dan 11.31). Það orðalag bendir til fráfalls og uppreisnar litla hornsins (Dan 8.13).

Í fjórða lagi mundi þetta vald ofsækja fólk Guðs: „En þar sem nokkrir af hinum vitru falla þá er það til að skíra, reyna og hreinsa aðra meðal þeirra allt til endalokanna“ (Dan 11.35, 1981). Það minnir okkur á athæfi litla hornsins sem „kastar til jarðar nokkru af herskaranum og stjörnunum og tróð undir fæti“ (Dan 8.10; sbr. Dan 7.25).

Í fimmta lagi mundi þessi konungur „fara að geðþótta sínum, hreykja sér, skipa sér ofar öllum guðum og mæla gífuryrði gegn Guði guðanna“ (Dan 11.36). Það kemur því ekki á óvart að litla hornið mæli einnig gífuryrði“ (Dan 7.8) jafnvel gegn hinum æðsta (Dan 7.25).

`Bæta mætti ýmsum öðrum samanburði við en hvert er þetta vald í ljósi þess sem við höfum lesið í Dan 7 og 8 og hvers vegna er svo mikilvægt fyrir okkur að halda fast við kennsl okkar á þetta vald þrátt fyrir félagslegan þrýsing á okkur?`

---

<sup>25</sup> Sumar enskar þýðingar telja að „það“ vísi til þessa nýja valds, en flestar (og sú íslenska) telja að „það“ vísi til herferðarinnar gegn suðrinu, sem virðist sennilegra (Þýð.)

<sup>26</sup> En kjarni hans er: „Ég er þinn Guð og þú skalt vera minn lýður“ (sjá 5Mós 29.12). (Þýð.)

<sup>27</sup> Eða: „reglubundnu“ (Þýð.).