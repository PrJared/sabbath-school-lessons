---
title:  Auðmjúkur Og Þakklátur
date:  30/01/2020
---

`Í iðrun sinni lýsir konungurinn því yfir að „jarðarbúar eru allir ekkert á við hann“ (Dan 4.32). Hvað er svo mikilvægt við orð hans í þessu samhengi?`

Hvernig getum við vitað að Nebúkadnesar hafi að sönnu veitt hinum sanna Guði viðtöku? Megin vísbendinguna er að finna í þeirri staðreynd að Nebúkadnesar sjálfur skrifaði bréfið sem er innifalið í Dan 4. Meiri hluti þessa kafla virðist vera afrit af bréfi sem konungurinn skrifaði til alls ríkis síns. Í því segir hann frá hroka sínum og vitfirringu og í auðmýkt gerir hann sér grein fyrir inngripi Guðs í líf sitt. Konungar fornaldar myndu varla skrifa eitthvað niðrandi um sjálfa sig. Svo að segja öll forn konungleg heimildarit sem við vitum um vegsama konunginn. En skjal sem þetta þar sem konungurinn viðurkennir hroka sinn og dýrslega hegðun bendir til sannrar iðrunar. Auk þess kemur konungurinn fram sem trúboði með því að segja þannig frá reynslu sinni og í auðmýkt viðurkenna yfirráð Guðs. Hann getur ekki lengur þagað yfir því sem hann hefur reynt og lært af hinum sanna Guði. Það sem við sjáum hér sýnir þannig raunveruleika reynslu hans í bæn hans og lofgjörð (Dan 4.31-34).

Konungurinn hafði nú nýtt gildismat og gat greint takmarkanir mannlegs máttar. Í innilegri þakkargjörð sinni upphafði konungurinn mátt Guðs og viðurkenndi að „jarðarbúar eru allir ekkert á við hann“ (Dan 4.32). Það er að segja, maðurinn býr ekki yfir neinu sem hann getur hreykt sér af. Þessi lokamynd af Nebúkadnesar í bók Daníels sýnir okkur konung sem er auðmjúkur og þakklátur og lofsyngur Guði og varar okkur við hroka.

Biblían varar eindregið við hroka og mikilmennsku. Reynsla Nebúkadnesars er áhrifamikið dæmi um hvað getur komið fyrir okkur þegar við blekkjumst af eigin hroka.

Á 6.öld skráði Gregor páfi I hrokann ásamt sex öðrum syndum sem meginsyndirnar sjö. Hroki er ekki bara eitthvað lítilræði.

Auðvitað heldur Guð áfram að breyta lífi manna í dag. Það skiptir engu máli hve hrokafullt og syndugt fólk kann að vera, Guð býr yfir miskunn og mætti sem megnar að breyta uppreisnargjörnum syndurum í börn Guðs á himnum.

`Lestu Fil 2.1-11. Hvað má finna hér sem ætti að útrýma hroka úr lífi okkar?`