---
title:  Til Athugunar
date:  31/01/2020
---

„Hinn hreykni konungur var nú auðmjúkt barn Guðs; hinn ráðríki, ofríkisfulli stjórnandi vitur og samúðarfullur konungur. Hann sem hafði guðlastað Guði himnanna viðurkenndi nú mátt Hins æðsta og leitaðist við af einlægni að stuðla að ótta Drottins og hamingju þegna sinna. Fyrir ávítur hans sem er konungur konunganna og Drottinn drottnanna hafði Nebúkadnesar loksins lært þá lexíu sem allir stjórnendur þurfa að læra: að sannur mikilleiki felst í sannri góðsemi. Hann kannaðist við Drottin sem hinn lifandi Guð og sagði: „Ég, Nebúkadnesar, lofa nú, tigna og vegsama konung himnanna því að öll verk hans eru sannleikur, vegir hans réttlæti og hann megnar að auðmýkja þá sem hreykja sér hrokafullir.“

Áform Guðs um að voldugasta ríki heimsins auðsýndi lofgjörð Guðs hafði nú ræst. Þessi opinbera yfirlýsing þar sem Nebúkadnesar viðurkenndi miskunn Guðs, gæsku hans og vald er það síðasta sem er skráð um hann í heilögum ritum“ (PK, bls. 521).

**Til umræðu**

`1. „Hroki er undanfari allra annarra lasta. Hann er algjör andstaða hugans gegn Guði. Eru það ýkjur? Ef svo er, hugleiddu þá þetta. . . . Því meiri hroka sem einhver hefur því meira mislíkar honum hroki annnarra. Ef þú virkilega vilt vita hve mikill hroki býr í þér er einfaldast að spyrja sjálfa(n) þig: „Hversu mjög mislíkar mér þegar aðrir lítilsvirða mig eða neita að taka nokkurt tillit til mín, ota fram sínum sjónarmið, setja sig á háan hest eða eru með sýndarmennsku?“ Í rauninni er mikilmennska hvers og eins í samkeppni við mikilmennsku allra annarra. Það er vegna þess að ég vildi vera hrókur alls fagnaðar í samkvæminu að ég er svo pirraður/pirruð yfir því að einhver annar/önnur er það. Tveir keppinautar eru aldrei sammála“ (C.S. Lewis, Mere Christianity („Einungis kristni“), 1996, bls. 110). Hvað er höfundurinn að tala um sem gæti e.t.v. hjálpað okkur að sjá hrokann í eigin lífi?`

`2. Eitt þema sem kemur fram í þessum kafla og köflunum á undan er yfirráð Guðs. Hvers vegna er svo mikilvægt að við skiljum það efni? Hvaða hlutverki gegnir hvíldardagurinn í því að hjálpa okkur að skilja þann mikilvæga sannleika?`