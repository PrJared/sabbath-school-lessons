---
title:  Úr Eldsofni Til Konungshallar
date:  18/01/2020
---

### Lesefni vikunnar
Dan 3; Opb 13.11-18; 2Mós 20.3-6; 5Mós 6.4; 1Kor 15.12-26; Heb 11.

> <p>Minnistexti</p>
> „Vilji Guð okkar, sá sem við dýrkum, frelsa okkur getur hann frelsað okkur jafnt úr glóandi eldsofni sem úr þínum höndum, konungur” (Dan 3.17).

„Fylltir Heilögum anda sýndu þessi ungmenni öllum heiminum trú sína, að sá sem þeir tilbáðu væri hinn eini sanni og lifandi Guð. Þessi birting á trú þeirra var besta yfirlýsingin um meginreglur þeirra. Til þess að vekja eftirtekt hjáguðadýrkenda á mætti og mikilleik hins lifandi Guðs urðu þjónar hans að opinbera virðingu sína fyrir Guði. Þeir urðu að sýna fram á að hann sé sá sem þeir heiðruðu og tilbáðu og ekkert, ekki einu sinni varðveisla lífsins, gæti fengið þá til að gefa hið minnsta eftir fyrir hjáguðadýrkun. Þessar lexíur hafa mikinn boðskap til okkar á þessum síðustu dögum” (IHP, bls. 149). Þó svo hættan á dauða vegna tilbeiðslu kunni að virðast vera eitthvað sem heyrir hjátrúarfullri og óvísindalegri fortíð til bendir ritningin á að á tímum endalokanna, þegar heimurinn stendur framarlega í alls kyns þekkingu, muni svipað eiga sér stað og ná til alls heimsins. Með því að rannsaka þessa frásögn getum við því fengið innsæi í þau málefni sem, samkvæmt ritningunni, hinir trúföstu fylgjendur Guðs munu standa andspænis.