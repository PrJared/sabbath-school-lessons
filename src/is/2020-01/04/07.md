---
title:  Til Íhugunar
date:  24/01/2020
---

„Það eru mikilvægar lexíur sem við getum lært af reynslu hebresku ungmennanna á Dúrasléttu. Á okkar dögum verða margir af þjónum Guðs, þrátt fyrir að vera saklausir af öllum rangindum, að þola auðmýkingu og misþyrmingu af höndum þeirra sem Satan hefur fyllt af öfund og trúarlegu ofstæki. Einkum mun reiði mannanna beinast að þeim sem halda sjöunda daginn sem heilagan hvíldardag og að lokum mun altæk yfirlýsing fordæma þá og segja þá verðskulda líflát.

Þessi þrengingartími sem fólk Guðs stendur andspænis kallar á trú sem er óhagganleg. Börn hans verða að sýna fram á að þeir tilbiðji hann einan og ekkert, ekki einu sinni lífið sjálft, geti fengið þá til að slaka hið minnsta á fyrir falskri tilbeiðslu. Fyrir þá sem eru trúfastir að eðli til munu fyrirmæli syndugra og takmarkaðra manna glata mikilvægi sínu í samanburði við orð hins eilífa Guðs. Þeir munu hlýða sannleikanum þó það leiði til fangelsunar, útlegðar eða dauða“ (PK, bls. 512, 513).

Frásögnin um mennina í eldsofninum getur ýtt undir okkur að leggja okkur fram í málefnum Guðs jafnvel þó það skapi erfiðleika. Jafnvel erfiðar reynslur geta ýtt undir vegsömun Guðs.

**Til umræðu**

`1. Lestu 1Pét 1.3-9. Hvers vegna frelsar Guð suma frá þjáningum en ekki aðra? Er það e.t.v. ein af þeim spurningum sem okkur er ekki ætlað að fá svar við nú? Hvers vegna þurfum við að treysta gæsku Guðs þrátt fyrir að við sjáum ekki undraverða lausn mála?`

`2. Hvaða lexíur hefðum við getað lært þó svo þessi atburður hefði endað með dauða hebresku mannanna í glóandi eldsofninum?`

`3. Þegar við lítum á atburði hinna síðustu daga hvað verður þá mál málanna, hið ytra einkenni sem sýnir hvern við tilbiðjum? Hvað ætti það að segja okkur um mikilvægi hvíldardagsins?`

`4. Lestu Lúk 16.10. Hvernig hjálpa orð Krists okkur að skilja hvað felst í því að lifa fyrir trú?`

`5. Lestu aftur Dan 3.15 þar sem Nebúkadnesar segir: „Hver er sá guð sem gæti frelsað ykkur úr höndum mér?“ Hvernig mundir þú svara þeirri spurningu?`