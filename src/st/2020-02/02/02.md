---
title:  Tšenolelo ea Leholimo ea Bibele
date:  05/04/2020
---

`Bala 2 Peterose 1:19–21. Ke joang Peterose a bontšang kholiseho ea hae ka tlhaho ea molaetsa boporofeta oa Bibele?`

Bibele ha e tšoane le buka efe kapa efe. Ho latela moapostola Peterose, baporofeta ba ne ba tsamaisoa ke Moea o Halalelang ka tsela eo litaba tsa melaetsa ea bona e neng e tsoa ho Molimo. E ne e se ea boiqapelo ba bona. Ho fapana le e “litšomo tse entsoeng ka mano” (2 Pet. 1:16), moaletsa oa boporofeta oa Bibele ke oa leholimo, ’me ka hona ke oa ’nete le oa botšepehi. “Ka tšusumetso ea Moea o Halalelang batho ba halalelang ba Molimo ba buileng” (2 Pet. 1:21). Molimo o ne a le mosebetsing nakong ea tšenolo, moo a tsebisitseng thato ea hae ho batho ba khethiloeng.

Puisano e otlolohileng ea molomo le molomo lipakeng tsa Molimo le batho ba itseng ke taba e tiileg e ke keng ea qojoa ea mangolo. Ke ka hoo Bibele e nang le matla a ikhethang a leholimo, ’me re lokela ho ela hloko karolo ea leholimo botoloking ba rōna ba mangolo. Ho ba le Molimo oa rōna ea Halalelang e le mongoli eaka sehlohong, libuka tsa Bibele ka ho nepahala li bitsoa “Mangolo a Halalelang” (Ba-Rom. 1:2, 2 Tim. 3:15). A fanoe ka lebaka le tšoarehang. A na le “molemo oa ho ruta, oa ho kholisa, oa ho laea, le oa ho holisa ka khōlo ea ho loka; motho oa Molimo a tle a phethehe, ’me a rutehele ruri mesebetsing eohle e molemo” (2 Tim. 3:16, 17).

Hape re hloka thuso ea Moea o Halalelang ho kenya tšebetsong maphelong a rōna seo Molimo a se senotseng Lentsong la hae. Ho ea ka moapostola Peterose, botoloki ba leholimo bo senotsoe lentsoeng la Molimo ha se taba ea maikutlo a rōna. Re hloka Lentsoe la Molimos le Moea o halalelang ho utloisisa se boleloang.

Lengolo hape le re, “Hobane Morena Jehova ha a etse letho, a e-so ho senole morero oa hae ho bahlanka ba hae, baporofeta” (Amose 3:7). Mantsoe a Bibele a “tšenolo” (ka ho fapana ha tšebeliso ea oona) a bolela taba ea hore se seng se neng se patiloe seo joale se sibolloang kapa se koaholloang ’me joale e ba se tsejoang leho bonahatsoa. Joalo ka batho, re hloka koahollo eo, kapa tšenolo, kaha joale batho ba baetsalibe, ba arohileng ho Molimo ka lebaka la sebe sa rōna, ’me ka hona re itšetlehile ka oona ho tseba thato ea oona.

`Ho thata ho lekana ho utloa Bibele leha re lumela tlhahong ea eona ea leholimo. Ho tla etsahalang ha re sa tšepe kapa ho ba le qeaqeo ka tlhaho eo ea leholimo ea oona?`