---
title:  Lentsoe la Molimo le Ngoliloeng
date:  07/04/2020
---

`“Hape, Jehova a re ho Moshe: Ngola mantsoe ana, hobane ke entse selekane le uena le Iseraele ka mantsoe ana’” (Exod. 34:27). Hobaneng Morena a ne a batla Moshe a ngole fatše mantsoe ana ho fapana le hore Moshe a phete mantsoe ana ho sechaba fela? Ke molemo ofe o hlakileng oa Lentsoe le ngoliloeng?`

Molimo ea buang le ea bopileng lipuo tsa batho o fa batho ba khethehileng bokhoni ba ho bua linnete tse senotsoeng tsa leholimo le khopolo le holimo e susumelitsoeng ka tsela e tšepahalang. Ke ka hoo, ho sa makatseng ho fumana hore Molimo o laetse lingoli tsa Bibele e sa le qalong ho beha litaelo tsa hae le tšenolo ka mongolo.

**Litemana tse latelang li ruta eng ka ho ngoloa ha Tšenolo?**

`Exod. 17:14; 24:4`

`Josh. 24:26`

`Jer. 30:2`

`Tšen. 1:11, 19; 21:5; 22:18, 19`

Hobaneng Molimo a laetse hore tšenolo le melaetsa ea hae e susumelitsoeng e ngoloe fatše? Karabo e hlakileng ke hore re tle re se ke ra lebala ha bonolo. Mantsoe a ngoliloeng a Bibele ke ntlha eo khopotso kamehla ho re isa ho Molimo le thato ea hae. Tokomane e ngoliloeng hangata e ka bolokoa ha bonolo le ho ka tšepahala ho feta molaetsa o boleloang ka molomo, o lokelang ho boleloa hape le hape. Lentsoe le ngoliloeng, le ka qopitsoang hape le hape, le ka boetse la etsoa hore le fumanehe ho batho ba bangata ho feta fela ha le ne le buuoa. Ea ho qetela, re ka bua le palo e lekanyelitsoeng ea batho ka nako e itseng sebakeng se itseng, empa se ngoliloeng fatše se ka baloa ke babali ba se nang palo libakeng tse fapaneng le li-kontinente, le ho ba hlohonolofatso ho meloko e latelang. Ha e le hantle, ha batho ka bo bona ba sa khone bala, ba bang ba ka ba balla tokomane e ngoliloeng.