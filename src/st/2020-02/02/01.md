---
title:  Qaleho le Semelo sa Bibele
date:  04/04/2020
---

### Bakeng sa Thuto ea Beke ena Bala
2 Pet. 1:19–21; 2 Tim. 3:16, 17; Deut. 18:18; Exod. 17:14; Johanne 1:14; Ba-Heb. 11:3, 6.

> <p>Temana ea Khopolo</p>
> “Ka baka leo, le rōna ha re phetse ho leboha Molimo ka hobane, mohla le amohetseng lentsoe la Molimo, leo le le utloileng ho rōna, le le amohetse e seng joalo ka hoja e le letsoe la batho, empa la kholoa hore ke lentsoe la Molimo ka sebele, le sebetsang ka ho lōna ba lumetseng” (1 Ba-Thesalonika 2:13).

Tsela eo re boneng le ho utloisisa qaleho le semelo sa mangolo e ama haholo karolo Bibele e e bapalang maphelong a rōna le kereke ka bophara. Tsela eo re tolokang Bibele ka eona e boptjoa le ho susumetsoa haholo ke kutloisiso ea rōna ea methati ea tšenolo le tšusumetso. Ha re batla ho utloisisa mangolo hantle, re lokela pele ho lumella Bibele beha motheo oa ho re na e lokela e tšoaroe joang. Re ke ke ra ithuta lipalo ka mekhoa e sebelisoang boithutong ba biology kapa sociology. Re ke ke ra ithuta mahlale (physics) ka lisenelisoa tse tšoanang le tse sebelisoang ho ithuta nalane (history). Ka tsela e tšoanang, linnete tsa semoea tsa Bibele li ke ke tsa tsejoa le ho utloisisoa hantle ka mekhoa e latolang boteng ba Molimo e be e tliso Bibeleng joalo ka ha eka Molimo ha a eo. Ho ena le hoo, botoloki ba rōna ba mangolo bo hloka ho nkela hlohong karolo bomolimo le botho ba Lentsoe la Molimo. Ke ka hoo se hlokehang botoloking bo nepahetseng mangolo ke hore re atamela Bibele ka tumelo ho e na le mekhoa e itseng kapa qeaqeo.

Bekeng ena re tla sheba lintlha tse ling tsa motheo tsa qaleho le semelo sa Bibele tse lokelang ho ama botoloki le kutlosiso ea rōna ka eona.