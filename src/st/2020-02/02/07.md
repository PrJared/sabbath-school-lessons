---
title:  Ho Ithuta Haholoanyane
date:  10/04/2020
---

Bala mapephe a latelang ho tsoa litokomaneng tsa “Methods of Bibele Study (Mekhoa ea Boithuto ba Bibele)”: “2. Presuppositions Arising From the Claims of Scripture,” part a) Origin, and part b) Authority. (“Methods of Bibele Study (Mekhoa ea Boithuto ba Bibele)” e-ka fumanoa ho www.adventistbiblicalresearch.org /materials/Bibele-interpretation- hermeneutics/methods-Bibele-study). Joalo ka ha Bibele e le bohlokoa tumelong ea rōna, ka bo eona e ke ke ea ba le boleng ba semoea ho rōna ha e ne e se ka tšusumetso ea Moea o Halalelang lipelong le likelellong tsa rōna ha re ntse re bala le ho ithuta eona. “Lentsoeng la hae, Molimo o file batho tsebo e lekaneng ea pholoho. Mangolo a Halalelang a lokela ho amoheloa e le matla, a tšenolo e sa foseng ea thato ea Molimo. Ke motheo oa semelo, mosenoli oa lithuto, le moleki oa maiphihlelo. empa taba ea hore Molimo o senotse thato ea hae ho batho ka lentsoe la hae, ha e tlise ho se hloke boteng le tataiso ea Moea oa Halalelang. Empa, Moea o tšepisitsoe ke Mopholosi, ho senolela bahlanka ba hae lentsoe la hae, ho ba hlalefisa le ho kenya lithuto tsa eona tšebetsong. ’Me ka ha e bile Moea oa Molimo o susumelitseng Bibele, ha ho bonolo hore e be thuto ea Moea e be khahlanong le ea lentsoe.”—Ellen G. White, The Great Controversy, p. 9.

**Lipotso tsa Puisano**

`1. Hobaneng Molimo a itšenolela rōna le thato ea hae? Hobaneng re hloka tšenolo? Ke joang Molimo a itšenolang? Molimo o sebelisa mekhoa e fapaneng ho senola se seng ka eena. O etsa joalo ka tsela e pharaletseng ka tlhaho, empa ka tsela e otlolohileng ka litoro (Dan. 7:1); lipono (Gen. 15:1); mehlolo (1 Marena 18:24, 38); le ka Mora oa hae Jesu Kreste (Ba-Heb. 1:1, 2). Na Molimo o kile a itlhahisa ho uena ka seqo? Arolelana ka maiphihlelo a hao.`

`2. Liretehi tse ling tsa Bibele li latola boholo ba lithuto tsa Bibele, ba li bona joalo ka litšomo. Lithuto tse kang, pale ea tlholeho, Adama le Eva ba sebele, Phallo e kholo, le lipale tsa Daniel ke e meng ea mehlala e fokolang (ho tsoa Testamenteng ea Khale) ea lithuto tse latoloang e se letho ha e se lipale tsa maiqapelo tse reretsoeng ho ruta linnete tsa semoea. Sena ke se etsahalang ha batho ba ipeha baahloli ba lentsoe la Molimo. See se lokela ho re bolella eng ka moo boitšoaro boo bo leng kotsi kateng?`

`3. Molimo o senotse thato ea hae ka tsela e matla Bibeleng. Empa, Molimo o hloka thuso ea hoa ho phatlalatseng thato ea hae le litaba tse molemo tsa pholoso ea hae e fumanoang ho Jesu Kreste fela. Ha batho ba u sheba, ba bona Molimo oa mofuta ofe ka boitšoaro ba hao?`