---
title:  Lentsoe le Phelang la Molimo le Moea o Halalelang
date:  21/06/2020
---

Ho ithuta Lentsoe la Molimo ka hloko le ka mokhoa o nepahetseng ho bohlokoa haholo. Empa, joalo ka ha ho le bohlokoa, mohlomong le ka ho fetisisa, ke hore re etse ka seo re ithutileng. Pakane e kholo ea ho ithuta Bibele e lutse ho fumaneng tsebo e ngata, ka moo ho bang hotle kateng. Pakane ea rōna ha se ea ho ba bo matoetoe ba Lentsoe la Molimo empa ka hore Lentsoe la Molimo le qete ka rōna, ho fetola maphelo a rōna le ho tsela ea rōna ea ho nahana. Ke sona seo e leng sa bohlokoa. Ho ikemisetsa ho phela ’nete eo re ithutileng eona ho bolela ho ikemisetsa ho inehela ’neteng eo ea Bibele. Khetho ena ka linako tse ling e kenyeletsa ntoa e kholo, hobane re loana ntoa ea hore na ke mang ea tla rena holima menahano ea rōna le maphelo a rōna. ’Me qetellong, ho na le mahlakore a mabeli feela ao re lokelang ho khetha ho oona.

`Bala Ba-Filipi 2:12–16. Litemana tsee li reng ka moo re lokelang ho phela kateng?`

E, Molimo o sebetsa ka rōna, empa o etsa joalo ka Moea o Halalelang, eo eena feela a re fang bohlale ba ho utloisisa Mangolo a Halalelang. Ho feta moo, re le batho ba baetsalibe, hangata re khahlanong le ’nete ea Molimo, ’me ha re ka tlohela hore re hele re itlamela re ne re ke ke ra utloa Lentsoe la Molimo (Ba-Rom. 1:25; Ba-Efe. 4:17, 18). Ntle le Moea o Halalelang, ha ho lerato bakeng sa molaetsa oa Molimo. Ha ho tšepo, ha ho ho tšepa, ha ho karabelo ea letato. Ka Mora o Halalelang, Molimo ke oona “o sebetsang ka ho lōna ho rata le ho etsa, ka boithatelo ba oona” (Ba-Fil. 2:13). Moea o Halalelang ke tichere e lakatsang ho re isa kutloisisong e tebileng ea Lengolo le ho ananeleng ka nyakallo Lentsoe la Molimo. O tlisa ’nete ea Molimo thahasellong ea rōna le ho re fa leseli le lecha la linnete tseo, e le hore maphelo a rōna a bonahale ka botšepehi le kutlo e nang le lerato thatong ea Molimo. “Ha ho ea ka khonang ho hlalosa Mangolo kantle ho Moea o Halalelang. Empa ha u nka Lentsoe la Molimo ka pelo e ikokobelitseng, e rutehang, mangeloi a Molimo a tla ba lehlakoreng la hao ho o fa bopaki ba ’nete.” —Ellen G. White, Selected Messages, book 1, p. 411. Ka tsela ena, lintho tsa moea li tolokoa ka moea (1 Ba-Kor. 2:13, 14) ’me re khona ho hore ka nyakallo re latele Lentsoe la Molimo “ka meso eohle” (Esa. 50:4, 5).

`Ba-Filipi 2:16 e bolela hore re lokela ho “phahamisa lentsoe la bophelo”. U nahana seo se bolela eng? ’Me seo re se etsa joang? Sheba hape Deuteronoma 4:4, e ruta ntho e ’ngoe e tšoanang. Tšebetso ea rōna ke efe tšebetsong ee eohle?`