---
title:  Ho Ithuta ho tsoa ho Jesu
date:  22/06/2020
---

Ha ho mohlala o betere le o susumetsang ho ka lateloa ha e se Jesu Kreste. O ne a tseba Mangolo, ’me o ne a ikemiselitse ho latela Lentsoe la Molimo le ngoliloeng le ho boloka.

`Bala Luka 4:4, 8, 10–12. Ke joang Jesu a sebelisang Lengolo ho thibela liteko tsa Satane? See se re bolella eng ka moo Mangolo a lokelang ho ba khubu ea tumelo ea rōna, haholo linakong teko?`

Jesu o ne a tseba Mangolo hantle. O ne a le haufi le Lentsoe la Molimo hoo a neng a ka le pheta ka hloho. Ho tsebisisa ho na ka lentsoe la Molimo le ngoliloeng ho lokela hore e be ke litholoana tsa ho ba le nako e ntle ea ho ithuta Mangolo.

Ha e ne e-ba o ne a sa tsebe mantsoe a Lengolo hantle le boemo boo le hlahang ho bona, o ne a ka be a thetsitsoe ha bobebe ke diabolose. Le eena diabolosi o ile qotsa Lengolo le ho le sebelisetsa sepheo sa hae sa ho thetsa. Ka hona, ho khona ho qotsa Lengolo, joalo ka ha diabolose a entse, ha ho ea lekana. Motho o hloka hape ho tseba hore na ke eng hape eo Lengolo le lokelang ho e bolela tabeng eo le ho tseba moelelo oa teng o nepahetseng. Ke katamelo e joalo feela le Lentsoe la Molimo e tla re thusa, joalo ka Jesu, hore re se ke ra thetsoa ke sera Molimo, empa ho khona ho hanela litlhaselo tsa Satane. Nako le nako re bala ka moo Jesu a butseng likelello tsa baleteli ba hae ho utloisisa Lengolo ka ho supa ho oona ka se “ngoliloeng” (Luka 24:45, 46; Matt. 11:10; Johanne 6:45; etc.). O lekanya hore ba balang Mangolo ba ka fihlela kutloisiso e nepahetseng ea se boleloang: ‘“Ho ngoliloe eng molaong? U bala eng teng?’“ (Luka 10:26). Ho Jesu, se neng se ngoliloe Lengolong ke tloaelo eo re lokelang ho phela ka eona.

Ho Johanne 7:38, Jesu—Lentsoe la Molimo le entsoeng nama— o ile a supa barutuoa ba hae ho seo Lengolo le se bolelang. Ke ka Bibele feela re tsebang hore Jesu ke Messia oa pallo. Ke lengolo le pakang ka eena (Johanne 5:39). Jesu ka sebele o ne ikemisetsa ho lula Mangolong, Lentsoe la Molimo le ngoliloeng. Ha e ba o ne a ikemiselitse ho etsa joalo, see se re bolella hore re lokela ho etsa joang le rōna?

`Maiphihlelo a hao e bile afe ka ho sebelisa Mangolo lintoeng tsa hao le liteko? Ke hore, ha ne u, na u ile oa qala ho bala Bibele kapa ho qotsa Lengolo? Se tlo etsahala e le tholoana le seo u ithutang ho tsoa mauphihlelong?`