---
title:  Linako tse Khutsitseng le Lentsoe la Molimo
date:  24/06/2020
---

Maphelo a rōna a na le ho phathahana le ho tlala ka khula-khulano le khatello. Ka linako tse ling re lokela ho sebetsa ka thata e le hore feela re ’ne re ee pele—ka ho bophelo le ho beha lijo tafoleng. Ka linako tse ling, leha re na le tse hlokahalang tsa bophelo, re ntse re nyolosa le ho theoha hobane re ba tse ngata-ngata. Re batla lintho tseo re nahanang hore li tla etsa hore re thabe le khotsofala. Empa, joalo ka ha Solomone bukeng ea Moeklesia a re hlokomelisa, seo hangata ha se etsahale. Ho sa tsotellehe lebaka, re ka ba phathahana haholo feela maphelong a rōna, ’me ha bonolo feela, le hara ho phathahala hoo, e be ha re fe Molimo sebaka. E se hore ha re li lumele, empa feela e le hore ha re nke nako re bala, re rapela, le ho atamela haufi le Molimo, oona o ‘“fuparetseng phefumoloho ea hao letsohong la oona’“ (Dan. 5:23). Re ka tsoa tseleng haholo feela ke lintho tse ling hore re se be le maiphihlelo le nako e ntle le Molimo. Bohle re hloka nako eo ka boomo re hlokang ho theola moea ho ka kopana le eo e leng Mopholosi oa rōna, Jesu. Ke joang Moea o halalelang o ka buang le rōna ha re sa khefutse ho mamela? Nako e khethehileng le Molimo, ho baleng Lentsoe la hae le ho buisana le eena ka thapelo, ke mohloli oa bophelo ba rōna ba moea.

`Bala Pesaleme 37:7; Pesaleme 46:10; le Pesaleme 62:1, 2, 5. Litemana tsee li re ruta eng ka nako e ntle le Molimo? Hobaneng nako e ntle le Molimo e le bohlokoa ha kaalo?`

Haeba u rata motho e mong, o natefeloa ke hoba le nako le le ba bang. Khetha sebaka seo u ka balang leho nahana ka lentsoe la Molimo ntle le ho khathatsoa ka lintho tse ling. Maphelong a rōna a phathahaneng, sena se ka atleha ha feela ka morero re beha nako e itseng bakeng sa kopano ena. Hangata ho qaleng ha letsatsi e ba nako e ntle ka ho fetisisa bakeng sa metsotso ena ea khutso le ho thuisa. Linako tse joalo pele mosebetsi oa letsatsi o qala, e ka ba tlhohonofatso bakeng sa letsatsi lohle, hobane mehopolo e se nang tekanyo ka bohlokoa eo u e fumaneng e tla u felehetsa lihora tse ngata. Empa sebetsa hantle ho fumana nako e nepahetseng eo u e hlokang e le hore u tle u kopane le Molimo ntle le ho khathatsoa. Ho hokahana ka thapelo le Molimo o phelang oa Bibele ho ama bophelo ba hao feta eng kapa eng e ka etsang. Qetellong, e kenya letsoho hore u be joalo ka Jesu.

`U ikemiselitse ha kae ho batleng ho ba le nako le Morena? Linako tseo li joang, ’me li u thusa joang ho tseba betere bonnete le lerato la Molimo?`