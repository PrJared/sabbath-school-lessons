---
title:  Ho Ithuta Haholoanyane
date:  26/06/2020
---

Bala Ellen G. White, “The Privilege of Prayer,” pp. 93–104 in Steps to Christ. “Leihlo la nama le ke ke la fihlela khahleho le botle ba Kreste. Ho khantšetsoa leseli leo ka hare ke Molea o Halalelang, ho senolela moea bonnete ba ho hloka tšepo, ho hloka thuso ho se nang mohau le tšoarlo ea mojari oa libe ea nang le bokhoni bohle e leng Kreste—eona feela e ka fa motho bokhoni ba ho lemoha mohau oa hae o se nang tekanyo, lerato la hae le se nang tekanyo, mosa, le khanya.”—Ellen G. White, The Upward Look, p. 155. “Likarolo tsa Lengolo, le khaolo kaofela, li ka kenngoa kelellong, e le hore li tle li phetoe ha Satane a tla ka liteko tsa hae. Ha Satane a tla etsa hore kelello e lule linthong tsa lefatše le litakatsong tsa nama, a ka hanelo feela ka hore, ‘Ho Ngoliloe ho thoe.’“—The Advent Review and Sabbath Herald, ‘Mesa 8, 1884.

**Lipotso tsa Puisano**

`1. Ke joang bonnete ba bolokolohi ba thato le khetho li bapalang karolo liqetong tsohle tsa rōna malebana le tumelo le kutlo? Leha likarolo tse ngata tsa maphelo a rōna li le ka holimo ho taolo ea rōna, malebana le lintho tse hlokolosi, lintho tse amanang le bophelo bo sa feleng, re na le khetho e lokolohileng. U etsa eng ka bolokohi ba khetho boo Molimo a u fileng bona? Ke mofuta oa khetho ea moea oo u o etsang?`

`2. Nahana ka karolo eo Sabatha e ka e bapalang le eo e lokelang ho e bapala malebana le ho re fa nako e ntle le Molimo. Ke joang ho boloka Sabatha ho u sireletsang hore u se ke iphumana u nkiloe ke mosebetsi le ho etseng lintho tse etsang hore u se ke oa ba le nako eo u e hlokang le Molimo? Ke joang u ka ithutang ho etsa hore Sabatha e be tlhohonolofatso ea semoea ho feta se neng se reretsoe kateng?`

`3. Maiphihlelo a hao e bile joang ho nkeng nako le Molimo thapelong le boithutong? Ke joang tlaelo ee ea moea e ammeng tumelo ea hao? E lokela ho ama tumelo ea hao joang? Sehlopheng, ha e ba u ikutloa u lokolohile, bua ka linako tsa hao tsa ho bala le ho rapela le hore na u fumane eng ho tsona. Ke joang ba bang ba ka unang molemo ho seo u ithutileng sona?`

`4. Ke life tse ling tsa litemana tseo u li ratang tseo u li kentseng kelellong? Ke eng ka tsona eo u e ratang ha kaalo? Ho li kenya kelellong e bile tlhohonolofatso joang ho uena?`