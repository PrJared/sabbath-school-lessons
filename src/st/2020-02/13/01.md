---
title:  Ho Phela ka Lentsoe la Molimo
date:  20/06/2020
---

### Bakeng sa Thuto ea Beke ena Bala
Ba-Fil. 2:12–16; Luka 4:4, 8, 10–12; Pes. 37:7; Pes. 46:10; Ps. 62:1, 2, 5; Ba-Kol. 3:16.

> <p>Temana ea Khopolo</p>
> “Le be baetsi ba lentsoe, e seng bautloi feel aba ithetsang” (Jakobo 1:22).

Mokhoa o motle ka ho fetisisa oa ho ithuta Bibele ha u na thuso haeba re sa ikemisetsa ho phela ka seo re ithutang sona ho tsoa Lengolong. Seo e leng ’nete ka thuto ka kakaretso hape ke ’nete le ka boithuto ba Bibele ka ho khetholoha: u thuta hantle e seng ka ho bala kapa ka ho utloa, ka ho etsa seo u se tsebang. Kutlo ena e bula ntlo ea letlotlo lohle la litlhohonolofatso tsa leholimo tseo re ka beng li koaletsoe, ’me e re tataisetsa tseleng e thahasellisang le phetohong ea bophelo ho eketsa kutloisiso ea rōna le tsebo. Haeba re sa ikemisetsa ho lula lentsoeng la Molimo le ho se etse ka seo re ithutileng sona, re ke ke ra hola. ’Me bopaki ba rōna bo tla nonyetseha hobane maphelo a rōna ha a lumellane le mantsoe a rōna. Re hola mohaung le hlalefong ka mekhoa e susumetsang e re bontšang hore na ho bolela eng ho phela ka Lentsoe la Molimo. Ha ho mohlala o betere ’me ha ho tšusumetso e matla ho feta Jesu Kreste. O re file mohlala oo re lokelang ho o latela. O phetse bophelo bo lumellanang ka ho phethahala le thato ea Molimo ka botlalo. Bekeng ena, re tlo ithuta se boleloang ke ho phela ka Lentsoe la Molimo le ka tlasa matla a leholimo.