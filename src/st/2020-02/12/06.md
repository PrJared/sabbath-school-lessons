---
title:  Ho Sebetsana le Liqholotso ka Lengolo la ka Thapelo
date:  18/06/2020
---

`Bala Liketso 17:11, Liketso 8:35, le Liketso 15:15, 16. Moapostola o ne a etsang le litho tsa kereke ea pele ha bane ba thulana le lipotso tse thata? Hobaneng Lengolo e ntse e le mohloli o fetisang bakeng sa botoloki ba lona?`

Tharollo e fetisang ka molemo liqholotsong tsa Bibele e ntse e fumanoa ka hare ho Bibele ka bo eona. Mathata a Bibele a rarolloa hantle ha ho ithutoa ona ka leseli la Lengolo lohle ho e-na le ho sebetsana le temana e le ’ngoe feela e ikemetseng kapa ho tsoa Lengolong lohle. Re lokela ruri ho sebelisa Bibele ho re thusa ho utloisisa Bibele. Ho ithuta ho cheka linnete tse matla tse fumanoang Lengolong ke e ’ngoe ea lintho tsa bohlokoa ka ho fetisisa eo re ka e etsang. Haeba u sa utloisise sekha sa Lengolo, leka ho bokella leseli ho tsoa litemaneng tsa Bibele tse buang ka taba e tšoanang. Kamehla leka ho fumana lipolelo tse hlakileng tsa Lengolo ho fumana leseli la litemana tse sa hlakang. Hape ho bohlokoa haholo ho se fifatse kapa ho tinketsa lipoelo tse hlakileng tsa Lengolo ka ho tlisa ho tsona litemana tse thata ho utloisiseha. Ho e-na le ho ba le lisebelisoa tse ling tse ka thoko ho Bibele, kapa filosofi, kapa mahlale, ho hlalosa se boleloang ke Bibele, re lokela ho lumella temana ea Lengolo ka bo eona ho itlhalosa ka bo eona. Ho boletsoe hathoe mangoleng a rōna re sheba liqholotso tsa rōna ka boemo bo bocha. Hoba ka thapelo, re bontša hore re hloka thuso ea leholimo ho tolokeng le utloisiseng Lengolo. Thapelong, re batla leseli la tsebo likelellong tsa rōna ka oona Moea o Halalelang o susumelitseng bangoli ba Bibele ho ngola seo ba se ngolileng.

Thapelong, merero ea rōna e-ea pepesoa, ’me re bolella Molimo hore na ke hobaneng re batlang ho utloisisa seo re se balang. Thapelong, re kopa Molimo ho bula mahlo a rōna bakeng sa Lentsoe la hae leho re fa moea oa ho rata ho latela le ho etsa ka ’nete ea hae. (Sena se bohlokoa haholo!) Ha Molimo a re tataisa ka Moea oa hae o halalelang e le karabelo ea thapelo tsa rōna, ha u hanane le seo o e senotseng ka Bibele. Molimo kamehla o tla lula a lumellana le Bibele, le ho tiisa, le ho haha holima seo a seng a susumelitse bangoli ba Bibele ho fetisetsa ho rōna.

`Ke joang thapelo e u thusang ho ba kelellong e nepahetseng ho re u khone ho utloisisa le ho mamela Lentsoe la Molimo?`