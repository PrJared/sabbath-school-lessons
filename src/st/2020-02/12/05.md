---
title:  Boikemisetso le Mamello
date:  17/06/2020
---

`Bala Ba-Galata 6:9. Leha Paulose mona a bua ka ho phehella ho etsa batho ba bang hantle, boitšoaro bo tšoanang bo ea hlokeha ha re sebetsana le lipotso tse thata. Hobaneng ho phehella le mamello li le bohlokoa ho rarolleng mathata?`

Katleho ea sebele kamehla e batla boikemisetso. Seo re se fumana ha bonolo ha ngata re se nka hanyeyane. Mathata ka Bibeleng a re fa monyetla oa ho beha boko ba rōna tšebetsong, ’me phehello le boikemisetso boo re labalabelang tharollo ka bona bo senola bohlokoa ba taba eo ho rōna. Nako efe kapa efe eo re e nkang boithutong ba Bibele ho leka ho fumana haholoanyane ka se boleloang le molaetsa ke nako e sebelisistsoen hantle. Mohlomong maiphihlelo a ho batla ka hlokolosi karabo Mangolong, le ka nako e telele, e tla ba tlhohonolofatso e kholo ho feta tharollo ea bothata le mohla re e fumanang. Ha e le hantle, ha re fumana tharollo bothateng bo itseng, e fetoha ntho ea bohlokoa ho rōna.

Taba hore o ke ke oa rarolla bothata kapele ha ho bolele hore hoo ke bopaki ba hore bo ke ke ba rarolloa. Ho ea hlolla hore hangata ha re natse taba ena e hlakileng. Ho na le ba bangata bao ha ba kopana le bothata Bibeleng, e be ba e nahana ha bobebe feela, e be ha ba bone karabo, e be hang ba qhomela qeto ea hore bothata boo bo ke ke ba rarolloa. Ba bang ba qala ho ba le pelaelo ea botšepehi ba Bibele. Empa ha rea lokela ho lebala hore ho ka ’na ha ba le karabo e bonolo hoo, le ka bohlale ba rōna bo fokolang kapa ho se rutehe ha rōna, re ke keng ra e bona. Re ka nahanang ka moithuti ea qalang lipao ea lekileng ho se karabo ho isa bohareng ba hora ho leka ho rarolla bothata, e be o phatlalatsa ho se tharollo hobane a sa ka a fumana karabo? Ho joalo feel aka rōna boithutong ba Bibele.

Ha mathata a itseng a hanana le liteko tsa hao tse matla ho a rarolleng, a behelle ka thoko ha nakoana, e be u tsoela pele ka se hlakileng seo Molimo senoletseng sona ka ho hlaka. Leseli la leleng la semoea le fumanoa ka mora hore re ikemisetse ho latela Molimo joalo ka ha a se a re boleletse ho etsa joalo. Ka hona phehella le ba le mamello boithutong ba hao ba Bibele. Ha e le hantle, mamello ke semelo sa balumeli qetellong ea nako (sheba Tšen. 14:12).

`Ke eng eo re ka ithutang eona bathong ba bang bao ka hloko le ka mamello ba ithutileng likarolo tsa Bibele tse qholotsang? Re ka khothatsa ba bang joang hore ba se ke ba nyahama ho batleng ’nete ha bona? Hobaneng re sa lokela ho tšoha ha re kopana le likarolo tse thata tsa Lengolo?`