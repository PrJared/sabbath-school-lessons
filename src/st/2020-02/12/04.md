---
title:  Sebetsana le Liqholotso ka Boikokobetso
date:  16/06/2020
---

`Bala Jakobo 4:6–10; 2 Likronike 7:14; le Sofonia 3:12. Hobaneng boikokobetso bo le bohlokoa ha re leka ho sebetsana le likarolo tse thata tsa Lengolo?`

Batho ba bangata ba fihletse kelo hloko e makatsang le ho leseli la boikokobetso hore ba itšetlehile holima se seng kapa motho e mong kantle ho bona. Ba hlokometse hore ha se bona sekala sa lintho tsohle. Batho bana ba bona boleng ba ’nete holima takatso ea botho ba bona ho ba ka lehlakoreng le nepang, ’me ba etse hloko hore ’nete ha e etsoe ke bona, empa, seo ba tobanang le sona. Mohlomong ’nete e fetisang eo batho bana ba e utloisisang ke hore tsebo ea bona ea ’nete e fokola haholo. Ba ea tseba joalo ka Paulose a ngotse, hore ba “bona ka seipone, ka lerotho” (1 Ba-Kor. 13:12).

Melemo ea boikokobetso bona monahanong e ea fetisa: tloaelo ea ho batla ka boikokobetso ke motheo oa kholo eohle le tsebo, hobane e hlahisa bolokolohi bo tlisang moea o ho ruteha. Sena ha se bolele hore batho baikokobetsang kamehla ba e fosa, kapa kamehla ba tla fetola maikutlo le ho se fihlele kholiseho e tiileng. E bolela feela hore ba na le boinehelo linneteng tsa Bibele. Ba etse hloko likhaello tsa tsebo ea bona, ka hona, ba na le bokhoni ba eketsa tsebo ea bona ea Lentsoe la Molimo ka tsela eo motho ea nahanang a hlalefile, ea betere, le ea iphahamisang a ke keng a etsa.

“Bohle ba tla tla Lentsoeng la Molimo bakeng sa tataiso, ka boikobetso, ka kelello e batlang, ba ikemiselitse ho tseba lipehelo tsa pholoho, ba tla utloisisa seo Lengolo le se bolelang. Empa bao ba tlisang lipatlisisong tsa Lentsoe moea o sa ananeleng, ba tla fumana lipatlisisong tsa bona moea oo le sa faneng ka oona. Morena a ke ke a bua le kelello e sa khathatsehang. Ha a senye taeo ea hae ho motho ea ikemiselitseng ho se fetohe kapa ea bolileng. Empa moleki o ruta kelello e ’ngoe le e ’ngoe e inehellang likhothaletso tsa hae le ho ikemisetsa ho fetola lentsoe le halalelang la Molimo lefeela.

“Re hloka ho kokobetsa lipelo tsa rōna, ka botšepehi bohle le hlompho re battle Lentsoe la bophelo; ke kelello eo feel e ikokobetsang le e robehileng e ka bonang leseli.”—The Advent Review and Sabbath Herald, August 22, 1907.

`Ke joang tsebang ho hlalohanya lipakeng tsa boikokobetso le boitšepo? Ka mohlala, o ka arabela joang qoso ea hore, Ke joang lōna Masala (Seventh-day Adventists) le nang le bonnete ba hore le nepile ka Sabatha ’me bohle ba bang ba fositse?`