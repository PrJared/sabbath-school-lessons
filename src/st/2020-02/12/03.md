---
title:  Sebetsana le Mathata ka Botšepehi le ka Kelo- hloko
date:  15/06/2020
---

Na u se u kile oa ba le maiphihlelo a ho kopana le temana kapa sehlopha sa litemana tseo u neng u sa li utloisise, kapa oa fumana ho le thata ho li hokahanya le litemana ts ling kapa bona bophelo ka kakaretso? Ho thata ho nahana hore ka nako e ’ngoe kapa ka tsela e itseng u kile oa tobana l bothata bona. Potso ke hore na, U arabela joang? Kapa, ha bohlokoa ka hofetisisa, U lokeloa ho itšoara joang?

`Bala 1 Likron. 29:17, Liproverbia 2:7, 1 Timothea 4:16. Litemana tse li bolelang e ka sebetsang potsong ea hore na re ka sebetsana joang l likarolo tse thata?`

Ke ha feela re na le botšepehi re ka tobanang le liqholotso tsena hantle. Botšepehi bo re sireletsa e le hore re se ke ra qoba liqholotso tseo kapa hona ho leka ho li tlolisa mahlo holimo. Botšepehi hape bo tla re thibela hore re se ke ra fana ka likarabo tse sa kholiseng tse se nang le ho emela liteko tse matla. Molimo o khahloa ke botšepehi. Ka hona, re lokela ho bontša semelo sa hae linthong tsohle tseo re li etsang, le boithutong ba rōna ba Bibele. Batho ba nang le botšepehi ba tla sebetsana le mathata a Bibele ka tsela eo ba leng hlokolosi hore ba se ke ba fan aka litaba tse tsoileng lekoteng, tse sokamisang ’nete ka lipolelo tse ekelelitsoeng, kapa tse lahlehisang ba bang. Ho molemo haholo ho emela karabo e loketseng bakeng sa bothata ho feta ho leka ho fana ka karabo ea sa khotsofatseng kapa e sa hlakeng. Tholoana e molemo ea botšepehi boithutong ba rōna ba Bibele ke hore bo haha tšepo, ’me tšepo ke khubu ea likamano tsohle tse phetseng hantle. E kholisa bath oho feta likarabo tsohle tse makatsang. E molemo hore feela ha u tsebe karabo ea potso kapa ha u tsebe ho hlalosa temana eno hantle, ho e-na le ho leka ho etsa hore e buoe seo u batlang hore e se buoe, mohlomong se hole le se neng se e reretsoe. Batho ba hlokolosi ba cheseho ba batla ho tseba ’nete ea Lentsoe la Molimo, ’me ka hona, ba tsoela pele ho netefatsa hore ha ba potlakele liqetong tse theiloeng tsebong e fokolang kapa bopaking bo sa hlakang. Batho ba hlokolosi ba ikemiselits hore ba se tlolise eng kapa eng mahlo kapa ntho e nyenyane ka bang bohlokoa. Ha ba ea potlaka menahanong ea bona empa ba hlokolosi le etsa ka matla boithutong ba bona ba Lentsoe la Molimo le tsohle tse amanang le lona.

`U etsa eng, kapa u lokela ho etsa joang, ka litemana tseo u sa li utloisiseng hantle kapa tse bonahalang li sa kene hantle kutloisisong ea hao ea ’nete?`