---
title:  Ho Ithuta Haholoanyane
date:  19/06/2020
---

Bala Ellen G. White, “What to Do With Doubt?” pp. 105–113 in Steps to Christ. Read section 8 in the Document “Methods of Bibele Study,” which can be found at http://www. adventistbiblicalresearch.org/materials/Bibele-interpretation-hermeneutics/methods- Bibele-study. Ka hara Bibele ho na le liphiri tse ngata tseo batho ba nang le likhaello ba fumanang ho le thata ho utloisisa le ho teba haholo bakeng sa rōna ho ka li hlalosa ka botlalo. Ke ka hoo re hlokang kelello e ikokobelitseng, le ho batla ho ithuta ka thapelo ho tsoa Lengolong. Botšepehi lengolong bo lumella temana ea Bibele—leha moelelo oa eona o tsamaea khahlanong le mohopolo oa rona—ho bolela seo e se bolelang. Botšepehi Lengolong bo tla hlompha temana ho e-na le o kena-kenana le temana (E, ba bang ba fetola temana ka bo eona) kapa ho baleha moelelo oa eona oa ’nete. “Ha Lentsoe la Molimo le buloa ntle le ho hlompho le ntle le thapelo; ha menahano le lithahasello li sa tsitsa ho Molimo, kapa ka ho lumellana le thato ea hae, kelello e tlala ka lipelaelo; ’me boithutong ba Bibele ka bo eona, pelaelo e-ea hola. Sera se nka taolo ea menahano, le ho khothaletsa botoloki bo fosahetseng. Ha feela batho ka lentsoe le ka liketso ba sa batle ho ba tumellanong le Molimo, leha ba ka ruteha joang le joang, ba kotsing ea ho etsa liphoso kutloisisong ea Lengolo, ’me ha ho ea bolokeha ho tšepa litlhaloso tsa bona. Ba eang mangolong ho batla lintho tse sa kopaneng, ha ba na leseli la moea. Ka pono e fifetseng ba tla bona lisosa tse ngata tsa pelaelo le ho se lumele linthong tse hlakileng le tse bobebe.”—Ellen G. White, Steps to Christ, pp. 110, 111.

**Lipotso tsa Puisano**

`1. Hobaneng boitšoaro malebana le Bibele boo re buileng ka bona bekeng ee e le motheo bakeng sa kutloisiso e nepahetseng ea Lengolo? Ke maitšoaro afe a mang malebana le Bibele ao u lumelang hore a bohlokoa ho u thuseng ho e utloisisa?`

`2. Hobaneng re sa lokela ho Makalla ho fumana lintho ka Bibeleng tse thata ho ka hlalosoa le ho utloisisoa? Hantle ke lintho tse kae tsa lefatše ka bo-lona tseo ka linako tse ling ho leng thata ho li utloisisa? Ho fihlela letsatsing lena, ka mohlala, metsi a ntse a tletse ka liphiri.`

`3. Re le Baleti, ke joang re ka arabang lipotso tsa Luka 23:43, moo (ho ea ka liphetolelo tse ngata) Jesu a bolellang sesenyi hore o tla ba leholimong le Jesu letsatsing leo? Ke litsela life tse molemo tsa ho arabela? Ke joang, ka mohlala, temana e joalo ka Johanne 20:17, Moeklesia 9:5, le 1 Ba-Korinthe 15:16–20 li re thusang ho utloisisa hoo e leng taba moo?`