---
title:  Hoo e ka bang Mabaka Toantšano ea Litemana
date:  14/06/2020
---

`Bala 2 Timothea 2:10–15. Paulose o eletsa Timothea ho tiea matla le hoba “mosebeletsi ea se nang ho nyasuoa oa lentsoe”. Ke molaetsa ofe oa bohlokoa oo a fanang ka oona ho rōna bohle moo?`

Ha ho moithuti ea sebelisang kelello le ea tšepehang oa Lengolo ea tla latola ’nete ea hore ho na le lintho ka Bibeleng tse thata ho ka utloisiseha. Boemo bona ha bo ea lokela ho re khathatsa. Ha e le hantle, ka tsela e itseng mathata ano a lokela ho lebelloa. Hape ha rea phethahala le ho ba libopuoa tse nang le likhaello, ’me ha ho motho ea nang le tsebo eohle ea boithuto bo itseng, joale tsa leholimo teng ke mathata a fetang. Ke ka hoo, batho ba se nang tsebo le ba nang le likhaello ha ba leka ho utloisisa bohlale ba Molimo ea se nang tekanyo oa Lengolo, ho lokela hob a li mathata a itseng. Mathata a joalo kutloisisong ea thuto ea Bibele, leha ho le joalo, ha a bolele hore seo Bibele e se rutang ha se ’nete. Ba lahlang thuto ea Bibele ea tšenolo le tšusumetso hangata ba phatlalatsa mathatanyana ano e le ho hanana ha litemana kapa liphoso. Hobane ho bona Bibele ka tsela e itseng ke buka feela ea batho, ba lumela hore Bibele e lokela ho phethahala le ho hloka liphoso. Ka khopolo eo, ha ho teko ea letho ho batla tlhaloso e ka kenyeletsang bonngoe le botšepeh ba Lengolo bo tlisoang ke tšusumetso ea eona ea leholimo. Batho ba qalang ba botsa-botsa ka maqephe a qalang feela a Lengolo, tlaleho ea tlholeho (ka mohlala), ha morao ba kholokhothehela ho ba le pelaelo ho boholo ba Lengolo lohle.

Phapang tse ling Lengolong li ka ’na tsa bakoa ke liphosonyana tse bakiloeng ke ba nang ba qopitsang mangolo kapa ho a toloka. Ellen White o boletse: “Ba bang ba ea re sheba ’me ka lekhonono ba re, ‘Ha le nahane hore ho ka ba le phoso ho qopitsng le botoloking?’ Sena se ka etsahaala, ’me kelello e nahanang hanyenyane e ka qeaqea le ho khothometseha holima khonahalo ena kapa khonahalo ena e ka lahlehisa ba bang le hore ba se ke ba bona liphiri tsa Lentsoe le susumelitsoeng, hobane likello tsa bona tse tetemang li sa bone ho feta ho isa sepheong sa Molimo. E, ba tla khoptjoa ha bobebe le holima linnete tse hlakileng tseo le motho feela a ka li amohelang, le ho utloisisa lintho tsa leholimo, tseo puo ea Molimo e hlakileng le hob a ntle, e leng manoni le ho khothatsa. Liphoso tsohle li ke ke tsa baka mathata moeeng, kapa tsa etsa hore maoto a khoptjoe, le hore li ka tlisa mathata holima linnete tse hlakileng tse senotsoeng.”—Ellen G. White, Selected Messages, book 1, p. 16.

`Hobaneng ho le bohlokoa hore re atamele Bibele ka moea oa boikokobetso le boinehelo?`