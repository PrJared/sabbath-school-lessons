---
title:  Tšimolohong . . . .
date:  17/05/2020
---

`Bala Genese 1:1. Ke linnete life tse tebileg tse senoloang moo?`

Bibele e bula mantsoe a matla, mantsoe a bonolo empa a ka hlakoreng le leng a fupereng botebo bo se nang tekanyo ha a ithutoa ka hloko. Ha e le hantle, potso e kholohali ea filosofi malebana le hore na re bo mang, hobaneng re le mona, le hore na re fihlile joang mona, li arajoa ke polelo ea pele ea Bibele. Re teng hobane Molimo a re entse ka nako e itseng e fetileng. Ha rea fetoha ho tsoa nthong e sieo; kapa hoba teng ka tšohanyetso, ho se sepheo se hlakileng, ho se morero o hlakileng, joalo ka ha mekhoa ea joale ea mahlale ea tlhaho ea lintho e ruta. Evolution ea Darwin e hanana le Lengolo ka litsela tsohle, ’me liteko tsa ba bang ho etsa hore e lumellane le Bibele e etsa hore Bakreste ba nkoe e ka ha ba na kelello. Hape le rōna re entsoe ke Molimo ka nako e itseng e hlakileng: “tšimolohong.” Sena se lokela ho bolela hore Molimo o bileng teng pele ho tšimoloho ena. Ke hore, Molimo o bile teng pele ho nako le pele e bonahatsoa ka potoloho ea matsatsi a “ea e-ba mantsiboea ea e-ba hosasa” le ka likhoeli le ka lilemo, tsohle li entsoe ka kamano le lefatše le letsatsi le khoeli. Qaleho ena, e phetoa le ho tšehetsoa ke likarolo tse ling tsa Lengolo, tse tsoelang pele ho tiisa tlhaho le tsela tsa mosebetsi oa Molimo oa tlholo (Johanne 1:1–3).

`Bala Johanne 1:1–3 le Ba-Heberu 1:1, 2. Ho ne ho sebelisoa mang tlholehong? Nahana ka se boleloang ke hore e bile o shoele hape sefapanong.`

Bibele e ruta hore Jesu e ne e le eena ea sebelisoang tlholehong. Bibele e re “lintho tsohle li entsoe ke lona, ’me har’a lintho tse leng teng, ha ho letho le entsoeng ka ntle ho lona” (Johanne 1:3). Ka Jesu “o entseng tse bopiloeng kaofela” (Ba-Heb. 1:1, 2). Ka ha lintho tsohle tlhaho ea tsona e ho Jesu tšimolohong, re ka ba le tšepo hore qetellong o tla phetha seo a se qalileng, hobane ke eena ‘“Alpha le Omega,’ “‘“oa pele le oa morao’ “(Tšen. 1:8, Tšen. 22:13).

`Ke phapano efe e etsoang ke ho tseba hore o entsoe ke Molimo? Nahana ha e ne e ba ha u lumele seno. U ne u tla icheba joang ka tsela e fapaneng le batho ba bang, hobaneng?`