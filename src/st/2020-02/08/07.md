---
title:  Ho Ithuta Haholoanyane
date:  22/05/2020
---

Bala Ellen G. White, “The Creation,” pp. 44–51; “The Literal Week,” pp. 111–116, in Patriarchs and Prophets. “Bopaki bo bokelletsoeng, bo ipapisitseng le ho bapisa, ha lingoloa, puo, le maemo a mang a ileng a shejoa, li kopana maemong ohle, ho isa qetong e le ’ngoe feela e bolelang hore yôm, ‘letsatsi,’ ho Genese 1 e bolela ntle le tika-tiko letsatsi la lihora tse 24. “Mongoli oa Genese 1 o ne a ke ke a hlahisa mokhoa o hlakileng oa hlalosa taba ea letsatsi la sebele ho feta ka mantsoe a khethiloeng.”—Gerhard F. Hasel, “The ‘Days’ of Creation in Genese 1: Literal ‘Days’ or Figurative “Periods/Epochs’ of Time?” Origins 21/1 [1994], pp. 30, 31. “Likelello tse chatsi, ha li sa tataisoe ke Lentsoe la Molimo, li tla makala litekong tsa tsona tsa ho batlisisa kamano ea mahlale le tšenolo. ’Mopi le Mesebetsi ea hae e fetisa seo ba ka se khonang; ’me ka hobane tsena li ke ke tsa hlalosoa ka melao ea tlhaho, nalane ea Bibele e boleloa e sa tšepahale.”—Ellen G. White, Testimonies for the Church, vol. 8, p. 258.

**Lipotso tsa Puisano**

`1. Sheba qotsulo ea Ellen G. White e ka holimo. Ke ha kae, le kajeno, re bonang hantle seo a se ngolileng, le hara ba ipitsang Bakreste, ka pela boipolelo ba mahlale, ntle le tika-tiko ba ka sekamelang lehlokoreng la mahlale ho e-na le tlaleho ea Bibele, e ka bolelang hore joalo ka ha a ngotse, nalane ea Bibele “ha e tšepahale”?`

`2. Hobaneng ho le thata ho nkela Bibele hlohong ha motho a lumela litaba tsa evolution? Haeba u tseba motho ea lumelang evolution ea ipolelang a le Mokreste, hobaneng u sa ’motse hore a hlolose sefapano melebana le seo Paulose a se ngolileng (sheba Ba-Roma 5) ka kamano e tobileng ea lipakeng tsa ho oela ha Adama le lefu la Jesu sefapanong? Ke tlhaloso efe eo a fanang ka eona?`

`3. Haeba Bibele ke tšenolo ea Molimo, na tumelo a balumeli le mahlo ha a bulehela bonnete bo boholo bo hlalosoang ke Lengolo? Ke joang Bakreste b aka boleloang hore ba “koalehile” ha ba buletse likelello tsa bona linnete tsa Lengolo tse senotsoeng ke Molimo oa ka ho sa feleng? Ha e le hantle, pono ea motho ea lumeleng ho Molimo ka pono ea maruo a lefatše lena, e tšesanyane ho feta pono ea mokrste ka lefatše lena.`

`4. Joalo ka balumeli ba lutseng ba tšepahalletse Lentsoe la Molimo, ke joang re ka sebeletsang ba khathatsoang ke lipotso tsa bong ba bona (o motona kapa o motšehali)? Hobaneng re sa likela ho ba ba betsang ka majoe, le bathong bao, joalo ka mosali oa mofebi, ba leng molato oa sebe?`