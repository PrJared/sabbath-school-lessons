---
title:  'Tlholeho: Genese e le Motheo, Karolo ea 1'
date:  16/05/2020
---

### Bakeng sa Thuto ea Beke ena Bala
Johanne 1:1–3, Gen. 1:3–5, Exod. 20:8–11, Tšen. 14:7, Matt. 19:3–6, Ba-Rom. 5:12.

> <p>Temana ea Khopolo</p>
> “Lentsoe le ne le tšimolohong, ’me Lentsoe le ne le le ho Molimo, ’me Lentsoe e ne e le Molimo. Le ne le le ho Molimo tšimolohong. Lintho tsohle li entsoe ke lona, ’me har’a lintho tse leng teng, ha ho letho le entsoeng ke lona. Bophelo bo ne bo le ho lona, ’me bophelo e ne e le leseli la batho” (Johanne 1:1–4).

Khaolo tsa pele tsa Genese ke motheo bakeng sa boholo ba Lengolo. Lithuto tse kholo kapa motheo oa lithuto tsa Bibele le mehloli oa tsona o likhaolong tsena. Ke ka hoo re fumanang semelo sa bo-Molimo bo sebetsa ’moho Ntate, Mora (Johanne 1:1–3, Ba-Heb. 1:1,2), le Moea (Gen. 1:2) ho hlola lefatše le tsohle tse ho lona, ho fihla sehlohlolong sa batho (Gen. 1:26–28). Genese hape e re tsebisa Sabatha (Gen. 2:1–3), qaleho ea bokhopo (Genese 3), Messia le morero oa topollo (Gen. 3:15), moroallo oa metsi oa ka lefatše lohle (Genese 6–9), selekane (Gen. 1:28; 2:2, 3, 15–17; 9:9–17; Genese 15), ho qhalanngoa ha lipuo le batho (Genese 10, 11), le tlhahlamano e faneng ka moralo oa tlhahlamano ea Bibele ho tloha tlholehong ho isa ho Abrahama (Genese 5 le 11). Ea ho qetela, matla a lentsoe le builoeng la Molimo (Gen. 1:3, 2 Tim. 3:16, Johanne 17:17), tlhaho ea motho (Gen. 1:26– 28), semelo sa Molimo (Matt. 10:29. 30), lenyalo lipakeng tsa monna le mosali (Gen. 1:27, 28; Gen. 2:18, 21–25), boqhoku ba lefatše le lihlahisoa tsa lona (Gen. 1:26; 2:15, 19), le pallo ea tšepo ea popo e ncha (Esa. 65:17, 66:22, Tšen. 21:1) tsohle li ipapisitse le likhaolo tsena tsa pele, tseo re tla ithuta tsona bekeng ena le e tlang.