---
title:  Sabatha le Tlholeho
date:  19/05/2020
---

Kajeno letsatsi la bosupa la Sabatha le tlasa tlhaselo e boima kantle lefatšeng le ka hare bolumeling. ’Nete ena e ka bonoa meralong ea mosebetsi ea likoporasi tse ngata; tekong ea phetolo ea alemanaka linaheng tse ngata tsa Europa li beha Mantaha e le letsatsi la pele la beke ’me Sontaha e le letsatsi la bosupa; le ke lengolo la morao tjena le potolohang la mopapa holima phetoho ea maemo a leholimo le bitsang letsatsi la bosupa la Sabatha “Sabatha ea Majuda” le ho khothaletsa lefatše ho boloka letsatsi la phomolo ho fokotsa mofuthu o akaretsang (Pope Francis, Laudato Si’, Vatican City: Vatican Press, 2015, pp. 172, 173).

`Bala Genese 2:1–3, Exoda 20:8–11, Mareka 2:27, le Tšenolo 14:7. Ke joang kutloisiso ea beke ea tlholeho e hokahaneng le moalo oa bone? Ke joang see se hokahaneng le molaetsa oa mangeloi a mararo?`

Bibele e re, “’Me ka letsatsi la bosupa oa phomola mosebetsing oohle oo o o entseng” (Gen. 2:2). Boholo ba batšehetsi ba thuto ea tlholeho kajeno ba phahamisa mosebetsi oa Molimo oa matsatsi a tšeletseng a tlholo, empa ba siea ho ela hloko hore mosebetsi oa Molimo ha oa fella letsatsing la botšelela. Mosebetsi oa hae o felelletse ha a etsa letsatsi la Sabatha. Ke ka hoo Jesu a ka reng, ‘“Sabatha e entsoe ka lebaka la motho, e seng motho ka lebaka la Sabatha’“ (Mareka 2:27). Jesu a ka etsa polelo ena e matla hobane o entse kapa ho hlola Sabatha e le pontšo le letšoao selekane sa Molimoea sa ka ho sa feleng le batho ba hae. Sabatha e ne e se ntho ea ba-Heberu fela, empa bakeng sa batho bohle.

Genese e bolela lintho tse tharo tseo Jesu a li entseng ka mora ho etsa letsatsi la Sabatha. Ea pele, “o ile a phomola, (Gen. 2:2), a re fa mohlala oa leholimo oa takatso ea hae ea ho phomola le rōna. Ea bobeli, a “hlohonolofatsa” letsatsi la bosupa (Gen. 2:3). Tlaleho ea tlholeho, liphoofolo li hlohonolofalitsoe (Gen. 1:22), ’me Adama le Eva ba ile ba hlohonolofatsoa (Gen. 1:28), empa letsatsi leo ka ho khetholoha le hlohonolofalitsoeng ke la bosupa. Ea boraro, Molimo oa le “khetha” (Gen. 2:3) kapa “a halaletsa.” Ha ho letsatsi le leng ka Bibeleng le fumanang lintho tsena tse tharo. Liketso tsena tse tharo li phetoa molaong oa bone, ha Molimo o ne o ngola ka monoana oa hae le ho supa morao tlholehong e le motheo oa Sabatha (Exod. 20:11).

`Ho Tšenolo 14:7 le Exoda 20:11, molao oa Sabatha o boleloa ka kotloloho e le motheo oa ho khumamela ’mopi. Ke joang khokahano ena ho Sabatha e kopanang le liketsahalo tsa matsatsi a bofelo?`