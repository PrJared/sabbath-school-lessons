---
title:  Matsatsi a Tlholeho
date:  18/05/2020
---

Lilemong tsa morao tjena ho bile le khopolo ea ho nka beke ea tlholo e se beke ea sebele, e be joalo ka papiso, kapa setšoantšo kapa le eona tšomo. Sena se hlahile nakong ea mohopolo oa evolution, o lekanyang lilemo tse ngata tsa nako ho tlaleha nalane ea bophelo lefatšeng. Bibele e re ruta eng tabeng ee? Hobaneng “matsatsi” a tlholeho ho Genese 1 a lokela ho utloisisoa e le a sebele, e seng a tšoantšetso?

`Bala Genese 1:3–5 le Exoda 20:8–11. Ke joang polelo “letsatsi” e sebelisitsoeng maemong aa?`

Lentsoe la se-Heberu, yôm, kapa “letsatsi,” le sebelisitsoe ka ho tšoana tlalehong eohle ea tlholeho bakeng sa letsatsi la sebele. Ha ho letho tlalehong ea tlholeho ea Genese le supang hore se seng ho fapana le letsatsi la sebele se ka boleloa, joalo ka ha re utloisisa letsatsi ka leng kajeno. Hantle, baithuti ba bang, ba sa lumeleng hore matsatsi ao e ne e se a sebele, leha hole joalo ba amohela hore morero oa sengoi e ne e le ho bontša matsatsi a sebele. Ho ea thahasellisa hore Molimo kabo-eena o bitsitse lebitso lena bakeng sa nako ea pele (Gen. 1:5). Yôm, kapa letsatsi, e hlalosoa ka polelo ena “’me ea e-ba mantsiboea ea e-ba hosasa” (Gen. 1:5, 8, etc.). Polelo ena e sebelisa bonngoeng, e seng bongateng, ho bolelang letsatsi le le leng.

Ka hona, matsatsi a supileng a tlholeho a lokela ho utloisisoa e le ntho e le ’ngoe e feletseng, e hlahisoang ka palo ’echad (“la pele”) lateloang ke lipalo tse ling (la bobeli, la boraro, la bone, etc.). Morethetho ona o supa hore tatellano ea matsatsi, ho fihleng letsatsing la bosupa. Ha ho sesupo sa tšebeliso ea lipolelo kapa tlhaho kabo eona ho supa hore e ka ba ho na le likheo lipakeng tsa matsatsi ana. Matsatsi a supileng ruri ke matsatsi a supileng joalo ka ha re bala matsatsi kajeno. Hape, tlhaho ea letsatsi la sebele ha le nkeloe hlohong ha Molimo ka monoana oa hae a ne a ngola molao oa bone, ho supa hore motheo oa Sabatha ea letsatsi la bosupa o lutes tatellanong ea beke ea sebele ea tlholeho.

`Tlholeho ea Genese ha se eona feela tlholeho ka har’a Bibele. Hape ho na le popo-bocha, ho khutleng la bobeli, ha Molimo a fetola ho bolang hona ho isa ho ho sa shoeng ka “hang, ka ho panya ha leihlo, ka terompeta ea morao” (1 Ba- Kor. 15:52). Haeba leha ho le joalo, Molimo a ka etsa sena hang, popong-bocha, hobaneng a ka sebelisa libillione tsa lilemo bakeng sa popo ea pele, joalo ka ha thuto ea evolution e ruta?`