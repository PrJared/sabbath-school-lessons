---
title:  Tlholeho le Lenyalo
date:  20/05/2020
---

Lilemong tse leshome tsa morao tjena re bile lipaki tsa liphetoho sechabeng le mebusong tekong ea ho hlalosa lenyalo. Lichaba tse ngata tsa lefatše li ananetse manyalo a batho ba bong bo le bong, ho fetola melao ea pele e neng sireletsa lelapa le neng le bopiloe ka monna a le mong le mosali a le mong. Ena ke ntho e sa tsejoeng ka litsela tse ngata, ’me e tlisa lipotso ka motheo oa lenyalo, kamano ea kereke le ’muso, le lelapa joalo ka ha le hlalosoaLengolong.

`Bala Genese 1:26–28; le Genese 2:18, 21–24. Litemana tsee li re ruta eng ka morero oa Molimo ka lenyalo?`

Ka letsatsi la botšelela, Molimo o fihlela hloro ea tlholeho, popo ea motho. Ho ea thahasellisa hore e be bongata ba Molimo bo ea sebelisoa ho Genese 1:26 lekhetlo la pele: ‘“Ha re etseng motho ka setšoantšo sa rōna.’“ batho ba bohle ba boraro ba bomolimo ka likamano tsa lerato joale ba etsa motho ka morero oa leholimo likamano tsa lenyalo.

“Oaba etsa ka setšoantšo sa Molimo. Oa ba etsa e le e motona le e motšehali” (Gen. 1:27). Adama oa phatlalatsa, ‘“Joale enoa ke lesapo la masapo a ka, ke nama ea nama ea ka’“ (Gen. 2:23) ’me Adama a mo rea “Mosali.” Lenyalo le hloka hore “monna o tla tlohela ntat’ae le ’m’ae, o tla khomarela mosa oa hae, ’me e tla ba nama e le ’ngoe” (Gen. 2:24).

Lengolo le hlakile hore likamano tsena li lokela ho etsahala lipakeng tsa monna le mosali, bao ka bo bona ba tsoang ho ’m’e le ntate, e leng monna le mosali. Ntlha ena e tsoela pele ho hlakisoa taelong e fanoeng ho batsoali ba pele ba lefatše: “Molimo oa hlohonolofatsa, ’me Molimo oa re ho bona: Ngatang le ngatafale le tlale lefatšeng, le rene holima lona’“ (Gen. 1:28). Moalong oa bohlano, bana ba lokela ho hlonepha bo-ntate le bo-’m’abona (Exod. 20:12). Kenano ena ea likamano e ke ke ea fihleloa ka se seng ha e se kopano ea bong bo sa tšoaneng.

`Bala mantsoe a Jesu ho Mattheu 19:3–6. A re ruta en ka tlhaho le ho khalalelo ea lenyalo? Ka leseli la mantsoe a Jesu, re sa lebale lerato la Molimo bakeng sa batho bohle le hore bohle ra baetsalibe, ke joang re lokelang ho nka ntlha-kemo e tiileng le tšepahalang tabe ea Bibele ea lenyalo?`