---
title:  Tlholeho, Ho Oa, le Sefapano
date:  21/05/2020
---

Bibele e fa naka khokahano ea sa khaoheng lipakeng tsa tlholeho e phethahetseng, ho Oela sebeng, pallo ea Messia, le topollo ea ho qetella. Liketsahalo tsena tse kholo li fetoha motheo oa sehloho sa nalane ea topollo bakeng sa moloko oa batho.

`Bala Genese 1:31, Genese 2:15–17, le Genese 3:1–7. Ho ile ha etsaha eng ka tlholeho ea Molimo e phethahetseng?`

Molimo o ile a phatlalatsa tlholeho ea hae hoba e “molemo haholo” (Gen. 1:31). “Tlholeho joale e ne e phethiloe Edene e ne e ratha lefatšeng. Adama le Eva ba ne ba na le bolokolohi ba ho ea sefateng sa bophelo. Ho ne ho se letheba la sebe kapa seriti sa lefu se neng se senya tlholeho eo e ntle.”—Ellen G. White, Patriarchs and Prophets, p. 47. Molimo o ne hlokomelisitse Adama le Eva hore ha ba ka ja sefate se thibetsoeng, ba tla shoa ruri (Gen. 2:15–17). Noha e qalile puisano ea eona ka potso, ho tloha a fapanya ka ho phethahala seo Molimo a se boletseng: ‘“Ha e le ho shoa le ke ke la shoa’“ (Gen. 3:4). Satane a fa Eva lekunutu le leholo le hore o tlaba joalo ka Molimo, ’me a mo lumela.

`Ke joang Paulose a tiisang polelo ea Molimo ho Genese 2:15–17? Bala Ba-Roma 5:12 le Ba-Roma 6:23. Ke joang lithuto tsee li amanang le thuto eaba sa lumeleng Molimo ea evolution?`

Lengolong, re ka bona moo ha morao bangoli ba Bibele ba tiisang lipolelo tsa pejana le ho fana ka leseli le eketsehileng. Ho Ba-Roma 5–8, Paulose o ngola ka sebe le botle ba topollo: “Sebe se kene lefatšeng ka motho a le mong, ’me lefu le kene ka sebe, ka mokhoa o joalo lefu le aparetse batho bohle” (Ba-Rom. 5:12). Empa pono ea evolution e ba le lefu limillione tsa lilemo pele ho batho. Khopolo ena e nonyetsa haholo thuto ea Bibele ea tlhaho ea sebe, lefu Kreste sefapano, le morero oa topollo. Haeba lefu ha le amane le sebe, moputso oa sebe ha se lefu hee (Ba-Rom. 6:23), ‘me Kreste ha ho na lebaka la hore e be o shoetse libe tsa rōna. Ke hona, tlholeho, ho oela sebeng, le sefapano lihokahane ka haholo. Adama oa pele o hokahane le Adama oa morao (1 Ba-Kor. 15:45, 47). Tumelo ea Darwini ea evolution, leha likarolo tse ling tsa Molimo li kenyelelitsoe tšebetsong ea eona, e tla bolaea seo Bokreste bo itšetlehileng ka sona.