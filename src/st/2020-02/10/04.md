---
title:  Daniele, Nebukadnesare, le Babylona
date:  02/06/2020
---

Ka Phupu 2007, moithuti Universiting ea Vienna o ne a sebetsa porojeke e ’ngoe British Museum ha a tla fumana letlapa ho tsoa ho Nebukadnesare, morena oa Babylona. Letlapeng leo, o ile a fumana lebitso “Sarsekime,” lebitso la letona la Babylona le boleloang ho Jeremia 39:3. Sarsekime ke e mong oa ba bangata, ho marena le balaoli, ba (liteboho ho tsa thuto ea boepi) ileng ba fumanoa ho tsoa nakong ea Daniele le Nebukadnesare.

`Bala Daniele 1 le 5. Ke joang liqeto tsa pele tsa Daniele li amanang le liketso tsa Molimo ho mosebeliseng e le mohlanka le moporofeta oa hae ho ama limillione tsa batho nalaneng?`

“Daniel a rera pelong ea hae” (Dan. 1:8) ho lula a tšepahetse ho Molimo malebana le seo a neng a se-ja le ho rapela. Litloaelo tsena tse ntle, tse bileng teng pejana maiphihlelong a hae, e bile morethetho o neng o tla mo fa matla bakeng sa bophelo bo bo lelele ba hae. Litholoana e ile ea ho kelello e chorieng, bohlale, le kutloisiso e tsoang holimo. Sena se ile sa ananeloa ke Nebukadnesare le Belshatsare, hore o ile a phahamisetsoa boemong bo holimo ’musong. Empa mohlomong ha bohlokoa ka ho fetisisa, tšokoloho ea Morena Nebukadnesare (Dan. 4:34–37).

Nebukadnesare e ne e le mora oa Nabopolasare. ’Moho ba ile ba haha motse o khanyang, oo ho seng o joalo ka oona lefatšeng la mehleng eo (Dan. 4:30). Motse oa Babylona o ne o le moholo, ka litempele tse ka fetang 300, ntlo ea borena e ntle ka ho fetisa, le ho pota-potoa ke lerako le hahihloeng habeli le bophara ba maoto a 12 le 22. Marako a ne a kentsoe liheke tse robeli tse kholo, kaofela li rehelletsoe ka melimo ea Babylona. E tumileng haholo ke heke ea Ishtar, e epollotsoeng ke ma-Geremane le ho fallisetsoa Pergamom Museum o Berlin.

Ho Daniele 7:4, Babylona e hlalosoa e le tau e nang le mapheo a lenong. Tsela e nyolohang le ho kena hekeng ea Ishtar e tletse ka litšoantšo tsa litau tse 120. Setšoantšo sa tau e kholo e rurelang ka potlako monna hape e ile ea fumanoa nakong ea ho epolloa hoo ’me e ntse e eme kajeno kantle ho motse. Tsena tsohle li tiisa bopaki ba setšoantšo sa tau e le papiso ea Babylona e moholo. Nalane ea Bibele le molaetsa oa eona oa boporofeta li ea tiisoa.

`Daniele 1:8 e re, “Daniele a rera pelong ea hae.” Seo se bolelang? Ke lintho life tseo u hlokang ho “rera pelong ea hao” hore u ka li etsa kapa ho se li etse?`