---
title:  Esaia, Hesekiase, le Sankeribe
date:  01/06/2020
---

`Bala Esaia 36:1–3 le Esaia 37:14–38. Tlalehong ena ea tlhaselo e kholo ea Assiria khahlanong le Juda, ke joang Molimo a lopollang sechaba sa hae?`

Ka 701 B.C., Sankeribe a hlasela Juda. Tlaleho e ngoliloe Lengolong. E ngoliloe hape ke Sankeribe ka sebele ka litsela tse ’maloa. Litlalehong tsa hae tsa semmuso tsa selemo, tse fumanoeng motseng oa Ninive, ka boikhantšo o re, “mets e 46 e sirelelitsoeng ka marako le metsana e se nang palo e ahileng mabapi, ke ileng ka e hapa le ho e hlola.” Ntlong ea borena ea Sankeribe e Ninive o ile a keteka tlholo ea hae ea motse oa Juda oa Lachish ka ho maneha maboteng a lerako la kamore e bohareng ea ntlo ea borena ka lintho tse bontšang tlhaselo le ntoa ea hae khahlanong le motse oo.

Boepolli ba morao tjena ba Lachish bo sibolotse maloanloahla a tšenyo ea motse ka mora hore o chesoe ke Sankeribe. Empa Jerusalema ka mohlolo ea bolokeha. Sankeribe o khona ho ikhaba ka sena feela: “Ha e le Hesekiase oa Juda, ke mo koaletse motseng oa hae joalo ka nonyana sehlaheng.” Ha ho tlhaloso ea ho senya Jerusalema, ’me ha ho tlaleho ea bahapiloeng ba isoa bokhobeng.

Ke ’nete hore Jerusalema e ile ea hlaseloa, empa Bibele e tlaleha hore thibello eo e ile ea nka letsatsi feela, joalo ka lengeloi la Jehova le ile la lopolla Jerusalema. Joalo kaha Esaia a porofetile, ‘“Ka baka leo, Jehova o re bakeng sa morena oa Assiria: a ke ke a kena motseng ona, a ke ke a phosa ka motsu teng, leha e le ho tla pel’a teng ka thebe, leha e le ho etstsa tutulu. O tla khutla ka eona tsela eo a tlileng ka eona: a ke ke a kena motseng ona, ho bolela Jehova. Hobane ke tla sireletsa motse ona, ke o pholose, ka baka la ka le la Davida mohlanka oa ka’ “(Esa. 37:33–35).

Ho thahasellisang ke hore, ke Lachish feela e bontšitsoeng a ho hlaka Ninive, motse moholo oa Assiria. Jerusalema ha e fumanoe maboteng a ntlo ea borena. Sankribe a ka ikhaba feela ka ho hlola Lachish. Seo e leng taba lipakeng tsa Molimo oa leholimo le melimo ea ba- Assiria se bontšoa topollong ea sechaba sa hae. O bona liketso tsa khalefo tsa Assiria. O utloa mantsoe a thapelo ea Hesekiase. Molimo o etsa liketso nalaneng.

`Ke joang u ka hopolang hore Molimo eo ka mohlolo a ileng a lopolla Iseraele nakong le sebakeng sa eona, e ntse e le Molimo eena eo, eo u mo raplang, le ho itšetleha ho eena, le ho mo tšepa kajeno?`