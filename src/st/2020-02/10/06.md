---
title:  Tumelo le Nalane
date:  04/06/2020
---

Ha re phele sebakeng se se nang letho. Liqeto tsa rōna ha li susumetse rōna feela, empa le batho ba bang. Ka tsela e tšoanang, maphelo a batho ba bangata ba mehleng ea khale ba Molimo a bile le khahlamelo e kholo bokamosong ba ba bang kantle ho bona. Ho Ba- Heberu 11, khaolo eo e tsebahalang ea “tumelo”, re bona kakaretso ea tšusumetso ea ba bangata ba bahale bana ba tumelo ba mehleng.

**Bala Ba-Heberu 11:1–40. Ke thuto efe eo re ka ithutang eona ho bahale baa ba mehleng le ka ho ithuta maphelo a bona?**

`Henoke`

`Nooe`

`Abrahama`

`Sara`

`Josefa`

`Moshe`

`Rahaba`

`Samsone`

Tumelo ha se feela ho lumela nthong e itseng kapa ho motho e mong; ke ho etsa e le karabelo ea bolumeli boo. Ke tumelo e sebetsang; sena ke se boleloang e le ho loka. Ke liketso tseo tsa tumelo tse fetolang nalane. Ketso ka ’ngoe e itšetlehile ka Lentsoe la Molimo.

Noe o ile a etsa ka tumelo ha a ne a haha areka, a tšepa Lentsoe la Molimo holima maiphehlelo le ho behoa ha mabaka. Ka hobane pula e ne e so ka e-na, maiphihlelo le ho teka mabaka, li ne li supa hore moroallo oa metsi o ne o sa etse kelello. Empa Noe a utloa Molimo, ’me moloko oa batho oa pholoha. Abrahama, ea neng a bitsoa Abrame, a tloha Ur ka boroa ho Mesopotamia, motse o neng o tsoetse pele haholo lefatšeng nakong eo, ’me a tsoa, a sa tsebe moo Molimo a tla mo isa teng. Empa a khetha ho etsa ka Lentsoe la Molimo. Moshe a khetha ho ba molisa ea etellang sechaba sa Molimo pele ho se isa lefatšeng la pallo ho e-na le ho ba morena oa Egepeta, ’muso o moholohali oa nako eo. O ile a tšepa lentsoe la ea matla oohle, le neng le bitsa ho tsoa sehlahleng se tukang empa se sa che. Rahaba a khetha ho tšepa litlaleho tsa topollo ea Molimo, a sireletsa lihloela tse peli, ’me ea e-ba karolo ea leloko la Jesu. Ke ha nyenyane ha kae re tsebang hore na liqeto tsa rōna li tla ama maphelo a batho ba se nang palo molokong ona le o tlang!