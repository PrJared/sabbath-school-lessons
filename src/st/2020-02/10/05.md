---
title:  Jesu oa Nalane
date:  03/06/2020
---

`Bala Mattheu 26:57–67, Johanne 11:45–53, le Johanne 18:29–31. Kaiafa e ne e le mang, ’me kabelo ea hae e ne e le efe lefung la Kreste? Ponse Pilato eena e ne e le mang, ’me ke hobaneng qeto ea hae e ne e le bohlokoa ka ho fetisisa hore lekhotla la Sanhedrine le phethe merero ea lona?`

Kaiafa e ne e le moprista e moholo ea ileng a qala morero oa ho batla ho bolaea Jesu. Boteng ba hae bo tlalehiloe hap eke Josephus, ranalane oa mo-Juda ea neng a ngola lebitsong la ba-Roma. “Ntle le moo hape a tlosa Josefa, eo hape a neng a bitsoa Kaiafa, moprista e moholo, ’me a khetha Jonathane, mora oa Ananiase, moprista oa pejana, ho mo hlahlama.”—Josephus Complete Works (Grand Rapids, MI: Kregel Publications, 1969), book 18, chapter 4, p. 381.

Ka 1990, lebitla la lelapa le ile la fumanoa ka boroa ho Jerusalema le na le mabokose (a tšetseng masapo) kapa makese a leshome le metso e ’meli. Lichelete tsa tšepe le mosebetsi oa letsopa tse fumanoeng lebitleng, li lekanya nako ea ho isa bohareng ba lekholo la pele la lilemo A.D.. Le khabileng ka ho fetisisa la mabokose kapa makese ao, ka masapo a batho ’maloa ka hara lona, ho na le lebitso “Josefa mora Kaiafa.” Baithuti ba bangata ba lumela hona e bile lebitla le lebokose la masapo la Kaiafa, moprista e moholo eo ka kotloloho a kentseng letsoho lefung la Jesu. Ka 1961, mongolo o nang le lebitso la Ponse Pilato, ’musisi oa Judea tlasa ’musisi e moholo Tiberiase, o ile oa fumanoa lejoeng holong ea liboka ea Caesarea Maritima. Ka hona, bobeli liketsahalo tsena, ba bang ba libapali tse neng ka sehlohong ho pota lefu la Kreste li hokahantsoe ke nalane. Bo-ranalane ba lefatše ba lekholo la pele le la bobeli la lilemo hape ba bua ka Jesu oa Nazaretha. Tacitus, ranalane oa mo- Roma, o ngola ka Kreste, kahlolelo ea lefu ke Ponse Pilato nakong ea puso ea Tiberiase, le Bokreste ba pele Roma. Pliny e monyenyane, ’musisi oa Roma, oa ngola ka A.D. 112–113 o ngolla ’musisi e moholo Trajane, a botsa hore na o lokela ho etsa joang ka Bakreste. O ba hlalosa e le ba kopanang ka letsatsi le itseng pele ho leseli moo ba bokanang le ho bina lifela joalo ka ha eka ba binela molimo. Litšibollo tsena tsa boepi le mehloli ea nalane e fana ka leseli le leng kantle ho Bibele ka boteng ba Jesu, ea neng a khumameloa nakong ea matsatsi a mashome a mahlano ka mora lefu la hae. Li-Evangeli ka bo tsona ke mehloli ea mantlha ka Jesu, ’me re lokela ho ithuta tsona ka hlokolosi ho tseba haholo ka Jesu le bophelo ba hae.

`Leha kamehla ho le molemo ho ba le bopaki ba boithuto ba boepi bo tšehetsang tumelo ea rōna, hobaneng re lokela ho ithuta ho se etse tumelo ea rōna ho itšetleha linthong tsee, leha li ka ba le thuso ka linako tse ling?`