---
title:  Bibele e le Nalane
date:  30/05/2020
---

### Bakeng sa Thuto ea Beke ena Bala
1 Samuele 17; Esa. 36:1–3, Esa. 37:14–38; Daniele 1, 5; Matt. 26:57–67; Ba-Heb. 11:1–40.

> <p>Temana ea Khopolo</p>
> “Ke ’na Jehova, Molimo oa hao, o u ntštseng lefatšeng la Egepeta, tlung ea bohlanka” (Exod. 20:2 [hape Deut. 5:6]).

Bibele e theiloe nalaneng. Nalane ea Bibele e tsamaea ka tsela e otlolohileng ho tloha tšimolohong, ha Molimo o ne o etsa lintho tsohle, ka sepheo se itseng, le ha a tla nchafatsa lefatše ho khutleng labobeli. Boleng ba nalane ba Lengolo ke semelo se seng se le khethollang libukeng tse halalelang tsa malumeli a mang. Bibele e lekanya boteng ba Molimo oo ka sebele o kenyang letsoho nalaneng; ha e leke ho netfatsa boteng boo. Tšimolohong, oa bua, ’me bophelo lefatšeng ba ba teng (Gen. 1:1–31). O bitsa Abrame ho tsoa naheng ea Ba-Kalde. O lokolla sechaba sa hae tlung ea bohlanka ea Egepeta. O ngola melao e leshome matlapeng a majoe ka monoana oa hae (Exod. 31:18). O roma baporofeta. O romela likahlolo. O bitsa bath oho phela le ho arolelana molao oa ha le morero oa topollo le lichaba tse ling. Qetellong o romela Mora oa hae Jesu Kreste lefatšeng, ka hona a arola nalane ka ho sa feleng.

Bekeng ena, re tla sheba tse ling tsa lintlha tsa bohlokoa nalaneng joalo ka ha li phetoa ke Bibele le a mang a mapaki a tsa boepi a thusang ho tiisa nalane joalo ka ha e boleloa ke Bibele.