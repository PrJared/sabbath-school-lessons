---
title:  Ho Ngoliloe ho thoe
date:  12/04/2020
---

Kelobetso ea Jesu ke Johanne Mokolobetsi e tšoaea qaleho ea bosebeletsi ba Mopholosi, moo hang Jesu a ileng a nkeloa ke Moea felleng la Judea, moo—bofokoling ba hae ba botho a ileng a lekoa ke Satane.

`Bala Mattheu 4:1–11. Jesu o itšireletsa joang khahlanong le liteko tsa Satane lefelleng? Ke eng eo re lokelang ho ithuta eona ho tsoa tlalehong ee?`

Ha a lekoa ka takatso ea ho ja, Jesu o araba ka hore: ‘“Ho Ngoliloe ho thoe, “Motho a ke ke a phela ka bohobe feela, empa o tla phela le ke polelo tsohle tsa tsoang molomong oa Molimo”’” (Matt. 4:4). Jesu o supa morao Lentsoeng le phelang le mohloling oa lona oa leholimo. Ka tsela ena o tiisa matla a Mangolo. Ha a lekoa ka mebuso ea lefatše le khaya ea eona, Jesu o arabile ka hore, “‘Ho Ngoliloe ho thoe, “Khumamela Morena, Molimo oa hao, ’me u sebeletse eena feela”’” (Matt. 4:10, Luka 4:8). Kreste o re hopotsa hore khumamelo ea ’nete ke e tsepameng ho Molimo e seng mang kapa mang, le hore boinehelo Lentsoeng la hae ke khumamelo ea ’nete. Ea ho qetela, ka teko ea lerato la mponeng, le ho lumela lintho ntle le bopaki, Jesu o arabile, “‘Ho Ngoliloe hape ho thoe, ‘U se ke oa leka Morena Molimo oa hao’” (Matt. 4:7; hape Luka 4:12).

Litekong tsena tse tharo, Jesu o araba ka mantsoe ana “Ho Ngoliloe ho thoe.” Ke hore, Jesu o leba hantle Lentsoeng la Molimo e seng ho hong ho sebetsana le litlhaselo le thetso ea Satane. Ena e lokela e be thuto e matla bakeng sa rōna bohle, ’me Bibele feela, ke boemo le motheo oa tumelo ea rōna. E, Bibele ’me Bibele feela e bile mokhoa oa boitšireletso oa Jesu khahlanong le litlhaselo tsa sera. Jesu ke Molimo, empa boitšireletsong ba hae khahlanong le Satane, o inehela ka hohle Lentsoeng la Molimo. Ha se maikutlo; ha se ka bokheleke ba khang; ha se ka mantsoe a matla a botho; empa ke ka bobe le ka matla a mantsoe a Mangolo. Ho Kreate, Lengolo e be matla a fetisang. Ka tsela ena, bosebeletsi ba hae bo qala ka motheo o tsitsitseng le ho tsoela pele ho haha holima botšepehi ba Bibele.

`Ke joang re ka ithutang ho itšetleha ka Lentsoe la Molimo, le ho inehela ho lona?`