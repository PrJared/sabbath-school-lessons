---
title:  Pono ea Jesu le Baapostola ka Bibele
date:  11/04/2020
---

### Bakeng sa Thuto ea Beke ena Bala
Matt. 4:1–11; Matt. 22:37–40; Luka 24:13–35, 44, 45; Luka 4:25–27; Acts 4:24–26.

> <p>Temana ea Khopolo</p>
> “Empa Jesu a araba a re: Ho ngoliloe ho thoe: Motho a ke ke a phela ke bohobe feela, empa o tla phela le ka polelo tsohle tse tsoang molomong oa Molimo”’” (Mattheu 4:4).

Ka bomalimabe, molokong oa joale, Bibele boholo e tolokoa ka chebo ea filosofi e sa lumeleng bobeli tšusumetso le matla a eona. Ha e le hantle, Bibele e nkoa joalo fela ka maikutlo a batho ba phelang ba phelang meetlong ea mahaeng bas a utloisiseng lefatše joalo ka ha re le utloisisa kajeno. Ka nako e tšoanang, karolo ea mohlolo oa tlhaho ea eona e nketsoe tlase kapa hona ho tlosoa, le ho fetolela Bibele ho tokomane eo, ho e na le hore e be pono ea Molimo ka batho, e fetohile pono ea batho ka Molimo. ’Me tholoana ea seno ke hore, ho ba bangata, Bibele e se e fetohile e tsoileng tseleng molokong ona o eang ka khopolo ea Darwin le filosofi ea joale.

Leha ho le joalo, re latola ntlha-kemo eno. Ho e-na le hoo, ka Testamenteng e Ncha, re ka bona tsela e susumelitsoeng ea ho sheba Mangolo ka ho ithuta hore na Jesu le baapostola ba ne ba utloisisa Testamente ea Khale joang, e leng eona fela Bibele eo ba neng ba na le eona ka nako eo. Ba ne ba amana joang le batho, libaka, le liketsahalo tse hlalositsoeng? Khopolo ea bona le mekhoa ea bona e ne e le efe ea botoloki? Ha re ba latele le kutloisiso ea bona, khahlanong le mokhoa tumelo o sa susumetsoang oa batho oo mokhoa khopolo ea bona o lebisang fela pherekanong ka Lentsoe la Molimo.