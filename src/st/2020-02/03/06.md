---
title:  Baapostola le Bibele
date:  16/04/2020
---

Bangoli ba Testamente e Ncha ba atamela Bibele ka tsela e tšoanang le ea Jesu. Litabeng tsa thuto, boitšoaro, le phethahalo ea boporofeta, Testamente ea Khale ho bona e ne e le Lentsoe la Molimo le nang le matla. Ha re fumane letho, kae kapa kae, moo banna bana ba reng kapa ba etsang se qholotsang matla kapa boleng ba karolo efe kapa efe ea Bibele.

**Likha tse latelang tsee li re ruta eng ka moo baapostola ba neng ba utloisisa boleng ba Lentsoe la Molimo?**

`Lik. 4:24–26`

`Lik. 13:32–36`

`Ba-Rom. 9:17`

`Ba-Gal. 3:8`

Hlokomela likheng tsena hore na Mangolo a amana haholo ha kae le lentsoe la Molimo ka sebele. Ho Liketso 4, pejana ba tlala ka Moea o Halalelang, baruruoa ba rorisa Molimo ka tokollo ea Peterose le Johanne. Thorisong ea bona, ba phahamisa mantsoe a bona, ba ananela Molimo e le ’mopi le ho bua ha hae ka Davida mohlanka oa hae. Ke hore, mantsoe a Davida ke mantsoe a Molimo. Ho Liketso 13:32–36, Davida o qotsoa hape ke Paulose, empa mantsoe a hae a nkoa e le a Molimo, hoba temana ea 32 e re: “Pallo e neng e etselitsoe bo-ntat’a rōna (ke Molimo)”. Ho Ba-Roma 9:17, moo motho a ka lebellang Molimo e le moetsi oa taba, Paulose o sebelisa polelo “Lengolo,” ka hore: “Hobane Lengolo le itse ho Faro”, e ka fetoloang hape tjena, “Hobane Molimo o itse ho Faro.” Ho Ba-Galata 3:8 moetsi “Lengolo” o sebelisoa sebakeng sa “Molimo,” ho bontša ka moo li hokahaneng haholo kateng Lentsoe la Molimo ke Molimo ka sebele. Ha e le hantle, bangoli ba Testamente e Ncha ka ho tšoana ba itšetlehile ka Testamente ea Khale e le Lentsoe la Molimo. Ho na le liqotsulo tse baloang ka makholo Testamenteng e Ncha ho tsoa Testamenteng ea Khale. Moithuti e mong o entse pokello ea lethathamo la qotsulo tse 2,688 ka kotloloho, tse 400 ho tsoa bukeng ea Esaia, 370 ho tsoa Lipesalemeng, 220 ho tsoa bukeng ea Exoda, joalo- joalo. Ha e ne e ba motho o ka ekeletsa lethathamong lena, moo ho lekantsoeng, o utloang sehloho, le ’moko taba, palo e ne e tla nyoloha haholo fela. Libuka li tletse ka polelo ena e ea qotsulo ho supa boporofeta ba Testamente ea Khale bo hlahisoang ka eona, “Ho Ngoliloe ho thoe” (Matt. 2:5, Mark 1:2, 7:6, Luka 2:23, 3:4, Ba-Rom. 3:4, 8:36, 9:33, 1 Ba-Kor. 1:19, Ba-Gal. 4:27, 1 Pet. 1:16). Tsohle tsena li tiisa hore Mangolo a Testamente ea Khale ke motheo oo lithuto tsa Jesu le baapostola li neng li lutes holima oona.