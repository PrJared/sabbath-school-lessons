---
title:  Jesu le Lengolo Lohle
date:  14/04/2020
---

`Bala Luka 24:13–35, 44, 45. Ke joang Jesu a sebelisang Mangolo ho ruta barutuoa molaetsa oa Evangeli?`

Ka mora le lefu la Kreate, balateli ba hae ba ne ba ferekane le ho qeaqea. See se ka etsahala joang? O ne a bolela eng? Khaolong ea ea Luka, re bona hore o ila a itlhahisa ho bona habeli, pele ho ba babeli tseleng e eang Emmause, ’me hape ho ba bang ha morao. Libakeng tse peli tse fepaneng, Jesu o hlalosa ka moo tsohle li phethahetseng ho tsoa boprofeteng ba Testamente ea Khale: “Eaba o qala ka Moshe, a isa ho baporofeta bohle, a ntse a ba hlalosetsa Mangolong ’ohle tseo a boletsoeng ka tsona” (Luka 24:27). Hape ho Luka 24:44, 45, o re, “‘Ke tsona litaba tseo nkileng ka le bolella tsona, ka re: Tsohle tseo ke ngoliloeng ka tsona molaong oa Moshe, le baporofeteng, le lipesalemeng, e ka khona li etsahale’”. Jesu joale a “bula kutloisiso ea likelello tsa bona ho utloisisa Mangolo”.

Ela hloko taba ena e ho Luka 24:27 e reng “Mangolong ’ohle.” Taba ena e tiisoa hape sekheng se latelang e le “‘molao oa Moshe le baporofeta le Lipesaleme’” (Luka 24:44). Sena se theha ka ho hlaka hore Jesu, Lentsoe le entsoeng nama (Johanne 1:1–3, 14), o itšetlehile matleng a Lengolo ho hlalosa hore lintho tsena li ne li porofetiloe joang makholo- kholo a lilemo pejana. Ka ho supa Lengolo ka kakaretso, Jesu o ruta barutuoa ka hoba etsetsa mohlala. Ha ba ntse ba hasa moaletsa oa Evangeli, le bona ba ne ba lokela ho hlalosa Lengolo lohle ho tlisa kutloisiso le matla ho balumeli ba bacha lefatšeng ka bophara.

Hlokomela hape, ka moo Mattheu 28:18–20, Jesu a se bolelang ho barutuoa ba hae (le ho rōna kajeno) hore “‘Ke neiloe borena bohle leholimong le lefatšeng’”. Empa matla ao a sala motso oa oona e le Ntate oa he, le hloho eohle ea bo-Molimo, hobane o re ho bona, ‘“E-eang ke hona, le rute lichaba tsohle; le ba kolobetse ka lebitso la Ntate, le la Mora, le la Moea o Halalelang ‘“. E ba joale ho tla karolo ea rōna ea sehloho: ‘“’me le ba rute, ho boloka tsohle tseo ke le laetseng tsona’“. Ke eng eo Jesu a e rutang le ho e laela? Lithuto tsa hae li ipapisitse le Lengolo. Ke holima matla ana a boporofeta a Lentsoe a ileng a tla, ’me ke phethahalong ea boporofeta ba Lengolo a ipehileng ka tlase ho Ntate oa hae.

`Haeba Jesu o amohela Lengolo lohle, ke hobaneng re lokelang ho etsa se tšoanang? Hape, ke joang re ka ithutang ho amohela matla a Lengolo lohle, leha re hlokomela hore ha se ntho tsohle tse re amang kajeno? Tlisa karabo ea hao sehlopheng ka Sabatha.`