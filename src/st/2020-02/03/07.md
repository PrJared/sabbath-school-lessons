---
title:  Ho Ithuta Haholoanyane
date:  17/04/2020
---

Bala Ellen G. White, “As a Child,” pp. 68–74, and “The Temptation,” pp. 114–123 in The Desire of Ages. “Batho ba nka ba le bohlale ho feta Lentsoe la Molimo, ba le bohlale le ho feta Molimo; ’me ho e-na le ho beha maoto a bona holima motheo o tsitsitseng, le ho tlisa tsohle tekong ea Lentsoe la Molimo, ba beha lona lentsoe leo tekog k maikutlo a bona a mahlale le tlhaho, ’me ha li bonahala li sa lumellane le maikutlo a bona a mahlale, e lahleloa ntle le ho nkoa e se ’nete.”— Ellen G. White, Signs of the Times, March 27, 1884, p. 1.

“Ba tloaelanang hantle le bohlale le sepheo sa Molimo joalo ka ha ho senotsoe Lentsoeng la Hae, e ba banna le basali matla kelellong; ’me e ka ba basebetsi ba matla ’moho le tichere e kholo, Jesu Kreste. Kreste o file batho ba hae mantsoe a ’nete, ’me bohle ba biletsoa ho nka karolo ho etsa hore ba tsejoe lefatšeng... Ha ho tokafatso kantle ho ’nete, lentsoe. Joale ho lokela ho utloisisoa hore na ho bohlokoa ha kae ke bohle!”—Ellen G. White, Fundamentals of Christian Education, p. 432.

**Lipotso tsa Puisano**

`1. Haeba Jesu, bangoli ba lievangeli, le Paulose ba ne ba nka Mangolo a Testamente ea Khale e le Lentsoe la Molimo, sena se lokela ho re bolella eng ka hore na hobaneng bongata ba chebo tsa morao tjee ka Lengolo li fosahetseng le ho re ke hobaneng re sa lokelang ho oela likhang tseo, ho sa tsotellehe hore na li rutoa ke mang?`

`2. E le ho fa batho mofetolelo oa hore na boholo ba barutehi ba Bibele ba tsoile tseleng ha kae ke ho qeaqea, ke tsena lintho li se kae tseo boholo ba baithuti ba joale ba li latolang. Ba latola tlholo ea lefatše ka matsatsi a tšeletseng, ba amohela libilione tsa lilemo tsa ifolushine. Ba latola hore ho bile le Adama ea se nang sebe lefatšeng le so oele. Ba latola moroallo oa metsi oa lefatše ka bophara. Ba bang ba latola hore Abrahama o kile a ba teng. Bang ba latola pale ea Phallo e Kholo. Bang ba latola mehlolo ea Jesu, ho kenyeletsa le tsoho ea hae bafung ka ’mele. Ba bang ba latola khopolo ea hore boporofeta bo bolela tse tlang, moo baporofeta ba bolelang bokamoso, ka linako tse ling makholo-kholo a lilemo pele kapa sekete sa lilemo pele. Qeto tsee li lokela ho re bolella eng ka se etsahalang ha batho ba qala ho ba le pelaelo ka matla le boleng ba Mangolo? Hape, ke litsela life ho lea ho thusa batho bao ho tla kutloisisong e hlakileng ea ’nete?`

`3. E le karabo ea potso ea thuto ea Labobeli qetellong, ke joang re ka utloisisang hore na ke joang Lengolo lohle le ka susumetsoang, ’moho le likarolo tse sa re ameng ha kaalo kajeno?`