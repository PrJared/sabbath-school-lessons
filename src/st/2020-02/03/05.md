---
title:  Jesu le Tlhaho le Nalane ea Bibele
date:  15/04/2020
---

Jesu o rutile hore Bibele ke Lentsoe la Molimo ka tsela ea hore seo e se bolelang se tšoana hantle le seo Molimo a se bolelang. Tlhaho kapa qaleho ea eona e fumanoa ho Molimo, ’me ka hona, e fupere matla ohle bakeng sa karolo efe kapa efe ea bophelo. Molimo o sebelitse ka nalane ho senola thato ea hae ho batho ka Bibele. Ka mohlala, ho Mattheu 19:4, 5, Jesu o supa qotsulo e ngoliloeng ke Moshe. Empa Jesu ka sekha sena ’me o re, ‘“Ea ba entseng tšimolohong . . . a re, “Ka baka leo, monna o tla tlohela mtat’ae le ‘m’ae, a khomarele mosali oa hae.” ‘“ho e-na le hore “Lengolo le re,” Jesu o re, ‘“Ea ba entseng tšimolohong . . . a re,’“ a lekanya lentsoe la ’mopi e leng mopheti oa seo Genese e se ngolileng. Molimo, ha e le hantle, mona o nka e le mongoli oa polelo ena, leha e ngoliloe ke Moshe.

**Bala liratsoana tse latelang. Jesu o ne a utloisisa joang batho ba nalane le liketsahalo tsa Bibele?**

`Matt. 12:3, 4`

`Mark 10:6–8`

`Luka 4:25–27`

`Luka 11:51`

`Matt. 24:38`

Jesu ka tiisetso o nka batho, libaka, le liketsahalo tsa Testamente ea Khale e nalane ea ’nete. Ho supa Genese 1 le 2, Abele ho Genese 4, Davida a ja mahobe a pontša, le Elisha hara ba bang ba nalane ea Bibele. Khafetsa o bua ka mahlomola a baporofeta ba khale (Matt. 5:12, Matt. 13:57, Matt. 23:34–36, Mark. 6:4). Molaetseng oa tlhokomeliso, Jesu hape o hlalosa tsa matsatsing a Nooe: ‘“Ba ne ba e-ja, ba e-noa, ba nyala, ba nyalisa, ha ba ha fihla tsatsi leo a keneng arekeng ka lona; ha ba ka ba lemoha, ha ba ha fihla moroallo, ’me ba nkoa bohle ke oona: ho tla ba joalo le ho tleng ha mor’a motho’” (Matt. 24:38, 39). Ho hlakile hore Jesu o ne a supa ketso ena e kholo kahlolo ea Molimo e le ketsahalo ea nalane.

`Hobane Jesu ka bo eena o ne a supa batho bana ba nalane e le ba sebele, sena se bolelang ka matla a thetso ea Satane hore e be batho ba bangata kajeno, le ba ipolelang e le Bakreste, hangata ba latola boteng ba tsona? Hobaneng re lokela ho se oele lerabeng le joalo?`