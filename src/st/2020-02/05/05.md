---
title:  Lengolo le Toloka Lengolo
date:  29/04/2020
---

Ke hobane fela ho na le tumellano e itseng ea Lengolo Bibele e ka ba motoloki oa eona. Ka ntle ho tumellano, Lengolo e ke ke ea ba leseli le senolang moelelo oa eona, moo karolo e ’ngoe ea Lengolo e tolokang likarolo tse ling ’me joale e ba senotlolo sa ho utloisisa liratsoana tse amanang.

`Bala Luka 24:27, 44, 45. Ke joang Jesu a supang Lengolo ho hlalosa hore na ke mang? Sena se re ruta eng ka moo re ka sebelisang Lengolo?`

Botle ba ho lumella Lengolo ho hlalosa Lengolo ke hore le fana ka leseli le eketsehileng moelelong oa lona. Ka ho etsa joalo, ha rea lokela ho hulela likarolo tse itseng tsa Mangolo ho tiisa maikutlo a rōna. Ho e-na le hoo, ka hloko eohle re hloka ho nka tikoloho ea temana ka ’ngoe. Ntle le tikoloho e tlisoang ke litemana tse tlang pele le tse tlang ka morao lipatlisisong, re lokela ho nka hape le moelelo oa buka ka kakaretso moo temana e fumanoang teng. Ho feta moo, ka ha ho latela Paulose Lengolo ke, “tsohle tse ngoliloeng pele, li ngoliloe ho re ruta” (Ba-Rom. 15:4), re lokela ho ithuta sohle seo Lengolo le se bolelang tabeng e itseng.

“Bibele ke mohlalosi oa eona. Lengolo le lokela ho bapisoa le Lengolo. Moithuti o lokela ho ithuta sheba lentsoe ka kakaretso, le ho bona kamano ea likarolo tsa eona. O lokela ho b le tsebo ea thuto ea eona e kholo ea sehloho, ea sepheo sa Molimo bakeng sa Lefatše, sa ho hlaha ha toatšano e kholo, le mosebetsi oa topollo.”—Ellen G. White, Education, p. 190. Ha re bapisa Lengolo le Lengolo, ho bohlokoa ho ithuta Bibele hantle. Ha ho khoneha, re lokela ho ithuta eona ka lipuo tsa tseo e ngoliloeng ka tsoa e sa le qaleng, kapa ka phetolelo e loketseng e tšepahallang moelelo oo fuperoeng ke se-Heberu le se-Gerike sa pele. Leha tsebo ea lipuo tsa pele e sa hlokahale ha kalo ho utloisisa hantle Bibele, empa ho ea thusa ha ho khoneha. Ha ho se joalo, boithuto ka botšepehi le thapelo ba Lentsoe, ka boikokobetso le boinehelo, ruri bo ntse bo ka beha liloana tse molemo.

`Nahana ka thuto, e joalo ka boemo bafu, eo ha u ka shebana le litemana tse itseng tse khethiloeng li ka isang phosong ha litemana tse ling li ka tlolisoa mahlo holimo. See se re bolella eng ka bohlokoa bah o bokella le ho bala Bibele eohle ka ho re na e reng ka sehloho se itseng e le ho utloisisa seo Bibele e re rutang?`