---
title:  Ho Hlaka ha Lengolo
date:  28/04/2020
---

Boipiletso bofe kapa bofe Lengolong fela ha bo etse kelello ha temana ka bo eona e sa hlaka ka moelelo.

`Bala Mattheu 21:42; Mattheu 12:3, 5; Mattheu 19:4; Mattheu 22:31; Mareka 12:10, 26; Luka 6:3; Mattheu 24:15; le Mareka 13:14. Ho pheta-pheta ha Jesu ho supa Lengolong ho bolela eng malebana le ho hlaka ha molaetsa?`

Bopaki ba Bibele bo hlakile: Bibele e hlakile ho lekana ho seo e se rutang. Bibele e hlakile hoo e ka utloisisoang ke bana le batho ba baholo ka ho tšoana, haholo lithutong tsa eona tsa mathomo. Leha hole joalo ho sana le menyetla e se nang qetello bakeng sa tsebo ea rōna le kutloisiso ka boteba. Ha re hloke boahloli ba kereke ho fana ka botoloki ba Bibele bakeng sa rōna. Hantle, lithuto tsa eona mathomo li ka utloisisoa ke balumeli bohle. E lekana balumeli bohle ba lekana ho e-na le ho siela batho ba itseng ba khethehileng ho e toloka, joalo baprista. Ka hona, re khothaletsoa ka Bibeleng ho ithuta Lengolo ka bo-rōna hobane re na le bokhoni ba ikutloela molaetsa Molimo bakeng sa rōna.

Ho se ho supiloe haholo hore “mohlala oa tumellano oa bangoli ba Bibele o bontša hore Mangolo a lokeloa ho nkoa joalo ka ha a bua, ntle leha e-ba setšoantšo se itseng se hlakileng se reriloe Ha ho ‘lekoko’ le thata le lokeloang ho choatloa e le ho fihlela ‘bokahare’ ba lintho tse thata, tse patiloeng, moelelo oa selotho, moo e leng ba itseng fela b aka o fihlelang.”—Handbook of Seventh-day Adventist Theology [Hagerstown, MD: Review and Herald Publishing Association, 2000], p. 65. Empa, ho hlaka ha Bibele ho kenyeletsa puo, mokhoa, le mantsoe a Lengolo hobane hobane ’nete e tiileng e reretsoeg ke bangoli ba Bibele ho e-na le e nang le tšekamelo, e sa laoleheng, e meelelo e mengata ea lengolo.

Sena ha se bolele hore ka linako tse ling, ha re na ho thulana le litemana kapa maikutlo ao re sa a utloisiseng hantle kapa ho a tšoara. Hantle, lena ke Lentsoe la Molimo, ’me rōna re batho feel aba oetseng sebeng. Leha ho le joalo, Lentsoe la Molimo le hlakile ho lekanna lithong tseo re li hlokang ka ho fetisisa ho li utloisisa le ho litseba, haholo malebana le potso ea pholoho.

`Nahana ka nako eo u neng u sa utloisise litemana tse ling, e be u oa li hlakisetsoa. Ke eng eo u ithutileng eona ho tsoa maiphihlelong ao e ka thusang ba bang ba bothateng bo tšoanang?`