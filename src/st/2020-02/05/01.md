---
title:  Ka Lengolo Feela— Sola Scriptura
date:  25/04/2020
---

### Bakeng sa Thuto ea Beke ena Bala
1 Ba-Kor. 4:1–6; Tite 1:9; 2 Tim. 1:13; Mark 12:10, 26; Luka 24:27, 44, 45; Esa. 8:20.

> <p>Temana ea Khopolo</p>
> “Hobane Lentsoe la Molimo ke lentsoe le phelang, le matla, ’me le fetisa ka bohale lisabole tsohle tse leolitsoeng ka nģa tse peli; ’me lea hlaba, le ee ho kena le likhaohanong tsa pelo le tsa moea, le manonyellong le mokong; ’me le ahlola maikutlo le mehopolo ea pelo” (Ba-Heberu 4:12). 

Maporosetanta a bua ka “Lengolo feela” (sola Scriptura) le ho phahamisa Lengolo e le motheo oa le mohloli oa liqeto tsa thuto-molimo. Khahlanong le thuto-molimo ea Kereke ea Roma, e phahamisang Lengolo le Moetlo, tumelo maporosetanta e tiisa lentsoe “feela”; ke hore, Lengolo feela ke matla ho qetela ha litaba tsa tumelo le thuto li thulana.

E ne e le Bibele e faneng ka matla a tšusumetso ho nchafatso ea boporosetanta le boipelaetso khahlanong le Rome le liphoso tseo e saleng e li ruta ka makholo-kholo a lilemo. Khahlanong le botoloki ba litšoantšo ba Lengolo, moo meelelo e mengata e neng e baloa ka hara temana, ba nchafatsi ba maporosetanta ba ile ba tiisa bohlokoa ba botoloki ba puo-nalane ba Bibele, e ne e nkela hlohong puo le moelelo oa eona oa Bibele. Bekeng ena re tla shebana le sola Scriptura ka botebo. Re tla ithuta hore sola Scriptura e bolela melaoana ea motheo ea botoloki ba Bibele e bohlokoa hoo e ke keng ea siuoa ka thoko bakeng sa botoloki bo nepahetseng ba Lentsoe la Molimo. Re maporosetanta, re lokela ho boloka Bibele e ntse e le matla a ho qetela a thuto.