---
title:  Lengolo le Tloaelo e Busang
date:  26/04/2020
---

Ho tloha qalong ea oona, Masala a bolokang letsatsi la bosupa a inkile ele batho ba bua, ke hore, Bakreste ba lumelang Bibele. Ho tiisa melaoana ea lengolo ea sola Scriptura (ka Lengolo feela), re ela hloko matla a ikhethang a Bibele. Lengolo feela ke tloaelo e busang ea thuto-molimo ea rōna le matla a ho qetela bophelong le thutong. Mehloli e meng, joalo ka maiphihlelo a Bokreste, ho teka mabaka ha botho, kapa moetlo, li ka tlase ho Bibele. Hantle, motheo sola Scriptura o ne o reretsoe ho sireletsa matla a Lengolo ho itšetleheng ka kereke le botoloki ba eona, ’me ea hlola khonahalo ea hore motheo oa botoloki ba eona e be bo ka hlaha kantle ho Bibele.

`Bala 1 Ba-Korinthe 4:1–6, haholo temana 6, moo Paulose a reng ha rea lokela ho “tlōlisa se ngoliloeng.” Hobaneng ntlha ee e le hlokolosi bakeng sa tumelo ea rōna?`

Ho tlōlise se ngoliloeng ha ho kenyeletse leseli le tsoang libakeng tse ling tsa boithuto, joalo ka boithuto ba meetlo e fetileng kapa nalane. Libaka tse ling li ka re fa leseli holima likarolo tse ling tsa Bibele le nalane ea likha tse ling tsa molaetsa oa lengolo, ’me ka hona li re thusa ho utloisisa litemana tsa Bibele hantle. Kapa ho se kenyeletse thuso ea lisebelisoa tse ling tšebetsong ea botoloki, joalo ka tlotlo-ntsoe, buka ea tlhaloso ea mantsoe, le libuka tse ling le li-commentaries. Leha ho le joalo, botoloking bo nepahetseng ba Bibele, temana ea Lengolo e na le matla holima tsohle tse ling, mahlale, le thuso tseo tsa tlatsetso. A mang a maikutlo a hloka hore a ke a nyakureloe hantla ka leihlo la Lengolo ka kakaretso.

Seo re se tiisang ka nepo ha re phahamisa sola Scriptura ke hore ha khohlano e hlaha botoloking ba tumelo ea rōna, e ba Lengolo feela le nkang matla a fetisang le ho ahlola mehloli e meng kapa moetlo oa kereke. Ha rea lokela ho tlōlisa se ngoliloeng ka har’a Bibele mahlo. Bonkreste le kholiseho, phatlalatsong ea Evangeli li itšetlehile boipolelong bo tiileng ba matla a Lengolo. “Lengolo feela ke morena le monghali oa ’nete oa lingoloa tsohle le thuto lefatšeng.”—Martin Luther, Luther’s Works, vol. 32: Career of the Reformer II, ed. Jaroslav Jan Pelikan, Hilton C. Oswald, and Helmut T. Lehmann, vol. 32 [Philadelphia: Fortress Press, 1999], pp. 11, 12.

`Bala Liketso 17:10–11. Ke joang litemana tsee li tiisang seo re buang ka sona moo malebana le Lengolo e le motheo?`