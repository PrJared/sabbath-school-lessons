---
title:  Sola Scriptura le Ellen G. White
date:  30/04/2020
---

`Bala Esaia 8:20. Hobaneng kamehla ho le bohlokoa ho khutlela “molaong le bopaking” e le tloaelo ea thuto le ho ruta ha rōna? Sena se bolela eng ka bosebeletsi ba baporofeta bao e sa kang e aba karolo ea pokello ea libuka ts Bibele?`

Ha re bua ka sola Scriptura (Bibele ‘me Bibele feela), Baleti, (Ma-Seventh-day Adventist) hangata ba qholotsoa ka potso ea hore na joale ka Ellen G. White re etsang, eo le eena a neng a susumelitsoe ke Molimo le ho sebeletsa e le morumuoa oa Molimo ho Masala a sechaba sa hae. Ke kamano efe lipakeng tsa hae le lingoloa tsa Lengolo? Le ho bala feela ho potlakileng ha lingoloa tsa Ellen White ho bontša hore hantle ho eena, Bibele e ne e le motheo le khubu ea sohle seo a neng a se hopola le thuto-Molimo. Ha e le hantle, khafetsa o tiisa hore Bibele ke matla a fetisag le tloaelo ea mantlha le motheo oa lithuto, le tumelo, le litloaelo (sheba The Great Controversy, p. 595). Holima moo, o tšehetsa ka ho hlaka le ho phahamisa taba e kholo ea maporosetanta ea sola Scriptura (sheba The Great Controversy, p. 9). Ka pono ea Ellen G. White, lingoloa tsa hae, ha li bapisoa le Lengolo, e ne e le “leseli le lenyenyane ho isa banna le basali leseling le leholo,” Bibele (The Advent Review and Sabbath Herald, January 20, 1903). Lingoloa tsa hae ha se khaoletsi kapa ho nka sebaka sa boithuto ba Bibele. Hantle, o re: “Ha lea tloaelana le Mangolo. Ha e ne e ba le entse Lentsoe la Molimo boithuto ba lōna, ka takatso ea ho fihlela motheo oa Bibele le ho fihlela phetheho ea Bokreste, le ne le ke ke la hloka libuka tsa mapaki (Testimonies). Ke ka hobane le lahlile ho itloaetsa ka Lentsoe la buka e susumelitsoeng ea Molimo moo a lakalitseng ho le fihlela ka bobebe, le ka bopaki bo tobileng.”—Ellen G. White, Testimonies for the Church, vol. 2, p. 605. Ka hona, lingoloa tsa hae li lokela ho ananeloa. Li arolelana tšusumetso e tšoanang le lingoli tsa Bibele, empa li na le mosebetsi o fapaneng le oa Bibele. Lingoloa tsa hae ha keketso ea Lengolo empa ke a le ka tlasa Moea o Halalelang. Ha a ka tloha a rerile hore lingoloa tsa hae li nke sebaka sa Lengolo; empa, o ile a phahamisa Bibele e motheo o halalelang oa tumelo le tloaelo.

`Nahana ka mpho e hlollang eo re e filoeng ka bosebeletsi ba Ellen G. White. Ke joang re ka ithutang ho ananela ha molemo leseli le hlollang le tsoang ho eena ha hape re ntse re pphahamisa boholo ba Lengolo?`