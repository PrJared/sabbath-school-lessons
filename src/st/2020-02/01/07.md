---
title:  Ho Ithuta Haholoanyane
date:  03/04/2020
---

Bala Ellen G. White, “The Scriptures a Safeguard,” pp. 593–602 in The Great Controversy; “Let Not Your Heart Be Troubled,” pp. 662–680 in The Desire of Ages. “Lentsoeng la hae, Molimo o file batho tsebo e lekaneng bakeng sa pholoho. Mangolo a Halalelang a lokela ho amoheloa e le matla, le tšenolo e sa foseng ea thato ea hae. Ke motheo oa semelo, le mosenoli oa lithuto, le moleki oa maiphihlelo.”—Ellen G. White, The Great Controversy, p. 9. Ba bangata ba shoele ka lebaka la ho phahamisa le ho lula ka botšepehi Lentsoeng la Molimo. Monna e mong ea joalo ke Dr. Rowland Taylor, moruti oa lekhooa, ea ileng a latola ho kenngoa ha ’misa ke kereke e K’hatholike nakong ea puso ea Bloody Mary parisheng ea hae ea Hadley, England. Ka mora ho lahleloa kantle ho kereke le ho lula mangolong ha hae e se letho, o ile a itlhahisa ka seqo ho mobishopo oa Winchester, Lord Chancellor of England, empa o ile a etsa hore a lahleloe chankaneng ’me qetellong le ho lahleloa sebopung sa mollo. Pejana ho lefu la hae ka 1555, o ile a bua mantsoe ana: “‘Batho ba lokileng! Ha kea le ruta letho ha e se Lentsoe le Halalelang la Molimo, le lithuto tseo ke li nkileng bukeng e Halalelang ea Molimo, Bibele. Ke tlile mona kajeno ho e tiisa ka mali a ka.’”—Johanne Foxe, The New Foxe’s Book of Martyrs, re-written and updated by Harold J. Chadwick (North Brunswick, NJ: Bridge-Logos Publishers, 1997), p. 193. Dr. Taylor e ile a utluoa a phatha Pesaleme 51 pejana mollo o hotetsoa le ho nehela moea oa hae.

**Lipotso tsa Puisano**

`1. Ke ka litsela life boporofeta bo tiisang tlhaho ea leholimo ea Bibele? Ke joang boporofeta bo phethahetseng bo tiisang tumelong ea rōna?`

`2. Mabapi le potso e qetellong ea thuto ea Labobeli, hobaneng bopaki ba Jesu e le Messia bo e matla hakaalo?`

`3. Jesu le baapostola ba boitšitse tumelo ea bona e sa thekeseleng botšepehig le matleng a leholimo a Mangolo a Halalelang. Ka mohlala, ke ka makhetlo a makae Jesu k abo eena a qotsang mangolong le hore (hangata ho supa eena) mangolo e ka khona a “phethehe”? (Sheba, ka mohlala, Matt. 26:54, 56; Mareka 14:49; Luka 4:21; Johanne 13:18; Johanne 17:12). Ka hona, haeba Jesu ka sebele o ile a nka lengolo (nakong ea hae e ne le Testamente ea Khale) ka matla, haholo litlheng tsa boporofeta bo phethahalang, boitšoaro ba rōna e lokela ho ba bofe malebana le Bibele?`