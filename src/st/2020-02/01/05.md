---
title:  Bibele e le Nalane
date:  01/04/2020
---

Bibele e ikhethile ha e bapisoa le libuka tse ling tse “halalelang” hobane e thehiloe nalaneng. Sena se bolela hore Bibele ha se fela khopolo ea filosofi ea botho (joalo ka Confucius kapa Buddha), empa e tlaleha liketso tsa Molimo nalaneng ha li ntse li phethahala ho fihlela pakane e itseng. Tabeng ea Bibele, mekolokotoane ke; 1) pallo ea Messia le 2), ho khutla la bobeli ha Jesu. Tlhahlamano ena e ikhethile tumelong ea bo-Juda-bo-Kreste, khahlanong le pono ea litumelo tse ling tse ngata tsa lefatše ho tloha Egepeta ho tla bolumeling ba joale ba bochabela.

`Bala 1 Ba-Korinthe 15:3–5, 51–55; Ba-Roma 8:11; le 1 Ba-Thesalonika 4:14. Litemana tsee li re ruta eng e seng fela ka ’nete ea nalane ea tsoho ea Kreste empa ka seo e se boelang ho rōna ka bo mong?`

Bopaki ba li-evangeli tse ’ne le Paulose ke hore Jesu o ile a shoa, a patoa, le ho tsoha bafung ka ’mele, le ho hlaha ho batho ba ’maloa. Sena se pakoa ke lipaki tse boneng ka mahlo ha ba ’meha lebitleng le ho le bona le le fela. Lipaki li ile tsa tšoara Jesu, ’me o ile a ja le bona. Maria Magdalena, Maria (’m’a Jesu), le basali ba bang ba ile ba ’mona e se e le Kreste ea tsohileng. Barutuoa ba buile ka eena tseleng e lebang Emmause. Jesu o ile a itlhahisa ho bona ka thomo e kholo. Paulose o ngola hore haeba bopaki ba mangolo bo lahloa, thuto ea rōna le tumelo ke “le fela” (1 Ba-Kor. 15:14). Liphetolelo tse ling li re “ha se letho le ho ba lefela” (REB) kapa “ho hloka thuso” (NIV). Barutuoa ba bolela hore, “‘Morena o tsohile bafung ka ’nete’” (Luka 24:34). Polelo e kholo ontos e supa ntho e ’ngoe e ileng ea etsahala. E tolokoa e le, “ruri,” “ka ‘nete,” kapa “ka sebele.” Barutuoa ba paka hore “‘Morena o tsohile ka ’nete’”.

Kreste hape o bapisoa le “thakangoaha” (1 Ba-Kor. 15:20) ea ba robetseng. E leng ’nete ea nalane ea hore Kreste o tsohile bafung ka ’mele ’me Ooa phela le kajeno ke tiisetso ea hore bona ba tla tsoha joalo ka ha a tsohile. Bohle ba lokileng “ba tla boela ba phele ka Kreste” (1 Ba-Kor. 15:22). Polelo ena mona e supa hore ketso ea kamoso ea popo, ha “bao eleng ba Kreste,” kapa ba setse ba tšepahetse thatong ea hae ba tla tsosoa “ho tleng ha hae” (1 Ba- Kor. 15:23) “ka terompeta ea morao” (1 Ba-Kor. 15:52).

`Honaneng tšepiso ea tsoho e le khubu ea tumelo ea rōna, haholo ha re utloisisa hore ba shoeleng ba robetse? Ntle le eona, hoabeng tumelo ea rōna ruri ke “le fela”?`