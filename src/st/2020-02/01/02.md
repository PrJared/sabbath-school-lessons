---
title:  Lentsoe le Phelang la Molimo
date:  29/03/2020
---

Mantsoe a bohlokoa haholo a buuoang hangata ke mantsoe ao motho a a buang. Moshe, mongoli oa libuka tse hlano tsa pele tsa motheo oa buka tsa Bibele, o binela batho pina pejana ho lefu la hae (Deut. 31:30–32:43).

`Bala Deuteronoma 32:45–47. Ke joang Moshe a hlalosang Lentsoe a Molimo le matla a lona maphelong a Ba-Heberu mathuleng a ho kena lefatšeng la pallo?`

Hara mantsoe a ho qetela a Moshe ke mantsoe a matla a khothatso. Ka ho beha lipelo mantsoeng ao Molimo a a buileng ho bona ka eena, Moshe o ne a batla ho tiisetsa batho hore ho tsepama ha bona ho lokela ho lula ho Molimo le thato ea oona bakeng sa maphelo a bona. Ka ho ruta mantsoe ana, moloko ka mong o tla fetisa morero oa topollo oa selekane. Ela hloko hore ba ne ba sa lokela ho khetha hore na ke mantsoe a feng ao ba lokelang ho a khetha le ikhethela, empa ba ne ba lokela ho boloka le ho utloa “lipolelo tsohle tsa molao oo” (Deut. 32:46). Qetellong ea nalane ea lefatše, Molimo o tla ba le batho ba tla sala ba tšepahetse lengolong lohle, ho bolelang ho boloka litaelo tsohle tsa Molimo le ho ba le tumelo ea Jesu (Tšen. 12:17). Batho bana ba tla lula ba tšepahetse lithutong tsa Bibele, hobane ha e tiisetse fela manoni a bophelo lefatšeng empa le qetello ea ka ho sa feleng lefatšeng leo Jesu a re lokisetsang lona (Johanne 14:1–3).

`Bala Johanne. 1:1–5, 14; Johanne. 14:6. Ke eng eo litemana tsee li re rutang eona ka Jesu le bophelo bo sa feleng? Ke joang Lentsoe le entsoeng nama le amanang le tšenolo le tšusumetso ea mangolo?`

Jesu ke khubu le sepheo sa mangolo. Ho tla ha hae nameng e le Messia e ne e le phethahatso ea lipallo tsa Testamente ea Khale. Ka hobane o phetse, a shoa, ’me oa phela hape, re na le mangolo e se ho paka fela, empa ka ho fetisa, ho ba le lipallo tsa bophelo bo sa feleng ka ho phethahala bophelong bo bocha.

`Bala hape Deuteronoma 32:47. Ke joang o bileng le maiphihlelo ka bo uena a ’nete ka moo kutlo Lentsoeng la Molimo “e seng ntho ea lefela ho uena”? Hobaneng tumelo ho Molimo le kutlo Lentsoeng la hae e se lefela?`