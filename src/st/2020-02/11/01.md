---
title:  Bibele le Boporofeta
date:  06/06/2020
---

### Bakeng sa Thuto ea Beke ena Bala
Dan. 2:27–45, Johanne 14:29, Num. 14:34, Dan. 7:1–25, Dan. 8:14, 1 Ba-Kor. 10:1–13.

> <p>Temana ea Khopolo</p>
> “A re ho ’na: E tla ba likete tse peli tse nang le makholo a mararo a baloang mantsiboea le hosasa, sehalalelo se ntoo hloekisoa” (Daniel 8:14).

Boporofeta ba Bibele bo bohlokoa boitsebisong le thomong ea rōna. Boporofeta bo fana ka bopaki ba kahare le ba kantle ho tiisa ho nepa ha Lentsoe la Molimo. Jesu o itse, ‘“’Me joale ke le boleletse tsona li e-so ho hlahe, hore mohla li hlahang, le tle le lumele’“ (Johanne 14:29; sheba hape Johanne 13:19). Potso ea bohlokoa ke hore: Ke joang re tolokang boporofeta ka nepo e le hore re tle re tsebe ha boporofeta bo phethahetse e le ruri?

Nakong ea nchafatso, banchafatsi ba ile ba latela mokhoa oa nalane. Mokhoa ona o tšoanang le oo Daniele le Johanne ba o sebelisitseng e le senotlolo sa boitlhaloso ba oona. Mokhoa oa nalane o sheba boporofeta e le phathahalo e tsoellang ea nalane, ho qala nakong e fetileng le ho qetella ka ’muso oa ka ho sa feleng oa Molimo.

Bekeng ena, re tla ithuta litšiea tsa nalane tsa botoloki ba boporofeta. “Re lokela ho bona nalaneng phethahalo ea boporofeta, ho ithuta mesebetsi ea letsoho le matla chafatsong e kholo, le ho utloisisa ho tsamaea ha liketsahalo boitlophong ba lichaba bakeng sa toantšano ea ho qetela ea ho khohlano e kholo.”—Ellen G. White, Testimonies for the Church, vol. 8, p. 307.