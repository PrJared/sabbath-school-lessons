---
title:  Tlhaloso hoe a ka Nalane le Boporofeta
date:  07/06/2020
---

Mokhoa oa motheo oo Baleti ba o sebelisang ho ithuta boporofeta o bitsoa historicism. Ke khopolo ea hore boholo ba lintho tse kholo tsa boporofeta ka Bibeleng li latela mola o otlolohileng o sa khaoheng oa nalane, ho tloha khale nakong e fetileng ho fihlela joale, le ho isa kamoso. Ho tšoana le ho ithuta nalane sekolong. Re etsa tjena hobane ke ka moo Bibele ka bo eona e tolokang boporofeta bona bakeng sa rōna.

`Bala Daniele 2:27–45. Ke likarolo life tsa toro tse bontšang ntho e tsoelang pele, tlhahlamano e sa khaoheng ea matla nalaneng eohle? Ke ka tsela efe, re bang le Bibele ka boeina ho re bontša hore na re toloka boporofeta ba nako ea befelo joang?`

Ela hloko hore ’muso oa Nebukadnesare o nkoa e le hloho ea khauta. Ka hona, Daniele o hlalosa Babylona e le ’muso oa pele (Dan. 2:38). Joale Daniele o re, ‘“Ka mora’ hao, ho tla hlaha ’muso o mong, . . . ho ntoo ba ’muso o mong, ho ntoo ba ’muso o mong oa boraro’“ (Dan. 2:39) ’me ’muso oa bone (Dan. 2:40). Hore ena e ea latelana ho se likheo hape e hlalosoa ke setšoantšo ka bo sona, hoba ’muso ka mong o emetsoe likarolo tsa ’mele o moholo ho tloha hlohong ho isa leotong. Lihokahane, joalo ka ha nako le nalane lihokahane. Ho Daniele 7 le 8, ho e-na le setšoantšo, papiso e ikhethang ea libata e sebelisitsoe, empa ho ntse ho rutoa ntho e tšoanang. Re fuoa tatellano e sa khaoheng ea mebuso e mene ea lefatše (e meraro ho Daniele 8). E qala mehleng ea khale haholo, ’me e tsamaea nalaneng eohle, ho fihlela ha joale le ho isa kamoso, ha Kreste a khutla ’me Molimo a theha ’muso oa hae oa ka ho sa feleng.

Ka hona, setšoantšo sa Daniele 2 le lipono tse latelang tsa Daniele 7 le 8 li fane ka motheo bakeng sa botoloki ba nalane ba boporosetanta ba boporofeta, oo Baleti (Masala) a ntseng a o tšoere.

`Bala Johanne 14:29. Jesu o reng e re thusang ho utloisisa hore na boporofeta bo sebetsa joang?`

`Ke molemo ofe o moholo oo re nang le oona kajeno, re phelang ha boholo ba nalane bo se bo etsahetse, oo motho ea phetseng nakong ea Babylona a se nang ona?`