---
title:  Ho Tseba Lenakana le Lenyenyane
date:  09/06/2020
---

Ka lilemo-lemo, banchafatsi ba maporosetanta ba ne ba hlalosa matla a lenakana le lenyenyane la Daniele 7 le Daniele 8 e le kereke ea Roma. Hobaneng?

`Bala Daniele 7:1–25 le 8:1–13. Ke limelo life tsa lenakana le lenyenyane likhaolong ka bobeli? Ke joang le ka le tsebang?`

Hona le limelo tse supileng tse tloaelehileng lipakeng tsa lenakana le lenyenyane la Daniele 7 le 8: (1) bobeli a hlalosoa e lemanaka; (2) bobeli ke matla a hlorisang (Dan. 7:21, 25; 8:10, 24); (3) bobeli a ea iphahamisa le ho nyefola (Dan. 7:8, 20, 25; 8:10, 11, 25); (4) bobeli a shebane le batho ba Molimo (Dan. 7:25, 8:24); (5) bobeli mesebetsi ea oona e hlalosoa ke nako ea boporofeta (Dan. 7:25; 8:13, 14); (6) bobeli a tla isa ho fihlela nako ea bofelo (Dan. 7:25, 26; 8:17, 19); le (7) bobeli a tla felisoa ka matla a leholimo (Dan. 7:11, 26; 8:25). Nalane e hlalosa ’muso oa pele e Babylona (Dan. 2:38), oa bobeli e le oa ba-Mede le ba-Persia (Daniel 8:20), ’me oa boraro e le oa ba-Gerike (Dan. 8:21). Nalane e hlakile hore ka mora mebuso ena ea lefatše ka bophara ho tla ’muso oa Roma. Ho Daniele 2, tšepe e emelang Roma e tsoela pele ho isa maotong a kopaneng le letsopa; ke hore, ho fihlela qetellong ea nako. Lenakana le lenyenyane la Daniele 7 e hlaha ho tsoa sebateng sa bone empa le sala e le karolo ea sebata sena sa bone.

Ke matla afe a tsoileng ’musong oa Roma le ho tsoela pele ka tšusumetso ea selumeli le sepolotiki bonyane nako ea lilemo tse 1,260 (sheba Dan. 7:25)? Ke matla a le mang feela a lokelang nalaneng le boporofeteng—bopapa. Bopapa bo hlahile hara merabe ea babarebare ea Europa ’me ba kokobetsa e mararo ea oona (Dan. 7:24). Bopapa bo ne bo le “hosele ho a pele” (Dan. 7:24) ho supa ho ikhetha ha bona papisong le merabe e meng. Bopapa bo ile ba bua ‘“lipuo tse loantšang Mookameli ea phahameng” (Dan. 7:25) le “ho iphahamisa ho isa ho morena oa makhotla ao” (Dan. 8:11) ka ho nka sebaka sa Jesu le ho beha sebakeng sa hae mopapa. Bopapa bo ile ba phetha boporofeta bah o hlorisa ‘“bahalaleli ba Mookameli ea phahameng’ ‘“(Dan. 7:25) le ho lahlela fatše “makhotla a mang” (Dan 8:10) nakong ea ntoa khahlanong le bochafatsi ha maporosetanta a ne a bolaoa. Bopapa bo ile ba batla ho ‘“fetola linako le molao” ‘“(Dan. 7:25) ka ho tlosa molao oa bobeli le ho fetolela Sabatha ho Sontaha.

`Ho Daniele 2, 7, le 8, ka mora Greece, matla a mang a hlaha a tla ba teng ho isa bofelog ba nako. E ka ba matla afe ao ha e se a Roma, ha joale boemong ba eona ba bopapa? Ho sa tsotellehe hore na ka sepolotiki ho fosahetse ha kae, hobaneng thuto ee ea molaetsa oa mangeloi a mararo e le mahlonoko, ’me ka hona e le karolo ea bohlokoa ea ’nete ea joale?`