---
title:  Motheo oa Letsatsi-Selemo
date:  08/06/2020
---

Se seng sa linotlolo tse bohlokoahali sa tlhaloso ea nalane motheo oa letsatsi ho emela selemo. Baithuti ba bangata ka lilemo-lemo ba sebelisitse motheo ona boporofeteng ba nako ba Daniele le Tšenolo. Ba fumane motheo ona ho tsoa litemaneng tse ’maloa le ho tsoa boemong baka nako eo ba boporofeta boo.

`Bala Numere 14:34 le Ezekiele 4:6. Ke joang Molimo a bolelang motheo oa selemo- letsatsi litemaneng tsee?`

Litemaneng tsena, re ka bona ka ho hlaka taba ea motheo oa selemo-letsatsi. Empa ke joang re netefatsang motho oo ka tse ling tsa litemana tsa nako ea boporofeta joalo ka Daniele 7:25, le Daniele 8:14, ’moho le Tšenolo 11:2, 3; Tšenolo 12: 6, 14; le Tšenolo 13:5? Lintlha tse ling tse tharo tse tšehetsang motheo ona oa selemo-letsatsi boporofeteng bona ba Daniele le Tšenolo, ke: tšebeliso ea litšoantšo, linako tse telele, le tlhaloso tse ikhethileng.

Ea pele, semelo sa papiso ea libata le manaka a emelang mebuso se supa hore tlhaloso ea nako e lokela e utloisisoe e le ea tšoantšetso. Libatana le manaka ha li nkoe li le joalo. Li tšoantša le bapisa ntho e ’ngoe. Ke hobane boholo ba boporofeta ke tšoantšetsoo, ha li joalo, hobaneng re lokela ho nka nako feea e le ea sebele? Karab ke hore, ka ’nete ha rea lokela ho etsa joalo.

Ea bobeli, boholo ba liketsahao le mebuso e boletsoeng boporofeteng e nka nako e akaretsang lilemo tse baloang ka makholo, ho neng ho thata ha e ne e ba nako tsa boporofeta tse li supang li ne li nkoa e le tsona tsa sebele. Hang ha motheo oa selemo-letsatsi o se belisoa, nako e kena hantle liketsahalong ka tsela e hlollang, ntho e neng e ke ke ea khoneha ha e ne e ba nako ea boporofeta e nkoa e le ea sebele.

Ea ho qetela, tlhaloso e ikhethang e sebelisitsoeng ho hlalosa linako tsena tsa tšoantšetso. Ka mantsoe a mang, mekhoa oo nako e boleloang ka oona boporofeteng bona (ka mohlala, “2,300 e baloang mantsiboea le hosasa” ho Daniele 8:14) ha se mokhoa o tloaelehileng oa ho hlalosa nako, ho re bontša hore nako e boleloang e lokela ho nkoa e le tšoantšetso, e seng e le ea sebele.

`Sheba libeke tse mashome a supileng tsa boporofeta ba Daniele 9:24–27. Re bala hore “ho tloha taelong e e bolelang hore Jerusalema o tla tsosoa, o hahuoe, ha e tsoile, ho fihlisa ho motlotsuoa Morena” (Dan. 9:25), e tla ba libeke tsa sebele tse 69, kapa selemo le likhoeli tse ’ne le beke e le ’ngoe. Boporofeta ha bo etse kelello ha bo utloisisoa ka tsela ena, ha ho joalo? Ho etsahala eng, leha ho le joalo, ha re sebelisa motheo oa Bibele oa selemo-letsatsi, ’me libeke tse mashome a supileng e ba lilemo tse 490?`