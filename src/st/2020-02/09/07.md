---
title:  Ho Ithuta Haholoanyane
date:  29/05/2020
---

Bala Gerald A. Klingbeil, editor, The Genese Creation Account and Its Reverberations in the Old Testament (Berrien Springs, MI: Andrews University Press, 2015). “Bibele ke nalane e feletseng le e laeang eo batho ba ka iphumanelang eona. E tlile e hloekile ho tsoa selibeng sa ’nete ea ka ho sa feleng, ’me matsoho a leholimo bolokile bohloeki ba eona ka lilemo tsohle. Ke mona feela moo re ka fumanang nalane ea moloko oa rōna, e sa senngoang ke tšekamelo tsa botho kapa boikhantšo ba batho.”—Ellen G. White, Testimonies for the Church, vol. 5, p. 25. “Ke bontšitsoe kantle ho nalane ea Bibele, boithuto ba tlhaho ea lefatše ha bo thuse letho. Lintho tse fumanoeng lefatšeng li fana ka bopaki ba boemo ba lintho bo fapaneng lintlheng tse ngata bo fapaneng ba joale. Empa nako ea ho phela ha tsona, le hore ke nako e kae lintho tsena li bile teng lefatšeng, li lokela feela ho utloisoa ka nalane ea Bibele. E ka ba morero o motle ho batla ho feta ka moo Bibele e fanang ka nalane kateng, ha e ba khopolo tseo re tlang ka tsona li ha thulane le linnete tse fumanonang Mangolong a Halalelang. Empa ha batho ba siea Lentsoe la Molimo malebana le tlholeho ea lefatše, ’me ba batla tlaleho ea liketso tsa Molimo tsa tlholeho holima metheo ea tlhaho, ba sesa holima boliba bo sa tsitsang. Hore ke joang Molimo a phethileng mosebetsi oa tlholeho ka matsatsi a tšeletseng ha a so ho senolele mang kapa mang ho ba shoang. Mesebetsi ea ha ea tlholeho ha e lekanngoe joalo fela ka boteng ba hae.”—Ellen G. White, Spiritual Gifts, book 3, p. 93.

**Lipotso tsa Puisano**

`1. Ha litlhaloso tsa mahlale ka tse teng tsa joale—seo u ka se tšoarang, oa se utloa, oa se bona, oa se leka le ho se leka hape—li tletse ka phehisano le toantsano, hobaneng batho ba bangata ntle le potso ba amohea phatlalatso e ’ngoe le e ’ngoe ea mahlale ka liketsahalo tseo ho lekanngoang hore li etsahetse lilemong tse baloang ka limellione kapa tsona libillione tse fetileng?`

`2. Mesebetsi ea joale ea mahlale khakanyong ea eona (e kang ea utloahala maemong a eona) ea hore u ke ke oa sebelisa mekhoa e ka holimo ho botho ho hlalosa liketsahalo tsa tlhaho. Ke hore, u ke ke oa leka ho hlalosa, ka mohlala, tlala ea boja likata ka hore moloi o behile thohako lefatšeng. Leha ho le joalo, ke likhaello life tsa katamelo ee ha ho tluoa tlalehong ea tlholeho joalo ka ha e boleloa ke Genese? Ka mantsoe a mang, tlaleho ea Genese e bile ketsahalo e ka holimo ho botho ka ho hlaka. Ha e ne eba, hang u tlosa matla a leholimo e le mokhoa oo tlholeho e tlileng ka oona, joale hobaneng mokhoa o mong oo u ka tlang ka oona, o ka fosahalang?`