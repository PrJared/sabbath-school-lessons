---
title:  Tlholeho Lingoloeng tsa Khale
date:  25/05/2020
---

Bothuti ba tsa boepi bo fumane lingoloa tsa Egepeta ea khale le bochabela tse fupereng lipale tsa khale tsa tlholeho le moroallo oa metsi. Sena se entseng hore ba bang ba ipotse hore na e be tlaleho ea Genese e nkile litaba bochabeng bona na kapa e itšetlehile ka tsela e itseng ho tsona. Empa na taba e joalo e ka etsahala?

`Bala Genese 1–2:4, ’me e be u bala liqotsulo ke tsena ho tsoa Atra-Ḫasis Epic: “ha melimo e seng batho/e etsa mosebetsi, e jara boima/mojaro oa melimo o ne o le boima haholo/ mosebetsio o le boima haholo, bothata bo le boholo haholo/. ‘Ha molimo-popelo o hlahile peo/ ’me motho a utloe boima ba melimo!’ Geshtu-e, molimo o nang le bohlale,/ Ba mo bolaile ka sehloho likopanong tsa bona./ Nintu o kopantse letsopa/ Le nama ea hae le mali. ”—Stephanie Dalley, Myths from Mesopotamia: Creation, the Flood, Gilgamesh, and Others (New York: Oxford University Press, 1989), pp. 9, 14, 15. Ke phapang efe eo u ka e bonang?`

Leha tsena e le tse ka tšoanang lipakeng tsa lipale (e.g., batho ba pele ba entsoe ka letsopa), phapang e bonahala haholo.

1. Ho Atra-Ḫasis motho o sebeletsa melimo e le hore melimo e tle e phomole. Ho Genese, Molimo o etsa lefatše le tsohle tse ho lona bakeng batho e le sehlohlolo ea tlholeho, ’me e be o phomola le bona. Ho Genese, hape batho ba beoa serapeng le ho memeloa hob a le puisano le Molimo l ho hlokomela tlholeho—ntlha e sa fumanoeng ho Atra-Ḫasis.
2. Ho Atra-Ḫasis, molingoana o monyenyane oa bolaoa ’me mali a hae a kopanngoa le letsopa ho etsa banna le basali ba supileng. Ho Genese, Adama oa pele “etsoa” ke Molimo, ea buleloang bophelo ka ho eena, ’me mosali o “etsoa” ha morao ho ba “molekane”. Molimo ha a ka etsa Adama le Eva ka molimo o bolailoeng.
3. Ha ho na letšoao la khohlano kapa pefo tlalehong ea Genese, joalo ka ha e fumanoa paleng ea Atra-Ḫasis.

Tlaleho ea Bibele e thahasellisa haholo ho bontša Molimo oa kamehla eohle ea fanang ka botho ka sepheo se seholo lefatšeng le phethahetseng. Ena ke phapano e kholo ho ka etsa qeto ea hore, qetellong, tsena li litlaleho tse fapaneng tsa tlholeho.

`Ba bang ba entse khang ka hore, ka lilemo-lemo, lipale tsa tlholeho le moroallo oa metsi li ne li ntse li neanoa ka ho phetelana, feela ho ipapisitsoe le se ileng sa etsahala (ke ka hoo ho nang le ho tšoana) empa sa senyeha ha nako e ntse e tsamaea. Khahlanong le moo, Moshe, ka tšusumetso ea Moea o Halalelang, o senotse hantle se etsahetseng. Hobaneng tlhaloso ee e sebetsa hantle ho emela ho tšoana ho fokolang ho teng ho feta hore Moshe o alimile ho tsoa lipaleng tsee tsa bohetene?`