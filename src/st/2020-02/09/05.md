---
title:  Tlholeho le Nako
date:  27/05/2020
---

`Bala Genese 5 le 11. Ke joang Bibele e lokolisang nalane ea bath oho tloha ho Adama ho isa ho Nooe, le ho tloha ho Nooe ho isa ho Abrahama?`

Hona le ntlha e etsang tlhahlamano ena ea Bibele e be e khethehileng: li na le ntlha ea nako, se entseng hore baithuti ba bang ba li bitse “liketsahalo le tlhahlamano ea tsona.” Li na le mokhoa o kenellanang oa tlhahlamano o kenyeletsang le nako, e le hore, “ha motho e mong a ne a phetse lilemo tse x, eaba o tsoala motho oa bobeli. ’Me motho oa pele ka mora ho tsoala motho oa bobeli o phetse lilemo tse y, ’me a tsoala bara le barali.” Genese 5 ke polelo e kopanyang, “’Me matsatsi ohle a ho phela ha motho oa pele e bile lilemo tse z.” Mokhoa ona oa ho kenellana o thibela ho hlakola meloko e itseng kapa ho kenyeletsa e meng. Genese 5 le 11 li na le lethathamo la tlhahlamano, joalo ka ha e tšehetsoa ke 1 Likronikee 1:18–27, moo ho se nang meloko e kenyelitsoeng kapa e sieo. Ka tsela ena Bibele ea itoloka.

Ka lilemo tse ka bang 2,000, ba hlalosi ba ba-Juda le Bakreste ba tolokile litemana tsena e le nalane le tsela e nepahetseng ea ho fumana nako ea moroallo oa metsi le hore na lefatše le nako e kae, bonyane ho tloha matsatsing a supileng a tlholeho joalo ka ha a boleloa ke Genese 1–2.

Lilemong tsa morao, ho bile le liteko tsa ho toloka bocha Genese 5 le 11 ho kenya taba ea lilemo tse baloang ka sekete, joalo ka ha ba tsa boithuto ba tsa boepi le bo-ranalane ba bang ba (ka batho ba ka fosang) ba lekanya. Sena se hlahisa lipotso tse matla ka botšepehi ba tlaleho ea Bibele.

Empa haeba re lokela ho utloisisa ntlha ea Molimo ea nako le ka moo e tsamaileng ka teng nalaneng, re lokela ho ela hloko hore litemana tsena tse peli ke “nalane le thuto-Molimo, e hokahanyang Adama le moloko oohle oa batho le Molimo le motho ho nkeng sebaka le nako. Genese 5 le 11:10–26 li fana ka nako le tatellano ea batho e hokahanyang batho ba Molimo le motho eo Molimo a mo entseng e le sehlohlolo sa matsatsi a tšeletseng a ketsahalo ea tlholehong ea lefatše lena.”—Gerhard F. Hasel, “The Meaning of the Likron.

`Leha litemana tsena Testamenteng ea Khale li teng moo ho ea ho ile le ka mabaka a bohlokoa, Paulose o reng ho 1 Timothea 1:4 le Tite 3:9 ka hore re lokela hob a seli ha re bua ka litemana tse joalo?`