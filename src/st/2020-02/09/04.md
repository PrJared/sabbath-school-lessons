---
title:  Genese le Bohetene
date:  26/05/2020
---

Ho feta ho itšetleha ka litšomo tseo tsa bohetene tsa khale, Genese e bonahala e engoliloe ho shanofatsa litšomo tseo le ho arola Molimo hole le tsona.

`Bala Genese 1:14–19. Ke joang lintho tse hlahang letsatsing la bone li hlalosoang, ’me mosebetsi oa tsona ke ofe?`

Polelo “letsatsi” le “khoeli” li ne li qojoa ka ha mabitso a tsona ka se-Heberu e ne e le mabitso a (kapa a mana haholo le mabitso) melingoana ea letsatsi le khoeli ea Bochabela le Egepeta. Tšebeliso ea “leseli le leholo” le “leseli le linyenyane” e bontša hore li entselitsoe mesebetsi e khethehileng, ‘“bakeng sa lipontšo tsa linako tse beiloeng, le tsa matsatsi, le tsa lilemo’“ le ho ‘“bonesa lefatše’“ (Gen. 1:14, 15). Ke hore, temana e bontša ka ho hlaka hore letsatsi le khoeli e ne e se melimo empa lintho tse bopiloeng ka sepheo se itseng, joalo ka ha re liutloisisa kajeno.

`Bala Genese 2:7, 18–24. Ke joang Molimo ka likamano ke haufi a keneletseng tlholehong ea Adama le Eva?`

Litšomo tsa Bochabela li ne li bontša tlholeho ea motho ea tlileng ka seoelo, e le teko ea ho imolla melimo mosebetsing o boima. Khopolo ena e hanana le khopolo ea Bibele ea hore motho o ne a tla busa lefatše e le moemeli oa Molimo. Ha ho letho ka mora tlholeho e tlileng ka tšohanyetso. Haeba ke teng, temana e bontša ha e le sehlohlolo sa tlaleho ea tlholeho, ho bontša ka moo tlaleho ea bohetene le ea Bibele li fapaneng kateng.

Genese, ka hona, e tlisa ho nepahetseng khahlanong ho litšomo tsa mehleng ea khale. Moshe o sebelisitse lipolelo le mehopolo e sa eeng ’moho le lintlha tsa bohetene. ’Me o entse ena ka ho bontša ka fan aka kutloisiso ea ’nete ea Bibele, le tšebetso le sepheo sa Molimo tlholehong.

`Likete tsa lilemo tse fetileng, pale ea tlholeho ea Bibele e ne e sa lumellane le bochaba ba ka nako eo. Kajeno, pale ea tlholeho ea Bibele ha e lumellane le bochaba bo teng. Hobaneng re sa lokela ho makala?`