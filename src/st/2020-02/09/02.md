---
title:  Lefatše le Sephara?
date:  24/05/2020
---

Ho lumeloa hore boholo lefatšeng la khale ba ne ba lumela hore lefatše le sephara. Batho ba bangata, leha ho lejoalo, ka mabaka a ’maloa a matle, ba ne ba utloisisa hore lefatše le sebilikoe. Leha matsatsing ana, ba bang ba bolela hore Bibele ka bo eona e ruta hore lefatše le pharaletse.

`Bala Tšenolo 7:1 le 20:7, 8. Boemo ba litemana tsee ke bofe? Ka ho fetisisa, na li ruta ka lefatše le sephara/bataletseng?`

Johanne, sengoli sa litemana tsena, o ngola ka moporofeta ba nako ea ho qetela a hlalosa mangeloi a leholimo a “eme likhutlong tse ’ne tsa lefatše, a thibetse meea e mene ea lefatše” (Tšen. 7:1). O pheta lentsoe “’ne” makhetlo a mane ho kopanya mangeloi le likhutlo tse ’ne. Ka bokhutšoane, o sebelisa puo ea papiso, joalo ka ha re etsa kajeno ha re re, ka mohlala, hore “letsatsi le ea likela” kapa “moea o ne o hlaha bochabela.” Ho tiisa molala ka botoloki ba litemana tsena tsa boporofeta e se papiso ea leboea, boroa, bochabela, le bophirimela, ke ho ntšetsa sekha sena ka thoko ho bemo ba sona le ho etsa hore se rute ntho eo se sa e ruteng. Hantle, ha Jesu a ne a re, “Hobane mehopolo e mebe, lipelo, lipōko, mafebe, likutso, liketselletso, le linyefolo, li tsoa pelong” (Matt. 15:19), O ne a sa bue ka botho ba motho, kapa pelo-pelo ea motho. O ne a sebelisa mokhabo puo ho tiisa ntlha ea boitšoaro.

`Bala Jobo 26:7–10; le Esaia 40:21, 22. Li re ruta eng ka tlhaho ea lefatše?`

Ho Jobo 26:7 lefatše le hlahisoa le theiloe sepakapakeng: ‘“O no o ale boputsoa ba leboea holim’a sebaka se feela’“. lefatše ke ‘“selika-likoe’“ kapa lepatlelo (Jobo 26:10). Esaia 40:22 e bolela hore, “Ke eena ea nang le terone ea hae holim’a phikoloho ea lefatše, lee ba ahileng ho lona ba leng eena joalo ka litsie; ke eena a menollang maholimo joalo ka lesela le lesesane la ka”.

`Ipehe boemong ba motho ea phetseng likete tsa lilemo tse fetileng. Ke bopaki bofe boo u neng u tla ba lebona ba hore lefatše le ea tsamaea? Kapa u ne u tla fumana bopaki ba hore le eme tsii bo khulisa? Kapa ke bopaki bafe boo u k abo fumanang hore le sephara, kapa le sebilikoe?`