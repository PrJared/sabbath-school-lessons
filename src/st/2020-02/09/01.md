---
title:  'Tlholeho: Genese e le Motheo, Karolo ea 2'
date:  23/05/2020
---

### Bakeng sa Thuto ea Beke ena Bala
Job 26:7–10; Genese 1–2; Genese 5; Genese 11; 1 Likron. 1:18–27; Matt. 19:4, 5; Johanne 1:1–3.

> <p>Temana ea Khopolo</p>
> “Maholimo a bolela khanya ea Molimo, ’me sebaka sa leholimo se bonahatsa mosebetsi oa matsoho a liatla tsa oona” (Pesal. 19:1).

Boholo ba batho ba neng ba nahana haholo, ba ne ba susumetsoa ke Lengolo ho batlisisa tsa lefatše le hlotsoeng ke Molimo; ka hona, mahlale a joale a ne a tsoaloe. Johannes Kepler, Isaac Newton, Johanne Ray, Robert Boyle, le ba bang ba morao tjena ba tummeng ba mahlale, ba ne ba lumela hore mesebetsi ea bona e senola le ho feta mesebetsi oa tlholeho oa liatla tsa matsoho a Molimo. Ka mora boitseko ba ma-Fora (French Revolution), leha ho le joalo, mahlale a lekholo la bo-19 la lilemo, a qalella ho tloha chebong ea lefatše ka leihlo la leholimo, ho ea ponong e itšetlehileng ka tsa tlhaho le moruo, hangata ho se na sebaka le se senyenyane bakeng sa mohlolo oa leholimo. Mehopolo ena ea filosofi e ile ea tumisoa ke Charles Darwin ka buka ea hae the Origin of Species (1859). Ho tloha ka nako eo, mahlale a ile a tsoela pele ho ea hole le motheo oa Bibele, ao litholoana tsa oona e bileng botoloki bo bocha ba pale ea Genese. Na Bibele e ruta tlhaho e seiloeng ka nako, eo e seng ea nahlale? Na tlaleho ea Bibele ke ntho feela e neng e alimiloe lichabeng tsa bahetene? Na Bibele e ne e fella feela bochabeng ba sebaka le bako e itseng, kapa tlhaho ea eona e susumelitsoeng e re phahamisetsa leseling la tšimoloho ea lintho e phethahetseng ka tšebetso ea leholimo? Tsena ke tse ling tsa litaba tseo re tla li ama thutong ea beke ena.