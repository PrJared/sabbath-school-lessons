---
title:  Tlholeho Lengolong
date:  28/05/2020
---

**Bala likha tse latelang tsa lengolo ’me u ngole fatše hore na ke joang sekha ka seng sa lingoli tsena se supang ho Genese 1–11:**

`Matt. 19:4, 5`

`Mareka 10:6–9`

`Luka 11:50, 51`

`Johanne 1:1–3`

`Liketso 14:15`

`Ba-Rom. 1:20`

`2 Ba-Kor. 4:6`

`Ba-Efe. 3:9`

`1 Tim. 2:12–15`

`Jakobo 3:9`

`1 Pet. 3:20`

`Juda 11, 14`

`Tšen. 2:7; 3:14; 22:2, 3`

Jesu le lingoli tsohle tsa Testamente e Ncha ba supa ho Genese 1–11 e le nalane e ka tšepehang. Jesu o bua ka lingoloa tsa Moshe le popo ea monna le mosali (Matt. 19:4). Paulose khafetsa o sebelisa tlaleho ea tlholeho ho tiisa lintlha tsa thuto-molimo tseo a li hlahisa mangolong a hae. O ile a phatlalatsa ho banna ba Athene, “Molimo ea entseng lefatše le tsohle tse ho lona, e leng eena Morena oa leholimo le oa lefatše, o ke ke oa aha litempeleng tse entsoeng ka matsoho” (Liketso 17:24). Ka litsela tsena, bangoli ba Testamente e Ncha ba haha holima tlhaho ea motheo ea Genese ho bontša ’mali oa joale bohlokoa ba ketsahalo ena ea sebele. Bala, ka mohlala, Ba-Roma 5. Ho feta ka makhetlo a ’maloa, Paulose o etsa khokahano e tobileng ho tloha ho Adama isa ho Jesu (Sheba Ba- Roma 5:12, 14–19). Ke hore, o lekanya boteng ba sebele ba Adama oa nalane, boemo bo felisoang ha mokhoa oa evolution oa tlhaho o nkela sebaka ho bala feela se boleloang ke litemana.