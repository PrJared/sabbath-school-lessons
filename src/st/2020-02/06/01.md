---
title:  Hobaneng Botoloki bo Hlokeha?
date:  02/05/2020
---

### Bakeng sa Thuto ea Beke ena Bala
Luka 24:36–45; 1 Ba-Kor. 12:10, 1 Ba-Kor. 14:26; Acts 17:16–32; Johanne 12:42, 43.

> <p>Temana ea Khopolo</p>
> “Empa tumelo ha e le sieo, ha ho ka moo Molimo o ka khahlisong kateng; ea atamelang Molimo e ka khona a lumele hobane o teng, le hoba ke oona moputsi o aba o batlang” (Ba-Heberu 11:6).

Ho bala Bibele hape ho bolela ho toloka Bibele. Empa seo re se etsa joang? Ke mothati ofe oo re o sebelisang? Ke joang ka mohlala, re sebetsanang le mefuta e fapaeng ea lingoloa eo re e fumanang moo? Ka mohlala, na sekha seo se re balang ke setšoantšo, toro ea papiso ea boporofeta, kapa ho phetoa ha nalane? Qeto ea potso e bohlokoa joalo ka tikoloho ea Lengolo e kenyeletsa ketso ea botoloki ka bo eona. Ka linako tse ling, batho ba bang ba sebelisa Bibele e le ntho e halalelang: ba bula Bibele ka lotho ho batla temana ea Bibele eo ba tšepang hore e fana ka tataiso. Empa ho kopanya litemana tsa Bibele ha motho a ntse a li fumana ho ka isa motho liqetong tse makatsang le tse fosahetseng.

Ka mohlala, ha monna a siea mosali oa hae ho ea ho mosali e mong, mosali o fumana tiisetso e kholo ha a kopana temana e latelang: “Ke tla bea hloeano mahareng a hao le mosali” (Gen. 3:15). O ne a kholisehile, ka temana eo, hore likamano tsa hae le monna li ke ke tsa nka nako! Temana efe kapa efe, ntle le tikatiko, hang e fetoha lebaka le fosahetseng bakeng sa maikutlo le tabatabelo ea motho e mong. Ke ka hoo, ho nang tlhokahalo e kholo bakeng sa rōna e seng fela ho bala Bibele empa le ho e toloka hantle.