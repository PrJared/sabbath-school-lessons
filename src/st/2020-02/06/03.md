---
title:  Bofetoleli le Botoloki
date:  04/05/2020
---

Bibele e ngoliloe ka lipuo tsa khale haholo: Testamente ea Khale boholo e ngoliloe ka se- Heberu, ha e se litemana tse fokolang tse ngoliloeng ka Aramaic, ha Testamente e Ncha e ngoliloe ka se-Gerike sa Koine. Boholo ba batho ba lefatše kajeno ha ba bue le ho bala lipuo tseo tsa khale. Ke ka hoo, Bibele e lokelang ho fetoleloa lipuong tse fapakaneng tsa joale. Empa, mofetoleli e mong le e mong ea pholileng oa tseba, bofetoleli le botoloki li kenyeletsa botoloki bo itseng. Mantsoe a mang puong e ’ngoe ha a na mantsoe a lenakananfg le oona puong e ’ngoe. Boqapi le botsibi ba ho fetolela ka hlokolosi le ho toloka temana ho bitsoa “hermeneutics.”

`Bala 1 Ba-Korinthe 12:10, 1 Ba-Korinthe 14:26, Johanne 1:41, 9:7, Liketso 9:36, le Luka 24:27. Litemaneng tsohle tse ka holimo, re bona taba botoloki le bofetoleli. Ho Luka 24:27 le Jesu o ne a lokela ho hlalosa se boleloang ke Lengolo ho barutuoa. See se re bolella eng ka bohlokoa ba botoloki?`

Lentsoe la se-Gerike hermeneuo, ho tsoa moo re fumanang lentsoe hermeneutics (botoloki ba Bibele), le nkoa molingoaneng oa ma-Gerike o bitsoang Hermes. Hermes o ne a nkoa e le moemeli le morumuoa oa melimo, ’me mosebetsi o mong har’a e meng e ne e le ho fetolela melaetsa ea melimo bakeng sa batho. Ntlha e hlokolosi ho rōna malebana le hermeneutics ke hore ntle le ho lipuo tseo e ngoliloeng ka tsona qalong, mokhoa fela oaho li fihlela ke ka liphetolelo. Ka lehlohonolo, boholo ba liphetolelo li etsa mosebetsi o motle oa ho fetisa moelelo o hlokehang. Ha re hloke ho tseba lipuo tseo e ngoliloeng ka tsona tsa khale hore re tle re khone ho utloisisa linnete tsa bohlokoa tse senotsoeng Lengolong, leha tsebo ea lipuo tseo e ka ba molemo. Empa, le ka phetolelo e ntle, a botoloki bo nepahetseng ba temana bo bohlokoa le bona, joalo ka ha re bone ho Luka 24:27. Ke sona sepheo sa bohlokoa sa hermeneutics: ho fetisa ka nepo moelelo oa temana ea Bibele leho re thusa ho tseba ho kenya thuto ea eona tšebetsong hantle maphelong a rōna a joale. Joalo kaha temana e ho Luka ka holimo e bontša, Jesu o entse sena bakeng sa balateli ba hae. Nahana hore na e be e ho bile joang hoba le Jesu ka sebele a toloka sekha sa Bibele bakeng sa hao!

`Batho ba bangata ba na le liphetolelo tse ’maloa, empa ba bangata hape ha bana tsona. Ho sa tsotellehe phetolelo eo u nang le eona hobaneng ho le bohlakoa ho ithuta Lentsoe ka thapelo le ho batla ho utloa lithuto tsa eona?`