---
title:  Boetsalibe le Boemo bo Oeleng ba Rōna
date:  06/05/2020
---

`Bala Johanne 9:39–41 le Johanne 12:42, 43. Ke eng se thibetseng batho likheng tsee ho amoheleng ’nete ea molaetsa oa Bibele? Ke mantsoe afe a tlhokomeliso le keletso ao re ka a nkang ho tsoa liketsahalong tsee bakeng sa rōna?`

Ho bonolo ho hetla morao ka lenyatso ho baetapele ba bolumeli ba ileng ba latola Jesu ho sa natsoe bopaki boo bo matla. Empa, re hloka ho ba hlokolosi hore re se oele lerabeng le tšoanang ha ho tloha Lentsoeng la Hae. Ha ho tika-tiko hore sebe se sentse, le ho hloibila, le ho nonyetsa kamano tsa rōna le Molimo. Sebe se ama boteng bohle ba rōna ba botho. Hape se ama bokhoni ba rōna ba ho toloka Lengolo. Ha se hore feela tšebetso ea menahano ea rōna e sebelisoa linthong tsa sebe, empa likelello tsa rōna li silafalitsoe ke sebe, ’me ka hona, li koaletsoe linnete tsa lentsoe la Molimo. Limelo tse latelang tsa tšenyeho ena li ka fumanoa menahanong ea hae: boikhantšo, boithetso, pelaelo, sebaka, le ho hloka kutlo.

Motho ea nang le boikhohomoso o iphahamisa le ho feta Molimo le Lentsoe la hae. Sena ke hobane boikhohomoso bo tataisetsa motoloki ho phahamisa ho teka mabaka a botho ho feta tekanyo e le a matla a fetang hoa ’nete, le ’nete tse fumanoang ka hare ho Bibele. Boitšoaro bona bo felisa matla a leholimo a Lengolo.

Batho ba bang ba se ba sekamela feela ho mameleng maikutlo ao feela ba khahloang ke oona, leha a le khahlanong le thato ea Molimo e senotsoeng. Molimo o re hlokomelisitse ka kotsi ea boithetso (Tšen. 3:17). Sebe hape se khothaletsa pelaelo, moo re qea-qeang le ho sekamela ho se lumeleng Lentsoe la Molimo. Ha motho e mong a qala ka pelaelo, botoloki ba temana ea Bibele bo ke ke ba isa botsitsong bo itseng. Empa, motho ea belaelang kapele o iphahamisetsa boemong boo a ahlolang se amohelehang le se sa amoheleheng ka har’a Bibele, e leng sebaka se kotsi ho ka ema ho sona.

Ho e-na le hoo, re lokela ho atamela Bibele ka tumelo le boinehelo, e seng ka lekhonono le pelaelo. Theko, boithetso, le pelaelo, li isa boemong bo hole le Molimo le Bibele tseo ruri li isang kutlong, ke hore, ho hloka takatso ea ho latela thato ea Molimo e senotsoeng.

`Na u se u kile oa iphumana o loana le kholiseho malebana le seo u se balileng Bibeleng—ke hore, ka ho hlaka e ne e u supa ntho e ’ngoe, empa u ne u batla ho etsa e ’ngoe? Ho ile ha etsahala joang, ’me u ile oa ithuta eng ka maiphihlelo ao?`