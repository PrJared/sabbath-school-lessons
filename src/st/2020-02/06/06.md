---
title:  Hobaneng Botoloki bo le Bohlokoa
date:  07/05/2020
---

`Bala Nehemia 8:1–3, 8. Hobaneng kutloisiso e hlakileng ea Lengolo e le bohlokoa ho rōna, e seng fela ka bo mong empa re le kereke?`

Potso e bohlokoa ka Bibeleng ke potso ea pholoho le ka moo re bolokoang kateng. Ha e le hantle, ke eng e bohlokoa qetellong ea letsatsi? Ke molemo ofe, joalo ka Jesu ka boeena a re boleletse, ha e-ba re ka fumana tsohle tseo lefatše le fanang ka tsona ’me ra lahleheloa ke meea ea rōna (Matt. 16:26)? Empa ho tseba hore na Bibele e ruta eng ka pholoho ho itšetlehile haholo holima botoloki. Ha e-ba re atamela le ho toloka Bibele hampe, re tla fihlela liqeto tse fosahetseng, e seng kutloisisong ea pholoho empa linthong tsohle tseo Bibele e li rutang. Ha e le hantle, le nakong ea baapostola, lithuto tse fosahetseng li ne li se ntse li khukhunetse ka hara kereke, ha ho pelaelo joale ha li tšehetsoa ke botoloki bo fosahetseng ba Lengolo.

`Bala 2 Peterose 3:15, 16. See se re bolella eng ka bohlokoa baho bala Lengolo ka mokhoa o nepahetseng?`

Ruri, ha e-ba re batho ba buka, ba batlang ho phela ka Bibele ’me Bibele feela—’me re se na mehloli e meng ea matla joalo ka moetlo, meritaoke, kapa matla a thuto a kereke ho toloka Bibele bakeng sa rōna—taba ea hermeneutic e nepahetseng ea Bibele e bohlokoa haholo hobane re ba le Bibele ho re ka re bolella seo re lokelang ho se lumela le hore na re se phele joang. Taba ho toloka Lengolo e bohlokoa bakeng thuto-molimo le thomo e phetseng hantle ea kereke. Kantle ho botoloki bo nepahetseng ba Bibele, ho ke ke ha ba le bonngoe ba thuto le ho ruta, ’me ka hona ho ke ke ha ba le bonngoe ba kereke le ba thomo ea rōna. Thuto- molimo e mpe le e tsoakiloeng qetellong e isa thomong e fosahetseng le e sa fellang. Ha e le hantle, ha e-ba re na le molaetsa oo re lokelang ho o fetisetsa lefatšeng empa re ferekane ka moelelo oa molaetsa, ho khonahala joang re behe molaetsa oo ho bao ba hlokang ho o utloa?

`Bala melaetsa ea mangeloi a mararo ho Tšenolo 14:6–12. Ke lintlha life moo tsa thuto-molimo, ’me ke hobaneng kutloisiso e nepahetseng ea tsona e leng bohlokoa hakalo thomong ea rōna?`