---
title:  Ho Tśetleha Mabaka
date:  22/04/2020
---

`Bala 2 Ba-Korinthe 10:5, 6; Liproverbia 1:7; le Liproverbia 9:10. Hobaneng kutlo ho Kreste maikutlong a rōna ho le bohlokoa? Hobaneng ho tšaba Morena e le qaleho ea bohlale?`

Molimo o re file bokhoni ba ho nahana le ho teka mabaka. Ketso efe le efe ea motho le khang ea hae ea thuto-molimo e bolela bokhoni ba rōna ba ho nahana le ho etsa liqeto. Ha re phatlalatse tumelo e se nang mabaka. Ho hlaheng ha mongoaha kholo oa bo-18 oa nchafatso, leha ho le joalo, tšebeliso ea kelello ea motho e ile ea nka mothinya o mong o nkang karolo e kholo haholo bochabeng bophirimela, e ileng ea fetisa bokhoni ba rōna ho nahana le ho fihlela liqeto tse nepahetseng. Khahlanong le khopolo ea hore tsebo eohle ea rōna e thehiloe maiphihlelong a boikutlo, pono e ’ngoe e nka tšebeliso ea kelello ea botho e le morena oa mohloli oa tsebo. Pono ena, e bitsoang ho teka mabaka, ke khopolo ea hore ’nete ha se taba ea maikutlo empa ea kelello le hore e fumanoa ka ho teka mabaka. Ka mantsoe a mang, linnete tse itseng li teng, ’me ho teka mabaka ha rōna e le hona fela ho ka li fihlela. Sena se etsa hore ho teka mabaka ha botho e be teko le tloaelo ea ’nete. Ho teka mabaka ea eba matla a macha ao tse ling tsohle li neng li lokela ho inama pela hona, ho kenyeletsa le matla kereke, le ka ho fetisisa le oona matla a Bibele e le Lentsoe la Molimo. Ntho e ’ngoe e neng e sa totobala ka bona maikutlong a botho e ne e hlahlojoa, boleng ba eona bo botsoa lipotso tse tlisang pelaelo. Boitšoaro bona bo ile ba ama likarolo tse itseng tsa Lengolo. Mehlolo eohle le liketso tse makatsang tsa Molimo, joalo ka tsoho ea Jesu ka ‘mele, ho tsoaloa ke moroetsana, kapa tlholeho ea matsatsi a tšeletseng, ho bolela tse fokolang fela, li ne li se li nkoa e se ’nete e tšepahalang. ’Nete ke hore, re likela ho hopola hore taba ea hore le matla a ho teka mabaka ha rōna a anngoe ke sebe ’me e hloka ho tlisoa tlasa puso ea Kreste. Batho ba foufalitsoe kutloisisong ea bona ’me ba hole le Molimo (Ba-Efe. 4:18). Re hloka ho khantšetsoa ke Lentsoe la Molimo. Holima moo, taba ea hore Molimo ke ’mopi oa rōna e supa hore, ho ea ka Bibele, ho teka mabaka ha botho ba rōna ha ho ea biptjoa e le ntho e sebetsang e ikemetse kapa kantle ho Molimo. Empa, “ho tšaba Jehova ke qalo ea bohlale” (Liprov. 9:10, bapisa le Liprov. 1:7). Ke ha fela re amohela tšenolo ea Molimo, e bopeletsoeng Lentsoeng la Molimo, e tla pele maphihlelong a rōna, ’me re ikemiselitse ho latela se ngoliloeng Bibeleng, re ka behang mabaka ka nepo.

`Makholo-kholo a lilemo a fetileng, mopresitente oa Amerika Thomas Jefferson o ile a etsa phetolelo ea hae ea Testamente e Ncha ka ho tlosa sohle seo ka pono ea hae, se neng se le khahlanong le kutloisiso ea botho. Ho ne ho tlositsoe mehlolo eohle ea Jesu, ho keyeletsa le tsoho. See ka bo sona se lokela ho ruta eng ka likhaello tsa ho teka mabaka ha botho ho utloisiseng ’nete?`