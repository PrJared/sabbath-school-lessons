---
title:  Bibele—Matla a Thuto-Molimo ea Rōna
date:  18/04/2020
---

### Bakeng sa Thuto ea Beke ena Bala
Mark 7:1–13; Ba-Rom. 2:4; 1 Johanne 2:15–17; 2 Ba-Kor. 10:5, 6; Johanne 5:46, 47; Johanne 7:38.

> <p>Temana ea Khopolo</p>
> “E-eang molaong le bopaking; ekare ha ho sa uoe ka lentsoe lena, etlaba sechaba ha se sa tla chabeloa ke tsatsi le leng” (Esaia 8:20). 

Ha ho kereke ea Bokreste e sa sebeliseng Lengolo ho tšehetsa bolumeli ba eona. Empa mosebetsi le matla a Lengolo holima thuto-Molimo ha e tšoane likerekeng tsohle. Ha e le hantle, mesebetsi oa Lengolo o ka fapana kereke ka kereke. Ena ke taba ea bohlokoa empa e thata eo re tla e sheba ka ho ithuta mehloli e mehlano e nang le tšusumetso e kholo botoloking ba rōna ba Lengolo: moetlo, maiphihlelo, bochaba, ho teka mabaka, le Bibele ka bo eona.

Mehloli ena e bapala karolo e bonahalang thuto-molimong e ’ngoe le ’ngoe likerekeng tsohle. Bohle re karolo ea meetlo le bochaba tse re amang. Bohle re na le maiphehlelo a bopang menahano le maiphihlelo a kutloisiso ea rōna. Bohle re na le kelello ea nahana le ho hlahloba lintho. Bohle re bala Bibele le ho sebelisa kutloisiso ea rōna ea Molimo le thato ea hae.

Ke ofe oa mehloli ee, kapa e fetang bobeli, e nang le matla a ho qetela ka moo re tolokang Bibele kateng, le hore na lisebetsa joang ho amaneng ha eona? O tlang pele mohloli kapa mehloli e isa qetong le litholoaneng tse fapaneng ’me qetellong li tla laola tsela eohle ea thuto-molimo ea rōna.