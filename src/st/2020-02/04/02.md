---
title:  Moetlo
date:  19/04/2020
---

Moetlo ka bo oona ha o mobe. O fana ka morethetho oa liketso tse iphetang maphelong a rōna a letsatsi. O ka re thusa hape ho lula re hokahane le metso ea rōna. Ke ha hoo, ho sa makatseng hore moetlo hape o bapala karolo e bohlokoa bolumeling. Empa hape hona le likotsi tse itseng tse amanang le moetlo.

`Mareka 7:1–13 e re ruta eng ka moo Jesu a ileng a arabela kateng ho emeng ea meetlo ea botho ea mehleng ea hae?`

Moetlo oo Jesu a ileng a thulana le oona ke o neng o neanoa sechabeng sa ma-Juda ho tloha ho tichere ho isa ho moithuti. Mehleng ea Jesu, o ne o nkile sebaka se lekanang le sa Lengolo. Moetlo, leha ho le joalo, o na le tloaelo ea ho hola ha nako e ntse e tsamaea, e be o ntse o ipha matla ke hona le ho nka likarolo tseo qalong e neng e se karolo ea morero le Lentsoe la Molimo. Meetlo ena ea botho—leha e phahamisoa ke “baholo” (sheba Mareka 7:3, 5), i.e., ke baetapele ba bolumeli ba se-Juda—ha e boemong bo lekanang le litaelo tsa Molimo (sheba Mareka 7:8, 9). E ne e le Meetlo ea batho, ’me qetellong e ile ea isa moo e ileng ea etsa hore “Lentsoe la Molimo le fetohe lefeela” (Mareka 7:13).

`Bala 1 Ba-Korinthe 11:2 le 2 Ba-Thesalonika 3:6. Ke joang re hlalohanyang lipakeng tsa Lentsoe la Molimo le meetlo ea batho? Hobaneng ho le bohlokoa hore re etse tlhalohanyo eo?`

Lentsoe le phelang la Molimo le theha ka ho rōna tlhompho le boitšoaro ba botšepehi malebana le lona. Botšepehi bona bo hlaisa karolo e itseng ea moetlo. Botšepehi ba rōna, leha ho le joalo, kamehla bo hloka bo tšepahalle Molimo o phelang, ea senotseng thato ea hae Lentsoeng le ngoliloeng la Molimo. Ka hona, Bibele e tšoere boemo ba bohlokoa bo fetisang meetlo eohle ea botho. Bibele e phahame le ho ema kaholimo ho meetlo eohle le eona e metle. Meetlo e holisang maiphihlelong a rōna le Molimo le Lentsoe la hae khafetsa e hloka e ’ne e behoe tekong khahlanong le leqala le lekanyang la Moea o Halalelang.

`Ke lintho life tseo re li etsang re le kereke tse ka behoang tlasa lentsoe “Meetlo”? Hobaneng kamehla ho le bohlokoa ho e hlalohanya ho thuto ea Bibele? Tlisa karabo ea hao sehlopheng ka Sabatha.`