---
title:  Bibele
date:  23/04/2020
---

Moea o Halalelang, o senotseng le ho susumetsa litaba tsa Bibele ho batho, o ke ke oa isa khahlanong le Lentsoe la Molimo kapa tahlehong hole le Lentsoe la Molimo. Ho Masala, Bibele e na le matla a phahameng ho feta Moetlo, maiphihlelo, ho tśetleha mabaka kapa bochaba. Bibele fela ke eona tloaelo eo tse ling tsohle li hlokang ho lekoa ka eona.

`Bala Johanne 5:46, 47; le Johanne 7:38. Ho Jesu Kreste, mohloli oa ho qetela oa kutloisiso lipotso tse semoea ke eng? Bibele e tiisa joang hore Jesu ke Messia oa ’nete?`

Batho ba bang ba ipolela ba fumane “tšenolo” e khethehileng le litaelo ho tsoa ho Moea o Halalelang, empa tsena li tsamaea khahlonong le molaetsa o hlakileng oa Bibele. Ho bona Moea o Halalelang o fihletse matla a fetisang Lentsoe la Molimo. Mang kapa mang ea felisang Lentsoe la Molimo le ngoliloeng le ho susumetsoa le ho qoba molaetsa oa eona o hlakileng, o tsamaea litseleng tse kotsi ’me ha a latele tataiso ea Moea oa Molimo. Bibele ke eona fela setšabelo ea rōna se bolokehileng. Eona fela ke tloaelo e tšepahalang tabeng tsohle tsa tumelo le litloaelo.

“Ka Mangolo a Halalelang Moea o Halalelang o bua le kelello, o tiisa ’nete pelong. Ka hona o pepesa phoso, le ho e leleka moeeng oa motho. Ke ka Moea oa ’Nete, o sebetsang ka Lentsoe la Molimo, moo Kreste a hulelang batho ba hae ho eena.”—Ellen G. White, The Desire of Ages, p. 671.

Moea o Halalelang ha oa lokela ho utloisisoa o nka sebaka sa Lentsoe la Molimo. Empa, O sebetsa ka tumellano le Bibele le ho sebetsa ka eona ho re hulela ho Kreste, ka hoo o etsa hore Bibele e be eona fela tloaelo ea matla semoea sa Bibele. Bibele e fana ka thuto ea ’nete (sheba 1 Tim. 4:6), ’me joalo ka lentsoe la Molimo e-ea tšepahala le e lokeloa ke kamohelo e phethahetseng. Ha se mosebetsi oa rōna ho lula kahlolong holima Lengolo. Lentsoe la Molimo, empa, le na le tokelo le matla a ho re ahlola le ho nahana ha rōna. Hantle, ke Lentsoe la Molimo le ngoliloeng ka sebele.

`Hobaneng Bibele e le tataiso e bolokehileng lipotsong tsa semoea ho e-na le maikutlo a rōna a nang le litšekamelo? Litla-orao ke life ha re sa amohele Bibele e le motheo oo re behang lithuto tsohle tekong le maiphihlelo a rōna a semoea? Ha e ne e ba tšenolo e ikemetseng e ne e lentsoe la ho qetela lipotsong tsa semoea, hobaneng see se ne se ka isa tlokotsing le liphosong?`