---
title:  Mantsoe le seo a se Bolelang
date:  11/05/2020
---

Puong e ’ngoe le e ’ngoe hona le mantsoe a nonneng le ho teba ka moelelo hoo ho leng thata ho a fetolela hantle ka lentsoe le le leng ho ea puong ka ’ngoe. Mantsoe a joalo a hloka boithuto bo pharalatseng ba tšebeliso ea oona ho utloisisa mohopolo oa moelelo oa oona.

`Bala 1 Marena 3:6, Pesal. 57:3, Pesal. 66:20, Pesal. 143:8, le Mikea 7:20. Ke joang mohau oa Molimo ea moea oa hae li namelang libopuoeng tsa hae?`

Lentsoe la se-Heberu chesed (Mohau) ke le leng la mantsoe a nonneng le a matla Testamenteng ea Khale. Le hlalosa lerato la Molimo, ho rata, mosa, mohau, le boitšoaro ba selekane malebana le sechaba sa hae. Litemaneng tsena tse fokolang, re ’mone a bontša ‘“mohau o moholo (chesed) ho Davida mohlana oa hao. . .; o ntšelitse pele mohau ona o moholo (chesed) bakeng sa hae’“ (1 Marena 3:6). O “tla romella mohau oa hae (chesed) le ’nete ea hae” (Ps. 57:3). Malebana le Iseraele, o tla “fana ka ’nete ho Jakobo le mohair le mohau (chesed) ho Abrahama” (Mik. 7:20). Libuka li ngoliloe ka lentsoe lena chesed, li leka ho fumana botebo ba mohau oa Molimo le lerato malebana le rōna.

`Bala Numere 6:24–26, Job 3:26, Pesal. 29:11, Esaia 9:6, l Esaia 32:17. Litemaneng tsena, ke “khotso” kapa shalom efe e oho buuoang ka eona?`

Lentsoe la se-Heberu shalom hangata le tolokoa e le “khotso.” Empa moelelo oa lentsoe o tebile le ho pharalla ho feta moo. Le ka tolokoa e le “ho phethahala, ka hohle, le bophelo bo botle.” Litlhohonofatso le mohau oa Molimo li re boloka ree le boemong ba shalom, eo e leng mpho ea Molimo (Num. 6:24–26). Khahlanong le moo, maiphihlelo a Jobo a matšoenyeho a hlahisa boemo ba moo a seng ‘“boiketlong’“ kapa ‘“khutso,’“ hobane ha a na shalom. Lefatšeng lena le boima, ho tlhohonofatso e kholo ho amohela letsatsi la Sabatha ka mantsoe ana Shabbat shalom, hobane kopano ea rōna le Molimo e fana ka khotso e phethahetseng le botlalo tseo maphelo a rōna a li lakatsang.

`Ka puo efe kapa efe eo re e buang le ho e bala——leha u sa tsebe moelelo oa qalong oa mantsoe ana——Ke joang re ka bang le maiphihlelo a bonnete ba hore na mantsoe aa a bolela’ng molemong oa kutloisiso ea rōna?`