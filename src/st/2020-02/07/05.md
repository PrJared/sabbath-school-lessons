---
title:  Temana le Tikoloho ea Eona
date:  13/05/2020
---

Mantsoe Lengolong kamehla a hlaha tlasa maemo a itseng. Ha a hlahe fela a ikemetse. Lentsoe le na le maemo a itseng hara polelo, ’me ke karolo ena e hlokang ho utloisisoa pele. E be joale ho ba maemo a tikoloho a pharaletseng ao temana kapa polelo e hlahang ho oona. Sena e ka karolo ea sengoloa, khaolo, kapa tatellano ea likhaolo. Ho bohlokoa ho utloisisa hape boemo ba mantsoe le lipolelo e le ho fihlela liqeto tse se nang liphoso.

`Baposa Genese 1:27 le Genese 2:7. E be u bala Genese 2:15–23. Ke joang re ka utloisisang ho tsoa litemaneng tse fapaneng tsee le maemo tlhaloso ea adama, lentsoe la se-Heberu bakeng sa “motho”?`

Re se re bone hore pheta-pheto ea lentsoe bara’ ho Genese 1:27 ho supa popo ea motho. Joale re bona hore motho o hlalosoa boemong ba temana ena e le e “motona le e motšehali.” Sena se bolela hore polelo ea se-Heberu adama e lokeloa ho utlosisoa temaneng ena e supa ka kakaretso batho kapa botho.

Leha hole joalo, ho Genese 2:7 polelo e tšoanang e sebelisitsoe ho supa ho etsoa ha Adama ho tsoa leroleng la “lefatše” (ka se-Heberu adamah—ela hloko papaliso ea mantsoe). Mona ke Adama e motona e oho buuoang ka eena, hobane Eva ha a so boptjoe ho fihlela ha morao ’me ka tsela e fapaneng. Ka hona, temaneng ka ’ngoe, le boemong ba likhaolo tse peli, re bona phapano lipakeng tsa tlhaloso ea adama e le “botho” (Gen. 1:27) le monna Adama (Gen. 2:7). Hore Adama ke motho ha morao e tiisoa tlhahlamanong (Gen. 5:1–5, 1 Likron. 1:1, Luka 3:38) le malebana le Jesu, eo e bileng “Adama oa bobeli” (Ba-Rom. 5:12–14).

Joalo ka ha lentsoe Adama le hlaha boemong bo itseng, hoa joalo le popo ea Adama le Eva e fumanoa tlalehong e pharaletseng ea tlholo joalo ka ho bonoa ho Genese 1–2. Sena ke sona se boleloang ka karolo e kholo. Karolo ena e hlalosetsa motoloki ka lihloho, maikutlo le lintlafatso tse itseng. Genese 2:4–25 ka linako tse ling e bitsoa tlaleho ea bobeli ea tlholo, empa feela e le ho fapana ha se tiisoang (sheba bekeng e tlang). Litlalehong ka bobeli, leha hole joalo, re bontšoa tlhaloso ea tlhaho ea motho.

`Joalo kaha re bona, monna le mosali—botho—ke libopuoa tsa Molimo ka kotloloho. See se re bolella eng ka moo “bohlale ba lefatše” e leng booatla kateng (1 Ba-Kor. 1:20) ruri ka ho re ruta hore re hlahile ka tšohanyetso?`