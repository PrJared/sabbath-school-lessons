---
title:  Ho Utloisisa Mangolo
date:  10/05/2020
---

`Bala 2 Timothea 3:16, 17. Ke ka sepheo sefe Bibele e ileng ea fanoa?`

Bibele e ile ea ngoloa e le paki ea mosebetsi oa Molimo nalaneng, morero oa hae oa ho lopolla moloko o oeleng oa batho, leho re isa litseleng tsohle tsa ho loka. Morena o khethile ho etsa sena ka puo ea batho, a etsa hore mehopolo le maikutlo a hae li bonahatsoe ka mantsoe a batho. Ka ho lopolla Israele Egepeta, Molimo o ile a khethela sechaba se itseng ho fetisa molaetsa oa hae lichabeng tsohle. A lumella sechaba seo ho fetisa molaetsa oa hae ka puo ea sona, se-Heberu (le likarolo tse fokolang ka Aramaic, puo e amanang le se-Heberu). Ho hlaha ha bochaba ba ma-Gerike ho tlisitse monyetla o mocha, ho lumella Testamente e Ncha hore e fetisoe ka puo e akaretsang ea se-Gerike, e neng e buuoa hohle karolong ena ea lefatše ka nako eo. (ha e le hantle, ho ne ho bile ho na le phetolelo ea se- Gerike ea Testamente ea Khale hape.) Puo ena e “akaretsang” e lumelletse baapostola le kereke ea pele ho pharalatsa khaso ea molaetsa hole le haufi ka cheseho e ncha ea thomo ka mora lefu la Kreste. Ha morao, moapostola Johanne “ea tiisitseng Lentsoe la Molimo, a paka le ka Jesu Kreste, e leng tsohle tseo a li boneng” (Tšen. 1:2). Ka tsela ena, Bibele e supa ho paki le bopaki bo susumelitsoeng ho tsoa sengoling sa pele sa Lengolo ho isa ho sa ho qetela.

`Bala Deuteronoma 32:46, 47. Hobaneng ho ne hole bohlokoa ho bana ba Israele ho utloa “molao ohle” (Deut. 32:46), Torah, kapa “litaelo”? Ke joang Lentsoe la Molimo le “atisang” matsatsi a rōna? Seo se ka bolela eng boemong ba rōna?`

Batho ba bang ha ba na Bibele e toloketsoe lipuong tsa bona tsa lehae, empa ba bile ba na le liphetolelo tse ’maloa tse fetoletsoeng puong ea bona ea lehae. Ba bang ba ka ba le phetolelo e le ’ngoe fela, haeba ba na le eona. Empa ho sa tsotellehe hore na u na le eng, ntlha ea bohlokoa ke ho e nka e le Lentsoe la Molimo ’me hoa bohlokoa ka ho fetisisa, ho utloa seo e rutang.

`Hobaneng e ke ke ea ba “lentsoe la lefeela” (Deut. 32:47) ho utloa Lentsoe la Molimo le ho le ruta bana ba rōna hape?`