---
title:  Ho Ithuta Haholoanyane
date:  17/01/2020
---

Ho bohlokoa ho tšoaea hore setšoantšo sa Daniele 2 se entsoe ka khauta le selifera, e leng litšepe tse amanang le matla a moruo. Hape setšoantšo se entsoe ka koporo le tšepe, tse sebelisoang ho etsa lisebelisoa le libetsa, le letsopa, le neng le sebelisoa khale ho etsa lingoloa le lisebelisoa tsa hae. Ka hona, setšoantšo se bontša botho le likatleho tsa bona. Ka ho nepisisa, litho tse hlakileng tsa setšoantšo li bontša tlhahlamano ea mebuso le karohano ea ho qetela e tla rena matsatsing a ho qetela a nalane ea motho. Lejoe, leha ho le joalo, le hlaha e le ntho e sa etsoang ka “matsoho a motho” (Dan. 2:45), sehopotso se matla sa pheletso e kaholimo ho matla a motho e tla tla likatlehong tsena tsa motho tsa nakoana. Leha ho le joalo, “ka chalimo ea leihlo la motho le feela, nalane ea motho e ka bonahala e le morusu oa phapanyetsano ea matla. . . Daniele e re tiisetsa hore kamor’a tsena tsohle ho eme Molimo, a shebile tlase ho eona ‘me a ntse a tsamaea kahare ho eona ho phethahatsa seo a se bonang se lokela.”—William H. Shea, Daniel: A Reader’s Guide (Nampa, ID: Pacific Press, 2005], leq. 98.

**Lipotso tsa Puisano**

`1. Ho monate ha ka kang ho tseba hore har’a mefere-fere le mahlomola a lefatše lena, Molimo o taolong ea tsohle ‘me o tla tlisa tsohle pheletsong e khanyang. Ho fihlela nakong eo, boikarabello ba rona ho ke bo fe ho batla ho etsa botle bohle bo ka re thusang ho fokotsa mohlomola a teng lefatšeng lee le oeleng?`

`2. Re hlalosa joang Daniele le baholehoa ba sebetsang ka katamelo e kholo hape ka botšepehi le moetapele oa mohedene ea bakileng tšenyo e kholo sechabeng sa habo Daniele?`

`3. Joalo kaha re bone, ba bang ba re lejoe le khephohileng e se ka matsoho a motho le supa khaso ea evangeli ka lefatše lohle. Taba eo ha ea nepahala ka mabaka a ‘maloa, ho kenyelletsa le seo Daniele 2:35 e se bolelang, e leng hore lejoe le tla thuhakanya lichaba tse fetileng le hore “li ile tsa fefoloa ke moea ‘me ha lia ka tsa hlola li e-ba teng.” Tseo ha lia etsahala kamor’a Sefapano. Ho feta moo, liteko tse ling tsa ho bapisa lejoe le kereke li hloleha ho tšoaea hore ‘muso oa lejoe o nka sebaka sa mebuso eohle ea motho. Ke ‘muso o akaretsang lefatše lohle. Ka hoo, ke ho tla ha Jesu ha bobeli feela ho ka tlisang liketsahalo tseo tse bontšoang e le sehlohlolo sa boprofeta ba toro ena. Ke hobaneng, ha ho le joalo, ho tla ha Jesu e le bona feela botoloki bo utloahalang ba seo lejoe le se etsang matsatsing a ho qetela?`