---
title:  Ho Tloha Sephiring ho ea Tšenolong
date:  11/01/2020
---

### Bakeng sa Boithuto ba Beke Ena Bala
Dan. 2:1–16, Liketso 17:28, Dan. 2:17–49, Lipesalema 138, Johanne 15:5, Deut. 32:4, 1 Pet. 2:4.

> <p>Teman’a Khopolo</p>
> “Daniele a re: Ho bokoe lebitso la Molimo ka mehla le mehla, hobane e fela o na le bohlale le matla!”(Daniele 2:20).

Metsing a likolohileng Greenland ke lithaba tsa leqhoa ka boholo ba tsona ka ho fapana. Ka nako tse ling maqhoa a manyane a phalla ka tsela e le ‘ngoe ha a maholo a phalla ka tsela e le ‘ngoe e khahlanong le eo. Se etsahalang ke hore meea e fokang kaholimo e phallisa maqhoa ana a manyane, ha maqhoa a maholo a phallisoa ke maqhubu a tebileng a leoatle. Ha re talima ho phahama le ho oa ha mebuso nalaneng eohle, ke boemo bo tšoanang le ba meea e fokang kaholimo le maqhubu a tebileng a leoatle. Meea e tšoantša sohle se fetohakang se sa lebelleheng joalo ka mehopolo ea motho. Empa tšebetsong hammoho le meea ena le litsokotsane ke matla a mang, a bileng a leng matla ka ho fetisa a tšoanang le maqhubu a leoatle. Kannete-nete ke tšisinyeho ea morero oa bohlale le borena ba Molimo. Joalo kaha Ellen G. White a boletse, “Joalo ka linaleli selikalikoeng se seholohali sa tsela eo li e behetsoeng, merero ea Molimo ha e tsebe ho potlaka kapa ho lieha.”—The Desire of Ages, leq. 32. Leha ho phahama le ho oa ha mebuso, mehoo, le mekha ea lipolotiki ho bonahala ho etsahala ka takatso le kelello ea motho feela, Daniele 2 e bontša hore ke Molimo oa leholimo eo ka sebele a tsamaisang nalane ho ea fihla pheletsong ea eona e kholo.