---
title:  Lejoe
date:  16/01/2020
---

`Bala Daniele 2:34, 35, 44, 45. Litemana tsee li re ruta eng ka pheletso ea lefatše la rona?`

‘Moko taba oa toro o holim’a tse tlang ho etsahala “mehleng e tlang ho tla” (Dan. 2:28). Hore na e bile matla ‘me ea rua ha kae, mebuso eo ea tšepe (le letsopa) ha se letho ha e se feela selelekela sa ho thehoa ha ‘muso oa lejoe. Leha ho isa boemong bo itsang tšepe le letsopa e ka ba lihlahisoa tsa bohlahisi ba motho, lejoe le torong le hlaha le sa angoa ke matsoho a motho. Ka mantsoe a mang, leha mebuso e fetileng ka bo mong ba eona e fihle pheletsong, ‘muso o tšoantšoang ke lejoe e tla ba oa ka ho sa feleng. Papiso ea lejoe, nakong eo, e ne e tšoantša Molimo (Mohlala, Deut. 32:4, 1 Sam. 2:2, Lipes. 18:31), ‘me ka mokhoa o tšoananang lejoe le ka emela Mesia (Ps. 118:22; 1 Pet. 2:4, 7). Ka mokhoa o joalo, ha ho na ntho e loketseng ho tšoantša ‘muso oa Molimo oa ka ho sa feleng joalo ka lejoe.

Ba bang ba re ‘muso oa lejoe o ile oa thehoa nakong ea bosebeletsi ba Jesu lefatšeng, ‘me khaso ea evangeli e ema e le sesupo sa hore ‘muso oa Molimo o se o hapile lefatše lohle. Feela ‘muso oa lejoe o tla feela kamorao ho hore mebuso e mene e oele le nalane ea motho e fe e fihlile nakong ea mebuso e arohaneng, e tšoantšoang ke maoto le menoana ea setšoantšo. Taba eo e hlakola phethahaso ea mongoaha-kholo oa pele, hobane bosebeletsi ba Jesu lefatšeng bo etsahetse nakong ea puso ea Roma, ‘muso oa bone.

Empa lejoe le fetoha thaba. Ke hore, “lejoe le neng le thesetse setšoantšo, la fetoha thaba e kholo la tlala lefatše” (Dan. 2:35). Thaba e joalo ka ena e tlisa monahano oa Thaba ea Sione, sebaka seo tempele ea Molimo e ne e lutse ho sona, e le sesupo se tiileng sa ‘muso oa Molimo lefatšeng nakong ea Testamente ea Khale. Se thahasellisang ke hore, lejoe le khephohileng thabeng le fetoha thaba ka bolona. Thaba ena, eo ho latela temana e seng e ntse e le teng, e lokela e be e supa Sione ea leholimo, sehalalelo sa leholimo, moo Kreste a tla tsoa teng ho tla theha ‘muso oa ka ho sa feleng. ‘Me ‘muso ona o tla fumana phethahatso ea oona ho Jerusalema e tla theoha leholimong (Tšen. 21:1–22:5).

`Daniel 2 e nepile mebusong ena kaofela ho fihlela mona. Ke hobane, ha ho le joalo, e le bohlale ho tšepa boprofeta ba eona ka ‘muso oa ho qetela, ‘muso oa Molimo oa ka ho sa feleng? Ke hobaneng ha ho se na kelello ho se lumele boprofeta boo?`