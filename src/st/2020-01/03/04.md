---
title:  Setšoantšo, Karolo ea Pele
date:  14/01/2020
---

`Daniele 2:24–30. Daniele e bua eng moo eo ho leng bohloka hore re e hopole kamehla? (Sheba le Johanne 15:5.)`

E le ho arabela thapelo, Molimo o senola toro le manollo ea eona. ‘Me Daniele ha a qeaqee ho bolella Morena hore tharollo ea sephiri e tsoa ho “Molimo oa leholimo.” Hape, pele a fana ka tlaleho ea toro le manollo ea eona, Daniele o bua ka mehopolo e sa buuoang ea Morena le khathatseho ea hae ha morena a ntse a le litaong tsa hae a hlobaetse. Litaba tsena tse hlalosang maemo ana li ntšetsa pele ho paka ka bonnete ba molaetsa, hobane litaba tse joalo tse neng li tsejoa ke morena feela li lokela li be li fihlile ho Daniele ka mohloli o kaholimo ho matla a botho. Empa ha Daniele a tsoela pele ho hlalosa toro, o ipeha kotsing ea ho baka tlokotsi e ‘ngoe, ka hobane toro ena hantle ha se litaba tse monate ho Nebukadnesare.

`Bala Daniele 2:31–49. Toro e re pheletso ea ‘muso oa Nebukadnesare ke e fe?`

Toro ke ea setšoantšo se seholo se tšabehang seo hlooho ea sona e leng ea “khauta e tšekehileng sefuba le matsoho a sona e le a selifera, mpa le matheka a sona e le a koporo, meomo e le ea tšepe, maoto ka ‘nqá e ‘ngoe e le a tšepe, ka ‘nqá e ‘ngoe e le a letsopa” (Dan. 2:32, 33). Khabareng lejoe “la thesela setšoantšo maotong a sona” (Dan. 2:34), ‘me setšoantšo kaofela ha sona sa senyeha ‘me sa fefoha joalo ka mooko ha o fefoloa ke moea. Daniele a hlalosa hore litšepe tsena tse fapaneng li tšoantša mebuso e tla latellana joalo hoea fihla pheletsong ea nalane. Ho Nebukadnesare, molaetsa o hlakile: Babilona, ka matla a eona le khanya, e tla feta ‘me e nkeloe sebaka ke ‘muso o mong, o tla lateloa ke e meng ho fihlela ho fihla ‘muso o fapaneng le e meng ka botlalo’me o nkela eo eohle sebaka: ‘Muso oa Molimo oa ka ho sa feleng.

`Talima kamoo lintho tsa batho e leng tsa nakoana ‘me li fetang ka teng. Taba ee e lokela ho re ruta eng ka tšepo e kholo eo re nang le oena ho Jesu, ‘me Jesu feela (see John 6:54, 2 Cor. 4:18)?`