---
title:  Ho Oa Ha Babilona
date:  06/02/2020
---

`Bala Daniele 5:29–31 hammoho le Tšenolo 14:8, Tšenolo 16:19, le Tšenolo 18:2. Re ka ithutang ka ho oa ha Babilona ea Belshatsare e supang ho oa ha Babilona nakong ea bofelo?`

Hore na liphoso tsa hae ke li fe, Belshatsare ke monna oa mantsoe a hae. Ka hoo, ho sa natse litaba tse bohloko, o khotsofalitsoe ke koahollo e fanoeng ke Daniele, ke kahona a fang Daniele limpho tseo a neng a li tšepisitse. Ho bonahala e ka ka ho amohela ‘nete e molaetseng oa Daniele, morena ka tsela e poteletseng o ananela Molimo oa Daniele. Se thahasellisang ke hore, joale Daniele o amohela limpho tseo a li hanneng pele, mohlomong hobane joale limpho tseo ha li na susumetsa koahollo ea hae. Ntle ho moo, motsotsong oo limpho tse joalo ha li na moelelo hobane ‘muso o s’o nts’o tlo oa. Ka mokhoa o joalo, e le tsela ea boikokobetso feela, moprofeta o amohela meputso eo, a s’a nts’a tseba hore e tla ba oa boraro pusong lihora li se kae feela.

Hantle kamoo moprofeta a boletseng kateng, Babilona ea oa. ‘me ea oa kapele; ha morena le mahosana a hae ba ntse ba e-noa, motse oa e-oa hose le ntoa. Ho ea ka ranalane Herodotus, ba-Persia ba ile ba fata mocha o khelosang noka ea Eufrate eaba ba kena kahar’a motse ba tsamaea lebopong la noka. Ka bona bosiu boo Belshatsare a bolaoa. Ntat’ae Nabonidus, o ne a se ntse a tsoile motseng, ‘me a inehela hamorao ho babusi ba bacha. Ka mokhoa o joalo, ‘muso o moholohali ho e kileng ea e-ba teng lefatšeng oa fihla pheletsong. Babilona, hlooho ea khauta, ha e sa le eo.

“Belshatsare o ne a filoe menyetla e mengata ea ho tseba le ho etsa thato ea Molimo. O ne a bone ntat’ae moholo Nebukadnesare a lelekoa sechabeng har’a batho. O ne a ile a bona ha kelello eo morena ea neng a ikhohomosa a neng a ikhantša ka eona e tlosoa ke Ea neng a fane ka eona. O ne a ile a bona ha morena a qhojoa ho tloha pusong, ‘me a ea ho phela le libatana tsa naha. Empa lerato la Belshatsare la menyaka le ho iphahamisa la kupetsa lithuto tseo a na sa lokela e be o li lebetse; eaba o etsa libe tse tšoanang le tse neng li tlisitse kahlolo tsa tlhokomeliso holim’a Nebukadnesare. O ile a senya menyetla eo a e fuoeng ka bongata bo boholo, a lesa ho sebelisa menyetla e teng bakeng sa hae ea ho tseba ‘nete.”—Ellen G. White, Bible Echo, ‘Mesa 25, 1898.

`Ke menyetla efeng eo re nang le oena ho ba “tsenang ‘nete”? Seo se bolelang? Ke maemong a feng re ka reng joale re tseba ‘nete eohle re neng reka hloka ho e tseba?`