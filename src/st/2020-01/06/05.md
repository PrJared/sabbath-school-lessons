---
title:  U Kaluoe ‘me oa Fumanoa u le Chatsi
date:  05/02/2020
---

`Bala Daniele 5:13–28. Daniele o fana ka lebaka le fe bakeng sa ho oa ho haufi ha morena?`

Morena o fetohela ho Daniele ka lebaka la ho tlangoa ke maemo, empa o bonahala a etsa joalo ka letheketheke. Sena se ka re bolella haholoanyane ka katamelo ea morena ho Molimo oa Daniele le ho Daniele ka sebele.

Hape, Karabo ea Daniele ho tšepiso ea morena e re bolella tse ngata ka mehopolo ea Daniele le semelo sa hae. Ho ka etsahala hore e be hape Daniele, ka ho tseba se boleloang ke mantsoe, o elelloa kamoo mpho eo e se nang thuso kateng.

Jo ale Daniele o nqosa morena ka ntlha tse tharo.Ea pele, Belshatsare o iphapanyelitse boiphihlelo ba Nebukadnesare ka botlalo. Hobane ha ho ne ho le joalo a ka be a bakile ‘me a ikokobetsa joalo ka ea bileng pele ho eena. Ea bobeli, Belshatsare o sebelisitse mehope ea tempele ho noa veine le ho roka melimo ea hae. Mona Daniele o bua ka lisebelisoa tse tšeletseng tse sebelisitsoeng ho etsa melimo ka tlhahlamano eo li boletsoeng ka eona pele. Ea boraro, morena o lesitse ho tlotlisa Molimo, “ea ts’oereng phefumoloho ea hao letsahong la hae le ho lebela litsela tsa hao kaofela”(Dan. 5:23).

Ha a qetile ho bua ka ho liphoso tsa morena, Daniele o tsoela pele ka koahollo. Joale re ithuta hore mongolo o leboteng o phuthetse maetsi a mararo a se-Aramiac (leetsi la pele le phetuoe). Moelelo o bobebe o ne o lokela hore e be morena le ba bohlale ba o tsebile: MENE: “baluoe,”; TEKEL: “kaluoe,” le RERES: “arotsoe.”

Ka lebaka la mabotho a ba-Mede le ba-Persia a menyakong ea Babilona, morena le ba bohlale ba ne ba lokela e be ba belaetse seo e ka bang mongolo oa se bolela, empa ba bohlale ha ba batle ho bua letho le sa khahliseng morena. Ho bonahala e le Daniele feela ea tsebang ho koaholla molaetsa ho o etsa polelo e nang le moelelo hore e tle e hlahise se boleloang ke oona ho Belshatsare: “MENE: Molimo o balile ‘muso oa hao, o o qetile; TEKEL: U kaluoe ‘me o fumanoe u le chatsi; PERES: ‘Muso oa hau o aroletsoe ba-Mede le ba Persia” (Dan. 5:27, 28). Ana ha se mantsoe a khothatso le thoholetso.

`Kahlolo ea tlela morena kapele. Re ka ithuta ho tšepa Molimo joang maemong oa, ha joale, toka le kahlolo li e-so fihle? (Sheba Moek. 3:17, Moek. 8:11, Matt. 12:36, Ba-Roma 14:12.)`