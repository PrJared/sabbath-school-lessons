---
title:  Ha Kena Mofumahali
date:  04/02/2020
---

`Bala Daniele 5:9–12. Mofumahali o re’ng ka Daniele eo morena e ne lokela e be o s’a nts’a e tseba? Taba ee e reng ka eena ha ho bonahala a sa tsebe le ka boteng ba Daniele?`

Ha holo ea mokete e apareloa ke pherekano ka lebaka la molaetsa o sa tsejoeng o ngoliloeng leboteng, mofumahali oa kena o fana ka tataiso ho morena ea tsielehileng. O hopotsa morena ka Daniele, eo botsebi ba hae ba ho manolla litoro le ho rarolla liphiri bo bonahetseng mehleng ea Nebukadnesare. Ha e ne e ba Belshatsare o bohlale joalo ka ea tlileng pele ho eena, a ka be a ile a tseba na o lokela ho leba kae hore a tle a fumane se boleloang ke mongolo o sa tsejoeng. Bokena-lipakeng ba mofumahali bo feela bo ipaka hoba bo molemo bakeng sa morena, eo nakong ena a seleballetsoeng ka botlalo a sa tsebe a etse eng. Mantsoe a hae a utloahala joalo ka khalemo ho Belshatsare ka ho tlolisa mahlo motho ea mong feela ea neng a ka manolla mongolo oa sephiri. Joale o fa morena selelekela sa hore na Daniele ke mang: Moprofeta o na le Moea oa Molimo o Halalelang, leseli le bohlale le bohlale bo kang ba melimo, moea o phahamileng, le tsebo, le kutloisiso ea koahollo ea litoro, le qaqisetso ea lilotho, le hlalosetso ea lipotso tse thata; e ne e le hlooho ea linohe, le ea baupelli, le ea ba-Kalde, le ea balepi ba linaleli mehleng ea Nebukadnesare (Dan. 5:11, 12).

Mothating ona, re ipotsa hape hore na hobaneng ha Belshatsare a ile a iphapanyetsa Daniele. Temana ha e fane ka karabo e hlakileng ea potso ena, empa re ka akanya hore ka nako ena Daniele, kamor’a ho sebeletsa morena bonyane ho fihlela lilemo tse tharo tsa ho busa ha hae (Dan. 8:1, 27), ha a sa le tšebetsong. Taba e ‘ngoe e ka ba liemo tsa Daniele. O lokela e be ka nako ena o lilemo li 80, ‘me e ka ba morena o ne a batlile ho fetola boetapela ba khale ka moloko o mocha. Mohlomong morena o ile a khetha ho iphapanyetsa Daniele hobane a ne a sa batle ho inehela ho Molimo oa Daniele. Empa ho sa natse hore na lebaka kapa mabaka ke a fe, ho setse ho makatsa hore na motho oa litsebo tsa Daniele a ka lebaleha kapele ha kaalo.

`Bala Ba-Roma 1:16–32. Re bona tšiea ee e bonahalitsoe joang litemaneng tsee, e seng paleng ena feela, empa le lefatšeng kajeno?`