---
title:  Ho Ithuta Haholoanyane
date:  07/02/2020
---

Mekete e meholo e ne e tloaelehile tlung ea borena lefatšeng la khale. Marena a ne a rata ho etsa meketjana ka khaphatseho le borui ho bontša boholo ba bona le sebete. Leha re sa tsebe lintlha kaofela tsa mokete ona ka ka ho khetholoha, re tseba hoba o bile teng nakong eo ba- Mede le ba-Persia ba neng ba itokiselitse ho ho hlasela Babilona. Empa ha re se re bua ka botho, ho ne ho se na lebaka la ho tšoenyeha. Babilona e ne e na le marako a matlafalitsoeng, pokello ea lijo ea lilemo tse ngata, le metsi a mangata, hobane noka ea Eufrate e ne e phalla e feta bohareng ba motse. Ka hoo, morena Belshatsare ha a bone bothata ba ho etsa mokete sera ntse se potile motse. Eaba o etsa mokere o moholo, oo kamor’a nako e khutšoanyane o fetohang pokano ea bootsoa. Ke bopaki bo boholo ha ka kang ka ha botho, haholo ha ho bapisoa le matla a Jehova. Ka Daniele, Molimo o bolella morena hore ho sa natse menyetla eo a ileng a e fuoa ea ho ithuta ‘nete, “Morena o tsoere phefumoloho ea hao letsohong la hae o lisitse litsela tsohle tsa hao, a tle a be a tlotlisoe” (Dan. 5:23).

“Nalane ea lichaba e bua le rona kajeno. Molimo o file sechaba se seng le se seng le motho e mong le e mong sebaka morerong oa Hae. Kajeno batho le lichaba li lekoa ka lere le letsohong la eo ea sa etseng phoso. Bohle ba etsa qeto ea pheletso ea bona ka khetho tsa bona, ‘me Molimo o laola tsohle bakeng sa ho fihlela merero ea Hae.”—Ellen G. White, Prophets and Kings, leq. 536.

**Lipotso tsa Puisano**

`1.	Sehlopheng, buisanang ka karabo ea potso ea Sontaha ka tsela eo sechaba le meetlo li silafatsang ‘nete ea Molimo. Litsela tsee ke li fe, ‘me re le kereke hape re le batho ka bomong re lokela ho arabela tšilafatso tseo?`

`2.	Pale ee e re ruta eng ka taba ea hore pholoho ha e holima taba ea hore na u tseba eng empa holima kamoo re itšoarang kateng ho latela seo re se tsebang? (Sheba Dan. 5:22.)`

`3.	Bala Daniele 5:23. Ke litšiea li fe tsa bohlokoa tsa semoea tse fumanoang temaneng ee? Mohlala, temana ee e re eletsa joang khahlanong le ho nyelisa Molimo? Kapa, temana ee e re ruta eng ka Molimo e se feela ‘Mopi empa hape e le motšehetsi oa bophelo ba rona?`

`4.	Le kathoko ho ho tseba seo mantsoe a se bolelang, Belshatsare o ne a tšohile (Dan. 5:6). See se re ruta eng ka se boleloang ke ho phela ka letsoalo le molato?`