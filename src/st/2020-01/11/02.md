---
title:  Boitimo le Thapelo, Hang Hape
date:  08/03/2020
---

`Bala Daniele 10:1–3. Re fumana Daniele a etsa eng hape?`

Daniele ha a hlalose mabaka a nako e telele ea ho siama ha hae. Empa bobuelli bo matla ha kaalo bo lokela e be bo susumelitsoe ke boemo ba ba-Juda, ba sa tsao khutla Babilona ho boela Palestina.

`Bala Esdrase 4:1–5. Ba-Juda ba tobana le liqholotso li fe ho khutleng ha bona?`

Re tseba ho tsoa ho Esdrase 4:1 hore nakong ena ba-Juda ba tobane le bohanyetsi bo matla ha ba leka ho tsosa tempele. ba-Samaria ba romela litlaleho tsa bohata tlung ea borena Persia tse ‘nqosang morena ho emisa mosebetsi oa ho aha. Makhatheng a tlokotse tse joalo, Daniele o bua le Molimo hore a susumetse Siruse hore a lese mosebetsi ho tsoela pele.

Nako ena, Daniele o se a atametse lilemo tse mashome a robong. Ha a nahane ka eena empa o nahana ka sechaba sa habo le qholotso eo ba tobaneng le eona. ‘Me o tiisetsa thapelong ka libeke tse tharo tse tletseng pele a ka fumana karabo ho tsoa ho Molimo. Ka nako eona ena, moprofeta a ja lijo tse bobebe feela, a qoba lijo tse monate leha e le ho tlola. Ha a khathatseha ka botsitso le chebahalo ea hae, empa o khathatsehile ka boiketlo ba ba-Juda ba habo ba Jerusalema ba bohole ba limaele tse sekete ho eena.

Ha re talima bophelo ba thapelo ba Daniele, re ithuta lithuto tsa bohlokoa. Ea pele, re lokela ho tiisetsa thapelong, leha likopo tsa rona li sa arabeloa hang. Ea bobeli, re lokela ho ipha nako ea ho rapella ba bang. Ho na le ntho e khethehileng ka lithapelo tse buellang ba bang. Hopola hore, “Jehova o ile a buseletsa Jobo tseo a neng a lahlehetsoe ke tsona ha a rapella metsoalle ea hae” (Jobo 42:10). Ea boraro, thapelo e sisinya Molimo hore a etse ntho e tiileng e bonahalang. Kahona, a re rapeleng kamehla, mefuta eohle ea lithapelo. Ha re tobane le liteko tse boima bo re sitang, mathata a maholo, liqholotso tse re hlolang, a re iseng meroalo ea rona ho Molimo ka thapelo (Ba-Ef. 6:18).

`Bala Daniele 10:12. See se re bolella eng ka thapelo e le boiphihlelo bo sepheo e leng ho sisinya Molimo hore a etse se seng, ho e-na le ho ba boiphihlelo ba boichebo bo etsang hore re ikutloe re thabetse Molimo?`