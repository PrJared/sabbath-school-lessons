---
title:  Ho Ithuta Haholoanyane
date:  13/03/2020
---

“Gabriele o loanne le matla a lefifi ka libeke tse tharo, a leka ho thibela tšusumetso e kelellong ea Siruse. Sohle seo leholimo le neng le ka se etsetsa sechaba sa Molimo se ne se entsoe. Tlhōlo ea e-ba teng qetellong; makhotla a sera a thibeloa ka matsatsi óhle a Siruse, le ka matsatsi a mor’a hae Cambyses.”—Ellen G. White, Prophets and Kings, leq. 572. “Ke tlotla e ka kang eo Daniele a e bontšoang ke Motlotlehi oa leholimo! O khothatsa mohlanka oa Hae ea thothomelang ‘me o mo tiisetsa hore thapelo ea hae e utluoe leholimong. E le ho arabela thapelo eo e matla ha romeloa lenyeloi Gabriele ho ama pelo ea morena oa Persia. Morena enoa o ne a hanne tšusumetso ea Moea oa Molimo nakong ena ea libeke tse tharo tsa ha Daniele a ne a itimme lijo a rapela, empa Khosana ea leholimo, Mikaele, a romeloa ho fetola pelo ea morena enoa ea pelo e thata ho nka khatho ea ho arabela thapelo ea Daniele.”—Ellen G. White, The Sanctified Life, leq. 51.

**Lipotso tsa Puisano**

`1.	Leha re se batho ba pele nalaneng ea Bokreste ho bona ‘nete ena, Baleti ba Letsatsi la Bosupa ke babuelli ba matla ba taba ea “ntoa e kholo,” kapa taba ea hore ‘mopo oohle oa Molimo ke karolo ea ntoa e kholohali pakeng tsa Kreste le Satane. ‘Me re lumela hore motho e mong le e mong, o feela e le karolo ea ntoa ena. Ba bang, le bona batho ba lefatše, ba bua ka boteng ba ntoa ea mofuta eo bohle re keneng ho eona. Boiphihlelo ba hau ke bo fe ntoeng e kholo? U e bone e phethahala joang bophelong ba hau? U ithutile eng e ka thusang le ba bang ba ntseng ba loang?`

`2.	Bala Ba-Efese 6:10–18. Bona karaburetso e totobetseng ea sesole eo Paulose a e sebelisang. “Litaelo tsa ntoa” tseo re li fuoang moo bakeng sa ntoa e kholo ke li fe?`

`3.	Ho Daniele 10:11, lekhetlo la bobeli (sheba Dan. 9:23) Daniele o bitsoa hamudot, kapa “ea ratoang.” Taba ee e re bolella eng ka khokahano e kholo, le ea boikutlo, e teng pakeng tsa leholimo le lefatše? Bona kamoo taba ena ea ‘nete e fapaneng haholo kateng le chalimo ea ba sumeleng ho Molimo o fe kapa o fe matsatsing ana. Chalimo ea Bibele e re fa tšepo e fe, re ipapisitse le Daniele?`