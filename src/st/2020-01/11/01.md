---
title:  Ho Tsoa Ntoeng ho ea Tlholong
date:  07/03/2020
---

### Bakeng sa Boithuto ba Beke Ena Bala
Ba-Ef. 6:12, Daniele 10, Esdrase 4:1–5,Josh. 5:13–15, Tšen. 1:12–18, Ba-Kol. 2:15,Ba-Roma 8:37–39.

> <p>Teman’a Khopolo</p>
> “ ‘Se tšabe, monna ea ratoang! Khotso e be ho uena! Tiea pelo, tiea matla!’ ” (Daniele 10:19).

Daniele 10 e hlahisa pono ea ho qetela e tsoelang pele ho fihlela 11 le 12. Re joetsoa li sa tloha feela hore pono ena ke ea “tsietsi e kholo” (Dan. 10:1). Ha Daniele 11 e fana ka lintlha ka bophara tsa tsietsi ena, Daniele 10 eona e bontša lehlakore la semoea ‘me e bontša kamor’a lesira la lintoa tse lefatšeng ho loana ntoa e kaholimo ho matla a botho. Ha re ithuta khaolo ena, re tla bona hore ha re rapela, re fetoha karolo ea ntoa ena e kaholimo ho matla a botho ka tsela e nang le litlamorao tse tebileng. Empa ha re bang ntoeng tsa rona; Jesu o kena ntoeng le Satane sebakeng sa rona. Re ithuta hore ntoa ea mapomelo eo re keneng ho eona ha se e khahlanong le matla a lefatše a batho empa e khahlanong le matla a lefifi.

Joalo kaha moapostola Paulose a e beha mengoaha-kholo kmaor’a Daniele: “Hobane ntoa ea rona ha e loane le nama le mali, empa e loana le baholo, le mebuso, le marena a lefifi la lefatše lena, le meea e bolotsana e sebakeng sa leholimo” (Ba-Ef. 6:12). Qetellong, ho hlola ha rona ntoeng ena ho itšetlehile ho Jesu Kreste, eo e leng Eena feela ea hlotseng Satane sefapanong.