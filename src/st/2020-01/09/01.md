---
title:  Ho Tloha Tšilafatsong ho ea Tlhoekisong
date:  22/02/2020
---

### Bakeng sa Boithuto ba Beke Ena Bala
Daniele 8, Dan. 2:38, Gen. 11:4, Levitike 16, Ba-Heb. 9:23–28.

> <p>Teman’a Khopolo“</p>
> A re ho ‘na: E tla ba likete tse peli tse nang le makholo a mararo a baloang mantsiboea le hosasa, sehalalelo se ntoo hloekisoa’” (Daniele 8:14).

Pono e tlalehiloeng ho Daniele 8 e fuoe moprofeta ka 548/547 B.C., ‘me e fana ka litlhakiso tsa bohlokoa tsa kahlolo eo ho buuoang ka eona ho Daniele 7. Ka ho fapana le lipono tsa Daniele 2 le 7, pono ea Daniele 8 e siea Babilona kathoko e qala ka ba-Mede le ba-Persia, hobane ka nako ena Babilona e ne e se ntse e oela ‘me ba-Persia ba ne ba le haufi le ho nkela Babilona sebaka e le ‘muso o latelang oa lefatše. Pono ea Daniele 8 e bapa le ea Daniele 7. Puo le matšoao a fetoha ho Daniele 8 hobane e tsepamisa kelello ka botebo ho tlhoekiso ea sehalalelo sa leholimo ka khokahano le Letsatsi la Lipheko la leholimo. Kahona, tlatsetso e hlakileng ea Daniele 8 e tsepame holim’a sehalalelo sa leholimo. Ha e le hore Daniele 7 eona e bontša kahlolo e leholimong le ha Mor’a motho a neoa ‘muso, Daniele 8 eona e bontša tlhoekiso ea sehalalelo se leholimong. Ka hoo, joalo kaha ho tšoana ha likhaolo tse peli tsena ho bontša, tlhoekiso ea sehalalelo se leholimong e bontšoang ho Daniele 8 e lumellana le ketsahalo ea kahlolo e ho Daniele 7.