---
title:  Lekhotla la Buloa
date:  18/02/2020
---

Kamor’a pono ea liphoofolo tse ‘ne le liketsahalo tsa lenaka le lenyane, moprofeta o bona ketsahalo ea kahlolo leholimong (Dan. 7:9, 10, 13, 14). Ha lekhotla le buloa, literone lia behoa ‘me Moholo oa Matsatsi oa lula. Joalo kaha ketsahalo ea leholimo e bontša, likete tsa likete li sebeletsa kapele ho Moholo oa Matsatsi, lekhotla lea buloa, ‘me ho phetloa libuka. Taba ea bohlokoa e ka tšouoang ka kahlolo ena ke hore e etsahala kamor’a nako ea lilemo tse 1,260 tsa liketso tsa lenako (A.D. 538–1798; sheba thuto ea Labohlano) empa pele ho ho thehoa ha ‘muso oa Molimo oa ho qetela. Hantle-ntle, makhetlo a mararo ponong ho hlahella tatellano e latelang:

<center>Nako ea lenaka le lenyenyane(538–1798)</center>
<center>Kahlolo ea leholimo</center>
<center>‘Muso oa Molimo oa ka ho sa feleng</center>

`Bala Daniele 7:13, 14, 21, 22, 26, 27. Kahlolo e tsoela batho ba Molimo molemo joang?`

Testamente ea Khale e hlalosa liketso tse ngata tsa kahlolo ho tloha tabernakeleng le tempeleng, empa kahlolo eo ho buuoang ka eona mona e fapane. Ena ke kahlolo ea maholimo le mafatše e seng feela e amang lenaka le lenyenyanefeela empa le bahalaleli ba Mookameli ea phahameng, bao qetellong ba tla amohela ‘muso. Daniele 7 ha e hlalose kahlolo ena kapa ho fana litaba tsa qalo ea eona le qetelo. Empa e supa hore kahlolo e etsahala kamorao ho tlhaselo ea lenaka le lenyenyanekhahlanong le Molimo le batho ba Hae.

Seo e leng taba mona, ke ho toboketsa ho qala ha kahlolo e akaretsang tlholeho eohle. Ho tsoa ho Daniele 8 le 9 (sheba libeke tse latelang), re tla ithuta ka nako ea ho qala ha kahlolo le taba ea hore kahlolo ena e amana le tlhoekiso ea sehalalelo se leholimong ka Letsatsi la Lipheko la leholimo. Seo e leng thuto mona ke hore ke feela re tla ba le kahlolo leholimo e qalang pele Jesu a khutla e tla ba molemong oa batho ba Molimo (Dan. 7:22).

`Ke hobaneng ha seo Jesu a re etselitseng sona sefapanong ho le khubung ea lebaka leo re ka bang le tiisetso ka letsatsi la kahlolo? Re ne re ka ba le tšepo e fe, kapa re ka bang le eona, kathoko ho Sefapano? (Sheba Ba-Roma 8:1.)`