---
title:  Ho Tsoa Sefefong sa Leoatle ho ea Marung a Leholimo
date:  15/02/2020
---

### Bakeng sa Boithuto ba Beke Ena Bala
Daniel 7, 2Ba-Thes. 2:1–12, Ba-Roma 8:1, Mareka 13:26, Luka 9:26, Luka 12:8,1 Tim. 2:5.

> <p>Teman’a Khopolo</p>
> “Borena, le puso, le matla a mebuso eohle e ka tlas’a maholimo kaofela, li tla neoa sechaba sa bahalaleli ba Mookameli ea phahameng; ‘muso oa hae ke ‘muso o sa feleng, marena kaofela a tla mo sebeletsa, a mo utloe’”(Daniele 7:27).

Pono ea Daniele 7, sehlooho sa rona sa beke ena, e bapa le toro ea Daniele 2. Empa Daniele 7 e atolosa se neng se senotsoe ho Daniele 2. Pele, pono e etsahala bosiu ‘me e bontša sefefo leoatleng ka lebaka la meea e mene. Lefifi le metsi li re hopotsa ka Tlholeho, empa mona re bona ka tsela e itseng tlholeho e sothiloe kapa e le tlas’a tlhaselo. Bobeli, liphoofolo tse ponong ke tse litšila hape tse nyalisitsoeng, e leng se tšoantšang tšilafatso ea kamoo li bopiloeng kateng. Boraro, liphoofolo li hlahisoa li busa; kahona, ho bonahala e ka puso eo Molimo a e fileng Adama serapeng e hapiloe ke matla ana. Bone, ka ho tla ha Mor’a Motho, ‘muso oa Molimo o busetsoa ho bao e leng oa bona ka nepo. Seo Adama a ileng a lahleheloa ke sona serapeng, Mor’a Motho o se busetsa kahlolong ea leholimo.

Tlhaloso e kaholimo e fana ka chalimo e kopanyang linako ea karaburetso ea Bibele e etsahalang kamor’a lesira la pono e tšoantšisang ka tsela e phahameng. Ka lehlohonolo, tse ling tsa lintlha tsa bohlokoa tsa pono ena li hlalosoa ke lenyeloi, ka hoo, re ka utloisisa likheo tsa mantlha tsa boprofeta bona bo hlollang.