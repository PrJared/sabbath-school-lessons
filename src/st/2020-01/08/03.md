---
title:  Lenaka le Lenyane
date:  17/02/2020
---

`Bala Daniele 7:7, 8, 19–25. Lenaka le lenyenyane‘muso o fe o hlahang ka kotloloho ho sebata sa bone ‘me o sala e ntse e le karolo ea oona?`

Maobane re ithutile hore phoofolo e bohale e linaka li leshome e busang lefatše ka bokhopo bo tsoelelletseng ke Roma ea bohedene. Joale re lokela ho lemoha lenaka le lenyenyane le ‘muso o tšoantšoang ke lona. Kamoo e hlahisoang kateng ponong, phoofolo ea bone e na le linaka tse leshome, ao a mararo a oona a khethuloang ka metso ho etsetsa lenaka le lenyenyanesebaka. Lenaka lena le na le mahlo a motho ‘me le bua “lipolelo tsa boikakaso” (Dan. 7:8). Ho hlakile hore lenaka le lenyenyane le hlaha ‘musong o emetsoeng ke phoofolo eane e tšabehang, eo e leng Roma ea bohedene. Empa e le mokhahlelo oa morao oa ‘muso o tšoanang.

Daniele o bona lenaka lena le loantša bahalaleli. Lenyeloi le hlalosetsa Daniele hore lenaka lena ke morena ea tla etsa liketso tse tharo tse seng molaong: (1) ho bua lipuo tse loantšang Mookameli ea phahameng, (2) ho hlorisa bahalaleli ba Mookameli ea phahameng, (3) le be le morero oa ho fetola linako le molao. Ka lebaka leo, bahalaleli ba tla neeloa letsohong la hae. Kamor’a moo, lenyeloi le fana ka nako ea liketsahalo tsena tsa lenaka le lenyane: nako, le linako tse nang le lehare la nako. Boemong bona ba puo ea boprofeta, lentsoe nako le bolela “selemo,” ‘me lentsoe linako le supa lilemo, mokhoa oa ho menahanya habeli: “lilemo tse peli.” Ka hoo, ena ke nako ea boprofeta ea lilemo tse tharo, tseo ho latela molao oaselemo-letsatsi, e supang lilemo tse 1,260. Nakong ena lenaka le lenyenyane le tla loantša Molimo, le hlorise bahalaleli, le be le morero oa ho fetola molao oa Molimo.

`Bala 2 Ba-Thesalonika 2:1–12. Tšoano ke e fe mahareng a monna oa sebe le lenaka le lenyane? Re nahana taba ee e bua ka ‘muso o fe, ‘me hobaneng? Ke ‘muso o fe o mong o ileng oa hlaha ho Roma ea bohedene, empa oa sala e ntse e le karolo ea Roma, ‘muso o tsoelang pele ho tloha nakong ea Roma ea bohedene ho isa pheletsong ea lefatše, e leng hore o ntse o le teng le kajeno?`