---
title:  Ho Tla Ha Mor’a Motho
date:  19/02/2020
---

`Bala Daniele 7:13. Mor’a motho ke mang moo, ‘me o ‘mona joang? (Sheba le Mareka 13:26, Matt. 8:20, Matt. 9:6, Luka 9:26, Luka 12:8.)`

Ha kahlolo e qala, ho kena [motho] oa bohlokoa: Mor’a Motho. Ke mang? Pele, Mor’a Motho o kena e le [motho] oa leholimo leholimo ea ikemetseng. Empa, joalo k aha boemo ba Hae bo supa, o na le litšobotsi tsa botho. Ka mantsoe amang, ke Molimo-motho ea fihlang ho tla bapala karolo ea bohlokoa kahlolong. Bobeli, Mor’a Motho a tla ka maru a leholimo ke setšoantšo se tloaelehileng sa Ho Tla ha Bobeli ho Testamenteng e Ncha. Leha ho le joalo, ho Daniele 7:13 ka ho khetholloha, Mor’a motho ha a hlahisoe a tla ho tsoa leholimong ho tla lefatšeng, empa a tsamaea ho tloha sebakeng se seng sa leholimo ho ea ho se seng e le hore a tle a hlahe kapele ho Moholo oa Matsatsi. Boraro, setšoantšo sa Mor’a motho a tla ka maru a leholimo se supa hore boemo bo bonahalang ba Morena. Empa karaburetso ena e hopotsa ka moprista e moholo ea aparetsoeng ke leru la libano, ha a kena ka Sehalalelisisong ka Letsatsi la Lipheko ho ea etsa mosebetsi oa tlhoekiso ea sehalalelo.

Mor’a motho o boetse ke oa lapa la borena. O neoa “ ‘muso, le hlompho, le borena” ‘me “ba mefuta eohle le ba lichaba tsohle, le ba lipuo tsohle, ba tle ba mo sebeletse” (Dan. 7:14). Lentsoe “sebeletsa” le ka boela la fetoleloa e le “khumamela.” Le hlaha makhetlo a robong khaolong ea 1–7 (Dan. 3:12, 14, 17, 18, 28; Dan. 6:16, 20; Dan. 7:14, 27) ‘me le fana ka moelelo oa ho khumamela molimo. Ka hoo, ka lebaka la morero oa ho fetola molao oa Molimo, tsamaiso ea borapeli e tšoantšoang ke lenaka le lenyenyanee silafatsa khumamelo e lokelang ho neoa Molimo. Kahlolo mona e bontša hore borapeli ba ‘ne bo oa buseletsoa qetellong. Tsela ea borapeli e theiloeng ke tsamaiso ea bopapa, har’a lintho tse ling, e beha motho ea oeleng e le ‘muelli mahareng a Molimo le botho. Daniele e bontša hore ‘muelli ea mong feela a ka emelang botho kapele ho Molimo le batho ke, Monna ea bitsoang Jesu Kreste. Joalo kaha Bibele e bolela, “Hobane Molimo o mong feela e leng eena mohokahany pakeng tsa Molimo le batha ba hao, Motho eo e leng Jesu Kreste”(1 Tim. 2:5).

`Ho tsoa ho sohle seo re se balileng kahare ho Bibele ka bophelo le semelo sa Jesu, hobaneng ha e le khothatso e kholo ho tseba hore o khubung ea kahlolo e bontšoang moo?`