---
title:  Ho Ithuta Haholoanyane
date:  21/02/2020
---

Ha re lekola nalane re bona hore kamor’a hore ‘muso oa Roma o oe, ho bakiloeng ke litlhaselo tsa majela-thoko a tsoang leboea, mobishopo oa Roma o ile a nka monyetla oa ho lieloa ha merabe e meraro ea majela-thoko eaba o ipeha e le eena feela ‘musi oa Roma ka A.D.538. Khabareng, o ile a ikhapela mesebetsi e ‘maloa ea litsi le ea sepolotiki ea ‘musisi oa Roma. Eaba ke hona mona moo bopapa bo hlahileng teng, bo na le matla a lipolotiki le a borapeli ho fihlela bo liheloa ke Napoleon ka 1798. Sena ha sea ka sa felisa Roma, empa ho ile ha fela feela litlhoriso. Mopapap ha a ka a emisa feela ka ho ipitsa motlatsi oa Kreste empa a ba a hlahisa le lithuto tse ‘maloa le litšebeletso tse khahlanong le Bibele. Purgatori, sakaramente, le maipolelo, le phetolo ea molao oa Sabatha ho ba Sontaha li bile har’a liphetoho tse ling tse ngata tsa “linako le molao” tse tlisitsoeng ke bopapa. “Motho o sitoa ho tobana le litlhaselo tsa sera ka matla a hae. O ema kapele ho Molimo ka liaparo tse khenathetseng sebe, a bolela molato oa hae. Empa Jesu, ‘Muelli oa rona, o hlahisa kopo e amohelehang molemong oa bohle bao ka pako le tumelo ba tšepetseng polokeho ea meea ea bona ho Eena. Oa ba buella, ‘me ka mabaka a matla a Sefapano, o hlola monqosi. Kutlo ea Hae e phethehileng ea molao oa Molimo e mo neile matla oohle leholimong le lefatšeng, ‘me o kopa ho Ntate oa hae mohau le poelano bakeng sa motho ea molato. Ho monqosi oa batho ba Hae o re: ‘Jehova a ke a u khalemele, Satane. Bana ke ba rekiloeng ka mali a Ka, ke mafatsa a ntšitsoeng mollong.’ ‘Me ba itšetlehang ho Eena ka tumelo, o ba nea tiisetso ea hore, ‘Bona, ke lahlela bokhopo ba hao hole le uena, ke u apesa liaparo tsa bokhabane.’ Sakaria 3:4.”—Ellen G. White, Prophets and Kings, maq. 586, 587.

**Lipotso tsa Puisano**

`1. Talima limelo tsa ‘muso oa lenaka le lenyenyanehape le hlahang, le ho lula e le karolo ea, sebata sa bone, Roma. Ke ‘muso o fe o ileng oa hlaha har’a Roma ea bohedene mengoaha-kholong e mengata e fetileng, ‘me kantle le ho hlorisa batho ba Molimo, o ntse o le teng le kajeno? Hobaneng ha matšoao aa a hlakileng a lokela ho re sireletsa khahlanong le ho akanya feela hore na ke o fe, ho kenyellelitse le hore lenaka le lenyenyane le bua ka morena oa mohedene oa Gerike ea ileng a nyamela nalaneng nako e fetang bohare ba mongoaha-kholo le halofo pele ho ho tla ha Jesu ha pele? Matšoao a hlakileng a na a hloaeang a re sireletsa joang hape khahlanong le tumelo ea hore lenaka le lenyenyaneke ‘muso oo e leng hona o tla hlaha kamoso?`