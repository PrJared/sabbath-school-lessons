---
title:  Liphoofolo tse ‘Ne
date:  16/02/2020
---

`Bala Daniele 7. Moelelo oa seo Daniele a se bontšoang moo ke o fe, ‘me pono e bua ka eng?`

Phoofolo ka ‘ngoe e bontšitsoeng Daniele e bapa le karolo ka ‘ngoe ea setšoantšo se bontšitsoeng Nebukadnesare, empa joale ho fanoa ka lintlha tse ngata ka ‘muso ka mong. Ho thahasellisa ha ka kang hore libopuoa tsena, tse tšoantšang mebuso ea bohedene, kaofela ke libata tse litšila. Hape, ntle ho sebata sa bone, Daniele o hlalosa liphoofolo tsena li tšoana le sebopuoa se tsejoang. Ka hoo, liphoofolo tsena ha se matšoao a tšohanyetso feela, leha sebopuoa ka seng se na le libopeho kapa litšobotsi ka tsela e itseng le mebuso eo li e emelang.

Tau: Tau ke letšoao le nepahetseng ka ho fetisisa le ka emelang Babilona. Litau tse mapheo li ne li sebelisoa e le ho khabisa mabota a ntlo ea borena le mesebetsi e meng ea bonono ba Babilona. Tau e hlahang ponong e qetella mapheo a eona a hlojoa, e emisoa ka maoto joalo ka motho, e neoa le pelo ea motho. Liketshalo tsena li supa polo le boitlopo ba Babilona tlas’a marena a morao.

Bere: Bere e tšoantša ‘muso oa ba-Mede le ba-Persia. Taba ea hore e phahamisitsoe ka lehlakoreng le leng e supa ho phahama a ba-Persia holim’a ba-Mede. Likhopo tse tharo tse menong a eona li emetse tlholo tse tharo tse kholo tsa ‘muso ea ba-Mede le ba-Persia: Lydia, Babilona, le Egepeta.

Lengau: Lengoau le lebelo leno le tšoantša ‘muso oa Gerike o theiloeng ke Alexander e Moholo. Mapheo a mane a etsa sebata sena se be lebelo le ho feta, papiso e loketseng Alexander hantle, ea ileng a hapa lefatše lohle ka nako e khutšoanyane feela.

Phoofolo e tšabehang e tšosang: Ha e le hore mebuso eo ho buuoang ka eona e tšoana le liphoofolo tse boletsoeng, ena eona e ikemetse ka boeona. Ke hore, oa pele o bontšoa o “tšoana” le tau kapa “o le joalo ka” bere, empa ona ha o tšoantšoe le letho. Sebata sena se manaka a mangata se bontšoa hape se le bohale hape se le meharo ho feta tse fetileng. Ha ho le joalo, se tšoantša ka ho nepa Roma ea bohedene, e ileng ea hlola, sa busa, sa hatakela lefatše ka maoto a tšepe.

`Lilemo tsena tse sekete tsa nalane kaofela ha tsona li tlile tsa ba tsa feta, joalo feela ka ha li boletsoe. U ka fumana khothatso e kae ka ho tseba hore kaholimo ho litsikitlano, le lintoa, le merusu, Molimo oa busa? See se re ruta eng ka botšepehi ba Lengolo?`