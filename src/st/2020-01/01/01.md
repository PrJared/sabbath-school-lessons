---
title:  Ho Tloha Palong ho ea Kutloisisong
date:  28/12/2019
---

### Bakeng sa Boithuto ba Beke Ena Bala
Luka 24:25–27;2 Pet.3:11–13; Jonase 3:3–10; Num. 14:34; Dan. 9:23; 10:11, 12.

> <p>Teman’a Khopolo</p>
> “Filipi a matha, ‘me eitse ha a mo utloa a bala buka ea moprofeta Esaia, a ‘motsa, a re:na u utloisisa seo u se balang?’ ”(Liketso 8:30).

Kereke ea rona e hlahile ho tsoa kahare ho maqephe a buka ea Daniele, e leng boithuto ba rona ba kotara ena. Ha re qala, re lokela ho boloka lintlha tse latelang ka kelellong e le moralo o tla re thusa ho re tataisa boithutong ba rona bohle. Ea pele, re lokela ho hopola kamehla hore Kreste ke Eena khubu ea Daniele, joalo kaha e le ea Bibele eohle. Ea bobeli, Daniele e hlophisehile ka tsela e bontšang botle ba bongoli ‘me e re thusa ho utloisisa ‘moko-taba oa eona.

Ea boraro, re lokela ho utloisisa phapano mahareng a boprofeta bo tloaelehileng le boprofeta ba bofelo ba lefatše. Sena se tla re thusa ho hlalohanya boprofeta ba Daniele le ba ba bang joalo ka Esaia, Amose, le Jeremia. Ea bone, ha re ithuta boprofeta ba nako ba Daniele, re lokela ho utloisisa hore meeli ea bopoforeta ba Daniele e hokella linako tse telele ‘me bo baloa ka molao oaselemo-letsatsi. Ea bohlano, re tla tiisa hore buka ea Daniele ha e bontše feela litaba tsa boprofeta empa e ameha ka botebo le bophelo ba rona ba ka bo mong kajeno.