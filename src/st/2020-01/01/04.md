---
title:  Boprofeta ba Mehla ea Bofelo ba Daniele
date:  31/12/2019
---

Lipono tsa boprofeta tse tlalehiloeng bukeng ea Daniele ke tsa sebopeho se fapaneng ho melaetsa e mengata ea boprofeta e fanoeng ke baporofeta ba Testamente ea Khale. Boprofeta ba Daniele bo oela mokhahlelong oa boprofeta ba bofelo, ha bongata ba boprofeta ba Testamente ea Khale bo oela mokhahlelong oa boprofeta bo tloaelehileng. Kutloisiso ea phapano ea mefuta ena ea boprofeta e bohlokoa bakeng sa kutloisiso ea nepahetseng ea boprofeta ba Bibele. Boprofeta ba bofelo bo na le litšobotsi tse ikhethang tse bo fapanyang le bo bitsoang ka hore ke boprofeta bo tloaelehileng: Lipono le litoro. Boprofeteng ba bofelo Molimo o sebelisa litoro le lipono haholo-holo ho fetisa molaetsa oa Hae ho moprofeta. Boprofeteng bo tloaelehileng, moprofeta o amohela “Lentsoe la Jehova,”—le ka kenyelletsang lipono—ketsahalo e etsahalang e na le phapano tse nyenane makhetlo a 1600 ho baporofeta ba tloaelehileng. Papiso e likaroloana tse ngata. Ha boprofeta bo tloaelehileng bo na le lipapiso tse seng ngata, tseo boholo ba tsona e leng matšoao a ‘nete a bophelo; Boprofeteng ba bofelo Molimo o bontša lipapiso le karaburetso e kaholimo ho seo e leng ‘nete ea bophelo ba motho, joalo ka liphohofolo tse nyalisitsoeng kapa tse tšosang tse nang le mapheo le manaka. Borena ba leholimo le ho hloka lipehelo. Ka ho fapana le boprofeta bo tloaelehileng, boo phethahatso ea bona e atisang ho itšetleha ho boitšoaro ba botho mabapi le Selekane sa Molimo le Israele, boprofeta ba bofelo ha bo na lipehelo. Boprofeteng ba bofelo Molimo o bontša ho phahama le ho oa ha mebuso e akaretsang ea lefatše ho tloha mehleng ea Daniele ho isa nakong ea bofelo. Boprofeta bona bo itšetlehile holimá botsebi ba Molimo ba tse tlang ho etsahala kamoso le borena ba Hae ‘me bo tla etsahala ho sa natse na motho o etsa khetho e fe.

`Bala Jonase 3:3–10. Boprofeta boo ke ba bofelo kapa bo tloaelehileng? Tšehetsa karabo ea hau. Daniel 7:6 eona?`

Ho tseba ka mefuta e pharalletseng ea boprofeta ho ka ba molemo haholo. Oa pele, mefuta ena e bontša hore Molimo o sebelisa katamelo tse fapaneng ho fetisa ‘nete ea boprofeta (Ba-Heb. 1:1). Oa bobeli, tsebo e joalo e re thusa ho bona botle le botebo ba Bible. Oa boraro, tsebo ena e boela e re thusa ho toloka boprofeta ba Bibele ka litsela tse lumellanang le bopaki ba Bibele kaofela ha eona ‘me li hlalose ka nepo “lentsoe la ‘nete” (2 Tim. 2:15).

`Ka ho talima litemana tse kang Hosea 3:4, 5; Amose 8:11; le Sakaria 9:1; Bakreste ba bang kajeno ba lebelletse hore liketsahalo tsa ho qetela tsa nalane ea lefatše li tla phethahala Bochabela bo Hare. Ke eng e phoso ka botoloki boo? Ho tseba phapano mahareng a boprofeta ba bofelo le bo tloaelehileng ho ka re thusa joang ho hlakisa taba ee?`