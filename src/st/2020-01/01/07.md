---
title:  Ho Ithuta Haholoanyane
date:  03/01/2020
---

“Bibele e reretsoe ho ba tšupa-tsela ea bohle ba batlang ho tseba thato ea ‘Mopi oa bona. Molimo o file batho lentsoe le tiileng la boprofeta; manyeloi le Eena Kreste ka sebele ba ile ba tla ho tsebisa Daniele le Johanne lintho tse tlang ho etsahala kapele. Litaba tseo tse bohlokoa tse amang pholoho ea rona ha lia ka tsa lesoa ho sala e le liphiri. Ha lia ka tsa senoloa ka tsela e tsietsang le ho khelosa ea batlang ‘nete ka tieo. Jehova o ile a re, ka moprofeta Habakuke: ‘Ngola tšenolo, e betle matlapeng, hore ea balang a e bale habonolo.’Habakuke 2:2. Letsoe la Molimo le batalletse ho ea ithutang lona ka pelo e tletseng thapelo. Moea o mong le o mong o tšepehang o tla fihlela leseli la ‘nete. ‘Leseli le jaletsoe ea lokileng.’ Lipesalema 97:11. ‘Me ha ho kereke e ka hatelang pele khalalelong ntle le hore litho tsa eona li batle ‘nete joalo ka letlotlo le patiloeng.”—Ellen G. White, The Great Controversy, maq. 521, 522.

“Ithute nalane ea Daniele le balekane ba hae. Leha ba ne ba phela moo ba neng ba phela teng, ba kopana le liphephetso tsa ho itlopa ka nqa tsohle, ba ile ba hlompha le ho tlotsisa Molimo maphelong a bona a letsatsi le letsatsi. Ba ile ba ikemisetsa ho nena bobe bohle. Ba hana ho ipeha tseleng ea sera. ‘Me Molimo o ile a putsa botšepehi ba bona ka khapu-khapu ea mahlohonolo.”—Manuscript Releases [No. 224], vol. 4 (Ellen G. White Estate, 1990), maq. 169, 170.

**Lipotso tsa Puisano**

`1.	Ha re ithuta buka ea Daniele, ho na le ntlha e ‘ngoe e matla e tla feta. Molimo ha o rene feela holim’a mebuso empa o re tsebela haufi ka bo mong ba rona, le ho isa boemong bo tebileng. Mohlala, joalo kaha re tla bona ho Daniele 2, o ile a tseba ho fana ka toro ho morena oa mohedene. Ho tseba ho kena kelellong ea motho ha a robetse e be u jala toro ho sibolla katamelo eo re sitoang le ho e lekanya. Ka nako e tšoanang, joalo kaha re tla bona, sebopeho sa toro se senola hore Molimo ke eena ea taolong e kaholimo-limo le ea mebuso e meholohali ‘me o tseba le kamoo e tla fella kateng. Re ka fumana khothatso e fe litabeng tse e supang linnete tsa bophelo? Ka nako e tšoanang, ho etsa u ikutloe joang ho tseba hore Jehova o haufi hoo a tsebang le mehopolo ea hau? Moelelong ona, hobaneng ha tšepiso ea Sefapano e ba bohlokoa haholo?`

`2.	Sehlopheng, buisanang ka phapano mahareng a boprofeta bo tloaelehileng le ba bofelo. Ke mehlala e fe ea bobeli boo eo le ka e fumanang ka Bibeleng?`