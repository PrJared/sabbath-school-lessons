---
title:  Ho Ithuta Haholoanyane
date:  10/01/2020
---

“Daniele le balekane ba hae ha ba le Babilona bocheng ba bona, ka ho hlaka, ba ne ba na le melemo e fetisang ea Josefa lilemong tsa pele tsa bophelo ba hae Egepeta; feela ba ne ba feta har’a liteko tsa semelo tse seng bobebe ho feta [tsa Josefa]. Ka papiso ea bophelo ba bona bo bonolo ba Judea lehaeng la bona, bacha bana ba malapeng a borena ba ile ba isoa litoropong e mahali-hali ka ho feta tsohle, mapatlelong a morena e moholo ka ho fetisisa, ‘me ba hloaeloa koetliso ea bosebeletsi bo khethehileng ba morena. Ba ne ba likalikiloe ke liphephetso tse matla lepatlelong leo le bolileng le mahali-hali. Taba ea hore, bona barapeli ba Jehova, e ne e le baholehoa Babilona; hore lijana tsa tempele ea Molimo li ne li beiloe ka tempeleng ea melimo ea Babilona; hore morena oa Israele ka sebele e ne e le motšoaruoa matsohong a ba-Babilona, e ne e buuoa ke bahloli e le bopaki ba hore tumelo le meetlo ea bona e ne e le fetisa ka boholo tumelo le meetlo ea ba-Heberu. Tlas’a maemo a joalo, ka khoboso eo ho sutha ha Isreale melaong ea Hae ho e bakileng, Molimo o ile a fa Babilona bopaki ba borena ba Hae, ba khalalelo ea litaelo tsa Hae, le ba moputso o tiileng oa kutlo. ‘Me bopaki bona o bo fane, ka tsela e le ‘ngoe feela eo bo neng bo ka fanoa ka eona, ka ba neng ba ntse ba tšoarelletse botšepehing ba bona.”—Ellen G. White, Education,leq. 54.

**Lipotso tsa Puisano**

`1.	Sehlopheng, buisanang ka liqholotso tsa mekhoa le meetlo ea sechaba tseo le tobanang le tsona le le Bakreste sechabeng sa habo lona. Ke li fe, ‘me kereke ka botlalo ba eona e ka ithuta ho li arabela joang?`

`2.	Nahana kamoo ho ka beng ho bile bobebe ka teng hore Daniele le ba bang ba rekise ka tumelo ea bona. Haholo hobane, ba-Babilona e ne e le bahloli. Sechaba sa Ba-Juda se ne se hlotsoe. Ke “bopaki” bo fe bo bong bo neng bo hlokeha hore “melimo”ea Babilona e ne e le meholo ho feta Molimo oa Israele, ‘me e be Daniele le balekane ba hae ba ka ananela taba eo? Boemong bona, ke linnete li fe tsa Bibele tseo e ka bang ba ile ba itšoarella ka tsona tse ileng tsa ba tšehetsa nakong ee? (Sheba Jer. 5:19, Jer. 7:22–34.)See se lokela ho re bolella eng ka bohlokoa ba ho tseba Libibele tsa rona le ho utloisisa “ ‘nete ea joale”?`

`3.	Ke hobaneng ha botšepehi bo le bohlokoa ha kaale, e seng bakeng sa rona feela, empa le bakeng sa bao botšepehi ba rona bo ba fetohelang bopaki ba semelo sa Morena, eo re lekang ho mo sebeletsa?`