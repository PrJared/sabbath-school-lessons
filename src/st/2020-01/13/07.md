---
title:  Ho Ithuta Haholoanyane
date:  27/03/2020
---

“Boprofeta bo fana ka tatellano ea liketsahalo tse tsamaeang joalo ho fihlela li fihla kahlolong. Taba ena e joalo haholo bukeng ea Daniele. Empa karolo eo ea boprofeta ba hae e amanang le matsatsi a ho qetela, Daniele o ile a laeloa ho e koahela le ho maneha tiiso ‘ho fihlela nakong ea bofelo.’molaetsa oa kahlolo o ne o se na ho phatlalatsoa ho fihlela re fihlile nakong ena, ho ipapisitsoe le phethahatso ea boprofeta. Empa nakong ea bofelo, ho riaolo moprofeta, ‘ba bangata ba tla e bala, ‘me tsebo e tla eketseha.’ Daniele 12:4. “Moapostola Pauluse o ile a eletsa kereke ho se shebele ho tla ha Kreste mehleng ea hae. ‘Letstsi leo le keke la fihla,’ a araba,’ ‘ho eso ho tle bohlaba-phieo, ‘me motho eo oa sebe a eso senoloe.’ 2 ‘Ba-Thesalonika 2:3. Ho loketse ho fete bokoenehi bo boholo, le nako e telele ea puso ea ‘motho oa sebe,’ e be ke hona re ka lebellang ho tla ha Morena oa rona. ‘Motho oa sebe,’ ea bitsoang hape ‘sephiri sa bokhopo,’ ‘mor’a tahleho,’ le ‘ea khopo,’ o emetse bopapa, boo, joalo kaha bo porofetiloe, bo neng bo lokela ho busa lilemo tse 1260. Nako ena e ile ea fella ka selemo sa 1798. Ho tla ha Kreste ho ne ho se na ho etsahala pele ho nako eo. Pauluse o ama ka hloko bolelele ba nako ea Bokreste ho fihlela ka selemo sa 1798. Ke ka lehlakoreng lena la nako eno moo ho ka phatlalatsoang ho tla ha bobeli ha Kreste.”—Ellen G. White, The Great Controversy, leq. 356.

**Lipotso tsa Puisano**

`1.	Re ipeha kotsing e fe ha re beha letsatsi la liketsahalo tsa nako ea bofelo? Ho etsahala eng ka tumelo ea ba bangata ha linako tsena tse porofetiloeng li hloleha ho phethahala? Ke tšiea e fe ea boprofeta e fumanoang mantsoeng a Kreste ho Johanne 14:29 a ka re thusang ho utloisisa kamoo re ka sebelisang boprofeta molemong oa rona ‘me ra phema leraba la ho etsa kapa ho lumela boprofeta ba bohata?`

`2.	Ke eng ka nako eo re phelang ho eona hona joale, ka melaetsa e fetang hang hang, hammoho le likhatelo pele tse makatsang tsa mahlale tse seng molemong oa rona kamehla, tse etsang hore “matsatsi a matsoalo, ao a joalo a e-song ho be teng”e le ntho e ea tlo ba thata ho etsahala?`

`3.	Buisanang ka karabo ea lona ea potso tsa ho qetela tsa Mantaha tsa hore na ke hobaneng ha evangeli, ‘nete e kholo ea ho loka ha Kreste, e le eona feela tšepo ea rona ea ho “fumanoa re ngoliloe bukeng.” Kantle ho seo, re ne re ka ba le tšepo e fe?`