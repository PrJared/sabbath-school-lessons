---
title:  Ho Ithuta Haholoanyane
date:  14/02/2020
---

Topollo ea Daniele e tlalehiloe ho Ba-heberu 11. Se ka bitsoang “Holo ea Botumo ea Tumelo” e re baporofeta, har’a likatleho tse ling, “Ba thibile melomo ea litau” (Heb. 11:33). Taba ena e monate, empa re lokela ho hopola hore linatla tsa tumelo ha se feela ba ile ba phema lefu joalo ka Daniele, empa le ba hlokofatsoang ba be ba shoe ka sebete, joalo kaha Ba-Heberu 11 e bolela. Molimo o bitsa ba bang ho paka ka ho phela le ba bang ho paka ka ho shoa. Kahona, pale ea topollo ea Daniele ha e bolele hore topollo e neoa e mong le e mong, joalo kaha re ithuta ka matšoel-tšoele a banna le basali ba fetohang bashoela-tumelo ka lebaka la tumelo ea bona ho Jesu. Leha ho le joalo, ho lopolloa ha Daniele ho mohlolo ho oa bontša hore Molimo oa busa, ‘me qetellong o tla lopolla bana ba Hae matleng a sebe le lefu. Sena se tla hlaka khaolong e latelang ea Daniele.

**Lipotso tsa Puisano**

`1.	Monna oa mo-Fora Jean Paul Sartre o kile a ngola a re, “Tsela e tsoang pele ea ho utloisisa morero oa bophelo ba motho ke ho re motho ke sebopuoa seo morero oa sona e leng ho ba Molimo.” (Jean PaulSartre, Being and Nothingness: A Phenomenological Essay on Ontology, Washington Square Press, 1956, leq. 724). Taba ee e re thusa ho utloisisa, bonyane khato e le ‘ngoe, hore na hobaneng ha morena a le a oela lerabeng? Ke hobaneng ha bohle, ka maemo a fe kapa a fe a rona bophelong, re lokelang ho ba hlokolosi ka tšekamelo e tšoanang, ho sa natse hore na e tla e ineakantse ha kae? Ke litsela li fe tse ling tseo ka tsona re ka batlang ho ba “joalo ka Molimo”?`

`2.	Re fana ka bopaki bo joang ho ba bang mabapi le botšepehi ba rona ho Molimo le molao oa Hae? Na batho ba u tsebang ba ka tseba hore u ka emela tumelo ea hau, leha e ka u nqosa mosebetsi oa hau, kapa le bona bophelo ba hau?`

`3.	U bona eng ho Daniele e mo etsang motho eo Molimo a ka mo sebelisang ka katleho bakeng sa merero ea Hae? Ka thuso ea Morena, ke joang u ka ahang semelo se joalo?`

`4.	Ke ka litsela li fe Daniele a neng a ka fumana lebaka le lokileng la ho fetola tsela eo a rapelang ka eona, a ipapisitse le moalo o beiloeng? Kapa seo e ne e ka ba ho rekisa ka tumelo ho kotsi? Haeba ho le joalo, ke hobaneng?`