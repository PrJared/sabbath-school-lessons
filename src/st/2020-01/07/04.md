---
title:  Thapelo ea Daniele
date:  11/02/2020
---

`“Empa uena, ha u rapela, kena phaposing ea hao, ‘me ha u koetse monyako oa hao, u rapele Ntat’ao ea sephiring, ‘me Ntat’ao ea bonang sephiring, o tla u putsa” (Matt. 6:6). Bala Daniele 6:10. Hobaneng ha Daniele a sa rapele ka pelong feela ho se ea mo bonang?`

Daniele ke letona le nang le maiphihlelo, empa, kaholimo ho tsohle, ke mohlanka oa Molimo. Ha ho le joalo, ke eena feela setho sa ‘muso se ka utloisisang hore na sepheo sa molao ona ke se fe. Ho Dariuse molao ona o bonahala e le monyetla oa ho tla tlisa bonngoe ‘musong, empa ho beng ba ‘momori ke leano la ho felisa Daniele. Ehlile, morero le sepheo sa ‘momori ona li tsoa ntoeng e akaretsang e pakeng tsa makhotla a Molimo le a bokhopo. Nakong ena (539 B.C.) Daniele o ne a se a amohetse lipono tse tlalehiloeng ho 7 (553 B.C.) le 8 (551 B.C.). ka hoo, o utloisisa molao ona oa morena, e se feela taba ea lipolotiki tsa batho empa e le ntoa e kaholimo ho botho. Pono ea Mor’a Motho a fana ka ‘muso ho bahalaleli ba Mookameli ea Phahameng le thuso ea khothatso ea lenyeloi le manollang (Daniel 7) ekaba mohlomong li ile tsa mo fa sebete sa ho tobana le tlokotsi eo phatla nchocho. Mohlomong hape o ile a nahana ka boiphihlelo ba balekane ba hae, ba bileng sebete ho lekana hore ba eme khahlanong le molao oa Nebukadnesare (Daniel 3).

Kahona, ha a fetole litloaelo tsa hae tsa borapeli empa o tsoela pele ka tloaelo ea hae ea ho rapela hararo ka letsatsi a shebile Jerusalema. Le har’a thibelo ea ho rapela motho o fe kapa o fe leha e le molimo o fe kapa o fe ha e se morena feela, Daniele ha a nke khato ea ho ipata kapa ho ikhakanya ka bophelo ba hae ba thapelo le nakong eo e mahlonoko ea matsatsi a mashome a mararo. O hlotsoe ke bongata ka hore mong feela tabeng ena, har’a moshoem-shome a babusi le matona, a tumellanong le molao oa morena. Ka bophelo ba hae ba thapelo bo bulehing, leha ho le joalo, o bontša hore botšepehi boo a lokelang ho ba le bona ho Molimo bo tla pele ho botšepehi boo a lokelang ho ba le bona ho morena le molao oa hae o sa fetoheng.

`Bala Liketso 5:27–32. Leha keletso e hlakile mona, ke hobane ha re lokela ho ba le tiisetso ea hore seo re se etsang ke thato ea Molimo e le kannete, ha re ema khahlanong le molao oa motho?(Haholo, a k’u nahane ka batho ba shoeleng ho e-na le hore ba eke tumele o bolumeli boo re lumelang hore bo fosahetse!)`