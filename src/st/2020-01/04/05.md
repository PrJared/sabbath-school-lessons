---
title:  Monna oa Bone
date:  22/01/2020
---

`Bala Daniele 3:19–27. Ho etsahala eng? Ke mang motho e mong ea kahar’a mollo?`

Ha a se a akhetse ba-Heberu ba tšepehang kahar’a mollo, Nebukadnesare o makatsoa ke ho bona boteng ba motho oa bone kahare ho sebopi. Tsebong ea hae, morena o hloaea motho oa bone e le “mora oa Molimo” (Dan. 3:25).

Morena o sitoa o sitoa ho bua ho feta moo, empa rea tseba hoba motho oa bone ke mang. O hlaha kapele ho Abrahama pele ho tšenyeho ea Sodoma le Gommora, o loana le Jakobo pela seliba sa Jabboke, hape o itlhahisa ho Moshe sehlahleng se tukang empa e sa che. Ke Jesu Kreste boemong ba pele a e-ba nameng, a tla ho bontša hore Molimo o ema le batho ba Hae mahlomoleng a bona.

Ellen G. White o re, “Empa Morena ha a ka a lebala bao e leng ba Hae. Ha lipaki tsa Hae li lahleloa kahare ho sebopi, Mopholosi a itlhahisa ka sebele sa Hae, ‘me ba tsamaea har’a mollo hammoho. Boteng ba Morena oa mocheso le serame, malakabe a lahleheloa ke matla a oona a ho chesa.”—Prophetsand Kings, maq. 508, 509.

Joalo kaha Esaia a bolela, “ ‘Ha u tšela har’a metsi, ke tla ba le uena; ha u tšela linoka, li ke ke tsa u nka: leha u feta har’a mollo, u ke ke oa cha, le malakabe a ke ke a u tlabola’ ” (Esa. 43:2).

Leha re rata lipale tse kang ena, li tlisa lipotso ka ba bang ba sa kang ba lokolloa ka mohlolo ha ba ne ba hlorisetsoa tumelo ea bona. Banna bao ba tlameha ba tseba boiphihlelo ba Esaia le Sakaria hantle, ba bolaoang ke marena a khopo. Hohle kahare ho nalane e halalelang, ho isa mehleng ea rona, Bakreste ba tšepehang ba fetile har’a tlhokofatso e felletseng ho bona, bonyane mona, e seng ka topollo ea mohlolo empa ka lefu le bohloko. Ena ke ketsahalo e ‘ngoe eo ba tšepehang ba fumanang topollo ea mohlolo empa, joalo kaha re tseba, lintho tse joalo ha li etsahale kamehla.

`Ka hlakoreng le leng, ke topollo e fe e mohlolo eo bohle ba tšepehang ba Molimo ba tla e neoa, ho sa natse pheletso ea bona moo?(Sheba 1 Ba-Kor. 15:12–26.)`