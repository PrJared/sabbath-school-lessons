---
title:  Ho Tloha Seboping ho ea Tlung ea Borena
date:  18/01/2020
---

### Bakeng sa Boithuto ba Beke Ena Bala
Daniele 3, Tšen. 13:11–18, Exod. 20:3–6, Deut. 6:4, 1 Ba-Kor. 15:12–26, Ba-Heberu 11.

> <p>Teman’a Khopolo</p>
> “Molimo oa rona oo re o sebeletsang, o na le matla a ho re lokolla seboping sa mollo o bohale, ‘me o feela o tla re lokolla letsohong la hao, morena”(Daniele 3:17).

Ka mokhoa o joalo, bacha bana ba tletseng ka Moea o Halalelang, ba phatlaletsa sechaba sohle tumelo ea bona, hore eo ba mo rapelang ke eena Molimo o phelang oa ‘nete a ‘notši. Pontšo ena ea tumelo ea bona e bile sesupo se bokheleke ka ho fetisisa sa seo ba se lumetseng. E le ho toboketsa likelellong tsa ba khumamelang litšoantšo, matla le boholo ba Molimo o phelang, bahlanka ba Hae ba lokela ho senola hlompho eo ba nang le eona ho Molimo. Ba lokela ho totobatsa hore ke eena feela ea lokeloang ke hlompho ea bona le khumamelo, ‘me le hore ha ho le monahano, leha e le oa ho pholosa bophelo ka bo bona, o ka ba tlisetsang maikutlo a ho khumamela litšoantšo. Lithuto tsena li ameha ka tsela e otlolohileng ea bohlokoa le boiphihlelo ba rona matsatsing a ho qetela.”—Ellen G. White, In Heavenly Places, leq. 149. Leha ho tobana le litšoso tsa lefu ka lebaka la taba ea borapeli e ka bonahala e le taba ea pele ho mahlale le mengoaheng ea botumela-khoela, Lengolo le bontša hore qetellong ea nako, ha lefatše le “hatetse pele” haholo, ho tla etsahala se tšoanang, empa e le ka tsela e akaretsang lefatše. Ka hoo, boithutong ba pale ena, re bona lehlaseli la litaba tseo ho latela Lengolo, ba tšepehang ba Molimo ba tla tobana le tsona.