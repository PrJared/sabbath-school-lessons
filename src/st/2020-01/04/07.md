---
title:  Ho Ithuta Haholoanyane
date:  24/01/2020
---

“Lithuto tse lokelang ho ithutoa boiphihlelong ba bacha ba ba-Heberu lehoatateng la Dura li bohlokoa. Mehleng ena ea rona, ba bangata ba bahlanka ba Molimo, leha ba se na molato oa litlōlo, ba tla neeloa ho hlokofatsoa ka ho tlontlolloa le tlhekefetso matsohong a bao, ka tšusumetso ea Satane, ba tletsoeng ke mona le boikhohomoso ba borapeli. Ka ho khetholoha, khalefo ea motho e tla phahama khahlanong le ba bolokang Sabatha ea molao oa bone e halalela; ‘me qetellong molao o akaretsang lefatše o tla tsoa bana e le ba lokeloang ke lefu. “Nako ea mahlomola e tlelang batho ba Molimo e tla hloka tumelo e ke keng ea thekesela. Bana ba Hae ba lokela ho bonahatsa hore ke Eena feela ea tšoaneloang ke khumamelo ea bona, le hore ha ho na maikutlo, le a bophelo ka bo bona, a ka ba susumetsang ho inehela borapeling ba bohata. Ho pelo e tšepehang, taelo ea batho ba baetsalibe ba shoang e fetoha lefeela papisong le lentsoe la Molimo oa bosafeleng. ‘Nete e tla lateloa leha litholoana e ka ba ho hlahleloa chankaneng kapa ho lelekoa naheng kapa lefu.”—Ellen G. White, Prophets and Kings, maq.512, 513.

**Lipotso tsa Puisano**

`1.	Bala 1 Petrose 1:3–9. Hobaneng ha Molimo a lopolla ba bang a lese ba bang mahlomoleng? Kapa karabo ea lipotso tse kang ee ke eo re sa tlo e fumana hona joale? Maemong ao topollo ea mohlolo e sa etsahaleng, hobaneng ha re lokela ho tšepa molemo oa Molimo ho sa natse tšoabo eo?`

`2.	Haeba ketsahalo ena e ne e qetelletse ka ho shoa ha banna bana ba ba-Heberu seboping sa mollo o bohale, re ka be re fumane lithuto li fe ho eona leha ho le joalo?`

`3.	Ho tsoa kutloisisong ea rona ea liketsatsahalo tsa ho matsatsi a ho qetela, sesupo se bonahalang e tla ba se fe, taba, eo eo re mo khumamelang e tla be lutse ho eona? Taba ee e lokela ho re bolella eng hona joale ka bohlokoa ba Sabatha?`

`4.	Bala Luka 16:10. Mantsoe a Kreste moo a re thusa joang ho utloisisa hantle se boleloang ke ho phela ka tumelo e le kannete?`

`5.	Bala Daniele 3:15 hape, ha Nebukadnesare a re, “ke ofe molimo o tla le lopolla letsohong la ka?” u ne u ka arabela potso eo joang?`