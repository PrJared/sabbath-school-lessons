---
title:  Pitso ea Khumamelo
date:  20/01/2020
---

`Bala Daniele 3:8–15 le Tšenolo 13:11–18. Re bona eng e tšoanang mahareng a se etsahalang nakong ea Daniele le se tla etsahala kamoso?`

Setšoantšo sa khauta se emeng lehoatateng la Dura, le lebitso la lona ka puoa ea Akkadian le bolelang “sebaka se kampetsoeng ka lerako,” se fa sebaka seo se kampetsoeng ka lerako chebahalo ea sehalalelo. Joalo kaha e ka ha ho oa lekana, sebupi se haufi se tlisa kelellong mohopolo oa aletare. ‘Mino oa Babilona e ba karolo ea tšebeletso ena ea khumamelo. Ho thathamisitsoe mefuta e supileng ea liletsoa, joalo kaha e ka ho akanyoa botlalo le katleho ea tlhophiseho ea khumamelo.

Kajeno, re khothaletsoa ka mahohle ho amohela mekhoa e mecha ea bophelo le mehopolo, le ho lahla boinehelo ba rona ho Molimo joalo kaha ho ngoliloe Lentsoeng la Hae ‘me re neelane ka botšepehi ba rona ho balateli ba mehleng ea joale ba ‘muso oa Babilona. Khoheli ea lefatše ka linako tse ling e matla a hlollang, empa re lokela ho ikhopotsa hore botšepehi ba ronabo ho Molimo eo e leng ‘Mopi.

Ho latela alemanaka ea boprofeta, re phela nakong ea ho qetela ea nalane ea lefatše. Tšenolo 13 e phatlalatsa hore bohle ba ahileng lefatšeng ba tla laeloa ho khumamela setšoantšo sa sebata. Boemo boo bo tla etsa hore “bohle ba banyane le ba baholo, ba ruileng le ba fumanehileng, ba sa ruuoang le ba ruiloeng, ba amohele letšoao letsohong le letona la bona, leha e le phatleng tsa bona” (Tšen. 13:16).

Mekhahlelo e tšeletseng ea batho e boleloa e khumamela sebata: “ba banyane le ba baholo, ba ruileng le ba sa ruang, ba ruuoeng le ba sa ruuoang.” Palo ea sebata, e leng 666, le eona e tiisa tšelela. Sena se bontša hore setšoantšo seo Nebukadnesare a neng a se entse ke sesupo sa seo Babilona ea mehleng ea bofelo e tla se etsa matsatsing a ho qetela (sheba Dan. 3:1 bakeng sa karaburetso ea tšelela le mashome a tšeletseng). Kahona, re etsa hantle ho ela hloko se etsahalang ketsahalong ena le kamoo Molimo ka borena ba Hae a laolang liketsahalo tsa lefatše.

`Khumamelo ha se feela ho khumama kapele ho ntho kapa motho e mong e be u phatlalatsa bolateli ba hau Litsela tse ling ke li fe, tse neakaneng haholo, tseo ka tsona re ka qetellang re khumamela ho hong hosele ho Morena oa rona?`