---
title:  Ho Lelaletsa Mahlo Leholimong
date:  29/01/2020
---

`Bala Daniele 4:34–37. Lintho li fetoha bakeng sa morena joang, ‘me hobaneng?`

Molimo o lesa Nebukadnesare o otloa ke bokulo bo sa tloaelehang, empa khabareng o mo busetsa kelellong e phetseng hantle. Se thahasellisang ke hore tsohle lia fetoha ha qetellong ea lilemo tse supileng tse porofetiloeng ke moprofeta, morena eo ea kulang a lelaletsa mahlo a hae leholimong (Dan. 4:34).

“Nebukadnesare e bile semaka ho bafo ba hae bohle ka lilemo tse supileng; a kokobetsoa kapele ho lefatše lohle ka lilemo tse supileng. Eaba kelello ea hae e busetsoa ho eena, ‘me ka ho talima ho Molimo oa leholimo ka boikokobetso, a hlokomela letsoho le halalelang kotlong ea hae. Phatlalatsong eo a e etsang sechabeng a amohela molato oa hae le mohau o moholo oa Molimo puseletsong ea hae.”—Ellen G. White, Prophets and Kings, leq. 520. Ha ho potang hore ho ka ba le liphetoho tse kholo ha re ka lelaletsa mahlo a rona leholimong. Eitse hoba kutloisiso e khutlele ho eena, morena a fana ka bopaki ba hore o utloile thuto ena. Empa pale ena ha se ea Nebukadnesare ho feta hore ke ea mohau oa Molimo. Morena o fetiloe ke menyetla e meraro ea ho amohela Molimo oa Israele e le Morena oa bophelo ba hae. Menyetla e joalo e ba teng ho eena ha a elelloa bohlale bo ikhethang ba baholehoa ba bane ba Judea (Daniel 1), ha Daniele a koaholla toro ea hae (Daniel 2), le ha banna ba bararo ba Ba-Heberu ba lopolloa seboping sa mollo o bohale (Daniel 3). Hape, haeba topollo eo e sa mo kokobetse, ke eng e tla mo kokobetsa? Ho sa natse manganga a ‘musi enoa, Molimo o mo nea monyetla oa bone, ‘me a qetella a hapile pelo ea morena, eaba o mo busetsa setulong sa hae sa borena (Daniel 4). Joalo kaha pale ea Nebukadnesare e bontša, Molimo o fana ka monyetla o mong kamor’a o mong e le hore a tle a re busetse kamanong e lokileng le Eena. Joalo kaha Paulose a ngola mengoaha-kholo kamor’a moo, Morena o “Joalo kaha Paulose a ngolile lilengoana ka morao ho sena, Jehova o “rata ha bohle ba ka bolokeha ‘me ba fihlele tsebo ea ‘nete” (1 Tim. 2:4 – ha se eona temana). Paleng ena re bona mohlala o motle oa ‘nete eo.

`Molimo o u kokobelitse ka litsela li fe? U ile oa ithuta eng boiphihlelong boo? O ne o hloka ho etsa liphetoho li fe ho qoba ho rutoa thuto eo hape?`