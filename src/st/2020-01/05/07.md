---
title:  Ho Ithuta Haholoanyane
date:  31/01/2020
---

“Morena ea neng a ikhohomosa joale o fetohile ngoana oa Molimo ea ikokobelitseng; ‘musi ea khopo ea neng a hatella, morena ea bohlale ea lereko. Eo ea neng a ile a rohaka le ho nyefola Molimo oa leholimo, eaba joale o ananela matla a Mookameli ea Phahameng ‘me a leka ho phahamisa tšabo ea Jehova le thabo ea bafo ba hae. Katlas’a khalemelo ea Eo e leng Morena oa marena le Khosi ea likhosi, qetellong Nebukadnesare o ne a ithutile thuto eo babusi bohle ba lokelang ho ithuta eona—hore boholo ba ‘nete bo etsoa ke ho ba molemo e le kannete. O ile a ananela Jehova e le Molimo o phelang, a re, ‘ ‘Na Nebukadnesare, kea rorisa, kea leboha, kea boka, , ke holisa Morena oa leholimo, hobane ketso tsa hae kaofela ke tsa ‘nete, tsela tsa hae ke ho loka, ‘me o na le matla a ho kokobeta ba tsamaeang ka tsela ea boikhohomoso.’ “Morero oa Molimo oa hore ‘muso o moholo ka ho fetisisa lefatšeng o phatlalatse thoriso ea Hae joale o ne o phethahetse. Phatlalatso ena e bulehileng sechabeng, eo ho eona Nebukadnesare a ananelang mohau le molemo le borena ba Molimo, e bile ketso ea ho qetela ea bophelo ba hae e ngotsoeng nalaneng e halalelang.”—Ellen G. White, Prophets and Kings, leq. 521.

**Lipotso tsa Puisano**

`1.	“Boikhohomoso bo lebisa bokhopong bo bong le bo bong bosele: ke boemo ba kelello bo khahlanong le Molimo ka botlalo. Taba ee e bonahala e na le peepe ho uena? Haeba ho le joalo, e nahanisise. [Boholo ba boikhohomoso bo e mong a nang le bona, bo lekana le boholo ba kamoo a hloeang boikhohomoso ho ba bang. Hantle-ntle, haeba u batla ho fumana hore na u ikhohomosa ha kae tsela e bonolo ke ho ipotsa, ‘Ke hloile ha kae ha batho ba bang ba sa ‘natse, kapa ba sa mpone ka letho, kapa ba nkhothotsa, kapa ba ntšosa, kapa ba ikhaba?’ Taba ke hore boikhohomoso ba motho e mong bo tlholisanong le boikhohomoso ba batho ba bang bohle. Ke hobane ke ne ke batla ho utluoe ka ‘na moketjaneng oa boithabiso ke kahona ke tenehileng hore motho e mong osele ke eena eo ho utluoang ka eena. Thamahane ha li robale ‘moho.”—C. S. Lewis, Mere Christianity [New York: Touchstone, 1996], leq. 110. Lewis o re’ng moo eo mohlomong e ka re thusang ho bona boikhohomoso maphelong a rona?`

`2.	‘Mokotaba o bonoang khaolong ena, hammoho le tse tlang pele ho eona, ke borena ba Molimo. Hobaneng ha taba ee ho le bohlokoa hore re e utloisise? Sabatha e nka karolo e fe ho re thusa ho utloisisa ‘nete ee ea bohlokoa?`