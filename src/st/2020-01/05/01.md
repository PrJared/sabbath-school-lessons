---
title:  Ho Tloha Boikhohomosong ho ea Boikokobetsong
date:  25/01/2020
---

### Bakeng sa Boithuto ba Beke Ena Bala
Dan. 4:1–33, Liprov. 14:31,2 Marena 20:2–5, Jonase 3:10, Dan. 4:34–37, Ba-Fil. 2:1–11.

> <p>Teman’a Khopolo</p>
> “Lipontšo tsa oona li ka kang! Le mehlolo ea oona e matla hakakang! Borena ba oona ke borena bo sa feleng, ho nka lelokong le leng ho isa melokong e sa feleng”(Daniele 4:3).

Boikhohomoso bo bitsoa sebe sa ‘nete sa pele. Se qalile ho hlahella ka Lusifera, lenyeloi mapatlelong a leholimo. Ke ka hoo Molimo o reng ho Ezekiele, “Pelo ea hau e ne e ikhohomositse ka botle ba hao, o ne o bolisitse bohlale ba hao ka bala ka bokhabane ba hao; ke o lihetse fatše ke hona, ke u beile pela marena ho hobosoa” (Ezek. 28:17).

Boikhohomoso bo bakile ho oa ha Lusifera, kahoo o sebelisa boikhohomoso ba hae ho isa ba bangata tseleng e isang timelong. Bohle re batho ba oeleng, bao bophelo ba bona bo itšetlehileng ho Molimo. Lineo li fe le li fe tseo re nang le tsona, tsohle tseo re li fihlelang ka lineo tseo, li tsoa feela ho Molimo. Kahoo, re sebete ha ka kang hore re ka ikhohomosa, ra ikakasa ha, bonneteng, boikokobetso bo lokela ho rena ho tsohle tseo re li etsang?

Ho nkile nako e telele hore Nebukadnesare a ithute bohlokoa ba boikokobetso. Le ponahalo ea monna oa bone kahar’a sebopi sa mollo o bohale (sheba beke e felileng) ha ho ea fetola tsela ea hae ea bophelo. Ebile feela kamorao ho hore Molimo a mo amohe ‘muso oa hae ‘me a mo romele ho ea phela le libatana tsa naha morena a utloisisitseng boemo ba hae.