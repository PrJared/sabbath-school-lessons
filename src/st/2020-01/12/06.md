---
title:  Liketsahalo tsa ho Qetela
date:  19/03/2020
---

`Bala Daniele 11:40–45. Ho etsahala’ng moo?`

Lipoleloana tse latelang li re thusa ho utloisisa litemana tsena: Mehleng ea Qetello: poleloana “mehleng ea qetello” e hlaha ho Daniele (Dan. 8:17; Dan. 11:35, 40; Dan. 12:4, 9). Tlhahlobo ea boprofeta ba Daniele e bontša hore mehla ea qetello e e qala ka ho oa ha bopapa ka 1798 ho fihlela tsoho ea bafu (Dan. 12:2).

Morena oa Leboea: Lebitso lena pele le bolela ‘muso oa Seleucus empa qetellong e bua ka Roma ea bohedene ho fihlela ea bopapa. Ha ho le joalo, ha e bue ka sera se sebakeng sa lefatše empa sa semoea sa sechaba sa Molimo. Ho tlatseletsa moo, re lokela ho ela hloko hore morena oa leboea o tšoantša tšoantšiso ea bohata ea Molimo oa ‘nete, eo ho latela Bibele a amahanngoang le Leboea (Esa. 14:13).

Morena oa Boroa: Lebitso lena qalong le supa ‘muso oa Ptolemy Egepeta, boroa ho Naha e Halalelang. Empa ha boprofeta bo ntse bo tsoela pele, le fumana boleng ba selumeli ‘me e amahanngoa le ho se lumele ho Molimo ke barutehi. Joalo kaha Ellen G. White a ngotse ha a bua ka Egepeta ho Tšenolo 11:8, o re “hona ke ho se lumele ho Molimo.”—The Great Controversy, leq. 269.

Thaba e khethehileng, e khanyang: mehleng ea Testamente ea Khale poleloana ena e ne e supa Sione, motse-moholo le pelo ea Israele ‘me ka sebaka e ne e le Lefatšeng la Pallo. Kamor’a Sefapano, sechaba sa Molimo ha se sa aroloa ka merabe le meeli ea libaka. Kahona, ho lokela e be thaba e halalelang ke papiso ea sechaba sa Molimo se ka lefatše lohle.

E leng hore, mohlomong, re ka e toloka ka tsela ena:

1. Morena oa Boroa o hlasela morena oa Leboea: Boitseko ba For a bo ile ba leka ho felisa borapeli le ho hlola bopapa empa ba hloleha.
2. Morena oa Leboea a hlasela morena oa Boroa ‘me a mo hlola: makhotla a borapeli a etelletsoeng pele ke bopapa le balekane le bona a tla qetella a hlotse makhotla ha ho se lumele ‘me a tla etsa selekane le sera se hlotsoeng.
3. Edomo, Moabe, le sechaba se hlahelletseng sa ba-Ammone li tla phonyoha: ba bang ba ba sa baloeng har’a sechaba sa Molimo ba tla ikopanya le makhotla a Hae motsotsong oa ho qetela. (4) Morena oa Leboea o itokisetsa o hlasela thaba e halalelang empa o fihla pheletsong ea hae: makhotla a bokhopo ea timetsoa, ‘me ‘muso oa Molimo oa thehoa.

`Re ka fumana khothatso joang ka tsebo ea hore, qetellong, sechaba sa Molimo se tla hlola?`