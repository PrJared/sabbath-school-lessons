---
title:  Ho Ithuta Haholoanyane
date:  20/03/2020
---

Ho ea thahasellisa hore bonyane ha a bua ka Daniele 11:29–39, Martin Luther o ile a bapisa manyala a bofeliso a ho Daniele 11:31 le bopapa le lithuto le mekhoa ea bona. Ka mokhoa o joalo, papiso ea Daniele 11 le Daniele 7 le 8 li tiisa chalimo ea Luther le Baprostanta ba bang moo ba reng tlhophiso ea bopapa le lithuto tsa bona bo phethahatsa boprofeta bona nalaneng. Tabeng ena, Ellen G. White, o re: “Ha ho kereke le e ‘ngoe e kahare ho meeli ea Bo-Roma e neng e lesitsoe ho ba le bolokolohi ba kelello. Hang hoba bopapa bo fumane matla bo ile ba nanabetsa letsoho la bona ho pshatlaka bohle ba hanang ho amohela borena ba bona, ‘me likereke tsa inehele tlas’a puso ea bona ka bo ‘ngoe.”—The Great Controversy, leq. 62.

**Lipotso tsa Puisano**

`1.	Re ka ela hloko joang maikutlo a batho feela re boetse re sa tšabe ho bua ‘nete ea seo Bibele e se rutang ka karolo e bapaloang ke Roma matsatsing a ho qetela?`

`2.	Daniele 11:33 e baleha tjena:“Ba hlalefileng ba har’a sechaba ba tla ruta ba bangata; empa ba bang ba tla felisoa ka lerumo, le ka malakabe, le` ke kholeho, le ke tlatlapo ka matsatsi a mang.” Temana ee e re’ng ka pheletso ea ba bang ba bana ba Molimo ba tšepahalang? Hape, temana ee e reng ka seo ba bang ba batho baa ba tšepahalang ba se etsang pele ba bolaeloa tumelo? Molaetsa o teng bakeng sa rona ke o fe moo?`

`3.	Daniele 11:36 e baleha tjena: “‘Me morena eo o tla etsa kamoo a ratang kateng, o tla ikholisa, a phahamele holim’a melimo eohle, ‘me o tla seba Molimo oa melimo ka linyefolo tse makatsang, a atlehe ho fihlela tefetso e phetheha; hobane se laotsoeng e ka khona se etsahale.” See se u hopotsa eng hape le mang? (Sheba Esa. 14:12–17; sheba le 2 Ba-Thes. 2:1–4.)`

`4.	Daniele 11:27, 29, le 35 li sebelisa poleloana lammo‘ed, kapa “nako e beiloeng.” See se re bolella eng hape, ka taolo ea Molimo holim’a nalane?`