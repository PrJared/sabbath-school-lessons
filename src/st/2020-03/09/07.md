---
title:  Ho Ithuta Haholoanyane
date:  28/08/2020
---

“Ho Kreste ho na le bonolo ba molisa, lerato la motsoali, le mohau o se nang tekanyo oa Mopholosi ea lereko. Litlhohonolofatso sa Hae o li fana ka tsela e hohelang ka ho fetisisa. Ha a khotsofalle feela ho phatlalatsa litlhohonolofatso tsena; o li hlahisa ka tsela e khahlang ka ho fetisisa, hore li tsoale takatso ea ho ba le tsona. Kahona bahlanka ba Hae ba lokela ho hlahisa menono ea khanya ea Mpho ena e sa boleloeng. Lerato le makatsang la Kreste le tla nolofatsa le ho kokobetsa lipelo, moo ho bolela lithuto tsa Bibele feela ho ke keng ha fihlela letho. ‘Tšelisang, tšelisang sechaba sa ka, ho bolela Molimo oa lona.’ ‘Nyolohela thabeng e phahamileng, uena ea bolellang Sione taba tse molemo; u phahamise lentsoe la hao ka matla, uena ea bolellang Jerusalema taba tse molemo; u le phahamise, u se ke oa tšaba, u bolelle metse ea Juda, o re: Molimo oa lona ke ona! . . . O tla alosa mohlape oa hae ka mokhoa oa molisa, o tla bokella likonyana matsohong a hae, a li jare sefubeng sa hae; le tse anyesang, a li sotetse butle.’ Esaia 40:1, 9–11.”—Ellen G. White, The Desire of Ages, maq. 826, 827.

**Lipotso tsa Puisano**

`1. Ke bomalimabe, empa batho ba bang ba ikutloisa monate ka ho supa liphoso tsa ba bang. Re ka etsa joang hore re se oele mohopolong o tšoanang?`

`2. Lemoha ketsahalo ena: Motsoalle o qeta ho khutla lefung e be o etsa polelo ena: “Ke thabile haholo hore e be ‘mangoane o leholimong ‘me o ntalimile a le teng. Ho ea nthabisa.” Re ipapisitse le litšiea tseo re ithutileng tsona thutong ea beke ena, u ka arabela joang? Ke hore, ho sa natse hore na boemo ba bafu bo bohlokoa ha kae, hobaneng ha nako eo e ka bang e sa nepahalang ea ho tšoarela motho eo boithuto ba Bibele tabeng ee?`

`3. Buisanang ka polelo e latelang ka mabapi le bopaki ba rona ho ba bang: “Eona ketso eo ea ho shebana le bobe ho ba bang e kenya bobe ho ea shebang. Ka ho tsitsa liphosong tsa ba bang, re fetoleloa setšoantšong sa se tšoanang. Empa ka ho talima ho Jesu, re bua ka lerato la Hae le semelo sa Hae se phethehileng, re fetoleloa setšoantšong sa Hae. Ka ho nahana ka bophelo bo phahameng boo a bo beileng kapele ho rona, re tla phahamisetsoa sebakeng se hloekileng se halalelang, e leng boteng ba Molimo. Ha re lula mona, ho tsoa ho rona leseli le chabisetsang bohle ba hokahaneng le rona.”—Ellen G. White, Gospel Workers, leq. 479.`