---
title:  Ho Bua ‘Nete ka Lerato
date:  25/08/2020
---

Setsoalle ha se le seng ha se ka ke sa hapela batho ho Kreste. Re ka ba le metsoalle e mengata, batho bao re natefeloang ke ho ba le bona bao le bona ba thabelang ho ba le rona, empa ha ho se mohla re ba bolellang seo Jesu a leng sona ho rona le kamoo a fetotseng maphelo a rona kateng, setsoalle sa rona se ka ba le phetoho e nyane bakeng sa bosafeleng. Kannete, ho ka etsahala re be batho bao batho ba ratang ho ba le bona, empa Molimo o batla re fetisa ho ba feela batho bao ba bang ba ratang ho ba le bona. Setosalle ha se le seng ha se na ho tlisa batho ho Kreste, feela katamelo e mpe e ka ba lelekella hole le Kreste.

Moapostola Pauluse o re hopotsa ho bua “ ‘nete ka lerato” (Baef. 4:15). Tlamahano tsa lerato li ba teng ha re lumellana le batho khafetsa kamoo ho ka khonehang, re bontša kamohelo, re ba rorisa moo ho hlokehang. Ho bohlokoa ha ka kang hore re etse tloaelo ea ho bona tse ntle bathong ho e-na le tse mpe.

`Bala 2 Bathesalonika 1:1–4. Thathamisa tse ling tsa lintho tse khetholohileng tseo Pauluse a rorisang Ba-Thesalonika ka tsona.`

Ho na le batho bao e kang ba thabela ho bona lintho tse phoso ka ba bang. Ba bonahala ba nyakalla ha ba fumana ntho e ‘ngoe eo motho e mong a sa e etsang hantle, ka baka la hore feela e etsa ba ikutloe ba le motlotlo ka bona haeba ho se lebaka le leng. Moapostola Pauluse o ne a fapane. O ne a batlana le se molemo likerekeng tseo a n’a li sebeletsa. Bonnete teng,

o ne a khalema liphoso ‘me o ne a sa lumelle sebe, empa thahasello ea hae e ne e le ho aha likereke tseo a li thehileng. Tsela e ‘ngoe ea ho etsa taba ena e ne e le ho totobatsa seo ba se entseng hantle. Polelo ea Ellen G. White e holim’a bohlokoa ba likamano tse mofuthu ea tsoteha. “Haeba re ikokobetsa kapele ho Molimo, ‘me re ba mosa le molemo le pelo-nolo le qenehelo, ho ne ho tla ba le tšokoloho tse fetang tse lekholo ho tla ‘neteng moo ha joale ho seng le e ‘ngoe.”—Testimonies for the Church, pok. 9, leq. 189.

`A k’o thuise polelo e kaholimo motsotsoana. Ho ne ho tla bolela eng kerekeng ea hau haeba mosa, molemo, pelo-nolo, le qenehelo (mohau) li ne li khaphatseha ho tsoa pelong ea setho ka seng? Kereke e tšoanang le ee e ne e tla shebahala joang? Talima ka pelong ea hau u ipotse ka tsela eo u neng u ka ntlafala boemong bona.`