---
title:  Ho Ithuta Haholoanyane
date:  14/08/2020
---

Bala Ellen G. White, “A Knowledge of God,” maq. 87–91, ho Steps to Christ; “Bible Readings With Families,” maq. 192–193, ho Gospel Workers; le “Bible Work Techniques,” maq. 481–486, ho Evangelism. Molimo o ntse a sebetsa lipelong ka mahlakoreng ohle ho rona. Haeba re na le temoho ea moea ho bona moo Molimo o s’o nts’o sebetsa, kamehla re tla besa mohloane ho bona menyetla ea ho arolelana lentsoe la Molimo le ba bang. Ha Molimo o ntse o lokisa mobu oa pelo, re na le monyetla oa ho jala peo ea evangeli. Moea o Halalelang o ile oa lokisa pelo ea Nikodema, mosali selibeng, mosali ea neng a na le phallo ea mali, sesenyi sefapanong, molaoli oa ba lekholo oa mo-Roma, le ba bang ba bangata le pele Jesu a ka teana le bona. Ka liketsahalo tsa maphelo a bona le kamo ea Moea o Halalelang, ba ne ba itokiselitse ho amohela molaetsa oa Kreste. Ka tlhaho re ka ba lekhonono ho kopa batho hore na re ka ba rapella, ra arolelana le bona tšepiso ea Bibele, kapa ra ba fa pampitšana ea sengoloa. Hangata ho feta hanyane ha re ikutloa re na le boikutlo ba ho arolelana tumelo ea rona le motho e mong, ke hobane Moea o Halalelang o re ammeng o se o ntse o amme motho eo hore a amohele bopaki ba rona.

**Lipotso tsa Puisano**

`1. Haeba motho e mong a ka tla ho uena a ikutloa a le molato haholo ka taba e ‘ngoe joale a hloka tšoarelo ea Molimo, u ka mo fa keletso e fe, ‘me u ka mo arolela litemana li fe tsa Bibele? Uena boiphihlelo ba hau ke bo fe le ho ikutloa molato le matla a Molimo a ho tšoarela bophelong ba hau?`

`2. Ka nako tse ling Molimo o tlisa batho maphelong a rona hobane o lakatsa ha ba ka tseba ‘nete. Ke joang re ka bang hlokolosi tataisong ea Molimo?`

`3. Tsepama haholo ho matla a Molimo le Lentsoe la Molimo joalo ka ha a senolehile paleng ea Tlholeho le Tlholehong ka boeona. Re sitoa le ho utloisisa botlalo ba tlholeho ka bobona hobane bo pharaletse haholo. Joale e be re nahana hore ho lokela e be Molimo ea e hlotseng o moholo ho feta seo a se hlotseng. Re ka fumana khothatso joang ka ho tseba hore Molimo oo re o sebeletsang o matla haholo joalo? ‘Me ha a matla haholo feela, empa le rona oa re rata. Re ka fumana tšepo e fe e kholo ka lebaka la ho tseba litaba tsee ka Molimo? ‘Me tsebo ee e ka re thusa joang ho paka ka tsela e ntlafetseng ho feta ka Eena?`