---
title:  Molaetsa oa Mehla ea Bofelo oa Tšenolo
date:  15/09/2020
---

Khubu ea taba e ho Tšenolo khaolo ea 14. Khaolo ena ke ea bohlokoa haholo ho batho ba Molimo ba phelang matsatsing a ho qetela a nalane ea botho. E fana ka molaetsa oa Molimo oa matsatsi a ho qetala ho batho. Molaeta ona oa mehla ea bofelo o boholokoa ho batho ba Molimo le ho batho bohle.

`Bala Tšenolo 14:14–20. Ho sebelisitsoe papiso li fe moo ho tšoantša ho khutla ha Morena oa rona?`

Papiso ea kotulo e sebelisitsoe Bibeleng eohle ho hlalosa ho khutla ha Kreste (Matt. 13:37– 43, Mareka 4:29). Ho Tšenolo 14, kotulo ea lijo-thollo tse butsoitseng e tšoantša topollo ea ba lokileng ha kotulo ea morara o pherekaneng e tšoantša tšenyeho ea ba khopo. Tšenolo 14:6–12 e phuthetse molaetsa o potlakileng oa matsatsi a bofelo ho lokisetsa banna le basali kotulo ea mapomelo ea lefatše.

`Bala Tšenolo 14:6, 7. ‘Mokotaba oa molaetsa o fumanehang litemaneng tse peli tsee ke o fe? Li re thusa joang ho utloisisa hore na re bo mang re le Baleti ba Letsatsi la Bosupa?`

Molaetsa oa lenyeloi la pele ho Tšenolo 14 o ipiletsa ho moloko oa mongoaha-kholo oa 21 o ngongorehelang hoba le lebaka la ho phela. O fana ka evangeli ea mohau oa Molimo e fanang ka tšoarelo ho bohle. E re hlatsoa makhopo ohle a sebe ‘me o re fa matla a ho ba bahloli. Molaetsa ona o fana ka motheo oa boleng ba motho ka mong ka hore Kreste o re bopile a ba a re lopolla. O supa hore ka letsatsi le leng ho hloka toka hohle ho tla fihla pheletsong kahlolong ea mapomelo ea Molimo. Ke litaba tse monate haholo hobane o senola hore bokhopo ha bo na hlola ka ho sa feleng.

`“Ka tsela e khethehileng Baleti ba Letsatsi la Bosupa ba beuoe lefatšeng e le balebeli le ba tšoereng leseli. Ba tšepetsoe tlhokomeliso ea ho qetela ea lefatše le timelang. Ba boneselitsoe ke leseli le hlollang le tsoang Lentsoeng la Molimo. Ba filoe mosebetsi oa bohlokoa o mahlonoko ka ho fetisisa—ho phatlalatsa molaetsa oa lenyeloi la pele, la bobeli, le la boraro. Ha ho na mosebetsi o mong o moholo ho feta ona. Ha ba lokela ho lumella ho hong hosele ho nka nako ea bona. Re le kereke, re bohlokoa ho feta hoo, re le batho ka bo mong, re ka nkela mantsoe aa hloohong joang?`