---
title:  Molaetsa oa ho Arolelanoa
date:  12/09/2020
---

### Bakeng sa Boithuto ba Beke Ena Bala
2 Pet. 1:12, 16–21; Tšen. 19:11–18; Tšen. 14:14–20; Moek. 12:13, 14; Tšen. 14:6–12.

> <p>Teman’a Khopolo</p>
> “Hape, ka bona lenyeloi le leng le fofang mahareng a leholimo, le tšoere Evangeli ea ka mehla le mehla ho e bolella ba ahileng lefatšeng, le lichaba tsohle, le mefuta eohle, le lipuo tsohle, le merabe eohle; la re ka lentsoe le phamileng:Tšabang Molimo, isang khanya ho oona, hobane nako ea ho ahlola ha oona e tlile; ‘me le khumamele ea entseng leholimo, le lefatše, le leoatle, le liliba tsa metsi’ ” (Tšenolo 14:6, 7).

Lefu la Kreste la tefelo le ne le akaretsa bohle; le ne le le bakeng sa batho bohle ba kileng ba phela, ho sa natse sebaka le nako. Kahona, evangeli e bua le batho ba lipuo tsohle, meetlo eohle, le libaka tsohle. E koala makhalo a merabe. Ke litaba tse monate tsa hore Jesu, bophelong ba Hae, lefung, le tsohong, o hlotse mebuso le matla a lihele. Evangeli e bua ka Jesu kaofela ha eona. O re shoetse ‘me joale oa re phelela. O tlile hang ho re lopolla kotlong le matleng a sebe ‘me o tla hape ho re lopolla boteng ba sebe. O shoele lefu le neng le lokela rona hore re tle re phele bophelo bo loketseng Eena. Ho Kreste ra lokafatsoa, halaletsoa, ‘me ka tsatsi le leng re tla apesoa khanya. Bibele e bua ka hotla ho hobeli ha Jesu. O tlile pele hore a tla re boloke ‘me O tla boela a tle ho tla nkela hae seo a se rekileng ka theko e holimo. Buka ea ho qetela ea Bibele, Ts’enolo, e ngolletsoe ho lokisetsa lefats’e ho khutla ha Jesu. Ke molaetsa o mahlonoko bakeng sa moloko ona. Thutong ea beke ena, re tla ithuta ka moo Ts’enolo e ngolletsoeng Sechaba se phelang ka 2020. Hammoho re tla fumana boipiletso bo bocha ba Jesu ho kereke ea Hae ea mehla ea bofelo le ka moo re ka phatlalatsang molaetsa ona oa bofelo.