---
title:  Lipheto-phetoho tsa Sehlotšoana
date:  03/09/2020
---

Lihlotšoana ke sesebelisoa seo Molimo a se sebelisang ho holisa kereke ea Hae. Ke “litšabelo” tsa batho bakeng sa ho bolela mathata a bona ‘me ba buisane ka tse ba khathatsang hammoho. Li fana ka monyetla oa kholo ea moea moelelong oa likamano tse nang le tsotello. Batho ba bangata bao e seng Bakreste ba ka photholloha hantle ha ba nka karolo lihlotšoaneng tse kopanelang lehaeng ho feta ho ea tšebeletsong ea kereke e tloaelehileng lekhetlo la pele.

`Bala Liketso 4:31, Liketso 12:12, le Liketso 20:17–19, 27–32. Etsa lethathamo la litšobotsi tsa lihlotšoana tsena tsa Testamente e Ncha. Lihlotšoana tsee li ne li sebetsana le liketso li fe?`

Bakreste ba pele ba ne ba bokana hammoho ho buella ba bang, ho rapella tse ba khathatsang ka ho tšoana, ho ba le kopano tsa setsoalle se mofuthu, ho ithuta Lentsoe la Molimo, ho fumana malebela a bosebeletsi, ho thusana ka ho sireletsana khahlanong le baruti ba bohata, le ho sebetsa ‘moho boevangeling. Lihlotšoana li etsa phapano. Batho ba kopanyang lineo tsa bona bosebeletsing, batho ba talimileng matleng a Moea o Halalelang bakeng sa boevangeli, ke sebetsa se matla matsohong a Morena.

`Bala Mattheu 9:37, 38. Jesu o re’ng ka kotulo, ‘me tharollo ea bothata boo ke e fe?`

Barutuoa ba ne ba bona menyetla e fokolang feela bakeng sa khatelo pele ea evangeli, empa Jesu o ile a bona menyetla e meholo. O ile a arolelana litaba tse molemo le bona hore “‘kotulo e kholo ruri,’” ea ba o supa bothata: “‘basebetsi ha ba bakae’”(Matt.9:37). Tharollo ea Kreste e ne e le ho rapela “‘Morena oa kotulo, hore a romele basebetsi kotulong ea hae’” (Matt. 9:38). Lihlotšoana ke karabelo ea thapelo ea Jesu ‘me ka sekhahla se phahameng li eketsa lipalo tsa basebetsi bakeng sa kotulo ea Kreste. Sepheo sa lihlotšoana tsohle tse atlehang ke bopaki le bosebeletsi. Bosebeletsi ba lihlotšoana bo tla phakisa bo e-shoa haeba chalimo ea bona e le kahare e seng kantle. Haeba sehlotšoana se qetella se itšebeletsa se fetisa hanyane feela ho ba sehlopha sa lipuisano, se tla hloleha sepheong sa sona ‘me se lahleheloe ke lebaka la bohlokoa la ho phela ha sona. Lihlotšoana li teng ho tataisetsa batho ho Jesu, ho ōtla tumelo ea bona ho Jesu, le ho ba fa malebela a ho paka ka Jesu.

`A na e ka ba Molimo o u biletsa ho qala sehlotšoana lehaeng la hau? Hobaneng u sa qale oa rapela Molimo ka seo e ka bang o ntse a ama pelo ea hau hore u se etse? E ka ‘na eaba u meeling ea nakong ea bophelo ba hau ba moea e khotsofatsang ka ho fetisisa.`