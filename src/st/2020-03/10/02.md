---
title:  'Lihlotšoana: Maikutlo a Molimo Pele'
date:  30/08/2020
---

`Bala Genese 1:1, 2, 26; Baheberu 1:1, 2; le Baefese 3:8, 9. Litemana tsee li senola bonngoe ba Molimo joang?`

Ntate, Mora, le Moea o Halalelang ba sebelitse ‘moho Tlholehong. Bohle ba ne ba na le mesebetsi e fapaneng empa ba e phetha joalo ka tlamahano e ke keng ea arohana. Ntate e ne e le Eena Moqapi oa Sehlooho. O ntšelitse merero ea Hae pele ka Jesu, e le Eena moromuoa ea tšebetsong Tlholehong hammoho le matla a Moea o Halalelang. Ketso e joalo e fetisang matla a botho e kaholimo ho kutloisiso ea rona. Seo re ka se utloisisang, ‘me ka ho hlaka le teng, ha se feela bonnete ba lefatše le hloliloeng le maholimo, empa ele hore Molimo ka sebele o li entse tsohle (sheba Baroma 1:18–20).

Lihlotšoana e ne e le maikutlo a pele a Molimo. Leha motho a lokela ho ba hlokolosi ka ho sebelisa lipapiso ho hlalosa lintlha tse ngata tsa sephiri tsa Molimo, ha re sebelise e ‘ngoe ha bobebe feela re re Ntate, Mora, le Moea o Halalelang e ne le “sehlotšoana sa pele” nalaneng ea pholoho. Ba sebelitse ‘moho ho bopa leloko la botho ‘me hamorao topollo ea lona kamor’a ho Oa.

`Bapisa Johanne 10:17, 18 le Baroma 8:11; le 1 Bakorinthe 15:15. Tsoho ea Kreste e bontša bonngoe ba Ntate, Mora, le Moea o Halalelang joang leanong la pholoho?`

Ntate, Mora, le Moea o Halalelang ba ikopantse ho ba “sehlotšoana” seo sepheo sa sona e leng ho lopolla leloko la botho. “Leano la pholoho le qaliloe lipuisanong tsa Rabosafeleng ho tloha bosahlaheng.”—Ellen G. White, Fundamentals of Christian Education, leq. 186. Ha ho ntho e bohlokoa ho Molimo ho feta ho pholosa ba bangata kamoo ho ka khonehang (1 Tim. 2:4, 2 Pet. 3:9). Lihlotšoana li ka ba le merero e mengata eo re tla ithuta eona thutong ea beke ena, empa morero oa eona oa sehlooho ke ho tsepama holim’a ho hapela batho ho Jesu. Ke hore, ka ho sebetsa ka lihlotšoana, ha re na thusa rona feela empa le ba bang. Ke hore, pakana ea mapomelo ea lihlotšoana tsa rona e lokela ho ba khapo ea meea.

`Nahanisisa ka sephiri sa bonngoe ba Molimo. Ke taba e thata ho utloisiseha, ha ho joalo? Empa re ntse re ka e lumela, ra e tšepa leha re sa e utloisise ka botlalo, ha ho joalo? Hobaneng ha taba ee e le tšiea ea bohlokoa eo Bakreste ba loketseng ho e latela ha ho tluoa tabeng tsa tumelo?`