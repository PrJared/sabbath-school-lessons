---
title:  Kamo ea Bobeli
date:  12/07/2020
---

Ke mohlolo o le mong feela hohle kahare ho Bibele oo Jesu a o entseng ka mekhahlelo e ‘meli. Ke pholiso ea sefofu letšeng la Bethsaida. Pale ena e na le lithuto tse tsoellang bakeng sa kereke ea Kreste kajeno. E bontša leano la Molimo la ho sebelisa molumeli e mong le e mong ho tlisa motho e mong ho Jesu. Lengolo le re, “Ba ntoo fihla Bethsaida. Joale, ba bang ba mo tlisetsa sefofu, ba mo rapela hore a se ame” (Mareka 8:22). Mantsoe a mabeli a mantlha mona ke “tlisa” le “rapela.” Sefofu ha sea ka sa itlisa. Metsoalle ea hae e ile ea bona bohloki ba hae ‘me ba mo tlisa. Mohlomong o ne a se na le tumelo e kaalo, empa ba etsa joalo. Ba ne ba lumela hore Jesu o tla folisa bofofu ba monna enoa.

Ho na le mehlolo e ka bang 25 e hlakileng eo Jesu a e entseng Testamenteng e Ncha. Ho e fetang halofo, seng kapa motsoalle o tlisa motho ho Jesu hore a mo folise. Ho na le batho ba ke keng ba tla ho Jesu ho hang ntle le hore motho e mong ea nang le tumelo a ba tlise. Boikarabello ba rona e lokela ho ba ba “mohlahisi” me re tlise batho ho Jesu.

Lentsoe la bobeli le hlokang hore re le ele hloko ho Mareka 8:22 ke rapela. Le ka bolela, “kopa, qeka, khothaletsa.” Le supa kopo e bonolo, e mosa e boikokobetso ho feta e lerata e tlerolang. Motsoalle oa monna enoa o ile a ipiletsa ho Jesu ka mosa, a lumela hore Jesu o na le eona takatso le matla a ho thusa monna enoa. E ka ‘na eaba monna enoa o ne a se na tumelo ea hore Jesu o tla mo folisa, empa metsoalle ea hae e ne e na le eona. Ka nako tse ling re lokela ho jara ba bang ho ba tlisa ho Jesu ka lipheo tsa tumelo ea rona.

`Bala Mareka 8:22–26. U nahana ke hobaneng ha a folisitse monna eo oa sefofu ka mekhahlelo e ‘meli? Pale ee e na le lithuto li fe bakeng sa rona kajeno re le lipaki tsa Jesu?`

Ho ka etsahala hore le rona ha re bone batho ka tsela e hlakileng? A na re na le mo ba bona ba le joalo ka “lifate tse tsamaeang” ka nako tse ling re ba bonela leroothong ho e-na le ho ba bona e le litho tsa ‘muso oa Molimo? U nahana ke eng e etsang hore re be le ho se bone batho ka tsela e hlakileng ka linako tse ling?

`Kathoko ho thuto e hlakileng ea kamoo Molimo a re sebelisang ho fihlela batho, ke eng e ‘ngoe eo re ka ithutang eona paleng ee? Ke eng eo e ka re rutang eona, mohlala, ka tsela eo ka eona meriana le semoea li ka bang le karolo pholisong le bosebeletsing ba ba lahlehileng?`