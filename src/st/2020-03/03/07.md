---
title:  Ho Ithuta Haholoanyane
date:  17/07/2020
---

Bala Ellen G. White, “The Gospel in Samaria,” maq. 103–111, ho The Acts of the Apostles. Ka mahlakore ohle re potiloe ke batho ba batlang lintho tsa bosafeleng. Joalo ka ha Jesu a e behile ka bokheleke, “ ‘Kotulo e kholo ruri, empa basebetsi ha ba bakae’ ”(Matt. 9:37). Bothata bo ne bo se ho kotulo. Ka mahlo a tlotsitsoeng ka khalalelo, Jesu o ile a bona kotulo e ngata moo barutuoa ba neng ba bona khanyetso feela. Tharollo ea Jesu bothateng boo e bile e fe? “ ‘Rapelang ke hona Morena oa kotulo, hore a romele basebetsi kotulong ea hae’ ”(Matt. 9:38). Tharollo ke ho rapela hore Molimo a u romele kotulong ea Hae. Hobaneng u ke ke oa rapela thapelo ee? “Morena, ke ikemiselitse ho sebelisoa bakeng sa ntšetsopele ea ‘muso oa hau. Bula mahlo a ka ke tle ke bone menyetla ea leholimo eo u mpulelang eona letsatsi ka leng. Nthute ho ba hlokolosi ho batho ba mpotileng. Nthuse ho bua mantsoe a tšepo le khothatso le ho arolelana lerato la Hau le ‘nete le bao ke kopanang le bona letsatsi ka leng.” Haeba u ka rapela thapelo ena, Molimo o tla etsa lintho tse sa tloaelehang bophelong ba hau.

**Lipotso tsa Puisano**

`1. Haeba u sebelitse ho tlisa meea ho Jesu, ho na le ntho e le ‘ngoe eo u e tsebang: ha ho bobebe kamehla, ha ho joalo? E, ehlile, ke Molimo feela ea ka sokollang lipelo, empa bohlaleng ba Hae o khethile ho re sebelisa ho ba karolo ea mosebetsi ona. Ho sebeletsa le moea o le mong feela ho nka nako, boikitlaetso, mamello, le lerato le tsoang holimo. Ke khetho li fe tse ka u thusang hore u shoe ka ‘ngeng ea bo-uena hoo o ho hlokang hore u tle u be paki e atlehileng ea Kreste?`

`2. Ke bo mang batho ba bang bao u kopanang le bona ba sa tsebeng Morena? U entse’ng, kapa u etsa’ng, kapa u lokela ho etsa’ng, hore u ba pakele?`

`3. Nahana ka Pauluse Tarese. Motho ke enoa ea bonahalang e se motho ea ka sokolohang ka tsela e fe kapa e fe! Feela, re tseba se ileng sa mo etsahalla. See se lokela ho re bolella eng ka ho potlakela ho ahlola ba bang ka chebahalo ea bona?`

`4. Re ntse re nahanne ka pale ea Saule, re etsa joang ka temana e kang Mattheu 7:6:“ ‘Se neeng lintja lintho tse halalelang, le se ke la lahlela liperela tsa lona pel’a likolobe, e se re mohlomong tsa li hatakela ka maoto, tsa ntoo sokolohela ho lona, tsa le harola’”?`