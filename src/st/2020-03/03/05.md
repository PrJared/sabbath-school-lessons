---
title:  Ho Sebetsana le Batho ba Sokolisang
date:  15/07/2020
---

Jesu o na itlhomme pele ka ho sebetsana le batho ba sokolisang. Bobeli ka mantsoe le liketso tsa Hae, o na bontšahatsa kamohelo. One a mamela khathatseho tsa bona ka cheseho, a botse lipotso, e be butle-butle o sibolla linnete tsa leholimo. O ne a hlokomela ngongoreho e kahare le pelong tse thatafetseng ka ho fetisisa hape a bona bokhoni ho baetsalibe ba babe- be. Ho Jesu, ho ne ho se motho ea ke keng a fihleloa ke evangeli. Kannete Jesu o ne a lumela hore, “Ha ho le ea mong ea oetseng tlase hoo, ha ho le ea mong ea silafetseng hoo, ba ke keng ba fumana topollo ho Kreste.”—Ellen G. White, The Desire of Ages, Leq. 258. Jesu o ne a talima batho ka chalimo e fapaneng hole le ea rona bohle. Ho motho e mong le e mong o ne a bona khanya ea pele ea Tlholeho. O ne a phahamisetsa mehopolo ea bona moo e ka tšoarelletsang ka khonahalo ea seo ba ka bang sona, ‘me ba bangata ba ne ba phahama e be ba fihlela tebello eo ea hae ka maphelo a bona.

`Bala Mattheu 4:18, 19; Mareka 12:28–34; le Luka 23:39–43. Ke eng eo u e fumanang e tšoana boipiletsong ba Kreste ho Petrose le Johanne, mongoli ea sa boleloang lebitso, le lesholu sefapanong? Ithute katamelo ea Kreste ho e mong le e mong oa bona ka hloko. Ke eng se hlahellang ka ho fetisisa ho uena?`

Hohle moo Jesu a eang o ne a bona menyetla ea semoea; o ne a bona bao e ka bang litho tsa ‘muso oa Molimo maemong a sa lebellehang. Bokhoni bona re bo bitsa “mahlo a kholo ea kereke.” Mahlo a kholo ea kereke ke bohlokolosi bo ōtliloeng ba ho bona batho kamoo Jesu a na ba bona kateng, e le ba ka hapeloang ‘muso oa Molimo. Sena hape se kenyelletsa “litsebe tsa kholo ea kereke,” tse amanang le ho utloa litlhoko tse sa buuoang tsa ba re potileng. Hape e ipapisa le ho utloa ngongoreho ea lipelo tsa bona ka se seng seo ba se nang sona, leha ba se se bolela ka molomo oa bona.

Kopa Morena ho u etsa hore u be hlokolosi bosebeletsing ba Moea o Halalelang maphelong a ba bang. Rapela hore Molimo a u fe kamo ea bobeli hape a bule mahlo a hau ho bona menyetla ea moea eo a e tlisang kapele ho uena letsatsi le letsatsi hore u tle u arolelane tumelo ea hau le ba bang. Batla Molimo ho u fa leihlo le bonang, pelo e hlokolosi e mamelang, cheseho ea ho arolelana Kreste eo u mo tsebang, eo u mo ratang le ba bang, ‘me joale hee u tla be u le leetong le monate la bophelo bohle. Bophelo bo tla nka moelelo o mocha ka botlalo. U tla ba le boikutlo ba khotsofalo le thabo eo u e-so e fihlele le ka mohla. Ke feela ba sebeletsang meea ba tsebang khotsofalo e tlisoang ke hona.