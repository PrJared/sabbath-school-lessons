---
title:  Ho Talima Batho ka Mahlo a Jesu
date:  11/07/2020
---

### Bakeng sa Boithuto ba Beke Ena Bala
Mareka 8:22–26; Johanne 4:3–34; Johanne 1:40, 41; Mareka 12:28–34; Luka 23:39–43; Liketso 8:26–38.

> <p>Teman’a Khopolo</p>
> “A re ho bona: Ntateleng, ‘me ke tla le etsa batšoasi ba batho’” (Mattheu 4:19).

Jesu ke Eena morena oa khapo ea meea. Ka ho talima tsela eo Jesu a na sebetsa le batho, re tataisetsa ba bang tsebong ea pholoho ka Jesu Kreste. Ha re nka leeto le Eena ho pholletsa ka literata tsa Jerusalema, mapoqong a litsela tsa Judea, le majoanng a maralla a Galilea, re bona kamoo a sibollang metheo ea ‘muso ho meea e patlong.

Jesu o ne a bona banna le basali kaofela ha bona ba ka hapeloa ‘muso oa Hae. O ne a talima mong ka mong ka mahlo a lereko le halalelang. Ha a ka a bona Petrose e le motšoasi oa lihlapi ea likhoka hape ea buang haholo empa a ‘mona e le moruti ea matla oa evangeli. Ha a ka a bona Jakobo le Johanne e le litlokotsebe tse le pelo li khutšoanyane empa a ba bona e le baphatlalatsi ba sehlahlo ba mohau oa Hae. o ile a bona lenyora le tebileng bakeng sa lerato la ‘nete le ho amoheloa lipelong tsa Maria Magdalena le mosali oa Mosamaria, le mosali ea neng a na le phallo ea mali. Ha a ka a talima Thomase joalo ka ea qea-qeang empa a ‘mona e le ea nang le lipotso tsa ‘nete. E ka ba e ne le le ba-Juda kapa Balichaba, ba e motona kapa e motšehali, lesholu le sefapanong, molaoli oa lekholo, monna ea hlanyang ea kenoeng ke batemona, Jesu o ne a bona bokhoni ba bona boo ba bo neiloeng ke Molimo, ‘me a ba talima ka mahlo a pholoho.