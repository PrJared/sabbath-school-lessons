---
title:  Thuto ka Kamohelo
date:  13/07/2020
---

Ka ho ba teela mohlala oa se boleloang ke ho bona motho ka mong ka leihlo le fapaneng, Jesu o ile a ruta barutuoa ba Hae ho talima batho ka mahlo a leholimo. Chalimo ea Hae ea batho e ne e fapane hosele. O ne a sa ba shebe ka hore na ba joang, empa ka hore na ba ka ba joang. Kopanong tsohle tsa Hae le batho, o ne a ba atamela ka seriti le tlhompho. O ne a atisa ho makatsa barutuoa ba Hae ka tsela eo a neng a atamela batho ka eona. Taba ena e bonahala bonnete ba eona haholo ha a ne a teana le mosali oa Mosamaria.

The Archaeological Study Bible e hlahisa chalimo ena e thahasellisang ka kamano ea ba- Juda le Basamaria: “Khaohano e pakeng tsa ba-Juda le ba-Samaria e qalile khale nakong tsa pele. Ho latela 2 Marena 17, ba-Samaria e ne e le litloholo tsa batho ba Mesopotamiaba neng ba lulisitsoe ka khang karolong ea leboea ea naha ea Israele ke morena oa Siria qalehong ea kholeho ea 722B.C. ba ne ba kopanya borapeli ba Jehovah le borapeli ba melingoana.”— TheArchaeological Study Bible (Zondervan Publishing, 2005), leq. 1727. Kaholim’a liketso tseo tsa borapeli ba melingoana, ba ile ba etsa boprista le tempele tsa bokhelohi holim’a thaba ea Gerezim. Ha ba talima phapano tse joalo tsa borapeli le ba-Samaria, barutuoa ba lokele e be ba ne ba tsielehile ha Jesu a khetha ho ea Galilea ka tsela e fetang le Samaria. Ba ne ba makalletse hore Jesu ha a ikenye linganyisanong tsa borapeli. O ile a ipiletsa ka kotloloho ngongorehong ea ho amoheloa, ho ratoa, le tšoarelo ea mosali oa mo-Samaria.

`Bala Johanne 4:3–34. Jesu o ile a atamela mosali oa Samaria? Mosali o ile a arabela joang puisanong ea hae le Jesu? Barutuoa ba ile ba etsa joang ha ba bona taba ee, ‘me Jesu o ile a pharalatsa chalimo ea bona joang?`

Thuto ea bosafeleng eo Jesu a neng a laba-labela ho e ruta barutuoa ba Hae le e mong le e mong oa rona bonolo ba eona ke hore: “Bao ba nang le moea oa Kreste ba tla bona batho bohle ka mahlo a lereko le khalalelo.”—Ellen G. White, The Signs of the Times, Phuptjane 20, 1892.

`Ke batho ba fe bao ka lebaka la tšusumetso ea moetlo le bochaba ba heno u ka ba shebang ka leihlo le moleka kapa ka ho tella? Ke hobaneng ha u lokela ho fetola katamelo ea hau, ‘me phetoho eo e ka tla joang?`