---
title:  Ho Fana ka Menyetla ea Pholoho
date:  28/06/2020
---

Molimo o fana ka menyetla letsatsi le letsatsi hore batho ba mo tsebe. O ama pelo tsa bona ka Moea o Halalelang. O itšenola ka botle le botebo ba tlholeho. Bophara, taolo, le tekano ea tlholeho eohle li bua ka Molimo oa bosafeleng a nang le bohlale bo se nang moeli le matla ‘ohle. O hlophisa maemo le litlhohonolofatso maphelong a rona ho re hulela ho Eena. Leha Molimo a itšenola ka kamo ea Moea oa Hae, tlotla tsa tlholeho, liketsahalo tsa mahlohonolo, tšenolo tse hlakileng ka ho fetisisa tsa lerato la Hae le ka bosebeletsi ba Jesu Kreste. Ha re arolelana ka Jesu le ba bang, re ba fa monyetla o tsoang pele oa ho bolokeha.

`Bala Luka 19:10 ‘me u e bapise le Jakobo 5:19, 20. Luka e re ruta eng ka morero oa Jesu oa ka ho tla lefatšeng? Re sebetsa ‘moho le Jesu joang mosebetsing oa Hae oa ho boloka ba lahlehileng?`

Ho latela Jakobo, “Ea khutlisitseng moetsalibe khelohong ea hae, o pholositse moea lefung” (Jakobo 5:20). Buka ea Baroma e matlafatsa mohopolo ona. Ho Baroma 1 le 2, bobeli Balichaba ba boneng tšenolo ea Molimo tlhahong le Bajuda ba fumaneng tšenolo ea Molimo ka boporofeta Lengolong ba lahlehile ha ba se na Kreste. Ho Baroma 3–5, moapostola o senola hore pholoho e tla ka mohau ka tumelo feela. Ho Baroma 6–8, o hlalosa kamoo mohau o lokafatsang molumeli e mong le e mong e boetse ke mohau o halaletsang. Ho Baroma 10, o hlalosa hore, “‘Hobane mang le mang ea rapelang lebitso la Morena, o tla bolokeha,’ ”(Baroma 10:13), e be o supa hore ha ho ea ka rapelang haeba a sa lumela, ‘me ha ba ka ke ba lumela ha ba sa utloa, ‘me ha ba ka ke ba utloa ha ho se ea ba bolellang. Re likhokahano tsa Molimo morerong oa topollo ho fihlela batho ba lahlehileng ka khanya ea evangeli.

`Ha re fane ka bopaki hore re fe batho monyetla oa bona o le mong feela oa ho bolokeha. Re paka ho ba fa monyetla oa bona o tsoang pele ka ho fitisisa. Mosebetsi oa rona ke o fe leanong la Molimo la ho lopolla leloko la botho? Nahana ka taba ena, hape: ke batho ba ba kae ba utloileng evangeli ho tsoa melomong ea rona?`