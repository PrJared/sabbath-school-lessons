---
title:  Ho Tšepahalla Taelo ea Kreste
date:  01/07/2020
---

Botšepehi ho Kreste bo hloka boinehelo thatong ea Hae. Bo hloka kutlo ea litaelo tsa Hae. tholoana ea teng ke pelo e otlelang hong le ea pelo ea Hae ho pholosa ba lahlehileng. E beha pele tseo a li behang pele.

`Bala 1 Timothea 2:3, 4 le 2 Petrose 3:9. Litemana tsee li re bolella eng ka pelo ea Molimo? Ke eng eo a e nkang e tla pele?`

Molimo o chesehella ho pholosa batho. Ha ho se fetisang ka molemo ho Eena. Ke cheseho ea Hae e tiileng hore “bohle” ba bolokehe ‘me ba “fihlele tsebo ea ‘nete” (1 Tim. 2:4). Ha a “rate ha ba bang ba ka timela, empa o rata hore bohle ba finyelle pakong” (2 Pet. 3:9). Ha e bua ka temana Ena, The SDA Bible Commentary e supa hore lentsoe la Se-Gerike le sebelisitsoeng ho bolela “rata” ke boulomai, le hlalosang “tšekamelo ea kelello, ea ‘ho batla’ kapa ‘ho lakatsa.’” E be hape e fana ka tlhomomeliso e chabileng ea lentsoe empa. Lentsoe la Se-Gerike bakeng sa “empa” ke alla. Le sebelisitsoe mona “ho thatiselletsa phapano e mahareng a ho se utloisise sebopeho sa Molimo, e leng, hore Ee ka ‘na eaba o batla ha ba bang ba ka timela, le ‘nete ea hore o rata ha bohle ba ka bolokeha.”—The SDA Bible Commentary, pok. 7, leq. 615. Taelo ea Kreste bakeng sa e mong le e mong oa rona ke ho nka karolo thomong ea Hae re le lipaki tsa lerato le mohau oa Hae, le ‘nete ke lehlomela la taba-tabelo ea Hae ea hore batho bohle ba bolokehe.

`Bala Liketso 13:47 ‘me u e bapise le Esaia 49:6. Molaetsa oo o no lebile ho mang pele? Moapostola Pauluse o o sebelisa joang?`

Ho na le linako tseo boporofeta ba Testamente ea Khale bo amehang ho feta ha ‘ngoe. Mona moapostola Pauluse o nka boporofeta bo neng bo bua le Israele pele ‘me bo porofeta Mesia (sheba Esa. 41:8, Esa. 49:6, le Luka 2:32) e be o u amahanya le kereke ea Testamente e Ncha. Ha kereke e lesa kapa e nyenyefatsa taelo ea Kreste e tla be e hloleha sepheong sa boteng ba eona hape e fosa pitso ea eona ea boporofeta lefatšeng.