---
title:  Ho Ithuta Haholoanyane
date:  21/08/2020
---

“Ba bangata ha ba na tumelo ho Molimo ‘me ba lahlehetsoe ke tšepo ho motho. Empa ba thabela liketso tsa qenehelo le lithuso. Ha ba bona ea sa reng letho ka thoriso ea lefatše kapa kuno e tlang lehaeng la bona, a sebeletsa ba kulang, a fepa ba lapileng, a apesa ba hlobotseng, a khothatsa ba pelo li bohloko, ‘me ka bonolo a ba supisa ho Eena eo mosebeletsi enoa oa motho e mpang e le moromuoa feela oa lerato le qenehelo ea Hae—ha ba bona seo, lipelo tsa bona lia ameha. Ba tlala teboho. Tumelo ea hotetseha. Ba bona hobane Molimo oa ba tsotella, ‘me ba itokisetsa ho mamela ha Lentsoe la Hae le buloa.”—Ellen G. White, The Ministry of Healing, leq. 145. Bosebeletsi bo hlokang boichebo ba Jesu bo bula lipelo, bo khalemela lenyatso, e be bo bopa kamohelo ea evangeli. Kereke ke ‘mele oa Kreste o fihlelang litlhoko hohle ka lerato. Kreste o re romella metseng ea rona ho ea etsa phetoho ka lebitso la Hae. Leha ka ho otloloha, re lokela ho ba hlokolosi hore re se silafatsoe ke lefatše (‘me eo ke kotsi e phelang e tobileng kereke), re ntse re lokela ho ithuta ho fihlela batho moo ba leng teng le ho sebelisoa ke Molimo, o batlang ho ba tlosa moo ba leng teng ho ba isa moo ba lokelang ho ba teng.

**Lipotso tsa Puisano**

`1. Hobaneng ha bosebeletsi ba Kreste ba lereko bo le matla ha kaalo ho khalemela lenyatso le ho bulela batho ho utloa linnete tsa moea? Leka ho nahana kamoo bopaki ba rona re le batho ba ka bang matla a fetisang kateng haeba re ne re ka bonahala na le khathatseho e hlokang boichebo e tšoanang ho ba bang joalo ka ha Jesu a entse.`

`2. Nahana ka nako e ‘ngoe eo u neng u bue ntho e ‘ngoe eo e neng e le ka ba ke ‘nete, e nepahetse, e bile e hlokeha—empa oa e bua hampe, ke hore, ka lentsoe le lebe kapa katamelo e mpe. U ile oa ithuta eng boiphihlelong boo e ka u thusang hore u se ke oa e pheta hape, joalo ka ho ema ho fihlela u tsitsitse maikutlong pele u bua, kapa ho tšoanang?`

`3. Tsitsa tabeng ea hore le batho ba folisitsoeng kaofela le ba tsositsoeng bafung ba ne ba tla qetella ba shoele. See se lokela ho re bolella eng ka tsela eo re lokelang ho tšoara maleke le bosebeletsi ba rona ho ba re potileng?`

`4. Kereke ea hau e ka kena mefuteng e fe ea bosebeletsi motseng oa haeno eo e ntseng e sa e etse ha joale?`

`5. Re ka etsa menyetla ea moea joang bakeng sa ba patlong ka bosebeletsi ba rona ba litlhoko tse hlokomelehileng?`