---
title:  Ho Sebeletsa Joalo ka Jesu
date:  15/08/2020
---

### Bakeng sa Boithuto ba Beke Ena Bala
Matt. 5:13, 14; Bafil. 2:15; Mareka 12:34; Baef. 4:15; Matt. 4:23–25; Matt. 25:31–46.

> <p>Teman’a Khopolo</p>
> “Ha a bona matšoele, a a utloela bohloko, hobane ba ne ba khathetse, ba saretsoe joalo ka linku tse se nang molisa” (Mattheu 9:36).

Jesu o n’a tsotella batho e le kannete. O’na na le thahasello ngongorehong tsa bona le litlhokong tsa bona ho feta tsa Hae. Bophelo ba Hae bo ne bo tsepame holim’a batho ba bang ka botlalo. Bosebeletsi ba Hae e ne e le ba lerato le lereko. O ne a sebeletsa litlhoko tsa nama, tsa kelello, le tsa boikutlo tsa batho ba mo potileng, ‘me ka mokhoa o joalo, lipelo tsa bona li ne li bulehela linnete tsa moea tseo a neng a li ruta. Ha a ntse a folisa balepera, a tutubolla lifofu, a thibolla litsebe, a lokolla ba kenoeng ke batemona, a fepa ba lapileng, a hlokomela bahloki, lipelo li ne li ameha ‘me maphelo a fetoha.

Ke hobane ha batho ba botha khathatseho ea Hae ea ‘nete, ba ne ba bulehela linnete tsa moea tseo a neng a li ruta. Mokhoa oa Kreste feela ke ona o tla re fa katleho ea ‘nete ea ho fihlela batho. Mopholosi o ne a tsoakana le batho joalo ka ea thahasellang tse molemo bakeng sa bona. O ne a ba qenehela, a sebeletsa litlhoko tsa bona, ‘me a hapa maikutlo a bona. E be o re ho bona, ‘Ntatele.’”— Ellen G. White, The Ministry of Healing, leq. 143. Jesu o ile a hlokomela hore lefatše le hloka pontšo ea evangeli joalo feela ka ha le ne le hloka phatlalatso ea eona. Bopaki bo phelang ba bophelo bo tšoanang le ba Kreste bo itelletseng ho sebeletsa ba bang ke bopaki bo matla ba mantsoe ao re a buang ‘me bo fana ka tšepo ho bopaki ba rona.