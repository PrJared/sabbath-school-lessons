---
title:  Ho Ithuta Haholoanyane
date:  31/07/2020
---

Bala Ellen G. White, “The Gift of the Spirit,” maq. 47–56, ho The Acts of the Apostles; “‘Pelo tsa lona di se ferekane,’” maq. 667–672, ho The Desire of Ages. Moea o Halalelang o sebetsa ‘moho le Ntate le Mora mosebetsing oa topollo. Liketsong tsohle tsa rona tsa ho paka, re ikopanya le Eena mosebetsing oa Hae oa ho boloka batho. O kholisa lipelo. O bula menyako ea menyetla. Ka Lentsoe la Hae, o elisa likelello ‘me o senola ‘nete. O thua marako a lenyatso a re fetotseng makhoba, o hlola litšekamelo tsa meetlo tse re sitisang ho bona ‘nete, ‘me o re lokolla mahlaahleleng a litloaelo tse mpe tse re tšoasitseng.

Ha re pakela Jesu, ho bohlokoa ho hopola hore re sebetsa ‘moho le Moea o Halalelang. O teng kapele ho rona, a lokisa lipelo hore li amohele molaetsa oa evangeli. O na le rona, o foka likelellong ha re etsa ketso e sa reroang ea mosa, re arolelana bopaki ba rona, re tsamaisa boithuto ba Bibele, ha re fana ka pampitšana e tletseng ‘nete, kapa re nka karolo lelekeng la evangeli. O tla tsoela pele ho sebetsa pelong ea motho nako e telele la kamorao hore re tlohe, a etsa sohle se matleng a Hae ho tataisetsa motho eo pholohong.

**Lipotso tsa Puisano**

`1. Arolelana le litho tsa sehlopha sa hau sa Sabatha Sekolo ka nako eo o kileng oa bona Moea o Halalelang ha o sebetsa ka matla ka bopaki ba hau.`

`2. Na u kile oa utloa o na le tšabo le thothomelo ka ho arolelana ka tumelo ea hau? Tsebo ea bosebeletsi ba Moea o Halalelang e fokotsa letsoalo leo joang ‘me e o fe tiisetso ha u ntse u paka?`

`3. Thutong ea beke ena, re buile ka “mosebetsi” oa Moea o Halalelang bopaking ba rona. Buisanang ka litsela tse fapaneng tseo Moea o Halalelang o sebetsang le rona malekeng a rona a ho paka. Moea o Halalelang o re fa matla joang bakeng sa ho paka le ho sebetsa maphelong a batho ba bang ha re ntse re paka?`

`4. Thuto e buile kamoo Bibele e leng khubung ea ho paka. Hobaneng ha Bibele e le karolo ea bohlokoa ea tumelo ea rona le bopaki? Re ka qoba mraba a bao, leha ba bolela hore ba lumela Bibele, ba fokolisang matla a eona le bopaki ka masene joang?`