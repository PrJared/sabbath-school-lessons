---
title:  Jesu le Tšepiso ea Moea o Halalelang
date:  26/07/2020
---

Ka tšepiso ea Moea o Halalelang, Jesu o ile a kokobetsa matsoalo a barutuoa ba Hae ka hore oa ba siea o khutlela leholimong. “‘ho molemo ho lona ha nka ikela; hobane ha ke sa ee, Moemedi a ke ke a tla ho lona; empa ha ke eya, ke tla mo romela ho lona’” (Johanne 16:7). Lentsoe le se-Gerike bakeng sa “moemeli” ke parakletos. E bolela ea tlang lehlakoreng la” molemong oa ho thusa. O mong oa mesebetsi e ka sehloohong ea Moea o Halalelang ke ho tsamaea lehlakoreng la balumeli bohle ho ba fa matla le ho ba tataisa mesebetsing ea bona ea ho paka. Ha re paka ka Jesu, ha re bang. Moea o Halalelang o lehlakoreng la rona ho re tataisetsa ho ba patlong ka pelo tse tiileng. O lokisa lipelo tsa bona le pele re teana le bona. O tataisa mantsoe a rona, o fana ka kholiseho kelellong ea ea patlong, a be a ba matlafatse hore ba arabele memo ea hae.

`Bala Johanne 15:26, 27 le Johanne 16:8. Litemana tsee li re bolella engka mosebetsi oa Moea o Halalelang ho faneng ka bopaki?`

Moea o Halalelang o paka ka Jesu. Mokolokotoane oa Hae ke ho tataisetsa batho ba bangata ka moo ho ka khonehang ho Jesu. Thomo ea Hae ke ho tlotlisa Jesu. Mosebetsing ona, o kholisa balumeli bohle ka boikarabello ba bona ba ho paka. O bula mahlo a rona hore re bone menyetla e teng bathong ba re potileng e be o sebetsa lekunutung ho theha kamohelo ea molaetsa oa evangeli.

Evangeli ea Johanne e e beha ka ho hlaka. O “ ‘tla kholisa lefatše hore sebe se teng’ ”(Johanne 16:8). Ka mantsoe a mang, o ama lipelo ho tlisa boikutlo bo tebileng ba ho ba hole le Molimo le bohloki ba pako. Hape o kholisa lefatše hore “ho loka ho teng.” Moea o Halalelang ha o senole sebe feela, o boetse o re tataisetsa ho lokeng. O senola bokhabane ba ho loka ha Jesu khahlanong le litšila tsa rona. Mosebetsi oa Moea o Halalelang ha se feela ho supa kamoo re leng babe ka teng; ke ho senola kamoo Jesu a leng molemo, mosa, lereko, le lerato kateng ‘me o re bopa ho ba setšoantšo sa Molimo. Ho paka e mpa e le feela ho sebetsa ‘moho le Moea o Halalelang ho ho tlotlisa Jesu. Ka matla a Moea o Halalelang le katlas’a tataiso ea Hae, re paka ka Kreste enoa ea makatsang ea fetotseng maphelo a rona.

`Takatsong ea rona ea ho sebeletsa meea, hobaneng ha re lokela ho hopola kamehla hore re sitoa ho sokolla, empa ke Moea o Halalelang feela o sokollang?`