---
title:  Matla a Moea o Halalelang a Fetolang Bophelo
date:  30/07/2020
---

Boithuto bo hlokolosi ba buka ea Liketso bo senola Molimo ka tšebetso ea Moea oa Hae o etsang mehlolo maphelong a batho. Liketso ke boithuto ba liketsahalo tsa ha evangeli e hlola litšekamelo tsa meetlo, e fetola litloaelo tsa bophelo bohle, tse hahetseng, ‘me e ruta batho bohle mohau oa Molimo le ‘nete. Moea o Halalelang o kopana le batho moo ba leng teng, empa ha o ba siee ba ntse ba le hona moo. Botenng ba hae ba ea fetoha. Maphelo a bona a nchafala.

`Bala Liketso 16:11–15, 23–34; Liketso 17:33, 34; Le Liketso 18:8. Tsena ke lipale tse fokolang feela tsa tšokoloho ka Bibeleng. Liketsahalo tse fapaneng li re rutang ka matla a Molimo a ho fetola maphelo a mefuta eohle ea batho ba tsoang libakeng tse fapaneng?`

Phapano e makatsang ha ka kang ea batho. Lidia e ne e le mosali oa mo-Juda a mohoebi a atlehileng, molebeli oa chankana oa Filipi e ne e le mo-Roma oa oa maemo a mahareng a sebeletsang ‘musong. Moea o Halalelang o ka fihlela sechaba ka bophara. Matla a Hae a ho fetola a fihlela banna le basali, barui le bafumanehi, barutehi le ba sa rutehang. Mefuta e ‘meli e qetelang lenaneng la rona le eona ea lekana ka ho makatsa. Liketso 17:34 e bua ka tšokoloho ea Denise oa Areopago. Ba-Athene ba Areopago e ne e le karolo ea lekhotla la baahloli ba neng ba sebetsana le linyeoe lekhotleng. Ba ne ba hlahelletse ka mahetla, e le litho tse hlomphehang tsa sechaba sa Gerike.

Ka matla a Moea o Halalelang, bosebeletsi ba moapostola Pauluse bo fihletse le maemo a holimo ka ho fetisa sechabeng. Crispo (Liketso 18:8) e ne e le ‘musi oa sinagoge ea ba- Juda. E ne e le moetapele oa borapeli ea tebileng mehopolong ea Testamente ea Khale, ‘me Moea o Halalelang o ile oa phunyeletsa oa fetola bophelo ba hae. Nalane ena ea lietsahala e se senolela hore ha re ntse re paka ka Kreste ‘me re arolelana Lentsoe la Hae le ba bang, Moea o Halalelang o tla etsa limaka maphelong a mefuta eohle ea batho ho tsoa libakeng, meetlong, thutong, le litumelong tsohle. Ha rea lokela ho nahana hore ho na le motho ea ke keng a fihleleha. Mosebetsi oa rona ke ho pakela mang kapa mang le e mong le e mong a fihlang maphelong a rona. Morena o tla etsa tse salletseng.

`Lefu la Kreste le ne le akaretsa; ke hore, le ne le le bakeng sa motho e mong le e mong. ‘Nete ee ea bohlokoa e lokela ho re ruta eng ka hore le ka mohla o le mong ha rea lokela ho nahana hore ho na le motho e mong eo ho seng ho se na tšepo ea hore a ka pholoha?`