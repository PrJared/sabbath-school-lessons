---
title:  Se Hlokoang ke Lerato
date:  23/09/2020
---

Lerato kamehla le iponahatsa ka liketso. Lerato la rona ho Kreste le re tlama ho etsa se seng bakeng sa batho ba lahlehileng. Pauluse o ile a e hlakisa ha a ne a re ho kereke e Korinthe, “Hobane lerato la Kreste le re tlamile” (2 Bakor. 5:14). Bokreste ha se ho lahla lintho tse mpe feela hore re tle re bolokehe. Jesu ha a ka a “tela” lintho tse mpe leholimong hore a tle a bolokehe. O ile a tela lintho tse molemo hore ba bang ba tle ba bolokehe. Jesu ha a re meme hore feela re fane ka nako ea rona, talenta, le maruo mosebetsing oa Hae; u re memela ho fana ka maphelo a rona. Kopanong ea hoseng le barutuoa lebopong la Galelea, Jesu a hlakisa ka makhethe a maholo seo lerato le se hlokang.

`Bala Johanne 21:15–19. Jesu o ile a botsa Petrose potso e fe makhetlo a marao, ‘me Petrose o ile a arabela joang? Hobaneng ha Jesu a ile a botsa Petrose potso ee makhetlo a mararo?`

Petrose o ile a latola Morena oa Hae makhetlo a mararo, ‘me Jesu o ile a ntša karabo ea lerato melomong ea Petrose makhetlo a mararo. Boteng ba barutuoa, Jesu o ne a aha bocha sebete sa Petrose hore o tšoaretsoe ke lerato le halalelang le hore Jesu o ntse a na le mosebetsi bakeng sa hae tšebetsong ea Hae.

`Bala Johanne 21:15–19 hape, khetlong lena u tšoaee karabelo ea Jesu tiison ea Petrose ea hore o rata Kreste. Jesu o ile a mo bolella hore a etse joang?`

Lerato le halalelang lea sebetsa, ha le lule feela. Lerato la ‘nete le fetisa feela boikutlo bo monate, le fetisa ho ba taba e monate feela. Le kenyelletsa boitlamo. Lerato le re susumetsa ho nka khato. Le re tataisetsa hore re fihlele lefatše le lahlehileng la bana ba Molimo ba bohloking le maqakabetsing. Ha Jesu a ne a re ho Petrose, “‘Fepa linku tsa Ka,’” e ne e le ka bobeli taelo le tiisetso e khothatsang. Morena o ne a batla karabelo ea lerato, ‘me o na khothaletsa Petrose hore o ntse a na le mosebetsi bakeng sa hae, ho sa natse ketso e soabisang ea Petrose, ha Jesu a ne a tšoeroe, ‘me Petrose ha a ka a latola feela hore o tseba Jesu empa o ile a mo latola le ka mahlapa, hantle kamoo Kreste a na mo bolelletse hore o tla etsa kateng. Taba? Ho ka etsahala e be u foselitse Morena hampe feela. Ho ka etsahala e be u mo latotse ka liketso tsa hay ho feta ha ‘ngoe. Litaba tse molemo ke hore mohau o nts’o le teng, ‘me Molimo ha a so qete ka uena. Ho ntse ho na le sebaka sa hau mosebetsing oa Hae haeba u batla.

`Joalo ka Petrose, a na u kel’a, “latola” Morena? Ha ho le joalo, pale, e seng ea ho latola ha Petrose feela, empa le mantsoe a Kreste ho Petrose, li re’ng ho uena?`