---
title:  'Lineo tse Fapaneng: Hammoho Tšebetsong'
date:  02/08/2020
---

A na u kile oa nahana kamoo barutuoa ba neng ba fapane kateng e mong ho e mong? Moo ba tsoang teng, libopeho tsa bona, limelo tsa bona, le lineo li ne li fapane haholo. Empa sena se ne se sa sebetse khahlanong le kereke. E ne e le matla a eona. Mattheu, molekhetho, o ne a le hlokolosi, a nepa, e le nepipi. Ka ho fapana, Petrose, o na phakisa a bua, a le sehlahlo hape a le lehala, feela o ne a boetsa a e-na le makhabane a boetapele. Johanne o n’a le pelo nolo feela a ipuela, hape. Andrease e ne e le motho oa batho, a hlokolosi haholo ka se mo potileng, a bile a le hlokolosi ho ba bang. Thomase o n’a na le tšekamelo ea ho botsisisa ka tlhaho. E mong le e mong oa barutuoa bana, leha ba ne ba na le libopeho le lineo tse fapaneng, Molimo o ile a ba sebelisa ka matla ho ba lipaki tsa Hae

`Bala 1 Bakorinthe 12:12, 13, 18–22. Re fumana eng litemaneng tsee ka bohloki ba batho ba lineo tse fapaneng kahare ho ‘mele oa Kreste, e leng kereke?`

Molimo o khahlisoa ke ho nka batho ba tsoang libakeng tse fapaneng ba nang le talenta le litsebo tse fapaneng e be o ba nea lineo bakeng sa tšebetso. ‘Mele oa Kreste ha se sehlopha sa batho ba tšoanang ka libopeho. Ha se mokhatlo oa lehae o nang le litho tse tsoang libakeng tse tšoanang ba buang ka ho tšoana. Ke sehlopha sa batho se fapaneng, ba lineo li fapaneng, ba kopanngoang ke lerato la bona ho Kreste le Lengolo, bao hape ba itelletseng ho arolelana lerato le ‘nete ea Hae le lefatše (Baroma 12:4, 1 Bakor. 12:12). Lintho tsa ‘mele oa Kreste li na le lineo tse fapaneng, e mong le e mong o bohlokoa hore ‘mele oa Kreste o sebetse hantle. Joalo feela ka ha mahlo, litsebe, le nko li etsa mesebetsi e fapaneng empa kaofela li hlokeha ‘meleng, le lineo kaofela lia hlokeha (1 Bakor. 12:21, 22).

Haeba o lemoha ‘mele oa motho, le litho tse nyenyane ka ho fetisisa li na le mosebetsi oa bohlokoa. Lemoha lintši tsa hau. Hoja re ne re se na ntho e fokolang joalo ka lintši? Lerole le ne le tlo fifatsa pono ea rona, ‘me ne re ka qetella re tsoile kotsi e ke keng ea lokiseha. Setho sa kereke se bonahalang se se bohlokoa ho feta tsohle, ke setho sa bohlokoa sa ‘mele oa Kreste ‘me se na le lineo tsa Moea o Halalelang. Ha re tella Molimo lineo tsena ka botlalo, motho ka mong ho rona a ka etsa phetoho ea bosafeleng.

`Ho sa natse hore na u na le litalenta ha kae, ke lintho li fe tseo u sa ipaboleng ho tsona empa ba bang kahare ho kereke ba ipabola ka tsona? See se lokela ho u boloka u le temeng ea hau joang?`