---
title:  Ho Fumana Lineo tsa Hau
date:  05/08/2020
---

`Bapisa 1 Bakorinthe 1:4–9 le 2 Bakorinthe 1:20–22. Litemana tsee li re bolella eng ka litšepiso tsa Molimo haholo-holo lineo tsa moea pele ho ho tla ha bobeli ha Kreste?`

Molimo o tšepisitse hore kereke ea Hae e tla bontšahatsa lineo tsa Moea kaofela pejana feela ho ho khutla ha Morena oa rona. Litšepiso tsa Hae li tiile. O re neile bopaki ba Moea o Halalelang lipelong tsa rona ho re tataisa ka bo mong ba rona ho ea kutloisisong ea lineo tseo a re neileng tsona. Ke Molimo o fanang ka lineo tsena ka Moea o Halalelang o re senolelang tsona.

`Bala Luka 11:13, Jakobo 1:5, le Mattheu 7:7. Haeba re na le takatso ea ho fumana lineo tsena tseo Molimo o re neileng tsona, o re memela ho etsa joang?`

Re amohela lineo tsa Moea ha re inehela ho Molimo ‘me re mo kopa hore a re senolele lineo tseo a re fileng tsona. Ha lipelo tsa rona li tlhotliloe boikakaso ‘me sa mantlha ho rona e le ho sebeletsa Jesu, Moea oa Hae o tla re ama ka linero tseo a nang le tsona bakeng sa rona. “E bile feela kamor’a hore barutuoa inehele ka botlalo ka thapelo le tumelo hore a sebetse moo ba ileng ba amohela tšollelo ea Moea. Ke moo ka tsela e khethehileng melemo ea leholimo e ileng ea tšepeloa balateli ba Kreste. lineo tsena e se ntse e le tsa rona ho

Kreste, empa hore re li amohele ho itšetlehile kamohelong ea rona ea Moea oa Molimo.”— Ellen G. White, Christ’s Object Lessons, leq. 327. Lineo tsa moea(sheba 1 Bakor. 12:4–6) ke makhabane ao Molimo o fanang ka oona hore re tle re tsebe ho mo sebeletsa ka katleho. Litšebeletso ke libaka tse ngata tseo ho tsona re hlahisang lineo tsa rona, ‘me liketso ke liketsahalo tse khethollohileng tse re lumellang ho sebelisa lineo tsa rona. Lineo tsa moea ha li tle se ntse li ntlafetse ka botlalo. Ha Moea o Halalelang o ntse o u ama ka sebaka se itseng sa tšebetso, rapella hore a tle a u tataisetse bosebeletsing bo khethollohileng hore u tle u sebelise neo ea hau ka ketso ea ho fihlela ba bang.

`Lineo tsa hau tse ikhethang ke li fe, ‘me hoa bohlokoa ka ho fetisa, u ka ntlafatsa lineo tseo joang bakeng sa bosebeletsi ba Morena?`