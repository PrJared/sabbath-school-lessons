---
title:  Ho Ithuta Haholoanyane
date:  10/07/2020
---

Bala Ellen G. White, “‘Almost Thou Persuadest Me,’” maq. 433–438, ho The Acts of the Apostles. Sepheo sa mantlha sa bophelo ba Bokreste ke kamano le Jesu e nonneng e buleng e nang le botlalo boo re lakatsang ho e arolelana. Leha thuto e nepahetseng e le bohlokoa ha kaalo, ha e ka ke ea nka sebaka sa bophelo bo fetotsoeng ke mohau le lerato. Ellen G. White oa e rapalatsa ha a re: “Mopholosi o ne a tseba hore ha ho khang, ho sa natse na e qaqile ha kae, e ka nolofatsang lipelo kapa ea thuha lek’hok’ho la bolefatše le boikhabo. O ne a tseba hore barutuoa ba Hae ba lokela ho fumana mpho ea leholimo pele; hore evangeli e ne e tla atleha ha feela e boleloa ke lipelo tse tse futhumalitsoeng le melomo e entsoeng bokheleke ke tsebo e phelang ea eo e leng tsela, le ‘nete, le bophelo.”—The Acts of the Apostles, leq. 31. Bukeng ea The Desire of Ages, o tlatselletsa ka mohopolo ona o matla: “Lerato le makatsang la Kreste le tla qhibilihisa le ho kokobetsa lipelo, moo ho phetaka lithuto ho ke keng ha fihlela letho.”—Leqephe la 826. Ho na le ba nang le maikutlo a hore ho fana ka bopaki ba bona ke taba ea ho kholisa ba bang ka linnete tseo ba li fumaneng Lentsoeng la Molimo. Leha ho le bohlokoa ka nako e tšoanelang ho arolelana linnete tsa Lentsoe la Molimo, bopaki ba boiphihlelo ba rona bo na le kameho e kholo tabeng ea ho lokoloha letsoaling le molato, khotso, mohau, tšoarelo, matla, tšepo, le thabo eo re e fumaneng neong ea bophelo bo sa feleng boo Jesu o bo fanang ntle ho tefo ea letho.

**Lipotso tsa Puisano**

`1. U nahana ke hobaneng ha bopaki ba rona b le matla ha kaale ho susumetseng ba bang? Mapaki a ba bang a u amme joang ‘moho le a hau?`

`2. Sehlopheng, buisanang ka karabo ea lona ea potso ea ho qetela ea Laboraro. Ke hobaneng ha boiphihlelo ba letsatsi le letsatsi le Morena bo le bohlokoa ha kaale, e seng feela ho bopaki ba rona, empa le bakeng sa tumelo ea rona?`

`3. Ehlile, bopaki bo matla e ka ba bopaki bo atlehang. Ka nako e tšoanang, hobaneng ha bophelo bo nang le Molimo e le karolo ea bohlokoahali ea bopaki ba rona?`

`4. Arolelana bopaki ba hau le sehlopha. Hopola hore u arolelana ka seo Kreste a u etselitseng sona le seo a se bolelang ho uena kajeno. Jesu o etsa phetoho e fe bophelong ba hau?`