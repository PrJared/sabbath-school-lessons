---
title:  'Jesu: Motheo oa Bopaki ba Rona'
date:  06/09/2020
---

Joalo ka Bakreste, bohle re na le pale eo re ka e phetang, pale ea kamoo Jesu a fetotseng bophelo ba rona le seo a re etselitseng sona.

**Bala Baefese 2:1–10. Re ne re le joang pele re tseba Kreste? Re joang kamor’a ho amohela Kreste?**

`A. Pele re tseba Kreste (Baef. 2:1–3).`

`B. Kamor’a ho tseba Kreste (Baef. 2:4–10).`

Phetoho e makatsa hakaakang! Pele re tseba Kreste, re ne re “shoele melatong ea rona le libeng tsa rona,” re “itsamaela ho tsona ka mokhoa oa lefatše lena,” “re tsamaea . . litakatsong tsa nama,” “‘me ka ho hlaha ha rona re ne re le bana ba bohale.” h(NKJV). Ha re e beha ka bonolo, pele re tseba Kreste, re ne re phaqola har’a bophelo re lahlehile.

E ka ‘na eaba re ne re ba le boiphihlelo ba se kang thabo, empa ho ne ho na le ngongoreho ea moea le lebaka la ho phela le sa phethahalang. Ho tla ho Kreste e be re fihlela lerato la Hae ho entse phetoho e felletseng. Joale ho Kreste re “phela” e le kannete. Kahobane “e le morui oa mohau,” re amohetse mpho ea pholoho. O re tsositse “oa re lulisa hammoho maholimong, ho Jesu Kreste; hore mehleng e tlang, o tle o bonahatse monono o fetisang oa mohau oa oona, ka lereko leo o re etselitseng lona ho Jesu Kreste.” Ho Kreste, bophelo bo nchafetse bo na le sepheo se secha. Johanne o bolela hore, “Bophelo bo ne bo le ho lona, ‘me bophelo e ne e le leseli la batho” (Johanne 1:4).

`Bala Baefese 2:10. Temana ee e re bolella eng ka bohlokoa ba mesebetsi e molemo ho tumelo ea Bokreste? Re utloisisa taba ee joang moelelong oa ho pholosoa ka tumelo “ka ntle ho mesebetsi ea molao” Baroma 3:28?`

`Bophelo ba hau bo fetohile joang ka lebaka la Kreste, phetoho eo mohlomong e ka thusang motho e mong hore a tle tsebong ea Jesu?`