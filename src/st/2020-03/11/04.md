---
title:  Ho Bolela Pale ea Jesu
date:  08/09/2020
---

Baromuoa ba pele ba hore Jesu a ba rome ke bo mang? E ne e se karolo ea barutuoa. E ne e se karolo ea balateli ba Hae ba nako e telele. Baromuoa ba pele bao Jesu a ne a ba rome e ne e le batho ba babe, batho ba neng ba kenoe ke batemona bao lihora tse fokolang pele ho moo ba ne ba beile sechaba tsietsing ba tlatsitse tšabo lipelong tsa batho ba motse ba haufi. Ka matla a fetisang a botho a botemona, e mong oa batemona bana o ile a khaola liketane tse neng li mo tlamile, a etsa lerata le tlerolang le tšosang, eaba o itšeha ka lejoe ‘mele ona. Poboli e neng e le mantsoeng a bona e ne e bontša poboli e tebileng ho feta e meeeng ea bona (Matt. 8:28, 29; Mareka 5:1–5). Empa eitse hobane ba teane le Jesu, maphelo a bona a fetoha. Ba ne ba sa tlo hlola ba tšoana le pele. Jesu o ile a leleka batemona bao ba sotlang ‘mele ea bona a ba lahlela likolobeng tse ileng tsa tsubella selomong ho ea itihela leoatleng (Matt. 8:32–34; Mareka 5:13,14).

`Bala Mareka 5:1–17. Ho ile ha etsahala’ng ka banna baa, ‘me batho ba motse ba ile ba fumana eng ha ba tla ho tla bona se etsahetseng?`

Banna bao ba neng ba kenoe ke batemona e ne e se e le batho ba bacha ba fetotsoeng ke matla a Kreste. Batho ba motse ba fihla ba fumana ba lutse maotong a Jesu, ba mametse lipolelo tsohle tse tsoang molomong oa Morena. Re lokela ho hlokomela hore evangeli ea Mattheu ere ho ile ha lokolloa batho ba babeli ba neng ba kenoe ke batemona, ha evangeli ea Mareka e shebane feela le pale ea a le mong ho ba babeli. Empa taba ke hore, Jesu o ile a ba nchafatsa ‘meleng, kelellong, maikutlong, le moeeng.

`Bala Mareka 5:18–20. Ho hlakile hore banna bana ba neng ba e-na le batemona, balumeli bana ba bacha, ba ne ba batla ho lula le Jesu, empa Jesu o ile a ba romela ho ea etsa’ng?`

“Ka metsotsoana e se mekae banna bana ba ne ba na le monyetla oa ho utloa lithuto tsa Kreste. Ho ne ho se le thero le e ‘ngoe ea Hae eo ba kileng ba e utloa. Ba ne ba ke ke ba tataisa batho joalo ka barutuoa ba neng ba e-na le Jesu kamehla. Empa ba ne ba na le bopaki bo ‘meleng ea bona hore Jesu ke Mesia. Ba ne ba ka bolela seo ba se tsebang, seo ba se boneng e le bona, ba se utloa, ba se ba le boikutlo ba sona ka matla a Jesu. Sena ke se ka etsoang ke motho e mong le e mong eo pelo ea hae e anngoeng ke moahu oa Molimo.”— Ellen G. White, The Desire of Ages, leq. 340. Mapaki a bona a ile a lokisa Dekapolise, litoropo tse leshome tse lebopong la leoatle la Galelea, hore li amohele lithuto tsa Jesu. Ana ke matla a bopaki ba motho.