---
title:  Matla a Fetolang a Bopaki ba Motho
date:  07/09/2020
---

Johanne, Jakobo, bara ba Sebedea, ba ne ba tsejoa ka hore ke “‘Bara ba Sealuma’” (Mareka 3:17). Hantle e ne e le Jesu ea ba ekelelitseng mabitso. Pontšo ea khalefo ea Johanne e ile ea bonahala ha Jesu le barutuoa ba Hae ba pholletsa ka Samaria. Ha ba leka ho fumana sebaka sa ho robala, ba ile ba khahlana le khanyetso ka lebaka la lenyatso le neng le le teng pakeng tsa ba-Samaria le ba-Juda. Ba ile ba haneloa le ka sebaka sa bolulo se maemong a tlase-tlase. Jakobo le Johanne ba ne ba lekanya hoba ba na le tharollo ea bothata boo. “Barutuoa ba hae, bo-Jakobo le Johanne, eare ha ba bona hoo, ba re: Morena, na u rata ha re ka re, mollo o theohe leholimong, o ba chese, joalo ka ha Elia a entse le eena na’” (Luka 9:54). Jesu a khalema baena bana, ‘me kaofela ba furalla motse ka khutso. Tsela ea Jesu ke tsela ea lerato, e seng ea likhoka. Boteng ba lerato la Jesu, khalefo le likhoka tsa Johanne li ile tsa fetoha ea e-ba moea o mosa le lerato le lereko le bonolo. Epistoleng ea pele ea Johanne, lentsoe lerato le hlaha makhetlo a ka bang mashome a mane; ka libopeho tsa lona tse fapaneng, le hlaha makhetlo a 50.

`Bala 1 Johanne 1:1–4, 1 Johanne 3:1; 1 Johanne 4:7–11; le 1 Johanne 5:1–5. Litemna tsee li u bolella eng ka bopaki ba Johanne le liphetoho tse etsahetseng bophelong ba hae ka lebaka la ho tsamaea le Jesu?`

Ho na le tšiea ea bosafeleng eo e leng molao oa tlholeho eohle. Ellen G. White o beha tšiea ena hantle ka mantsoe ana: “Tšebeliso ea likhoka e khahlanong le litšiea tsa ‘muso oa Molimo; o batla feela tšebeletso ea lerato; ‘me lerato ha le qobelloe; ha le haptjoe ka likhoka kapa ka borena. Lerato le tsosoa ka lerato feela.”—The Desire of Ages, leq. 22. Ha re itelletse Kreste, lerato la Hae le tla phatsima ho tloha ho rona le chabele ba bang. Bopaki bo boholohali ba Bokreste ke bophelo bo fetohileng. Sena ha se bolele hore ha re hlotse re etsa liphoso le hore ka nako e ‘ngoe ha re na ba mecha ea lerato le mohau tseo re lokelang ho ba tsona. Empa ho bolela hore, hantle, lerato la Kreste le tla phalla ho tsoa maphelong a rona, ‘me re tla fetohela ba re potileng lehlohonolo.

`U bonahatsa lerato la Kreste ho ba bang hantle ha kae? Nahana ka se ka boleloang ke karabo ea hau.`