---
title:  Kuri Ni Vakasama
date:  25/09/2020
---

“Ko ira e tiko vei ira na rai vakayalo enai soqosoqo lotu sa dodonu mera vakasaqara ka vakarautaka eso na ituvatuva me rawa ni ra na vakaitavitaki kina na lewe ni lotu ena cakacaka ni Kalou. Sa dauvakavuqa me sega ni daucaka tiko na ka oqo. E sega ni daumatata nai tuvatuva ka sega ni dau vakacavari sara vakavinaka ena veivanua e dodonu mera a vakaitavitaki kina na veitaledi eso. Era tiko eso era sa vakila na levu ni ka era vakayali ena vuku ni ka oqo.

“Ko ira era veiliutaki tiko ena cakacaka ni Kalou, sa dodonu mera biuta nai tuvatuva ni toso ki liu ena veigauna kece. Ena nodra ituvatuva mera soli vuli ena cakacaka ena rawa ni ra cakava na lewe ni lotu vei ira na nodra itokani kei ira era tiko veivolekati. Na cakacaka ni Kalou ena vuravura oqo ena sega ni oti rawa me yacova na gauna era sa soqoni vata mai kina ko ira na lewe ni lotu mera duavata kei ira nai talatala kei nai vakalesilesi ni lotu ena cakacaka.

“E na bula ivalavala ca e gadrevi kina na yalodina e na cakacaka vakatamata yadua. Meda solia vei ira na tamata na vosa ni bula, kakua ni waraka mera lako mai ki veikeda., me’u vosataka na vosa ena rawa ni vakayavalati ira mera cakacaka vagugumatua. Sa lailai na gauna e soli veikeda. Eda sa tiko oqo ena isauka ni vuravura tawa mudu. Sa sega tale ni dua na gauna meda vakayalia. Na veitiki ni gauna kece e koula ka dodonu me vakamareqeti. Ko cei ena vakasaqara na Kalou ena yalodina ka rawata mai Vua na kaukauwa kei na loloma me rawa kina vua me tamata daucakacaka yalodina ena rara ni veiqaravi. “Era tiko ena veisoqosoqo lotu na veitaledi kevaka era na vakayagataki vakadodonu era na yaco mera na veivuke sara vakalevu ena cakacaka oqo. Oqo e gadrevi vakalevu ena kena tarai cake na isoqosoqo lotu ka meda veiqaravi vakavinaka kina, ka vuku ena kena kilai ka vakatoroicaketaki na taledi enai soqosoqo lotu— ka me rawa ni vakatavulici me vakayagataka na Turaga.”—Ellen G. White, Testimonies for the Church, vol. 9, pp. 116, 117.

**Taro ni Veiwasei**

`1. Na cava na vakasama bibi ena ka e kaya tiko Ellen G. White e cake? Na kaukauwa cava ena rawa ni cakava ena nomu vakadinadina e na soqosoqo lotu?`

`2. E dau vakatakilai vakacava na loloma dina? Na cava nai vakatakarakara ni loloma ka lailai na ka ena cakava ki na loloma dina?`

`3. Veitalanotaka na vakacaboisoro era cakava na tamata ki Vua na kalou, yaco me yali kina na bula. Na cava ko na rawa ni vulica mai kina?`

`4. Vakasamataka na nomui sau ni taro ena lesoni ni Siga Sade, me baleta na ka ko sorovaka ki vei Karisito. Na cava ko sorovaka? Na cava na vuna ko cakava kina? E yaga? Ko na vakamacalataka vakacava, ki vua e dua e sega ni Lotu Vakarisito, na ka ko cakava kei na vuna ko cakava kina?`