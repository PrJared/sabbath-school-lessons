---
title:  Na Loloma E Cakacakataki
date:  24/09/2020
---

Ni sa mai cava na nodrau veitalanoa ko Jisu kei Pita, eda raica e lewe rua na tamata ni rau taubale tiko e matasawa. Ena nona roba tiko mai kina na baravi na ua, a mani tukuna sara vei Pita ko Jisu nai sau ni veivakatisaipelitaki. E vinakati Pita me kila vakamatata na cava ena sota-kaya kevaka ena ciqoma na veisureti nei Jisu me “vakani ira na sipi”

`Wilika na Joni 21:18, 19. Na cava e kaya ko Jisu vei Pita ni sau ni veivakatisaipelitaki? Na cava na vuna e vakaraitaka kina ko Jisu e dua na ka me vakidacalataki Pita kina?`

Ena veivosa oqo, sa tukuna tiko kina ko Karisito na mate ena lako curuma ko Pita. Na ligana ena vakatetaba ena kauveilatai, sa qai solia vei Pita na digidigi. E solia ki vua na ka e marautaka vakalevu na bula; oya na noda sa raici ira era sa rawai ki na matanitu ni Kalou. Ena siga ni Penitiko ena raici ira na lewe vuqa ni ra sa lako mai ki vei Karisito. Ena vakayacora na veicakacaka mana eso ena yaca iJisu ena matadra na lewe vuqa. Ena nona na reki tawa vakaiyalayala ni veitauraki kei Karisito ena Nona cakacaka.

Ia na galala oya ena lako vata mai kei na kenai sau. Ena gadrevi kina na isoro, ia nai soro e vinaka vakaoti. E a kerei vei Pita me vakayacora na nona digidgi ena nona raica vakarabailevu na yasana kece. Sa qai kila ko Pita ni sega tale ni dua nai soro e uasivita na duavata kei Jisu ena Nona itavi ki na vuravura oqo.

`Wilika na 1 Joni 3:16–18. Na cava nai wali ni loloma e vakatakarakara walega? E vakamacalataka vakacava ko Joni na vakacaboisoro levu?`

Ena gauna ni bula tawa mudu ena sega ni dua na ka eda a sa bau cakava ena rairai vaka nai soro. Na vakatoroicaketaki ni noda gauna kei na sasaga, na vakatoroicaketaki ni noda bula, ena vaka me vuabale vakalevu sara na ka ena rawati. Sa dua na ka lagilagi ni da vukica na loloma me matanataki, vukica na inakinaki me cakacakataki. Ena noda sa ciqoma na loloma vakalou ka vakuai keda mai na ka kecega ena noda tara ira yani na tani ena itavi ni vakadinadina me vaka nida mata nei Karisito, eda sa rawata nai naki ni noda bula ka vakila na marau levu e kauta mai ki veikeda. Ko Jisu e biuta sara koto vakamatau ena Nona kaya, “Kevaka dou sa kila na veika oqo, dou sa kalougata kevaka dou sa kitaka” (Joni 13:17). Na reki kei na marau levu ka sega ni vakaiyalayala ena yaco mai ena gauna eda na vakacaucautaka kina na Kalou ena ivakarau ni bula eda bulataka kei na noda wasea na Nona loloma kei na dina ki vuravura.

`Ena dredre meda ciqoma na vakanananu ni tawa mudu, kevaka eda kila vakatikina tikoga na gauna. Tovolea mo raitayaloyalotaka mada na bula tawa mudu, na tawa mudu ni bula vinaka—vinaka cake mai na ka eda taukena tiko ena gauna oqo—na cava e sega kina eke?`