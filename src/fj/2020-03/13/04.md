---
title:  'Paula: Nai Yaragi Digitaki Ni Kalou'
date:  22/09/2020
---

Ena gauna sa ciqomi Karisito kina ko Paula, sa yaco na veisau levu ki na nona bula taucoko. Sa solia vua ko Karisito edua na bula vou. E kauti koya tani mai na vanua e dautaleitaka ki na bula e se sega ni bau vakasamataka vakadua. Ena Nona veiliutaki na Yalo Tabu sa rawa kina vei Paula me vunautaka na Vosa ni Kalou vei ira na udolu ena veivanua ena bati ni Wasa Veimama. Na nona vakadinadina e veisautaka vakadua na itukutuku ni veitabagauna ni Lotu Vakarisito kei vuravura.

`Wilika na Cakacaka 9:3–6, 10–20. Na cava era vakatakila na veitikina oqo ni tiko Jisu nai naki vakalou me baleta na bula nei Paula?`

Sa dauvakavuqa na Nona dau digitaki ira na tamata era sega tu ni dauvakabauti ko Jisu mera nonai vakadinadina. Vakasamataki koya mada na daucurumi tevoro, yalewa ni Samaria, yalewa dautagane, daukumuni vakacavacava, rau na dauqoli ni Kaleli, ia oqo o koya ka dauvakararawataki ira na Lotu Vakarisito. Ko ira kece oqo sa veisautaki ira na loloma, era sa qai vakatalai mera laki talanoataka na ka sa cakava ki na nodra bula ko Karisito. Ena marau ni lomadra era sa sega ni ceguoca ena nodra talanoataka tiko na ka sa cakava vei ira ko Karisito. Sa dredre mera kinoca ka ra sa via wasea tiko ga.

`Vakatauvatana na Cakacaka 28:28–31 kei na 2 Timothy 4:5–8. Nai vakaraitaki cava eda raica ena veitikina oqo ni ko Paula e sega vakadua ni vakacauoca ki na nonai tavi ena nona solia na mona bula taucoko vei Karisito ena cakacaka ni rawa yalo?`

Ni sa vakarau me mai cava na bula nei Paula, ena gauna a vesu tiko kina mai Roma, sa qai vakadeitaka ko Paula “ni sa kau na bula mai Vua na Kalou vei ira na matanitu tani ia era sa vakarogoca!” (Cakacaka 28:28). Na kenai tukutuku e kaya, ni ciqomi ira kece era sikovi koya yani qai vunautaka vei ira na Vosa (Cakacaka 28:30, 31). Ni sa mai cava na nona bula sa qai uqeti Timoci me cakava na cakacaka ni veivakalotutaki. Sa qai cavuta kina ko Paula na vosa oqo me baleti koya, “Au sa vala oti enai valu vinaka, au sa ciciva oti na cere, au sa taura matua na vakabauta” (2 Timoci 4:7).

Ena sega soti beka ni veivakauqeti na noda kacivi me vakataki Paula, na Kalou sa kacivi keda yadudua meda duavata kei Koya ena cakacaka me veisautaki vuravura. E matata oya, mai na dredre e sota kaya ena veitabagauna, (raica 2 Koronica 11:25–30), ko Paula e yalodina tikoga ki na veikacivi ni Turaga. Nai talanoa nei koya a dauvakararawataki ira na tamata ni Kalou sa laki yaco me dua e liutaka ka tutaka vakaukauwa na vakabauta ni Lotu Vakarisito, ka sa yaco me tukuniyalo kaukauwa ni ka ena rawa ni cakava na Kalou ki vua e dua sa solia vakaoti na nona bula ki na cakacaka ni turaga.

`Na cava na ka e kacivi iko kina na Kalou? O cakava tiko`