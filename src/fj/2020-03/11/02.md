---
title:  'Jisu: Na Yavu Ni Noda Tukuniyalo'
date:  06/09/2020
---

Nida Lotu Vakarisito, ena tiko veikeda e dua nai talanioa meda na talanoataka, oya nai talanoa ni Nona a veisautaka na noda bula ko Jisu kei na ka sa cakava tiko veikeda.

**Wilika na Efeso 2:1–10. A vakacava tu na kedai tuvaki ni bera nida qai kilai Karisito? Na cava e rawa ni da vakadinadinataka ena gauna eda sa ciqomi Karisito kina?**

`A. Ni bera ni da kilai Jisu (Efeso 2:1–3).`

`B. Ni oti na noda kilai Karisito (Efeso 2:4–10).`

Sa dua dina na veisau e veivakurabuitaki! Ni bera ni da qai kilai Karisito, eda sa “mate tu ena caka cala kei nai valavala ca, muria tiko nai valavala kei vuravura oqo, muria tiko na gagadre ca ni yago ia na nodai tovo meda cudruvi kina mevakataki ira na tani” Me vaka rawarawataka, ni bera nida qai kilai Karisito, eda veitosoyaki vakaveitalia voli ena bula oqo enai tuvaki ni bula yali ka veilecayaki.

Eda na rawa ni kaya ni da marau tiko, ia e tiko na gagano titobu ni yalo ena vuku ni dua na ka e yali tiko ena noda bula. Ni da lako mai ki vei Karisito eda na vakila na Nona loloma ni sa cakava na veisau. Ia oqo nida sa tu vata kei Karisito, eda sa vakila na bula dina. “Ia na Kalou sa vutu ni loloma, ena vuku ni Nona loloma levu sa lomani keda kina” sa noda kina na isolisoli ni bula tawa mudu. Sa vakaturi keda cake ka vakatikori keda vata kei Karisito Jisu” Ni da tu vata kei Karisito sa na qai vakabalebale na bula ka vou nai nakinaki. Mevaka e kaya ko Joni, “Sa tu vei koya na bula, ia na rarama ni tamata na bula” (Joni 1:4).

`Read Ephesians 2:10. Na cava sa rui bibi kina na cakacaka vinaka ena noda vakabauta na Lotu Vakarisito? Enai yaloyalo levu ni vakabulai ena vakabauta eda na veisotaritaki rau vata vakacava kei na vakanananu e kaya tiko, “ka sega ga ena vuku ni cakacaka ni vunau” Roma 3:28?`

`E vakacava tu na nomu bula ni sa veisautaka ko Jisu, na veisau ena rawa ni veisautaka e dua me kilai Jisu?`