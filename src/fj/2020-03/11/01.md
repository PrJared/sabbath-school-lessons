---
title:  Wasea Nai Talanoa Kei Jisu
date:  05/09/2020
---

### Vulica na vuli ni macawa oqo
: Efeso 2:1–10, 1 Joni 4:7–11, Marika 5:1–20, Iperiu 10:19-22, Kalatia 2:20, 1 Koronica 1:30.

> <p>Wiligusu</p>
> “A veika oqo au sa vola veikemudou mo dou kila kina ni dou sa rawata na bula tawa mudu, io, veikemudou sa vakabauta na Yaca ni Luve ni Kalou” (1 Joni 5:13)

Me vaka sa tukuni ena veilesoni sa oti ni sega ni dua nai na I vakadinadina kaukauwa ni kosipeli me tautauvata kei na kena veisautaki ni dua na bula. Era na rawa veibataka na tamata na nomu kila vakaivolatabu. Era na rawa ni veibataka na nomui vakavuvuvlu. Era na rawa ni loma tarotaro me baleta na nomu kila nai Vola Tabu, ia era na sega ni taroga na nomu tukuniyalotaka se ko cei ko Jisu vei iko kei na ka sa cakava ena nomu bula.

Na vakadinadina sai koya na nomu wasea na veika eda kila me baleti Jisu. Na noda solia vei ira na tamata mera kila se cava ko Jisu vei iko kei na ka sa cakava veikeda. Kevaka na noda vakadinadina sa baleta ga na noda tovolea me vakadonuya ni ka eda sa vakabauta ni dodonu tiko, kei na ka era vakabauta na tani ni cala, eda na sotava na sotava kina na veisaqasaqa kaukauwa. Ia, Kevaka, na noda vakadinadinataki Jisu me lako saraga mai na yalo sa veisautaki ena Nona loloma, rawai ena Nona loloma savu, kei na veivakurabuitaki ni Nona dina, era na kurabuitaka ko ira na tamata na veika sa cakava na dina ena noda bula. Na dina e tukuni ena iyaloyalo ni dua na bula sa veisau, ena cakava na duidui. Ni sa uto ni vakavuvuli kece ko Karisito, ko ira kece eda wasea tiko vei ira na Vosa ni Kalou, era sa na tu vakarau mera na ciqoma na dina ni Nona Vosa ni Kalou.

_Vulica na lesoni ni macawa qo mo vakarau kina Siga Tabu ni Sepiteba 12._