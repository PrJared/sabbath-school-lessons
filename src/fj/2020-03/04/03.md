---
title:  'Jisu: Na Dauveivakameautaki Qaqa'
date:  20/07/2020
---

`Wilika na Luke 3:21, Luke 5:16, and Luke 9:18. Na cava era kaya na veitikina oqo me baleta na veiwekani e tiko ena bula ni masu nei Jisu kei na mana ni Nona cakacaka?`

Na bula nei Jisu e dua na bula e dauveitaratara vakawasoma kei Tamana. Ena kena mai tavoci na Nona cakacaka vaka-Measaia ena gauna e papitaiso kina, e masuta na kaukauwa va-Kalou me mai vakaotia na ituvatuva nei lomalagi. Sa qai vakaukauwataki Koya na Yalo Tabu me cakava na lomai Tamana, ka vakaotia nai tavi sa tu e matana. Na Nona vakani ira na lewe lima na udolu, vakabulai koya na tamata vukavuka se na nona vagalalataki na tamata curumi tevoro, e vakila ko Jisu ni masu sa dua dina nai yaragi kaukauwa me vakasava tani na kaukauwa nei eli ena veivaluvaluti ni vinaka kei na ca. Na masu e dua na ka e lumuti vakalomalagi ni semati vata na noda malumalumu ka tawayaga kei na kaukauwa tawa vakaiyalayala ni Kalou. Ka kenai balebale oya na noda laveta cake ki Vua na Kalou, ni sai Koya duaduaga ena rawa ni tara na lomadra oira eda masulaki ira tiko,

`Wilika na Luke 22:31â€“34 kei na Iperiu 7:25. Nai nuinui cava e solia ko Jisu vei Pita me na vakarautaki koya kina, mai na veitemaki ena sotava ena veigauna sa tu mai liu? Nai nuinui cava e solia veikeda yadudua nida sota kaya na veitemaki?`

Ko ira era rawa yalo vakalevu oya o ira na tagane kei na yalewa daumasu. Ko Jisu e masulaki Pita ena Nona cavuta sara tikoga na yacana. E vakadeitaka vei Pita ni na masulaki koya tiko ena veigauna ena sotava kina na veitemaki dredre. E kila vinaka tu ko Setani na yaga ni ka e tu vei Pita me vakatetei kina na matanitu ni Kalou. E tuvanaka nai tuvatuva eso me vakacacana na nona veirawai ko Pita ena loma mi Lotu Vakarisito taumada. Ia ena veitemaki kece e curuma ko Pita, ko Jisu e masulaki koya tiko, ka saumi na nona masu. Sa dua dina na ka e veivakauqeti ni da kila ni masulaki keda tale tikoga na nodai Vakabula. Sa sureti keda tiko meda duavata kei Koya ena nodra masulaki na veiyaca eso ki na Nona itikotiko tabu.

Na noda yalodina ena masu sa vakaraitaka na noda sa vakararavi vakatabakidua tiko ki Vua na Kalou me tatara kina nodra bula ko ira eda masulaki ira tiko.

`Ko cei ko masulaki ira tiko ena gauna oqo? Na cava sa rui bibi kina meda kakua ni dauguce, se mani vakacava na dredre eda sota kaya?`