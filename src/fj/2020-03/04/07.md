---
title:  Kuri Ni Vakasama
date:  24/07/2020
---

Wilika Ellen G. White, “The Privilege of Prayer,” pp. 93–104, in Steps to Christ; “Work for Church Members,” pp. 19–24, in Testimonies for the Church, vol. 7.

Ena gauna eda masulaki ira kina na tani, na Kalou e doka na noda yalodina vei Koya kei na noda vakararavi ki na Nona kaukauwa ena Nona vakayagataka na veika kece e taukena mai lomalagi me veisautaka na bula ni tamata. Ni sa cabe cake na noda masu ki na Nona itikotiko vakaturaga, era lade na agilosi me ra cakava na Nona vakatulewa. “Era wawa voli ena yasa ni tikotiko vakaturaga ko ira na agilosi daucakacaka mera cakava ena kena gauna totolo duadua na ivakaro nei Jisu Karisito me sauma na veimasu e tau ena yalodina kei na vakabauta e bula”—Ellen G. White, Selected Messages, book 2, p. 377. Eda sa vakadeitaki tiko ni na sega sara ni dua na masu ena yali, sega ni dua ena guilecava na Kalou. Era maroroi tu mai lomalagi me na qai saumi ena gauna kei na vanua e kila ni ganita vinaka.

“Na masu ni vakabauta ena sega vakadua ni yali; ia nida vinakata me saumi ena gaunisala eda namaka tiko kina, sa ka ga ni vakanananu.”—Ellen G. White, Testimonies for the Church, vol. 1, p. 231. Sa dua dina na veivakayaloqaqataki levu e soli veikeda nida masulaka tiko na watida ka se bera tiko ni kilai Karisito, se ko ira na luveda gonetagane kei na goneyalewa, wekada, itokani kei ira eda cakacaka vata. E sega sara ni dua na masu e cavuti ena yalodina ena yali. Ena sega beka nida na raica vakatotolo na kenai sau vei ira eda masulaki ira tiko, ia na Kalou sa yavalata tiko na lomadra ena sala eda na qai laki kila ga nida sa na yaco ki lomalagi.

**Taro ni Veiwasei**

`1. Wilika na Filipai 1:19; Kolosa 4:2, 3; kei na 2 Cesolonaika 3:1, 2. Ena gauna ni nona tiko vakavesu, Nai vakadei cava e tiko vei Paula me baleta na nodra masu na lewe ni lotu mai Filipai? Na cava e kerea vei ira mai Kolosa kei Cesolonaika mera masulaka ena vukuna? Nai sema cava e tiko ena veimasulaki oqo ki na rawa yalo?`

`2. Toka ga ena dina ni veivaluvaluti levu, ena vukei iko vakacava na nomu kila na veivaluvaluti oqo me vukei iko mo rawa ni vakila na bibi ni masu? Io ko Jisu sa qaqa oti enai valu oya, eda sa kila ni Nonai to ena qaqa ena gauna mai muri. Ia ena gauna oqo na cava sa rui bibi kina na noda masulaka ka meda raica nida sa cakava na ka eda rawata meda yalodina tikoga Vua ka cakacaka tiko ena vuku ni nodra bula tawa mudu na tani Na cava eso nai vakatatao ni bula me mana kina na noda dauveimasulaki ? Na veimataqali ulubale cava ko dauvakayagataka mo vakuwai iko kina ena nodra masulaki vakalevu na tani o koya era gadreva tu?`