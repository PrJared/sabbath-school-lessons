---
title:  Kuri Ni Vakasama
date:  10/07/2020
---

Wilika na Ellen G. White, “Almost Thou Persuadest Me,” pp. 433–438, in The Acts of the Apostles.

Na ka dina me baleta na noda bula na tamata Lotu Vakarisito oya na taucoko kei na totoka ni noda veiwekani kei Jisu e da na gadreva kina meda na wasea. Me vaka ga na kena bibi nai vakavuvuli dodonu, ena sega ni vakaisosomitaka rawa e dua na bula sa vakavoui ka veisautaki ena loloma. Ko Ellen G. White e vakamatatataka ena nona kaya: “E kila tu na Turaga ni sega na veileti, se mani vakacava na kena rogo vinaka, ena vakawaicalataka rawa na yalo kaukauwa se sikabotea na iolo kaukauwa ni veika vakavuravura kei na nanumi koya ga vakataki-koya. E kila ni dodonu vei ira na Nona tisaipeli mera na ciqoma na veilumuti vakalomalagi; baleta ena mana walega na kosipeli ni sa kacivaka na yalo e vakatakatai kei na tebe ni gusu e veirawai ena vuku ni veikilai kei Koya na sala, na dina kei na bula.”—The Acts of the Apostles, p. 31. In the book The Desire of Ages, qai tomana ena vakasama kaukauwa oqo: “Na talei ni loloma nei Karisito ena vakamalumalumutaka ka rawa na yalo, kevaka madaga ena sega ni cakava rawa kina na dina e dua na ka.”—Page 826. Era tiko eso era nanuma ni nodra tukuniyalo e sa baleta tiko na nodra tovolea mera rawai na tani ena dina era sa kunea ena Vosa ni Kalou. E dina ga ena so na gauna ena rui bibi meda na wasea na dina ni Vosa ni Kalou, ia na noda tukuniyalo e levu sara na ka ena cakava ena vagalalataki ni ca, na vakacegu, na yalololoma, na veivosoti, na kaukauwa, nai nuinui, kei na reki eda sa raica enai solisoli ni bula tawa mudu e solia wale tu ko Jisu.

**Taro ni Veiwasei**

`1. Na cava ko nanuma ni sa rui mana kina na noda tukuniyalo ena nodra tarai na tani? Era tarai iko vakacava na nodra tukuniyalo na tani?`

`2. Talanoataka ena kalasi nai sau ni nomu taro ena iotioti ni taro ena siga Vukelulu. Na cava sa rui bibi kina na veiwekani kei na Turaga ena veisiga, sega ni baleta ga na noda vakadinadina, ia sa baleta talega na noda vakabauta?`

`3. Io na tukuniyalo ena rawa ni dua na ivakadinadina kaukauwa, ena gauna vata ga, na cava na vuna sa rui bibi talega kina na noda bula va-Kalou me tiki ni noda vakadinadina? Wasea na nomu tukuniyalo ena nomu kalasi. Nanuma ni ko wasea tiko n aka sa cakava vei iko ko Karisito ka cava o Koya ena nomu bula ni kua. Na duidui cava e cakava ko Jisu ena nomu bula?`