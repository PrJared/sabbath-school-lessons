---
title:  Vakamarautaki Jisu
date:  29/06/2020
---

Ko sa bau taroga li e dua se sa “Vakacava tu na bula ena siga e daidai? Era na rawa ni sauma mai, ni “daumaka tu na veika kece ena siga e daidai? Ia, na cava ena kaya na Kalou kevaka e tarogi ki Vua na taro vata ga oqo? Ena rawa beka ni vaka oqo na ka e kaya; “ Sa dua dina na siga rarawa vei Au. E turu na wai ni mataqu ni’u raica nai veidrodro ni valu ka raici ira na tamata era liliwa, via kana, kei na nodra tagi na gone lalai. Au lakova na veitolo ni gaunisala osooso ena veikoro lelevu ka tagi vata kei ira na luveniyali kei ira e sega na nodra vale. E mosita na yaloqu ni yaco tiko vei ira na yalewa na veivalavala voravora ka veivakalolomataki, kei na nodra tagi ena rere na gone ni ra volitaki me vakayacori vei ira na veicakacaka lolovira eso. Au sa vakadinadinataka na veivaluvaluti, na tavuki vakalevu ni vanua kei na mosi rarawa ni malumalumu kei na veimate rerevaki”. Ia Turaga e bau dua na ka ko ni marautaka? E tiko beka e dua na ka e vakamarautaka na yalomuni? E tiko beka e dua na ka ena rawa ni uqeti kemuni mo ni lagasere kina?

`Wilika na Luke 15:6, 7, 9, 10 kei na 22–24, 32. Era tini vakacava nai talanoa oqo, ka cava n aka e tukuna vei iko me baleta na Kalou?`

E marau ko lomalagi taucoko ni sa kune edua yalo e a yali tu. Ena vuravura sa vakasinaiti tu ena veimate rerevaki, rarawa kei na mate, ia ena rawa ni da na vakamarautaka na Kalou, kevaka eda na wasea na itukutuku vinaka ni bula tawa mudu vei ira na tani. Ka dua tiko na ka ena veivakayavalati vakalevu ena noda bula, oya ena noda sa vakila na marau levu e kauta mai na Kalou ki lomada ena veigauna eda wasea tiko kina loloma nei Karisito, kei na veigauna eda vakadinadina tiko kina. Ena veigauna kece eda vakatakila tiko kina na Nona loloma levu na noda Kalou, ko lomalagi taucoko e marau.

`Wilika na Sefanaia 3:17. Na cava e cakava na Kalou ena gauna eda na ciqoma kina na loloma e veivakabulai?`

Vakasamataka mada na tikina oqo, Na vua ni noda vakadinadina sa laki yaco kina vei ira eso na turaga, se marama, cauravou, se goneyalewa, mera ciqomi Jisu me nodra turaga ka nodra I Vakabula.E marau ka sere ko lomalagi taucoko kei na nodai Vakabula ena vukuna e lewe dua ga na yalo e veivutuni ka lesu vua na kalou. Oqo ga na ka ena kauta mai na reki Vua na Kalou ena vuravura ni rarawa oqo