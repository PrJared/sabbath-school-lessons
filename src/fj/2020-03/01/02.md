---
title:  Vakarautaki Na Veivakalougataki Ni Bula Tawa Mudu.
date:  28/06/2020
---

Ena veisiga kece na Kalou sa dauvakarautaka na katuba ni veivakalougataki me sotavi ira na tamata ena veivanua kecega me rawa ni ra kilai Koya. E dau tarai ka vakauqeti na yalo ni tamata ena kaukauwa ni yalo tabu. E vakatakilai Koya tu na Kalou ena vei keda ena totoka kei na taucoko ni veika bula, Na vakaitamera, vakaivakarau kei na veiraurau vinaka ni veivuravura ena noda I wase ni vuravura, era sa tukuna kecega, ni sa Kalou levu na noda Kalou, ka sega ni vakaiyalayala na Nona vuku kei na nona kaukauwa. E dau vakarautaka na Kalou na veika edau tara na noda bula na tamata, kei na nona veimaroroi ena noda bula, ka tuberi keda tiko yani ki Vua.

E dina ga ni vakatakilai Koya na Kalou ena veivakauqeti ni Yalo Tabu, na lagilagi ni veika bula, na cakacaka ni veimaroroi, kei na matata ni tukutuku ni Nona loloma e kune ena bula kei na cakacaka ni veiqaravi nei Jisu. Ni da tukuni Jisu ka vakadinadina tiko ki vei ira na tamata, eda sa wasea tiko vei ira na veivakalougataki mera na bula talega kina.

`Wilika na Luke 19:10 ka vakatautauvatataka kei na Jemesa 5:19, 20. Na cava e vakatavulica na kosipeli nei Luke me baleta nai naki ni Nona lako mai ko Karisito ki vuravura oqo? Eda na duavata vakaevei kei Karisito ena cakacaka ni nodra vakabulai na yali?`

Jemesa e kaya, “…O koya sa vakalesuya tale na tamata caka cala mai na nonai valavala e cala kina sa vakabula na yalo mai na mate…” (Jemesa 5:20). E vakarabailevutaka sara na vakanananu oqo ko Paula vei ira na kai Roma. Ena Roma wase 1 kei 2,o ira na kai matanitu tani era raica ni vakatakilai koya na kalou ena vei ka bula, kei ira na jiu era vakabauta ni vakatakilai koya na kalou ena parofisai, koi rau oqo erau na yali ruarua ni rau sega ni ciqomi karisito.. Ena Roma wase 3 ki na wase 5 e vakaraitaka kina nai apositolo ni bula tawa mudu e rawati ga ena loloma ena vuku ni vakabauta duaduaga. Ena Roma wase 6 ki na 8, e vakamacalataka kina ko Paula ni loloma e veivakadonui vei ira na tamata vakabauta, sai koya na loloma e veivakatabui talega. Ena Roma wase 10, e kaya kina, “Ni na bula ko ira vakayadua sa masuta na yaca iJiova” (Roma 10:13), sa qai kaya ni na sega ni rawa ki vua e dua me na bula kevaka e sega ni vakabauta, ena sega ni vakabauta kevaka e sega ni rogoca, ka ra na sega ni rogoca vakavo kevaka e dua e tukuna vei ira. Sa mai semati keda na Kalou kina cakacaka ni veivakabulai vei ira era yali tu ka mera raica talega na talei ni tukutuku vinaka ni kosipeli I Jisu Karisito.

`Eda sega ni vakadinadina walega ni dua na gauna. Ia e dodonu me da vakayagataka na gauna e solia vei keda na kalou me gauna vinaka duadua ni noda vakadinadinataki koya. Na cava na nodai tavi ena Nonai tuvatuva na Kalou ena nodra vakabulai na kawa tamata? Vakasamataka talega oqo: E lewe vica beka era sa bau rogoca mai vei iko na I tukutuku vinaka ni veivakabulai I Jisu Karisito?`