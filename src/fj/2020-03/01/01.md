---
title:  Na Cava Na Vuna E Dodonu Meda Vakadinadina Kina?
date:  27/06/2020
---

### Vulica na vuli ni macawa oqo
Jemesa 5:19, 20; Luke 15:6; Sefanaia 3:17; Joni 7:37, 38; 1 Timoci. 2:3, 4; 2 Koronica 5:14, 15.

> <p>Wiligusu</p>
> “Sa dodonu oqo ka vinaka talega ena mata ni Kalou na nodai Vakabula, o Koya sa vinakata me bula na tamata kecega ka mai kila sara nai vakavuvuli dina” (1 Timoci 2:3, 4).

Na gagadre levu duadua ni Kalou veikeda na tamata kecega, meda ciqoma ka vakatakila na nona loloma levu, ka meda vakavoui ena cakcaka ni Yalo Tabu, ka vakabulai ki na Nona matanitu. Na nona gagadre levu duadua na Kalou meda rawata na bula tawa mudu. Na Nona loloma tawa vakaiyalayala, Na Nona yalololoma e sega ni yalani rawa. Na Nona yalovinaka e sega ni vakaicavacava. Na Nona veivosoti e sega ni yalani kina e dua. Na Nona kaukauwa e sega ni vakaiyalayala. Na nodra kalou na iceni e taroga ka qaqa na I soro ia na noda Kalou e vakacabori koya me noda I soro uasivi ka cecere duadua. Oqo e gagadre cecere duadua ni Kalou me vkabulai keda na tamata. “Sa dodonu oqo ka vinaka talega ena mata ni Kalou na nodai Vakabula, o Koya sa vinakata me bula na tamata kecega ka mai kila sara nai vakavuvuli dina” (1 Timoci 2:3, 4). Na gagadre levu ni Kalou me vakabulai keda ka veisautaki keda.

Na bolebole meda vakadinadinataki Jisu ena noda bula. Na veika kece e sa cakava me vakabulai keda kina, kei na veigaunisala eso e veisautaka kina na noda bula, kei na dina ni Nona vosa, o koya e tukuna veikeda se ko cei o Koya kei na talei ni Nona bula. Na cava na vuna eda vakadinadina kina? Nida cakacaka vata kei na Kalou, eda na vakadinadinataka talega na noda sa raici ira tiko na tamata, era sa vakabulai tikoki ena loloma I Karisito kei na veivakavoui ni Nona Yalo Tabu.

_Vulica ena macawa oqo me vakarautaki iko ena Siga Tabu, Julai 4._