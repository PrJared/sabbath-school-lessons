---
title:  Na Yalo Tabu E Vakaukauwataka Na Noda Vakadinadina.
date:  25/07/2020
---

### Vulica na vuli ni macawa oqo
1Joni 15:26, 27; Cakacaka 2:41, 42; Cakacaka 8:4; Iperiu 4:12; Cakacaka 17:33, 34; Cakacaka 18:8

> <p>Wiligusu</p>
> “Ia ni ra sa masu oti, sa vakayavalati na vale era sa soqoni vata kina: a ra sa dui vakasinaiti kecega e na Yalo Tabu, a ra sa doudou kina ni ra sa tukuna na vosa ni Kalou.” (Cakacaka 4:31).

Ena gauna e vakaroti ira kina na lotu taumada ko Jisu mera “lako ki vuravura taucoko ka vunautaka nai tukutuku vinaka,” e vaka tiko ni dua na cakacaka dredre (Marika 16:15). Ena rawa vakacava vei iratou me ratou na vakaoti nai tavi levu koya? Na kedratou iwiliwili e lailai ga. Na nodratou iyaragi ni cakacaka e vakarauta ga. Ka ratou dua ga nai kumukumu tamata vakabauta sega ni vuli. Ia eratou vakanuinui tiko vua e dua na Kalou vakaitamera, o Koya ena vakaukauwataki iratou ena cakacaka sa tu ena matadratou.

Ko Jisu e kaya, “ia dou na rawata na kaukauwa, ni sa lako mai vei kemudou na Yalo Tabu; dou na qai dautukuni au mai Jerusalemi, kei Jutia taucoko, kei Samaria, ka yacova nai yalayala kei vuravura” (Cakacaka 1:8). Na veivakaukauwataki ni Yalo Tabu sa na qai rawa kina vei iratou meratou wasea nai tukutuku ni kauveilatai, vata kei na kaukauwa ena veisautaka na bula, ena veisautak kei na vuravura. Na Yalo Tabu e vakavuna me mana na nodratou vakadinadina. Ena dua ga na gauna lekaleka oqo sa na roboti vuravura taucoko kina na kosipeli. Na vola ni Cakacaka e kaya ni ko ira na tamata vakabauta taumada, “era na vukici vuravura vakatoboicu” (Cakacaka 17:6). Kuria ko Paula ena nona kaya “ni tukutuku-vinaka ena vunautaki vei ira na tamata kecega sa tiko e ruku i lomalagi” (Kolosa 1:23). Na lesoni ena macawa oqo eda na raica vakatabakidua tiko kina na cakacaka ni Yalo Tabu ena Nona veivakaukauwataki ena noda vakadinadinataki Jisu tiko.

_Vulica na lesoni ni macawa qo mo vakarau kina Siga Tabu ni Okosita 1._