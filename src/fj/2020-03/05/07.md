---
title:  Kuri Ni Vakasama
date:  31/07/2020
---

Wilika na Ellen G. White, “The Gift of the Spirit,” pp. 47–56, in The Acts of the Apostles; “ ‘Let Not Your Heart Be Troubled,’ ” pp. 667–672, in The Desire of Ages.

Na Yalo Tabu e cakacaka vata tiko kei na Tamana, kei na Luvena ena cakacaka ni veivakabulai. Ena noda sa cakava tiko na vakadinadina eda sa duavata tiko kei Koya ena cakacaka ni nodra vakabulai na tamata. E tara na yalo. E dolava na katuba. Ena Nona Vosa, e vakararamataka na vakasama qai vakaraitaka na dina. E tasereka nai vesu ni bula veilecayaki e vesuki keda tu, qaqa mai na veivakatotogani ni bula vakavanua o koya sa mai vakabuwawataka tu na noda raica na dina qai sereki keda mai na ivesu ni veitovo ca o koya e kureitaki keda tu.

Ni da vakadinadinataki Jisu tiko, sa rui ka bibi oya meda nanuma tiko ni da cakacaka vata tiko kei na Yalo Tabu. Sa liu tiko ko Koya veikeda, me laki vakarautaka rawa tu na yalo me ciqoma nai tukutuku ni kosipeli. O Koya e tiko vata kei keda, ka vakayavalata tiko na lomada ena gauna eda vakayacora tiko kina na cakacaka ni loloma, se wasea tiko kina na noda tukuniyalo, caka vuli vola tabu, se na noda solia e dua na tikidua era vakasinaiti tu ena dina se, vakaitavi tiko ena cakacaka ni veivakalotutaki. Ena cakacaka tikoga ena loma ni tamata yadudua, ena Nona cakava tiko na ka ena rawa ni vukei koya kina na tamata oya kina bula tawa mudu.

**Taro ni Veiwasei**

`1. Wasea vei iratou na lewe ni nomu kalasi na gauna ko vakila kina na cakacaka kaukauwa ni Yalo Tabu ena nomu vakadinadina tiko.`

`2. Ko sa bau vakila na nomu taqaya se sega ni vakacegu ena nomu wasea tiko na nomu vakabauta? E vakalailaitaka vakacava na rere na nomu sa qai kila na cakacaka ni Yalo Tabu ka solia vei iko na veivakadeitaki ena nomu vakadinadina tiko?`

`3. Na lesoni ena macawa oqo, eda veitalanoa tiko kina me baleta na cakacaka ni Yalo Tabu ena noda vakadinadina. Cava e so na gaunisala duidui e cakacaka kina na Yalo Tabu ena noda vakadinadina tiko kina? E vakairagitaki keda vakacava na Yalo Tabu me rawa ni da vakadinadina kina vei ira na tani? Na lesoni e vosa tiko me baleta na bibi ni Vola Tabu ena noda vakadinadina. Na cava na vuna sa bibi kina nai Vola Tabu me yavutaki kina na noda vakabauta kei na vakadinadina? Ena rawa vakacava meda na galala mai na nodra tudai na oira era kaya tiko nira vakabauta nai Vola Tabu, ia era vaka tanitaka na kena kaukauwa kei na kena vakadinadinataki?`