---
title:  Nai Soqooqo Lotu E Vakaukauwataki
date:  27/07/2020
---

Nai vola ni Cakacaka ena dodonu me vakatokai, “Na Cakacaka ni Yalo Yabu.” Na talei ni cakacaka ni vakadinadina, veivakalotutaki kei na vakatubu lotu. Na Cakacaka e vola itukutukutaki tu kina na kedrai talanoa na tamata vakabauta yalodina, era vakasinaiti tu ena Yalo Tabu, me ra rawai vuravura vei Karisito. Era vakararavi vakatabakidu tiko ki Vua na Yalo Tabu me vakaotia na cakacaka mana. Ena tiko e dua na ivakaraitaki ni ka ena rawa ni cakava na Yalo Tabu ena nona bula e dua na tagane se yalewa e yalodina vakaoti tiko ki Vua.

`Wilika na Cakacaka 2:41, 42; Cakacaka 4:4, 31; Cakacaka 5:14, 42; Cakacaka 6:7; kei na Cakacaka 16:5. Na cava n aka e uqeti iko vakalevu ena veitikina oqo? Na cava nai tukutuku e via wasea tiko ko Luke ena vuku ni tubu vakalevu ni lotu?`

Na gagadre nei Luke ena nona vola tiko nai Vola ni Cakacaka oya me wasea ki vei ira kece era na wilika nai vola oqo, na cakacaka ni Yalo Tabu ena Lotu Taumada.

Rogoca, na nona sega ni rere me vakayagataka nai wiliwili me vakarautaka kina na itosotoso ni Yalo Tabu enai matai ni senitiuri. Oya ena nona wilika tiko nai wiliwili ni papitaiso. Ena Cakacaka 2:41, e vakaraitaka kina ni ra lewe 3,000 era papitaiso ga ena dua na siga ena dua ga na vanua. Ena Cakacaka 4: 4, e tukuni tiko kina e lewe 5,000 na tamata era a papitaiso. Ena Cakacaka 5: 14, e kaya ni ra lewe vuqa era sa lako mai ki Vua na Turaga ka papitaisotaki.

Se mani lewe dua ga me vakataki Litia, na bobula mai Filipai, na goneyalewa bobula daucurumi tevoro se matanivanua mai Iciopea. Ko Luke e dikeva ka biuta vakaivola na veivakayavalati ni Yalo Tabu ena nodra bula na tamata. Na ka bibi eke oya ena daku ni dua nai wiliwili levu ko ira tamata yadua, era luve ni Kalou yadudua ka ni a mai mate ko Karisito ena vukudra. Io eda dauvinakata nai wiliwili levu, ia ni sa mai cava, meda kila tiko ni vakadinadina sa dauvakavuqa me baleta tiko veitaratara vakatamata yadudua.

Me na rawa ni ciqomi na tubu sa basika mai ena isoqosoqo lotu ena Veiyalayalati Vou,sa yaco me sa vakaduri tale eso nai soqosoqo lotu vou. Ka dua tiko na vuna e tubu kina vakatotolo na lotu taumada baleta ni vakavoui tiko nai soqosoqo lotu ena kena teivaki tale eso nai soqosoqo lotu vovou. Sa dua nai tukutuku bibi veikeda ni kua.

`E vakatabakidua na rai ni Soqosoqo Lotu ena Veiyalayalati vou ki na cakacaka ni kaulotu. E na rawa nida cakava vakacava me uto ni veika kece eda cakava ena nodai soqosoqo lotu na cakacaka ni veivakalotutaki?`