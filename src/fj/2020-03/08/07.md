---
title:  Kuri Ni Vakasama
date:  21/08/2020
---

“Era lewe levu era sa sega ni vakabauta na Kalou ka ra sa sega ni nuitaka na tamata. Ia era marautaka tiko na cakacaka ni loloma kei na veivukei. Ni ra raica e dua ka sega ni tu vua na ka, ka sega ni dokadokai koya, ia e dau loloma ka dauveikauwaitaki, dau qaravi ira na tauvimate, vakani ira na via kana, vakaisulutaki ira na luvaiwale, vakacegui ira na rarawa qai dusimaki ira kece vakamalua vei Jisu Karisito, o koya tui ni loloma, —ni ra sa raica oqo, sa na tarai na lomadra. Sa na basika na yalo ni vakavinavinaka. Sa na kama na yalo ni vakabauta. Era na raica ni kauwaitaki ira tiko na Kalou, ka ra na tu vakarau mera na rogoca ni sa dolavi ki vei ira na Nona Vosa.”—Ellen G. White, The Ministry of Healing, p. 145.

Na cakacaka ni veiqaravi, e sega ni nanumi koya ga vakataki koya. Ko Jisu e dolava na lomadra na tamata, vorolaka na duidui qai vakarautaka na yalo me ciqoma na kosipeli. Nai soqosoqo lotu na yagoi Jisu e sotava na veileqa eso ena loloma ena veivanua kecega. E talai keda yani ko Jisu ki na veivanua eda vakaitikotiko kina meda cakava na veiqaravi duidui ena Yacana. Ena gadrevi meda qaqarauni de na qai vakadukadukalitaki keda ko vuravura (oya na ka rerevaki ena noda isoqosoqo lotu), sa na dodonu meda na vulica meda yacovi ira yani na tamata ena vanua era tu kina, mera vakayagataki ki Vua na Kalou, o Koya e viinakata me yacovi ira ena vanua era tu kina, ka kauti ira kina na vanua e dodonu mera tiko kina.

**Taro ni Veiwasei**

`1. Na cava sa rui kaukauwa kina na cakacaka loloma nei Karisito ena kena vorolaki na duidui, ka dolavi ira na tamata mera rogoca na dina vakayalo? Vakasamataka se na vakacava sara mada na levu ni kena mana na noda vakadinadina kevaka mera na raica na tamata naka vata vei Jisu ena noda bula?`

`2. Vakananuma lesu na gauna ko a tukuna kina e dua na ka ena rairai dina, dodonu, se ka e gadrevi, ia ko qai tukuna cala, ena itautau beka ni nomu vosa kei na nomu itovo. Na cava ko na rawa ni vulica mai kina mo na kakua tale kina ni cakava, mevaka, na nomu waraka me seavu na nomu cudru qai tekivu vosa, se vakaevei?`

`3. Vakadei vakalevu ena vakanananu ni ko ira kece era a vakabulai se vakaturi cake tale main a mate ena yaco na gauna mera na mate. Na cava ena dodonu me kaya ki vei keda ena gaunisala eda vakayacora tiko kina na vakadinadina kei na veiqaravi vei ira era tiko vakavolivoliti keda?`

`4. Na mataqali veiqaravi cava ena rawa ni cakava na nomui soqosoqo lotu ena vanua ko tiko kina o koya e sega ni caka tiko?`

`5.Ena rawa vakacava meda tauyavutaka na cakacaka vakayalo vei ira era vakasaqaqara tu ena noda tabana ni veiqaravi?`