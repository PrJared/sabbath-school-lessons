---
title:  Na Nona Qaravi Ira Na Tamata Ko Jisu
date:  17/08/2020
---

Na Nonai naki ko Jisu oya me kauta mai na veika e vinaka mai vei ira na tamata. Se mani duatani nai vakarau ni bula e sotavi e sauma ga ena loloma. Ko Luke e kaya me baleti ira na lewe vuqa, “a ra sa kurabui ena vuku ni vosa vinaka sa lako mai gusuna” (Luke 4:22), qai tomana na kosipeli nei Joni ni “ko Jisu sa yaco kina na loloma kei na dina” (Joni 1:17). Na Nona sotavi ira na tamata e kauta tani na ririko. Na Nona vosa ni loloma e tara sara ga na loma ni tamata ka vakavuna me kauwaitaka.

`Wilika na Maciu 8:5–10 kei na Marika 12:34. Na vosa ni nuinui cava e tukuna ko Jisu veirau na lewe rua oqo, Turaga ni valu ni Roma kei na Vunivola nodra na Jiu?`

Na vosa e tukuna ko Jisu ki vua na turaganivalu mai Roma e rui veivakayavalati vakalevu. Vakasamataka mada se na vakaevei na tu na nona bula na turaganivalu oqo ena gauna e kaya kina ki vua ko Jisu ni sega tale ni kunea e dua na vakabauta e Isireli mevakataka na nona vakabauta. Kei na vakanananu ni vunivola ena gauna e kaya kina ki vua ko Jisu, “ko sa sega ni yawa mai na matanitu ni Kalou. E tiko vei Jisu na isolisoli me rawa ni raica na veika vinaka e tu vua e dua na tamata. E tiko tale eso na ka e laki yacova sara na veivakacaucautaki me dolava na yalo ki na kosipeli. Vakasaqara na vinaka e tiko vei ira na tamata era tiko vakavolivoliti iko qai vakatakila vei ira ni ko taleitaka.

`Vakatauvatana na Aisea 42:3; Kolosa 4:5, 6; kei na Efeso 4:15. Na yavu bibi cava era vakatavulica veikeda na veitikina oqo me baleta na kena wasei na noda vakabauta vei ira na tani kei na noda veiwekani vata kei ira?`

Ni veivakayaloqaqataki na noda vosa ka qai vakasinaiti tu ena loloma ena solia e dua na veivakabauti levu ena nodra bula na tani. Na vosa nei Aisea e vakatakila ni ko Jisu ena sega ni rawa ni “musuka na gasau ni bibivoro” se “bokoca na wa ni cina sa kubou.” Rogoca Na ka e via kaya tiko na tikina oqo, ena Nona sa rui yalololoma ko Jisu, e sa qarauna sara me na kakua ni muduka vakatawadodonu e dua se qai lotu vou ga, se, bokoca na qilaiso lailai ni vakabauta e lomana.

`Na cava o na cakava ena tukutuku vakaoqo, Na dina e dina tikoga, se ra na ciqoma na tamata se sega? Na cava e cala ena mataqali vosa vakaoqo?`