---
title:  Tarai Cake Ni Bula Qaqa
date:  22/08/2020
---

### Vulica na vuli ni macawa oqo
Joni 4:27–30, 39–42; Maciu 15:21–28; 2 Cesolonaika 1:1–4; Roma 15:7; Efeso 4:32; 1 Pita 3:15.

> <p>Wiligusu</p>
> “Ia dou vakarokorokotaka na Turaga na Kalou ena yalomudou; ka mudou vakarau tiko mo dou tukuna vei ira na tamata yadua sa tarogi kemudou na vu ni nuinui sat u e lomamudou ena yalomalumalumu kei na rere” (1 Pita 3:15).

Na levu ga ni noda vulica na veika me baleti Jisu, na levu ni noda kurabuitaka na rawarawa ni Nona veicoqomi kei na veivakadeitaki vei ira na tamata. E dina ga ni dausolia e so na itukutuku mosimosi vei ira nai liuliu ni lotu ena Nona gauna ia e daumarau me ciqomi ira era sasagataka tiko mera dro mai nai valavala ca, vakasosataki enai veibeitaki ni valavala ca, ka vakarusai. Na Nona loloma sa baleti ira. Na Nona loloma e tetevi ira na tamata ivalavala ca lolovira duadua. Na titobu ni Nona veivosoti e titobu sara mai na titobu ni nodra ivalavala ca. Na Nona loloma e sega ni yalani ena dua na vanua.

Ko Jisu e sega ni bau vakatakila e dua nai vakaraitaki ni dokadoka se viavia levu. E raici ira tamata ni ra a buli me ucui Koya na Kalou, ni bera na bale enai valavala ca, ka sa nona I naki cecere me mai veivakabulai. E sega ni dua e uasivita na Nona loloma. E sega ni dua e rui lolovira sara me na sega ni yacovi ira rawa. E vakatakila na Nona dokai ni veitaratara vata kei ira. E mai vakauqeti ira ki na nona matanitu baleta ni vakabauti ira na tamata. E veisau na nodra bula ena Nonai serau baleta ni kauwaitaki ira vakalevu. Era sa tubu cake ki na dua nai vakatagedegede ni bula e vakabauta tu ni ra na rawa ni yacova.

Ena macawa oqo eda na vakacakuleya vakatitobu, na bula nei Jisu kivei ira na tamata, ka me da vakasaqara na gaunisala ena rawa nida vakayagataka kina, na yavu oqo ena noda dui bula.

_Vulica na lesoni ni macawa qo mo vakarau ki na Siga Tabu ni Okosita 29._