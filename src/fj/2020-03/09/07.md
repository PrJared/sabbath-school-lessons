---
title:  Kuri Ni Vakasama
date:  28/08/2020
---

“E tu vei Karisito na yalomalumalumu ni vakatawa, na veikauwaitaki ni tubutubu, kei na loloma savu tawa vakaiyalayala ni nodai Vakabula dauloloma. Na Nona veivakalougatataki e vakatakilai ena gaunisala e veirawai kina. E sega walega ni marautaka me kacivaka na veivakalougatataki oqo; e vakatakilai ira ena gaunisala e veirawai, me uqeta na gagadre me taukeni ira kina. Ia ko ira na Nona dauniveiqaravi mera vakatakila na vutuniyau ni lagilagi ni solisoli e sega ni tukuni rawa. Na totoka ni loloma nei Karisito ena vakawaicalataka ka vakamalumalumutaka na yalo, ena gauna ena sega ni vakacavara rawa kina na voqa ni ivakavuvuli e dua na ka. “Dou vakacegui ira, dou vakacegui ira na Noqu tamata sa kaya na Kalou. Mo cabeta na ulunivanua cecere ko iko Saioni, ka kauta mai nai rogorogo vinaka, mo tabalaka vakaukauwa na domomu, ko iko Jeruisalemi, ka kauta mai nai rogorogo vinaka; mo tabalaka, kakua ni rere, kaya ki na veikoro e Juta, raica na nomu Kalou…ena vakani ira na nomu qele ni sipi, mevaka nai vakatawa; ena keveti ira na luve ni sipi e na ligana; ka kauti ira voli e lomaserena.” Aisea 40:1, 9–11.”—Ellen G. White, The Desire of Ages, pp. 826, 827.

**Taro ni Veiwasei**

`1. Ka ni rarawa, ni so na tamata ena rawa ni nodra I vakarau ni bula ena nodra dusimaka tiko na nodra cala na tani. Eda rawa vakacava ni sega ni sikalutu ena vakanananu vaka-koya?`

`2. Vakasamataka mada oqo; e dua nai tokani se qai lesu ga mai na veibulu qai tukuna nai tukutuku oqo: Au marau ni sa tiko mai lomalagi na wekaqu ka vakaraici au tiko mai; e solia vei au e dua na bula vinaka.” Mai na yavu eda sa _Vulica ena macawa oqo, na cava ko na cakava kina? Na cava e rui bibi kina na mate ni tamata, ka cava e sega soti ni gauna vinaka me soli kina na vuli ena ulutaga oqo?_`

`3. Dou veitalanotaka nai tukutuku ena rarama ni noda vakadinadina vei ira na tani: “Na cakacaka ni vakaraica na cala vei ira na tani e bucina na leqa vei ira era vakaraica tiko. Ena noda vakaraica na nodra cala na tani, eda na veisau meda na ucui ira. Ia ena noda vakaraici Jisu tiko, talanoataka na Nona loloma kei na vinaka vakaoti ni Nonai tovo, eda na yaco meda na veisau meda ucui Koya. Ena noda vakananuma tiko na tuvaki cecere sa mai biuta koto veikeda, eda na laveti cake ki na dua nai vakatagedegede e savasava ka vakatabui, se enai serau ni Kalou. Ena gauna eda duavata kina eke, ena basika mai veikeda na rarama ena vakararamataki ira kece era sema vata kei keda.”—Ellen G. White, Gospel Workers, p. 479.`