---
title:  Na Dina E Tukuni Ena Dela Ni Loloma
date:  27/08/2020
---

Ko Jisu e sega ni weletaka na Nona wasea tiko na dina ena vuku ni loloma, baleta ena rawa ni sega ni loloma oya. Na loloma ena vakasaqara na veika vinaka vua e dua tale. Ena sega ni tiko na veisaqasaqa ena loloma kei na dina. Na dina e wasei ena yalomalumalumu kei na yalo ni loloma oya nai tukutuku ni loloma. Ko Jisu e kaya, “Koi Au na sala, na dina, kei na vu ni bula” (Joni 14:6). Ko Jisu duadua na gaunisala ki na bula tawa mudu (Cakacaka 4:12). Na Nona loloma e vakabulai keda me rawa kina veikeda meda kila na dina ka bulataka na Nona bula. Na dina e sega yavutaki ena loloma sa na yaco me muri lewa tu ga, o koya e kidomoka na bula vakayalo. Na loloma e sega kina na dina ena vaka e dua e veiciriyaki voli ena wasawasa e tawa macala. Ia na dina e wasei ena loloma ena liutaka e dua na lewe ni Lotu Vakarisito yalodina me vakarautaka e dua nai tosotoso matata, nakinaki ka dina.

`Wilika 1 Peter 3:15; 2 Timoci 4:2; kei na Taito 3:4, 5. Cava nai vakaraitaki ena tikina oqo e vakaraitaka na tautauvata ni wasei ni dina vakaivolatabu kei na yalomalua, ni ciqoma na Yalo Tabu?`

Ko ira na dauvolavola ena Veiyalayalati Vou era sega ni vakabibitaka ni tiko e cake na loloma mai na dina. Era veiwakitaka vakamatau na loloma kei na dina, loloma savu kei nai vunau, yalololoma kei na yalodina. Ko Pita e vakasalataki ira na tamata vakabauta mera “vakarau tiko mo dou tukuna vua na tamata yadua, sa tarogi kemudou na vu ni nuinui sat u e lomamudou ena yalomalumalumu kei na rere” (1 Pita 3:15). Ena dodonu mo kila na ka ko vakabauta, na cava ko vakabauta kina, ka mo tu vakarau mo rawa ni vakamacalataka na ka ko vakabauta kei na cava na vuna. E sega ni kenai balebale oya ni ko kila kece tiko nai sau ni taro se, rawa ni ko rawai ira na tani ki na nomu vakabauta. E kenai balebale walega oya ena “yalomalumalumu kei na rere”—oya, vata kei na yalomalua kei na vakilai na levu ni vakatataro era veibinibini—o iko na rawa ni vakamacalataka ka taqomaka na nomu vakabauta.

E vakasalataki Timoci me “Vunautaka na vosa! Gumatua ena gauna vinaka ena gauna ca mo tukuna na ka e ca mo vunauci ira na cala mo dauvakarota tiko enai vakavuvuli ka vosota vakalevu sara” (2 Timoci 4:2). E vakananumi Taito me dauloloma ka lomana na Kalou ka a vakabulai ira era sa sucuvou vei Koya (Taito 3:5).

Oikeda talega eda sa kacivi meda wasea na dina ena loloma, ena yaloloma kei na yalomalua. Na noda Turaga sa sureti keda tiko meda dua vata kei koya ena kena wasei ena loloma kei na yalo e veiciqomi nai otioti ni Nonai tukutuku ko Jisu ki na vuravura.

`Ke dua e tarogi iko, “Na cava ko Lotu Vakarisito kina?” na cava ko na cakava, cava na vuna?`