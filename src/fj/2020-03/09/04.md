---
title:  Na Duidui Ni Vakatekivu Kei Na Lotu Pekani
date:  25/08/2020
---

Na veitokani walega ena sega ni rawai ira na tamata ki vei Karisito. Era na lewe levu beka na nodai tokani, ko ira na tamata eda marautaka meda tiko vata, kei ira era marautaka mera tiko vata kei keda, ia kevaka eda na sega ni tukuni Jisu kei na gaunisala e veisautaka kina na nomu bula, ena rawa ga ni cakava e dua na duidui lailai sara. Ena ka ni lasa beka na noda bula veimaliwai tiko, ia na Kalou sa kacivi keda ki na dua nai naki e levu cake mai na lasa. Na veitokani walega ena sega ni kauta e dua ki vei Karisito, ia nai vakarau ni bula e sega ni veiciqomi ena rawa ni cemuri ira tani na tamata mai vei Karisito.

Ko Paula nai apositolo e vakananumi keda meda “ia na ka dina ena yalololoma” (Efeso 4:15). E tarai cake na ivau ni veitokani ena noda sa duavata kei ira na tamata ena vuqa sara na ka, vakaraitaka na veiciqomi, ka vakacaucautaki ira ena vanua e yaga kina, Sa dua dina na ka vinaka meda vakaraica ga na ka vinaka vei ira na tamata e dina ga ni so nai tovo ca e tu ka veisaqasaqa tu kei na dina.

`Wilika na 2 Cesolonaika 1:1–4. Vola eso na ka e vakacaucautaki ira kina na kai Cesolonaika ko Paula.`

Era na tiko eso era daumarautaka mera vakaraica na veika e cala vua e dua na tamata.

Na kena veibasai ko Paula. O koya e vakaraica na veika vinaka ena veisoqosoqo lotu e veiqaravi kina. Io, e vakadodonutaka na cala ka sega ni raibaleta nai valavala ca, ia na nona rai e vakatabakidua ena kena tarai cake na veisoqosoqo lotu e a tauyavutaka. Ka dua na gaunisala e cakava oya ena nona vakananumi ira ena veika vinaka era a cakava.

Nai tukutuku nei Ellen G. White me baleta na bibi ni veitokani e rui talei, “Kevaka eda na vakamalumalumutaki keda Vua na Kalou ka dau doka ka rokovi ira na tamata, ka dau yalovinaka ka dau lomani ira na tamata, ena yaco mera na veisau e drau na tamata ena vanua e se veisau tiko ga kina e dua na tamata.”—Testimonies for the Church, vol. 9, p. 189.

`Vakasamataka mada nai tukutuku e cake. Na cava ena kenai balebale ena nomu isoqosoqo lotu kevaka era vakasinaiti tu na lewe ni lotu ena yalovinaka, vakarokoroko, yalomalumalumu, ka ra vakasinaiti tu ena loloma? Ena vakacava tu nai soqosoqo lotu e vaka tu koya? raici iko ka tarogi iko se na vanua cava ena gadrevi me vakavinakataki.`