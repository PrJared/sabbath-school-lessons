---
title:  Mo Kila Na Nomu ISolisoli
date:  05/08/2020
---

`Vakatauvatanitaki rau na 1 Koronica 1:4–9 kei na 2 Koronica 1:20–22. Na cava e rau kaya na tikina oqo me baleta na vosa ni yalayala ni Kalou, vakauasivi na isolisoli ni Yalo Tabu nib era ni lesu mai ko Jisu?`

Sa yalataka tu na Kalou ni na vakatakilai na veisolisoli ni Yalo Tabu ki na Nona lotu ni bera tiko ni qai lesu tale mai na Turaga. Na Nona vosa ni yalayala e ka dina. Sa solia oti veikeda ko Koya ki lomada nai vakadinadina ni Yalo Tabu ena liutaki keda yadudua meda kila na veisolisoli e sa solia veikeda. Sai Koya na Kalou e solia nai solisoli ia na Kalou ena vakayagataka na Yalo Tabu ena kena vakatakilai mai ki veikeda.

`Wilika na Luke 11:13, Jemesa 1:5, kei na Maciu 7:7. Kevaka eda gadreva meda kila nai solisoli e soli tu na Kalou veikeda yadudua, na cava e kaya meda cakava?`

Eda na taukena na isolisoli ni Yalo Tabu ena noda sorovaki keda vakaoti ki Vua na Kalou ka kerea ki Vua me vakatakila veikeda na veisolisoli e sa solia tu veikeda. Ena gauna sa vagalalataki kina mai na noda bula na dokadoka ka sa solia vakatabakidua na noda gauna meda qaravi Jisu, na Yalo Tabu sa na qai vakavotuya mai kivei keda nai veisolisoli sa vakarautaka tu veikeda. “Me yacova na gauna eratou sa qai sorovaki iratou kina vakaoti kina Nona cakacaka na tisaipeli ena vakabauta kei na masumasu, sa qai rawati na Yalo Tabu. Dua na kena vakasama oya na vinaka nei lomalagi sa soli vei ira na tisaipeli nei Karisito. Sa noda oti tu na isolisoli ena vuku iKarisito, ia na kena taukeni ena vakatau mai nai vakarau ni noda ciqoma na Yalo Tabu ni Kalou.”—Ellen G. White, Christ’s Object Lessons, p. 327.

Na veisolisoli ni Yalo Tabu (raica na 1 Koronica 12:4–6) sa ivalavala ni bula cecere e solia na Kalou me rawa ni da qaravi Koya kina vakavinaka. Na veitabana enai soqosoqo lotu sai koya na veivanua eso ena rawa nida vakatakila kina na noda duisolisoli. E sega ni sa taucoko tu mai nai solisoli. Ni sa uqeti iko na Yalo Tabu ena veivanua eso ni qaravi tavi, masulaka me na liutaki iko ki na dua na tabana me rawa ni ko na laki vakaitovotovotaka kina na nomu isolisoli ena cakacaka ni kaulotu.

`Na cava na nomui solisoli, vakauasivi, ena rawa vakacava mo vakatoroicaketaka na veisolisoli oqori ena cakacaka ni Turaga?`