---
title:  'Na Kalou: E Dausolia Na Veisolisoli Vinaka Kecega.'
date:  03/08/2020
---

E kaya na 1 Koronica 12:11, 18; Efeso 4:7, 8; kei na Jemesa 1:17, ni veisolisoli e yavutaki ga mai Vua na Kalou kei na veisolisoli vinaka kecega e lako mai Vua. Oya na vuna sa dodonu kina veikeda meda yalo vakacegu ni o Koya ena solia veikeda na isolisoli ni Yalo Tabu e ganita vakavinaka na noda duibula, ka qai vakayagataka na veika eda vinaka kina me vakayacori kina na Nonai naki ka vakacaucautaki kina na Yacana.

`Wilika na Marika 13:34 kei 1 Koronica 12:11. Ko cei e soli vei ira nai solisoli ni Yalo Tabu?`

E rui matata nai Vola Tabu. Ni tiko na veitavi e solia tu na Kalou veikeda yadudua ena kena wasei na kosipeli vei ira na tani. Ena vosa vakatautauvata nei Jisu me baleta nai taukei ni vale a biuta tu na nona vale vei ira na dauveiqaravi mera raica tiko, e kainaki ni a qai solia talega vei ira nai tavi mera cakava (Marika 13:34). E tiko na noda dui tavi yadudua, ia na Kalou e solia na veisolisoli eso me vakacavari kina na Nona cakacaka eda sa kacivi kina. Ni da sorovaka na noda bula ki vei Karisito, ena papitaiso eda sa yaco kina meda tiki ni Yagona, nai soqosoqo lotu, na Yalo Tabu sa qai solia veikeda na veisolisoli eso me rawa nida qarava kina na yagona ka vakadinadina ki vuravura.

Ena yabaki 1903, a vola kina ko Ellen G. White e dua nai vola ki vua e dua na tamata ena nona vakayaloqaqataki koya me vakayagataka na isolisoli e solia ki vua na Kalou ena veiqaravi. “Eda lewe ni matavuvale ni Kalou kece, me vakayagataki ki nai tavi eda sa vakaitavitaki tu kina. Se mani levu se lailai na taledi eda dui taukena, sa dodonu meda vakayagataka ena veiqaravi, ka sa na dodonu meda kila na dodonu e tu vei ira ena kena vakayagataki na veisolisoli e nuitaki tu vei ira.

“Meda kakua vakadua ni vakamelea na ivurevure ni bula vakayago, vakasama se ni bula vakayalo.”—Letter 260, December 2, 1903.

`Wilika na Cakacaka 10:36–38, Maciu 3:16–18, kei na Cakacaka 2:38–42. N cava era kaya na veitikina oqo me vosa ni yalayala ni Yalo Tabu ena gauna ni papitaiso?`

Mevaka ga na Nona a lumuti ko Jisu ena Yalo Tabu ena gauna ni Nona papitaiso me vakarautaki koya ka vakaiyaragitaki Koya sara vakavinaka ki na itavi me baleti vuravura, oikeda vakayadua talega sa yalataki tu veikeda na Yalo Tabu ena noda papitaiso. E gadrevi keda na Kalou me tiko veikeda na ivakadei ni sa cakava oti na Nona vosa ka solia na veisolisoli ni Yalo Tabu ki veikeda me kalougata kina na Nona lotu kei vuravura talega.