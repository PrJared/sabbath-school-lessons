---
title:  Kuri Ni Vakasama
date:  07/08/2020
---

Wilika na Ellen G. White, “Talents,” pp. 325–365, in Christ’s Object Lessons.

Na kena kilai vakavinaka na ivakavuvuli vakaivolatabu me baleta na isolisoli ni Yalo Tabu ena kauta mai na duavata enai soqosoqo lotu. E dodonu me da kila, ni sega ni dua e sega ni yaga ena nona matanitu na Kalou. Oqo e vakataucokotaka na vakasama ni, oi keda eda duabau ga, ka tiki ni yago ena I soqosoqo lotu I Karisito. Na veilewe ni lotu yadudua era gadrevi ena kena vakacavari na cakacaka nei Karisito. Ko ira kece e soli vei ira na veivakaisolisoli me qaravi kina nai tavi.

“E tiko nai tavi veikeda kece meda cakava ki Vua na Turaga. Vei ira yadudua na Nona tamata na Kalou sa soli tu vei ira na veisolisoli se taledi. ‘Ki vua e dua e solia e lima na taledi, ki vua e dua tale e rua, kei na dua tale e dua; me veiraurau kei na veika era rawata.’ Sa soli tu vei ira kece na dauveiqaravi eso nai tavi me qarava kei na tavi duidui ena vakatau main a veika eda rawata. Ena Nona veiwaseitaka nai solisoli, na Kalou e wasea vakatautauvata ka sega ni vakanabi ga ena dua na yasana. E wasea na taledi me veiraurau kei na kaukauwa e tiko vua na nona tamata, ka sa nuitaka tu ni na vuavuai vinaka ena gauna ena vakasukai lesu tale kina.”—Ellen G. White, Testimonies for the Church, vol. 2, p. 282.

Nanuma ni veisolisoli ni Yalo Tabu e soli me vakalagilagi kina na Kalou, ka sega ni oikeda. E solia na Kalou me laveti kina na yacana ka tosoya na Nona cakacaka.

**Taro ni Veiwasei**

`1. Toka ga ena vakasama ni oikeda yadudua eda sa taura nai solisoli mai Vua na Kalou. Na cava ko sa cakava tiko kina ena nomui soqosoqo lotu? Na duidui cava ena rawa ni cakava na vakasama oqo, ni ra vakaitavitaki ira na lewe ni lotu ena cakacaka?`

`2. Wasea ena nomu kalasi na kalougata e nomu ena vuku ni nonai solisoli e dua tale. Wasea na gaunisala ko kunea kina na nomui solisoli. Na cava ko nanuma me baleta na nomui solisoli, ka ko sa vakayagataka tiko vakacava?`

`3. Na lesoni oqo e dusia ni tarai cake na noda duisolisoli ena noda vakayagataka. Raica lesu na nomu bula. Ena rawa ni ko nanuma e dua nai solisoli e solia vei iko na Kalou sa vakarabailevutaki ena nomu sa vakayagataka tiko me vakacaucautaki kina na Kalou? Ena gauna vata ga, tarogi iko tale mada ena taro, E vakacava sara mada na nomu dina ena vuku ni ka sa solia vei iko na Kalou?`