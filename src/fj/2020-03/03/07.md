---
title:  Kuri Ni Vakasama
date:  17/07/2020
---

Wilika na Ellen G. White, “The Gospel in Samaria,” pp. 103–111, ena The Acts of the Apostles.

Era tu vakavolivoliti keda o ira era vakasaqara tiko na veika ni bula tawa mudu, Me vaka na ka e kaya ko Jisu, “E dina sa vakalewe na yabaki, era sa lewe lailai ga nai vakatau ni were” (Maciu 9:37). Na leqa e sega ni baleta na ka me tamusuki. Ena veilumuti ni YaloTabu, ko Jisu e raica ni sa matua tu na were, ia ko iratou na tisaipeli eratou raica tikoga na veisaqasaqa. Na cava nai wali ni leqa e leqataka tiko ko Karisito? “Masuti koya nai taukei ni were, me tala yani eso tale nai vakatau-ni-were ki na nona were” (Maciu 9:38). Na kenai wali oya mo masulaka ki Vua na Kalou me rawa ni talai iko yani kina Nona veiwere.

Sa dodonu me qaqa ni noda masu tiko oqo? “Turaga au sa gadreva meu vakayagataki ena kena vakatetei na Nomuni matanitu. Ni dolava na mataqu meu rawa ni raica na kalouagata ni galala ko ni sa dolava tu vei au ena veisiga. Ni vakatavulici au me totolo na noqu daukauwai vei ira na tamata era tiko vakavolivoliti au. Ni vukei au me’u na dauvosataka na vosa ni nuinui kei na veivakayaloqaqataki ka wasea na nomuni loloma kei na dina vei ira au na sotavi ira ena veisiga.” Kavaka ena qaqa ni nomu masu oqo, ka Kalou ena cakava e levu na ka e veivakurabuitaki ena nomu bula.

**Taro ni Veiwasei**

`1. Kevaka ko sa cakacaka mo kauti ira mai na tamata vei Jisu, e dua na ka ena dodonu mo kila: e dau sega soti ni rawarawa, se vakaevei? Io, na Kalou duaduaga ena rawa ni veisautaka na yalo, ia ena Nona vuku, e sa digitaki keda meda tiki ni tuvatuva oya. Na cakacaka madaga vua e lewe dua e taura na gauna, gugumatua, yalomalumalumu kei na loloma e kunekunetaki ga mai cake. Na digidigi cava ko na rawa ni cakava me na vukei iko ena kena vakamatei na au, me na rawa ni mana kina na vakadinadinataki nei Karisito?`

`2. Ko cei ko ira na tamata ko veitaratara vata kei ira era sega tu ni kila na Turaga? Na cava ko sa bau cakava oti, se cakava tiko oqo se mo na qai cakava mo vakadinadina kina vei ira?`

`3. Vakasamataki Paula mada. Oqo e dua eda sega ni vakasamataka rawa ni na rawa ni veisau. Ia eda kila na ka e qai yaco vei koya. Na cava e rui rerevaki kina na noda dauvakalewa na kedrai rairai e tuba na tani? Vakananuma tiko nai talanoa kei Saula, na cava nai balebale ni tikina oqo ena Maciu 7:6: “Dou kakua ni solia n aka tabu vei ira na koli; se biuta na nomudou mata ni civa e matadra na vuaka de ra buturaka sobu e yavadra ka vuki mai ka basuraki kemudou”`