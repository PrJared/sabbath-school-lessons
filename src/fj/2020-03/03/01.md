---
title:  Raici Ira Na Tamata Ena Rai nei Jisu
date:  11/07/2020
---

### Vulica na vuli ni macawa oqo
Marika 8:22–26; Joni 4:3–34; Joni 1:40, 41; Marika 12:28–34; Luke 23:39–43; Cakacaka 8:26–38.

> <p>Wiligusu</p>
> “A sa kaya vei rau, drau muri Au mai ka’u na qisi kemudrau mo drau gonedau ni tamata” (Maciu 4:19).

Ko Jisu na dau rawa yalo. Ena noda vakaraica tiko na veigaunisala e cakacaka vata kina ko Jisu kei ira na tamata, eda vulica kina ni sala duaduaga eda na rawa ni liutaki ira kina mera kila, ni rawati na bula tawa mudu ena vukui Jisu Karisito. Nida lako vata kei Koya ena veigaunisala osooso mai Jeruisalemi, gaunisala kuvukuvu mai Jutia kei na veidelana veico mai Kaleli, eda na kunea kina na gaunisala e mai vakatakila kina ko Koya na yavu ni matanitu, era vakasaqaqara tiko na veiyalo eso.

Ko Jisu e raici ira na tamata kecega ni ra lewe ni Nona matanitu. E raici ira yadudua ena rai ni Kalou dauloloma. E raici Pita, sega ena nona voravora kei na nona gusu levu, ia e dua na dauvunau rogolevu. E raici rau ko Jemesa kei Joni, sega ena vuku ni nodrau dauyalototolo, dauyalokatakata ena ka e tutaka, ia e rua e rau gugumatua sara ena kena kacivaki vakadodonu na Nona loloma. E raica na gagadre titobu ni loloma dina kei na veiciqomi ena lomai Meri Makitala, na yalewa ni Samaria, kei na yalewa a turuvi dra balavu. E raici Tomasi sega ni nona dauvakatitiqa, ia e dua e dautaro vakadodonu. Era Jiu se ra kai Kai Matanitu ki sau, tagane se yalewa, a tamata daubutako ena kauveilatai, a turaga ni valu se tamata a curumi tevoro, ko Jisu e raica nai solisoli era na rawa ni yaga kina ki Vua na Kalou, ka ni raici ira tiko ena rai ni via veivakabulai.

_Vulica na lesoni ka vakarautaki iko ena Siga Tabu, Julai 18._