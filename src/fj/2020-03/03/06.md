---
title:  Vakila Na Kena Gauna Dodonu
date:  16/07/2020
---

Era vakasinaiti tu ena ivola ni Cakacaka na veitalanoa eso me baleti iratou na tisaipeli ena nodratou vakawaletaka na kalougata ni gauna e soli ki vei iratou ena kena vakatetei na matanitu ni Kalou. Mai na dua na yasa ni vola ki na dua tale na yasa, eda na wilika kina na itukutuku talei ni me baleta na lotu taumada kei na gaunisala e tubu kina, dina ga ni ra sotava tiko na dredre e loma ni lotu e tautuba talega.

Dua na kenai vakaraitaki e tiko ena 2 Koronica 2:12, 13, ena nona talanoataka tiko ko Paula na ka e lako curuma mai Tiroa: “Ia ni’u sa lako ki Tiroa ena vuku ni tukutuku vinaka kei Karisito, a sa dolava na katuba vei au na Turaga, sa sega ni cegu na yaloqu, ni’u sa sega ni kunei Taito na wekaqu, au sa qai tatau vei ira ka lako ki Masitonia.” Veivakurabuitaki na Nona sa dolava na Kalou na katuba vei Paula me vunautaka na kosipeli ena matanitu vaka-Urope, kei na nona vakila ni katuba sa dolava na Kalou ni kua ena rawa ni tasogo ni mataka. Na nona sa ciqoma na kalougata kei na nona raica na gauna sa soli ki vua, sa sega tale ni qai vakaberabera ena nona sa soko ki Masitonia.

Na Kalou ena Veiyalayalati Vou, na Kalou e dolava na katuba—na Kalou e solia veikeda na gauna me rawa nida wasea kina na noda vakabauta. Enai vola ni Cakacaka taucoko, na Kalou e cakacaka tiko. E tiko na veimata ni katuba ena korolelevu, ena veiyasana, ena veimatanitu ka vakauasivi ena veiyalo era sa tadola tu.

`Wilika na Cakacaka 8:26–38. Na cava era vakatavulica na veitikina oqo me baleti na nona vakarawarawataki koya ko Filipi ena Nona veiliutaki na Kalou kei na nona ciqoma na gauna e solia ki vua na Kalou?`

“E liutaki Filipi e dua na agilosi ki vua e dua e vakasaqara tiko na rarama ka sa tu vakarau tale tu ga me ciqoma na kosipeli, ka sa vakatalega kina edaidai ena nona na tu vakarau na agilosi me liutaka na nodra cavuikalawa ko ira era sa vakatara na Yalo Tabu me vakatabuya, ka vakasavasavataka na yamedra kei na lomadra. E talai na agilosi ki vei Filipi ni o koya ena rawa ni laki cakava na cakacaka ki vua na kai Iciopea, ia e sega ni gaunisala e cakacaka kina na Kalou oya. Na Nonai tuvatuva na Kalou oya ko ira na tamata yadudua mera cakacaka vei ira na duiwekadra.”—Ellen G. White, The Acts of the Apostles, p. 109.

Kevaka eda vakadaligana meda rogoca ka vakamatana meda raica, nida na liutaki talega mai vei ira na agilosi tawa kune me na rawa ni da yacovi ira era vakasaqara tiko na dina ni matanitu ni Kalou.

`Raica na bibi ni Vosa ni Kalou enai talanoa oqo. Raica talega na kena bibi vua e dua e kila na Vosa ni Kalou na kena vakamacalataki vei ira, Lesoni cava eda vulica eke?`