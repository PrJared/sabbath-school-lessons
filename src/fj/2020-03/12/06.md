---
title:  Nai Otioti Ni Nona Veisureti Na Kalou
date:  17/09/2020
---

`Wilika na Vakatakila 14:8, Vakatakila 17:3–6, kei na Vakatakila 18:1–4. Na cava na ka eda sa vulica me baleti Papiloni vakayalo mai na veitikina oqo?`

Enai vola ni Vakatakila, na vosa Papiloni e sa baleta tiko nai valavala ni lotu lasu ka yavutaki ena cakacaka ni tamata, valavala ni sokalou e bulia ga na tamata kei nai vakavuvuli vakailasu. E vakacerecerei ga kina na tamata kei na nodra vakadonui ira vakataki ira me tiko e cake vei Jisu kei na Nona bula tawa cala. Era biuta ki cake na nodra vakatulewa nai liuliu ni lotu mai na Nona vakatulewa na Kalou. Ko Papiloni na vanua ni qaravi kalou matakau, sokalou ki na matanisiga kei nai vakavuvuli lasu ni mate na tamata e bula tikoga na yalona. Nai vakarau ni sokalou lasu vakaoqo sa veiwaki sara vakamatau kei na valavala ni sokalou e Papiloni makawa. Nai otioti ni Nonai tukutuku na Kalou ki vuravura enai vakataotioti ni gauna oqo sa baleti Jisu kei na Nona yalododonu. E vakavoqataka mai na kaci nei lomalagi ni ko “Papiloni na ka levu sa bale, sa bale…lako tani mai vua na noqu tamata” (Vakatakila 18:2, 4). Na Kalou sa susuga cake na Lotu ni Kavitu ni Lesu Vakarua mai me tutaka na itukutuku nei Karisito ena kena kaukauwa taucoko. Na noda vakacerecerei Jisu, sai koya na kena laveti cake na veika kece e vakatavuvulitaka. Na Nona tukuni o Koya na “sala, na dina, kei na vu ni bula” (Joni 14:6). Na kena vakalasikataki cake mai na cala nei Papiloni ka veibasai kei na Dina nei Jisu.

`Wilika na Vakatakila 14:7, 9–11. Na cava na duidui ni ka e vakayagataki ena sokalou e vakabibitaki tiko eke?`

Na Vakatakila 14 e vakamacalataka tiko kina e rua na valavala duidui ni sokalou—vakarokoroko vei Koya na Dauveibuli, kei na vakarokoroko ki vua na manumanu, kei nai sosomi se Siga Tabu lasu. Na Siga tabu e vakaraitaka tiko na vakacegu, veivakadeitaki kei na veitaqomaki e noda ena vukui Karisito na Dauveibuli, nai Vakabula kei na Tui ena lesu tale mai. Na siga lasu e vakatakarakarataka na tamata kei na isosomi lasu ka yavutaki main a vakasama ga ni tamata kei na lawa e bulia ga na tamata.

`Wilika na Vakatakila 14:12. Na cava e kaya tiko na tikina oqo, vakauasivi ena ka sa yaco oti? Rau vakaraitaka vakacava na loloma kei na lawa na tikina oqo, e rua na ka e sega ni rawa meda tawasei rau?`