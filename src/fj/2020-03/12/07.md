---
title:  Kuri Ni Vakasama
date:  18/09/2020
---

“Na Kalou sa kaciva tiko na Nona lotu ena gauna oqo, me vaka na Nona a kacivi Isireli taumada mera tucake ka me ra rarama ki vuravura. Mai vei Koya sa qaqa ka vakadeitaka na dina—nai tukutuku ni matai, ni karua, kei nai katolu ni agilosi—O Koya sa tawasei ira mai na veisoqosoqo lotu kei vuravura ka kauti ira kina dua na veivolekati tabu ki Vua. Sa vakayacori ira me ra daumaroroya na Nonai vunau ka solia talega vei ira na dina levu ni parofisai ni gauna oqo. Mevaka ga na kena a soli nai vunau e tini vei ira na Isireli taumada, sa ira oqo na veivakabauti tabu me tukuni ki vuravura,

“Na agilosi e tolu ena Vakatakila 14 e vakatakarakarataki ira na tamata era sa ciqoma na rarama ni tukutuku ni Kalou ka ra sa kacivaka tiko nai vakasala ki vuravura taucoko. E kaya ko Karisito vei ira na Nona tamata: ‘Koi kemudou na rarama kei vuravura’ Maciu 5:14. Ki na veiyalo kece era sa ciqomi Jisu na kauveilatai mai Kalivari sa vosa ka kaya: ‘Raica na bibi ni dua na yalo. “Dou lako yani ki vuravura taucoko ka vunautaka nai tukutuku vinaka ki vei ira kecega na tamata”’ Mark 16:15. Me kakua sara ni dua na ka me na vakalatilati ena cakacaka oqo. Oqo nai tavi bibi duadua ena gauna oqo, ka me na yaco sara kin a bula tawa mudu. Na loloma vata ga ka vakaraitaka ko Jisu ena vuku ni tamata ena isoro ka vakacabora mera vakabulai kina, ena uqeti ira na Nona tamata.

“Ko Karisito e ciqoma ena marau na tamata kecega era sa sorovaki ira yani ki Vua. E kauta main a tamata ne duavata kei lomalagi, me rawa kina Vua me tukuna ki vuravura naka vuni me baleta na loloma e bula. Talanoataka, masulaka, seretaka, vakasinaiti vuravuira ena itukutuku ni Nona dina, ka tadolova tiko ga na vanua sa tu mai liu”—Ellen G. White, Counsels for the Church, pp. 58, 59.

**Taro ni Veiwasei**

`1. Eratou vakaraitaka vakacava nai tukutuku ni agilosi e tolu ena Vakatakila 14 nai tavi bibi e tiko ena Lotu ni Kavitu ni Lesu Vakarua mai?`

`2. Vakasamataka na Siga Tabu kei na bibi ni ka e vakatakarakarataka. Eda sa raica ena macawa oqo na bibi ni tukutuku e tiko kina baleta na Kalou e vakarota meda biuta vakatikitiki e dua nai kavitu ni tiki ni noda bula me rawa nida vakananumi Koya kina ni o Koya a buli keda ka nodai Vakabula. E sega talega ni vaka na ulunivanua tabu se koro tabu, eda sega ni lako ki kea meda qai laki sokalou. Ena veimacawa rauta e dua naudolu na maile ena dua na auwa, e yaco mai kivei keda na Siga Tabu. E vukei keda vakacava na dina oqo meda kila na bibi ni siga kei na ka e dusia tiko? Eda na vakamacalataka rawa vakacava na vakanananu ni bale nei Papiloni se na vakasama me baleta na ivakatakilakila ni manumanu ena gaunisala me ciqomi kina vakarawarawa? Oya, ena rawa vakacava nida tukuna na dina oqo ena sala me na kakua ni kauta mai na veivakacudrui, e dina ga ni ra na tiko eso era na rarawataka?`