---
title:  Kumukumu Lalai Ena Veiyalayalati Vou
date:  02/09/2020
---

E tubu vakalevu nai soqosoqo lotu ni Veiyalayalati Vou. Ena dua ga na gauna lekaleka mai na dua nai kumukumu tamata vakabauta lailai ga ki na vica vata na udolu na tamata lotu. E tiko e vica na ka era duavata kina me totolo kina na toso ni wiliwili ni tamata vakabauta. Na cakacaka nei Jisu oya me kaburaka na sore ni kosipeli ka vakarautaki ira na lewe vuqa mera ciqoma na nodratou ivunau na tisaipeli. Ni sa lako oti ki lomalagi ko Jisu, sa qai lako sobu mai na Yalo Tabu ena kaukauwa ena siga ni penitiko vei iratou na tisaipeli vakabauta ka ratou a masumasu tiko. E dua tiko na ka e a vakavuna na tubu vakalevu ni lewe ni lotu ena Veiyalayalati Vou sai koya na nodra tauyavutaki na veikumukumu lalai. Na kumukumu lalai ena cakava na duidui levu.

`Wilika na Cakacaka 18:1–5 kei na Cakacaka 20:1–4. Na cava na vuna e voli kina ko Luke na yacadra eso era a cakacaka vakaveivolekati sara vata kei Paula?`

E talei na nona cavuti ira tiko eso na yaca ko Luke, ka a cakacaka vei ira ko Paula. Vei koya ko ira yadudua era rui bibi vua. E kilai ira ena yacadra. Era veitokona sara vakavinaka ena cakacaka ni kaulotu. E dina ga ni lailai ga na yaca e vakacavuta, ia, oya e vukea me vakadinadinataki na kena rui bibi na cakacaka vata vakaveivolekati dina ga ni lewe lailai nai wiliwili.

Ko ira yadudua oqo e tiko na nodra isolisoli ka duidui na kena era dui taukena na kena vo. Era dui lako mai ena ivakarau ni bula kei nai tovo duidui. Nai vakarau ni nodra raica na ka e sega ni tautauvata ena veigauna, ia e tiko e dua na ka vinaka vua e dua me wasea ena cakacaka nei Karisito. Na duidui ni solisoli e tiko vei ira yadua, na I vakarau ni bula era susu mai kina, kei na ka era kila e laki yaco me tubu kina na lotu. Era vakaitavi kece ena cakacaka nei Karisito kei na nodra veiwekani kei Jisu.

`Veiduitutaka na Cakacaka 16:11–15, 40; kei na Cakacaka 12:11, 12. Na veisureti cava e cakava ko Litia vei Paula ni oti ga na nona veisau? Evei na vanua rau lako kina ko Paula kei Pita ni rau sa sereki mai vale ni veivesu?`

Ko ira na vakabauta ena Veiyalayalati Vou era dausota vakalevu ena vei vale. Na nodra vale na Lotu Vakarisito na vanua e tarai kina na yalo ka vanua vinaka ni kumukumu lalai.

`Ko bau nanuma tiko mo tekivutaka e dua na tabana ni veiqaravi ni kumukumu lailai ena nomu vale se semati vua e dua na nomu itokani mo drau tekivutaka ena nona vale? Kevaka ko sa tiki tiko ni dua nai kumukumu lailai, vakasamataka n aka ko na wasea ena nomu kalasi ena macawa oqo me baleta na kena vinaka.`