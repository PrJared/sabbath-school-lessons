---
title:  Na Gaunisala Talei Meda Vakaitavi Kina
date:  29/08/2020
---

### Vulica na vuli ni macawa oqo
Vakatekivu 1:1, 2, 26; Lako Yani 18:21–25; 1 Koronica 12:12–25; Acts 16:11–15, 40; Acts 4:31; Acts 12:12.

> <p>Wiligusu</p>
> “Sa qai kaya vei ira na Nona itisaipeli. E dina sa vakalewe na yabaki, era sa lewe lailai ga nai vakatau ni were. O koya mo dou qai masuti koya nai vakatawa ni were ka me tala yani eso nai vakatau ni were kin a nona were” (Maciu 9:37, 38).

Edua a kainaka, “E tiko na kaukauwa ena iwiliwili. Ena dua na vakasama oya e dina. Ko sa bau vakila ni ko uqeti vakalevu mo vakaukauwa yago kevaka mo cakava vata kei ira era lewe levu mai na nomu na cakava duadua ena veisiga? Era lewe levu era sa curuma nai soqosoqo ni tiko bulabula, vanua ni vakaukauwa yago ni ra vakabauta ni ra na cakava vakavinaka ka marautaka talega baleta nira lewe levu. Enai yaloyalo vata ga oya, na Kalou a buli keda meda veitauraki. Eda dau veimaliwai, mevaka ga na vakaukauwa yago, eda na cakava vakavinaka kevaka e tiko na veitokoni mai vei ira na tani. Oqo e dua na ka dina ena veika vakayalo.

Enai Vola Tabu, nai kumukumu lailai sa vakadinadinataki tiko ni dua tiko na ka e virikotora na Kalou me vakaukauwataka na noda vakabauta, vakalevutaka na noda kila na Nona vosa, vakatitobutaka na noda bula ni masu ka vakaiyaragitaki keda ki na cakacaka ni vakadinadina. Ko iratou na lewe tolu va-Kalou, ko Tamana, Luvena kei na Yalo Tabu eratou a cakacaka tiko enai kumukumu lalai. Ko Mosese nai liuliu ni dua nai kumukumu lailai. Ko Jisu e a tauyavutaka na ikumukumu lailai mai vei iratou na tisaipeli, kei Paula ena nona a lako ki Roma vata kei iratou na nonai tokani kumukumu lailai dauveivakalotutaki.

Na vuli ena macawa oqo eda na raica vakatabakidua kina na yavu vakaivolatabu ni kumukumu lailai, ka ko na kunea kina na gaunisala talei mo na vakaitavi kina.

_Vulica na lesoni ni macawa qo mo vakarau kina Siga Tabu ni Sepiteba 5._