---
title:  Kumukumu Lalai Ena Vola Tabu
date:  31/08/2020
---

Nai Vola Tabu e vakarautaka eso nai vakaraitaki ni kumukumu lalai ena masumasu, veitauraki, veivakayaloqaqataki vei ira yadudua ka cakacaka vata vei Karisito. Nai veikumukumu lalai oqo e vakarautaki ira na tamata ni Kalou mera wasea nai tavi ka vakayagataka vakavinaka na veisolisoli e tu vei ira. Oya, na ikumukumu lalai ena rawa ni dolava na gaunisala ki Vua na Turaga me vakayagataki keda yadudua vakavinaka sara.

`Wilika na Lako Yani 18:21â€“25. Nai vakasala yaga cava e solia na vugoi Mosese ka cakava e dua na duidui levu vei Mosese? Na cava sa rui bibi kina na ituvatuva oya?`

Ko ira kece era tiko ena nodrai tikotiko na Isireli era sa yaco mera tiki ni kumukumu e tauya tini, ka liutaki tiko mai vua e dua na vakalesilesi daulotu. Na veikumukumu oqo era sa vanua tiko ni kena wali na leqa, kei na vuqa tale na ka. Sai koya oqo na vanua ni veitauraki ena rawa ni wali kina na leqa ka vanua talega ni veivakatakatai kina na bula vakayalo. Era vanua ni raivotu ka na rawa ni wasei kina na Nonai naki na Kalou vei ira na Isireli. Enai kumukumu vakaoqo, era rawa ni bucina kina na tamata e dua na veiwekani e veimositi ka veikauwaitaki ka na rawa ni vukei ira kece mera lako curuma na leqa cava ga era sotava tiko. Sa vaka-kina ni kua, ko ira na tamata era se valuta tikoga na veika era na rawa ni vukei kina mai vei ira na tani. Nai kumukumu lalai e veivakatakatai, veitauraki e veikauwaitaki, tubu vakayalo, kei na kena wali na leqa.

E rui veivakauqeti na ka era kaya na kena dau, ni wiliwili vinaka ni dua na ikumukumu lailai me rawa kina na veisoli vakasama e tiko mai na lewe ono ki na tini karua na tamata. Sai koya sara talega oqo nai wiliwili e vakayagataka ko Mosese kei Jisu me tauyavutaka kina na nonai lawalawa.

`Wilika na Luke 6:12, 13; Maciu 10:1; kei Marika 3:13â€“15. Cava e rua nai naki e kacivi iratou kina na tisaipeli ko Jisu meratou tiki ni Nonai kumukumu lailai?`

Nai naki no Nona kacivi iratou na tisaipeli ko Jisu oya me vakarautaki iratou vakavinaka vakayalo ena vuku ni nodratou itavi ki vuravura. Ena nodratou veitauraki tiko kei Koya, eratou na tubu kina ena loloma. Eratou vulica kina na gaunisala me na mana sara kina na nodratou veiqaravi. Ena veisiga, eratou vakaraica tiko kina na Nona qarava tiko na nodra leqa na tamata ko Jisu, ka ratou sa vulica tiko na veigaunisala eso meratou na vakayagataka kina na nodratou isolisoli, ena nodratou vakaraica tiko. Nai naki ni Nona ikumukumu lailai ko Jisu oya me veisusu vakayalo ka kaulotu.

`Vakasamataka na gauna ko okati tu kina ena dua nai kumukumu lailai, se mani vakacava tu na draki ni bula, e veikauwaitaki ka cakacaka ga ena dua nai naki. Na cava ko vulica mai na ka ena rawa ni vukei iko mo vakila na yaga ni dua nai kumukumu lailai ena rai ni vakabauta?`