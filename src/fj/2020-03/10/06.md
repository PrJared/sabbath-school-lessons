---
title:  Nai Kumukumu Lailai Gugumatua
date:  03/09/2020
---

Na ikumukumu lalai sai koya na tolili e vakayagataka na Kalou me tubu kina na Nona lotu. Era vanua vinaka mera dauvakaraitaka kina na tamata na nodra leqa, ka veivosakitaka kina na veika era vinaka kina. Solia na kalougata ni tubu vakayalo enai yaloyalo levu ni veiwekani dauveikauwaitaki. Vuqa vei ira era sega ni Lotu Vakarisito era na doudou ka marautaka mera veitauraki ena kumukumu lailai enai matai ni gauna ni caka ena dua na vale mai na kena e na laki caka ena dua na vale ni lotu.

`Wilika na Cakacaka 4:31, Cakacaka 12:12, kei na Cakacaka 20:17–19, 27–32. Vola na veika duidui ena kumukumu oqo ena Veiyalayalati Vou. Nai tavi cava era vakaitavi kina na veilawalawa oqo?`

Era dausota na lewe ni lotu taumada mera masulaki ira na tani, masulaka na nodra veileqa yadudua, veiwasei ena Vosa ni Kalou, vakaiyaragitaki ki na cakacaka, veimaroroi mai na veivakavuvuli lasu, ka vakaitavi vata ena cakacaka ni kaulotu.

Na kumukumu lalai ena cakava na veisau. Na vanua e mai umani vata kina na nodra duisolisoli ena cakacaka, ko ira na tamata era na vakanamata vakatabakidua tiko kina Yalo Tabu me baleta na kaulotu, nai yaragi levu ena liga ni Turaga.

`Wilika na Maciu 9:37, 38. Na cava e kaya ko Jisu me baleta na tatamusuki, ka cava na Nonai wali me baleta na leqa oqo?`

Ko iratou na tisaipeli eratou raica na yasana buwawa ni kena na rawa ni toso na kosipeli, ia ko Jisu e raica na kalougata vakaitamera. Ena Nona tukuna vei ira na itukutuku talei ni sa “vakalewe na yabaki” sa qa dusia vei ira na leqa: “sa lailai ga nai vakatau ni were” (Maciu 9:37). Nai wali ni leqa e solia ko Karisito oya me ra masuta nai “Taukei ni were me tala eso na tamata cakacaka ki na Nona were” (Maciu 9:38). Nai kumukumu lalai sai sau ni masu nei Jisu ka na raica me vakalewevuqataki na tamata ena tatamusuki nei Karisito.

Ko ira nai kumukumu lalai era toso vinaka tiko, era vakatabakidua tiko ki na cakacaka ni vakadinadina kei na veiqaravi. Ena mate na ikumukumu lalai kevaka e rawa ni mate kevaka e vakanamata tikoga na nodra veiqaravi ki loma ka sega ki tuba. Kevaka sa yaco nai kumukumu lailai me sa qaravi koya ga, ka sega ni vanua ni veiwasei, sa na vakaleqa na kenai naki dina ka vakayalia na vu ni kena tauyavu dina. E tautavu na ikumukumu lalai me liutaki ira na tamata ki vei Jisu, ka vakaiyaragitaki ira mera vakadinadina nei Jisu.

`Ena rawa beka ki Vua na Kalou me kacivi iko mo tekivutaka e dua nai kumukumu lailai ena nomu vale? Vakaevei mo masulaka ki Vua na Kalou me uqeti iko mo cakava oya? O sa na tiko beka ena mua ni gauna mo sa na rawata kina nai sausau cecere duadua ni nomu bula vakayalo.`