---
title:  Me Wasei Na Vosa Ni Kalou
date:  08/08/2020
---

### Vulica na vuli ni macawa oqo
Same 119:105, Jeremaia. 23:29, Iperiu 1:1–3, 2 Timoci. 3:14–17, 1 Joni 1:7–9, Dauvunau 3:1, 2 Timoci 4:2.

> <p>Wiligusu</p>
> “Ena vakatalega kina na Noqu vosa ka’u sa vosataka yani; ena sega ni lesu tale wale vei Au. Ena vakayacora mada ga na ka ka’u sa vinakata, ka daucaka yaco ena ka ka’u sa tala kina” (Aisea 55:11).

Ena gauna eda vakadinadina kina, eda sa tukuni Jisu tiko. Ia na cava eda na rawa ni kila me baleti Jisu kevaka e sega nai Vola tabu? Ena vakacava sara mada na noda kila na veivaluvaluti levu, na loloma ni Kalou, na sucu, bula, cakacaka, mate, bula tale main a mate, kei na Nona na lesu tale main a Turaga kevaka e sega veikeda nai Vola Tabu?

E dina ni ra vakatakila tu na veika bula na lagilagi kei na kaukauwa ni Kalou, ia era sega ni vakaraitaka na gaunisala ni noda vakabulai. Ko Jisu mai Vua na Yalo Tabu na “Rarama dina, sa lako mai ki vuravura me vakararamataki ira na tamata kecega” (Joni 1:9). Ia, kevaka se sega tikoga na Vosa ni Kalou me vakamacalataka sara vakavinaka na dina, ena vakaiyalayala ga na itukutuku ena vakatakila na Yalo Tabu ki lomada. Na Vosa ni Kalou sai koya nai volaitukutuku matata me baleti Jisu, na Vosa Bula.

E dina ga ni ra vulica na Vosa ni Kalou ko ira nai liuliu ni lotu, ia e vuqa vei ira era calata tiko na uto ni tukutuku e tiko kina. Ko Jisu e kaya: “Dou sa vakasaqaqara enai Vola Tabu ni dou sa nanuma dou na rawata kina na bula tawa mudu; nai vola oqo sa tukuni Au ga” (Joni 5:39). Ni kilai vakavinaka, na veivakavuvuli kece ni Vola Tabu ena vakacilava mai na totoka ni vakarau ni bula nei Jisu. Ena veigauna kece eda na wasea kina na Vosa ni Kalou, e sega ni ka bibi na kena veileti taki na dina se na lasu ; ia me vakatakilai tiko ko Jisu ena veitagede kece ni dina eda na wasea.

_Vulica na lesoni ni macawa qo mo vakarau ki na Siga Tabu ni Okosita 15._