---
title:  Bulataki Ni Vosa Ni Kalou
date:  12/08/2020
---

E dua e wilika ena Vosa ni Kalou ni sivia tiko e tolu na udolu na vosa ni yalayala e tiko kina. Na veivosa ni yalayala yadudua oqo e lako saraga mai lomana na Kalou dauloloma ka “rawata me cakava na ka sa uasivi cake vakalevu sara ena ka kecega eda sa kerea se vakasama kina me vaka na kaukauwa sa cakacaka yaco e lomada” (Efeso 3:20). Na vosa ni yalayala ni Kalou sa dua tiko nai tavi e vakadeitaki Koya tu kina na Kalou veikeda yadudua. Ni da cikeva na vosa ni yalayala oqo ena vakabauta ka vakatavulici ira na tani mera cikeva talega, na veivakalougatataki mai lomalagi ena drodrova na noda bula. Ko Paula nai apositolo e vakabibitaka ena Roma 8: 32, “ko Koya sa sega ni bureitaka na Luvena dina, ni sa soli Koya yani me kedai sosomi kecega, ena dredre vakacava Vua me solia walega ki veikeda na ka kecega vata kaya.” Ko Pita e vakadeitaka na vosa ni yalayala oqo ka kaya, “ni sa solia mai veikeda na ka kecega ena Nona kaukauwa vakalou me yaga ena noda bula kei na lotu talega” (2 Pita 1:3). Ena Nona mate ko Karisito ena kauveilatai kei na Nona sa qaqa mai vei Setani kei na vavakoso yalo ca, kei na kaukauwa ni butobuto, Sa vakarautaka tu ko Koya na veika kece sara e yaga veikeda meda bula me vaka na tamata lotu, ka bula vakayalo. E sa yalataka talega ni na vakarautaka na veika eda gadreva vakayago.

`Veidutuitaka na 1 John 1:7–9 kei na Filipai 4:13, 19. Dina ga rau duidui na vosa ni yalayala oqo, na cava e kaya me baleta nai tovo ni Kalou? E tara vakacava na nomu bula na veivosa ni yalayala oqo?`

Na veivosa ni yalayala eda sa qai wilika oti ga e tukuna tiko e dua n aka duidui, ia nai yaloyalo ni Kalou e tautauvata ga. Era vakaraitaka na Kalou e dauloloma ka veivosoti, kaukauwa ka kauwaitaka na noda gagadre. Era veivakadeitaki ni Kalou e kauwaitaki keda sara vakalevu.

`Wilika na Iperiu 3:19; 4:1–3; kei na Maciu 13:58. Na cava e kaya na tikina oqo ena vuku ni kena gadrevi na vakabauta?`

E levu na yalayala talei ni Kalou e tiko enai Vola Tabu. Ia kevaka eda na cikeva ena vakabauta na veivosa ni yalayala ena Vosa ni Kalou ka vakabauti ira baleta ni yalataka ko Karisito, na kalougata ni veiyalayala oya ena noda. Na lailai ni noda vakabauta na ka ena rawa ni cakava na Kalou me baleta na Nona vosa ni yalayala veikeda, sa na vakalailaitaka na vosa ni yalayala ni Kalou ena noda bula. Masu me liutaki iko na Kalou ki vua e dua e gadreva nai nuinui ni vosa ni yalayala e kune ena Vosa ni Kalou.