---
title:  Kuri Ni Vakasama
date:  14/08/2020
---

Wilika na Ellen G. White, “A Knowledge of God,” pp. 87–91, in Steps to Christ; “Bible Readings With Families,” pp. 192–193, in Gospel Workers; kei na “Bible Work Techniques,” pp. 481–486, in Evangelism.

Na Kalou sa cakacaka tiko ena noda bula ena veigauna kece sara. Kevaka meda raica na vanua sa cakacaka oti tiko mai kina na Kalou, eda na vakaraica ena veigauna na gauna meda na wasea kina na Nona vosa vei ira na tani. Ni vakarautaka tiko na Kalou na qele ni lomada, sa noda na kalougata ni kena teivaki na sore ni kosipeli. Na Yalo Tabu e vakarautaka na lomai Nikotimo, na marama ena tobu ni wai, na marama turuvi dra balavu, na daubutako ena kauveilatai, na sotia ni Roma, kei na vuqa tale era a ciqoma na Nona vosa ni bera ni ra qai sota kei Jisu. Enai tuvaki ni bula era bula tu kina kei na veivakauqeti ni Yalo Tabu, era sa tu vakarau mera ciqoma nai tukutuku kei Jisu Karisito.

Ena tiko beka veikeda na ririko meda tarogi ira na tamata ke rawa nida masulaki ira, wasea e dua na vosa ni yalayala vei ira, se solia vei ira e dua na tikidua. Ena so na gauna eda sa dau-uqeti meda wasea na noda vakabauta ki vua tale e dua.Oqori na cakacaka ni Yalotabu o koya sa mai uqeti keda tiko sa laki uqeti koya oti tiko mai o koya me ciqoma na noda vakadinadina.

**Taro ni Veiwasei**

`1. Kevaka ena lako mai ki vei iko e dua ena nona vakila ni a vakayacora e dua na leqa ka sa gadreva tiko na veivosoti mai Vua na Kalou, nai vakasala cava ko na solia vua, kei na tiki ni Vola Tabu cava ko na wasea ki vua? Na cava ko vakila ena nomu cakava e dua na cala, kei na kaukauwa ni Nona veivosoti na Kalou ena nomu bula?`

`2. Ena so na gauna e dau kauti ira main a tamata na Kalou ki vei iko baleta ni gadreva mera kila na Nona dina. Eda na kila vakacava ni veiliutaki na Kalou?`

`3. Vakadeitaki iko vakalevu ena kaukauwa ni Kalou kei na Vosa ni Kalou, o koya e vakatakilai ena italanoa ni veibuli kei na veibuli saraga vakataki koya. Sa na rawa meda na kila na vakanananu me baleta na vuravura ena kena rui vakaitamera. Qai vakasamataka na Kalou ka a bulia, o Koya e cecere sara mai na vuravura e a bulia. Eda na vakacegu vakacava nida kila ni Kalou eda qarava tiko e rui kaukauwa sara? Sega walega ni kaukauwa ia e lomani keda talega. Na inuinui cava ena rawa nida taura ena noda kila ni veika me baleta na Kalou? Ena vukei keda vakacava na kila oqo meda vakadinadina vinaka kina vei ira na tani me baleti Koya?`