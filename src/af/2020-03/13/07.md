---
title:  Vir verdere studie
date:  25/09/2020
---

“Diegene wat as geestelike toesighouers oor die gemeente aangestel is, behoort maniere te vind om aan elke lidmaat die geleentheid te bied om [aktief] deel van die werk van die Here te wees. In die verlede is hierdie plig al te dikwels versuim. Duidelike planne is nooit beraam of behoorlik uitgevoer vir die inspan van almal se talente in diens [van God en die mens] nie. Bitter min gelowiges besef watter reuse terugslag dit [vir die werk van die Here] is. “Die leiers in God se evangelisasieplan moet soos wyse generaals optree – hulle moet ’n strategie beraam wat al die linies voorwaarts laat beweeg. In hul beplanning moet die leiers veral let op die werk wat leke onder vriende en bure kan doen. Die werk van die Here op aarde kan nooit volvoer word totdat elke kosbare lid hulle by daardie werk skaar nie. Hulle moet saamspan en al hul pogings by dié van predikante en kerkleiers voeg.  “Sieleredding onder sondaars vereis daadwerklike en persoonlike inspanning. Ons moet die lewenswoord tot by die mense neem en nie wag tot hulle na ons toe kom nie. Ai, as ek tog net die woorde kon vind om lidmate begeesterd te kry, om hulle tot aktiewe en onverpoosde sieleredding aan te spoor! ’n Kort tydjie is al wat ons [vir hierdie werk] het. Ons staan op die grense van die hemelse Kanaän, en tyd om te verkwis, dié het ons nie. Elke liewe oomblik is ’n gulde geleentheid en is heeltemal te kosbaar om aan blote eiebelang af te staan. Wie [van ons] gaan die Here opreg soek, by H krag en genade kry om sy getroue werkers in die sendingveld te wees? “Elke gemeente het lidmate met talente – talente wat met die regte soort inspanning ontwikkel kan word en uiteindelik ’n groot hupstoot aan hierdie werk kan gee. Wat ons gemeentes nou vir ware groei benodig, is die goeie werk van wyse evangeliewerkers, om lidmate se talente raak te sien en dit te ontwikkel. Daardie talente moet evangeliewerkers rig en as instrumente vir die Meester inspan” (Ellen G. White, Testimonies for the Church, vol. 9, bl. 116, 117).

**Vrae vir bespreking**:

`1. Wat is die hoofgedagte in die bogenoemde Ellen G. White-aanhaling? Watter impak kan dit op jou getuienis vir Christus asook jou gemeente se evangelisasiepogings hê? `

`2. Hoe lyk ware liefde altyd wanneer dit uiting vind? Dink aan vervalsings van die liefde, m.a.w. vorms van die liefde wat eintlik niks met ware liefde te make het nie. `

`3. Bespreek die volgende in klastyd: die opofferings wat mens al vir die Here gemaak het, insluitende om hul lewens te verloor. Wat leer ’n mens uit al hierdie verhale? `

`4. Dink aan jou antwoord op die slotvraag in Sondag se les, oor die opofferings wat `jy al virChristus moes maak. Wat spesifiek moes jy al prysgee? Waarom het jy ditgedoen? Was (of is) dit na jou mening die moeite werd? Hoe kan jy die aard van,en rede vir, daardie opofferings aan ’n nie-Christen verduidelik?