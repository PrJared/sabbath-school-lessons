---
title:  Opowiadanie historii Jezusa
date:  05/09/2020
---

### Studium Bieżącego Tygodnia
Ef 2,1-10; 1 J 4,7-11; Mk 5,1-20; Hbr 10,19-22; Ga 2,20; 1 Kor 1,30.

> <p>Tekst Pamięciowy</p>
> „To napisałem wam, którzy wierzycie w imię Syna Bożego, abyście wiedzieli, że macie żywot wieczny” (1 J 5,13).

Jak zauważyliśmy w jednej z wcześniejszych lekcji, nic nie przemawia dobitniej na rzecz mocy ewangelii niż osoby, które zostały przez nią zmienione. Ludzie mogą spierać się z tobą w sprawie poglądów teologicznych. Mogą dyskutować na temat zasad wiary. Mogą podać w wątpliwość twoje zrozumienie Pisma Świętego. Jednak rzadko będą próbowali podważyć twoje osobiste świadectwo tego, kim Jezus jest dla ciebie i czego dla ciebie dokonał.

Dawanie świadectwa jest dzieleniem się tym, co wiemy o Jezusie. To mówienie innym ludziom, co On oznacza dla nas i czego dla nas dokonał. Jeśli nasze świadectwo składa się wyłącznie z usiłowania udowodnienia, że to, w co wierzymy, jest słuszne, a to, w co wierzą inni, jest błędne, to napotkamy na silny opór. Jeśli nasze świadectwo o Jezusie płynie z serca zmienionego przez Jego łaskę, napełnionego Jego miłością i poruszonego Jego prawdą, to inni ludzie będą pod wrażeniem tego, jak prawda, w którą wierzymy, wpływa na nas. Prawda przedstawiana w powiązaniu z wewnętrzną duchową przemianą oraz zmianą zewnętrznego postępowania nabiera nowej wymowy.

Gdy Chrystus jest w centrum każdej zasady wiary, a każda biblijna nauka odzwierciedla Jego charakter, wówczas ci, z którymi dzielimy się przesłaniem Pisma Świętego, chętniej przyjmą je jako Jego Słowo.