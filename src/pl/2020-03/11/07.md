---
title:  Do Dalszego Studium
date:  11/09/2020
---

„Zdumiony tłum, cisnący się do Chrystusa, nie doświadczył żywotnej siły. Ale gdy cierpiąca niewiasta wyciągnęła rękę, by Go dotknąć, wiara w uzdrowienie dała jej poczucie skutecznego wyleczenia. Podobnie jest w sprawach ducha. Zdawkowe rozmowy o religii oraz modlitwa, której nie towarzyszą głód duszy i żywa wiara, nie są do niczego przydatne. Formalna wiara w Chrystusa, która uznaje w Nim jedynie Zbawiciela Świata, nigdy nie przynosi uzdrowienia duszy. Wiara w zbawienie nie jest wyłącznie rozumowym podejściem do prawdy. (...). Nie wystarczy wierzyć w wieści o Chrystusie; musimy wierzyć w Niego. Jedyna wiara, która przyniesie nam korzyści, to ta, która uznaje Go za osobistego Zbawiciela i przywłaszcza sobie Jego zasługi. (...).

Wyznawanie Jego wierności stanowi wybrany przez niebo środek objawiania Chrystusa światu. Potwierdzamy Jego łaskę, jak czynili to za dawnych czasów święci mężowie, lecz najskuteczniejsze jest nasze własne doświadczenie. Gdy objawiamy w sobie działanie boskiej mocy, stajemy się Bożymi świadkami. Życie każdego człowieka różni się od życia innych ludzi, wobec tego również doświadczenie każdego jest odmienne. Bóg pragnie, aby nasze uwielbienie wzniosło się do Niego znaczone naszą własną osobowością. Takie drogocenne świadectwo chwały Bożej łaski, wzmocnione przez wzorowane na Chrystusie życie, ma nieprzepartą moc działającą dla zbawienia duszy”1.

**Pytania Do Dyskusji**

`1. Co składa się na przekonujące świadectwo? Przeczytaj w Dz 26,1-23 świadectwo Pawła złożone przed królem Agryppą. Co było podstawą tego świadectwa?`

`2. Jak myślisz, dlaczego nasze osobiste świadectwo tego, czego Chrystus dokonał dla nas, jest tak ważne? Jak odpowiedziałbyś na następujące pytania: — To jest twoje doświadczenie, ale czy moje musi być podobne? Dlaczego powinienem pójść za Jezusem?`

`3. Czego chciałbyś uniknąć, składając świadectwo niewierzącej osobie?`

`4. Zastanów się nad sprawą pewności zbawienia. Dlaczego jest to tak ważna część chrześcijańskiego doświadczenia? Jak możemy być pewni zbawienia, a jednocześnie uniknąć zarozumiałości?`