---
title:  Służyć tak jak Jezus
date:  15/08/2020
---

### Studium Bieżącego Tygodnia
Mt 5,13-14; Flp 2,15; Mk 12,34; Ef 4,15; Mt 4,23-25; 25,31-46.

> <p>Tekst Pamięciowy</p>
> „A widząc lud, użalił się nad nim, gdyż był utrudzony i opuszczony jak owce, które nie mają pasterza” (Mt 9,36).

Jezus naprawdę troszczył się o ludzi. Bardziej interesowały Go ich troski i ich potrzeby niż Jego własne. Jego życie było całkowicie nakierowane na innych. Pełnił służbę miłościwego współczucia. Wychodził naprzeciw fizycznym, umysłowym i emocjonalnym potrzebom ludzi wokół Niego, dzięki czemu otwierał ich serca na duchowe prawdy, których nauczał. Gdy uzdrawiał trędowatych, otwierał oczy niewidomych i uszy głuchych, wyzwalał opętanych, karmił głodnych, troszczył się o potrzebujących — poruszał serca ludzi i zmieniał ich.

Było tak dlatego, że gdy ludzie widzieli Jego szczerą troskę, otwierali się na duchowe prawdy, których nauczał. „Tylko metoda Chrystusa w zdobywaniu ludzi może dać pożądane wyniki. Zbawiciel obcował z ludźmi jako ten, kto pragnie dać im to, co najlepsze. Wykazywał zainteresowanie ich potrzebami, pomagał im i zdobywał ich zaufanie. Potem zapraszał ich:

— Pójdźcie za mną”1.

Jezus rozumiał, że świat potrzebuje ukazania ewangelii w nie mniejszym stopniu jak jej ogłoszenia. Żywe świadectwo życia — podobne do Chrystusowego życia poświęconego służeniu innym ludziom — jest mocnym i wiarygodnym potwierdzeniem prawdziwości naszych słów.