---
title:  Do Dalszego Studium
date:  21/08/2020
---

„Wielu nie wierzy w Boga, a do ludzi stracili zaufanie. Potrafią jednak docenić gotowość pomocy i serdeczność. Gdy widzą, że bez oglądania się na ziemskie pochwały i nagrodę przychodzi się do ich domów, aby służyć chorym, karmić głodnych, przyodziewać nagich i wskazywać na Tego, którego miłości i współczucia są świadkami, serca ich otworzą się i napełnią wdzięcznością i wiarą. Stwierdzą, że to Bóg się o nich troszczy, i będą chętnie słuchać Jego słów”1.

Niesamolubna służba Jezusa otwiera serca, przełamuje uprzedzenia i czyni ludzi otwartymi na ewangelię. Kościół jest ciałem Chrystusa z miłością wychodzącym naprzeciw potrzebom ludzi. Chrystus posyła nas do społeczeństwa, byśmy zmieniali ludzi w Jego imieniu. Choć z pewnością musimy się wystrzegać skażenia przez świat (a jest to bardzo realne i wyraźne zagrożenie dla naszego Kościoła), to jednak musimy się uczyć docierać do ludzi tam, gdzie są, aby Bóg mógł się nami posługiwać i prowadzić ich z miejsca, w którym są obecnie, tam, gdzie powinni się znaleźć.

**Pytania Do Dyskusji**

`1. Dlaczego pełna współczucia służba Chrystusa z taką mocą przełamywała uprzedzenia i otwierała ludzkie serca na słuchanie duchowych prawd? Postaraj się wyobrazić sobie, o ileż bardziej skuteczne byłoby nasze świadectwo, gdybyśmy przejawiali taką bezinteresowną troskę o ludzi, jaką przejawiał Jezus.`

`2. Przypomnij sobie sytuację, w której powiedziałeś coś, co mogło być prawdziwe i poprawne, a nawet potrzebne, ale powiedziałeś to w niewłaściwy sposób — nieodpowiednim tonem czy z niedobrym nastawieniem. Czego nauczyłeś się z tego doświadczenia i jak może ci to pomóc nie popełniać podobnych błędów w przyszłości?`

`3. Zastanów się nad tym, że ludzie uzdrowieni czy wskrzeszeni i tak w końcu umrą. Jakim sprawom powinniśmy dawać pierwszeństwo w naszej służbie na rzecz bliźnich?`

`4. Jakie rodzaje chrześcijańskiej służby — których jeszcze nie pełni — może pełnić twój zbór w społeczeństwie?`

`5. Jak w chrześcijańskiej służbie zaspokajania ludzkich potrzeb możemy tworzyć okazje do zaspokojenia duchowych potrzeb osób poszukujących sensu życia?`