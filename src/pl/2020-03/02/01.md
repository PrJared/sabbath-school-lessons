---
title:  Ujmujący świadkowie. Moc osobistego świadectwa
date:  04/07/2020
---

### Studium Bieżącego Tygodnia
Mk 5,15-20; 16,1-11; Dz 4,1-20; 1 J 1,1-3; Ga 2,20; Dz 26,1-32.

> <p>Tekst Pamięciowy</p>
> „My bowiem nie możemy nie mówić o tym, co widzieliśmy i słyszeliśmy” (Dz 4,20).

Osobiste świadectwo posiada niezwykłą moc. Gdy nasze serca są ogrzane miłością Chrystusa, a my zostaliśmy przemienieni dzięki Jego łasce, mamy coś ważnego do powiedzenia o Nim. Opowiadanie o tym, co Jezus uczynił dla świata, to nie to samo, co opowiadanie o tym, czego dokonał On dla nas osobiście.

Trudno spierać się z czyimś osobistym doświadczeniem. Ludzie mogą podważać twoje poglądy teologiczne czy interpretację danego tekstu biblijnego, a nawet kpić w ogóle z religii. Jednak jeśli potrafisz powiedzieć: Kiedyś nie miałem nadziei, a teraz mam nadzieję. Kiedyś przepełniało mnie poczucie winy, a teraz mam pokój w sercu. Kiedyś żyłem bez celu, a teraz mam cel, wówczas nawet powątpiewający zostają poruszeni mocą ewangelii.

Niektórzy ludzie doświadczają niespodziewanego i dramatycznego nawrócenia, tak jak to się stało z apostołem Pawłem na drodze do Damaszku. Jednak najczęściej nawrócenie następuje stopniowo, to jest w miarę, jak człowiek nabiera zrozumienia, jak cenny jest Jezus. Człowiek wierzący wyraża w ten sposób głębokie uznanie dla Jego zdumiewającej łaski oraz okazuje najwyższe poczucie wdzięczności za zbawienie dane przez Niego. Chrystus zmienia kierunek naszego życia. To właśnie świadczenia o tym fakcie świat tak bardzo potrzebuje i za nim tęskni.