---
title:  Do Dalszego Studium
date:  10/07/2020
---

Istotą chrześcijańskiego życia jest więź z Jezusem, tak głęboka i pełna, iż pragniemy się nią dzielić. Choć właściwe zasady wiary są bardzo ważne, to jednak nie mogą być namiastką odrodzenia dokonanego przez łaskę i napełnienia miłością Bożą przez Ducha Świętego. Ellen G. White wyjaśniła to w sposób następujący: „Zbawiciel wiedział, że żaden argument, jakkolwiek logiczny, nie zmiękczy twardych serc ani nie przebije skorupy zeświecczenia i egoizmu. Wiedział, że Jego uczniowie muszą otrzymać niebiańskie wyposażenie, a ewangelia będzie skuteczna jedynie wtedy, gdy będzie zwiastowana przez serca gorące i usta elokwentne dzięki poznaniu Tego, który jest drogą, prawdą i życiem”1. W innej książce dodaje taką oto trafną myśl: „Cudowna miłość Chrystusa stopi i pozyska serca, podczas gdy wielokrotne powtarzanie teorii nic nie daje”2.

Niektórzy ludzie sądzą, że składanie osobistego świadectwa polega na przekonywaniu innych do prawd, które odkryli w Słowie Bożym. Choć ważną rzeczą jest to, by w odpowiednim czasie podzielić się prawdami Słowa Bożego, to jednak nasze osobiste świadectwo dotyczy bardziej uwolnienia od winy oraz doświadczenia pokoju, miłosierdzia, przebaczenia, siły, nadziei i radości, które otrzymujemy wraz z darem życia wiecznego łaskawie ofiarowanym nam przez Jezusa Chrystusa3.

**Pytania Do Dyskusji**

`1. Jak myślisz, dlaczego nasze osobiste świadectwo wywiera tak silny wpływ na innych? Jak świadectwa innych ludzi wpłynęły na ciebie i twoje chrześcijańskie doświadczenie?`

`2. Podczas pierwszej części nabożeństwa omówcie wasze odpowiedzi na ostatnie pytanie ze środowej części lekcji. Dlaczego codzienna łączność z Panem jest tak ważna nie tylko dla naszego świadectwa, ale także naszej osobistej wiary?`

`3. Jest rzeczą oczywistą, że mocne i przejmujące świadectwo może być świadectwem skutecznym. Dlaczego jednak pobożne życie jest tak ważną częścią naszego świadczenia o Bogu?`

`4. Przedstaw swoje osobiste świadectwo podczas pierwszej części nabożeństwa. Pamiętaj, że dzielisz się tym, czego Chrystus dokonał dla ciebie i kim On jest dla ciebie dzisiaj. Jak Jezus zmieniał cię do tej pory?`