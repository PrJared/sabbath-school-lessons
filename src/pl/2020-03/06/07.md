---
title:  Do Dalszego Studium
date:  07/08/2020
---

Właściwe zrozumienie biblijnej nauki o darach duchowych przynosi jedność Kościołowi. Uznanie faktu, że każdy z nas jest cenny i potrzebny w ciele Chrystusowym, wywiera jednoczący wpływ. Każdy członek Kościoła jest potrzebny w pełnieniu misji Chrystusa. Każdy wierzący otrzymał dary duchowe do służby Bożej.

„Każdemu została dana jakaś praca dla Pana. Każdemu powierzone zostały specjalne dary czy talenty. »Jednemu pięć talentów, a drugiemu dwa, a trzeciemu jeden, każdemu według jego zdolności« (Mt 25,15). Każdy sługa jest odpowiedzialny za to, co otrzymał — odpowiedzialność jest proporcjonalna do zdolności. Rozdając swoje dary, Bóg nie postępuje stronniczo. Rozdał talenty stosownie do zdolności swoich sług i oczekuje odpowiednich zysków”1.

Pamiętaj także o tym, że dary Ducha Świętego zostały dane dla chwały Boga, a nie naszej. Bóg dał nam je, byśmy wywyższali Jego imię i pracowali dla Jego sprawy2.

**Pytania Do Dyskusji**

`1. Zastanów się nad tym, że każdy z nas otrzymał dary od Boga. Co to oznacza dla twojego zboru? Jak ta myśl wpływa na zaangażowanie każdego wyznawcy na rzecz Chrystusa?`

`2. Powiedz uczestnikom pierwszej części nabożeństwa, jak dary duchowe innych osób okazały się błogosławieństwem dla ciebie. Opowiedz o tym, jak odkryłeś dary dane ci przez Boga. Jak myślisz, jakie posiadasz dary duchowe i jak używasz ich dla dobra bliźnich?`

`3. Lekcja tego tygodnia wskazuje na to, że nasze dary rozwijają się w miarę ich używania. Spójrz na swoje dotychczasowe życie. Czy dostrzegasz dary dane ci przez Boga i rozwinięte przez używanie ich dla Jego chwały? Wróć do ostatniego pytania z czwartkowej części lekcji, a dotyczącego tego, jak wierny jesteś w posługiwaniu się tym, co Bóg ci powierzył.`