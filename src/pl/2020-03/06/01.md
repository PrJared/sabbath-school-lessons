---
title:  Nieograniczone możliwości
date:  01/08/2020
---

### Studium Bieżącego Tygodnia
1 Kor 12,12; Mt 3,16-17; 1 Kor 12,7; 1,4-9; Mt 25,14-30.

> <p>Tekst Pamięciowy</p>
> „Wszystko to zaś sprawia jeden i ten sam Duch, rozdzielając każdemu poszczególnie, jak chce” (1 Kor 12,11).

Bóg wzywa nas wszystkich do dawania świadectwa o Nim (zob. Dz 1,8; Iz 43,10). Składanie świadectwa nie jest specjalnym duchowym darem, który otrzymywali jedynie nieliczni chrześcijanie. Powołanie do dawania świadectwa zostało skierowane przez Boga do wszystkich wierzących.

Biblia używa różnych wyrażeń w celu opisania naszego powołania przez Boga. Mamy być „światłością świata” (Mt 5,14), „ambasadorami dla Chrystusa” (2 Kor 5,20 PO) i „królewskim kapłaństwem” (1 P 2,9). Ten sam Bóg, który powołuje nas do dawania świadectwa oraz do swojej służby, wyposaża nas do spełniania tych zadań. Udziela On duchowych darów każdemu wierzącemu. Bóg powołuje nie tylko osoby o wielkich umiejętnościach. On także daje takie umiejętności tym, których powołuje. Jak darmo obdarza zbawieniem wszystkich, którzy wierzą, tak i darmo udziela swoich darów tym, którzy Mu służą.

Gdy poświęcamy się Bogu i oddajemy się w Jego służbę, mamy nieograniczone możliwości służenia Mu. „Nie ma granic możliwości dla tych, którzy odłożą własne ja oraz pozwolą Duchowi Świętemu działać na swe serca i prowadzić życie całkowicie poświęcone Bogu”1.

W lekcji tego tygodnia będziemy poznawać nasze nieograniczone możliwości służby dla Pana dzięki darowi Ducha Świętego.