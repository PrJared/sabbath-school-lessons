---
title:  Do Dalszego Studium
date:  28/08/2020
---

„W Chrystusie przejawia się czułość Pasterza, miłość Rodzica oraz niedościgła łaska litościwego Zbawiciela. Udziela On swego błogosławieństwa w najbardziej atrakcyjny sposób. Nie wystarcza Mu jedynie zapowiedź błogosławieństw; przedstawia je w najbardziej atrakcyjnej formie, wzbudzając w nas pragnienie ich otrzymania. W podobny sposób Jego słudzy powinni przedstawiać bogactwa chwały Niewysłowionego Daru. Cudowna miłość Chrystusa stopi i pozyska serca, podczas gdy wielokrotne powtarzanie doktryn nic nie daje. »Pocieszajcie, pocieszajcie mój lud, mówi wasz Bóg! (...). Wyjdź na górę wysoką, zwiastunie dobrej wieści, Syjonie! Podnieś mocno swój głos, zwiastunie dobrej wieści, Jeruzalem! Podnieś, nie bój się! Mów do miast judzkich: Oto wasz Bóg! (...). Jak pasterz będzie pasł swoją trzodę, do swojego naręcza zbierze jagnięta i na swoim łonie będzie je nosił« (Iz 40,1.9.11)”1.

**Pytania Do Dyskusji**

`1. Niestety, niektórym ludziom wydaje się, że czują się lepiej, gdy wytykają wady innych osób. Jak możemy się upewnić, że nie przejawiamy takiej postawy?`

`2. Rozważ następujące zdarzenie. Otóż twoja przyjaciółka właśnie wróciła z pogrzebu swojej ciotki i mówi: — Cieszę się, że moja ciocia jest w niebie i patrzy na mnie stamtąd. Jestem teraz spokojna, wiedząc, że jest już szczęśliwa. Jak zareagujesz na to zgodnie z zasadami, które studiowaliśmy w tym tygodniu? Jakkolwiek ważne jest zrozumienie prawdy o stanie człowieka po śmierci, dlaczego może to nie być dobra pora na poruszanie takiego biblijnego tematu?`

`3. Podczas pierwszej części nabożeństwa omówcie poniższy cytat w kontekście naszego opowiadania bliźnim o Chrystusie: „Szukanie zła w innych ludziach rozwija zło w tych, którzy to czynią. Rozwodząc się nad błędami innych, stajemy się tacy sami jak oni. Natomiast przez patrzenie na Jezusa oraz mówienie o Jego miłości i doskonałości charakteru zostajemy przemienieni na Jego podobieństwo. Rozmyślając nad wzniosłymi ideałami, do których On kazał nam dążyć, wznosimy się wzwyż, przebywając w czystej i świętej atmosferze, nawet atmosferze obecności Boga. Gdy tam przebywamy, emanuje od nas światło opromieniające wszystkich, którzy się z nami stykają”2.`