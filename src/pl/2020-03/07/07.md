---
title:  Do Dalszego Studium
date:  14/08/2020
---

Bóg działa na serca ludzi znajdujących się wokół nas. Jeśli mamy duchowe rozeznanie, by dostrzegać Jego działanie, będziemy zauważali okazje do dzielenia się Jego Słowem z bliźnimi. Gdy Bóg przygotował glebę serca, mamy okazję siać ziarno ewangelii. Duch Święty przygotował serce Nikodema, Samarytanki spotkanej przy studni, kobiety cierpiącej na krwotok, złoczyńcy na krzyżu, rzymskiego setnika i wielu innych, którzy przyjęli Jego słowo, zanim jeszcze Jezus spotkał się z nimi. Przez różne zdarzenia i wpływ Ducha Świętego zostali przygotowani do przyjęcia przesłania Chrystusa.

Możemy się wahać zapytać ludzi, czy możemy pomodlić się z nimi, podzielić się biblijną obietnicą czy wręczyć im publikację o tematyce chrześcijańskiej. Najczęściej jednak, gdy czujemy, że powinniśmy podzielić się z kimś naszą wiarą, to jest tak dlatego, że Duch Święty, który na nas wpływa, wpływa też na osobę, do której mamy skierować nasze świadectwo1.

**Pytania Do Dyskusji**

`1. Gdyby ktoś przyznał ci się, że czuje się winny z jakiegoś powodu i potrzebuje przebaczenia od Boga, co poradziłbyś mu i jakie wersety biblijne wskazałbyś? Jakie są twoje doświadczenia związane z poczuciem winy i mocą Bożego przebaczenia?`

`2. Czasami Bóg przyprowadza do nas ludzi, bo pragnie, by poznali Jego prawdę. Jak możemy zachować wyczulenie na Boże prowadzenie?`

`3. Zastanów się nad mocą Boga i Jego Słowa objawioną w historii stworzenia i samym stworzeniu. Ledwie jesteśmy w stanie coś niecoś przyswoić sobie z dostępnej wiedzy na temat wszechświata jako takiego, przy tym nie mając właściwie żadnego pojęcia o jego ogromie. A przecież Bóg, który stworzył wszystko, jest potężniejszy niż to, co stworzył. Jaką pociechę możemy czerpać ze świadomości, że Bóg, któremu służymy, jest tak potężny? On jest nie tylko potężny, ale także pełen miłości. Jaką wielką nadzieję daje nam ta wiedza o Nim? Jak ta wiedza może nam pomóc dawać lepsze świadectwo o Bogu?`