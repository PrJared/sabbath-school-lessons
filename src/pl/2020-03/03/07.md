---
title:  Do Dalszego Studium
date:  17/07/2020
---

Wszędzie wokół nas ludzie poszukują odpowiedzi na pytania dotyczące wieczności. Jezus trafnie wyraził to, mówiąc:

— „Żniwo wprawdzie wielkie, ale robotników mało” (Mt 9,37).

Problem nie leżał w żniwie. Oczyma namaszczonymi przez Boga Jezus widział obfite żniwo tam, gdzie uczniowie widzieli tylko sprzeciw. Jakie było Chrystusowe rozwiązanie tego problemu?

— „Proście więc Pana żniwa, aby wyprawił robotników na żniwo swoje” (Mt 9,38).

Rozwiązaniem jest proszenie, by Bóg posłał cię na Jego żniwo. Dlaczego nie miałbyś się modlić w następujący sposób:

— Panie, jestem gotowy służyć szerzeniu Twojego królestwa. Otwórz moje oczy, abym dostrzegł opatrznościowe możliwości, jakie dajesz mi każdego dnia. Naucz mnie być wrażliwym na potrzeby ludzi znajdujących się wokół mnie. Pomóż mi wypowiadać słowa nadziei i wsparcia oraz dzielić się Twoją miłością i prawdą z tymi, których spotykam każdego dnia.

Jeśli będziesz się tak modlić, Bóg uczyni niezwykłe rzeczy w twoim życiu1.

**Pytania Do Dyskusji**

`1. Jeśli już pracowałeś nad tym, by doprowadzić ludzi do Jezusa, wiesz jedno — nie zawsze jest to łatwe. Owszem, to jasne, że tylko Bóg może nawracać ludzkie serca, ale w swojej mądrości postanowił posłużyć się nami i dać nam udział w tym procesie. Praca misyjna choćby dla jednej osoby wymaga czasu, wysiłku, cierpliwości i miłości danych z góry. Jakie osobiste wybory mogą pomóc ci uśmiercić twój egoizm, abyś mógł skutecznie składać Chrystusowe świadectwo?`

`2. Z jakimi ludźmi, którzy nie znają Pana, spotykasz się na co dzień? Co uczyniłeś, czynisz lub powinieneś uczynić, by złożyć przed nimi świadectwo o Chrystusie?`

`3. Pomyśl o Saulu z Tarsu. Wydawało się, że ktoś taki nigdy nie zostanie chrześcijaninem. A przecież wiemy, jak potoczyło się jego życie. Jak świadczy to o niebezpieczeństwie szybkiego sądzenia innych po wyglądzie zewnętrznym czy w ogóle po pozorach?`

`4. Pamiętając historię Saula z Tarsu, jak powinniśmy rozumieć słowa zawarte w Mt 7,6: „Nie dawajcie psom tego, co święte, i nie rzucajcie pereł swoich przed wieprze, by ich snadź nie podeptały nogami swymi i obróciwszy się, nie rozszarpały was”?`