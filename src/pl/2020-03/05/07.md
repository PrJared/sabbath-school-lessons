---
title:  Do Dalszego Studium
date:  31/07/2020
---

Duch Święty współdziała z Ojcem i Synem w procesie odkupienia. We wszystkich naszych działaniach związanych z dawaniem świadectwa przyłączamy się do Niego w Jego dziele zbawienia ludzi. On przekonuje serca. On otwiera drzwi możliwości działania. Przez Słowo Boże oświeca umysły i objawia prawdę. Przełamuje bariery uprzedzeń, które nas krępują, pokonuje kulturowe skrzywienia, które wypaczają nasze postrzeganie prawdy, i wyzwala nas z kajdan złych nawyków, które nas zniewalają.

Gdy świadczymy o Jezusie, powinniśmy pamiętać, że współdziałamy z Duchem Świętym. On wyprzedza nasze świadectwo i przygotowuje ludzkie serca na przyjęcie przesłania ewangelii. On jest z nami, poruszając umysły, gdy okazujemy ludziom uprzejmość, dzielimy się naszym świadectwem, udzielamy lekcji biblijnych, wręczamy chrześcijańskie publikacje czy uczestniczymy w ewangelizacji. On działa na serca ludzi długo po tym, jak stracimy ich z oczu — czyni wszystko, co niezbędne, by doprowadzić ich do poznania zbawienia1.

**Pytania Do Dyskusji**

`1. Podziel się podczas pierwszej części nabożeństwa przykładami działania Ducha Świętego towarzyszącymi twojemu świadczeniu o Bogu.`

`2. Czy kiedykolwiek czułeś obawę lub lęk przed dzieleniem się swoją chrześcijańską wiarą? Jak poznanie działania Ducha Świętego zmniejsza ten lęk i daje ci pewność, gdy składasz świadectwo wiary w Chrystusa?`

`3. W lekcji tego tygodnia mówiliśmy o działaniu Ducha Świętego w związku z naszym świadczeniem o Jezusie. Omów różne sposoby działania Ducha Świętego związane ze składaniem przez nas świadectwa? Jak Duch Święty wyposaża nas do świadczenia i służby na rzecz wiecznego dobra innych ludzi?`

`4. W tej lekcji wspomnieliśmy o centralnej roli Biblii w świadczeniu o Jezusie. Dlaczego Biblia jest tak ważna dla naszej wiary i świadectwa? Jak możemy uniknąć pułapek zastawianych przez tych, którzy twierdząc, że wierzą w Biblię, umniejszają jej autorytet i świadectwo?`