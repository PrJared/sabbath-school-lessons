---
title:  Moc wstawienniczej modlitwy
date:  18/07/2020
---

### Studium Bieżącego Tygodnia
Ap 12,7-9; Ef 6,12; Hbr 7,25; Ef 1,15-21; Dn 10,10-14; 1 J 5,14-16.

> <p>Tekst Pamięciowy</p>
> „Wyznawajcie tedy grzechy jedni drugim i módlcie się jedni za drugich, abyście byli uzdrowieni. Wiele może usilna modlitwa sprawiedliwego” (Jk 5,16).

Pierwsi chrześcijanie odczuwali potrzebę modlitwy. „A gdy skończyli modlitwę, zatrzęsło się miejsce, na którym byli zebrani, i napełnieni zostali wszyscy Duchem Świętym, i głosili z odwagą Słowo Boże” (Dz 4,31). Zwróć uwagę na modlitwę pierwszych chrześcijan. Zostali oni napełnieni Duchem Świętym, a wtedy odważnie i z ufnością głosili Słowo Boże.

Istniało bezpośrednie powiązanie między ich modlitwami, napełnieniem Duchem Świętym i odważnym głoszeniem Słowa Bożego. Uczniowie „nie prosili o błogosławieństwo tylko dla siebie. Odczuwali ciężar odpowiedzialności za ratowanie bliźnich. Uświadamiali sobie, że ewangelia ma być zaniesiona światu, i prosili o moc, którą Chrystus obiecał”1.

Gdy modlimy się, wstawiając się za innych, Bóg działa na nasze serca, by przyciągnąć nas bliżej do Niego i dać nam boską mądrość w celu przyprowadzenia bliźnich do Jego królestwa (zob. Jk 1,5). On działa także z mocą w ich życiu w sposób, którego nie możemy w pełni dostrzec ani zrozumieć, skutecznie przyciągając ich do Niego (zob. 1 J 5,14-17).