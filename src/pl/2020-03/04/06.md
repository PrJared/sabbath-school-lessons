---
title:  Cel modlitwy
date:  23/07/2020
---

Biblia podkreśla potrzebę zachowania celowości i szczegółowości w modlitwie. Modlitwa to nie mglista tęsknota duszy. To przedstawienie Bogu konkretnych próśb. Jezus modlił się konkretnie za swoich uczniów. Apostoł Paweł modlił się konkretnie za Efezjan, Filipian i Kolosan. Modlił się też za swoich współpracowników — Tymoteusza, Tytusa i Jana Marka.

`Przeczytaj 1 Sm 12,22-24 oraz Hi 16,20-21. Co łączy te dwa fragmenty Starego Testamentu? Co mówią one o modlitwie wstawienniczej?`

Zarówno Samuel, jak i Hiob podkreślają potrzebę gorliwej, serdecznej i konkretnej modlitwy wstawienniczej. Słowa Samuela są zdecydowane:

— „Daleki jestem od tego, aby zgrzeszyć przeciwko Panu przez zaniechanie modlitwy za wami” (1 Sm 12,23).

W słowach Hioba zawarta jest podobna myśl:

— „Do Boga wylewa łzy oko moje. Wstawia się za człowiekiem do Boga i syn człowieka za przyjacielem jego” (Hi 16,20-21 BI).

Naszym zadaniem jest zwracanie się do Boga z błagalnymi modlitwami za ludzi, którzy nie znają Chrystusa.

`Przeczytaj 1 J 5,14-16. Co się dzieje, gdy wznosimy do Boga wstawiennicze modlitwy za innych ludzi?`

Gdy modlimy się za innych, stajemy się kanałem Bożego błogosławieństwa dla nich. Bóg kieruje strumień żywej wody ze swojego tronu przez nas do innych ludzi. Całe zastępy szatana drżą z przerażenia na dźwięk modlitwy wstawienniczej. Ellen G. White tak opisała moc modlitwy: „Szatan nie może znieść, gdy ludzie zwracają się do jego potężnego przeciwnika, gdyż drży z przerażenia przed jego potęgą i majestatem. Na dźwięk żarliwej modlitwy drżą całe zastępy szatana”1. Modlitwa łączy nas ze Źródłem Boskiej Mocy w duchowej walce o zgubionych ludzi.

`Przeczytaj Mt 18,18-19. Jak wiąże się ten fragment ewangelii z modlitwą wstawienniczą i jak zachęca nas do modlitwy wraz z innymi współwyznawcami o zbawienie tych, którzy jeszcze nie znają Pana?`