---
title:  Do Dalszego Studium
date:  24/07/2020
---

Gdy modlimy się za innych, Bóg szanuje nasze zaangażowanie i poświęcenie dla Niego oraz naszą zależność od Jego mocy. Odpowiada na nasze modlitwy, wykorzystując wszystkie zasoby nieba, by zmieniać ludzi i wpływać na ich życie. Gdy nasze modlitwy wznoszą się do Jego tronu, anielskie istoty wkraczają do akcji na Jego rozkaz. „Usługujący aniołowie czekają wokół tronu, aby natychmiast wykonać zlecenie Jezusa Chrystusa, to jest odpowiedzieć na każdą modlitwę zanie­sioną w żarliwej i żywej wierze”1. Mamy zapewnienie, że żadna modlitwa nie będzie zlekceważona — nie zostanie zapomniana przez Boga. Są one gromadzone w niebie, a we właściwym czasie i miejscu, które On uzna za najlepsze, zostaną wysłuchane. „Modlitwa wiary nigdy nie przepada, ale twierdzenie, że musi być zawsze wysłuchana tak, jak tego oczekujemy, byłoby zarozumialstwem”2. Jakąż pociechę daje nam to, gdy wstawiamy się za naszych współmałżonków, nasze dzieci oraz naszych krewnych, przyjaciół i współpracowników, którzy nie znają Chrystusa! Żadna szczera modlitwa nigdy nie zostanie odrzucona. Nie zawsze ujrzymy odpowiedź w życiu tych, za których się modlimy, ale Bóg poruszy ich serca w sposób, który poznamy dopiero w wieczności3.

**Pytania Do Dyskusji**

`1. Przeczytaj Flp 1,19; Kol 4,2-3; 2 Tes 3,1-2. Jaką pewność dzięki modlitwom Filipian miał Paweł podczas pobytu w więzieniu? O jakie modlitwy w swojej intencji prosił Kolosan i Tesaloniczan? Jak wiążą się te modlitwy wstawiennicze z pozyskiwaniem ludzi dla Jezusa?`

`2. Zastanów się nad rzeczywistością wielkiego boju i nad tym, że kształtuje on środowisko świata, w którym żyjemy. Jak nasza wiedza o tym wszechświatowym konflikcie pomaga nam uświadomić sobie znaczenie modlitwy? Tak, Jezus zwycięży w tym wielkim konflikcie. Wiemy też, że wszyscy, którzy staną po Jego stronie, także w końcu zwyciężą. Jednak póki to nie nastąpi, dlaczego ważne jest, byśmy się modlili i starali się uczynić wszystko, co w naszej mocy, by dochować wierności Zbawicielowi i by pracować dla zbawienia bliźnich?`

`3. Co może powstrzymywać nas od regularnej modlitwy wstawienniczej? Jakich wymówek używają niektórzy chrześcijanie, by uzasadnić to, że nie modlą się częściej za bliźnich, którzy potrzebują wstawienniczej modlitwy?`