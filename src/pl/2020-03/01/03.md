---
title:  Sprawiając Jezusowi radość
date:  29/06/2020
---

Czy kiedykolwiek ktoś zapytał cię:

— Jak się masz dzisiaj? Jak minął ci dzień?

A gdybyś ty zadał podobne pytanie Bogu:

— Boże, jak minął Ci dzień?

Jaką odpowiedź otrzymałbyś na takie pytanie? Być może zabrzmiałaby następująco:

— Ten dzień był dla mnie niezwykle trudny. Moje serce cierpiało z powodu setek obozów dla uchodźców pełnych zmarzniętych, głodnych i płaczących dzieci. Ulice miast całego świata pełne były bezdomnych ludzi pozbawionych środków do życia. Moje serce płakało, widząc kobiety padające ofiarą przemocy seksualnej i dzieci trafiające w ręce pedofilów. Widziałem spustoszenia uczynione przez wojny i tragiczne skutki katastrof naturalnych. Czułem bolesną agonię starców i śmiertelnie chorych...

Być może zapytałbyś wtedy:

— Boże, a czy było coś, co sprawiło Ci radość? Czy było coś, co spowodowało, że z radości zaśpiewałeś?

`Przeczytaj Łk 15,6-7.9-10.22-24.32. Jak kończą się te przypowieści i co te zakończenia mówią nam o Bogu?`

Całe niebo się raduje, gdy zgubieni odnajdują się. W świecie pełnym chorób, nieszczęść i śmierci, możemy przynieść radość Bogu, dzieląc się z bliźnimi dobrą nowiną o zbawieniu. Jedną z najważniejszych pobudek do dzielenia się miłością Chrystusa jest świadomość, że składanie ewangelicznego świadectwa sprawia radość Bogu. Gdy ukazujemy Jego miłość, całe niebo śpiewa.

`Przeczytaj So 3,17-18a. Jak Pan reaguje na przyjęcie przez nas Jego zbawiennej łaski?`