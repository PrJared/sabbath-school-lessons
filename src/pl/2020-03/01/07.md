---
title:  Do Dalszego Studium
date:  03/07/2020
---

Kościół nowotestamentowy stanął wobec groźby utraty zrozumienia celu własnego istnienia. Ellen G. White tak opisała to niebezpieczeństwo: „Prześladowanie, które dotknęło Kościół w Jerozolimie, pośrednio przyczyniło się do wielkiego rozwoju dzieła ewangelii. W mieście tym służbie Słowa towarzyszyło powodzenie i istniało niebezpieczeństwo, że uczniowie będą się zbyt długo ociągać wbrew poleceniu Zbawiciela, iż mają iść na cały świat. Zapominając, że siłę do odpierania zła najlepiej zdobywa się przez dynamiczne działanie, zaczęli sądzić, że ich najważniejszym zadaniem jest strzec Kościół w Jerozolimie przed atakami wroga. Zamiast szkolić nowo nawróconych w niesieniu ewangelii tym, którzy jej nie słyszeli, groziło im niebezpieczeństwo obrania kierunku, który doprowadziłby do stagnacji — poprzestania na tym, co dotąd osiągnęli”1.

**Pytania Do Dyskusji**

`1. Przeczytaj uważnie powyższy cytat Ellen G. White, w tym zwłaszcza ostatnie zdanie. Dlaczego także dzisiaj musimy być czujni wobec takiego niebezpieczeństwa? W świetle misyjnych wyzwań stojących przed nami, dlaczego taka postawa — przedstawiona w powyższym cytacie — byłaby tragicznym błędem?`

`2. Jak myślisz, dlaczego każda z czterech ewangelii kończy się podobnym nakazem? (Przeczytaj Mt 28,18-20; Mk 16,15-16; Łk 24,46-49; J 20,21). Co dla wierzących w pierwszym wieku po Chrystusie oznaczały te słowa i co znaczą dla nas dzisiaj?`

`3. Czy dawanie świadectwa i działalność religijna mogą się stać namiastką prawdziwego uduchowienia? Jeśli tak, to w jaki sposób i jak możemy uniknąć takiej pułapki?`

`4. Omówcie wspólnie podczas pierwszej części nabożeństwa odpowiedzi na pytanie zadane pod koniec wtorkowej części lekcji, a dotyczące tego, jak dawanie świadectwa i działalność religijna wpływają na nasz duchowy rozwój. Jak to, czego się nauczyłeś, może pomóc innym ludziom? Jak możesz pomóc bliźnim uniknąć błędów, które zdarzyło ci się popełnić?`

`5. Zastanów się nad zdumiewającym faktem, że Bóg miłuje każdego z nas z osobna. Jak to rozumiesz? Jak ta przypuszczalnie najważniejsza prawda we wszechświecie wpływa na twoje życie?`