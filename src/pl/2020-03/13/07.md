---
title:  Do Dalszego Studium
date:  25/09/2020
---

„Ci, którzy pełnią duchowy nadzór nad danym zborem, powinni zaplanować sposoby i środki, aby dać każdemu członkowi tego zboru okazję do pełnienia jakiejś roli w dziele Bożym. W przeszłości często było to zaniedbywane. Nie planowano i nie działano dość energicznie w celu wykorzystania talentów wszystkich wiernych w aktywnej służbie. Niewielu uświadamia sobie, jak dużo zostało w ten sposób stracone.

Przywódcy w dziele Bożym — jak mądrzy generałowie — mają planować z wyprzedzeniem kolejne ruchy na drodze do celu. W swoich planach mają zwracać szczególną uwagę na dzieło, które może zostać wykonane przez wierzących dla ich przyjaciół i sąsiadów. Dzieło Boże na ziemi nigdy nie zostanie dokończone, póki ludzie tworzący nasz Kościół nie przystąpią do pracy, jednocząc swoje wysiłki z wysiłkami pastorów i urzędników zborowych.

Zbawienie grzeszników wymaga gorliwej osobistej pracy. Mamy im zanieść Słowo Żywota, a nie czekać, aż sami po nie przyjdą do nas. Ach, gdybym potrafiła przemówić do wszystkich tak, by pobudzić ich do pilnego działania! Pozostało nam niedużo czasu. Stoimy u granic wiecznego świata. Nie mamy czasu do stracenia. Każda chwila jest na wagę złota — zbyt cenna, by ją marnować na samolubne przyjemności. Kto będzie gorliwie szukał Boga i czerpał od Niego siłę i łaskę, by być Jego wiernym pracownikiem na polu misyjnym?

W każdym zborze znajdują się talenty, które dzięki odpowiedniej pracy mogą być rozwinięte i stać się wielką pomocą w tym dziele. Aby podbudować nasze zbory, potrzebujemy obecnie dobrej pracy mądrych pracowników, którzy rozpoznają i rozwiną owe talenty w zborze — talenty, które można wykształcić do pracy dla Pana”1.

**Pytania Do Dyskusji**

`1. Co jest zasadniczym przesłaniem powyższego cytatu z książki Ellen G. White? Jaki wpływ może ono mieć na twoje osobiste świadectwo i działalność ewangelizacyjną twojego zboru?`

`2. Jak przejawia się prawdziwa miłość? Jakie są fałszywe formy miłości, które nie mają nic wspólnego z prawdziwą miłością?`

`3. Podczas pierwszej części nabożeństwa omówcie ofiary, jakie ludzie ponoszą dla Pana, w tym utratę życia. Czego możecie się nauczyć z takich przykładów?`

`4. Zastanów się nad swoją odpowiedzią na ostatnie pytanie w niedzielnej części lekcji, dotyczącą tego, co poświęciłeś dla Chrystusa. Co tak naprawdę poświęciłeś? Dlaczego to uczyniłeś? Czy było warto ponieść tę ofiarę? Jak wyjaśniłbyś komuś, kto nie jest chrześcijaninem, dlaczego podjąłeś taką decyzję?`