---
title:  Do dalszego studium
date:  08/05/2020
---

Podczas studiowania „Słowa Bożego odłóżcie na bok swoje z góry ustalone opinie oraz odziedziczone i wyrobione poglądy. Nigdy nie dotrzecie do prawdy, jeśli studiujecie Pismo Święte tylko po to, by znaleźć potwierdzenie dla swoich poglądów. Zostawcie je u drzwi i ze skruszonym sercem wejdźcie, by słuchać, co Pan ma wam do powiedzenia. Gdy pokorny poszukiwacz prawdy siedzi u stóp Chrystusa i uczy się od Niego, Słowo daje mu zrozumienie. Tym, którzy wydają się sobie zbyt mądrzy, by studiować Biblię, Chrystus mówi:

— Musicie się stać cisi i pokornego serca, jeśli pragniecie stać się mądrymi ku zbawieniu.

Nie czytajcie Słowa w świetle wcześniejszych opinii, ale umysłem wolnym od uprzedzeń badajcie je uważnie i z modlitwą. Jeśli czytając, nabierzecie przekonania i zobaczycie, że wasze opinie nie są zgodne ze Słowem, nie usiłujcie dopasować Słowa do waszych poglądów. Dostosujcie je raczej do Słowa. Nie pozwólcie, by to, w co wierzyliście i co praktykowaliście w przeszłości, panowało nad waszym zrozumieniem. Otwórzcie oczy umysłu, by patrzeć na cudowne prawdy prawa Bożego. Dowiadujcie się, co jest napisane, a potem stójcie mocno na Wiecznej Skale”1.

**Pytania do dyskusji**

`1. Jak nasz światopogląd, nasze wykształcenie i nasza kultura wpływają na naszą interpretację Pisma Świętego? Dlaczego ważne jest to, byśmy byli świadomi zewnętrznych wpływów, które nieuchronnie wnosimy w naszą interpretację Biblii?`

`2. Wszyscy jesteśmy zgodni co do tego, iż jesteśmy grzeszni i znajdujemy się pod negatywnym wpływem grzechu. W jaki sposób grzech wpływa na to, jak czytamy Biblię? Jak grzech działa na nas, sprawiając, że błędnie interpretujemy Słowo Boże? Na przykład: Jak pragnienie czynienia czegoś, co Biblia potępia, skłania nas do czytania Biblii w wypaczony sposób? Jak jeszcze grzech może wpływać na to, jak interpretujemy Pismo Święte?`

`3. Jak lepsze zrozumienie kultury panującej w czasach biblijnych pomaga nam też lepiej pojmować niektóre części Pisma Świętego? Podaj kilka przykładów.`