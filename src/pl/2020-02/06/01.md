---
title:  Dlaczego interpretacja Biblii jest konieczna?
date:  02/05/2020
---

### Studium bieżącego tygodnia
Łk 24,36-45; 1 Kor 12,10; 14,26; Dz 17,16-32; J 12,42-43.

> <p>Tekst pamięciowy</p>
> „Bez wiary zaś nie można podobać się Bogu; kto bowiem przystępuje do Boga, musi uwierzyć, że On istnieje i że nagradza tych, którzy go szukają” (Hbr 11,6).

Czytanie Biblii jest jednoznaczne z jej interpretowaniem. Ale jak to czynić? Jakich zasad powinniśmy przy tym przestrzegać? Jak mamy podchodzić do różnego rodzaju pism, jakie znajdujemy w Biblii? Na przykład, jak ustalić, czy dany fragment tekstu, który czytamy, jest przypowieścią, symbolicznym proroczym snem czy historycznym sprawozdaniem? Już sama ta ważna decyzja co do kontekstu Pisma Świętego wymaga interpretacji.

Czasami niektórzy używają Biblii jako boskiej wyroczni. Otwierają Pismo Święte na chybił trafił i, nie patrząc na otwartą stronę, wskazują palcem werset, który ma im dostarczyć potrzebnej życiowej wskazówki. Jednak takie przypadkowe łączenie wersetów biblijnych może doprowadzić do bardzo dziwnych oraz błędnych wniosków.

Otóż pewna kobieta, której mąż odszedł do innej kobiety, znalazła pocieszenie, gdy przypadkowo natrafiła na następujący fragment Pisma Świętego: „I ustanowię nieprzyjaźń między tobą a kobietą” (Rdz 3,15). Przeczytawszy ten werset, doszła do przekonania, że jej mąż pokłóci się z kochanką i wróci do prawowitej żony!

Ponieważ werset wyrwany z biblijnego kontekstu może stać się pretekstem dla czyichś działań czy poglądów, musimy więc pamiętać o tym, by nie tylko czytać Biblię, ale także prawidłowo ją interpretować.