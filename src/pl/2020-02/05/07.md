---
title:  Do dalszego studium
date:  01/05/2020
---

„Badacza Biblii należy nauczyć, aby Pismo Święte brał do ręki jako uczeń. Strony Pisma należy czytać nie z chęcią znalezienia dowodów potwierdzających nasze mniemania, lecz dla zrozumienia tego, co Bóg do nas mówi. Prawdziwie głęboką wiedzę o Biblii możemy uzyskać jedynie przy pomocy Ducha Świętego, który inspirował jej słowa. Aby tę wiedzę zdobyć, należy według zasad Biblii żyć. Wszystko, co Bóg przykazał, ma być skrupulatnie przestrzegane. (...). Badanie Biblii wymaga pilności i wysiłku oraz wnikliwego myślenia. Tak jak górnik gorliwie pracuje kilofem, aby się dostać do skarbów ziemi, tak samo my winniśmy pracować, aby dotrzeć do bezcennych skarbów ukrytych w słowach Bożych”1.

„Gdy uczynicie Biblię waszym pożywieniem, waszym pokarmem i waszym napojem, gdy uczynicie jej zasady składnikami waszego charakteru, wtedy będziecie lepiej wiedzieli, jak przyjąć radę od Boga. Wywyższam przed wami dzisiaj drogocenne Słowo. Nie powtarzajcie tego, co powiedziałam, mówiąc: Siostra White powiedziała to i siostra White powiedziała tamto. Dowiedzcie się, co mówi Pan, Bóg Izraela, a potem czyńcie to, co On nakazuje”2.

**Pytania do dyskusji**

`1. Jakie błędne poglądy religijne wyznają ludzie, ponieważ opierają je na kilku wyrwanych z kontekstu biblijnych wersetach, zamiast na tym, co cała Biblia mówi na dany temat?`

`2. W Mt 11,11 Jezus powiedział o Janie Chrzcicielu następującą rzecz: — „Zaprawdę powiadam wam: Nie powstał z tych, którzy z niewiast się rodzą, większy od Jana Chrzciciela, ale najmniejszy w Królestwie Niebios większy jest niż on”. Jezus powiedział to o proroku, którego pism nie ma w Biblii. Jak świadczy to o tym, że prawdziwy prorok nie musi być autorem jakiejś księgi biblijnej, aby być prorokiem? Czego my, adwentyści dnia siódmego, możemy się nauczyć z tego faktu?`

`3. My, adwentyści, nie jesteśmy jedynymi chrześcijanami twierdzącymi, że Biblia jest naszym ostatecznym autorytetem. Inne Kościoły twierdzą podobnie. Jak zatem możemy wyjaśnić sprzeczności między naszymi zasadami wiary, a tymi, które inni chrześcijanie wywodzą z Pisma Świętego?`