---
title:  Do dalszego studium
date:  05/06/2020
---

„Biblia jest najstarszą, najobszerniejszą i najbardziej dostępną kroni­ką, jaką ludzkość posiada. Biblia pochodzi bezpośrednio ze źró­dła odwiecznej prawdy i w ciągu wieków Pan strzegł jej pierwotnej czystości. Oświetla ona zamierzchłą przeszłość, którą ludzkie poszuki­wania daremnie starają się zgłębić. W Słowie Bożym odnajdujemy moc, która stworzyła świat i rozpostarła sklepienie niebieskie. Tylko i wyłącz­nie w tych kronikach znajdujemy prawdziwy opis pochodzenia człowie­ka i narodów. Stamtąd czerpiemy wiadomości o dziejach rodzaju ludz­kiego; nie są one skalane pychą właściwą człowiekowi ani przesądami”1.

„Kto zna Boga i Jego Słowo, ten ma stabilną wiarę w boskość Pisma Świętego. Taki człowiek nie testuje Biblii przy pomocy ludzkich poglądów naukowych. Poddaje raczej owe poglądy testowi nieomylnego wzorca. Wie, że Słowo Boże jest prawdą, a prawda nie może być wewnętrznie sprzeczna. Gdy nauczanie tak zwanej nauki przeciwstawia się prawdzie Bożego objawienia, to są to tylko ludzkie spekulacje. Przed ludźmi prawdziwie mądrymi badania naukowe otwierają szerokie pola myśli i informacji”2.

**Pytania do dyskusji**

`1. Wróć do pytania z końca środowej części lekcji. Owszem, dobrze jest, gdy znajdujemy dowody archeologiczne potwierdzające historię biblijną. Ale co się dzieje, gdy dowody archeologiczne są interpretowane przez naukowców w sposób sprzeczny z historią biblijną? Czy to nie powinno mówić nam o tym, że musimy polegać na Słowie Bożym i ufać mu ponad wszystko, bez względu na twierdzenia archeologów czy jakichkolwiek innych uczonych?`

`2. Pomyśl o proroctwach biblijnych wypełnionych w przeszłości, czego dowody możemy wyraźnie wskazać obecnie. Zwróć uwagę — na przykład — na królestwa ukazane w 2. i 7. rozdziale Księgi Daniela. Jak możemy się nauczyć z tych wypełnionych proroctw zaufania do Boga w kwestii wypełnienia także tych proroctw, które dotyczą jeszcze nadchodzącej przyszłości?`