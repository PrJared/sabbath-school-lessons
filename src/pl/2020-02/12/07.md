---
title:  Do dalszego studium
date:  19/06/2020
---

W Biblii jest wiele tajemnic, które są trudne do pojęcia dla ograniczonego ludzkiego umysłu i zbyt głębokie, by w pełni je wyjaśnić. Dlatego potrzebujemy pokory umysłu i powinniśmy być gotowi uczyć się z modlitwą z Pisma Świętego. Wierność Pismu Świętemu pozwala, by tekst biblijny — choć jego znaczenie nie zawsze jest dla nas łatwe do zrozumienia — przekazywał nam to, co ma nam przekazać. Wierność Pismu Świętemu każe szanować jego tekst, a nie przekręcać go i zmieniać (niektórzy i to czynią) albo unikać przyjęcia do wiadomości jego prawdziwego znaczenia.

„Gdy otwiera się Słowo Boże bez czci i bez modlitwy, gdy myśli i uczucia nie są skoncentrowane na Bogu lub jeśli nie są w zgodzie z Jego wolą, zwątpienie zaciemnia umysł i samo studium Biblii wzmacnia sceptycyzm. Wróg przejmuje kontrolę nad myślami i sugeruje niewłaściwe interpretacje. Jeśli ludzie nie dążą do zgodności z Bogiem w słowach i czynach, to niezależnie od tego, jak rozległe jest ich wykształcenie, po­datni są na błędne zrozumienie Pisma Świętego i nie jest rzeczą bezpieczną ufać ich wyjaśnieniom. Ludziom, którzy szukają w Piśmie Świętym sprzeczności, brakuje duchowej przenikliwości. Spaczonym wzrokiem dostrzegą wiele po­wodów do zwątpienia i niewiary w tym, co tak naprawdę jest jasne i proste”1.

**Pytania do dyskusji**

`1. Dlaczego postawy wobec Biblii, o których mówiliśmy w tym tygodniu, są tak ważne dla właściwego zrozumienia Pisma Świętego? Jakie inne zachowania wobec Biblii są pomocne w lepszym jej zrozumieniu?`

`2. Dlaczego nie powinniśmy być zaskoczeni, gdy znajdujemy w Biblii coś, co jest trudne do wyjaśnienia i zrozumienia? W końcu wiele rzeczy w świecie przyrody także jest trudne do zrozumienia! Nawet ciecz tak prosta z pozoru jak woda jest pełna tajemnic.`

`3. Jak jako adwentyści możemy wyjaśnić Łk 23,43, gdzie — według większości przekładów — Jezus obiecuje łotrowi, że jeszcze tego samego dnia będzie z Nim w niebie? Jak możemy szczerze podejść do tej kwestii? Jak inne wersety Pisma Świętego — takie jak J 20,17; Koh 9,5 i 1 Kor 15,16-20 — pomagają nam lepiej zrozumieć to zagadnienie?`