---
title:  Sobota i stworzenie
date:  19/05/2020
---

Obecnie siódmy dzień tygodnia, sobota, jest powszechnie lekceważony zarówno przez zeświecczone społeczeństwo, jak i wspólnoty religijne. Fakt ten jest widoczny w systemie pracy globalnych korporacji, w próbie zmiany kalendarza w wielu krajach Europy przedstawiającego poniedziałek jako pierwszy dzień tygodnia, a niedzielę jako siódmy dzień, jak również w jednej z encyklik papieskich dotyczącej zmian klimatycznych, nazywającej siódmy dzień tygodnia (sobotę) żydowskim szabatem1 i zachęcającej świat do świętowania dnia odpoczynku w celu zmniejszenia globalnego ocieplenia.

`Przeczytaj Rdz 2,1-3; Wj 20,8-11; Mk 2,27; Ap 14,7. Jak zrozumienie tygodnia stworzenia wiąże się z czwartym przykazaniem dekalogu? Jak wiąże się to z poselstwem trzech aniołów?`

W Biblii czytamy: „I ukończył Bóg w siódmym dniu dzieło swoje, które uczynił” (Rdz 2,2). „Bóg, odpocząwszy siódmego dnia, uświęcił ten dzień i odłączył go jako dzień odpoczynku dla człowieka”2. Dlatego Jezus mógł powiedzieć:

— „To szabat został ustanowiony dla człowieka, a nie człowiek dla szabatu” (Mk 2,27 BT).

Jezus mógł złożyć takie autorytatywne oświadczenie, gdyż to On ustanowił dzień sobotni jako wieczny znak i pieczęć przymierza Boga z Jego ludem. Odpoczynek sobotni jest przeznaczony nie tylko dla Hebrajczyków, ale i dla całej ludzkości.

Księga Rodzaju wskazuje trzy dokonania Jezusa po tym, jak ustanowił On dzień sobotni. Po pierwsze „odpoczął” (Rdz 2,2), dając nam boski przykład, iż pragnie odpoczywać wraz z nami. Po drugie „pobłogosławił” (Rdz 2,3) siódmy dzień. Owszem, w opisie stworzenia również zwierzęta zostały pobłogosławione (zob. Rdz 1,22), a także Adam i Ewa zostali pobłogosławieni (zob. Rdz 1,28), ale jedynym dniem szczególnie pobłogosławionym jest siódmy dzień. Po trzecie Bóg „poświęcił go” (Rdz 2,3), czyli „uczynił go świętym” (BT).

Żaden inny dzień w Biblii nie został tak potrójnie wyróżniony. Te trzy dokonania zostały powtórzone w czwartym przykazaniu, gdy Bóg napisał je własnym palcem, wskazując na stworzenie jako podstawę, na której ustanowiony został odpoczynek sobotni (zob. Wj 20,11).

`Porównanie Ap 14,7 z Wj 20,11 wskazuje na to, że przykazanie sobotnie jest podstawą oddawania czci Stwórcy. Jak to wyraźne powiązanie z sobotą łączy ten dzień z wydarzeniami czasów końca?`