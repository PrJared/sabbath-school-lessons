---
title:  Do dalszego studium
date:  22/05/2020
---

„Nagromadzone dowody, oparte na porównawczych, piśmienniczych, językoznawczych i innych argumentach, są zbieżne na każdym poziomie i prowadzą do jednego wniosku, iż hebrajski termin jom (dzień) w 1. rozdziale Księgi Rodzaju oznacza wyłącznie dosłowną 24-godzinną dobę. Autor 1. rozdziału Księgi Rodzaju nie mógł spójniej i pełniej wyrazić pojęcia dosłownego dnia”1.

„Największe umysły, jeśli nie są kierowane przez Słowo Boże, błądzą w swoich próbach zbadania powiązań między nauką a objawieniem. Stwórca i Jego dzieło są poza ich pojmowaniem, a ponieważ dzieło to nie może zostać objaśnione przy pomocy praw przyrody, ludzie tacy traktują historię biblijną jako niewiarygodną”2.

**Pytania do dyskusji**

`1. Przeczytaj ponownie powyższy cytat Ellen G. White. Jak często widzimy przykłady tego, co owa autorka napisała, nawet pośród zdeklarowanych chrześcijan, którzy przedkładają twierdzenia nauki nad prawdy Biblii, sugerując w ten sposób, że Pismo Święte jest dla nich niewiarygodne?`

`2. Dlaczego nie jest możliwe poważne podejście do Biblii, gdy akceptuje się teistyczny ewolucjonizm? Jeśli znasz chrześcijan wyznających teistyczny ewolucjonizm, zapytaj ich, jak rozumieją krzyż Chrystusa w świetle tego, co Paweł napisał w 5. rozdziale Listu do Rzymian o bezpośrednim powiązaniu upadku Adama ze śmiercią i ofiarą Jezusa? Czy są w stanie to wyjaśnić?`

`3. Jeśli Biblia jest objawieniem Boga, to czy oczy wierzących nie są otwarte na większą rzeczywistość opisaną w Piśmie Świętym? Dlaczego zatem chrześcijanie są nazywani ludźmi ograniczonymi, gdy kierują myśli ku biblijnym prawdom objawionym przez nieskończonego Boga? W gruncie rzeczy ateistyczno-materialistyczny pogląd na świat jest znacznie bardziej zawężony niż światopogląd biblijny.`

`4. Jako wierzący — wierni Słowu Bożemu — jak możemy pomóc tym, którzy zmagają się z kwestią tożsamości seksualnej? Dlaczego nie wolno nam rzucać kamieniami nawet w tych, którzy jak cudzołożnica dopuszczają się jawnego grzechu?`