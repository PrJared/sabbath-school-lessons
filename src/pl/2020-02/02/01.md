---
title:  Pochodzenie i natura Biblii
date:  04/04/2020
---

### Studium bieżącego tygodnia
2 P 1,19-21; 2 Tm 3,16-17; Pwt 18,18; Wj 17,14; J 1,14; Hbr 11,3.6.

> <p>Tekst pamięciowy</p>
> „A przeto i my dziękujemy Bogu nieustannie, że przyjęliście Słowo Boże, które od nas słyszeliście nie jako słowo ludzkie, ale, jak jest prawdziwie, jako Słowo Boże, które też w was wierzących skutecznie działa” (1 Tes 2,13).

Sposób, w jaki postrzegamy i rozumiemy pochodzenie i naturę Pisma Świętego, w znaczący sposób wpływa na rolę, jaką Biblia odgrywa w naszym życiu i Kościele. Nasz sposób interpretowania Biblii w istotnym stopniu zależy od naszego zrozumienia procesu objawienia i natchnienia. Jeśli chcemy właściwie rozumieć Pismo Święte, musimy przede wszystkim pozwolić, by sama Biblia określała podstawowe normy naszego posługiwania się nią. Nie możemy studiować matematyki przy pomocy doświadczalnych metod stosowanych w biologii czy socjologii. Nie możemy studiować fizyki przy pomocy metod wykorzystywanych do studiowania historii. Podobnie duchowe prawdy Biblii nie mogą zostać poznane i zrozumiane właściwie przy pomocy ateistycznych metod, według których do Biblii podchodzi się z założeniem, iż Bóg nie istnieje. Przeciwnie, nasza interpretacja Pisma Świętego musi poważnie traktować bosko-ludzki wymiar Słowa Bożego. Dlatego prawidłowe interpretowanie Pisma Świętego wymaga, byśmy podchodzili do Biblii z wiarą, a nie z metodologicznym niedowierzaniem i powątpiewaniem.

W tym tygodniu przyjrzymy się pewnym podstawowym zagadnieniom dotyczącym pochodzenia i natury Biblii, które powinny wpływać na to, jak ją interpretujemy i rozumiemy.