---
title:  Spisane Słowo Boże
date:  07/04/2020
---

`„I rzekł Pan do Mojżesza: Spisz sobie te słowa, gdyż na podstawie tych słów zawarłem przymierze z tobą i z Izraelem” (Wj 34,27). Dlaczego Pan polecił Mojżeszowi spisać te słowa, a nie tylko powtórzyć je w obecności całego ludu? Jaka jest oczywista korzyść z istnienia spisanego Słowa Bożego?`

Bóg, który przemawia i który stworzył ludzką zdolność posługiwania się mową, uzdalnia wybranych ludzi do przekazywania objawionych przez Niego prawd i natchnionych myśli w sposób wiarygodny i rzetelny. Nic dziwnego, że nakazał On autorom ksiąg biblijnych od początku spisywać Jego pouczenia i Jego objawienie.

**Czego poniższe wersety uczą o spisanym objawieniu?**

`Wj 17,14; 24,4`

`Joz 24,26`

`Jr 30,2`

`Ap 1,11.19; 21,5; 22,18-19`

Dlaczego Bóg nakazał, by Jego objawienie i Jego natchnione przesłania zostały spisane? Oczywista odpowiedź jest taka, iż Bóg uczynił to, byśmy ich nie zapomnieli. Spisane słowa Biblii są stałym punktem odniesienia kierującym nas do Boga i Jego woli. Spisany dokument zazwyczaj łatwiej jest zabezpieczyć i jest on znacznie bardziej wiarygodny niż ustny przekaz, który trzeba powtarzać raz za razem. Spisane Słowo Boże, które można kopiować w dowolnej liczbie egzemplarzy, może być także dostępne dla wielu ludzi jednocześnie, w przeciwieństwie do słowa mówionego. Przemawiać można jedynie do ograniczonej liczby ludzi w jednym czasie i w jednym miejscu, ale to, co zostanie napisane, może być czytane przez niezliczonych czytelników w wielu miejscach na wszystkich kontynentach i być błogosławieństwem przez wszystkie pokolenia. Nawet jeśli niektórzy nie potrafią czy z różnych powodów nie mogą czytać, inni mogą czytać dla nich na głos.