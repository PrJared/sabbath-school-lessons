---
title:  Do dalszego studium
date:  10/04/2020
---

Choć studiowanie Biblii jest niezbędne dla naszej wiary, to jednak samo w sobie nie miałoby rzeczywistej duchowej wartości, gdyby nie wpływ Ducha Świętego na nasze serce i nasz umysł, gdy czytamy Biblię, studiujemy ją i rozmyślamy o niej.

„W swoim Słowie Bóg powierzył ludziom wiedzę potrzebną do zbawienia. Pismo Święte powinno być przyjmowane jako autorytatywne i niezawodne objawienie Jego woli. Wyznacza ono standard dla charakteru, odsłania doktryny i stanowi test doświadczenia. (...). Jednak fakt, że Bóg objawił ludziom swoją wolę przez swoje Słowo, nie wyklucza potrzeby bezustannej obecności i przewodnictwa Ducha Świętego. Przeciwnie, został On obiecany przez naszego Zbawiciela, by otworzyć Słowo Jego sługom, by udzielić im światła i wprowadzić w życie Jego nauki. A ponieważ Duch Boży natchnął Biblię, niemożliwe jest, aby Jego nauki były sprzeczne z tym, co zawiera Słowo”1.

**Pytania do dyskusji**

`1. Dlaczego Bóg objawia nam siebie i swoją wolę? Dlaczego potrzebujemy objawienia?`

`2. Jak Bóg objawia siebie? Bóg posługuje się różnymi środkami, by objawić prawdę o sobie. Czyni to w ogólny sposób za pomocą przyrody, a w sposób bardziej wyraźny przez sny (zob. Dn 7,1), widzenia/wizje (zob. Rdz 15,1), znaki (zob. 1 Krl 18,24.38) i swego Syna, Jezusa Chrystusa (zob. Hbr 1,1-2). Czy Bóg objawił się tobie osobiście? Podziel się swoim doświadczeniem.`

`3. Niektórzy badacze Pisma Świętego odrzucają wiele nauk biblijnych, postrzegając je jako mity. Stworzenie świata, istnienie Adama i Ewy, exodus Izraelitów z niewoli egipskiej oraz historia proroka Daniela to tylko niektóre przykłady (ze Starego Testamentu) biblijnych nauk nazywanych jedynie wymysłami mającymi być nośnikiem duchowej prawdy. Oto co się dzieje, gdy ludzie zabierają się za osądzanie Słowa Bożego. Czego to uczy nas o niebezpieczeństwie związanym z tego rodzaju postawami?`

`4. W Biblii Bóg w potężny sposób objawił swoją wolę. Jednak On pragnie twojej pomocy w głoszeniu Jego woli i dobrej nowiny o Jego zbawieniu wyłącznie w Jezusie Chrystusie. Gdy ludzie obserwują cię, jakie wyobrażenia o Bogu mają na podstawie twojego postępowania?`