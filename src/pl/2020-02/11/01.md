---
title:  Biblia i proroctwa
date:  06/06/2020
---

### Studium bieżącego tygodnia
Dn 2,27-45; J 14,29; Lb 14,34; Dn 7,1-25; 8,14; 1 Kor 10,1-13.

> <p>Tekst pamięciowy</p>
> „A ten odpowiedział mu: Aż do dwóch tysięcy trzystu wieczorów i poranków, potem świątynia znowu wróci do swojego prawa” (Dn 8,14).

Biblijne proroctwa są niezwykle istotne dla naszej tożsamości i misji. Są wewnętrznym i zewnętrznym mechanizmem potwierdzającym prawdziwość Słowa Bożego. Jezus stwierdził:

— „Teraz powiedziałem wam, zanim się to stanie, abyście uwierzyli, gdy się to stanie” (J 14,29; zob. także J 13,19).

Zatem bardzo ważna jest odpowiedź na następujące pytanie:

— Jak powinniśmy prawidłowo interpretować proroctwa, abyśmy wiedzieli, kiedy proroctwo się wypełniło lub kiedy wypełni?

Reformatorzy protestanccy posługiwali się historycystyczną metodą interpretacji. Metoda ta jest identyczna z tą, jaką posłużyli się Daniel i Jan jako kluczem do własnej interpretacji. Metoda historycystyczna każe postrzegać proroctwa jako postępujące i stale wypełniające się w historii, począwszy od jakiegoś określonego punktu w przeszłości, a skończywszy na Królestwie Bożym.

W tym tygodniu będziemy studiować podstawy historycystycznej interpretacji proroctw. „W historii mamy dostrzegać spełnienie proroctw, studiować działania Opatrzności w wielkich ruchach reformacyjnych oraz rozumieć rozwój wydarzeń prowadzących narody ku ostatecznemu konfliktowi wielkiego boju”1.