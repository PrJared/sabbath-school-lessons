---
title:  Do dalszego studium
date:  12/06/2020
---

Przyjrzyj się uważnie poniższej tabeli:

|7. rozdział Księgi Daniela|8. rozdział Księgi Daniela|
|---|---|
|Babilonia (lew)|—|
|Media i Persja (niedźwiedź)|Media i Persja (baran)|
|Grecja (pantera)|Grecja (kozioł)|
|Rzym pogański (czwarta bestia)|Rzym pogański (pozioma ekspansja małego rogu)|
|Rzym papieski (mały róg)|Rzym papieski (pionowa ekspansja małego rogu)|
|Sąd w niebie|Oczyszczenie niebiańskiej świątyni|

Niezwykle istotne jest to, że scena sądu w 7. rozdziale Księgi Daniela, następująca po 1260 latach prześladowań (zob. Dn 7,25), jest tym samym wydarzeniem, co oczyszczenie świątyni w Dn 8,14. Ta scena sądu w niebie prowadzi ostatecznie do ustanowienia wiecznego Królestwa Bożego po zakończeniu smutnej historii tego upadłego świata. Tak więc mamy mocny biblijny dowód na to, jak wielkie znaczenie Pismo Święte przywiązuje do Dn 8,14 i wydarzenia, o którym jest mowa w tym wersecie1.

**Pytania do dyskusji**

`1. Przeczytaj jeszcze raz 2. rozdział Księgi Daniela. Zwróć uwagę, jak wyraźnie ukazana jest tu metoda historycystyczna — nieprzerwany ciąg światowych imperiów, począwszy od starożytności, a skończywszy na ustanowieniu wiecznego Królestwa Bożego. Bóg daje nam klucz do interpretacji tych proroctw. Jak świadczy o stanie chrześcijaństwa fakt, że niewiele chrześcijańskich Kościołów stosuje jeszcze metodę historycystyczną? Jak wobec tego faktu jeszcze większego znaczenia nabiera przesłanie adwentystyczne kierowane do świata?`

`2. Jak rozumiesz proroctwo o 2300 wieczorach i porankach z Dn 8,14? Jeśli go nie rozumiesz, poświęć odpowiedni czas, by je poznać i podzielić się nim z innymi osobami podczas pierwszej części nabożeństwa. Będziesz zdumiony tym, jak solidnie ugruntowana jest nasza interpretacja tego proroctwa?`

`3. Przeczytaj Dn 7,18.21-22.25.27. Zwróć uwagę na to, co dzieje się ze świętymi. Jak traktuje ich potęga przedstawiona jako mały róg? Co Bóg czyni dla nich? Jaka jest dobra nowina dla świętych w związku z sądem? Co daje im ostatecznie sąd Boży?`