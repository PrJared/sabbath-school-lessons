---
title:  Do dalszego studium
date:  15/05/2020
---

„W swoim Słowie Bóg powierzył ludziom wiedzę potrzebną do zbawienia. Pismo Święte powinno być przyjmowane jako autorytatywne i niezawodne objawienie Jego woli. Wyznacza ono standard dla charakteru, odsłania doktryny i stanowi test doświadczenia. (...). Jednak fakt, że Bóg objawił ludziom swoją wolę przez swoje Słowo, nie wyklucza potrzeby bezustannej obecności i przewodnictwa Ducha Świętego. Przeciwnie, został On obiecany przez naszego Zbawiciela, by otworzyć Słowo Jego sługom, by udzielić im światła i wprowadzić w życie Jego nauki. A ponieważ Duch Boży natchnął Biblię, niemożliwe jest, aby Jego nauki były sprzeczne z tym, co zawiera Słowo”1.

**Pytania do dyskusji**

`1. Bez względu na to, ile różnych przekładów Biblii jest dostępnych w twoim języku, jak możesz najlepiej wykorzystać to, co masz do dyspozycji? Jak możesz się nauczyć cenić Pismo Święte jako Słowo Boże i starać się przez wiarę być posłuszny jego nauce?`

`2. Pomyśl o różnicy między tym, czego Słowo Boże naucza o pochodzeniu ludzkości (iż zostaliśmy stworzeni przez Boga w szóstym dniu dzieła stworzenia), a tym, czego naucza współczesna świecka szkoła, iż wyewoluowaliśmy z nieożywionej materii w wyniku przypadkowego procesu trwającego miliardy lat. Jak te dwa zdecydowanie przeciwne poglądy świadczą o konieczności trzymania się nauki biblijnej. Jak bardzo może zbłądzić ludzkość, gdy odchodzi od wyraźnej nauki Słowa Bożego?`

`3. Jakie narzędzia biblijne są ci dostępne i jak mogą pomóc ci w zrozumieniu Biblii? Nawet jeśli nie posiadasz takich narzędzi, jak możesz się nauczyć stosować w swojej interpretacji Biblii to, czego nauczyłeś się w tym tygodniu?`

`4. Izraelitom polecono nauczać swoich dzieci wielkich prawd, które zostały im powierzone, oraz opowiadać o tym, jak Bóg ich prowadził (zob. Pwt 4,9). Poza oczywistym dobrodziejstwem przekazywania wiary, jak nauczanie i opowiadanie o Bożym prowadzeniu w naszym życiu sprzyja umacnianiu naszej wiary? Dlaczego dzielenie się biblijną prawdą z bliźnimi jest korzystne także dla nas samych?`