---
title:  Do dalszego studium
date:  26/06/2020
---

„Nieodrodzone oko nigdy nie może ujrzeć wspaniałości i piękna Chrystusa. Jedynie wewnętrzne oświecenie przez Ducha Świętego — ukazanie duszy jej prawdziwej beznadziejności i bezradności, jeśli nie przyjmie miłosierdzia i przebaczenia Tego, który poniósł jej grzechy, jedynego skutecznego Zbawiciela, Chrystusa — może uzdolnić człowieka do dostrzeżenia Jego nieskończonego miłosierdzia oraz Jego niezmierzonej miłości, dobroci i chwały”1.

„Fragmenty Pisma Świętego, a nawet całe rozdziały mogą być przyswajane pamięciowo i powtarzane, gdy szatan przychodzi ze swoimi pokusami. (...). Gdy szatan usiłuje prowadzić umysł do rozmyślania o rzeczach ziemskich i zmysłowych, najskuteczniej można go odeprzeć przy pomocy napisano”2.

**Pytania do dyskusji**

`1. Jak prawda o wolnej woli i wolności wyboru mają się do naszych decyzji związanych z wiarą i posłuszeństwem? Choć wiele zdarzeń w naszym życiu pozostaje poza naszą kontrolą, to jednak mamy wolność wyboru w tym, co najważniejsze — w sprawach życia wiecznego. Jak korzystasz z wolnej woli danej ci przez Boga? Jakich duchowych wyborów dokonujesz?`

`2. Pomyśl o roli, jaką sobota może i powinna odgrywać w kwestii spędzania czasu w spokoju z Bogiem. Jak świętowanie soboty chroni cię przed nawałem zajęć, które odbierają ci czas na łączność z Bogiem? Jak możesz pełniej korzystać z soboty jako duchowego błogosławieństwa zgodnie z intencją przyświecającą jej ustanowieniu?`

`3. Jakie jest twoje doświadczenie w kwestii spędzania czasu z Bogiem na osobistej modlitwie i studiowaniu Słowa Bożego? Jak ta duchowa praktyka wpływa na twoją wiarę? Jak powinna wpływać? Jeśli zechcesz, podziel się podczas pierwszej części nabożeństwa swoimi spostrzeżeniami związanymi z osobistym studiowaniem Pisma Świętego i modlitwą oraz tym, co dzięki nim zyskałeś. Jak to, czego się nauczyłeś, może się okazać dobrodziejstwem także dla innych?`

`4. Jakie są twoje ulubione fragmenty Pisma Świętego, które znasz na pamięć? Dlaczego je lubisz? Jak nauczenie się ich na pamięć stało się błogosławieństwem dla ciebie?`