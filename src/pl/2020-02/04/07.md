---
title:  Do dalszego studium
date:  24/04/2020
---

Tradycja, doświadczenie, kultura, rozum i Biblia odgrywają określoną rolę w naszym myśleniu o Słowie Bożym. Najważniejsze pytanie brzmi teraz następująco: Które z tych źródeł ma decydujące znaczenie i najwyższy autorytet w sprawach naszej teologii? Uznawanie Biblii jako takiej to jedno, ale pozwalanie, by Biblia, przez działanie Ducha Świętego, wpływała na nas i zmieniała nas, to coś zupełnie innego.

W pewnym sensie kultura, doświadczenie, rozum, a nawet tradycja nie muszą być złe same w sobie. Stają się problemem, gdy sprzeciwiają się Pismu Świętemu. Jednak takiej sytuacji należy się spodziewać. Co gorsza, te rzeczy są stawiane ponad Słowem Bożym. Dzieje odstępstwa zarówno w czasach starotestamentowych, jak i nowotestamentowych wskazują, że było ono przeważnie skutkiem zewnętrznych wpływów, które zaczynały przeważać nad Bożym objawieniem1.

**Pytania do dyskusji**

`1. Dlaczego łatwiej jest wyznawać i podtrzymywać pewne elementy ludzkich tradycji niż żyć w duchu prawa Bożego, miłując Boga całym sercem, całą duszą i całym umysłem, a bliźniego jak samego siebie (zob. Mt 22,37-40)?`

`2. Omówcie podczas pierwszej części nabożeństwa ostatnie pytanie z niedzielnej części lekcji. Jaką rolę powinna odgrywać tradycja w naszym Kościele? Jakie błogosławieństwa i wyzwania dostrzegasz związane z tradycją religijną?`

`3. Jak możemy się upewnić, że tradycja — bez względu na to jak dobra — nie wypiera spisanego Słowa Bożego jako naszej ostatecznej normy i autorytetu?`

`4. Przypuśćmy, że ktoś twierdzi, że przyśniło mu się, iż Pan do niego przemówił, przekonując go, że niedziela jest prawdziwym dniem odpoczynku i nabożeństwa w naszych czasach. Co odpowiedziałbyś takiej osobie i czego taki przykład uczy nas o potrzebie testowania naszego religijnego doświadczenia przy pomocy Słowa Bożego?`

`5. Omówcie podczas pierwszej części nabożeństwa kulturę, w której żyjecie. Jak ta kultura wpływa na waszą wiarę? Jakie przykłady z historii wskazują, że kultura może znacząco wpływać na postępowanie członków Kościoła, które to postępowanie z perspektywy czasu oceniamy jako zdecydowanie negatywne? Czego możemy się z tego nauczyć, aby nie popełniać podobnych błędów?`