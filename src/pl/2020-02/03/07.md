---
title:  Do dalszego studium
date:  17/04/2020
---

„Ludzie uważają się za mądrzejszych niż Słowo Boże i mądrzejszych niż sam Bóg. Zamiast opierać mocno stopy na niewzruszonym fundamencie i poddawać wszystko testowi Słowa Bożego, to oni testują owo Słowo przy pomocy nauk ścisłych i przyrodniczych, a jeśli wydaje im się, że nie zgadza się ono z ich poglądami naukowymi, odrzucają je jako niegodne zaufania”1.

„Ci, którzy najlepiej zapoznali się z mądrością i zamierzeniami Boga objawionymi w Jego Słowie, stali się ludźmi posiadającymi siłę umysłu. Mogą się stać skutecznymi współpracownikami Wielkiego Nauczyciela — Jezusa Chrystusa. (...). Chrystus dał swojemu ludowi słowa prawdy i wszyscy Jego wyznawcy są powołani do odegrania roli w ich oznajmianiu światu. (...). Nie istnieje uświęcenie w oderwaniu od prawdy — Słowa. Jakże ważne jest więc to, by było ono zrozumiane przez wszystkich!”2

**Pytania do dyskusji**

`1. Skoro Jezus, autorzy ewangelii i apostoł Paweł traktowali pisma Starego Testamentu jako Słowo Boże, jak świadczy to o błędności wielu współczesnych poglądów na Pismo Święte i dlaczego nie powinniśmy przyjmować takich argumentów, bez względu na to, kto je podnosi?`

`2. Aby zrozumieć, jak daleko zaszli niektórzy współcześni bibliści w swoim powątpiewaniu, wystarczy przytoczyć kilka przykładów tego, czemu zaprzeczają. Otóż odrzucają oni realne stworzenie świata w ciągu sześciu dni, a zamiast tego akceptują miliardy lat ewolucji. Odrzucają istnienie bezgrzesznego Adama w nieupadłym świecie oraz historyczność globalnego potopu. Niektórzy nie wierzą nawet w istnienie Abrahama jako historycznej postaci. Są i tacy, którzy uważają, że historia wyjścia Izraelitów z Egiptu jest jedynie mitem. Wielu odrzuca cuda Jezusa, w tym Jego fizyczne zmartwychwstanie. Spora grupa nie wierzy w biblijne proroctwa, w których prorocy przedstawili przyszłość, nierzadko wieki przed zapowiadanymi wydarzeniami. Co to wszystko mówi nam o skutkach ludzkiego zwątpienia w autorytet i autentyczność Pisma Świętego? Jak możemy próbować pomóc takim ludziom lepiej zrozumieć prawdę o Słowie Bożym, a także prawdę zawartą w nim samym?`

`3. Odpowiadając na pytanie pod koniec wtorkowej części lekcji, wyjaśnij, jak rozumiesz fakt, iż całe Pismo Święte jest natchnione, w tym nawet te jego części, które nie mają bezpośredniego zastosowania w naszych czasach?`