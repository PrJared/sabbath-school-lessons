---
title:  Do dalszego studium
date:  29/05/2020
---

„Biblia jest najbardziej spójną i najbardziej pouczającą księgą historyczną dostępną ludziom. Pochodzi wprost ze źródła wiecznej prawdy, a boska ręka zachowała jej czystość przez wszystkie wieki. (...). Jedynie tu możemy znaleźć historię ludzkości nieskażoną przez ludzkie uprzedzenia i pychę”1.

„Ukazano mi, że bez biblijnej historii geologia niczego nie dowodzi. Pozostałości znalezione w ziemi to dowód stanu rzeczy odmiennego pod wieloma względami od obecnego. Ale czas ich istnienia i to, jak długo pozostawały w ziemi, mogą być właściwie zrozumiane jedynie na podstawie biblijnej historii. Dociekania prowadzone poza biblijną historią mogą być nieszkodliwe pod warunkiem, że nasze założenia nie są sprzeczne z faktami objawionymi w Piśmie Świętym. Ale gdy w kwestii historii stworzenia ludzie odchodzą od Słowa Bożego i usiłują wyjaśnić stwórcze dokonania Boga przy pomocy praw przyrody, wówczas wypływają na bezgraniczny ocean niepewności. To, w jaki sposób Bóg dokonał dzieła stworzenia w ciągu sześciu rzeczywistych dni, nigdy nie zostało przez Niego objawione śmiertelnikom. Jego stwórcze dzieła są tak samo niepojęte jak Jego istnienie”2.

**Pytania do dyskusji**

`1. Skoro naukowym wyjaśnieniom obecnie istniejącej rzeczywistości — tego, co można dotknąć, usłyszeć, zobaczyć, zbadać i wielokrotnie przetestować — towarzyszą intensywne dyskusje i spory, dlaczego wielu ludzi bez pytania akceptuje naukowe twierdzenia o wydarzeniach, które rzekomo nastąpiły miliony czy nawet miliardy lat temu?`

`2. Współczesna nauka funkcjonuje zgodnie z założeniem (na pierwszy rzut oka całkiem rozsądnym), że nie można posługiwać się nadprzyrodzonymi wyjaśnieniami naturalnych zjawisk. To znaczy, że nie można wyjaśniać na przykład klęski głodu tym, że czarownica rzuciła urok na pola, a te przestały wydawać plony. Jakie są ograniczenia tego założenia w kwestii opisu stworzenia w Księdze Rodzaju? Otóż Księga Rodzaju przedstawia całkowicie nadprzyrodzone wydarzenie. Jednak jeśli automatycznie wyklucza się nadprzyrodzone czynniki jako czynniki sprawcze stworzenia, to dlaczego jakikolwiek model stworzony w oparciu o to założenie musi być z konieczności błędny?`