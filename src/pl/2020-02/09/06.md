---
title:  Stworzenie w Piśmie Świętym
date:  28/05/2020
---

**Przeczytaj wymienione poniżej fragmenty Nowego Testamentu i opisz, jak ich autorzy odnosili się do pierwszych jedenastu rozdziałów Księgi Rodzaju.**

`Mt 19,4-5`

`Mk 10,6-9`

`Łk 11,50-51`

`J 1,1-3`

`Dz 14,15`

`Rz 1,20`

`2 Kor 4,6`

`Ef 3,9`

`1 Tm 2,12-15`

`Jk 3,9`

`1 P 3,20`

`Jud 1,11.14`

`Ap 2,7; 3,14; 22,2-3`

Jezus i wszyscy autorzy ksiąg Nowego Testamentu odnosili się do pierwszych jedenastu rozdziałów Księgi Rodzaju jako do wiarygodnego opisu dziejów. Jezus nawiązywał do pism Mojżesza, w tym do stworzenia mężczyzny i kobiety (zob. Mt 19,4). Paweł wielokrotnie odwoływał się do historii stworzenia na poparcie swoich teologicznych twierdzeń prezentowanych w jego listach. Uczonym mieszkańcom Aten powiedział:

— „Bóg, który stworzył świat i wszystko, co na nim, Ten, będąc Panem nieba i ziemi, nie mieszka w świątyniach ręką zbudowanych” (Dz 17,24).

W ten sposób autorzy ksiąg nowotestamentowych budowali na fundamencie Księgi Rodzaju, co pokazuje współczesnemu czytelnikowi, iż wydarzenia opisane w tej księdze należy rozumieć dosłownie.

Przeczytaj na przykład 5. rozdział Listu do Rzymian. Ponad pół tuzina razy Paweł bezpośrednio łączy Adama z Jezusem (zob. Rz 5,12.14-19). Apostoł przyjmował więc za fakt istnienie rzeczywistego, historycznego Adama, a więc zajmował stanowisko, którego nie sposób obronić, jeśli zastąpi się dosłowne rozumienie Księgi Rodzaju ewolucyjnym modelem pochodzenia świata.

`Skoro sam Jezus oraz natchnieni przez Ducha Świętego autorzy ksiąg nowotestamentowych postrzegali opis stworzenia jako wiarygodne sprawozdanie historyczne, dlaczego rzeczą niemądrą byłoby z naszej strony, gdybyśmy pod wpływem twierdzeń upadłych i omylnych ludzi przyjęli odmienną postawę?`