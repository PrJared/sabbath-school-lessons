---
title:  Stworzenie i czas
date:  27/05/2020
---

`Przeczytaj 5. i 11. rozdział Księgi Rodzaju. Jak Biblia przedstawia historię ludzkości od Adama do Noego i od Noego do Abrahama?`

Jest pewien element, który czyni te genealogie wyjątkowymi w Biblii. Zawierają one element czasu, co sprawia, że bibliści całkiem słusznie nazywają je chronogenealogiami. Zawierają one wewnętrzny mechanizm informacji o potomkach połączonej z wiekiem, w jakim przodek wydawał na świat potomka:

— Gdy pierwsza osoba żyła x lat, została ojcem drugiej osoby. Pierwsza osoba żyła potem y lat i miała kolejnych synów i córki.

5. rozdział Księgi Rodzaju dodaje do tej formuły zdanie:

— A liczba lat pierwszej osoby wynosiła z lat.

Ten system wyklucza pominięcie czy dodanie pokolenia. 5. i 11. rozdział Księgi Rodzaju zawierają nieprzerwaną linię potomków uwzględnioną następnie w 1 Krn 1,18-27, bez dodanych czy brakujących pokoleń. W ten między innymi sposób Biblia sama się interpretuje.

Przez niemal dwa tysiące lat żydowscy i chrześcijańscy komentatorzy postrzegali te teksty jako historyczne i na ich podstawie wyznaczyli datę potopu i wiek świata, przynajmniej od tygodnia stworzenia opisanego w 1. i 2. rozdziale Księgi Rodzaju.

W ostatnich dziesięcioleciach obserwujemy próby nowego zinterpretowania 5. i 11. rozdziału Księgi Rodzaju w celu dostosowania ich do długich epok, stosownie do tego, jak interpretowane są (przez omylnych ludzi) pewne dane archeologiczne i historyczne. Powyższe działania wywołują pojawianie się poważnych pytań dotyczących wiarygodności biblijnego opisu dziejów.

Jeśli mamy zrozumieć bożą koncepcję czasu i jego upływu w dziejach, musimy uznać, że te dwa rozdziały są „zarówno historyczne, jak i poprawne teologicznie, co łączy Adama z resztą ludzkości i Bogiem tak, iż człowiek zostaje osadzony precyzyjnie w przestrzeni i czasie. Księga Rodzaju 5,1-32; 11,10-26 dostarcza ram czasowych i łańcucha pokoleń łączących lud Boga z człowiekiem powołanym do istnienia przez Niego jako zwieńczenie stworzenia podczas sześciu dni kreacji na tej planecie”1.

`Choć powyższe fragmenty Starego Testamentu zostały w nim umieszczone z dobrych i ważnych powodów, to jednak jak słowa Pawła zapisane w 1 Tm 1,4 i Tt 3,9 ostrzegają nas, iż podchodząc do takich wersetów, powinniśmy zachować pewną ostrożność?`