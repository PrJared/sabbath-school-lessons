---
title:  Do dalszego studium
date:  03/01/2020
---

„Biblia została zaplanowana jako przewodnik dla wszystkich, którzy chcą poznać wolę swego Stwórcy. Bóg dał ludziom pewne niezawodne proroctwa; aniołowie, a nawet sam Chrystus przyszli, aby Daniel i Jan dowiedzieli się o tym, co ma wkrótce nadejść. Te istotne kwestie dotyczące naszego zbawienia nie pozostały tajemnicą. Nie zostały przedstawione w taki sposób, aby wprawić w zakłopotanie i wprowadzić w błąd uczciwego poszukiwacza prawdy. Pan powiedział przez proroka Habakuka: »Zapisz to, co widziałeś, (…) aby to można szybko przeczytać« (Ha 2,2). Słowo Boże jest jasne dla wszystkich, którzy studiują je z otwartym w modlitwie sercem. Każda prawdziwie szczera dusza uzyska światło prawdy. »Światłości nasiano sprawiedliwemu« (Ps 97,11 BG). Żaden Kościół nie jest w stanie rozwijać się w świętości, jeśli jego członkowie nie będą szczerze poszukiwali prawdy niczym ukrytego skarbu”1.

„Studiujcie historię Daniela i jego towarzyszy. Choć żyli tam, gdzie żyli, i ze wszystkich stron otoczeni byli pokusą pobłażania swoim zachciankom, to jednak oddawali cześć Bogu i chwalili Go w swoim codziennym życiu. Postanowili unikać zła. Wystrzegali się wkraczania na ścieżkę nieprzyjaciela. Bóg nagrodził ich wytrwałą lojalność obfitymi błogosławieństwami”2.

**Pytania do dyskusji**

`1. Gdy studiujemy Księgę Daniela, musimy zwrócić uwagę na pewne bardzo ważne zagadnienie. Bóg nie tylko panuje nad narodami, ale także zna dobrze każdego z nas, i to w najpełniejszy możliwy sposób. Na przykład — jak czytamy o tym w 2. rozdziale Księgi Daniela — Bóg dał proroczy sen pogańskiemu królowi. Aby wejść w czyjś umysł we śnie i wszczepić tam logiczny przekaz, trzeba bliskości, o jakiej nie mamy nawet najmniejszego pojęcia. Jednocześnie, jak czytamy o tym, charakter tego snu świadczy, że Bóg panuje nawet nad największymi światowymi imperiami i wie wszystko, co się wydarzy aż do końca. Jakie pocieszenie i nadzieję możemy czerpać z takiego obrazu rzeczywistości? Co czujesz, wiedząc, że Bóg jest tak blisko ciebie, iż zna nawet twoje myśli? Dlaczego w tym kontekście obietnica zawarta w ofierze Jezusa na krzyżu nabiera szczególnego znaczenia?`

`2. Omówcie podczas pierwszej części nabożeństwa różnice między klasycznymi i apokaliptycznymi proroctwami. Jakie przykłady jednych i drugich, poza wymienionymi w lekcji, możecie podać?`