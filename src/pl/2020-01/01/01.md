---
title:  Od czytania do zrozumienia
date:  28/12/2019
---

### Studium bieżącego tygodnia
Łk 24,25-27; 2 P 3,11-13; Jon 3,3-10; Lb 14,34; Dn 9,23; 10,11-12.

> <p>Tekst pamięciowy</p>
> „A gdy Filip podbiegł, usłyszał, jak tamten czytał proroka Izajasza, i rzekł: Czy rozumiesz to, co czytasz?” (Dz 8,30).

Nasz Kościół zrodził się ze słów zapisanych na kartach Księgi Daniela, którą będziemy studiowali w tym kwartale. Przystępując do zgłębiania tej księgi, należy pamiętać o następujących faktach, które powinny kierować naszym studium.

Po pierwsze powinniśmy zawsze pamiętać o tym, że Chrystus znajduje się w centrum Księgi Daniela, tak samo jak znajduje się w centrum całej Biblii.

Po drugie Księga Daniela została napisana i skomponowana w taki sposób, by uwypuklić jej literackie piękno i pomóc nam w zrozumieniu jej najważniejszych przesłań.

Po trzecie musimy rozumieć różnicę między proroctwami klasycznymi/tradycyjnymi/typowymi a proroctwami apokaliptycznymi. To pomoże nam odróżnić proroctwa Księgi Daniela od innych proroctw, takich jak te zapisane w Księdze Izajasza, Księdze Amosa czy Księdze Jeremiasza.

Po czwarte, gdy studiujemy proroctwa Księgi Daniela związane z przedziałami czasowymi, powinniśmy rozumieć, że profetyczny plan Księgi Daniela obejmuje bardzo długie okresy wyrażone zgodnie z zasadą dzień za rok.

Po piąte powinniśmy podkreślić, że Księga Daniela nie tylko zawiera prorocze informacje, ale ma także głębokie znaczenie dla naszego osobistego życia.