---
title:  Do dalszego studium
date:  31/01/2020
---

„Pyszny niegdyś monarcha stał się pokornym dzieckiem Bożym, tyran i dyktator — mądrym i współczującym królem. Ten, który sprzeciwiał się i bluźnił Panu Niebios, teraz uznał moc Najwyższego i gorliwie starał się szerzyć bojaźń Jahwe oraz dbać o szczęście swoich poddanych. Nebukadnesar, skarcony przez Króla Królów i Pana Panów, nauczył się wreszcie tego, co powinni pojąć wszyscy rządzący — mianowicie, iż prawdziwa wielkość polega na prawdziwej dobroci. Uznał on Jahwe jako Żywego Boga, mówiąc:

— »Teraz ja, Nebukadnesar, chwalę, wywyższam i wysławiam Króla Niebios, gdyż wszystkie jego dzieła są prawdą i jego ścieżki są sprawiedliwością. Tych zaś, którzy pysznie postępują, może poniżyć« (Dn 4,34).

W ten oto sposób spełnił się zamysł Pana, zgodnie z którym największe królestwo świata miało objawiać Jego chwałę. Publiczne wyznanie, w którym Nebukadnesar uznał miłosierdzie, dobroć i władzę Boga, było jego ostatnim oświadczeniem zapisanym w świętej historii”1.

**Pytania do dyskusji**

`1. „Pycha prowadzi do każdego innego grzechu. Jest stanem umysłu stojącym w całkowitej sprzeczności z Bogiem. Przesada? Jeśli tak, zastanów się dobrze. (...) im więcej w kimś pychy, tym bardziej jej nie znosi u innych. Właściwie jeśli chcesz dowiedzieć się, ile jest w tobie pychy, wystarczy zadać sobie pytanie: Jak bardzo nie lubię, gdy ktoś mnie zbywa albo nie zauważa, gdy ktoś się do mnie wtrąca, traktuje mnie z góry czy popisuje się przy mnie? Rzecz w tym, że pycha jednej osoby konkuruje z pychą innych. Drażni mnie, gdy na przyjęciu ktoś skupia na sobie zainteresowanie, bo sam chcę stanowić centrum zainteresowania. Kosa trafia na kamień. Trzeba tu podkreślić, że pycha z natury dąży do konkurencji — jest konkurencyjna z definicji”2. Jak te słowa brytyjskiego pisarza Clive’a S. Lewisa (1898-1963) pomagają ci dostrzec pychę w twoim życiu?`

`2. W 4. rozdziale Księgi Daniela, podobnie jak w poprzednich rozdziałach, poruszona jest kwestia najwyższej władzy Boga. Dlaczego jest to tak ważne zagadnienie? Jaką rolę w naszym zrozumieniu tego doniosłego zagadnienia odgrywa sobota?`