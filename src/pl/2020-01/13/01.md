---
title:  Z prochu do gwiazd
date:  21/03/2020
---

### Studium bieżącego tygodnia
Dn 12,1-13; Rz 8,34; Łk 10,20; Rz 8,18; Hbr 2,14-15; J 14,29; Ap 11,3.

> <p>Tekst pamięciowy</p>
> „Lecz roztropni jaśnieć będą jak jasność na sklepieniu niebieskim, a ci, którzy wielu wiodą do sprawiedliwości, jak gwiazdy na wieki wieczne” (Dn 12,3).

Księga Daniela rozpoczyna się najazdem Nebukadnesara na Judeę i uprowadzeniem jeńców do Babilonii, a kończy się powstaniem Księcia Michała i wyzwoleniem ludu Bożego z mocy eschatologicznego Babilonu. To znaczy, jak wskazuje na to cała Księga Daniela, że w końcu, w samym końcu, Bóg dokona tego wszystkiego na rzecz swego ludu.

Jak zauważyliśmy, Daniel i jego towarzysze pozostali wierni Bogu i wykazali się nieprzeciętną mądrością wśród prób i wyzwań czekających ich na wygnaniu. Podobnie wobec ucisku lud Boży w czasie końca pozostanie wierny Bogu, zwłaszcza podczas „takiego ucisku, jakiego nigdy nie było, odkąd istnieją narody” (Dn 12,1). Podobnie jak to było z Danielem i jego przyjaciółmi w Babilonii, wyznawcy Boga będą się wykazywać mądrością i zrozumieniem. Posiądą mądrość nie tylko jako osobistą zaletę, ale w wyniku tej mądrości wykażą się poświęceniem w prowadzeniu innych do sprawiedliwości. Niektórzy umrą albo zostaną zabici, a więc wrócą do prochu, ale zostaną wskrzeszeni do życia w wieczności. Jak powiedział anioł Danielowi, „wielu z tych, którzy śpią w prochu ziemi, obudzą się (...) do żywota wiecznego” (Dn 12,2).