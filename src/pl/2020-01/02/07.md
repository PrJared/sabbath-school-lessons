---
title:  Do dalszego studium
date:  10/01/2020
---

„Daniel i jego towarzysze w młodości swojej, gdy przebywali w Ba­bilonie, pozornie byli bardziej wyróżnieni przez los niż Józef w pierwszym okresie swego pobytu w Egipcie. Jednak i oni byli poddani próbom nie lżejszym niż Józef. Młodzieńcy ci, pochodzący z rodów królewskich, przybyli ze swoich domów judzkich do najwspanialszego z ówczesnych miast na świecie, na dwór najpotężniejszego monarchy — Nebukadnesa­ra, gdzie zostali przydzieleni do przybocznej służby królewskiej. W tym zbytkownym i zepsutym otoczeniu czyhały na młodzieńców wszelkiego rodzaju pokusy. Fakt, że wyznawcy Jahwe stali się niewolni­kami babilońskimi, że naczynia z przybytku ich Boga dostały się do świątyń pogańskich Babilonu i że król izraelski został uwięziony, ­rozgłaszali Babilończycy jako oczywisty znak przewagi ich religii i oby­czajów nad religią i obyczajami hebrajskimi. W tych warunkach skrajne­go poniżenia, w jakich znajdowali się Izraelici z powodu odstępstwa od Boga i Jego przykazań, Bóg wykazał wyższość swych świętych żądań oraz absolutną konieczność posłuszeństwa wobec nich. O tej wyższości mógł Pan świadczyć jedynie za pośrednictwem wiernych Mu ludzi”1.

**Pytania do dyskusji**

`1. Omówcie podczas pierwszej części nabożeństwa różne kulturowe i społeczne wyzwania, z jakimi macie do czynienia w waszym społeczeństwie jako chrześcijanie. Jakie są to wyzwania i jak Kościół jako całość może się nauczyć na nie reagować?`

`2. Pomyśl, jak łatwo byłoby Danielowi i jego przyjaciołom usprawiedliwić kompromis w kwestii wiary. Przecież zostali pokonani przez Babilończyków. Judejczycy stali się jeńcami. Jakiego jeszcze dowodu potrzebowali, by wytłumaczyć sobie, że babilońscy bogowie okazali się silniejsi niż Bóg Izraela, a więc wygnańcom nie pozostało nic innego, jak tylko pogodzić się z tym faktem? Jakie ważne biblijne prawdy mogły im pomóc nie ulec pokusie takiego sposobu myślenia? (Zob. Jr 5,19; 7,22-34). Co mówi to nam o doniosłości poznania Biblii i zrozumienia zagadnienia teraźniejszej prawdy?`

`3. Dlaczego wierność jest tak ważna nie tylko dla nas samych, ale także dla tych, dla których nasza wierność jest świadectwem o charakterze Boga, któremu staramy się służyć?`