---
title:  Z Jerozolimy do Babilonu
date:  04/01/2020
---

### Studium bieżącego tygodnia
2 Krl 21,10-16; Dn 1,1-21; Ga 2,19-20; Mt 16,24-26; 2 Kor 4,17; Jk 1,5.

> <p>Tekst pamięciowy</p>
> „A Bóg dał tym czterem młodzieńcom znajomość i rozumienie wszelkiego pisma i mądrości; Daniel zaś znał się na wszelkiego rodzaju widzeniach i snach” (Dn 1,17).

Autorzy ksiąg biblijnych nie wzbraniali się przed ukazywaniem słabości upadłej natury ludzkiej. Od 3. rozdziału Księgi Rodzaju ludzka grzeszność i jej smutne skutki są przedstawiane wyraźnie i otwarcie. Jednocześnie widzimy też przypadki tych, którzy wykazywali się wielką wiernością wobec Boga, nawet w obliczu silnych wpływów skłaniających ich do niewierności. Jedne z najbardziej przejmujących przykładów takiej wierności zostały ukazane właśnie w Księdze Daniela.

Jednak gdy studiujemy Księgę Daniela, powinniśmy pamiętać, że prawdziwym bohaterem tej księgi jest Bóg. Tak przywykliśmy już do opowiadań podkreślających wierność Daniela i jego towarzyszy, iż zapominamy wywyższać wierność Tego, który kierował tymi młodymi ludźmi i podtrzymywał ich w duchowym starciu z potęgą i pokusami Babilonii. Być wiernym we własnym kraju i znanym sobie środowisku, to już jest wielkie wyzwanie, a co dopiero, gdy znajdujemy się pod presją obcego kraju, obcej kultury i obcej religii. Jednak ludzie są w stanie sprostać wyzwaniom, jeśli — podobnie jak to było w przypadku apostoła Pawła — wiedzą, komu zawierzyli (zob. 2 Tm 1,12) i komu ufają.