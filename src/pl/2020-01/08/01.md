---
title:  Ze wzburzonego morza na obłoki niebieskie
date:  15/02/2020
---

### Studium bieżącego tygodnia
Dn 7,1-28; 2 Tes 2,1-12; Rz 8,1; Mk 13,26; Łk 9,26; 12,8; 1 Tm 2,5.

> <p>Tekst pamięciowy</p>
> „Królestwo, władza i moc nad wszystkimi królestwami pod całym niebem będą przekazane ludowi Świętych Najwyższego. Jego królestwo jest królestwem wiecznym, a wszystkie moce jemu będą służyć i jemu będą poddane” (Dn 7,27).

Zapisana w 7. rozdziale Księgi Daniela wizja, którą będziemy studiować w tym tygodniu, jest paralelna do snu z 2. rozdziału Księgi Daniela. Jednak 7. rozdział Księgi Daniela poszerza znacząco to, co zostało objawione w 2. rozdziale Księgi Daniela. Po pierwsze wizja pojawia się nocą i przedstawia morze wzburzone przez cztery wiatry. Ciemność i woda przywołują na myśl dzieło stworzenia, tyle że tutaj prawdziwe stworzenie zostaje w pewnym sensie wypaczone i zaatakowane. Po drugie zwierzęta w wizji są nieczystymi hybrydami — zaprzeczeniem porządku stworzenia. Po trzecie zwierzęta zostały przedstawione jako sprawujące władzę, a zatem wygląda na to, że bezprawnie zagarnęły władzę daną przez Boga Adamowi w Edenie. Po czwarte wraz z przybyciem Syna Człowieczego Boże panowanie zostaje przywrócone tym, do których słusznie należy. Co Adam utracił w Edenie, to Syn Człowieczy odzyska na sądzie Bożym.

Powyższy ogólny opis daje panoramiczne spojrzenie na biblijne obrazy, które znajdują się w tle tej niezwykle symbolicznej wizji. Na szczęście pewne istotne szczegóły wizji zostały wyjaśnione przez anioła, abyśmy mogli zrozumieć główne zarysy tego zdumiewającego proroctwa.