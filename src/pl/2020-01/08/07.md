---
title:  Do dalszego studium
date:  21/02/2020
---

Choćby pobieżne prześledzenie historii świata świadczy o tym, że po upadku Cesarstwa Rzymskiego, do którego doszło pod wpływem ataku barbarzyńców z północy, biskup Rzymu wykorzystał sytuację i po przełamaniu dominacji trzech barbarzyńskich plemion stał się wyłączną władzą w Rzymie w 538 roku. W wyniku tego przejął kilka instytucjonalnych i politycznych funkcji rzymskiego cesarza. Tak oto powstało papiestwo posiadające doczesną i religijną władzę, która została mu odebrana dopiero przez Napoleona w 1798 roku. Nie zakończyło to istnienia Rzymu, ale tylko tę szczególną fazę jego dominacji i prowadzonych przez niego prześladowań. Papieże nie tylko twierdzili, że są zastępcami Chrystusa, ale także wprowadzali rozmaite religijne doktryny i praktyki przeciwne Biblii. Nauki takie jak czyściec, pokuta, spowiedź uszna czy zmiana przykazania świętowania soboty na nakaz świętowania niedzieli to tylko kilka z licznych zmian czasów i prawa wprowadzonych przez papiestwo.

„O własnych siłach człowiek nie jest w stanie odeprzeć oskarżeń wroga. Wyznając swą winę, stoi przed Bogiem w szatach zbrukanych grzechem. Ale Jezus, nasz Obrońca, przedkłada skuteczne prośby na rzecz wszystkich, którzy powierzają Mu siebie w skrusze i wierze. On wstawia się w ich sprawie, a przy pomocy potężnego argumentu Golgoty ucisza oskarżyciela. Jego doskonałe posłuszeństwo prawu Bożemu dało Mu wszelką moc w niebie i na ziemi, a więc prosi On Ojca o miłosierdzie i pojednanie dla winowajcy. Zaś oskarżycielowi swego ludu oświadcza: — Niech cię zgromi Pan, szatanie. Ci ludzie zostali nabyci za cenę mojej krwi, są więc jak głownie wyrwane z ognia.

A tym, którzy polegają na Nim przez wiarę, daje zapewnienie: — »Oto ja zdjąłem z ciebie twoją winę i każę cię przyoblec w szaty odświętne« (Za 3,4)”1.

**Pytania do dyskusji**

`1. Przyjrzyj się jeszcze raz wszystkim cechom mocy małego rogu, który wyrasta z czwartej bestii, Rzymu, i pozostaje jego częścią. Jaka jedyna potęga powstała z pogańskiego Rzymu przed wiekami, prześladowała lud Boży i istnieje do dziś? Dlaczego tak jednoznaczna identyfikacja powinna pomóc nam uchronić się przed spekulacjami w kwestii tożsamości tej potęgi, w tym poglądu, że mały róg oznacza pogańskiego greckiego króla, który panował ponad półtora wieku przed pierwszym przyjściem Jezusa? Jak te wyraźne cechy identyfikacyjne powinny nas uchronić także przed upatrywaniem pojawienia się małego rogu dopiero w jakiejś nieokreślonej przyszłości?`