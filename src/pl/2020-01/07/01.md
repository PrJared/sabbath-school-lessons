---
title:  Anioł w lwiej jamie
date:  08/02/2020
---

### Studium bieżącego tygodnia
Dn 6,2-28; 1 Sm 18,6-9; Mt 6,6; Dz 5,27-32; Mk 6,14-29; Hbr 11,35-38.

> <p>Tekst pamięciowy</p>
> „Satrapowie zaś i ministrowie szukali w sprawach państwowych pozoru do skargi przeciwko Danielowi, lecz nie mogli znaleźć pozoru do skargi ani winy, gdyż był godny zaufania i nie stwierdzono u niego żadnego zaniedbania ani winy” (Dn 6,5).

Gdy Medowie i Persowie podbili Babilonię, Dariusz Medyjczyk uznał mądrość Daniela i uczynił go swoim ministrem. Sędziwy prorok tak doskonale znał się na administrowaniu królestwem, iż z czasem nowy król zdecydował postawić go na czele swojego rządu.

Jednak w 6. rozdziale Księgi Daniela czytamy, że Daniel doświadczył skutków czegoś, co słusznie można określić jako pierwszy grzech — zawiści. Ale to, co wydarzyło się później, świadczy dobitnie o tym, że Daniel był wierny nie tylko swoim świeckim obowiązkom jako minister medyjsko-perskiego imperium, ale przede wszystkim był wierny swojemu Bogu. Możemy być pewni, że jego wierność Bogu bezpośrednio wpływała na jego wierność także w innych sprawach.

Prześladowanie, jakiego doświadczył Daniel, jest przykładem tego, czego doświadczy lud Boży w czasie końca. Ta historia nie uczy, że lud Boży będzie wolny od prób i cierpienia. Znajduje się w niej jednak zapewnienie, że w walce ze złem dobro ostatecznie zwycięży, a Bóg usprawiedliwi swój lud.