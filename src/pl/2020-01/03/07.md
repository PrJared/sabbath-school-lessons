---
title:  Do dalszego studium
date:  17/01/2020
---

Warto zauważyć, że posąg z 2. rozdziału Księgi Daniela składa się między innymi ze złota i srebra, które są metalami związanymi z potęgą ekonomiczną. Ponadto zawiera on brąz i żelazo, które używano do wyrabiania broni, jak również glinę, która w starożytności była używana jako materiał do wyrobu tabliczek do pisania oraz naczyń gospodarstwa domowego. Tak więc posąg ten jest żywym obrazem ludzkości i jej dokonań. W stosowny sposób kolejne części posągu ukazują następstwo światowych potęg i ostateczny rozpad trwający aż do końca historii ludzkości. Jednak kamień został przedstawiony wyraźnie jako powstały „bez udziału rąk” (Dn 2,45), co dobitnie świadczy o nadprzyrodzonym końcu doczesnego świata i jego pychy podnoszącej się przeciwko Bogu.

Choć „niewprawnemu ludzkiemu oku historia świata może się wydawać chaotyczną grą przeciwstawnych sił, (...) to Księga Daniela upewnia nas, że Bóg czuwa nad wszystkim, patrząc z góry na świat i realizując to, co uważa za najlepsze”1.

**Pytania do dyskusji**

`1. Jakże dobrze wiedzieć, że wśród całego chaosu i cierpienia w tym świecie Bóg ostatecznie panuje i doprowadzi wszystko do chwalebnego końca! Ale zanim to się stanie, jaka jest teraz nasza rola w czynieniu wszelkiego dobra, jakie możemy uczynić, by złagodzić cierpienie w tym upadłym świecie?`

`2. Jak możemy wyjaśnić to, że Daniel i jego towarzysze najwyraźniej pilnie i lojalnie służyli pogańskiemu królowi, który wyrządził tyle zła ludowi Bożemu?`

`3. Jak już wcześniej zauważyliśmy, niektórzy interpretatorzy twierdzą, że kamień, który oderwał się od góry bez udziału ludzkich rąk, symbolizuje głoszenie ewangelii w świecie. Nie może to być jednak poprawna interpretacja z wielu powodów. Otóż w Dn 2,35 czytamy, że kamień ten skruszył poprzednie królestwa i kawałki po nich rozniósł „wiatr, tak że nie było po nich śladu”. Nic takiego nie stało się po śmierci Jezusa na krzyżu. Ponadto próby utożsamiania Królestwa Kamienia z Kościołem pomijają fakt, iż Królestwo Kamienia zajmie miejsce wszystkich form ludzkiego panowania na świecie. Jest to królestwo, które obejmie cały świat. Dlatego tylko Jezus podczas swego powtórnego przyjścia może rozpocząć proces przedstawiony jako wypełnienie tego proroczego snu. Dlaczego powtórne przyjście Jezusa jest jedyną sensowną interpretacją tego, czego kamień ma dokonać w czasie ostatecznym?`