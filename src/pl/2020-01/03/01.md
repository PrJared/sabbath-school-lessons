---
title:  Od tajemnicy do objawienia
date:  11/01/2020
---

### Studium bieżącego tygodnia
Dn 2,1-16; Dz 17,28; Dn 2,17-49; Ps 138,1-8; J 15,5; Pwt 32,4; 1 P 2,4.

> <p>Tekst pamięciowy</p>
> „I zaczął Daniel mówić tymi słowy: Niech będzie błogosławione imię Boga od wieków na wieki, albowiem do niego należą mądrość i moc” (Dn 2,20).

W wodach wokół Grenlandii pływają góry lodowe różnej wielkości. Czasami zdarza się, że mała góra lodowa płynie w jednym kierunku, podczas gdy wielka góra lodowa płynie w przeciwnym kierunku. Dzieje się tak dlatego, że wiatr popycha małe góry, podczas gdy te duże poruszają się z biegiem prądów oceanicznych. Gdy rozważamy powstanie i upadek państw w dziejach świata, widzimy wpływy podobne w działaniu do wiatrów i prądów oceanicznych. Wiatry symbolizują wszystko to, co jest zmienne i nieprzewidywalne, jak ludzka wola. Ale oprócz tych zmiennych i nieprzewidywalnych sił działa także inna siła, potężniejsza, bardzo podobna do niewidzialnego oceanicznego prądu. To Bóg realizuje niezawodnie swoje mądre i suwerenne zamiary. „Na podobieństwo gwiazd krążących po rozległych obwodach wyznaczonych im dróg Boże cele nie znają przyśpieszenia ani opóźnienia”1. Choć powstanie i upadek państw, ideologii i partii politycznych wydaje się zależeć wyłącznie od woli ludzi, to jednak 2. rozdział Księgi Daniela wskazuje, że to Bóg Niebios kieruje historią ludzkości aż do jej wielkiego finału.