---
title:  Dotknięty przez anioła
date:  10/03/2020
---

`Przeczytaj Dn 10,10-19. Co dzieje się za każdym razem, gdy anioł dotyka Daniela?`

Będąc obezwładniony blaskiem boskiej światłości, prorok padł na ziemię. Wówczas anioł przybliżył się do niego, dotknął go i wzmocnił. Czytając ten opis, zauważ, że anioł dotknął Daniela trzykrotnie.

Pierwszy dotyk uzdolnił proroka do powstania i słuchania słów pocieszenia dochodzących z nieba: — „Nie bój się, Danielu, gdyż od pierwszego dnia, gdy postanowiłeś zrozumieć i ukorzyć się przed swoim Bogiem, słowa twoje zostały wysłuchane, a ja przyszedłem z powodu twoich słów!” (Dn 10,12).

Modlitwa Daniela poruszyła niebo. To utwierdza nas w tym, że Bóg słyszy nasze modlitwy, co jest dla nas wielką pociechą w trudnych chwilach.

Drugi dotyk uzdolnił Daniela do krótkiej wypowiedzi. Wtedy prorok skierował swoje słowa do Pana, wyraziwszy w nich lęk i emocjonalne poruszenie: — „Panie mój, w czasie zjawiska opadły mnie boleści i nie miałem żadnej siły. Jakże może taki sługa mojego Pana jak ja rozmawiać z takim panem jak ty, gdy teraz nie mam siły i nie ma we mnie tchu?” (Dn 10,16-17).

Tak więc Bóg nie tylko mówi do nas, ale i pragnie otworzyć nam usta, abyśmy mogli opowiedzieć Mu o naszych odczuciach, potrzebach i pragnieniach.

Trzeci dotyk dodał prorokowi siły. Gdy Daniel uświadomił sobie swoją bezradność, anioł dotknął go i napełnił Bożym pokojem: — „Nie bój się, mężu miły, pokój ci! Bądź mężny, bądź mężny!” (Dn 10,19).

Pamiętaj, że anioł został posłany do Daniela w odpowiedzi na jego modlitwy, aby dać mu wiedzę i zrozumienie. Mówiąc innymi słowy, wizja, która została zapisana w 11. rozdziale Księgi Daniela, ma na celu wesprzeć Daniela w odpowiedzi na jego post i rozmyślanie nad stanem Jerozolimy. Gdy Bóg jest przy nas, możemy doświadczyć pokoju nawet wśród prześladowań. Jego pełen miłości dotyk pozwala nam z nadzieją patrzeć w przyszłość.

`„Na naszej codziennej drodze życia Niebo (...) może być bardzo bliskie”1. Jak często myślisz o tym, że niebo i ziemia są ze sobą ściśle powiązane? Jak wpływa na ciebie zachowywanie w twoim sercu i umyśle świadomości tego faktu?`