---
title:  Do dalszego studium
date:  13/03/2020
---

„Przez trzy tygodnie Gabriel zmagał się z siłami ciemności, starając się przeciwdziałać wpływom wywieranym na umysł Cyrusa (...). Wszystko, co niebo mogło zrobić dla ludu Bożego, zostało dokonane. Ostatecznie odniesione zostało zwycięstwo — siły wroga zostały utrzymane w szachu przez całe panowanie Cyrusa i jego syna Kambyzesa”1.

„Jakże wielką cześć okazał Majestat Nieba Danielowi! Bóg pokrzepił swego drżącego sługę i zapewnił go, że jego mo­dlitwy zostały w niebie wysłuchane. W odpowiedzi na tę płomienną prośbę został wysłany anioł Gabriel, aby wpłynąć na serce perskiego króla. Monarcha opierał się wpływowi Ducha Bożego podczas trzech tygodni, gdy to Daniel modlił się i pościł. Jednakże Niebiański Książę, Archanioł Michał, został wysłany, aby zmienić serce nie­ustępliwego króla i podjąć zdecydowane działanie w celu udzielenia odpowiedzi na modlitwę Daniela”2.

**Pytania do dyskusji**

`1. Choć nie jesteśmy pierwszymi w dziejach chrześcijaństwa rozumiejącymi tę prawdę, jako adwentyści dnia siódmego zdecydowanie podkreślamy znaczenie biblijnego motywu wielkiego boju — poglądu, iż cały wszechświat uczestniczy w odwiecznych zmaganiach między Chrystusem a szatanem. Wierzymy też, że każdy człowiek jest zaangażowany w ten konflikt. Inni ludzie, w tym nawet zeświecczeni, potwierdzają realność walki, w której wszyscy uczestniczymy. Jakie jest twoje osobiste doświadczenie uczestniczenia w tym wielkim boju? Jak przejawia się on w twoim życiu? Czego nauczyłeś się z tego doświadczenia i jak może to pomóc innym w ich osobistych zmaganiach?`

`2. Przeczytaj Ef 6,10-18. Zwróć uwagę na metaforyczne wyposażenie chrześcijanina opisane przez Pawła. Jakie „żołnierskie” instrukcje zostały nam udzielone w tych wersetach w kontekście wielkiego boju?`

`3. W Dn 10,11 prorok Daniel został po raz drugi po hebrajsku nazwany hamudot — umiłowanym (zob. Dn 9,23 BI). Jak świadczy to o ścisłym związku, nawet emocjonalnym, między niebem i ziemią? Pomyśl, jak radykalnie odmienna jest ta rzeczywistość od powszechnego ateistycznego poglądu wyznawanego w nowożytnym świecie. Jaką nadzieję daje nam biblijny światopogląd zilustrowany przykładem więzi łączącej Daniela z niebem?`