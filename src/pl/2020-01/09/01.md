---
title:  Od skażenia do oczyszczenia
date:  22/02/2020
---

### Studium bieżącego tygodnia
Dn 8,1-27; 2,38; Rdz 11,4; Kpł 16,1-34; Hbr 9,23-28.

> <p>Tekst pamięciowy</p>
> „A ten odpowiedział mu: Aż do dwóch tysięcy trzystu wieczorów i poranków, potem świątynia znowu wróci do swojego prawa” (Dn 8,14).

Wizja zapisana w 8. rozdziale Księgi Daniela została dana prorokowi w 548 lub 547 roku przed Chrystusem i zawiera pewne istotne objaśnienia dotyczące sądu przedstawionego w 7. rozdziale Księgi Daniela. W przeciwieństwie do wizji z 2. i 7. rozdziału Księgi Daniela wizja z 8. rozdziału Księgi Daniela pomija Babilonię i zaczyna się od Medii-Persji, jako że w tym czasie Babilonia już schodziła ze sceny dziejów, a koalicja Medów i Persów miała zająć miejsce Babilonii jako nowa światowa potęga. Wizja z 8. rozdziału Księgi Daniela jest paralelna do wizji z 7. rozdziału Księgi Daniela. Język i symbole zmieniają się w 8. rozdziale Księgi Daniela, jako że tutaj przedstawiono wyraziście oczyszczenie niebiańskiej świątyni w powiązaniu z niebiańskim Dniem Pojednania. Tak więc szczególny wkład 8. rozdziału Księgi Daniela polega na tym, iż rozdział ten skupia się na sprawach niebiańskiej świątyni. Podczas gdy 7. rozdział Księgi Daniela ukazuje niebiański trybunał i Syna Człowieczego otrzymującego królestwo, to 8. rozdział Księgi Daniela ukazuje oczyszczenie niebiańskiej świątyni. Jak wskazuje paralelizm między tymi dwoma rozdziałami, oczyszczenie niebiańskiej świątyni przedstawione w 8. rozdziale odpowiada scenie sądu w 7. rozdziale.