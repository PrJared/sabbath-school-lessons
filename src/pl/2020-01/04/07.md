---
title:  Do dalszego studium
date:  24/01/2020
---

„Z doświadczeń, które przeżyli hebrajscy młodzieńcy na równinie Dura, wypływa bardzo ważna nauka. W naszych czasach wielu z tych, którzy służą Bogu — chociaż nie uczynili nic złego — cierpi upokorzenia i przemoc z rąk ludzi inspirowanych przez szatana, pełnych zawiści i fanatyzmu religijnego. Gniew tych ludzi zwróci się zwłaszcza wobec tych, którzy świętują sobotę zgodnie z czwartym przykazaniem. Przyjdzie też taki czas, gdy zostanie wydany ogólnoświatowy dekret uznający ich jako zasługujących na karę śmierci.

Czas udręki ludu Bożego będzie wymagał wiary, która się nie zachwieje. Dzieci Pana muszą wyraźnie dowieść, że On jest jedynym obiektem ich czci i nic, w tym nawet groźba utraty życia, nie może ich skłonić do podporządkowania się fałszywemu kultowi. Ludziom wiernym Bogu przykazania grzesznego i błądzącego człowieka jawią się jako nic nieznaczące w porównaniu ze Słowem Wiecznego Pana. Tacy ludzie będą posłuszni prawdzie, choćby groziło im za to uwięzienie, wygnanie czy śmierć”1.

**Pytania do dyskusji**

`1. Przeczytaj 1 P 1,3-9. Dlaczego Bóg ratuje jednych ludzi od cierpienia, a innych nie? Czy w ogóle jesteśmy w stanie uzyskać tu i teraz wyczerpującą odpowiedź na takie pytanie? Dlaczego w przypadkach, gdy cudowny ratunek nie następuje, musimy ufać Bożej dobroci wbrew rozczarowaniom?`

`2. Gdyby dramatyczne wydarzenie z 3. rozdziału Księgi Daniela zakończyło się śmiercią trzech Hebrajczyków w piecu, czego moglibyśmy się z niego nauczyć?`

`3. Na podstawie naszego zrozumienia wydarzeń czasów końca, co będzie zewnętrznym znakiem tego, kogo naprawdę wielbimy? Jak świadczy to o doniosłości soboty, siódmego dnia tygodnia?`

`4. Przeczytaj Łk 16,10. Jak słowa Chrystusa zapisane w tym wersecie pomagają nam zrozumieć, co oznacza życie przez wiarę?`

`5. Przeczytaj jeszcze raz Dn 3,15, gdzie Nebukadnesar zadaje następujące pytanie:`

`— „Który bóg wyrwie was z mojej ręki?”`

`Jak odpowiedziałbyś na to pytanie?`