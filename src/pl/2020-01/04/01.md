---
title:  Z pieca do pałacu
date:  18/01/2020
---

### Studium bieżącego tygodnia
Dn 3,1-30; Ap 13,11-18; Wj 20,3-6; Pwt 6,4; 1 Kor 15,12-26; Hbr 11,1-40.

> <p>Tekst pamięciowy</p>
> „Jeżeli nasz Bóg, któremu służymy, może nas wyratować, wyratuje nas z rozpalonego pieca ognistego i z twojej ręki, o królu” (Dn 3,17).

„W ten sposób młodzieńcy napełnieni Duchem Świętym ogłosili całemu narodowi swą wiarę, iż Ten, któremu oddają cześć, jest jedynym i żyjącym Bogiem. Ten pokaz ich wiary był najwymowniejszym przedstawieniem zasad, które wyznawali. Aby uzmysłowić bałwochwalcom moc i wielkość żyjącego Boga, Jego słudzy musieli sami okazać Mu szacunek. Musieli wykazać, że On jest tym jedynym, któremu oddają najwyższą cześć i że żadne względy, w tym nawet ratowanie własnego życia, nie są w stanie nakłonić ich do bałwochwalstwa. Ta nauka ma bezpośredni i żywotny wpływ na nasze doświadczenie w czasach ostatecznych”1. Choć perspektywa wyroku śmierci z powodu oddawania czci Bogu może się wydawać czymś, co dawno minęło wraz z czasami niewiedzy i przesądów, Pismo Święte świadczy, że w czasie końca — wbrew wielkiemu „postępowi” świata — dojdzie do takiego właśnie zagrożenia i to na globalną skalę. Tak więc studiując historię opisaną w tej lekcji, uzyskujemy wgląd w to, co według proroctwa biblijnego czeka lud Boży przed końcem świata.