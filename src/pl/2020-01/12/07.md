---
title:  Do dalszego studium
date:  20/03/2020
---

Jest rzeczą ciekawą, że przynajmniej w odniesieniu do Dn 11,29-39 Marcin Luter identyfikował „obrzydliwość spustoszenia” w Dn 11,31 jako papiestwo z jego doktrynami i praktykami. Tak więc powiązania występujące pomiędzy 11. oraz 7. i 8. rozdziałem Księgi Daniela wzmacniają stanowisko Lutra i wielu innych protestanckich interpretatorów, że instytucja papiestwa i jej nauki stanowią wypełnienie tych proroctw. W związku z tym Ellen G. White napisała: „Żaden Kościół w obrębie rzymskiej jurysdykcji nie cieszył się zbyt długo wolnością sumienia. Gdy tylko papiestwo otrzymało władzę, wyciągało ręce, by zmiażdżyć każdego, kto odmówił uznania jego władzy, a Kościoły, jeden po drugim, poddawały się jego panowaniu”1.

**Pytania do dyskusji**

`1. Jak możemy być wrażliwi na uczucia innych osób, a jednocześnie zachować bezkompromisową postawę wobec tego, co Biblia uczy o roli Rzymu w dziejach świata i w wydarzeniach czasów końca?`

`2. W Dn 11,33 czytamy: „A roztropni wśród ludu doprowadzą wielu do właściwego poznania; lecz przez pewien czas padać będą od miecza i ognia, od uprowadzenia i rabunku”. Co ten werset mówi o niektórych wiernych Bogu ludziach? Co mówi o ich działaniach, zanim męczeństwo stanie się ich udziałem? Jakie przesłanie dla nas jest zawarte w tych słowach?`

`3. W Dn 11,36 czytamy: „A król zrobi, jak będzie chciał; będzie się wynosił i wywyższał ponad wszelkie bóstwo; i przeciwko Bogu bogów dziwne rzeczy będzie wygadywał, i będzie miał powodzenie, aż dopełni się miara gniewu, bo to, co jest postanowione, wypełni się”. Kogo lub co ci to przypomina? (Zob. Iz 14,12-17; 2 Tes 2,1-4).`

`4. W Dn 11,27.29.35 występuje hebrajskie słowo lammoed przetłumaczone jako wyznaczony czas lub pewien czas. Jak świadczy to o Bożym panowaniu nad historią świata?`