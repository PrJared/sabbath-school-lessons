---
title:  Do dalszego studium
date:  07/02/2020
---

Wystawne uczty były zwyczajem na dworach królewskich w starożytnych czasach. Królowie lubowali się w wydawaniu przyjęć oraz imponowaniu przepychem i luksusem w celu podkreślenia swojej wielkości i chwały. Choć nie wiemy, jak wyglądała ta uczta w pałacu Belsazara, to jednak wiemy, że odbywała się w czasie, gdy armia medyjsko-perska przygotowywała się do zdobycia Babilonu. Z ludzkiego punktu widzenia mogło się wydawać, że nie ma powodów do obaw. Babilon miał mury obronne nie do sforsowania, zapasy żywności na lata i obfitość wody pitnej, jako że Eufrat przepływał przez środek miasta. Tak więc pewny siebie król wydał ucztę, która zmieniła się w pijatykę. Oto mocne świadectwo dotyczące ludzkiej pychy, która nie chce się ukorzyć przed mocą Boga. Przez Daniela Bóg zganił Belsazara, iż — pomimo możliwości poznania prawdy — „Boga, w którego ręku jest twoje tchnienie i od którego zależą wszystkie twoje drogi, nie uczciłeś” (Dn 5,23).

„Historia państw przemawia do nas również i dzisiaj. Każdemu narodowi i każdej jednostce Bóg wyznaczył miejsce w swoim wielkim planie. Także dzisiaj Ten, który nigdy się nie myli, mierzy pionem ludzi i państwa. Wszyscy, dokonując wyborów, decydują o swoim przeznaczeniu, a Pan jest ponad wszystkim i wykonuje swoje zamierzenia”1.

**Pytania do dyskusji**

`1. Omówcie podczas pierwszej części nabożeństwa odpowiedzi na pytanie z niedzielnej części dotyczące tego, w jaki sposób społeczeństwo i kultura znieważają Bożą prawdę. Jakie to sposoby i jak powinniśmy reagować na takie działania jako Kościół/zbór i indywidualnie?`

`2. Czego historia Belsazara uczy nas o tym, że zbawienie zależy nie tyle od tego, co wiemy, ile od tego, jak odpowiadamy na to, co wiemy? (Zob. Dn 5,22).`

`3. Przeczytaj Dn 5,23. Jakie ważne duchowe zasady są zawarte w tym wersecie? Jak werset ten ostrzega nas przed wypieraniem się Boga? Czego uczy nas o Bogu nie tylko jako Stwórcy, ale także podtrzymującym nasze istnienie?`

`4. Nie wiedząc jeszcze, co oznacza napis na ścianie, Belsazar był nim przerażony (zob. Dn 5,6). Co mówi to o życiu z nieczystym sumieniem?`