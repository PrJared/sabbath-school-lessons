---
title:  'Od domýšlivosti ke zkáze'
date:  01/02/2020
---

### Texty na tento týden
Daniel 5

> <p>Základní verš</p>
> „On mění časy i doby, krále sesazuje, krále ustanovuje, dává moudrost moudrým, poznání těm, kdo mají rozum.“ (Da 2,21)

V 5. kapitole knihy Daniel nám Boží slovo přináší mocný příklad lidské domýšlivosti, která končí neuvěřitelně dramatickým způsobem. Je pravda, že Nebúkadnesarovi trvalo dlouho, než se poučil, ale nakonec nejdůležitější lekci svého života zvládl (Da 4). Jeho vnukovi Belšasarovi se to nepodařilo. Když během palácových orgií použil bohoslužebné nádoby z jeruzalémského chrámu, zcela vědomě je znesvětil. Takový skutek znesvěcení nebyl jen zpochybněním Boha, ale přímým útokem na něj. Belšasar tím naplnil kalich své nepravosti.

Jednal podobně jako malý roh (Da 8), který útočil na samotnou podstatu Boží svatyně. Tím, že Bůh odňal Belšasarovi království, předznamenal, co uskuteční vůči nepřátelům svého lidu v posledních dnech. Události, o nichž se hovoří v 5. kapitole knihy Daniel, se odehrály v roce 539 př. Kr. Právě té noci, kdy Babylón padl do rukou médo-perské armády, se odehrál přechod od zlata ke stříbru, tak jak to bylo předpovězeno v souvislosti se sochou z Daniela 2. kapitoly. Znovu se stalo zjevným, že Bůh je vládcem světových událostí.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`