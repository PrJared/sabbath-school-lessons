---
title:  'Od pokání k útěše'
date:  29/02/2020
---

### Texty na tento týden
Daniel 9

> <p>Základní verš</p>
> „Panovníku, slyš! Panovníku, odpusť! Panovníku, pozoruj a jednej! Neprodlévej! Kvůli sobě, můj Bože! Vždyť tvé město i tvůj lid se nazývá tvým jménem.“ (Da 9,19)

V deváté kapitole knihy Daniel se nachází jedna z nejdůležitějších a nejpozoruhodnějších modliteb Bible. Daniel se modlil pravidelně, ale v rozhodujících chvílích jeho života se pro něj modlitba stávala útočištěm, kde nacházel povzbuzení ke zvládnutí obtížných problémů. Když Danielovi a jeho přátelům hrozila smrt kvůli záhadnému snu pohanského krále, prorok se modlil (Da 2). Ve chvíli, kdy královský výnos zakazoval předkládat prosby komukoliv jinému než králi, Daniel se upřímně a oddaně modlil a upíral svůj pohled na Jeruzalém jako místo naděje a Božího přebývání na zemi (Da 6). Když budeme uvažovat o modlitbě v deváté kapitole, potřebujeme si uvědomit, jak moc Daniela zasáhlo vidění o dvou tisících třech stech večerech a jitrech, zaznamenané v osmé kapitole. A přestože Daniel slyšel vysvětlení základních obrysů tohoto proroctví, neznal podrobnosti o časovém období, o němž mluvily dvě nebeské bytosti: „Až po dvou tisících a třech stech večerech a jitrech dojde svatyně spravedlnosti.“ (Da 8,14) Teprve nyní, v deváté kapitole, dostává prorok více světla, které přichází jako odpověď na upřímnou modlitbu

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`