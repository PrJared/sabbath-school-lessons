---
title:  'Podněty k zamyšlení'
date:  10/01/2020
---

„Mladý Daniel a jeho společníci měli v Babylóně zdánlivě více štěstí než Josef během prvních let svého života v Egyptě. Přesto však museli i oni projít podobně těžkými zkouškami charakteru. Ze svých poměrně prostých judských domovů byli tito mladí muži z královského rodu přesídleni do nejnádhernějšího města, na dvůr slavného monarchy. Tam se měli připravovat, aby mohli vstoupit do královských služeb. Na tomto přepychovém a zkaženém dvoře je obklopovalo mnoho pokušení. Ctitelé Hospodina se stali zajatci Babylónu. Nádoby z Božího chrámu byly přeneseny do chrámů babylónských bohů a samotný izraelský král byl Babylóňany uvězněn. Pyšní vítězové jim stále připomínali tyto skutečnosti jako důkaz, že jejich náboženství a způsob života jsou lepší než náboženství a životní styl Židů.

A přece v této situaci, navzdory pokoření Izraele, Bůh dal Babylónu jasný důkaz o své svrchovanosti, o svatosti svých požadavků i o spolehlivých důsledcích poslušnosti. Toto svědectví podal způsobem, kterým ho jedině přinést lze – prostřednictvím lidí, kteří byli stále věrni.“ (Ed 54; VYCH 34)

**Otázky k rozhovoru**

`1. 	Podělte se společně o různé kulturní a společenské výzvy, kterým jako křesťané čelíte. Jak je zvládáte? Jak na ně můžete reagovat jako církevní společenství?`

`2. 	Uvažujte o tom, jak snadné by bylo pro Daniela a jeho společníky udělat kompromisy ve své víře. Vždyť nakonec, Babyloňané zvítězili. Židovský národ byl poražen. Jaký další „důkaz“ byl potřebný k tomu, aby se potvrdilo, že babylónští „bohové“ byli mocnější než Bůh Izraele a že Daniel a jeho společníci by to měli přijmout jako fakt? Jakých biblických pravd se mohli přidržovat, aby překonali náročné období, které prožívali? (Jr 5,19 a 7,22–34) Proč je důležité znát Písmo a chápat „přítomnou pravdu“?`

`3.	Proč je věrnost důležitá nejen pro nás samotné, ale i pro ty, kterým je naše věrnost svědectvím o charakteru Hospodina, jemuž se snažíme sloužit?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

3