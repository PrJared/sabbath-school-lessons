---
title:  'Od zápasu k vítězství'
date:  07/03/2020
---

### Texty na tento týden
Daniel 10

> <p>Základní verš</p>
> „Řekl: ‚Neboj se, muži vzácný, pokoj tobě! Vzchop se, vzchop se!‘“ (Da 10,19)

Desátá kapitola knihy Daniel představuje závěrečné vidění, které pokračuje i v kapitolách jedenáct a dvanáct. Na začátku se dozvídáme, že toto vidění se týká „velké strasti“ (Da 10,1), „velkého boje“ (B21), je „o velikém válečném tažení“ (ČSP). Zatímco Da 11 doplňuje některé detaily tohoto konfliktu, Da 10 ukazuje jeho duchovní rozměr a zjevuje, že na pozadí pozemských zápasů zuří duchovní konflikt vesmírných rozměrů. Při studiu desáté kapitoly uvidíme, že když se modlíme, zapojujeme se do tohoto vesmírného konfliktu způsobem, který má nedozírné důsledky. V našem zápase však nejsme sami. Ježíš bojuje proti satanovi v náš prospěch. Budeme svědky toho, že závěrečný zápas, jehož jsme součástí, není bojem proti pozemským, lidským silám, ale proti silám temnoty.

Podstatu tohoto konfliktu shrnul apoštol Pavel několik století po Danielovi: „Nevedeme svůj boj proti lidským nepřátelům, ale proti mocnostem, silám a všemu, co ovládá tento věk tmy, proti nadzemským duchům zla.“ (Ef 6,12) Náš úspěch v tomto konfliktu závisí na Ježíši Kristu, který porazil satana na kříži.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`