---
title:  'Z rozbouřeného moře do nebeských oblaků'
date:  15/02/2020
---

### Texty na tento týden
Daniel 7

> <p>Základní verš</p>
> „Království, vladařská moc a velikost všech království pod celým nebem budou dány lidu svatých Nejvyššího. Jeho království bude království věčné a všechny vladařské moci ho budou uctívat a poslouchat.“ (Da 7,27)

Vidění zaznamenané v 7. kapitole knihy Daniel, kterému se budeme tento týden věnovat, je paralelou snu z 2. kapitoly a dále rozvíjí to, co bylo zjeveno. Zaprvé, vidění se odehrává v noci a ukazuje moře rozbouřené čtyřmi větry. Obraz vody v noční temnotě připomíná stvoření, ale zde je celé stvoření jakoby zdeformované. Zadruhé, zvířata ve vidění jsou nečistá nebo různé smíšená, což symbolizuje porušení stvořitelského uspořádání. Zatřetí, zvířata jsou zobrazena jako vládnoucí síly. Zdá se, jako by se tyto mocnosti zmocnily vlády, kterou v zahradě Eden Bůh svěřil Adamovi (člověku). A začtvrté, s příchodem Syna člověka se obnovuje Boží vláda a Bůh ji svěřuje těm, kterým právem náleží. To, o co Adam v ráji přišel, obnovuje Syn člověka prostřednictvím nebeského soudu.

Výše uvedený popis přináší panoramatický pohled na biblické obrazy, které můžeme pozorovat na pozadí mnoha symbolů. Naštěstí přichází anděl a vysvětluje některé důležité detaily, takže jsme schopni pochopit hlavní obrysy tohoto úžasného vidění.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`