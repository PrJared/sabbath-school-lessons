---
title:  'Podněty k zamyšlení'
date:  21/02/2020
---

Zběžný pohled do dějin ukazuje, že po rozpadu Římské říše, po útoku barbarů ze severu, využil římský biskup příležitosti a porazil tři barbarské kmeny a sama sebe v roce 538 ustanovil za vládce nad Římem. Na základě toho si přisvojil několik politických a institucio­nálních funkcí, které v minulosti náležely římským císařům. Z tohoto vlivu se postupně rozvinulo papežství, které mělo mnohé světské i náboženské pravomoci. To trvalo až do roku 1798, kdy Napoleon zbavil papežský systém moci. Nebyl to konec Říma, ale bylo dočasně zastaveno pronásledování. Papež o sobě nejen tvrdil, že je Kristovým „náměstkem“, ale prosadil i mnoho doktrín a tradic, které byly v rozporu s Písmem. Peklo, očistec, zpověď, změna přikázání o sobotě na svěcení neděle, to jsou jen některé z mnoha pokusů o změnu „doby a zákona“, které přinesl papežský systém.

„Člověk není schopen ve své vlastní síle čelit útokům a obviněním nepřítele. Ale Ježíš, náš Přímluvce, obhajuje každého, kdo mu skrze pokání a víru odevzdá svou duši. Na kříži Golgoty získal dostatečně silné argumenty, kterými dokáže vyvrátit každé obvinění. Protože dokonale zachoval Boží zákon, byla mu dána veškerá moc na zemi i na nebi. Žalobci svého lidu říká: ‚Budeš potrestán, satane! Svůj lid jsem vykoupil vlastní krví, jsou uhlíkem vyrvaným z ohně.‘ (Za 3,2) A všechny, kdo se na něj ve víře spoléhají, ujišťuje: ‚Pohleď, sňal jsem z tebe tvou nepravost a dal jsem tě obléci do slavnostního roucha‘ (Za 3,4).“ (PK 586.587; OSU 220,221)

**Otázky k rozhovoru**

`1.	Soustřeďte se znovu na charakteristiky malého rohu, který povstal na základech – a zůstal součástí – čtvrté šelmy, Říma. Jak nás jasná identifikace této mocnosti může ochránit před různými spekulacemi o její podstatě, včetně myšlenky, že malý roh odkazuje na pohanského řeckého krále, který se vytratil z dějin více než sto padesát let před prvním příchodem Krista? Jak nás to může ochránit i před představami, že malý roh je pouze jakási budoucí mocnost, která se má teprve objevit?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.