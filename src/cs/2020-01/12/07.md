---
title:  'Podněty k zamyšlení'
date:  20/03/2020
---

Je zajímavé, že v odkazu k textu Da 11,29–39 identifikoval Martin Luther „ohyzdnou modlu pustošitele“ (Da 11,31) s papežstvím, s jeho učením a praktikami. Souvislost mezi kapitolami sedm, osm a jedenáct posiluje pohled Luthera a mnoha protestantských teologů, že instituce papežství a jeho učení jsou naplněním těchto proroctví v dějinách. V této souvislosti Ellen G. Whiteová napsala: „Žádné společenství věřících v dosahu moci Říma se nemohlo dlouho těšit svobodě svědomí. Jakmile papežství získalo moc, snažilo se tvrdě zasáhnout proti každému, kdo odmítal uznat jeho nadvládu. Tak se jeho moci poddali postupně všichni křesťané.“ (GC 62; VDV 45)

**Otázky k rozhovoru**

`1.	Jak můžeme být citliví k postojům jiných lidí, ale zároveň nedělat kompromisy v tom, jak rozumíme učení Písma o úloze římského papežství v posledních dnech?`

`2.	Ve verši Da 11,33 se říká: „Prozíraví v lidu budou poučovat mnohé, ale budou po nějaký čas klesat pod mečem a plamenem, zajetím a loupeží.“ Co tento text hovoří o osudu některých z věrného Božího lidu?  Co se z textu dozvídáme o postojích a jednání některých věrných předtím, než podstoupili mučednickou smrt? Co to může říct nám?`

`3.	Ve verši Da 11,36 čteme: „Král bude dělat, co se mu zlíbí, bude se vypínat a činit větším nad každého boha a bude divně mluvit i proti Bohu bohů, co mu nepřísluší, a bude ho provázet zdar, dokud se nedovrší hrozný hněv, neboť rozhodnutí bude vykonáno.“ Koho a co vám tato slova připomínají? (Iz 14,12–17; 2Te 2,1–4)`

`4.	Verše Da 11,27.29 a 35 používají slovní spojení „jistý čas“. Co nám to chce říci o Boží vládě nad dějinami?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.