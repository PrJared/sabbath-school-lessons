---
title:  'Od severu a jihu do nádherné země'
date:  14/03/2020
---

### Texty na tento týden
Daniel 11

> <p>Základní verš</p>
> „Někteří z prozíravých budou klesat, budou zkoušeni, tříbeni a běleni pro dobu konce, totiž do jistého času.“ (Da 11,35)

Úvodem této poměrně náročné kapitoly chceme poukázat na několik důležitých bodů. Zaprvé, Da 11 nese mnoho podobných znaků jako předchozí prorocké vize v knize Daniel. Stejně jako v kapitolách 2, 7, 8 a 9, také i v 11. kapitole začíná prorocké poselství ode dnů proroka a směřuje dále do budoucnosti, až do času konce. Zadruhé, postupně se i zde vynořují světové mocnosti, které utlačují Boží lid. A zatřetí, každá prorocká vize vrcholí dobrou zprávou a šťastným koncem. Ve 2. kapitole kámen rozdrtil sochu a naplnil celou zem, v 7. kapitole Syn člověka přijímá království a v kapitolách 8. a 9. je prostřednictvím Mesiášova díla očištěna nebeská svatyně.

Jedenáctá kapitola knihy Daniel sleduje tři základní linie. (1) Začíná pohledem na perské krále, rozebírá jejich osudy a čas konce, kdy král Severu zaútočí. (2) Popisuje posloupnost bojů mezi králem Severu a králem Jihu a způsob, jakým ovlivňují Boží lid. (3) Celá kapitola končí pozitivně, když král Severu čelí svému zániku na „hoře svaté nádhery“ (Da 11,45). Takový závěr naznačuje konec zla a ustanovení věčného Božího království.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`