---
title:  'Od čtení k pochopení'
date:  28/12/2019
---

### Texty na tento týden
L 24,25–27; 2Pt 3,3–10; Jon 3,3–10; Nu 14,34; Da 9,23; 10,11.12

> <p>Základní verš</p>
> „Filip k němu přiběhl, a když uslyšel, že ten člověk čte proroka Izaiáše, zeptal se: ‚Rozumíš tomu, co čteš?‘“ (Sk 8,30)

Na počátku vzniku církve adventistů sehrálo velkou roli studium knihy Daniel – a právě této knize se budeme věnovat celé čtvrtletí. Než začneme, stanovme si pravidla, podle kterých budeme při našem studiu postupovat.

1.	Vždy budeme mít na paměti, že ústřední postavou knihy Daniel (podobně jako celé Bible) je Kristus.

2. 	Kniha Daniel je uspořádána způsobem, který nám pomáhá pochopit hlavní smysl knihy a zároveň podtrhuje i její literární krásu.

3. 	Je důležité porozumět odlišnosti mezi klasickým a apokalyptickým proroctvím. To nám pomůže vidět rozdíly mezi proroctvím Daniela a proroctvími například Izajáše, Ámose nebo Jeremjáše.

4.	Při studiu časových proroctví je potřeba pochopit, že prorocký rámec se u Daniela týká dlouhých období a vysvětluje se principem den za rok.

5.	Chceme zdůraznit, že kniha Daniel tlumočí nejen prorocké informace, ale má velmi intenzivní poselství i pro náš každodenní osobní život.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`