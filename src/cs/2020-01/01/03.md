---
title:  'Bůh – svrchovaný vládce dějin'
date:  30/12/2019
---

> <p></p>
> 31Když uplynuly ty dny, pozdvihl jsem já, Nebúkadnesar, své oči k nebi a rozum se mi vrátil. Dobrořečil jsem Nejvyššímu a chválil jsem a velebil Věčně živého, neboť jeho vladařská moc je věčná, jeho království po všechna pokolení. 32Všichni obyvatelé země jsou považováni za nic. Podle své vůle nakládá s nebeským vojskem i s obyvateli země. Není, kdo by mohl zabraňovat jeho ruce a ptát se ho: „Co to děláš?“ (Da 4,31.32)

**Osobní studium**

Uspořádání aramejské části knihy Daniel, tedy kapitoly 2 až 7 (kniha je psána zčásti hebrejsky a zčásti aramejsky) má strukturu, která pomáhá zdůraznit hlavní poselství nejen této části, ale i celé knihy.

- A. 	Nebúkadnesarův sen o čtyřech královstvích (Daniel 2)
    - B.	Bůh zachraňuje Danielovy přátele z ohnivé pece (Daniel 3)
        - C.	Soud nad Nebúkadnesarem (Daniel 4)
        - C‘.	Soud nad Belšasarem (Daniel 5)
    - B‘.	Bůh zachraňuje Daniela z jámy plné lvů (Daniel 6)
- A‘.	Danielův sen o čtyřech královstvích (Daniel 7)

Tento způsob literárního uspořádání zdůrazňuje hlavní myšlenku tím, že ji klade doprostřed celé struktury. V našem případě se tak na hlavní místo dostávají body C a C‘ (Daniel 4 a 5): Bůh odnímá království Nebú­kadnesarovi (dočasně) a Belšasarovi (natrvalo). Z takového uspořádání vyplývá, že kapitoly 2 až 7 dávají důraz na Boží svrchovanost nad pozemskými královstvími a že je to Bůh, kdo stanoví a sesazuje krále.

Opakování je jedním z nejúčinnějších způsobů, jak sdělit a zdůraznit určité poselství. Bůh dal například faraónovi dva sny o bezprostřední budoucnosti Egypta (Gn 41,1–7).

I v knize Daniel Bůh používá opakování. Nacházíme v ní čtyři prorocké cykly, které jsou opakováním základní struktury vyzvedávající Boží svrchovanost. A přestože každý prorocký nástin zdůrazňuje odlišný pohled, společně pokrývají stejné dějinné období, které sahá od dob proroka až k času konce, jak to naznačuje tato tabulka.

**O jaké naději se mluví v těchto verších v souvislosti s našimi vyhlídkami do budoucnosti a naplněním našich očekávání?**

`Da 2,44`

`Ž 9,8–13`

`2Pt 3,11–13`

<table class="t1" cellspacing="0" cellpadding="0">
<tbody>
<tr>
<td class="td1" valign="top">
<p class="p1"><strong>Daniel 2</strong></p>
</td>
<td class="td1" valign="top">
<p class="p1"><strong>Daniel 7</strong></p>
</td>
<td class="td1" valign="top">
<p class="p1"><strong>Daniel 8 a&nbsp;9</strong></p>
</td>
<td class="td1" valign="top">
<p class="p1"><strong>Daniel 10&ndash;12</strong></p>
</td>
</tr>
<tr>
<td class="td2" valign="top">
<p class="p1">Babyl&oacute;n</p>
</td>
<td class="td2" valign="top">
<p class="p1">Babyl&oacute;n</p>
</td>
<td class="td2" valign="top">
<p class="p1">&nbsp;</p>
</td>
<td class="td2" valign="top">
<p class="p1">&nbsp;</p>
</td>
</tr>
<tr>
<td class="td3" valign="top">
<p class="p1">M&eacute;do-Persie</p>
</td>
<td class="td3" valign="top">
<p class="p1">M&eacute;do-Persie</p>
</td>
<td class="td3" valign="top">
<p class="p1">M&eacute;do-Persie</p>
</td>
<td class="td3" valign="top">
<p class="p1">M&eacute;do-Persie</p>
</td>
</tr>
<tr>
<td class="td3" valign="top">
<p class="p1">Řecko</p>
</td>
<td class="td3" valign="top">
<p class="p1">Řecko</p>
</td>
<td class="td3" valign="top">
<p class="p1">Řecko</p>
</td>
<td class="td3" valign="top">
<p class="p1">Řecko</p>
</td>
</tr>
<tr>
<td class="td3" valign="top">
<p class="p1">Ř&iacute;m</p>
</td>
<td class="td3" valign="top">
<p class="p1">Ř&iacute;m</p>
</td>
<td class="td3" valign="top">
<p class="p1">Ř&iacute;m</p>
</td>
<td class="td3" valign="top">
<p class="p1">Ř&iacute;m</p>
</td>
</tr>
<tr>
<td class="td4" valign="top">
<p class="p1">Ustanoven&iacute; Bož&iacute;ho kr&aacute;lovstv&iacute;</p>
</td>
<td class="td4" valign="top">
<p class="p1">Nebesk&yacute; soud, kter&yacute; vede k&nbsp;nov&eacute; zemi</p>
</td>
<td class="td4" valign="top">
<p class="p1">Oči&scaron;těn&iacute; svatyně</p>
</td>
<td class="td4" valign="top">
<p class="p1">Povst&aacute;v&aacute; Michael</p>
</td>
</tr>
</tbody>
</table>

**Aplikace**

`Jako rozumíš skutečnosti, že Bůh je svrchovaným vládcem země? Co pro tebe tato skutečnost znamená?`

#### Další čtení: Vybrané citace od Ellen Whiteové

"Když odpůrci poznali, že důkazy z proroctví nelze vyvrátit, pokoušeli se odradit lidi od dalšího studia tvrzením, že proroctví jsou zapečetěna. Tím se protestanté vydali cestou římských katolíků. Zatímco papežství Bibli lidem zakazovalo (viz Dodatek č. 31), protestantské církve tvrdily, že důležitým částem Božího slova — a to částem, které odhalují pravdy zvlášť důležité pro dnešní dobu — nelze rozumět. {VDV 226.3}

Kazatelé i členové církví prohlašovali, že proroctví z knihy Daniel a Zjevení jsou nesrozumitelným tajemstvím. Pán Ježíš však upozorňoval své následovníky na výroky z knihy proroka Daniela, které se uskuteční v určené době. Řekl: „Kdo čteš, rozuměj!“ Matouš 24,15. {VDV 226.4}"

"Ze vzestupu a pádu národů, o němž se mluví v knize Danielově a v knize Zjevení, si musíme vštípit, jak bezcenná je pouhá vnější a pozemská sláva. Babylón se vší svou mocí a velkolepostí, jejíž rovné svět od té doby neuzřel — s mocí a velkolepostí, jež se lidu té doby zdála tak pevná a trvalá — a jak všechno pominulo! Pominulo jako „květ trávy“ Jakubův 1,10. Tak pominulo Médo-Perské království, a říše řecká a římská. A tak pomine vše, co nemá za svůj základ Boha. Jedině to, co souvisí s úmyslem Božím a co vyjadřuje povahu Boží, může přežít. Zásady Boží jsou jedinou trvalou věcí, již náš svět zná. {PK 359.2}

Pečlivé zkoumání toho, jak se projevuje úmysl Boží v historii národů a v zjeveních věcí příštích, nám pomůže určit pravou hodnotu věcí viditelných a věcí neviditelných, pomůže nám poznat, co je pravým cílem života. Tak, posuzujíce věci časné ve světle věčnosti, můžeme jako Daniel a jeho druzi žít pro to, co je pravé, vznešené a věčné. A učíce se za tohoto života zásadám království našeho Pána a Spasitele, toho požehnaného království, jež potrvá na věky věků, můžeme se připravovat na příchod Spasitele, abychom s ním vstoupili do jeho vlastnictví. {PK 359.3}