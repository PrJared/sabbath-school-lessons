---
title:  'Podněty k zamyšlení'
date:  31/01/2020
---

„Kdysi pyšný vládce se stal pokorným Božím dítětem, moudrým a milosrdným králem. Od této chvíle byl podřízen moci Nejvyššího, upřímně se snažil žít v bázni Boží a usiloval o blaho svých poddaných. Nebúkadnesar se nakonec přece jen naučil tomu, čemu by se měli naučit všichni vládci světa – poznal, že tajemství skutečné velikosti tkví v opravdové dobrotě. Svou oddanost Hospodinu vyjádřil slovy: ‚Nyní tedy já Nebúkadnesar chválím, vyvyšuji a velebím Krále nebes. Všechno jeho dílo je pravda, jeho cesty právo. Ty, kteří si vedou pyšně, má moc ponížit.‘ (Da 4,34).

Boží vůle se naplnila. Toto veřejné vystoupení, ve kterém Nebúkadnesar uznal dobrotu a svrchovanou autoritu Boží, bylo jeho posledním činem zaznamenaným v Písmu svatém.“ (PK 521; OSU 196)

**Otázky k rozhovoru**

`1. 	„Pýcha vede ke všem ostatním neřestem: je to stav mysli namířený přímo proti Bohu. Zdá se vám to přehnané? Pokud ano, uvažujte o tom znovu. ... Čím je někdo pyšnější, tím více se mu hnusí pýcha u ostatních. Pokud chcete zjistit, jak moc jste pyšní, je nejsnazší si položit otázku: Jak moc mi vadí, když mě jiní znevažují nebo mě zcela ignorují nebo se mnou zacházejí povýšeně nebo se přede mnou chlubí? Chci tím říct, že pýcha člověka soupeří s pýchou jiného člověka. Je to proto, že já chci být tím nejdůležitějším ze všech, a proto mě zlobí, že tím nejdůležitějším je někdo jiný. Když spolu dva zápasí, nikdy se neshodnou.“ (LEWIS C. S.: K jádru křesťanství. New York: Touchstone, 1996, str. 110) Které z těchto myšlenek ti mohou pomoci vidět pýchu ve tvém vlastním životě?`

`2. 	V této i předchozích kapitolách se objevuje myšlenka Boží svrchovanosti. Proč je důležité pochopit toto téma? Jak nám sobota pomáhá pochopit důležitost Boží svrchovanosti?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.