---
title:  'Z ohnivé pece do paláce'
date:  18/01/2020
---

### Texty na tento týden
Daniel 3

> <p>Základní verš</p>
> „Jestliže náš Bůh, kterého my uctíváme, nás bude chtít vysvobodit z rozpálené ohnivé pece i z tvých rukou, králi, vysvobodí nás.“ (Da 3,17)

„Čtyři mládenci naplnění Duchem svatým vyjádřili před celým národem svou víru, že ten, komu slouží, je jediný pravý a živý Bůh. Takový projev jejich vlastní víry byl v souladu s principy, kterými se řídili. Abychom přesvědčili pohany o moci a velikosti živého Boha, musíme jako jeho služebníci projevit svou úctu vůči Bohu. Potřebujeme ukázat, že Bůh je objektem našeho obdivu a uctívání a že nic, dokonce ani snaha zachránit si život, nás nepřivede ani k náznaku ústupku vůči modlářství. Taková naučení mají přímý a podstatný vliv na naši zkušenost v posledních dnech.“ (HP 149)

Mohlo by se nám zdát, že hrozba smrti byla aktuální jen v minulosti, v době, kdy byli lidé pověrčiví a zastávali nevědecké názory. Ale Písmo zjevuje, že také v době konce, v našem „moderním“ světě, se v celosvětovém měřítku bude dít něco podobného. Příběh o mládencích v ohnivé peci nám proto může pomoci porozumět podstatě problémů, kterým budou Boží věrní čelit.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

#### Další čtení: Vybrané citace od Ellen Whiteové

Satan svádí lidi, aby přestoupili druhé přikázání Boží, a pokouší se tak snížit jejich přístavu o Bytosti Boží. Svádí je k přestoupení čtvrtého přikázání, aby tak zapomněli na Boha vůbec. Bůh vyžaduje, aby byl uctíván a zbožňován přede všemi bohy pohanskými, protože je Stvořitelem a protože jemu vděčí všechny ostatní bytosti za své bytí. Takto to líčí bible. Prorok Jeremiáš praví: „Hospodin jest Bůh pravý, jest Bůh živý a král věčný… učinil zemi mocí svou, utvrdil okršlek světa moudrostí svou, a opatrností svou roztáhl nebesa. Bohové ti, kteříž nebe ani zemi neučinili, nechť zahynou z země, a nechť jich není pod nebem.“ Jeremjáš 10,10.12.11. „Tak zhlupěl každý člověk, že nezná toho, že zahanben bývá každý pro rytinu; nebo slitina jeho jest faleš, a není ducha v nich. Marnost jsou a dílo podvodů; v čas, v němž je navštívím, zahynou. Neníť podobný těmto díl Jákobův, neboť on jest stvořitel všeho.“ (Jeremjáš 10,14-16) {PP 245.2}