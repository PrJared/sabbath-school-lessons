---
title:  'Prorocký časový plán'
date:  27/02/2020
---

> <p></p>
> 13Slyšel jsem, jak jeden svatý mluví. Jiný svatý se toho mluvícího otázal: „Jak dlouho bude platit vidění o každodenní oběti a o vzpouře, která pustoší a dovoluje šlapat po svatyni i zástupu?“ 14Řekl mi: „Až po dvou tisících a třech stech večerech a jitrech dojde svatyně spravedlnosti.“ (Da 8,13.14)

**Osobní studium**

`Uvažuj o verši Da 8,13. Jaká otázka zde zaznívá? Jak nám pomáhá pochopit odpověď, která se nachází v následujícím verši?`

Jaké časové období představuje zmíněných dva tisíce tři sta večerů a jiter? Musíme si všimnout, že když Daniel viděl berana a kozla, po kterých následoval popis hrozných činů malého rohu, zaznívá ve vidění otázka zaznamenána ve 13. verši. Tato otázka se soustředí především na to, jak dlouho bude trvat období popsané ve vidění a co se stane na konci prorockého období. Zmíněné období nemůže být omezeno pouze na časový úsek, během kterého řádí malý roh. Výraz vidění se v tomto kontextu týká všeho – od zjevení berana až po činnost malého rohu. Musí tedy jít o dlouhé období, které popisuje skutečný historický časový úsek.

Na otázku „Jak dlouho bude platit vidění...?“ (Beran [Médo-Persie], kozel [Řecko] a malý roh [Řím – pohanský i papežský]), další nebeská bytost odpovídá: „Řekl mi: „Až po dvou tisících a třech stech večerech a jitrech dojde svatyně spravedlnosti.“ (Da 8,14) Jak jsme již uvedli, toto období je tak dlouhé, protože začíná za vlády Médo-Perské říše, pokračuje během nadvlády Řecka a pohanského a papežského Říma, což představuje tisíce let. Podle výkladové metody, kterou jsme v první lekci označili jako historicizmus, je třeba toto prorocké období počítat podle principu den za rok. To znamená, že 2 300 večerů a jiter představuje časové období 2 300 let. Pokud bychom toto období vykládali doslovně, představovalo by to jen něco více než šest let, což je mimořádně krátký čas na to, aby se uskutečnily všechny události popsané ve vidění. Je tedy třeba použít princip den za rok.

V osmé kapitole však nenacházíme dostatek informací, které by nám ukázaly, kdy vedené časové období začíná. Tyto důležité údaje přináší devátá kapitola knihy Daniel (lekce na příští týden).

**Aplikace**

`Prorocké období 2 300 let, o kterém se hovoří v tomto vidění, představuje nejdelší prorocký čas uvedený v Písmu. Jen si to představ – 2 300 let! Je to velmi dlouhý čas, zvlášť když to porovnáme se současnou průměrnou délkou života člověka. Jak ti tento kontrast pomáhá pochopit, co znamená mít trpělivost při našem očekávání závěrečných událostí?`