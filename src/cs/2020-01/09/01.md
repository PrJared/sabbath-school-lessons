---
title:  'Od poskvrny k očištění'
date:  22/02/2020
---

### Texty na tento týden
Daniel 8

> <p>Základní verš</p>
> „Řekl mi: ‚Až po dvou tisících a třech stech večerech a jitrech dojde svatyně spravedlnosti.‘“ (Da 8,14)

Vidění zaznamenané v 8. kapitole knihy Daniel obdržel prorok v roce 548/547 př. Kr. a přináší důležitá upřesnění a vysvětlení soudu, který je popisován v předchozí kapitole. Na rozdíl od vidění z Da 2. a 7. kapitoly, vidění v 8. kapitole vynechává Babylón a začíná Médo-Perskou říší, protože v té době již Babylón upadal a Peršané se jej jako nová světová mocnost chystali nahradit. Přestože podstata vidění v 7. a 8. kapitole je stejná, dochází v Da 8 ke změně jazyka a symbolů, protože se velmi jasně zaměřuje na jednotlivé charakteristiky nebeské svatyně a na její očištění v souvislosti s nebeským dnem smíření. Zatímco Da 7 hovoří o zasedání nebeského soudu a o tom, že Syn člověka obdrží království, Da 8 ukazuje na očištění (ospravedlnění) nebeské svatyně. Jak naznačuje podobnost mezi těmito dvěma kapitolami, očištění nebeské svatyně popsané v Da 8 je v souladu se scénou soudu v sedmé kapitole.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`