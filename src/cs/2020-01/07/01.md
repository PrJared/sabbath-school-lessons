---
title:  'Ze lvích spárů do společnosti andělů'
date:  08/02/2020
---

### Texty na tento týden
Daniel 6

> <p>Základní verš</p>
> „Tu se říšští vládcové a satrapové snažili nalézt proti Danielovi záminku ohledně jeho správy království, ale žádnou záminku ani zlé jednání nalézt nemohli, neboť byl věrný. Žádnou nedbalost ani zlé jednání na něm neshledali.“ (Da 6,5)

Když si Médo-Persie podmanila Babylón, rozpoznal Darjaveš médský Danielovu moudrost a přizval ho, aby se stal součástí nové vlády. Zkušený prorok ve zralém věku natolik vynikal ve své službě, že ho nový král pověřil vedením celé médo-perské vlády.

Při čtení šesté kapitoly se dozvídáme, že Daniel musel čelit tomu, co by se právem dalo nazvat hříchem, který plodí další hříchy – závisti. Na konci příběhu můžeme vidět, že Daniel nejen věrně plnil své světské povinnosti, ale především byl věrný svému Bohu. Jeho věrnost Bohu měla velký vliv na jeho jednání a postoje v ostatních oblastech.

Danielova zkušenost s pronásledováním může sloužit jako příklad toho, s čím by měl ve svém životě počítat Boží lid – a zejména v době konce. Myšlenkou příběhu není ujistit Boží věrné, že je Bůh vytrhne a zachrání ze zkoušek a utrpení. Příběh je však ujištěním o tom, že v konfliktu se zlem nakonec dobro zvítězí a Bůh obhájí a pomstí svůj lid.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`