---
title:  'Ježíš a uzdravení duše'
date:  19/08/2020
---

> <p></p>
> 35Časně ráno, ještě za tmy, vstal a vyšel z domu; odešel na pusté místo a tam se modlil. 36Šimon a jeho druhové se pustili za ním. 37Když ho nalezli, řekli mu: „Všichni tě hledají.“ 38Řekne jim: „Pojďte jinam do okolních městeček, abych i tam kázal, neboť proto jsem vyšel.“ 39A tak šel, kázal v jejich synagógách po celé Galileji a vyháněl zlé duchy. (Mk 1,35–39)

**Osobní studium**

Ježíš ve své službě kombinoval tři činnosti – učil, kázal a uzdravoval (Mt 4,23–25; 9,35). Mluvil o věčných principech, které nám umožní žít život, jenž má smysl a cíl. Ježíš řekl: „Já jsem přišel, aby měly život a měly ho v hojnosti.“ (J 10,10) Jeho služba byla až po okraj naplněna milostí. Ježíš přišel, abychom mohli prožívat skutečnou hojnost – nyní i po celou věčnost.

`Uvažuj o textu Mk 1,32–39. Ježíš se celý den věnoval uzdravování nemocných a vyhánění zlých duchů. Druhý den časně ráno strávil čas na modlitbě a pak se rozhodl odejít jinam, přestože na něj čekali lidé z předchozího dne. Jak Ježíš zdůvodnil své rozhodnutí?`

Tento příběh je důležitý. Přestože jeho služba v dané oblasti byla úspěšná a lidé od něj zřejmě očekávali další uzdravení, Ježíš se rozhodl je opustit. Jeho zdůvodnění je vlastně vysvětlením Ježíšova skutečného poslání – kázat evangelium. Prvořadým posláním Ježíše Krista nebylo dělat zázraky a uzdravovat. Byl Synem živého Boha, který přišel na záchrannou misi. Nemohl se spokojit pouze s tělesným uzdravováním, jakkoli to lidé určitě potřebovali. Toužil, aby lidé přijali dar věčného života, který jim nabízel. Velmi jasně vyjádřil smysl svého poslání následujícími slovy: „Neboť Syn člověka přišel, aby hledal a spasil, co zahynulo.“ (L 19,10) Každé uzdravení bylo pro Ježíše příležitostí ukázat lidem Boží charakter, přinést úlevu v utrpení a zprostředkovat šanci na věčný život.

**Aplikace**

`Je možné žít naplněný život, který nabízí Ježíš, když je člověk chudý nebo nemocný? Nabízí Ježíš lidem i něco víc než jen tělesné uzdravení? Jakými praktickými způsoby můžeme lidi vést k duchovním pravdám, když jim pomáháme naplnit jejich tělesné a duševní potřeby?`