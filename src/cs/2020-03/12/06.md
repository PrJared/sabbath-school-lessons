---
title:  'Závěrečná Boží výzva'
date:  17/09/2020
---

> <p></p>
> 7Volal mocným hlasem: „Bojte se Boha a vzdejte mu čest, neboť nastala hodina jeho soudu; poklekněte před tím, kdo učinil nebe, zemi, moře i prameny vod.“

> <p></p>
> 9Za nimi letěl třetí anděl a volal mocným hlasem: „Kdo kleká před šelmou a před její sochou, kdo přijímá její cejch na čelo či na ruku, 10bude pít víno Božího rozhorlení, které Bůh nalévá neředěné do číše svého hněvu; a bude mučen ohněm a sírou před svatými anděly a před Beránkem. 11A jeho muka neuhasnou na věky věků a dnem ani nocí nedojde pokoje ten, kdo kleká před šelmou a jejím obrazem a nechal si vtisknout její jméno. (Zj 14,7.9–11)

**Osobní studium**

`Uvažuj o textech Zjevení 14,8; 17,3–6 a 18,1–4. Co se z těchto veršů dozvídáme o duchovním Babylóně? Proč je toto poselství důležité?`

V knize Zjevení výraz Babylón představuje falešný náboženský systém, který je založen na skutcích člověka, lidské tradici a falešném učení. Vyvyšuje člověka a jeho samospravedlnost nad Ježíše a jeho bezhříšný život. Příkazy lidských náboženských učitelů vyzdvihuje nad Boží přikázání. Babylón byl centrem modloslužby, uctívání slunce a falešného učení o nesmrtelnosti duše. Tento falešný náboženský systém lstivým způsobem integroval mnohé starověké náboženské praktiky do svého způsobu uctívání. Poselství pro čas konce je poselstvím o Ježíši a jeho spravedlnosti. Zaznívá v něm nebeská výzva: „Padl, padl veliký Babylón ... Vyjdi, lide můj, z toho města ...“ (Zj 18,2.4). Bůh si povolal Církev adventistů sedmého dne, aby vyzdvihla Kristovo poselství v jeho plnosti. Vyvýšit Ježíše znamená vyvýšit celé jeho učení. Znamená to kázat o tom, který je „cesta, pravda i život“ (J 14,6). Znamená to ukazovat na omyly Babylóna v protikladu k Ježíši – pravdě.

V úvodních verších Zjevení 14. kapitoly jsou popsány dvě možnosti, koho mohou lidé uctívat. Buď uctívají Stvořitele nebe i země nebo šelmu. To, koho si kdo vybral, se projeví na vztahu k Božímu dni bohoslužby, pravé sobotě, a jejímu protikladu, falešné sobotě. Sobota představuje odpočinek, jistotu a bezpečí, které máme v Kristu, našem Stvořiteli, Vykupiteli a přicházejícím Králi. Falešný den představuje náhradu a napodobeninu, která je postavena na lidských úvahách, rozhodnutích a nařízeních.

**Aplikace**

`Uvažuj o textu Zj 14,12. Co tento verš říká v kontextu předcházejících veršů? Jak je ve 12. verši představen zákon a jak milost? Co bychom se z toho měli naučit o tom, že zákon i milost jsou neoddělitelnou součástí evangelia?`