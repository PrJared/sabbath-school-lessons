---
title:  'Neomezené možnosti'
date:  01/08/2020
---

### Texty na tento týden
1K 12,22; Mt 3,16.17; 1K 12,7; 1K 1,4–9; Mt 25,14–30

> <p>Základní verš</p>
> „To všechno působí jeden a týž Duch, který uděluje každému zvláštní dar, jak sám chce.“ (1K 12,11)

Bůh nás povolává, abychom byli jeho svědky (Sk 1,8; Iz 43,10). Vydávání svědectví není mimořádným duchovním darem, který by Bůh dal jen některým lidem. Každý křesťan je povolán svědčit druhým o své víře a o evangeliu.

Bible používá k označení Božího povolání také jiné výrazy. Máme být „světlem světa“ (Mt 5,14), „Kristovými posly“ (2K 5,20) a „královským kněžstvem“ (1Pt 2,9). Bůh, který nás povolává sloužit a být svědky, nás zároveň připravuje a vyzbrojuje pro tuto roli. Každému věřícímu dává duchovní dary. Bůh nepovolává schopné, ale uschopňuje povolané. Tak jako každému člověku dává zdarma milost, dává nám i duchovní dary (a dar je vždy zdarma).

Když se dáváme Bohu k dispozici a zasvětíme své životy službě pro něj, naše možnosti sloužit rostou do nekonečných rozměrů. „Užitečnost člověka, který není poznamenán sobectvím, který nechá na své srdce působit Ducha svatého a jehož život je plně zasvěcen Bohu, je bez hranic.“ (MH 159; ŽNP 76)

V této lekci se budeme věnovat neomezeným možnostem služby prostřednictvím darů Ducha svatého.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`