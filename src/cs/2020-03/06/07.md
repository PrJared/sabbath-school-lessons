---
title:  'Podněty k zamyšlení'
date:  07/08/2020
---

Přečti si 25. kapitolu „Hřivny“ z knihy Perly moudrosti (COL 325–365; PM 164–186).

Správné pochopení biblického učení o duchovních darech přináší do církve jednotu. Poznání, že každý z nás má velkou cenu a každý je nepostradatelnou součástí Kristova těla, je sjednocující myšlenkou. Abychom jako církev naplnili Kristovo poslání, je potřebný úplně každý člen. Každý má totiž obdarování ke službě.

„Pan svěřil každému určitý díl práce. Všem svým služebníkům dal zvláštní dary, hřivny. Jednomu dal pět hřiven, druhému dvě a dalšímu jednu. Každý služebník má nějakou zodpovědnost a tyto dary jsou v souladu s jeho schopnostmi. Bůh nerozděluje dary rovnoměrně. Dary dává podle sil svých služebníků a očekává odpovídající výnos.“ (2T 282)

Pamatujme, že duchovní dary dostáváme k Boží slávě, ne ke svému vyvýšení. Bůh dává dary, aby oslavil své jméno a posunul dílo záchrany vpřed.

**Otázky k rozhovoru**

`1. 	Uvažujte o tom, že každý z nás dostal od Boha dary. Co to znamená pro váš sbor? Jak může tato myšlenka pomoci zapojit každého člena vašeho společenství do služby?`

`2. 	Podělte se vzájemně o zkušenost, jak vám byl k dobrému konkrétní dar nějakého člena. Jak jste poznali své duchovní dary a jak je využíváte pro službu druhým?`

`3. 	V této lekci jsme zdůraznili, že naše dary se používáním zlepšují. Které z darů se ve vašem životě takto rozvinuly k Boží slávě? Uvažujte také o tom, zda jste věrní v používání darů, které vám Bůh svěřil. Podělte se o svá zjištění.`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

#### Další čtení: Vybrané citace od Ellen Whiteové

Perly moudrosti, „Hřivny,“ pp. 164-186