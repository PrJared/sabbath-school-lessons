---
title:  'Podněty k zamyšlení'
date:  18/12/2020
---

Přečti si 29. kapitolu „Sobota“ z knihy Ellen G. Whiteové Touha věků (DA 281–289; TV 176–181).

„Žádné jiné ustanovení, které bylo Židům svěřeno, je neodlišovalo od ostatních národů tolik jako svěcení soboty. Bůh si přál, aby zachovávání soboty bylo znamením toho, že jsou jeho lidem, že se odvrátili od modloslužby a jsou spojeni s ním. Pokud však lidé chtějí zachovávat svatou sobotu, musí být sami svatí. Prostřednictvím víry musí mít účast na Kristově spravedlnosti. Když Bůh Izraelcům přikázal: ‚Pamatuj na den odpočinku, že ti má být svatý‘, řekl jim také: ‚Buďte mými muži svatými‘.“ (Ex 20,8; Ex 22, 30) Jen tak mohla sobota označovat Izrael jako lid, který slouží pravému Bohu.“ (DA 283; TV 177)

„Sobota je tedy znamením Kristovy posvěcující moci. Je určena každému, koho Kristus posvěcuje. Patří všem, kdo se skrze něho stávají součástí Božího Izraele.“ (DA 288.289; TV 181)

**Otázky k rozhovoru**

`1. 	Adventisté sedmého dne často uvažují o tom, co v sobotu není vhodné dělat. Vypracujte seznam pozitivních otázek, které by nám pomohly zaměřit se na ideály, o kterých jsme hovořili v této lekci a které zdůrazňují sobotu jako příležitost poznávat Boha. Například: „Co z mých sobotních aktivit mi pomáhá lépe poznávat, jaký je Bůh?“`

`2. 	Zamyslete se nad uvedenými citáty Ellen G. Whiteové. Naznačují, že to, co charakterizuje společenství lidí zachovávajících sobotu, není formální dodržování soboty. Jací by měli být ti, kteří jsou „účastníky Kristovy spravedlnosti“ a stali se „svatými“? Co to má společného se sobotou?`

`3. 	Jak lze obohatit vaše prožívání soboty? Identifikujte tři cíle, které budou zaměřeny na to, co byste se v příštích dvanácti měsících rádi naučili díky zachovávání soboty.`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.