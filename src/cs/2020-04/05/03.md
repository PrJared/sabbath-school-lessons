---
title:  'Zjevil nám Otce'
date:  26/10/2020
---

> <p></p>
> 1„Vaše srdce ať se nechvěje úzkostí! Věříte v Boha, věřte i ve mne. 2V domě mého Otce je mnoho příbytků; kdyby tomu tak nebylo, řekl bych vám to. Jdu, abych vám připravil místo. 3A odejdu-li, abych vám připravil místo, opět přijdu a vezmu vás k sobě, abyste i vy byli, kde jsem já. 4A cestu, kam jdu, znáte.“ 5Řekne mu Tomáš: „Pane, nevíme, kam jdeš. Jak bychom mohli znát cestu?“ 6Ježíš mu odpověděl: „Já jsem ta cesta, pravda i život. Nikdo nepřichází k Otci než skrze mne. 7Kdybyste znali mne, znali byste i mého Otce. Nyní ho již znáte, neboť jste ho viděli.“ 8Filip mu řekl: „Pane, ukaž nám Otce, a víc nepotřebujeme!“ 9Ježíš mu odpověděl: „Tak dlouho jsem s vámi, Filipe, a ty mě neznáš? Kdo vidí mne, vidí Otce. Jak tedy můžeš říkat: Ukaž nám Otce? 10Nevěříš, že já jsem v Otci a Otec je ve mně? Slova, která vám mluvím, nemluvím sám od sebe; Otec, který ve mně přebývá, činí své skutky. 11Věřte mi, že já jsem v Otci a Otec ve mně; ne-li, věřte aspoň pro ty skutky!“ (J 14,1–11)

**Osobní studium**

V prologu k evangeliu podle Jana (J 1,1–18) mluví apoštol o Ježíši jako o věčném „Slovu“. Janova prohlášení o Ježíši nejsou nesmělá a skromná. Svým rozsahem jsou odvážná a týkají se celého vesmíru. Ježíš existoval dříve, než vznikl tento svět – vlastně od věčnosti. „Všechno povstalo skrze něj“ (J 1,3). Ježíš je „světlem lidí“ (J 1,4) a jako Slovo, které přišlo na svět, „osvěcuje každého člověka“ (J 1,9).

`Pročti si pozorně 14. kapitolu ev. Janova. Proč se, podle Jana, stal Ježíš člověkem? Jaké světlo jako Slovo přinesl? Jak rozumíš jeho vyjádření: „Kdo vidí mne, vidí Otce“?`

„Do největší tmy na zemi zazářilo světlo. […] Lidstvu zbývala jediná naděje – že do prostředí chaosu a zhouby přijde nový prvek – někdo, kdo lidstvu přinese sílu nového života a obnoví poznání Boha. A právě proto přišel na svět Ježíš Kristus. Přišel odstranit falešné učení, kterým lidé nesprávně představovali Boha, přestože se chlubili, že ho znají. Přišel objasnit podstatu Božího zákona a svým vlastním charakterem ukázat krásu svatosti.“ (Ed 74–76; Vých 45–47)

Vše, co Ježíš ve svém životě na zemi dělal, mělo jediný cíl: „zjevení Boha, které mělo znovu povznést lidstvo“ (Ed 82; Vých 50).

**Aplikace**

`Co jsi díky Ježíši pochopil o tom, jaký je nebeský Otec? Co se ti na tomto obrazu Boha nejvíc líbí? V čem tě to inspiruje?`