---
title:  'Škola správného uctívání Hospodina'
date:  07/11/2020
---

### Texty na tento týden
Da 3; Zj 14,6–12; Ž 78,1–17; J 4,7–26; 1Pa 16,1–36; Mk 7,1–13

> <p>Základní verš</p>
> „Přiznejte Hospodinu slávu jeho jména! Přineste dar, vstupte před něj, v nádheře svatyně se klaňte Hospodinu!“ (1Pa 16,29)

Uctívání někoho, ke komu vzhlížíme jako k autoritě, je součástí lidské přirozenosti, dokonce i hříšné lidské přirozenosti. Byli jsme stvořeni jako bytosti, které mají úctu k Hospodinu, protože ho milují a uvědomují si, že je jí hoden. Ve světě bez hříchu, smrti a ničení se lidé setkávali s Bohem tváří v tvář, což si my dnes, kdy známe pouze hříšný svět, sotva umíme představit.

Dodnes máme v sobě vrozenou potřebu k někomu s úctou a obdivem vzhlížet. Ale jako všechno ostatní na tomto světě, i toto narušil hřích. Velmi často se proto stává, že uctíváme někoho nebo něco, co není hodno nejvyšší úcty, nebo že sice budeme uctívat Hospodina, ale nebudeme to dělat správně (viz například Mk 7,1–13; Jr 7,4).

Součástí naší životní školy, do které nás Bůh zve, je tedy i porozumění tomu, komu a jak prokazovat naši největší úctu.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`