---
title:  'Podněty k zamyšlení'
date:  09/10/2020
---

Přečti si 32. kapitolu „Příprava“ (Ed 275–282; Vých 162–165), 33. kapitolu „Spolupráce“ (Ed 283–286; Vých 166–168) a 34. kapitolu „Kázeň“ (Ed 287–297; Vých 169–174) z knihy Ellen G. Whiteové Výchova.

„Oba rodiče by se tedy měli pečlivě a důkladně připravit na výchovu dětí, za něž už od nejútlejšího věku nesou zodpovědnost. Ještě dříve, než převezmou otcovské a mateřské povinnosti, by měli znát zákonitosti tělesného vývoje… Měli by také rozumět zákonům duševního vývoje a mravní výchovy.“ (Ed 276; Vých 162)

„Spolupráce by měla začít už v domově mezi otcem a matkou. Jejich zodpovědnost za výchovu dětí je společná, a proto by se měli snažit vždy jednat společně. Oba rodiče se potřebují odevzdat Bohu a prosit jej o pomoc, aby se navzájem dokázali podporovat…

Rodiče takových dětí pravděpodobně nebudou patřit mezi kritiky učitelů. Vědí totiž, že v zájmu svých dětí si mají vážit a podporovat ty, kdo s nimi nesou zodpovědnost za jejich

potomky.“ (Ed 283; Vých 166)

**Otázky k rozhovoru**

`1. 	Ať již máme děti, nebo ne, všichni někde bydlíme a spolupracujeme s jinými lidmi. Jak vám myšlenky této lekce mohou pomoci při komunikaci s lidmi a v situacích, kdy chcete někomu vyprávět o Bohu?`

`2. 	Výchovu a poznávání většinou vnímáme jako dobrou věc. (Konečně, kdo může být proti poznávání?) Ale je to vždy tak? Znáte nějaké příklady, kdy se poznávání zvrhlo a změnilo v něco špatného? Co se můžeme naučit z negativních příkladů? Jak nám mohou pomoci vyvarovat se případných chyb?`

`3. 	V části na středu jsme řekli, že všichni jsme dostali posvátný dar svobodné vůle. Dříve nebo později se z dětí stanou dospělí lidé a budou se muset sami rozhodnout, jaký vztah si vytvoří k Bohu, o němž se učili v dětství a mládí. Proč musejí všichni rodiče – a v podstatě každý, kdo se snaží svědčit jiným a zvěstovat evangelium – vždy pamatovat na tuto zásadní pravdu zdůrazňující svobodnou vůli?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.