---
title:  'Rodina – první škola člověka'
date:  03/10/2020
---

### Texty na tento týden
Gn 3,1–15; L 1,26–38; Mt 1,18–24; Ef 4,15; 1J 3,18; Dt 6

> <p>Základní verš</p>
> „Můj synu, poslouchej otcovo kárání a matčiným poučováním neopovrhuj.“ (Př 1,8)

Jako lidské bytosti se (v ideálním případě) celý život učíme a poznáváme nové věci. Celý život je pro nás vlastně školou. I když už nežijeme v Edenu, ideální Boží škole pro život, Bůh ve své moudrosti dal lidem společenství rodiny. Právě ta má být takovým místem, kde lidé rostou v poznání Boha, jeden druhého i důležitých hodnot.

„Věrní Izraelci již od nejstarších dob věnovali velkou péči výchově a vzdělání mladých lidí. Bůh jim přikázal, aby děti od nejútlejšího věku učili o jeho dobrotě a velikosti a ukazovali jim, jak se tyto jeho vlastnosti projevovaly v dějinách Izraele, a především v jeho zákoně. Písně, modlitby i čtení Písma měli přizpůsobit schopnostem dětí. Rodiče měli vést děti k tomu, aby Boží zákon chápaly jako výraz Božího charakteru. Měli jim vysvětlit, že přijmou-li zásady Božího zákona do svého srdce, budou se rozvíjet k Božímu obrazu. Většinu naučení přijímaly děti z ústního podání, učily se však také číst hebrejské spisy a z pergamenových svitků se mohly seznamovat se Starým zákonem.“ (DA 69; TV 39)

Tento týden se zaměříme na to, co říká Bible o rodinném prostředí a výchově v rodině. Na základě zpráv o biblických rodinách budeme hledat, jakým způsobem může být i dnes rodina místem, kde nejen předáváme hodnoty další generaci, ale kde všichni rosteme a formujeme se.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`