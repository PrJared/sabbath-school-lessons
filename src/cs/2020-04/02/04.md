---
title:  'Jak předávat důležité hodnoty?'
date:  06/10/2020
---

> <p></p>
> 31Ústa spravedlivého plodí moudrost, kdežto jazyk proradný bude vyťat. 32Rty spravedlivého vědí, v čem má Bůh zalíbení, kdežto ústa svévolníků znají jen proradnost. (Př 10,31.32)

> <p></p>
> 11Bratří, nesnižujte jeden druhého. Kdo snižuje nebo odsuzuje bratra, snižuje a odsuzuje zákon. Jestliže však odsuzuješ zákon, neplníš zákon, nýbrž stavíš se nad něj jako soudce. 12Jeden je zákonodárce i soudce; on může zachránit i zahubit. Ale kdo jsi ty, že odsuzuješ bližního? (Jk 4,11.12)

**Osobní studium**

`Komunikace tvoří základ výchovy na jakékoliv úrovni. Rodič, případně učitel, má určitou moudrost, znalosti, informace, ale i zkušenosti a předává je těm, které vychovává a vzdělává. Ten, kdo má větší poznání, musí být schopen předat ho někomu jinému. Vždyť jaký by byl z jeho poznání užitek, kdyby si ho nechal jen pro sebe?`

Nadání učit a předávat hodnoty ale nesouvisí pouze se schopností správně komunikovat. V celém procesu je nesmírně důležité si především vybudovat dobrý vztah a vzájemnou důvěru. A k tomu je nezbytný čas, který spolu lidé tráví, to, co společně prožívají. Jen tak lze budovat vztahy a názorně ukazovat hodnoty, které chceme jako rodiče dětem předávat.

**V čem tě mohou následující texty inspirovat v budování silných rodinných (nebo i jiných) vztahů? Jaký to pak může mít dopad na snahu předat ostatním důležité životní a duchovní hodnoty?**

`Ž 37,7–9`

`Př 10,31.32`

`Př 27,17`

`Ef 4,15`

`1J 3,18`

`Tt 3,1.2`

`Jk 4,11.12`

Pokud si najdeme dostatek času nejen na vzájemnou komunikaci, ale i na společně prožívaný čas a budování vzájemných vztahů, pomůže to členům rodiny vytvořit osobní vztah s Kristem. Naučíme se spolu komunikovat různými způsoby, což oceníme zejména tehdy, až budou naše děti v pubertě a potom dospělé. Pokud nemáme děti, principy uvedené v těchto textech můžeme uplatnit i pro jiné typy vztahů.

„Jen stěží může učitel žákům věnovat něco hodnotnějšího, než je osobní společenství. Jestliže to platí pro dospělé, oč více se to týká mladých lidí a dětí! Porozumět jim můžeme pouze tehdy, budeme-li s nimi trávit čas a budeme-li se o ně zajímat.“ (Ed 212; Vých 126)

**Aplikace**

`Zamysli se nad tím, proč je důležité nejen to, co řekneme, ale také jak to řekneme. Jaké s tím máš zkušenosti?`