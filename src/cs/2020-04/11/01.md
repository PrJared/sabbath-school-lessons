---
title:  'Práce jako nástroj růstu'
date:  05/12/2020
---

### Texty na tento týden
Gn 3,19; Dt 16,15; Ex 25,8.9; Ga 5,22–26; Kaz 9,10; 1K 10,31

> <p>Základní verš</p>
> „A tak, moji milovaní bratří, buďte pevní, nedejte se zviklat, buďte stále horlivější v díle Páně; vždyť víte, že vaše práce není v Pánu marná.“ (1K 15,58)

Práce byla od počátku Božím plánem pro člověka. V ideálním světě, před pádem člověka do hříchu, dal Bůh Adamovi a Evě úkol obdělávat a střežit zahradu (Gn 2,15). Podobně jako jejich Stvořitel, podle jehož obrazu byli stvořeni, i oni se měli věnovat tvůrčí práci a láskyplné službě. To znamená, že i ve světě bez hříchu, smrti a utrpení měl člověk pracovat.

I v „mezidobí“ (v čase po ideálním světě bez hříchu a před slíbenou novou zemí) máme práci považovat za jedno z Božích požehnání. V židovském národě se každé dítě vyučilo nějakému řemeslu. Říkalo se, že otec, který svého syna nevyučuje žádnému řemeslu, z něj vychová zločince. Ježíš, Boží Syn, mnoho let plnil vůli svého Otce tak, že poctivě pracoval jako tesař. Zřejmě vyráběl obyvatelům Nazareta nábytek a různé zemědělské nářadí (Mk 6,3). Bylo to součástí přípravy na jeho pozdější službu. Apoštol Pavel konal Boží dílo nejen v sobotu, kdy diskutoval v synagoze, ale také když rok a půl pracoval spolu s Akvilou a Priscillou jako výrobce stanů (Sk 18,1–4; 2Te 3,8–12). Tento týden budeme hovořit o práci jako Božím daru a o její roli v křesťanské výchově a našem osobním růstu.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`