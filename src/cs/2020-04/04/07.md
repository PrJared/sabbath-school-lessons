---
title:  'Podněty k zamyšlení'
date:  23/10/2020
---

„Pravým smyslem výchovy je obnovit v člověku Boží obraz.“ (PP 595; NUD 291) Samotné formální vzdělání, byť by nám přineslo mnoho informací, není pro život dostatečné. Lidé mohou být vzdělaní, dokonce i vysoce vzdělaní v mnoha oborech, ale mohou zastávat názory a postoje, které jsou v zásadním rozporu s principy uvedenými v Bibli. Pokud ale přijmeme pohled, který nám nabízí náš Spasitel, ovlivní to naše chápání všech oblastí života.

**Otázky k rozhovoru**

`1. 	Lekce tohoto týdne se zaměřila na některá klíčová témata, která mohou zásadně ovlivnit náš pohled na život: existence Boha, stvoření, Bible, plán vykoupení a Boží zákon. Jaké další důležité body byste k tomu ještě přidali?`

`2. 	Jeden myslitel v 18. století napsal: „Svědomí! Svědomí! Božský to instinkt, spolehlivý vůdce ignorantské a omezené, ačkoli inteligentní a svobodné bytosti – neomylný soudce dobra a zla, který formuje člověka v Boží podobu.“ Je tento názor správný, nebo nesprávný? Je pro vás vaše svědomí spolehlivým životním průvodcem?`

`3. 	Podívejme se znovu na citát Ellen G. Whiteové: „Pravým smyslem výchovy je obnovit v člověku Boží obraz.“ Jak tomu rozumíš?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.