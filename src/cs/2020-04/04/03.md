---
title:  'Bůh – Stvořitel'
date:  19/10/2020
---

> <p></p>
> 1Na počátku stvořil Bůh nebe a zemi. 2Země byla pustá a prázdná a nad propastnou tůní byla tma. Ale nad vodami vznášel se duch Boží. (Gn 1,1.2)

> <p></p>
> 1Na počátku bylo Slovo, to Slovo bylo u Boha, to Slovo bylo Bůh. 2To bylo na počátku u Boha. 3Všechno povstalo skrze ně a bez něho nepovstalo nic, co jest. 4V něm byl život a život byl světlo lidí. (J 1,1–4)

**Osobní studium**

Další důležitá otázka, která má vliv na naše chápání světa a života v něm, se týká původu našeho života a vůbec všeho, co vidíme kolem sebe. Jak to vše vzniklo? A proč? Je vše jen důsledek přirozeného vývoje? Stojí za původem života Bůh? A pokud ano, vytvořil jej během šesti dnů rovnou v dokonalé podobě, nebo se pod jeho vedením dlouhá léta teprve vyvíjel? Odpovědi, ke kterým dospějeme, mají opět zásadní dopad na mnoho oblastí v našem životě.

**Jak představuje původ života Bible? Co z toho plyne pro náš pohled na tento svět, na sebe i na druhé?**

`Gn 1,1.2`

`J 1,1–4`

`Ex 20,8–11`

`Zj 14,6.7`

`Jb 12,7–10`

Bible s existencí Boha jednoduše počítá, nezdůvodňuje ji. Text Gn 1,1 nezačíná množstvím logických argumentů o Boží existenci (přestože jich můžeme najít mnoho). Jednoduše s jeho existenci počítá (viz též Ex 3,13.14). Z tohoto výchozího bodu – Bůh je Stvořitel – se odvíjí celá Bible a všechny pravdy na jejích stránkách.

Nauka o stvoření je základem nejen křesťanské víry, ale také křesťanského pohledu na život. Vše, čemu jako křesťané věříme, stojí na učení o šestidenním stvoření. Bible nezačíná prohlášením o smíření, o zákonu, o kříži, o zmrtvýchvstání ani o druhém příchodu.

Ne, začíná prohlášením, že Bůh je Stvořitel. Žádná z ostatních nauk by nedávala smysl, kdyby Bůh nebyl naším Stvořitelem.

Z tohoto důvodu je pro křesťany tak významné učení o stvoření. Právě z něj totiž vychází celé naše pojetí základních životních témat, jako je existence smrti, otázka dobra a zla, hříchu a milosti, ekologie, Božího záměru s manželstvím a rodinou nebo význam sobotního dne.  Těžko si umíme představit učení, které by bylo ve větším protikladu k Bibli a křesťanské víře obecně, než je evoluce. Proto myšlenka, že evoluci lze nějakým způsobem sladit s biblickým učením o stvoření, je ještě horší než ateistická evoluce. Nelze to totiž udělat, aniž by to nevyznělo jako výsměch Bible a křesťanské víry jako celku.

**Aplikace**

`Bůh chce, abychom si každý týden v sobotu připomínali stvoření a Boha Stvořitele. Jaký význam to má pro tebe osobně? Ovlivňuje toto vědomí nějak tvůj život i v dalších šesti dnech?`