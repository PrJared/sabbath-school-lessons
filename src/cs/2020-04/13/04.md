---
title:  'Pak se dozvíme…'
date:  22/12/2020
---

> <p></p>
> Nyní vidíme jako v zrcadle, jen v hádance, potom však uzříme tváří v tvář. Nyní poznávám částečně, ale potom poznám plně, jako Bůh zná mne. (1K 13,12)

> <p></p>
> Nevyslovujte proto soudy předčasně, dokud Pán nepřijde. On vynese na světlo to, co je skryto ve tmě, a zjeví záměry srdcí; tehdy se člověku dostane chvály od Boha. (1K 4,5)

**Osobní studium**

„Nebesa jsou školou, ve které je předmětem vesmír a učitelem sám nekonečný Bůh. Pozemská pobočka této školy byla zřízena už na počátku v ráji. Až bude plán vykoupení dokončen, bude vyučování v této škole pokračovat.“ (Ed 301; Vých 176)

Možná i ty – podobně jako většina lidí – máš mnoho otázek týkajících se hříchu, utrpení, nemocí, smrti, proč se stalo to, anebo proč se nestalo ono.

Množství otázek máme také, co se týká přírody a všech jejích záhad. Díky neuvěřitelnému pokroku nám věda pomohla lépe poznat svět a vesmír jako celek, ale stále je velmi mnoho věcí, které přesahují naše chápání.

Od nejjednodušších forem života až po oblohu nad našimi hlavami, od pohybu subatomárních částic po spirální galaxie ve vesmíru jsme konfrontováni s realitou, která je mnohem větší a hlubší, než dokážeme svou myslí pochopit – zejména vzhledem ke krátkému času, který máme na to, abychom tyto věci studovali.

Když budeme mít na poznávání celou věčnost, množství záhad se pro nás bezpochyby vyřeší.

**Co říkají úvodní texty o tom, co budeme poznávat v době, kdy se celá tato epizoda hříchu, utrpení a smrti nakonec skončí?**

`1K 13,12`

`1K 4,5`

Dostali jsme slib, že pochopíme věci, které jsou nám zatím skryté. Úžasné je i to, že když jednou uvidíme a pochopíme věci, které se nyní zdají velmi těžké, nezbude nám nic jiného než chválit Boha! Nyní je důležité, abychom se drželi víry, důvěřovali Božím zaslíbením, žili podle světla, které máme, a vytrvali až do konce. Dobrou zprávou je, že „všecko mohu v Kristu“, který mne posiluje (Fp 4,13).

**Aplikace**

`Které otázky tě nejvíc trápí? Co se ti nyní zdá zcela nepochopitelné? Jak ti to, že důvěřuješ Bohu ve věcech, kterým rozumíš, pomáhá důvěřovat mu v tom, čemu zatím nerozumíš?`