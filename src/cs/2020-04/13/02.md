---
title:  'Smrt – a co dál?'
date:  20/12/2020
---

> <p></p>
> Neboť Bůh tak miloval svět, že dal svého jediného Syna, aby žádný, kdo v něho věří, nezahynul, ale měl život věčný. (J 3,16)

> <p></p>
> Toto píšu vám, kteří věříte ve jméno Syna Božího, abyste věděli, že máte věčný život. (1J 5,13)

**Osobní studium**

V 17. století uvažoval francouzský spisovatel, filozof a vědec Blaise Pascal o stavu lidstva. V jednom měl zcela jasno: Bez ohledu na to, jak dlouho člověk žil (tehdy lidé nežili moc dlouho) a jak hezký měl život (tehdy neměli život vůbec lehký), dříve či později zemřel.

Vše, co přijde po smrti, bude trvat déle, nekonečně déle, než krátké období života, které smrti předchází. Podle Pascala tím nejdůležitějším poznáním, ke kterému by se měl člověk dopracovat, je odpověď na otázku, jaký úděl čeká mrtvé. Pascal byl ohromen, když si uvědomil, že všichni lidé se zabývají spíše „ztrátou postavení nebo jakousi domnělou urážkou jejich cti“, ale vůbec nevěnují pozornost otázce, co se stane, když zemřou.

Pascal to vystihl přesně. Proto není divu, že Bible věnuje tolik prostoru zaslíbením o tom, co čeká v budoucnosti ty, kteří našli spásu v Ježíši.

**Uvažuj o následujících textech. Jakou naději v nich nacházíš?**

`J 6,54`

`J 3,16`

`1J 5,13`

`1Tm 1,16`

`J 4,14`

`J 6,40`

`Ju 1,21`

`Tt 3,7`

`Věčný život má smysl jen ve světle kříže; ve světle kříže nic jiného nedává smysl, jen věčný život. Stvořitel vesmíru, ten, který „stvořil i věky“ (Žd 1,2), ten, ve kterém „žijeme, pohybujeme se, jsme“ (Sk 17,28), tento Bůh se vtělil do lidského těla a v tomto těle zemřel… Proč? Aby se z nás nakonec stal prach podobně jako ze zvířete, které srazilo auto?`

To je důvod, proč jsou v Novém zákoně zaslíbení o věčném životě, protože jen věčnost může nahradit všechno zlé, co jsme prožili. Miliony, ba ani miliardy let trvání krásných chvil by nevyvážily děsivé a zdrcující osudy, které mnozí lidé museli zde na zemi vytrpět. Jedině věčnost může všechno vyvážit, protože nekonečnost je více než konečnost – a to nekonečně.

Pascal měl pravdu. Naše přítomnost je v porovnání s budoucností velmi omezená. Jak pošetilé je nepřipravit se na věčnost, která nás čeká.

**Aplikace**

`Řešíš někdy, co s tebou bude poté, až zemřeš? Je to pro tebe důležité? Proč? Co bys řekl člověku, který je k takovým otázkám úplně lhostejný?`