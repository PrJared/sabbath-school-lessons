---
title:  'Podněty k zamyšlení'
date:  29/05/2020
---

„Písmo je nejsrozumitelnějším a nejpoučnějším dějepisem, který má člověk k dispozici. Vytrysklo z pramene věčné pravdy a božská ruka zachovala jeho čistotu po celé věky. ... Jen v Božím slově nacházíme dějiny lidského pokolení nedotčené lidskými předsudky a lidskou pýchou.“ (5T 25)

„Bylo mi ukázáno, že bez biblických dějin nemůže geologie dokázat vůbec nic. Památky nalezené v zemi přinášejí důkazy o stavu věcí, které se v mnohém liší od současnosti. Ale čas jejich existence a období, během kterého se nacházely v zemi, můžeme pochopit jen ve světle biblických dějin. Můžeme rozvíjet teorie, které popisují biblické dějiny, pokud naše hypotézy nebudou v rozporu s fakty, které nacházíme v Písmu. Když však člověk opustí Boží slovo a hledá důkazy Božího stvořitelského díla pouze na základě přírodních principů, dostává se do obrovského oceánu nejistoty. Bůh nikdy smrtelníkům nezjevil, jakým způsobem dokončil své stvořitelské dílo za šest doslovných dní. Jeho stvořitelské dílo je stejně nepochopitelné jako jeho existence.“ (3SG 93)

**Otázky k rozhovoru**

`1. 	Mnozí lidé nekriticky přijímají každé vědecké prohlášení o událostech, které se odehrály před miliony let. A to i přesto, že vědecká vysvětlení současné reality – toho, čeho se můžeme dotknout, co můžeme slyšet, vidět, vyzkoušet a opakovaně ověřit – jsou často předmětem diskuzí a rozporů. Proč je to tak?`

`2. 	Současné vědecké práce vycházejí z předpokladu, že pro vysvětlení skutečných událostí nemůžeme použít nadpřirozené zásahy. To například znamená, že nemůžeme vysvětlovat hladomor tím, že nějaká čarodějka proklela půdu. Můžeme tento vědecký přístup použít při hledání vysvětlení pro stvoření, jak je popsáno v knize Genesis? Události vyprávěné v prvních kapitolách Bible jsou zcela nadpřirozené. Kdybychom se pokoušeli stvoření vysvětlit bez mimořádného Božího zásahu, nedávalo by to naprosto žádný smysl.`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.