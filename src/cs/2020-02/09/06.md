---
title:  'Stvoření v Písmu'
date:  28/05/2020
---

> <p></p>
> 1A ukázal mi řeku živé vody, čiré jako křišťál, která vyvěrala u trůnu Božího a Beránkova. 2Uprostřed města na náměstí, z obou stran řeky, bylo stromoví života nesoucí ovoce dvanáctkrát do roka; každý měsíc dozrává na něm ovoce a jeho listí má léčivou moc pro všechny národy. 3A nebude tam nic proklatého. Bude tam trůn Boží a Beránkův; jeho služebníci mu budou sloužit. (Zj 22,1–3)

**Osobní studium**

**Přečti si následující texty a zapiš si, jak jednotliví autoři odkazují na Gn 1–11:**

`Mt 19,4.5`

`Mk 10,6–9`

`L 11,50.51`

`J 1,1–3`

`Sk 14,15`

`Ř 1,20`

`2K 4,6`

`Ef 3,9`

`1Tm 2,12–15`

`Jk 3,9`

`1Pt 3,20`

`Ju 1,11.14`

`Zj 2,7; 3,14 a 22,1–3`

Ježíš i všichni novozákonní autoři odkazují na Gn 1–11 jako na důvěryhodný záznam historických událostí. Ježíš sám odkazuje na Mojžíšovy knihy a na stvoření muže a ženy (Mt 19,4). Pavel opakovaně používá záznam o stvoření, aby zdůvodnil a podepřel své teologické názory. Athénským vzdělancům například říká: „Bůh, který učinil svět a všechno, co je v něm, ten je pánem nebe i země, a nebydlí v chrámech, které lidé vystavěli…“ (Sk 17,24). Novozákonní pisatelé stavějí na Genesis a svým čtenářům ukazují důležitost skutečných Biblí popisovaných událostí.

Přečti si například 5. kapitolu dopisu Římanům. Pavel opakovaně spojuje Adama s Ježíšem (Ř 5,12.14–19). Z toho vyplývá, že počítá s doslovnou existencí historického Adama. Takový pohled je dnes zpochybňován, neboť doslovné chápání textu nahrazuje evoluční model původu.

**Aplikace**

`Když si uvědomíme, že novozákonní pisatelé inspirovaní Duchem svatým a dokonce i samotný Ježíš považovali záznam o stvoření za spolehlivý popis skutečné historické události, bylo by bláznovstvím, kdybychom se dnes rozhodli takový přístup odmítnout a nechali bychom se vést omylnými a hříchem zatíženými lidskými bytostmi. Uvažuj o tomto přístupu.`