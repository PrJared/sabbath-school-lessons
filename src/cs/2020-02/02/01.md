---
title:  'Původ a podstata Bible'
date:  04/04/2020
---

### Texty na tento týden
2Pt 1,19–21; 2Tm 3,16.17; Dt 18,18; Ex 17,14; J 1,14; Žd 11,3.6

> <p>Základní verš</p>
> „Proto i my děkujeme Bohu neustále, že jste od nás přijali slovo Boží zvěsti ne jako slovo lidské, ale jako slovo Boží, jímž skutečně jest. Vždyť také projevuje svou sílu ve vás, kteří věříte.“ (1Te 2,13)

Způsob, jakým vnímáme původ Bible a to, jaká je její podstata, má velký vliv na roli, kterou Písmo hraje v našem osobním životě i v životě celé církve. Náš výklad Bible je výrazně formován a ovlivňován naším pohledem na proces zjevení a inspirace. Pokud chceme Bibli pochopit správně, naším úplně prvním krokem musí být, že dovolíme, aby samotné Písmo určovalo způsob, jakým k němu budeme přistupovat. Matematiku nemůžeme studovat na základě empirických metod, které jsme si osvojili v biologii nebo sociologii. Fyziku nemůžeme studovat se stejným přístupem jako dějiny. A podobně ani duchovní pravdy Písma nemůžeme zkoumat a chápat metodami, které k Písmu přistupují, jako by Bůh neexistoval. Naopak, náš výklad Bible musí vzít velmi vážně v úvahu božsko-lidský charakter Písma. Pro jeho správný výklad je proto nutné, aby náš přístup k Božímu slovu formovala především víra, ne metodologie postavená na skepticizmu a pochybnostech.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`