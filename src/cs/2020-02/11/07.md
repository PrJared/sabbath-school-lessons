---
title:  'Podněty k zamyšlení'
date:  12/06/2020
---

Prostudujte si následující tabulku.

|Daniel 7|Daniel 8|
|---|---|
|Babylon (lev)|–––––|
|Médo-Persie (medvěd)|Médo-Persie (beran)|
|Řecko (leopard)|Řecko (kozel)|
|Pohanský Řím (čtvrtá šelma)|Pohanský Řím (horizontální pohyb malého rohu)|
|Papežský Řím (malý roh)|Papežský Řím (vertikální pohyb malého rohu)|
|Soud v nebesích|Očištění svatyně|

Klíčovou informací obsaženou v této tabulce je skutečnost, že scéna soudu v Da 7, která se odehrává po 1 260 letech od pronásledování (Da 7,25), je stejná událost jako očištění svatyně („svatyně dojde spravedlnosti“) v Da 8,14. A tato scéna nebeského soudu vede k ustanovení věčného Božího království na konci smutné historie země poznamenané hříchem. Je to mocný biblický důkaz o důležitosti, kterou Písmo připisuje textu Da 8,14, a události, o které se v něm mluví.

**Otázky k rozhovoru**

`1. 	Prostudujte si znovu 2. kapitolu knihy Daniel. Všimněte si, jak jasně je zde použita metoda historicizmu: nepřerušená posloupnost světových říší, která začíná ve starověku a končí ustanovením věčného Božího království. Bůh nám dává klíč k interpretaci těchto proroctví. Proč podle tebe dnes již tak málo křesťanů přijímá tuto metodu výkladu proroctví? O čem to svědčí? Proč je i toto důvod, pro který je tak důležité adventistické poselství?`

`2. 	Jak dobře rozumíte proroctví o 2 300 večerech a jitrech z Da 8,14? Co byste mohli udělat pro to, abyste mu lépe porozuměli? S kým byste mohli toto proroctví studovat?`

`3. 	Přečtěte si verše Da 7,18.21.22.25 a 27. Všimněte si, jak se texty zaměřují na osud svatých. Jak se k nim chová malý roh? A naopak, co pro ně dělá Bůh? Co je pro svaté dobrou zprávou v souvislosti se soudem? Co pro ně soud znamená?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.