---
title:  'Bible jako základ naší teologie'
date:  18/04/2020
---

### Texty na tento týden
Mk 7,1–13; Ř 2,4; 1J 2,15–17; 2K 10,5.6; J 5,46.47; 7,38

> <p>Základní verš</p>
> „K zákonu a svědectví! Což oni neříkají takové slovo, že mu z něho nevzejde jitřní záře?“ (Iz 8,20)

Každá křesťanská církev používá pro podporu své věrouky Bibli. Zároveň však platí, že autorita a role Písma v teologii nejsou ve všech církvích stejné. Písmo má v jednotlivých křesťanských společenstvích různé postavení a funkci. Jde o velmi široké téma a my budeme zkoumat různé zdroje, které ovlivňují náš výklad Písma. Patří mezi ně tradice, zkušenost, kultura, způsob uvažování a samotná Bible.

Tyto vlivy hrají významnou roli v každé věrouce a v každé církvi. Každý z nás je součástí nějaké tradice a společnosti, které nás ovlivňují. Máme zkušenost, která formuje naše uvažování a působí na naši schopnost porozumět, a také svůj způsob myšlení a hodnocení okolností a dějů kolem nás. A každý z nás čte Písmo a snaží se tak porozumět Bohu a jeho vůli.

Který z uvedených vlivů (nebo jejich kombinace) má pro nás konečnou autoritu při našem výkladu Písma? Jak se vzájemně ovlivňují? Upřednostnění jednoho nebo více zdrojů výkladu vede k různým důrazům a výsledkům a v konečném důsledku určuje směr celé naší teologie.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`