---
title:  'Bible'
date:  23/04/2020
---

> <p></p>
> 46Kdybyste opravdu věřili Mojžíšovi, věřili byste i mně, neboť on psal o mně. 47Nevěříte-li tomu, co on napsal, jak uvěříte mým slovům? (J 5,46.47)

> <p></p>
> 37V poslední, velký den svátků Ježíš vystoupil a zvolal: „Jestliže kdo žízní, ať přijde ke mně a pije! 38Kdo věří ve mne, ‚proudy živé vody poplynou z jeho nitra,‘ jak praví Písmo.“ (J 7,37.38)

**Osobní studium**

Duch svatý, který lidem zjevil obsah Bible a inspiroval je k jejímu napsání, nás nikdy nebude vést v rozporu s Božím slovem. Pro adventisty sedmého dne má Bible větší autoritu než lidská tradice, zkušenost, kultura nebo lidský rozum. Jedině Bible je normou, kterou musí být všechno ostatní poměřováno.

`Co je podle úvodních textů pro Ježíše konečným zdrojem porozumění duchovním otázkám? Jakým způsobem Bible potvrzuje, že Ježíš je skutečně Mesiáš?`

Někteří lidé tvrdí, že od Ducha svatého přijali speciální „zjevení“ a pokyny. Často se však ukazuje, že taková „zjevení“ nejsou v souladu s poselstvím Bible. Podle těchto lidí má Duch svatý větší autoritu než Boží slovo. Ale každý, kdo snižuje význam Božího slova a překrucuje jeho jasné poselství, vstupuje na nebezpečnou půdu a nenásleduje vedení Ducha svatého. Bible je naší jedinou ochranou. Je spolehlivou normou v otázkách víry a praktického života.

„Duch svatý oslovuje člověka prostřednictvím Písma a zasévá mu do srdce pravdu. Odhaluje blud a vyhání jej z mysli. Kristus získává své vyvolené právě Duchem pravdy, který působí prostřednictvím Božího slova.“ (DA 671; TV 429)

Ducha svatého nesmíme nikdy vnímat jako náhradu Božího slova. Jedná v souladu s Písmem, vede nás ke Kristu a Bibli vyzdvihuje jako jedinou normu autentické křesťanské duchovnosti. Bible přináší pravé učení (1Tm 4,6), je spolehlivé a zaslouží si naše úplné přijetí. Nepřísluší nám soudit Písmo. Naopak, Bible má právo a autoritu soudit nás a naše myšlení. Vždyť je zapsaným slovem samotného Boha.

**Aplikace**

`Proč je pro nás Písmo bezpečnějším rádcem v duchovních otázkách než naše subjektivní dojmy? Jaké následky má odmítnutí Bible jako normy, podle níž bychom měli hodnotit každé učení, a dokonce i každou naši duchovní zkušenost? Pokud by osobní zjevení mělo konečné slovo v duchovních otázkách, vedlo by to zákonitě ke zmatkům a omylům. Proč?`