---
title:  'Kultura'
date:  21/04/2020
---

> <p></p>
> 15Nemilujte svět ani to, co je ve světě. Miluje-li kdo svět, láska Otcova v něm není. 16Neboť všechno, co je ve světě, po čem dychtí člověk a co chtějí jeho oči a na čem si v životě zakládá, není z Otce, ale ze světa. 17A svět pomíjí i jeho chtivost; kdo však činí vůli Boží, zůstává na věky. (1J 2,15–17)

**Osobní studium**

`Všichni jsme součástí nějaké kultury (nebo kultur). Ať se nám to líbí, nebo ne, každého z nás formuje a ovlivňuje nějaká kultura. Stačí například zamyslet se nad tím, jak výrazně je příběh izraelského národa ve Starém zákoně poznamenán vlivem různých kultur okolních národů. Proč bychom si měli myslet, že jsme dnes jiní nebo lepší?`

I Boží slovo vzniklo ve specifické kultuře, ačkoli není omezeno na konkrétní kulturu. Přestože různé kulturní a společenské faktory nevyhnutelně ovlivňují naše pochopení Bible, nesmíme ztratit ze zřetele, že Bible překračuje všechny kulturní kategorie vycházející z příslušnosti k různým etnikům, státům a sociálním skupinám. To je také důvod, proč Bible stojí nad kulturou a je schopna měnit a napravovat hříšné prvky, které jsou součástí každé kultury.

`Jak rozumíš podle úvodních veršů Janovým slovům o tom, že bychom neměli milovat to, „co je ve světě“? Znamená to, že bychom měli mít k nevěřícím lidem odtažitý či negativní vztah? Jak můžeme žít na světě a zároveň nemít světské myšlení?`

Kultura, podobně jako jakákoli jiná sou­část Božího stvoření, je ovlivněna hří­chem. Z toho vyplývá, že i ona je podrobena Bo­ží­mu soudu. Ano, některé aspekty naší kultury sice mohou být v harmonii s naším náboženstvím, ale vždy bychom měli být schopni rozlišovat. V ideálním případě by biblická víra měla být také schopná – pokud je to nutné – zpochybnit současnou kulturu a vytvořit protiváhu, která je věrná Božímu slovu. Pokud totiž nejsme zakořeněni v něčem, co nás přesahuje, brzy se poddáme tomu, co nás ovlivňuje.

Ellen G. Whiteová k tomuto tématu říká: „Kristovy následovníky mají jejich zásady a zájmy oddělovat od světa, sami se však od něj nemají izolovat. Spasitel se neustále stýkal s lidmi, ne aby je povzbuzoval v něčem, co nebylo v souladu s Boží vůlí, ale aby je pozvedl a zušlechťoval.“ (CT 323)

**Aplikace**

`Které aspekty naší kultury jsou v naprostém rozporu s křesťanstvím? Jak se vůči nim stavět a co dělat pro to, aby nezničily naši víru?`