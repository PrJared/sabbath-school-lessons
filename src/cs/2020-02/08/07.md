---
title:  'Podněty k zamyšlení'
date:  22/05/2020
---

Přečti si 2. kapitolu „Na úsvitu dějin“ (PP 44–51; NUD 14–17) a 9. kapitolu „Stvoření a věda“ (PP 111–116; NUD 46–48) z knihy Na úsvitu dějin.

„Narůstající množství důkazů, vycházejících z komparativního, literárního, jazykového a dalších přístupů, směřuje k všeobecné a jedinečné shodě, že označení jem (den) v Genesis 1. kapitole vyjadřuje doslovný čtyřiadvacetihodinový den.

Autor Genesis 1. kapitoly nemohl k vyjádření myšlenky doslovného ‚dne‘ použít jasnější a komplexnější způsob, než jaký použil.“ (Hasel Gerhard F., „The ‚Days‘ of Creation in Genesis 1: Literal ‚Days‘ or Figurative ‚Periods / Epochs‘ of Time?" Origins 21/1 [1994], str. 30.31)

„I ti nejpronikavější myslitelé, pokud nejsou usměrňováni Božím slovem, jsou ve snaze prozkoumat vztah mezi vírou a zjevením zmateni. Stvořitel a jeho dílo jsou mimo jejich chápání. A protože je nelze vysvětlit pomocí přírodních zákonů, prohlašují biblické dějiny za nespolehlivé.“ (8T 258)

**Otázky k rozhovoru**

`1. 	Všimněte si výše uvedeného citátu z pera Ellen G. Whiteové. I dnes velmi často vidíme úplně stejné pokusy sladit tvrzení vědy s biblickým záznamem. Takové snahy však dříve či později vedou k oslabování věrohodnosti Písma tvrzením, že Bibli nemůžeme brát až tak vážně. Proč je takový přístup nebezpečný?`

`2. 	Proč je nemožné vážně přijímat biblické poselství, a zároveň souhlasit s teistickou evolucí? Setkali jste se s někým, kdo se pokouší sladit tak rozporné pojetí smrti, jaké nabízí evoluční teorie, s Biblí? Jak byste mu mohli vysvětlit svůj postoj?`

`3. 	Pokud je Bible Božím zjevením, pak jsou naše mysli otevřené úžasné realitě, kterou v této knize nacházíme. Proč by tedy křesťané měli být označováni za „omezené“, když se otvírají pravdám Písma, které zjevil nekonečný Bůh? Ve skutečnosti platí, že ateistický a materialistický pohled na svět je mnohem více vymezený než křesťanský světonázor.`

`4. 	Jako křesťané, kteří zůstávají věrni Božímu slovu, máme mít pochopení pro lidi, kteří zápasí s otázkou vlastní sexuální identity. Proč v žádném případě nesmíme „kamenovat“ ty, kteří prožívají své vlastní zápasy, a to ani tehdy, jestliže – podobně jako cizoložnice v době Pána Ježíše – hřeší? Jak bychom jim naopak mohli pomoci?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.