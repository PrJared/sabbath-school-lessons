---
title:  'Proč potřebujeme vykládat Písmo?'
date:  02/05/2020
---

### Texty na tento týden
L 24,36–45; 1K 12,10; 1K 14,26; Sk 17,16–32; J 12,42.43

> <p>Základní verš</p>
> „Bez víry však není možné zalíbit se Bohu. Kdo k němu přistupuje, musí věřit, že Bůh jest a že se odměňuje těm, kdo ho hledají.“ (Žd 11,6)

Číst Bibli znamená zároveň ji vykládat. Jak to však děláme? Jaké principy přitom používáme? Jak přistupujeme k různým typům textu, které se v Písmu nacházejí? Je text, který čteme, podobenstvím, historickým vyprávěním nebo prorockým snem obsahujícím symboly? Rozhodnutí, která činíme při tak důležitém rozhodování o biblickém kontextu, jsou už sama o sobě výkladem.

Lidé někdy používají Bibli jako magické orákulum: otevírají Písmo na náhodných místech a doufají, že najdou texty, které je osloví. Ale takové náhodné spojování biblických veršů může vést nejen ke zvláštním, ale také nesprávným závěrům.

Jeden příklad: Muž opustil svou manželku kvůli jiné ženě. Manželku velmi povzbudilo, když si ve své Bibli „našla“ verš: „Mezi tebe a ženu položím nepřátelství...“ (Gn 3,15). Na základě tohoto verše byla přesvědčena, že milostný poměr jejího manžela brzy skončí...

Jakýkoliv verš se bez správného pochopení kontextu může stát záminkou pro vlastní myšlenky a plány. Je proto důležité Bibli nejen číst, ale také ji správně vykládat.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`