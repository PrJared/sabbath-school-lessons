---
title:  'Jak přistupovat k obtížným textům?'
date:  13/06/2020
---

### Texty na tento týden
2Tm 2,10–15; 1Pa 29,17; Jk 4,6–10; Ga 6,9; Sk 17,11

> <p>Základní verš</p>
> „A vězte, že ve své trpělivosti vám Pán poskytuje čas ke spáse, jak vám napsal i náš milý bratr Pavel podle moudrosti, která mu byla dána. Mluvil tak o tom ve všech svých listech. Některá místa jsou v nich těžko srozumitelná a neučení a neutvrzení lidé je překrucují, jako i ostatní Písmo, k vlastní záhubě.“ (2Pt 3,15.16)

Když apoštol Petr mluví o Pavlových listech, připomíná, že jsou v nich – podobně jako v některých jiných částech Písma – místa „těžko srozumitelná“ (2Pt 3,16). Taková místa pak někteří „neučení a neutvrzení lidé překrucují, jako i ostatní Písmo, k vlastní záhubě“ (2Pt 3,16). Petr neříká, že v Bibli je těžko srozumitelné všechno, ale jen některá místa.

Podobnou zkušenost má každý z nás. Který poctivý čtenář Bible by nenarazil na text, který se mu zdál zvláštní nebo komplikovaný? Čas od času se to stává každému.

Tento týden se budeme věnovat ani ne tak textům, které jsou komplikované samy o sobě, jako spíše otázce, co je příčinou, že některé texty působí složitě, a jak bychom k nim měli přistupovat. Je třeba čestně přiznat, že některé texty se nám pravděpodobně zde na zemi nepodaří úplně pochopit. Současně však platí, že převážná většina biblických textů je zcela srozumitelná. Není proto důvod, abychom kvůli několika pro nás těžko srozumitelným textům zpochybňovali důvěryhodnost a autoritu Božího slova jako celku.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`