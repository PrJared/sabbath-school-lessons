---
title:  'Odhodlanost a trpělivost'
date:  17/06/2020
---

> <p></p>
> Já Daniel jsem tehdy klesl vyčerpáním a dlouhé dny jsem stonal, než jsem mohl znovu vstát a věnovat se službě králi. I nadále jsem však byl tím viděním otřesen a nemohl je pochopit. (Da 8,27; B21)

> <p></p>
> 1V prvním roce Darjaveše, syna Ahasverova...

> <p></p>
> 22„Danieli,“ promluvil ke mně zřetelně [anděl Gabriel]: „jsem tu teď proto, abych ti zjevil tajemství. 23Hned, jakmile ses začal modlit, byla vyslána odpověď a já jsem ti ji přišel vyřídit. Jsi velmi drahocenný. Dobře tedy poslouchej má slova a porozuměj tomu vidění.“ (Da 9,1.22.23; B21)

**Osobní studium**

`Kniha Daniel otevřeně připouští, že ani prorok vždy zcela nechápal, co mu Bůh zjevil. Někdy to vyžadovalo delší čas, pokoru a trpělivost, než se s Boží pomocí dobral ke správnému pochopení. Jak nám při řešení problematických otázek pomáhá odhodlanost a trpělivost?`

Pokud chceme něčeho opravdu dosáhnout, musíme být vytrvalí a trpěliví. Když něco získáme příliš snadno, obvykle si toho nevážíme. Složité biblické texty nám dávají příležitost skutečně se začít modlit a přemýšlet. Odhodlání a vytrvalost při snaze najít řešení odhalí, jak moc je pro nás celá záležitost důležitá. Jestliže studujeme Písmo a snažíme se lépe pochopit jeho smysl, jde vždy o dobře strávený čas. Samotná zkušenost usilovného a dlouhotrvajícího zkoumání Písma pro nás může být často větším požehnáním než možné nalezení odpovědi. A když se nám nakonec přece jen podaří najít řešení tíživého problému, může to mít pro nás velkou hodnotu.

Skutečnost, že se nám nedaří komplikovaný problém vyřešit rychle a jednoduše, neznamená, že řešení neexistuje. Je pozoruhodné, jak často přehlížíme jasná fakta. Mnozí lidé předčasně rezignují na řešení složitého problému jen proto, že se jim nechce přemýšlet, nebo proto, že by si to vyžadovalo příliš mnoho úsilí. Někteří dokonce začnou zpochybňovat celé Písmo. Neměli bychom však zapomenout na to, že zdánlivě komplikovaný problém může mít poměrně jednoduché řešení. A to i tehdy, když ho pro naši neznalost nebo omezenost nevidíme. Co bychom si pomysleli o žákovi osmé třídy, který se teprve začal učit zjednodušování algebraických výrazů, když po půl hodině marné snahy vyřešit příklad, který přesahuje jeho vědomosti, rezignuje s tím, že žádné řešení určitě neexistuje. Podobné je to i při našem studiu Písma.

Když navzdory naší snaze neumíme najít řešení problému, odložme ho na nějaký čas a soustřeďme se na uplatňování toho, co nám Bůh ve svém slově jasně ukázal. Některé (možná složitější) duchovní pravdy můžeme poznat až tehdy, když jsme ochotni žít podle toho, co jsme se již naučili. Vždyť vytrvalost je ctnost charakterizují věřící žijící na konci času (Zj 14,12).

**Aplikace**

`Co se můžeš naučit od lidí, kteří trpělivě a vytrvale studovali komplikované stati Písma? Jak můžeš povzbudit druhé, aby se nevzdávali při hledání pravdy? Proč nemusíme propadat beznaději, když narazíme na komplikovanou a nesrozumitelnou pasáž Bible?`