---
title:  'Jedinečnost Bible'
date:  28/03/2020
---

### Texty na tento týden
Dt 32,45–47; Gn 49,8–12; Iz 53,3–7; 1K 15,3–5.51–55; Ř 12,2

> <p>Základní verš</p>
> „Světlem pro mé nohy je tvé slovo, osvěcuje moji stezku.“ (Ž 119,105)

Bible je jedinečná kniha. V průběhu více než patnácti století ji postupně psalo více než čtyřicet autorů na třech kontinentech (Asie, Afrika a Evropa). Neexistuje žádná podobná kniha. A není se čemu divit, vždyť je Božím slovem.

Do dnešních dnů se zachovalo více než 24 000 novozákonních rukopisů, které pocházejí z prvních čtyř století po Kristu. Z Platónova díla se zachovalo sedm rukopisů, z Herodotova osm a z Homérovy Iliady o něco více – 263. Existuje tedy velmi silný důkaz, který potvrzuje ucelenost a neporušenost textu Nového zákona.

Bible byla patrně první překládanou knihou, první knihou, která vyšla v tištěné podobě na západě, a zároveň první knihou rozšiřovanou po celém světě v tolika různých jazycích, že dnes si ji může ve své rodné řeči přečíst devadesát pět procent světové populace.

Bible je jedinečná i svým obsahem a poselstvím, které se zaměřuje na Boží vykupitelské činy v průběhu dějin. Historické zprávy jsou protkány proroctvími, které předpovídají budoucí Boží plány a příchod jeho království. Bible je živé Boží slovo, protože tentýž Boží Duch, který inspiroval vznik Písma (2Tm 3,16.17) je zaslíbený věřícím i dnes, aby nás „uvedl do veškeré pravdy“, když studujeme slovo (J 14,16.17; 15,26; 16,13).

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`