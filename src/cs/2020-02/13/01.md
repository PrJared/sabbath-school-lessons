---
title:  'Život podle Božího slova'
date:  20/06/2020
---

### Texty na tento týden
Fp 2,12–16; L 4,4.8.10–12; Ž 37,7; 46,11; 62,2.3.6; Ko 3,16

> <p>Základní verš</p>
> „Podle slova však také jednejte, nebuďte jen posluchači – to byste klamali sami sebe!“ (Jk 1,22)

I to nejlepší studium Písma by bylo zbytečné, kdybychom se nerozhodli žít podle toho, co při jeho zkoumání poznáme. Při studiu Bible platí to samé, co platí při studiu obecně. Nejlépe se neučíme čtením a poslechem, ale praxí. Tím, že to, co zjistíme, začneme skutečně dělat. Tato poslušnost nám otevírá obrovskou pokladnu Božího požehnání, která by před námi zůstávala zavřená, a vede nás po vzrušující a život měnící cestě rostoucího poznání a chápání. Když však nejsme ochotni respektovat Boží slovo a uplatňovat ve svém životě to, co jsme se z něj dozvěděli, nebudeme růst. Nepříznivý vliv to bude mít i na naše svědectví, protože náš život nebude v souladu s tím, co říkáme.

V milosti a moudrosti rosteme pod vlivem inspirativních vzorů, které nám představují, co to znamená, žít podle Bible. Největší motivační vliv má na nás samozřejmě osoba a život Ježíše Krista. On žil životem, který byl v dokonalé harmonii s Boží vůlí.

Tento týden budeme studovat, co to znamená, žít podle Božího slova a pod jeho autoritou.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`