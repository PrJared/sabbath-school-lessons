---
title:  'Podněty k zamyšlení'
date:  26/06/2020
---

Přečti si pozorně kapitolu „Síla modlitby“ (SC 93–104; CVP 96–104) z knihy Cesta k vnitřnímu pokoji.

„Svým přirozeným zrakem nikdy nemůžeme spatřit Kristovu nádheru a slávu. Duch svatý nám ukazuje naši skutečnou beznaděj a bezmoc, v níž se nacházíme bez Kristovy milosti a odpuštění. Jen pod vlivem Ducha můžeme rozpoznat Kristovu nekonečnou milost, jeho bezmeznou lásku, shovívavost a slávu.“ (UL 155)

„Naše mysl může být naplněna verši Písma, nebo dokonce celými kapitolami. Když pak přichází satan se svými pokušeními, texty Písma v naší mysli nám připomenou Boží moc. ... Když se nás satan bude snažit přivést k uvažování o pozemských a tělesných věcech, člověk takovým pokušením nejlépe odolá pomocí toho, co „je psáno“. (RH, 8. dubna 1884)

**Otázky k rozhovoru**

`1. 	Jaký vliv má svobodná vůle na naše rozhodnutí související s vírou a poslušností? Ačkoli mnoho okolností našeho života nemůžeme ovlivnit, ve věcech týkajících se věčného života se můžeme rozhodnout svobodně. Jak nakládáš se svobodnou vůlí, kterou tě Bůh obdařil? Jaká duchovní rozhodnutí děláš?`

`2. 	Uvažujte, jakou roli hraje sobota při našem ztišení se před Bohem. Jak nám zachovávání soboty může pomáhat osvobodit se z každodenního shonu a nacházet čas na důležité chvíle s Bohem? Co můžeš udělat pro to, aby pro tebe byla sobota skutečným duchovním požehnáním?`

`3. 	Jakou máš zkušenost s prožíváním času s Bohem na modlitbě a při studiu Písma? Jak čas strávený o samotě s Bohem ovlivňuje tvou víru? Podělte se o svou zkušenost ve třídě sobotní školy: Co vám dává modlitba a čtení Bible? Jak může vaše zkušenost pomoci ostatním?`

`4. Které biblické texty tě skutečně povzbudí? Které z nich umíš zpaměti? Co tě vedlo k tomu, aby sis je zapamatoval? Je pro tebe jejich znalost požehnáním?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.