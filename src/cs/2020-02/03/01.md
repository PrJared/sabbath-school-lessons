---
title:  'Pohled Ježíše a apoštolů na Bibli'
date:  11/04/2020
---

### Texty na tento týden
Mt 4,1–11; Mt 22,37–40; L 4,25–27; L 24,13–35.44.45; Sk 4,24–26

> <p>Základní verš</p>
> „On však odpověděl: ,Je psáno: »Ne jenom chlebem bude člověk živ, ale každým slovem, které vychází z Božích úst.«‘“ (Mt 4,4)

Je neštěstím, že v naší postmoderní době je Bible vykládána pohledem filozofie, která zpochybňuje inspiraci i autoritu Písma. Bibli dnes mnozí vnímají jen jako záznam názorů lidí, kteří žili v relativně zaostalých společenstvích, a proto nemohli rozumět světu tak, jak mu dnes rozumíme my. Takový pohled na Písmo zároveň znevážil, nebo dokonce zcela přestal brát v úvahu nadpřirozený prvek, a tak učinil z Bible text, který již není vyjádřením Božího pohledu na člověka, ale stal se jen vyjádřením názoru člověka na Boha. Výsledkem tohoto přístupu je, že pro mnohé je dnes, v čase darwinovského uvažování a moderní filozofie, Bible zcela bezvýznamným textem.

Takový přístup k Písmu však jako adventisté zcela odmítáme. Když totiž čteme a studujeme Nový zákon, inspiruje nás v přístupu k celému Písmu způsob, jakým vnímali Ježíš i apoštolové Starý zákon, jenž byl jedinou „Biblí“, kterou tehdy měli. Jaký zaujali postoj k lidem, místům a událostem, o kterých hovoří Písmo? Z čeho vycházeli a jak vykládali jim dostupné biblické texty? Soustřeďme se v této lekci na jejich přístup, který je v přímém kontrastu s mylným pohledem na Bibli vedoucím k pochybnostem o Božím slově.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`