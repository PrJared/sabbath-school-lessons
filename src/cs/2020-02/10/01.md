---
title:  'Bible jako kniha dějin'
date:  30/05/2020
---

### Texty na tento týden
1S 17; Iz 36,1–3; Iz 37,14–38; Da 1; Da 5; Mt 26,57–67; Žd 11,1–40

> <p>Základní verš</p>
> „Já jsem Hospodin, tvůj Bůh; já jsem tě vyvedl z egyptské země, z domu otroctví.“ (Ex 20,2; Dt 5,6)

V Bibli jsou pravdivě zaznamenány historické události. Jsou nám představeny dějiny od úplného počátku, kdy Bůh stvořil svět, až po úplný závěr, kdy obnoví Zemi po svém druhém příchodu.

Skutečnost, že Bible vychází z historických událostí, je jednou z charakteristik, které ji odlišují od posvátných knih jiných náboženství. Bible předpokládá existenci Boha, který jedná a osobně vstupuje do chodu dějin. Bible se nepokouší existenci takového Boha dokázat, ale jednoduše s ní počítá. Na počátku Bůh promlouvá – a na Zemi vzniká život (Gn 1,1–31). Povolává Abrama z Kaldejského Uru. Vysvobozuje svůj lid z egyptského zajetí. Na kamenné desky píše Desatero (Ex 31,18). Posílá proroky. Sesílá soudy. Povolává lidi, aby žili podle jeho zákona a plánu a aby se o zákon a evangelium dělili s ostatními národy. A konečně, posílá na svět svého Syna Ježíše Krista, aby navždy změnil dějiny.

Tento týden se budeme věnovat některým klíčovým událostem dějin, které zachycuje Bible. Podíváme se také na některé archeologické důkazy, které nám pomáhají pochopit dějiny tak, jak je zaznamenává Bible.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`