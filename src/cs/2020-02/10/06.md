---
title:  'Víra a dějiny'
date:  04/06/2020
---

> <p></p>
> 1Věřit Bohu znamená spolehnout se na to, v co doufáme, a být si jist tím, co nevidíme. 2K takové víře předků se Bůh přiznal svým svědectvím. 3Ve víře chápeme, že Božím slovem byly založeny světy, takže to, na co hledíme, nevzniklo z viditelného.

> <p></p>
> 39A ti všichni, ačkoliv osvědčili svou víru, nedočkali se splnění toho, co bylo zaslíbeno, 40neboť Bůh, který zamýšlel pro nás něco lepšího, nechtěl, aby dosáhli cíle bez nás. (Žd 1,1–3.39.40)

**Osobní studium**

Nežijeme ve vzduchoprázdnu. Naše rozhodnutí ovlivňují nejen nás samotné, ale i lidi kolem. Stejně tak životy mnoha starověkých následovníků Boha velmi výrazně ovlivnily budoucnost lidí, kteří žili po nich. V 11. kapitole listu Židům, známé jako „kapitola víry“, vidíme stručný přehled hrdinů víry a jejich vlivu na ostatní.

**Přečti si Židům 11. Co se můžeme naučit od těchto hrdinů víry studiem jejich života s Bohem?**

`Henoch`

`Noe`

`Abraham`

`Sáraj`

`Josef`

`Mojžíš`

`Rachab`

`Samson`

Mít víru neznamená jen něco vyznávat nebo někoho uctívat. Znamená to také jednat podle této víry, projevovat ji činy. A právě takový soulad je označován jako spravedlnost (tedy jako něco správného). To je činná víra, která mění dějiny, a každý její projev – skutek – je výsledkem důvěry v Boží slovo.

Když Noe vybudoval archu, byl to skutek víry. Božímu slovu důvěřoval více než zkušenosti a rozumovým argumentům. Jelikož předtím nikdy nepršelo, zkušenosti a důkazy naznačovaly, že něco jako potopa je úplná hloupost. Ale Noe poslechl Boha a lidské pokolení nezaniklo.

Abraham (tehdy ještě Abram) opustil mezopotamské město Ur, jedno z nejrozvinutějších měst tehdejšího světa. Nevěděl přitom, kam ho Bůh vede. Ale rozhodl se jednat podle Božího slova.

Mojžíš se rozhodl být raději pastýřem Božího lidu a přivést ho do zaslíbené země, než aby se stal vládcem Egypta, nejmocnější říše té doby. Důvěřoval hlasu Všemohoucího, který k němu promluvil z hořícího keře.

Rachab se rozhodla důvěřovat zprávám o Božím vysvobození, zachránila dva vyzvědače a stala se součástí Ježíšova rodokmenu. Jak málo víme o tom, jak naše rozhodnutí ovlivní životy mnoha lidí nejen v naší generaci, ale i v těch, co přijdou po nás.

**Aplikace**

`Jaká důležitá rozhodnutí jsou před tebou? O čem všem přemýšlíš, než se rozhodneš? Co při rozhodování považuješ za nejpodstatnější? Proč?`