---
title:  'Slova a jejich význam'
date:  11/05/2020
---

> <p></p>
> Ohlas mi zrána své milosrdenství, neboť doufám v tebe. Dej mi poznat cestu, po níž mám jít, neboť k tobě pozvedám svou duši. (Ž 143,8)

> <p></p>
> 23Mluv k Áronovi a jeho synům: Budete žehnat synům Izraele těmito slovy: 24„Hospodin tě požehná a ochrání tě, 25Hospodin rozjasní nad tebou svou tvář a bude ti milostiv, 26Hospodin obrátí k tobě svou tvář a obdaří tě pokojem.“ 27Tak vloží mé jméno na Izraelce a já jim požehnám. (Nu 6,23–27)

**Osobní studium**

V každém jazyce (včetně biblických jazyků) existuje mnoho slov, která mají tak bohatý a hluboký význam, že je velmi komplikované přeložit je do jiného jazyka jediným slovem. Správné pochopení takových slov vyžaduje rozsáhlé studium jejich použití v Bibli.

**Uvažuj o uvedených textech. Jak se Boží milosrdenství a dobrota projevují vůči jeho stvoření?**

`1Kr 3,6`

`Ž 57,4`

`Ž 66,20`

`Ž 143,8`

`Mi 7,20`

Hebrejské slovo chesed (milosrdenství) je jedním z významově nejbohatších a nejhlubších slov Starého zákona. Popisuje Boží lásku, dobrotu, milosrdenství a Boží smluvní vztah k jeho lidu. V uvedených verších vidíme, že Bůh prokazoval „velké milosrdenství“ [chesed] Davidovi (1Kr 3,6). „Bůh sešle své milosrdenství [chesed] a věrnost“ (Ž 57,4). V souvislosti s Izraelem se říká „prokážeš věrnost Jákobovi, milosrdenství [chesed] Abrahamovi “ (Mi 7,20). O významu slova chesed bylo publikováno mnoho monografií a teologických spisů, v nichž se autoři snažili vystihnout a popsat hloubku Boží milosti a lásky vůči nám.

**Uvažuj o uvedených textech. Co se v nich hovoří o pokoji?**

`Nu 6,24–26`

`Jb 3,26`

`Ž 29,11`

`Iz 9,6; 32,17`

Hebrejské slovo šalom se často překládá jako „pokoj“, „klid“ nebo „mír“. Význam tohoto slova je však mnohem hlubší a širší. Může být přeloženo jako „prosperita“, „úplnost“, „blaho“, „soulad“ nebo „spočinutí“. Milost a milosrdenství našeho Boha nám přinášejí šalom, který je darem od Hospodina (Nu 6,24–26). Protikladem může být Jób, který ve svém trápení šalom postrádá, což se projevuje nedostatkem ztišení, odpočinku a místo toho přichází do jeho života zmatek (Jb 3,26). V našem uspěchaném a chaotickém světě můžeme prožívat hluboké požehnání v souvislosti se sobotním dnem. Součástí sobotního požehnání je klid, který můžeme prožívat ve společenství s Bohem. Právě on nás chce naplnit pokojem.

**Aplikace**

`Ať mluvíme jakýmkoli jazykem, i bez poznání původního smyslu uvedených slov můžeme prožívat to, co píše apoštol: „A pokoj Boží, převyšující každé pomyšlení, bude střežit vaše srdce i mysl v Kristu Ježíši.“ (Fp 4,7) Co tobě pomáhá prožívat požehnání Božího pokoje?`