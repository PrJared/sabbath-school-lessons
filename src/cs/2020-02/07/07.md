---
title:  'Podněty k zamyšlení'
date:  15/05/2020
---

Přečti si 5. kapitolu „Začátky reformace“ (GC 79–96; VDV 57–68) a 8. kapitolu „Zde stojím a nemohu jinak“ (GC 145–170; VDV 101–116) z knihy Velké drama věků.

„Bůh ve svém slovu poskytuje lidem vědomosti potřebné ke spasení. Písmo svaté je proto třeba přijímat jako autoritativní, neomylné zjevení Boží vůle. Je měřítkem charakteru, zjevuje věrouku a je zkušebním kamenem pro posuzování zkušeností. ... Skutečnost, že Bůh zjevil lidem svou vůli prostřednictvím svého slova, ovšem neznamená, že je už zbytečná stálá přítomnost a pomoc Ducha svatého. Naopak, náš Spasitel slíbil, že jeho Duch bude objasňovat Boží slovo jeho služebníkům, vysvětlovat jeho učení a ukazovat, jak je mají apli­kovat. Protože Bibli inspiroval Boží Duch, je nemožné, aby učení Ducha odporovalo tomu, co učí Boží slovo.“ (GC 9; VDV 10)

**Otázky k rozhovoru**

`1. Co můžeš udělat pro to, abys naplno využil možnost číst Bibli ve svém rodném jazyce? Jak se můžeš naučit vážit si Bible jako Božího slova a žít vírou podle jejího poselství?`

`2. Uvažuj o rozdílu mezi tím, co o původu člověka říká Bible (byli jsme stvořeni Bohem během stvořitelského týdne), a co o něm jménem „vědy“ říká samotné lidstvo (že jsme se vyvinuli za miliardy let v procesu evoluce). Co nám rozpor mezi oběma pohledy říká o důležitosti přidržet se biblického poselství? Kam se lidstvo dostává ve svém uvažování, když odmítá Boží slovo?`

`3. Jaké prostředky ti mohou pomoci lépe pochopit Písmo? Pokud zatím žádné nemáš, co a jak můžeš využít z toho, o čem jsme mluvili tento týden?`

`4. Izraelci byli instruováni, aby své děti učili velkým pravdám, které jim byly svěřeny. Měli jim vyprávět, jak je Hospodin v jejich životech vedl (Dt 4,9). Vyučovat děti cestám víry je důležité, ale jaký vliv má na naši vlastní víru skutečnost, že mluvíme o Božím vedení v životě? Jak naši víru ovlivňuje to, když se o ni dělíme s druhými lidmi?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.