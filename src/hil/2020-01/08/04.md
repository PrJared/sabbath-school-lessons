---
title: 'Ang Trono Napahamtang'
date: 18/02/2020
---

Pagkatapos sang palanan-awon bahin sa apat ka sapat kag mga hinimoan sang gamay nga sungay, ang manalagna nakakita sang isa ka palanan-awon sang paghukom sa langit (Dan. 7:9, 10, 13, 14).  Sang nagsinapol sa hukmanan, ang trono napahamtang kag ang isa nga Dumaan sang mga Adlaw naglingkod.  Kaangay sang napakita sang talan-awon sa langit, mga linibo sang mga linibo sa langit ang nag-alagad sa atubangan sang isa nga Dumaan sang mga Adlaw, ang trono napahamtang, kag ang tolon-an ginhumlad.

Ang importante nga talupangdon nahanungud sa sini nga paghukom amo nga natabo ini pagkatapos sang 1,260 ka tuig nga binuhatan sang gamay nga sungay (A.D. 538-1798; tan-awa ang Bernes nga leksyon) apang antes sa pagtukod sang katapusan nga ginharian sang Dios.  Sa pagkamatuud, tatlo ka beses sa palanan-awon nga makita ang masunod nga pagpasunod:

<center>Panahon sang gamay nga sungay (538-1798)</center>

<center>Langitnon nga Paghukom</center> 

<center>Walay katubtuban nga ginharian sang Dios</center>

`Basaha ang Daniel 7:13, 14, 21, 22, 26, 27.  Sa ano nga paage nga ang paghukom makabenepisyo sa katawhan sang Dios?`

Ang Daan nga Katipan naglaragway sang nagkalainlain nga binuhatan sang paghukom gikan sa tabernakulo kag sa templo, apang lain ang paghukom nga ginapatuhoyan diri.  Isa ini ka pangkabilogan nga paghukom nga nagapekto indi lamang sa gamay nga sungay kundi sa mga balaan man sang Labing Mataas, nga magaangkon sang ginharian sa ulihi.

Ang Daniel 7 wala naglaragway sang paghukom ukon naghatag sang mga detalye nahanungud sa ginsugdan kag katapusan sini.  Kundi nagapahibalo ini nga ang paghukom nahimo sa pag-atake sang gamay nga sungay batok sa Dios kag sa Iya katawhan.  Ang punto diri amo ang pagpatalupangud sa pagsugod sang paghukom nga pangkabilogan.  Gikan sa Daniel 8 kag 9 (tan-awa ang masunod nga mga semana), maton-an naton ang nahanungud sa pagsugod sang paghukom kag ang kamatuuran nga ang ini nga paghukom naangut sa pagpaputli sang langitnon nga sanctuario sa langitnon nga Adlaw sang Katumbasan.  Ang leksyon diri amo nga may yara kita sang paghukom sa langit nga mangin pabor sa katawhan sang Dios antes ang ikaduha nga pagkari ni Cristo (Dan. 7:22).

`Ngaa nga ang paghangop sa kun ano ang nahimo ni Jesus para sa aton sa kruz tama ka importante kun ngaa sarang kita makaangkon sang kasiguruhan sa adlaw sang paghukom?  Ano nga paglaum ang yara sa aton, ukon sarang naton maangkon kun wala ang kruz? (tan-awa ang Roma 8:1.)`