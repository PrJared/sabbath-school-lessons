---
title: 'Ang Mga Balaan Sang Labing Mataas'
date: 20/02/2020
---

`Ang ang natabo sa katawhan sang Dios suno sa masunod nga mga texto? Dan. 7:18, 21, 22, 25, 27.`

Ang “mga balaan sang Labing Mataas” isa ka paglaragway sa katawhan sang Dios.  Gin-atake sila sang gahum nga ginarepresentahan sang gamay nga sungay.  Tungud nga nag-insister sila nga magpabilin sa pagkamatutum sa Polong sang Dios, ginhingabut sila sa panahon sang pagdumalahan sang Papa.  Ang mga kristohanon ginhingabut man sa panahon sang pagano nga ginharian sang Roma (ang ikaapat nga sapat mismo), apang ang paghingabut nga namitlang sa Daniel 7:25 isa ka paghingabut sa mga balaan paage sa gamay nga sungay, nga nagtuhaw lamang pagkatapos nga napukan ang pagano nga Roma.

Apang, ang katawhan sang Dios indi nga mangin piligoson nalang sang kalibutanon nga gahum tubtub sa walay katubtuban.  Ang ginharian sang Dios magabulos sa mga ginharian sang kalibutan.  Ang makagalanyat kay sa aktwal nga palanan-awon, ang Anak sang tawo “ginhatagan sing pagbulut-an kag himaya kag ginharian” (Dan. 7:14).  Apang sa interpretasyon nga nahatag sang manugtunda, ang “mga balaan” amo ang magabaton sang ginharian (Dan. 7:18).  Wala sang nagakontrahanay diri.  Tungud nga ang Anak sang Tawo naangot sa Dios kag sa katawhan, ang Iya kadalag-an, kadalag-an man sang Iya mga ginapresentar. 

Sang namangkot ang mataas nga sacerdote kun si Jesus amo ang Mesias, ang Anak sang Dios, si Jesus nagpatuhoy sa ila sa Salmo 110:1 kag Daniel 7:13, 14 kag nagsiling: “Amo ako; kag makita ninyo ang Anak sang tawo nga nagalingkod sa too sang Gahum, kag nagakari upud sang mga panganud sang langit” (Marcos 14:62).  Gane, si Jesus amo ang Isa nga nagarepresentar sa aton sa langitnon nga hukmanan.  Naperde na Niya ang gahum sang kadulum kag ginpakigbahin ang Iya kadalag-an sa sadtong nagapalapit sa Iya.  Gane, wala na sang rason para mahadluk.  Kaangay sang nagakaigo nga pahayag ni Apostol Pablo: “Wala, sa tanan sining butang labi pa kita sa mga mandadaug paagi sa iya nga naghigugma sa aton.  Kay ginatalupangud ko nga bisan ang kamatayon, ukon kabuhi, ukon mga manugtunda, ukon mga punoan, ukon mga butang nga sa karon, ukon mga butang nga palaabuton, ukon mga gahum, ukon kataasan, ukon kadadalman, ukon bisan ano nga iban nga tinuga, indi sarang makapahamulag sa aton sa gugma sang Dios nga yara kay Cristo Jesus nga aton Ginoo” (Roma 8:37-39).  

`Talupangda kun daw ano ka sibo ang palanan-awon ni Daniel sa paglaragway sang kasaysayan mga linibo ka tuig antes pa ini natabo.  Paano ini makabulig sa aton nga maton-an ang pagsalig sa tanan nga mga saad sang Dios para sa palaabuton?`