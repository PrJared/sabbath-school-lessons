---
title: 'Gikan Sa Kontaminasyon Padulong Sa Pagpaputli'
date: 22/02/2020
---

### Basaha Para sa Pagtoon Sini nga Semana
Daniel 8,  Daniel 2:38,  Genesis 11:4, Levitico 16,  Hebreo 9:23-28.

> <p>Salauluhon nga Texto</p>
> “Kag nagsiling Sia sa akon, ‘Tubtub sa duha ka libo kag tatlo ka 	gatus 	ka kahaponon kag kaagahon; ugaling ang santuario matinloan” (Dan. 8:14).

Ang palanan-awon nga napahayag sa Daniel 8 nahatag sa propeta sang 548/547 B.C., kag nagsakdag ini sang pipila ka importante nga kaathagan nahanungud sa paghukom nga namitlang sa Daniel 7.  Indi pareho sang palanan-awon sa Daniel 2 kag 7, ang palanan-awon sa Daniel 8 nagbiya sa Babilonia kag nagsugod sa Media kag Persia, tungud nga sa sini nga tion ang Babilonia yara na sa pagkapukan kag ang Persia amo na ang manugbulos sa Babilonia bilang sunod nga pinakagamhanan sa kalibutan.  Ang palanan-awon sa Daniel 8 magkaanggid sang yara sa Daniel 7.  Ang mga linggwahe kag mga simbolo nagbag-o sa Daniel 8 tungud nagpatuhoy ini sa pagtinlo sang langitnon nga sanctuario nga naangot sa langitnon nga Adlaw sang Katumbasan.  Gane ang pinasahe nga nasakdag sang Daniel 8 nasandig sa iya sini pagpatuhoy sa aspeto sang langtinon nga sanctuario.  Samtang nga ang Daniel 7 nagpakita sang langitnon nga hukmanan kag sa Anak sang tawo nga nagbaton sang ginharian, ang Daniel 8 naman nagpakita bahin sa pagpaputli sang langitnon nga sanctuario.  Gane samtang napakita ang kaanggid sa tunga sang sining duwa ka kapitulo, ang pagtinlo sang langitnon nga sanctuario nga nalaragway sa Daniel 8 katumbas sang senario bahin sa paghukom nga yara sa Daniel 7. 

_*Ton-e ang leksyon sa sini nga semana sa paghanda para sa Inugpahuway, Pebrero 29._