---
title: 'Dugang Nga Pagtoon'
date: 31/01/2020
---

“Ang bugalon sang una nga hari nangin mapainubuson nga anak sang Dios; ang mapintas kag dominante nga manugdumala, nangin isa ka maalam kag maloloy-on nga hari.  Sia nga nagsupak kag nagpasipala sa Dios sang langit, nagkilala na karon sa gahum sang Labing Mataas kag maukod nga nagahandum sa pagpasanyog sang kahadkuk kay Jehova kag sa kalipay sang iya mga ginsakpan.  Sa idalum sang pagsabdong sang Hari sang mga hari kag Ginoo sang mga ginoo, nakatoon si Nabocodonosor sang leksyon nga dapat maton-an sang tanan nga mga manugdumala—nga ang matuud nga pagkagamhanan ginalakipan sang matuud nga pagkaayo.  Ginkilala niya si Jehova bilang buhi nga Dios kag nagsiling, ‘Karon ako, si Nabucodonosor, nagadayaw kag nagatib-ong kag nagapadungug sang Hari sang langit; kay ang tanan niyang binuhatan mga kamatooran kag ang iya mga dalanon katarungan; kag ang mga nagalakat sa pagkabugalon sarang niya mapaubus.’

“Ang tuyo sang Dios nga ang pinakadaku nga ginharian sa kalibutan dapat magpakita sang pagdayaw sa Iya natuman.  Ang ining pagbantala sa publiko nga kun sa diin si Nabocodonosor nagkilala sa kaluoy, kaayo kay kinamatarung sang Dios, amo ang katapusan nga binuhatan sang iya kabuhi nga nasulat sa sagrado nga kasaysayan.”—Ellen G. White, Prophets and Kings. p. 521.

**Mga Palamangkutanon nga Pagadiskusyunan**

`1.	Ang bugal nagadul-ong sa iban pagid nga kalainan: isa ini ka estado sang panghunahuna nga nagapamatuk sa Dios sing bug-os.  Daw tama bala ini ka sobra para sa imo?  Kun amo sina, paminsara ini liwat…. Samtang nagalabi ang bugal sang isa ka tawo, nagalabi man ang indi niya luyag nga may bugal ang iban.  Sa pagkamatuud, kun gusto nimo mahibaloan kun daw ano ka kabugalon, ang pinakahapos nga paage amo ang pagpamangkot sa imo kaugalingon, ‘daw ano bala kabug-at para sa akun kun indi ako pagsapakon sang iban nga tawo, ukon maglikaw sila sa pagtalupangod, pagsuporta kag pagpakilala sa akun? Ang punto amo nga ang tagsa ka bugal sang tawo nagapaindis-indis sa isa kag isa.  Tungud nga gusto ko nga ako ang mangin bida sa ginhiwat nga party amo na kun ngaa nga naugot ako tawo nga nangin bida.  Ang duwa nga nagapaindisanay indi gid magsugtanay.”—C.S. Lewis, Mere Christianity [New York: Touchstone, 1996], p. 110.  Ano ang ginasiling ni Lewis diri nga mahimo makabulig sa imo nga makita ang bugal sa imo kaugalingon nga kabuhi?`

`2.	Ang tema nga nakita sa sini nga kapitulo, subong man sa iban nga antes sini, amo ang pagkasoberano/ pagkagamhanan sang Dios.  Ngaa importante nga mahangpan ang ini nga topiko?  Ano ang papel sang Inugpahuway nga makabulig sa aton nga mahangpan ang ining importante nga kamatuuran?`