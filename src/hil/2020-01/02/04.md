---
title: 'Malig On Nga Desisyon'
date: 07/01/2020
---

`Basaha ang Daniel 1:7-20.  Diin sa duwa ka mga butang ang aton makita nga nagapanghikot diri:  ang kahilwayan sa pagpili ni Daniel kag ang pagpatunga sang Dios?  Ano ang importante nga prinsipyo nga makita man diri?`

Nagagwa nga ang apat ka mga Hebreo wala nagpamatuk sa ila Babilonian nga mga ngalan.  Posible nga wala na sila sang mahimo bahin sa sini, magluwas sa pagamit sang ila Hebreo nga ngalan kun silahanon lang.  Apang kun bahin sa pagkaon kag ilimnon gikan sa lamesa sang hari, yara gid sa ila ang desisyon sa pagkaon sini ukon indi.  Gane, ang pagpili sang sining apat ka lalaki tama gid ka importante diri.  

Apang, kun ang opisyal maka-ilis sang ila mga ngalan, pwede man niya maislan ang mga pagkaon.  May yara duwa ka posible nga rason kun ngaa nga ang apat indi gusto magkaon sang gikan sa lamesa sang hari.  

Una, ang pagkaon gikan sa lamesa sang hari posible nga may upod nga mga dimatinlo nga karne (Levitico 11).  Ikaduha, ang pagkaon una nga nadolot bilang pagkaon sa imahin sang ila diosdios kag niyan epadala sa hari para iya kaonon.  Gane, sang nagpaathag si Daniel nga wala nagpauyon sa pagdaya, nga ang iya pangabay may yara isa ka relihiyoso nga tinutuyo bangud nga ang pagkaon sa palasyo magadagta sa iya kag sa iya mga abyan (Dan. 1:8), nangin tuman sia kaisog.

Sa aton pagtolok bahin sa paghambalanay sa tunga ni Daniel kag sang opisyal sang Babilonia, makita naton ang pipila ka importante nga punto.  Una, mahimo nga si Daniel nakahangup gid sa mabudlay nga posisyon sang opisyal, gane nagtugda sia nga tilawan sila.  Pulo ka adlaw nga pagkaon sang ginbulos nga kalan-on nagakaigo na agud mapakita ang benepisyo sang ginkaon kag gane makadula ini sa kahadluk sang opisyal.  Ikaduha, ang pagkasigurado ni Daniel nga ang resulta mangin positibo sa sulod sang malip-ot lang nga tion nagikan sa iya pagsalig sa Dios.  Ikatatlo, ang pagpili sa pagkaon sang mga utanon kag tubig nagapadumdum sa kalan-on nga ginhatag sang Dios sa tawo sa tion sang Pagpanuga (tan-awa ang Gen. 1:29), isa ka kamatuuran nga posible nakaimpluwensia man sa desisyon ni Daniel.  Kun aton talupangdon, ano pa ang pinaka maayo nga kalan-on sang sa isa nga orihinal nga nahatag sang Dios sa aton?      

`Ano ang tama ka importante nahanungud sa desisyon ni Daniel nga nagbukas sang pamaage sa Dios nga himoon ang kun ano nga Iya nahimo (tan-awa ang Daniel 1:9)?  Ano nga leksyon ang aton sarang makuha gikan sa sini nahanungud sa importansia sang aton pagpili?  Paano ang aton pagsalig sa Dios makaapekto sa aton mga pagpili?`