---
title: 'Gikan Sa Hornohan Padulong Sa Palasyo'
date: 18/01/2020
---

### Basaha Para sa Pagtoon Sini nga Semana
Daniel 3,  Bugna 13:11-18,  Exodo 20:3-6, Deut. 6:4,  1 Corinto 15:12-26,  Hebreo 11.

> <p>Salauluhon nga Texto</p>
> “Kon amo ini, ang amon Dios nga ginaalagad namon makasarang 	magluwas sa amon sa nagadabdab nga horno sang kalayo; kag sia magaluwas sa 	amon sa imo kamut, O hari” (Daniel 3:17).

Gane ang ini nga mga pamatan-on nga napun-a sang Balaan nga Espiritu, nagpahayag sa bug-os nga pungsud sang ila pagtoo, nga ang ila ginasimba amo lamang ang matuud kag buhi nga Dios.  Ang ini nga pagpahayag sang ila pagtoo amo ang pinakaathag nga presentasyon sang ila prinsipyo.  Agud mapadayaw ang mga sumilimba sa diosdios sa gahum kag pagkadaku sang buhi nga Dios, ang Iya mga alagad dapat magpahayag sang ila kaugalingon nga pagtahud sa Dios.  Dapat epakita nila nga Sia gid lamang ang ginapatuhuyan sang ila pagpasidungug kag pagsimba, kag nga wala sang konsiderasyon, bisan pa sa pagpreserbar sang ila kabuhi mismo nga makabuyok sa ila sa bisan gamay nga pagpauyon sa pagsimba sa mga diosdios.  Ang ini nga leksyon may direkta kag importante nga bahin sa aton eksperiensia sa sining katapusan nga mga adlaw.”—Ellen G. White, In Heavenly Places, p. 149.  Ang pagpangatubang sang kamatayon tungud sa isyu sang pagsimba mahimo nga isa ka butang nga dumaan kag daw indi matabo subong, apang ang Kasulatan nagpahayag nga sa katapusan nga tion, kun ang kalibutan tama na “ka abanse,” may matabo nga pareho sa sini nga butang, apang bug-os gid nga kalibutan ang kasangkaron sini.  Gane, gikan sa pagtoon sa sini nga estorya, makakuha kita sang kaalam sa isyu nga suno sa Kasulatan, pagaatubangon sang mga matutum nga katawhan sang Dios.

_*Ton- ang leksyon sa sini nga semana sa paghanda para sa Inugpahuway, Enero 25._