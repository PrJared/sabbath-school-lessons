---
title: 'Dugang Nga Pagtoon'
date: 24/01/2020
---

“Importante ang mga leksyon nga maton-an gikan sa eksperiensia sang mga pamatan-on nga Hebreo sa kapatagan sang Dura.  Sa sining aton panahon, madamo sang mga alagad sang Dios nga bisan pa nga inosente sa malain nga hinimoan, egatugyan nga mag-antus sang kahuy-anan kag abuso sa kamut sadtong mga natuytuyan ni Satanas nga napun-an sang kahisa kag pagkapanatiko sa relihiyon.  Elabi nagid nga ang kasingkal sang tawo magatuhaw batok sa sadtong nagapakabalaan sa Inugpahuway sang ikaapat nga sugo; kag sa ulihi ang isa ka pangkabilogan nga mando magakabig sini bilang takus sa kamatayon.

“Ang tinion sang kalisdanan sa atubangan sang katawhan sang Dios magapanawagan sang isa ka pagtoo nga indi magluya.  Ang Iya mga kaanakan dapat magpahayag nga Sia gid lamang ang ginapatuhuyan sang ila pagsimba, kag wala na sing konsiderasyon bisan pa ang ila kabuhi mismo, nga makabuyok sa ila nga maghimo sang bisan gamay nga pagpauyon sa sayup nga pagsimba.  Para sa mga tampad nga tagiposoon ang mando sang makasasala nga tawo mangin walay kapuslanan kun ipaanggid sa polong sang walay katubtuban nga Dios.  Ang kamatuuran pagatumanon bisan pa nga ang resulta pagkabilanggo ukon pagkabihag ukon bisan pa kamatayon.”—Ellen G. White, Prophets and Kings, pp. 512, 513.

**Mga Palamangkutanon nga Pagadiskusyunan:**

`1.	Basaha ang 1 Pedro 1:3-9.  Ngaa nga ang Dios nagaluwas sa iban gikan sa pag-antus apang may iban nga wala? Ukon ang sabat bala sa kaangay sini nga pamangkot isa ka butang nga indi pa naton maangkon subong?  Sa mga sitwasyon nga indi matabo ang makatalanhaga nga pagluwas, ngaa dapat kita magsalig sa kaayo sang Dios sa pihak sang sina nga kapaslawan?` 

`2.	Kun ang ini nga hitabo nagtapos sa kamatayon sang mga Hebreo sa nagadabdab nga horno sang kalayo, ano nga leksyon ang aton makuha gikan sa sini?`

`3.	Gikan sa aton paghangup sa mga hitabo sa katapusan nga mga adlaw, ano ang mga tanda nga aton makita, ang isyu, sa diin bala nasentro ang aton pagsimba?  Ano ang masugid sini sa aton karon nahanungud kun daw ano gid ka importante ang Inugpahuway?` 

`4.	Basaha ang Lucas 16:10.  Paano ang mga polong ni Cristo diri makabulig sa aton nga mahangpan kun ano ang matuud nga kahulugan sang pagkabuhi sa pagtoo?`

`5.	Basaha liwat ang Daniel 3:15, sang nagsiling si Nabocodonosor nga, “sin-o bala ina nga dios nga makaluwas sa inyo sa akon mga kamut?”  Paano mo sabton ang ina nga pamangkot?`