---
title: 'Dugang Nga Pagtoon'
date: 20/03/2020
---

Makagalanyat nga sa pagamit sang Daniel 11:29-39 bilang reperensia, si Martin Luther nag-angot sang polong nga “makamulusmus nga pagtampalas” sa Daniel 11:31 sa papasiya kag iya sini mga doktrina kag mga pagsolondan.  Gane, ang pag-angot sang Daniel 11 sa Daniel 7 kag 8 nagpalig-on sa panan-awan ni Luther kag madamo pa nga mga protestante nga ang pagpundar sang papasiya kag ang iya sini mga  pagtudlo amo ang katumanan sang sini nga mga tagna sa kasaysayan.  May kaangtanan sa sini, si Ellen G. White nagsiling: “Wala sang iglesia nga yara sa nasakopan sang simbahan sa Roma nga wala natublag ang ila kahilwayan.  Wala madugay nga ang papasiya nakaangkon sang gahum kag iya ginpanglaglag ang tanan nga magasikway sa pagsunod sang iya ginapatuman, kag sunod-sunod nga nagpaidalum ang mga iglesia sa iya pagdumalahan.”—The Great Controversy, p. 62.

**Mga Palamangkutanon nga Pagadiskusyunan**

`1.	Paano kita mangin sensitibo sa balatyagon sang iban apang wala nagakompormiso sa kun ano ang ginatudlo sang Bibleya bahin sa papel sang Roma sa katapusan nga mga adlaw?`

`2.	Ang Daniel 11:33 mabasa nga: “kag ang mga maalam nga katawhan magatudlo sa madamo; apang sa madamo nga mga adlaw mapukan sila sa espada kag dabdab, paage sa pagbihag kag pagpang-agaw”.   Ano ang masiling sang sini nga texto nahanungud sa palaabuton sang pipila ka matutum nga katawhan sang Dios?  Ano ang masiling man sang sini nga texto nahanungud sa kun ano ang ginahimo sang sining mga matutum nga katawhan antes sila ginpatay? Ano ang mensahe diri para sa atong karon?`  

`3.	Ang Daniel 11:36 mabasa nga: “Kag magahimo ang hari sono sa iya kabubut-on; magapakataas sia, kag magapakadaku sang iya kaugalingon labaw sa tagsa ka dios, kag magapamolong sing makatilingala nga mga butang batok sa dios sang mg adios, kag magauswag sia tubtub nga matuman ang kaalipungut; kay ang kun ano ang natalana matuman”.  Sa kay sin-o kag ano ang ginapadumdum sini sa imo? (Tan-awa ang Isa. 14:12-17;  tan-awa man ang 2 Cor. 2:1-4.)`

`4.	Ang Daniel 11:27, 29, kag 35 nagamit sang tinaga nga lammo`ed, ukon “ginpat-ud nga tion”.  Ano ang masugid sini liwat sa aton nahanungud sa pagkontrolar sang Dios sa kasaysayan?`