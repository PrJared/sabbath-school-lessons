---
title: 'Ang Larawan Una Nga Bahin'
date: 14/01/2020
---

`Daniel 2:24-30.  Ano ang ginpamolong ni Daniel diri nga tama ka importante para aton dumdumon permi?  (Tan-awa man ang Juan 15:5.)`

Bilang sabat sa pangamnuyo, ginpahayag sang Dios ang kaundan sang damgo kag ang iya sini kahulugan.  Kag wala nagduhaduha si Daniel nga esugid sa hari nga ang solusyon para sa misteryo naghalin gikan sa “Dios sang langit.”  Subong man, antes ang pagsugid sa kaundan sang damgo kag sang iya kahulugan, si Daniel nagmitlang sang wala mapabutyag nga panghunahuna kag kabalaka sang hari nga wala sia nakatulog sa iya higdaan.  Ang ini nga impormasyon nagdugang sa pagpatalupangud bahin sa pagkamasaligan sang mensahe, tungud nga ang kaangay sina nga impormasyon nga ang hari lamang ang nakahibalo mahimo nga nakaabot kay Daniel paage sa isa ka indi kinaandan nga gahum.  Apang samtang nagpadayun si Daniel sa pagsaysay bahin sa kaundan sang damgo, nagrisgo sia sa isa naman ka problema, tungud kay ang damgo indi isa ka maayong balita para ka Nabocodonosor.

`Basaha ang Daniel 2:31-49.  Ano ang ginsaysay sang damgo bahin sa palaabuton sang ginharian ni Nabocodonosor?`

Ang damgo ginalakipan sang makatalanhaga nga larawan nga ang iya ulo “bulawan nga bus-og, ang iya dughan kag ang iya mga butkon pilak, ang iya tiyan kag ang iya mga paa saway, ang iya mga batiis salsalon, ang iya mga tiil bahin nga salsalon kag bahin nga daga” (Dan. 2:32, 33).  Sang ulihi may isa ka bato nga “nag-igo sang larawan sa iya mga tiil” (Dan. 2:34), ang ang bug-os nga larawan nadugmok kag ginpalid sang hangin kaangay sang labhang.  Ginpaathag ni Daniel nga ang nagkalainlain nga mga metal nagarepresentar sang nagapasunod nga mga ginharian nga magabulos sa isa pagkatapos sang isa sa bug-os nga kasaysayan.  Para kay Nabocodonosor, ang mensahe maathag, ang Babilonia nga may bug-os nga gahum kag kadayawan mapukan kag pagaislan sang lain naman nga ginharian, nga pagasundan sang mga iban pagid tubtub nga ang isa ka ginharian nga tuman ka pinasahe magabulos sa ila tanan: Ang walay katubtuban nga ginharian sang Dios, nga magapadayun sa walay katapusan.

`Tan-awa kun daw ano ka umalagi kag temporaryo ang tanan nga butang sang tawo.  Ano ang masugid sa aton sang sini nga kamatuuran nahanungud sa daku nga paglaum nga aton naangkon gikan kay Jesus, kag kay Jesus gid lamang? (tan-awa ang Juan 6:54,  2 Cor. 4:18)?`