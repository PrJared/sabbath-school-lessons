---
title: 'Ang Piesta Ni Belsasar'
date: 02/02/2020
---

`Basaha ang Daniel 5:1-4 upod sa Daniel 1:1, 2.  Ano ang ginhimo ni Belsasar nga tama kalain? Paano ini nagpahayag sang iya matuud nga karakter?  Ekomparar ang iya hinimoan sa bugna 17:4-6.  Ano ang magkaanggid nga imo makita?`

Ang hari nagmando nga ang mga balaan nga kagamitan sang templo sang Jerusalem pagagamiton bilang suludlan sang ila ilimnon.  Nakuha ni Nabocodonosor ang mga kagamitan sa Templo sang Jerusalem, apang gibutang niya ini sa balay sang iya dios, nga nagapakita nga ginrespeto niya ang kasagrado sini.  Apang si Belsasarar naghimo sang mga sagrado nga kagamitan bilang galamiton sa ila pag-inom kag tuman ini nga nagpasipala.

Samtang nagainom nga gamit ang sagrado nga kagamitan, ang mga ginoo ni Belsasar “nagdayaw sa mga dios nga bulawan kag pilak, saway, salsalon, kahoy, kag bato” (Dan. 5:4).  Tama ka talalupangdon nga anum ka mga materyal ang namitlang.  Ang Babilonia nagagamit sang sexagesimal nga sistema (isa ka sistema nga nabase sa numero 60) baliskad sa decimal nga sistema nga ginagamit subong (nabase sa numero 10).  Gane, ang anum ka kategoriya sang mga dios nagarepresentar sang kabug-osan nga diosdios sang Babilonia kag bug-os man nga sistema sang Babiloniahanon nga relihiyon.  Tuman ka makagalanyat kay ang pasunod sang mga materyales nagsunod man sa pasunod sang mga kaundan sang damgo ni Nabocodonosor bahin sa larawan, magluwas nga ang kahoy ginbuslan sang daga.  Sa damgo ang bato yara man sa katapusan; bisan pa nga nadesinyo ang bato diri bilang kabahin sang diosdios, ang bato nagapadumdum man sa paghukom sang Dios sa kalibutanon nga ginharian (tan-awa ag Dan. 2:44, 45), nga ginasimbolohan sang Babilonia.

Ang ini nga piesta nagaserbe bilang nagakaego nga representasyon sang Babilonia sa katapusan nga tion kaangay sang makita sa libro sang Bugna.  Kaangay kay Belsasar, ang babayi sang Babilonia sa katapusan nga tion naga-uyat sang isa ka bulawan nga tagayan kag nagatanyag sang mahigko nga ilimnon sa mga pungsud.  Kun sayoron, paage sa sayup nga mga doktrina kag natiko nga sistema sang pagsimba, ang moderno nga Babilonia nagabuyok sa kalibutan padulong sa kalautan (Bug. 17:4-6), nga wala nagasapak sa paghukom nga magaabot sa iya sa ulihi.  Magaabot ang adlaw sang paghukom.  

`Ano ang mga paage nga kun sa diin ang aton sosyodad kag kultura nagapasipala sa kamatuuran sang Dios?  Paano kita mangin mahinalongon nga indi makapakigbahin sa sina nga pagpasipala, bisan sa gamay lang nga paage?  Dal-a ang imo sabat sa imo klase pag-abot sang Inugpahuway.`