---
title:  Gikan sa Pagbasa Padulong sa Paghangop
date:   28/12/2019
---

### Basaha para sa Pagtoon sini nga Semana
Lucas 24:25-27;  2 Pedro 3:11-13;  Jonas 3:3-10; Numeros 14:34;  Daniel 9:23;  10:11, 12.

> <p>Salauluhon nga Texto</p>
> “Gani si Felipe nagdalagan sa iya, kag nabatian sia nga nagabasa 	kay Isaias nga manalagna, kag nagpamangkot, ‘Nakahangup ka bala sang imo 	ginabasa?’ ” (Bin. 8:30).

Ang aton iglesia natukod gikan sa mga pahina sang libro sang Daniel nga amo ang aton pagaton-an sa sini nga tatlo ka bulan.  Sa aton pagsugod, dapat ebutang naton sa aton panghuhuna ang masunod nga mga punto bilang isa ka sulundan agud makabulig sa pagtuytuy sang aton pagtoon.    

Una, dapat gid naton dumdumon permi nga si Cristo amo ang sentro sang Daniel, pareho man nga nangin sentro Sia sa bug-os nga Bibleya.

Ikaduha, ang Daniel naorganisar sa isa ka paage nga nagapakita sang matahum nga pagsulat kag nagabulig sa aton nga mahangpan ang labi nga ginapatuhuyan sini.

Ikatatlo, dapat naton hangpon ang kinalain sa tunga sang klasikal kag apocalyptic nga mga tagna.  Makabulig ini sa aton nga makilala ang kinatuhayan sa tunga sang mga tagna sa Daniel kag sang iban pa nga mga tolon-an kaangay sang Isaias, Amos kag Jeremias.

Ikaapat, samtang nagatoon kita bahin sa mga tinion sang tagna sang Daniel, dapat naton hangpon nga ang kaundan sang mga tagna sini nagalakip sang malawig nga panahon kag ginatakus ini sa prinsipyo nga ang isa ka tuig-isa-ka-adlaw.

Ikalima, epatalupangud naton nga ang libro sang Daniel indi lamang nga nagahatag sang impormasyon bahin sa tagna kundi nga mapuslanon man ini sa aton personal nga kabuhi subong.

_*Ton-e ang leksyon sa sini nga semana sa paghanda para sa Inugpahuway, Enero 4._