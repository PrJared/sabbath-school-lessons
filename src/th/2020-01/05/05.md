---
title:  วันพุธ การแหงนหน้าดูฟ้าสวรรค์
date:   29/01/2020
---

`อ่าน ดาเนียล 4:34-37 สิ่งเหล่านี้เปลี่ยนแปลงกษัตริย์อย่างไร`
    
พระเจ้าทรงอนุญาตให้เกิดโรคประหลาดกับกษัตริย์ แต่ในที่สุดพระองค์ก็ทรงรักษาให้กลับไปสู่สภาพจิตใจที่ปกติ ที่น่าสนใจคือทุกสิ่งเปลี่ยนไป เมื่อครบกำหนดเจ็ดปีตามที่ผู้เผยพระวจนะได้ทำนายไว้ ดังที่กษัตริย์ได้ตรัสว่า “เมื่อสิ้นสุดวาระนั้นแล้ว ตัวเราเนบูคัดเนสซาร์ก็แหงนหน้าดูฟ้าสวรรค์” (ดาเนียล 4:34)

“ตลอดระยะเวลาเจ็ดปีกษัตริย์เนบูคัดเนสซาร์สร้างความประหลาดใจให้แก่ประชาชนของพระองค์อย่างมาก ในช่วงเจ็ดปีนั้นกษัตริย์มีความถ่อมตัวต่อคนทั้งโลก จิตปกติได้กลับคืนมา กษัตริย์ทรงแหงนหน้ามองขึ้นไปยังฟ้าสวรรค์ ทรงถ่อมตัวต่อพระเจ้าแห่งฟ้าสวรรค์ พระองค์ทรงตระหนักว่าพระหัตถ์ของพระเจ้าทรงลงวินัยพระองค์ ในการประกาศต่อประชาชนในที่สาธารณชน พระองค์ทรงยอมรับผิด และพระเจ้าผู้ทรงเมตตาทรงไถ่พระองค์ให้กลับสู่สภาพเดิม” (เอลเลน จี.ไว้ท์, ผู้เผยพระวจนะ และกษัตริย์, หน้า 520)

ไม่มีคำถามเลย การเปลี่ยนแปลงอันยิ่งใหญ่สามารถเกิดขึ้นได้ เมื่อเราแหงนหน้ามองขึ้นไปบนฟ้าสวรรค์ ทันทีที่จิตปกติกลับคืนมา กษัตริย์กล่าวเป็นพยานว่า พระองค์ได้รับเรียนบทของพระเจ้าแห่งฟ้าสวรรค์แล้ว

เรื่องเหล่านี้ไม่สำคัญสำหรับกษัตริย์เนบูคัดเนสซาร์มากเท่าพระกรุณาคุณของพระเจ้า กษัตริย์เองทรงพลาดโอกาสที่พระเจ้าทรงประทานให้สามครั้ง เพื่อรับเอาพระเจ้าของอิสราเอล เมื่อพระองค์ทรงตระหนักถึง สติปัญญาที่ล้ำเลิศล้ำของชายหนุ่มชาวยิวทั้งสี่ที่นำมาเป็นเชลย (ดาเนียล บทที่ 1) เมื่อดาเนียลตีความหมายพระสุบินนิมิตของพระองค์ (ดาเนียล บทที่ 2) และเมื่อชายหนุ่มชาวฮีบรูทั้งสามได้รับการช่วยให้รอดจากเตาที่ไฟลุกอยู่ (ดาเนียล บทที่ 3) จะว่าไป ถ้าการที่พระเจ้าทรงช่วยให้ชายหนุ่มชาวฮีบรูทั้งสามรอดจากเตาไฟ ไม่ได้ทำให้กษัตริย์ถ่อมตัวลงแล้ว  จะมีอะไรอีกเล่าที่จะทำให้กษัตริย์ผู้ดื้อรั้นยอมรับอำนาจของพระเจ้าได้ พระเจ้าจึงทรงให้โอกาสที่สี่ ซึ่งในที่สุดก็เอาชนะดวงจิตของกษัตริย์ และได้นำพระองค์กลับสู่บัลลังก์อีกครั้ง (ดาเนียล บทที่ 4) เรื่องของกษัตริย์เนบูคัดเนสซาร์เผยให้เห็นว่า พระเจ้าทรงให้โอกาสซ้ำแล้วซ้ำอีกเพื่อไถ่เราให้กลับไปมีความสัมพันธ์ที่ดีกับพระองค์ ดังที่เปาโลได้เขียนหลายศตวรรษต่อมาว่า “พระองค์ทรงประสงค์ให้ทุกคนได้รับความรอด และรู้ความจริง” (1 ทิโมธี 2:4) นี่คือตัวอย่างที่มีพลัง

`มีอะไรทำให้คุณถ่อมตัวต่อพระเจ้า คุณได้รับบทเรียนอะไรจากประสบการณ์นั้น และคุณจำเป็นต้องเปลี่ยนอะไรเพื่อจะไม่ต้องรับบทเรียนเดิมซ้ำอีก`