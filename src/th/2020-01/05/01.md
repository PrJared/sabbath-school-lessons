---
title:  จากความทะนงสู่ความถ่อมตัว
date:   25/01/2020
---

### อ่านข้อพระคัมภีร์สำหรับบทเรียนสัปดาห์นี้
ดาเนียล 4:1-33; สุภาษิต 14:31; 2 พงศ์กษัตริย์ 20:2-5; โยนาห์ 3:10; ดาเนียล 4:34-37; ฟีลิปปี 2:1-11

> <p>ข้อควรจำ</p>
> “หมายสำคัญของพระองค์ใหญ่ยิ่ง การอัศจรรย์ของพระองค์มีอานุภาพยิ่ง ราชอาณาจักรของพระองค์ถาวรเป็นนิตย์ และการปกครองของพระองค์นั้น ดำรงอยู่ทุกชั่วอายุ” (ดาเนียล 4:3)	

ความทะนงตัวถูกเรียกว่าเป็นความบาปตัวแรก มันถูกสำแดงให้ประจักษ์โดยลูซีเฟอร์ ทูตสวรรค์ที่เคยยืนเฝ้าอยู่หน้าบัลลังก์แห่งสวรรค์ พระเจ้าตรัสผ่านเอเสเคียล ผู้เผยพระวจนะว่า“ใจเจ้าผยองขึ้นเพราะความงามของเจ้า เจ้าทำให้ปัญญาของเจ้าวิปริตไป เนื่องด้วยความสง่างามของเจ้า เราเหวี่ยงเจ้าลงบนดินแล้ว เราให้เจ้าถูกกษัตริย์ทั้งหลายมองอย่างดูแคลน” (เอเสเคียล 28:17)

ความทะนงตัวทำให้ลูซีเฟอร์ล้มลง ซาตานถูกขับจากสวรรค์มายังโลกนี้ และใส่ความทะนงตัวลงในใจของมนุษย์ ทำให้มนุษย์ขัดขืนพระเจ้า ดังนั้นมนุษย์จึงเดินไปสู่ความพินาศ เราทั้งมวลเป็นผู้ล้มลงในความบาป และอาจไม่ตระหนักว่าเราต้องพึ่งพิงพระเจ้าเพื่อการมีชีวิตอยู่ สิ่งที่ดีและความสำเร็จที่เราได้รับเป็นของประทานจากประเจ้าทั้งนั้น ดังนั้นเราไม่ควรจะทะนงตัว คุยโต หรือลำพองใจ ในเมื่อความเป็นจริง ความถ่อมตัวควรมีอิทธิพลเหนือทุกสิ่งที่เราทำ

เป็นเวลานานกว่าที่ษัตริย์เนบูคัดเนสซาร์จะเจ้าใจความสำคัญของการถ่อมตัว แม้ว่าการปรากฏของบุรุษคนที่สี่ (ที่เหมือนเทพพระบุตร-ในบทเรียนที่ผ่านมา) ก็ไม่ได้เปลี่ยนชีวิตของพระองค์ จนหลังที่จากพระเจ้าทรงแยกอาณาจักรของพระองค์ออกไป และส่งพระองค์ไปใช้ชีวิตอยู่กับสัตว์ป่าในท้องทุ่ง กษัตริย์จึงตระหนักถึงสถานะที่แท้จริงของพระองค์