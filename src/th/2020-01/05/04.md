---
title:  วันอังคาร องค์ผู้สูงสุดทรงปกครอง...
date:   28/01/2020
---

ถึงแม้กษัตริย์จะได้รับคำแนะนำจากดาเนียลให้กลับใจและแสวงหาการอภัยจากพระเจ้า แต่กษัตริย์เนบูคัดเนสซาร์ไม่ยอมลดความตะทนตัว ทำให้สวรรค์มีการลงโทษอย่างหนัก (ดาเนียล 4:28-33) ขณะที่กษัตริย์กำลังดำเดินอยู่ในพระราชวังของพระองค์และทรงสรรเสริญสำเร็จของผลงาน “เมื่อกษัตริย์ตรัสยังไม่ทันจบ มีเสียงจากฟ้าสวรรค์ว่า ‘โอ กษัตริย์เนบูคัดเนสซาร์ เราประกาศแก่เจ้าว่า ราชอาณาจักรได้พรากไปจากเจ้าแล้ว และเจ้าจะถูกขับไล่ไปจากท่ามกลางมนุษย์ เจ้าจะอยู่กับสัตว์ในท้องทุ่ง จะต้องกินหญ้าอย่างกับโค จะเป็นอยู่อย่างนั้นจนครบเจ็ดวาระ จนกว่าเจ้าจะเรียนรู้ได้ว่า พระผู้สูงสุดทรงปกครองบรรดาอาณาจักรของมนุษย์ และประทานราชอาณาจักรเหล่านั้นแก่ผู้พระองค์พอพระทัย” (ดาเนียล 4:31-32) กษัตริย์เนบูคัดเนสซาร์เกิดการป่วยทางจิต เป็นการหลงละเมอว่าตนเป็นสัตว์ป่า ในสมัยใหม่โรคชนิดนี้ได้เรียกว่า เป็นโรควิตกกังวลสายพันธุ์หนึ่ง (species dysphoria) โดยผู้ป่วยรู้สึกว่าตนมีร่างกายผิดสายพันธุ์และปรารถนาจะเป็นสัตว์

`อ่าน 2 พงศ์กษัตริย์ 20:2-5 โยนาห์ 3:10 และเยเรมีย์ 18:7, 8 ข้อพระคัมภีร์เหล่านี้กล่าวถึงความเป็นไปได้ที่กษัตริย์จะไม่ถูกลงโทษอย่างไร`

เป็นที่น่าเสียดาย ที่กษัตริย์เนบูคัดเนสซาร์ต้องเรียนรู้บทเรียนที่ยากลำบาก และเป็นเรื่องธรรมดาของผู้มีอำนาจสูงสุดเช่นกษัตริย์เนบูคัดเนสซาร์ที่จะไม่ยอมมีความสัมพันธ์ที่ดีกับพระเจ้า  ดังนั้นเมื่อพระเจ้าทรงริบเอาสิทธิอำนาจของกษัตริย์ไป แล้วส่งพระองค์ไปใช้ชีวิตกับบรรดาสัตว์ป่าตามทุ่งหญ้า เป็นการให้โอกาสกษัตริย์ได้รับรู้ และพึ่งพาพระเจ้าอย่างสิ้นเชิง นี่คือบทเรียนสุดท้ายที่พระเจ้าทรงสอนกษัตริย์ผู้ทะนงตัว “พระเจ้าทรงมีอำนาจปกครองสูงสุดเหนือสวรรค์ และแผ่นดินโลก” (ดาเนียล 4:26) แท้จริงแล้วการพิพากษากษัตริย์องค์นี้ พระเจ้าทรงมีพระประสงค์ที่ใหญ่กว่า ดังที่ทรงประกาศแก่ชาวสวรรค์ว่า “เพื่อบรรดาผู้มีชีวิตอยู่จะได้ทราบว่า พระองค์ผู้สูงสุดทรงปกครองบรรดาราชอาณาจักรของมนุษย์ และประทานราชอาณาจักรนั้นแก่ผู้ที่พระองค์พอพระทัย และทรงตั้งผู้ต่ำต้อยที่สุดให้ปกครอง” (ดาเนียล 4:17)

กล่าวได้ว่า การลงวินัยที่พระเจ้าทรงใช้กับกษัตริย์เนบูคัดเนสซาร์ เป็นบทเรียนสำหรับเราทุกคนด้วย เพราะเราทั้งหลายเป็นส่วนหนึ่งของผู้ที่มีชีวิตอยู่ เราควรตระหนักเสมอว่า ”พระองค์ผู้สูงสุดทรงปกครองบรรดาราชอาณาจักรของมนุษย์”
 
`เพราะเหตุใดการรู้ว่า “พระองค์ผู้สูงสุดทรงปกครองบรรดาราชอาณาจักรของมนุษย์”  จึงเป็นบทเรียนที่สำคัญมากสำหรับเรา`