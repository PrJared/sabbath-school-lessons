---
title:  วันจันทร์ การอธิษฐาน
date:   13/01/2020
---

ดาเนียลเรียกเพื่อนทั้งสามทันที และแจ้งปัญหาให้พวกเขาทราบว่า พวกเขาจะถูกประหารชีวิตถ้าพระเจ้าไม่ทรงเปิดเผยพระสุบินของกษัตริย์ให้พวกเขาทราบ และพวกเขาพร้อมใจกันอธิษฐานอย่างหนักหน่วง ไม่ว่าเวลาใดที่เราพบกับปัญหาใหญ่ เราควรตระหนักว่าพระเจ้าของเรายิ่งใหญ่เพียงพอที่จะแก้ปัญหา ที่ท้าทายชนิดที่ไม่มีใครแก้ได้ แต่พระองค์ทรงแก้ได้

`อ่าน ดาเนียล 2:17-23 สาระสำคัญสองประการของการอธิษฐานในที่นี้ มีอะไรบ้าง`

สาระสำคัญของการอธิษฐานสองประการได้แก่ การอ้อนวอน ซึ่งดาเนียลและเพื่อนทูลขอพระเจ้าให้ทรงเปิดเผยเนื้อหาของพระสุบินและความหมายของพระสุบินนั้น (ดาเนียล 2:17-19) เราไม่ทราบถ้อยคำของคำอธิษฐานดังกล่าว แต่เราได้รับการบอกเล่าว่าดาเนียลและเพื่อน “พวกเขาได้ทูลขอพระกรุณาจากพระเจ้าแห่งฟ้าสวรรค์เรื่องความลึกลับนี้ เพื่อดาเนียล และเพื่อนของท่านจะไม่พินาศพร้อมกับบรรดานักปราชญ์อื่นๆ ของบาบิโลน”(ดาเนียล 2:18) ขณะที่พวกเขาอธิษฐาน พระเจ้าทรงตอบคำทูลขอนี้ โดยเปิดเผยเนื้อหาและความหมาย เราสามารถไว้วางใจในพระเจ้าได้ ไม่ว่าจะเมื่อไรที่เราแสวงหาพระกรุณาจากพระเจ้าแห่งสวรรค์ พระเจ้าจะทรงฟังคำอธิษฐานของเรา แม้ว่าความฝันของเราจะไม่ตื่นเต้นเร้าใจ เหมือนเรื่องในที่นี้ เพราะว่าพระเจ้าของดาเนียลเป็นพระเจ้าของเราเช่นกัน

ในการตอบสนองต่อคำอ้อนวอนของพวกเขา ดาเนียลและเพื่อนร่วมกันขอบพระคุณ และถวายพระสิริแด่พระเจ้า พวกเขาสรรเสริญพระเจ้าที่ทรงเป็นแหล่งสติปัญญา และทรงควบคุมธรรมชาติและการเมืองในประวัติศาสตร์ ตรงนี้เป็นบทเรียนสำคัญสำหรับเรา ขณะที่เราอธิษฐาน และทูลอ้อนวอนพระเจ้า  เราได้สรรเสริญพระนามของพระองค์ ที่ทรงตอบคำอธิษฐานของเราเพียงพอไหม ประสบการณ์ของพระเยซูที่ทรงรักษาคนโรคเรื้อนสิบคนให้หาย มีคนเดียวเท่านั้นที่กลับมาสรรเสริญพระเจ้า (ลูกา 17:18) การตอบสนองของดาเนียลไม่เพียงเตือนเราถึงความสำคัญของการขอบพระคุณและการสรรเสริญ แต่ยังเปิดเผยถึงพระลักษณะของพระเจ้าด้วย เมื่อเราอธิษฐานต่อพระองค์ เราสามารถไว้วางใจว่าพระองค์จะทรงทำสิ่งดีที่สุดที่เราสนใจ ดังนั้นเราควรสรรเสริญและขอบพระคุณพระองค์อยู่เสมอ

`อ่าน สดุดี บทที่ 138 เราได้เรียนรู้อะไรในการอธิษฐานขอบพระคุณพระเจ้าในทุกสถานการณ์อย่างไร`