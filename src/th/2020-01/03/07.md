---
title:  วันศุกร์ ความคิดเพิ่มเติม
date:   17/01/2020
---

“เป็นการบอกกล่าวให้สังเกตว่าปฏิมากรในพระธรรมดาเนียล บทที่ 2  ถูกทำขึ้นจากทองคำ และเงิน ซึ่งเป็นโลหะเกี่ยวกับอำนาจด้านเศรษฐกิจ ปฏิมากรยังมีส่วนที่ทำขึ้นจากทองสัมฤทธิ์ และเหล็ก ซึ่งสมัยนั้นใช้ทำเครื่องใช้ และอาวุธ ส่วนดินใช้ทำเครื่องปั้นดินเผา เครื่องเคลือบ และใช้จารึกตัวอักษรไว้เป็นหลักฐาน รวมทั้งเพื่อวัตถุประสงค์อื่นๆ เกี่ยวกับบ้าน ดังนั้นปฏิมากรเป็นภาพอันมีชีวิตชีวาของมนุษย์ และแสดงถึงความสำเร็จอย่างเหมาะสม ความแตกต่างด้านกายภาพของปฏิมากรนำไปสู่การขึ้นสู่อำนาจของอาณาจักรต่างๆของโลกอย่างต่อเนื่อง และมีการแตกแยกจนถึงวันสิ้นสุดประวัติศาสตร์ของมนุษย์ อย่างไรก็ดี ก้อนหินซึ่งเป็นตัวแทนแสดงถึงอาณาจักรสุดท้าย มีความแตกต่างจากอาณาจักรทั้งหมดที่ผ่านมา เพราะอาณาจักรนี้ไม่ได้ถูกสร้างด้วยมือมนุษย์ (ดาเนียล 2:45) เตือนให้เราเห็นถึงอำนาจเหนือธรรมชาติ ซึ่งจะบังเกิดขึ้นแก่โลกอันไม่จีรังนี้ และเหนือกว่าความสำเร็จของมนุษย์ทั้งมวล”

แม้ว่า “สำหรับสายตาของมนุษย์ ประวัติศาสตร์ของมนุษย์อาจปรากฏให้เห็นถึงความสับสนวุ่นวาย มีอิทธิพลต่อกัน และเผชิญอำนาจกัน ... ดาเนียลให้ความมั่นใจแก่เราว่า ด้านหลังของภาพนี้ พระเจ้ากำลังทอดพระเนตรลงมา และทรงขับเคลื่อนภายในเพื่อให้บรรลุจุดประสงค์ที่พระองค์ทรงเห็นว่าดีที่สุด” ( William H. Shea,  Daniel: A Reader’s Guide (Nampa, ID: Pacific Press, 2005, หน้า 98)

**คำถามเพื่อการอภิปราย**

`1.	เป็นการดีเพียงใดที่ท่ามกลางความสับสนวุ่นวายและความยากลำบากในโลกนี้ ในที่สุดแล้วพระเจ้าจะทรงควบคุมและทำให้เกิดความรุ่งโรจน์ในตอนจบ เราจะมีส่วนช่วยบรรเทาทุกข์ก่อนที่จะถึงวันนั้นได้อย่างไร`

`2.	ดาเนียลและเพื่อนของเขาทำงานอย่างใกล้ชิดกับผู้นำชาวต่างชาติที่ทำความเสียหายแก่เพื่อนร่วมชาติชาวอิสราเอล อย่างไร`

`3.	มีคนตีความว่า ก้อนหินที่ถูกตัดออกโดยไม่ใช่มือมนุษย์คือการเผยแพร่พระกิตติคุณไปทั่วโลก นี่เป็นการตีความที่ไม่ถูกต้องด้วยเหตุผลหลายประการ ดาเนียลกล่าวว่า ก้อนหินนั้นจะกระทบปฏิมากรที่หมายถึงอาณาจักรต่างๆ ให้แตกเป็นชิ้นๆ “ลมก็พัดพาเอาไปทั่ว จึงหาร่องรอยไม่พบอีกเลย”(ดาเนียล 2:35) สิ่งนี้ไม่ได้เกิดขึ้นหลังการสิ้นพระชนม์บนไม้กางเขนทันที ยิ่งกว่านั้นยังมีบางคนตีความว่าอาณาจักรศิลา เป็นความล้มเหลวของคริสตจักรในการปกครองอาณาจักรที่ตั้งอยู่บนโลก ดังนั้น จึงมีเพียงการเสด็จกลับมาครั้งที่สองของพระเยซูเท่านั้นที่จะทำให้ทุกอย่างสำเร็จสมจริงตามคำพยากรณ์นี้ ใช่หรือไม่ อย่างไร`