---
title:  จากความลี้ลับสู่การเปิดเผย
date:   11/01/2020
---

### อ่านข้อพระคัมภีร์สำหรับบทเรียนสัปดาห์นี้
ดาเนียล 2:1-16; กิจการฯ 17:28; ดาเนียล 2:17-49; สดุดี บทที่ 138; ยอห์น 15:5; กันดารวิถี 32:4; 1 เปโตร 2:4

> <p>ข้อควรจำ</p>
> “ดาเนียลกล่าวว่า ‘สาธุการแต่พระนามของพระเจ้า เป็นนิตย์สืบไป ปัญญาและฤทธานุภาพเป็นของพระองค์’” (ดาเนียล 2:20)

ท้องน้ำโดยรอบกรีนแลนด์เป็นภูเขาน้ำแข็งหลายขนาด บางครั้งภูเขาน้ำแข็งขนาดเล็กลอยไปทิศทางหนึ่ง ขณะที่ภูเขาน้ำแข็งขนาดมหึมาลอยไปอีกทาง สิ่งที่เกิดขึ้นกระแสลมได้พัดภูเขาน้ำแข็งขนาดเล็ก

ทางหนึ่ง ขณะที่ภูเขาน้ำแข็งก้อนมโหฬารที่มีฐานสองในสามส่วนจมอยู่ใต้น้ำถูกกระแสน้ำลึกพาเคลื่อนที่ไปอีกทาง เมื่อเราพิจารณาถึง “การเฟื่องฟูขึ้น” และ “การล้มลง” ของประชาชาติตลอดประวัติศาสตร์ มีลักษณะคล้ายกับการเคลื่อนที่ไปตามกระแสลม และการเคลื่อนตัวไปตามทิศทางของกระแสน้ำไหลใต้มหาสมุทร กระแสลมเป็นตัวแทนของทุกสิ่งที่เปลี่ยนแปลง และไม่อาจทำนายได้ล่วงหน้า เหมือนความตั้งใจของมนุษย์ ซึ่งทำงานคล้อยตามกระแสลม และพลังอันลึกล้ำมากกว่าพลังกระแสลม นั่นคือกระแสน้ำใต้มหาสมุทร ซึ่ง

เปรียบเหมือนพลังการเคลื่อนไหวตามพระปัญญา และอำนาจในการปกครองของพระเป็นเจ้า ดังที่ เอลเลน จี.ไว้ท์ กล่าวว่า “เหมือนดวงดาวซึ่งโคจรไปตามวงโคจรอันไกลโพ้นที่พวกมันถูกกำหนดไว้ พระประสงค์ของพระเจ้าไม่เร่งรีบ หรือล่าช้า” ใน “ผู้พึงปรารถนาแห่งปวงชน” หน้า 32  แม้ว่าความเจริญรุ่งเรืองขึ้นของบางประชาชาติ ซึ่งอาจเป็นผลจากลัทธิความเชื่อเรื่องเศรษฐกิจและพรรคการเมือง ซึ่งดูเหมือนจะเกิดขึ้นจากพลังความคิด ความเพ้อฝันของมนุษย์เท่านั้น แต่พระธรรมดาเนียล บทที่ 2 แสดงให้เห็นว่า ที่จริงแล้วเป็นพระเจ้าแห่งสวรรค์ ที่เป็นผู้ขับเคลื่อนประวัติศาสตร์ของมนุษย์ไปสู่จุดจบอันยิ่งใหญ่ของมัน