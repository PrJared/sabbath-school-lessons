---
title:  จากการสารภาพสู่การปลอบโยน
date:   29/02/2020
---

### อ่านข้อพระคัมภีร์สำหรับบทเรียนสัปดาห์นี้
ดาเนียล บทที่ 9; เยเรมีย์ 25:11, 12; 29:10; 2 พงศ์กษัตริย์ 19:15-19; มัทธิว 5:16; ยากอบ 5:16

> <p>ข้อควรจำ</p>
> “ข้าแต่องค์เจ้านาย ขอทรงฟัง ข้าแต่องค์เจ้านาย ขอทรงให้อภัย ข้าแต่องค์เจ้านายขอทรงใส่พระทัย และทรงจัดการ ขออย่าทรงเนิ่นช้าเลย เพื่อเห็นแก่พระนามของพระองค์ ข้าแต่พระเจ้าของข้าพระองค์ เพราะว่านครของพระองค์ และประชากรของพระองค์ ก็มีชื่อตามพระนามของพระองค์”  (ดาเนียล 9:19)

ดาเนียล บทที่ 9 เป็นการอธิษฐานที่ยิ่งใหญ่ในพระคัมภีร์ เมื่อมีเหตุการณ์เลวร้าย ดาเนียลคุกเข่าอธิษฐาน เพื่อเผชิญกับสิ่งท้าทายที่อยู่ตรงหน้า เมื่อดาเนียลและเพื่อนชาวฮีบรูกำลังจะถูกฆ่า เพราะพระสุบินของกษัตริย์ที่ไม่เชื่อพระเจ้า ผู้เผยพระวจนะเข้าเฝ้าพระเจ้าด้วยการอธิษฐาน (ดาเนียล บทที่ 2) และเมื่อมีกฎหมายห้ามไม่ให้ขอต่อพระอื่น นอกจากกษัตริย์องค์เดียว ท่านก็อธิษฐานต่อพระเจ้า โดยหันหน้าไปที่เยรูซาเล็ม (ดาเนียล บทที่ 6) ดังนั้นเมื่อพิจารณาการอธิษฐานในบทที่ 9 ทำให้นึกถึงนิมิตเรื่อง 2,300 เวลาเย็นและเวลาเช้าในดาเนียล บทที่ 8 ที่ส่งผลต่อผู้เผยพระวจนะ แม้จะได้รับการอธิบายจากทูตสวรรค์แล้ว แต่ดาเนียลยังไม่กระจ่างเวลาของคำพยากรณ์ จากการสนทนาของทูตสวรรค์สององค์ที่กล่าวว่า “อยู่นานสองพันสามร้อยเวลาเย็นและเวลาเข้า แล้วสถานนมัสการนั้นจะกลับสู่สภาพอันควร (ได้รับการชำระ)” (ดาเนียล 8:14) เนื้อหาในดาเนียล บทที่ 9 จะให้ความกระจ่างมากขึ้นแก่ผู้เผยพระวจนะ เป็นการตอบคำอธิษฐานที่ร้อนรนด้วย