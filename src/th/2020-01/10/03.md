---
title:  วันจันทร์ การทูลขอพระเมตตา
date:   02/03/2020
---

`อ่าน ดาเนียล 9:3-19 ดาเนียลใช้อะไรเป็นพื้นฐานในการทูลขอพระเมตตา` 

ข้อสังเกตพิเศษของคำอธิษฐานนี้คือ ประการแรก ไม่มีข้อความใดที่ขอให้พระเจ้าทรงอธิบายถึงหายนะที่เกิดกับชาวยิว เพราะท่านทราบดีแล้ว ตามที่ท่านกล่าวว่า “เพราะว่าพวกข้าพระองค์ได้กบฏต่อพระองค์ และไม่เชื่อฟังพระยาห์เวห์พระเจ้าของข้าพระองค์ทั้งหลาย ที่ให้ทำตามธรรมบัญญัติของพระองค์ ซึ่งตั้งไว้ต่อหน้าข้าพระองค์ทั้งหลาย ผ่านบรรดาผู้เผยพระวจนะผู้รับใช้ของพระองค์” (ดาเนียล 9:9-10) คำตอบของพระเจ้าจึงต้องเป็นเรื่อง 2,300 เวลาเย็นและเวลาเช้าในดาเนียลบทที่ 8 ที่เราละไว้ในบทที่แล้วว่าดาเนียลไม่เข้าใจ (ดาเนียล 8:27)

ประการที่สอง คำอธิษฐานนี้ เป็นการทูลขอพระเมตตาเพื่อให้อภัยบาปแก่ประชากรของพระองค์ แม้พวกเขาจะได้ทำบาปต่อพระองค์ ที่นี่ได้เผยให้เห็นอำนาจของพระกิตติคุณ สำหรับคนบาปที่ไม่มีสิทธิที่จะขอพระกรุณาคุณจากพระเจ้า ที่พวกเขาไม่คู่ควร นี่คือตัวอย่างสำหรับเราแต่ละคนต่อพระพักตร์ของพระเจ้า

`อ่าน ดาเนียล 9:18, 19 อะไรคือเหตุผลที่ดาเนียลอ้างกับองค์พระผู้เป็นเจ้า ให้ตอบคำอธิษฐานของท่าน`

อีกด้านหนึ่งของคำอธิษฐานของท่านดาเนียลนั้นเป็นการถวายเกียรติแด่พระเจ้า ไม่ใช่เพื่อความสุขสบายของดาเนียลหรือประชาชนชาวอิสราเอง แต่เพื่อพระนามของพระองค์ (ดาเนียล 9:17-19) กล่าวได้ว่า คำอธิษฐานควรได้รับคำตอบเพื่อพระนามของพระองค์จะได้รับเกียรติ  

`อ่าน 2 พงศ์กษัตริย์ 19:15-19 คำอธิษฐานของกษัตริย์เฮเซคียาห์มีความคล้ายคลึงกับคำอธิษฐานของท่านดาเนียลอย่างไร และจากมัทธิว 5:16 เราจะถวายเกียรติแด่พระเจ้าได้อย่างไร`