---
title:  วันอาทิตย์ สัตว์สี่ตัว
date:   16/02/2020
---

`อ่าน ดาเนียล บทที่ 7 มีสาระสำคัญอะไรบ้าง และเป็นนิมิตเกี่ยวกับอะไร` 

สัตว์แต่ละตัวในดาเนียล บทที่ 7 แสดงถึงแต่ละส่วนของรูปปฏิมากรที่พระเจ้าทรงแสดงให้กษัตริย์เนบูคัดเนสซาร์เห็น แต่ตรงนี้มีรายละเอียดเกี่ยวกับแต่ละอาณาจักรมากกว่า สัตว์ประหลาดแต่ละตัวหมายถึงแต่ละอาณาจักรที่ไม่เชื่อพระเจ้า ทั้งหมดเป็นสัตว์ไม่สะอาด สำหรับสัตว์ร้ายตัวที่สี่ดาเนียลพรรณนาว่าคล้ายสัตว์ที่เรารู้จักบางชนิด สัตว์เหล่านี้จึงไม่ใช่สัญลักษณ์ที่ไร้สาระ แต่มีความหมายบ่งบอกบางอย่างของอาณาจักร

สิงโต: เป็นสัญลักษณ์ของบาบิโลน สิงโตมีปีกนกอินทรีเป็นภาพวาดบนกำแพงพระราชวังของบาบิโลน เป็นผลงานศิลปะอื่นของบาบิโลนด้วย ภาพสิงโตมีปีกถูกฉีกออกไป และถูกยกขึ้นจากแผ่นดินให้ยืนสองเท้าเหมือนมนุษย์ และใจของมนุษย์ถูกมอบให้มัน ขั้นตอนเหล่านี้เป็นสัญลักษณ์ของอาณาจักรบาบิโลนภายใต้กษัตริย์แต่ละองค์

หมี: เป็นสัญลักษณ์ของมีเดีย-เปอร์เซีย การขยับตัวข้างหนึ่งขึ้น แสดงถึงเปอร์เซียที่มีอำนาจเหนือกว่ามีเดีย กระดูกซี่โครงสามซี่ในปากของมันระหว่างซี่ฟัน หมายถึงสามอาณาจักรที่มีเดีย-เปอร์เซียได้ชัยชนะคือ ลิเดีย บาบิโลน และอียิปต์

เสือดาว: เป็นสัญลักษณ์ของอาณาจักรกรีกที่อเล็กซานเดอร์มหาราชสถาปนาขึ้น สี่ปีกที่ทำให้สัตว์เคลื่อนไหวได้ว่องไว หมายถึงระยะเวลาไม่กี่ปีที่โลกทั้งหมดตกอยู่ภายใต้อำนาจของอเล็กซานเดอร์

สัตว์ที่ร้ายกาจและน่ากลัว: สัตว์ตัวก่อนๆ ใช้คำว่า “เหมือน” คือมีลักษณะคล้ายสัตว์อื่น เช่น เหมือนสิงโต เหมือนหมี เหมือนเสือดาว แต่สัตว์ตัวที่สี่ไม่มีคำบรรยายว่า “เหมือน” แสดงว่ามีเอกลักษณ์เป็นของตัวเองที่ไม่เหมือนสัตว์อื่น สัตว์ตัวที่สี่ที่มีสิบเขานี้มีความละโมบและร้ายกาจมากกว่าสัตว์ตัวอื่นก่อนหน้านี้ นี่เป็นสัญลักษณ์ของอาณาจักรโรมที่ได้ชัยชนะ ปกครอง และเหยียบย่ำโลกด้วยเท้าของมัน 

`ตลอดหลายพันปีในประวัติศาสตร์ของมนุษยชาติที่เข้ามาและผ่านไปตามคำพยากรณ์ เราได้รับคำหนุนใจว่าพระเจ้าทรงปกครองอยู่เหนือเหตุการณ์ที่เลวร้ายและเวลาที่วุ่นวายอย่างไร และสิ่งนี้สอให้เราไว้ใจพระวจนะอย่างไร`