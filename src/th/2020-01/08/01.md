---
title:  จากทะเลปั่นป่วนสู่บรรดาเมฆของสวรรค์
date:   15/02/2020
---

### อ่านข้อพระคัมภีร์สำหรับบทเรียนสัปดาห์นี้
ดาเนียล บทที่ 7; 2 เธสะโลนิกา 2:1-12; โรม 8:1; มาระโก 13:26; ลูกา 9:26; ลูกา 12:8; 1 ทิโมธี 2:5

> <p>ข้อควรจำ</p>
> “และราชอาณาจักร กับราชอำนาจ และความยิ่งใหญ่แห่งบรรดาราชอาณาจักรภายใต้สวรรค์ทั้งสิ้น จะต้องถูกมอบไว้แก่บรรดาผู้บริสุทธิ์คือประชากรขององค์ผู้สูงสุดนั้นแผ่นดินของท่านเหล่านี้จะเป็นแผ่นดินนิรันดร์ และราชอาณาจักรทั้งสิ้นจะปรนนิบัติและเชื่อฟังท่านเหล่านี้” (ดาเนียล 7:27)	

นิมิตในดาเนียล บทที่ 7 ที่เป็นหัวข้อของสัปดาห์นี้ มีลักษณะคล้ายกับนิมิตในดาเนียล บทที่ 2 แต่บทที่ 7 ขยายสิ่งที่ได้เปิดเผยในบทที่ 2 ให้ชัดเจนขึ้น ประการแรก นิมิตเกิดขึ้นตอนกลางคืน ทะเลปั่นป่วนเพราะทั้งสี่ของฟ้าสวรรค์ ความมืดและน้ำทำให้นึกถึงการเนรมิตสร้างโลก แต่ตรงนี้เป็นการทำลาย ประการที่สอง สัตว์ทั้งสี่ในนิมิตเป็นสัตว์ไม่สะอาด และเป็นสัตว์ผสมที่เป็นสัญลักษณ์ของการละเมิดการทรงสร้าง ประการที่สาม สัตว์เหล่านี้แสดงให้เห็นการยึดอำนาจ ซึ่งเป็นอำนาจการปกครองที่พระเจ้าทรงประทานให้อาดัมปกครองสัตว์ทั้งหลายในสวนเอเดน ประการที่สี่ เมื่อบุตรมนุษย์เสด็จมา อำนาจการปกครองของพระเจ้าถูกไถ่คืนมาเพื่อมอบให้ผู้ที่สมควรได้รับ สิ่งที่อาดัมได้เสียไป บุตรมนุษย์ได้ทรงไถ่มาด้วยการพิพากษาในสวรรค์

คำอธิบายข้างบนทำให้เราเห็นภาพกว้างของเหตุการณ์เบื้องหลังของสัญลักษณ์ในนิมิตอย่างละเอียด เป็นการดีที่รายละเอียดบางอย่างในนิมิตได้รับการอธิบายโดยทูตสวรรค์ เราจึงสามารถเข้าใจโครงร่างของคำพยากรณ์นี้ได้