---
title:  วันพุธ การเสด็จกลับมาของบุตรมนุษย์
date:   19/02/2020
---

`อ่าน ดาเนียล 7:13 ใครคือบุตรมนุษย์ในที่นี้ และจะพิสูจน์ได้อย่างไร (ดู มาระโก 13:26; มัทธิว 8:20; มัทธิว 9:6; ลูกา 6:26; ลูกา 12:8)`

เมื่อการพิพากษาเริ่มขึ้น บุคลสำคัญที่เข้ามาคือบุตรมนุษย์ ท่านคือใคร ประการแรก บุตรมนุษย์ปรากฏตัวเหมือนชาวสวรรค์ แต่มีลักษณะของความเป็นมนุษย์ กล่าวได้ว่า เป็นพระเจ้าและมนุษย์ในบุคคลเดียว ที่มามีบทบาทในการพิพากษา ประการที่สอง บุตรมนุษย์มาพร้อมกับบรรดาเมฆของสวรรค์ เหมือนการเสด็จกลับมาครั้งที่สองที่กล่าวไว้ในพระคัมภีร์พันธสัญญาใหม่ แต่ดาเนียล 7:13 ไม่ได้บอกว่าเป็นการมายังโลก แต่มาหาผู้เจริญด้วยวัยวุฒิ ประการที่สาม การอธิบายว่าบุตรมนุษย์มาพร้อมกับเมฆของสวรรค์ แสดงว่าเป็นองค์เจ้านาย นี่เป็นการอธิบายถึงถึงมหาปุโรหิตที่ล้อมรอบด้วยควันจากการเผาเครื่องหอม ในห้องอภิสุทธิสถาน ในวันลบมลทิน เพื่อชำระพระวิหาร

บุตรมนุษย์มีพระลักษณะของพระเจ้า ท่านได้รับ “ราชอำนาจ ศักดิ์ศรี กับราชอาณาจักรจักร” และ “ชนทุกชาติทุกเผ่าทุกภาษาจะปรนนิบัติท่าน” (ดาเนียล 7:14) คำว่า “ปรนนิบัติ” สามารถเปลี่ยนเป็น “นมัสการ” ซึ่งปรากฏ 9 ครั้ง ในดาเนียลบทที่ 1-7 (ดาเนียล 3:12, 14, 17, 18, 28; 6:16, 20; 7:14, 27) สื่อถึงความจงรักภักดีต่อพระเจ้า แสดงว่าการเปลี่ยนบัญญัติและการนมัสการโดยเขาเล็ก ถูกนำกลับมาใหม่ผ่านการพิพากษาในครั้งนี้ การนมัสการที่เปลี่ยนโดยระบบสันตะปาปาทำให้มนุษย์เป็นคนกลางระหว่างพระเจ้าและ มนุษย์ ดาเนียลแสดงให้เห็นว่า ผู้ที่เป็นคนกลางระหว่างพระเจ้ากับมนุษย์เพียงหนึ่งเดียวคือบุตรมนุษย์เท่านั้น “เพราะว่าพระเจ้ามีองค์เดียว และคนกลางก็มีแต่เพียงผู้เดียวระหว่างพระเจ้ากับมนุษย์ คือพระเยซูคริสต์ผู้ทรงสภาพมนุษย์” (1 ทิโมธี 2:5)

`จากทั้งหมดที่เราได้อ่านในพระคัมภีร์เกี่ยวกับชีวิตและพระลักษณะของพระเยซู เพราะเหตุใดจึงมีกำลังใจเมื่อรู้ว่า พระองค์ทรงเป็นศูนย์กลางของการพิพากษาตรงนี้`