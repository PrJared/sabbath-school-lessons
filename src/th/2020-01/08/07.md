---
title:  วันศุกร์ ความคิดเพิ่มเติม
date:   21/02/2020
---

ดูประวัติศาสตร์คร่าวๆ หลังจากที่อาณาจักรโรมล่มสลาย จากการโจมตีของพวกอนารยชนจากทางเหนือ บาทหลวงแห่งโรม (bishop) ถือโอกาสความได้เปรียบในการกำจัดอนารยชนสามเผ่า และสถาปนาตนขึ้นมามีอำนาจเหนือกรุงโรมเพียงผู้เดียวในปี ค.ศ. 538 ท่านได้รวมเอาสถาบันต่างๆ และอำนาจด้านการเมืองของจักรพรรดิมาไว้ด้วยกัน เวลานี้สันตะปาปารวมเอาอำนาจทางโลกและทางธรรมไว้ด้วยกัน จนถึงเวลาที่ถูก นโปเลียนปลดออกในปี ค.ศ. 1798 นี่ไม่จุดจบของโรม เป็นเพียงจุดสิ้นสุดของการข่มเหงเท่านั้น สันตะปาปาไม่เพียงแต่อ้างว่าเป็นตัวแทนของพระคริสต์เท่านั้น แต่ได้เพิ่มคำสอนและพิธีที่ขัดแย้งกับพระคัมภีร์ด้วย เช่น แดนชำระ ศีลล้างบาป การสารภาพบาปผ่านบาทหลวง และการเปลี่ยนพระบัญญัติของวันสะบาโตจากวันเสาร์เป็นวันอาทิตย์ ซึ่งเป็นส่วนหนึ่งของการเปลี่ยน “วาระและธรรมบัญญัติต่างๆ” (ดาเนียล 7:25)

“มนุษย์ไม่มีกำลังพอจะปะทะกับศัตรู แต่เมื่อมนุษย์สวมเสื้อผ้าไร้ราคี จากการที่ได้สารภาพบาปแล้ว เขาสามารถยืนต่อหน้าพระพักตร์ของพระเจ้าได้ เพราะพระเยซูทรงเป็นทนายแก้ต่างให้พวกเขา พระองค์นำเสนอคำแก้ข้อกล่าวหาในนามของผู้ที่กลับใจ เชื่อ และมอบดวงวิญญาณของเขาแด่พระองค์ พระองค์ทรงโต้แย้ง ด้วยอำนาจจากการสิ้นพระชนม์ที่คาลวารีเพื่อทำลายข้อกล่าวหาที่พวกเขาได้รับ การเชื่อฟังพระบัญญัติอย่างสมบูรณ์ทำให้พระองค์ได้รับอำนาจทั้งสิ้นบนสวรรค์และบนโลก พระองค์ทรงทูลขอพระเมตตาและการคืนดีจากพระบิดาให้คนที่ถูกกล่าวหา พระองค์ทรงกล่าวว่า “โอ ซาตาน คนเหล่านี้เราได้ซื้อไว้แล้วโดยพระโลหิตของเรา พวกเขาเป็นดุจดุ้นฟืนที่ฉวยออกมาจากไฟ” และทรงกล่าวแก่คนที่วางใจในพระองค์ว่า “นี่แน่ะเราได้เอาความผิดออกไปเสียจากเจ้าแล้ว และเราจะประดับตัวเจ้าด้วยเสื้อผ้าดีๆ” (เศคาริยาห์ 3:4) (เอลเลน จี.ไว้ท์, ผู้เผยพระวจนะและกษัตริย์, หน้า 586, 587)

**คำถามเพื่อการอภิปราย**

`1.	ให้ดูลักษณะของเขาเล็กที่เกิดจากสัตว์ร้ายตัวที่สี่ที่หมายถึงอาณาจักรโรม อะไรคืออำนาจที่เกิดจากอาณาจักรโรมเมื่อหลายศตวรรษที่ผ่านมา ที่ได้ข่มเหงประชากรของพระเจ้า และยังมีอยู่ในทุกวันนี้ เพราะเหตุใดความเข้าใจตรงนี้จึงสามารถช่วยป้องกันเราจากการตีความที่ไม่ถูกต้อง เช่น ตีความว่าเขาเล็กเป็นกษัตริย์ของกรีก ซึ่งหายไปมากกว่าหนึ่งศตวรรษตั้งแต่ก่อนที่พระเยซูจะเสด็จมาครั้งแรก และช่วยป้องกันเราจากการตีความว่า เขาเล็กเป็นอำนาจในอนาคตที่ยังไม่เกิดขึ้น`