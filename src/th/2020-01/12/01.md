---
title:  จากเหนือและใต้สู่แผ่นดินอันรุ่งโรจน์
date:   14/03/2020
---

### อ่านข้อพระคัมภีร์สำหรับบทเรียนสัปดาห์นี้
ดาเนียล บทที่ 11; ดาเนียล 8:3-8, 20-22; อิสยาห์ 46:9, 10; ดาเนียล 8:9, 23; มัทธิว 27:33-50

> <p>ข้อควรจำ</p>
> “คนฉลาดบางคนจะล้มลง เพื่อพวกเขาจะถูกถลุง และชำระให้หมดจด จนกว่าจะถึงวาระสุดท้าย เพราะวาระก็จะมาตามเวลากำหนด”  (ดาเนียล 11:35)

เมื่อเราเริ่มต้นบทที่ท้าทายบทนี้ ควรทำความกระจ่างจุดสำคัญก่อนที่จะศึกษาต่อไป จุดแรก ดาเนียล บทที่ 11 ก็กล่าวถึงสิ่งเดียวกันที่กล่าวไว้ในคำพยากรณ์บทก่อนทั้งหมด คือดาเนียล บทที่ 2 , 7, 8 และ 9 คำพยากรณ์เหล่านี้เริ่มต้นในสมัยของดาเนียลไปจนถึงวาระสุดท้าย จุดที่สอง ผู้มีอำนาจฝ่ายโลกที่เกิดขึ้น ต่างกดขี่ข่มเหงประชากรของพระเจ้า จุดที่สาม คำพยากรณ์ทั้งหมดจบด้วยสุขนาฏกรรม ดาเนียล บทที่ 2 ก้อนหินกลิ้งมากระทบปฏิมากร และปฏิมากรแตกออกเหมือนแกลบถูกลมพาไปจนไร้ร่องรอย ในดาเนียล บทที่ 7 บุตรมนุษย์รับอาณาจักร ในดาเนียล บทที่ 8 และ 9 พระวิหารบนสวรรค์ได้รับการชำระให้สะอาดผ่านพันธกิจของพระเมสสิยาห์

ดาเนียล บทที่ 11 มีจุดสำคัญสามจุดคือ จุดแรก เริ่มด้วยกษัตริย์ของเปอร์เซีย และชะตากรรมของกษัตริย์แต่ละองค์ และจบด้วยพระราชาแห่งถิ่นเหนือโจมตีภูเขาบริสุทิ์ของพระเจ้า จุดที่สอง เป็นสงครามระหว่างพระราชาถิ่นเหนือและพระราชาถิ่นใต้ พร้อมทั้งกล่าวว่าประชากรของพระเจ้าจะได้รับผลกระทบจากสู้รบ และ จุดที่สาม การสู้รบจะจบลงด้วยความสุข เมื่อพระราชาถิ่นเหนือสิ้นชีวิตระหว่างทะเลและ “ภูเขาบริสุทธิ์รุ่งโรจน์” (ดาเนียล 11:45) นี่คือจุดจบของความชั่วร้าย และการสถาปนาอาณาจักรนิรันดร์ของพระเจ้า