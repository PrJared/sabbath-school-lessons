---
title:  วันศุกร์ ความคิดเพิ่มเติม
date:   20/03/2020
---

สิ่งที่น่าสนใจคือ อย่างน้อยมาร์ติน ลูเธอร์ก็ได้กล่าวถึง ดาเนียล 11:29-39 ว่าตามดาเนียล 11:31 สิ่งน่าสะอิดสะเอียนซึ่งทำให้เกิดการร้างเปล่า หมายถึงสันตะปาปารวมถึงหลักคำสอนและธรรมเนียมปฏิบัติของเขา ดังนั้นดาเนียลบทที่ 11 กับบทที่ 7 และ 8 จึงเสริมมุมมองของลูเธอร์และโปรเตสแตนท์กลุ่มอื่นๆ ที่เห็นว่าระบบของสันตะปาปาและคำสอนของเขาทำให้คำพยากรณ์เหล่านี้สำเร็จจริงในประวัติศาสตร์ เรื่องนี้เอลเลน จี.ไว้ท์ กล่าวว่า “ไม่มีคริสตจักรใดภายใต้การปกครองของโรมจะได้รับเสรีภาพทางความคิดโดยไม่ถูกรบกวน หลังจากที่ระบบสันตะปาปาเรืองอำนาจ เธอก็ยื่นมือออกไปบดขยี้คริสตจักรทั้งหมดที่ไม่ยอมรับเธอให้แตกสลายไป คริสตจักรแล้ว คริสตจักรเล่าได้ยอมสยบเข้ามาอยู่ภายใต้อำนาจของเธอ” (เอลเลน จี.ไว้ท์, สงครามแห่งประวัติศาสตร์, หน้า 62)

**คำถามเพื่อการอภิปราย**

`1.	เราจะเข้าใจความรู้สึกของคนอื่น โดยไม่ประนีประนอมคำสอนในพระคัมภีร์กับบทบาทของโรมในวาระสุดท้ายได้อย่างไร`

`2.	ดาเนียล 11:33 กล่าวว่า “และคนเหล่านั้นที่ฉลาด จะทำให้คนเป็นอันมากเข้าใจ แม้ว่าเขาจะล้มลงด้วยดาบ หรือด้วยเปลวไฟ ด้วยการเป็นเชลย หรือด้วยถูกปล้นสักระยะเวลาหนึ่งก็ตาม” พระคัมภีร์ข้อนี้พูดถึงชะตาของประชากรที่สัตย์ซื่อต่อพระเจ้าอย่างไร พวกเขาทำอะไรก่อนที่จะถูกทำร้าย และสิ่งนี้ให้บทเรียนอะไรแก่เราในปัจจุบันนี้`

`3.	ดาเนียล 11:36 “และพระราชาจะทำตามความพอใจของเขา เขาจะยกตนขึ้น และพองตัวขึ้นเหนือพระทุกองค์ และจะพูดสิ่งที่น่าเกลียดต่อสู้พระเจ้าแห่งพระทั้งหลาย เขาจะเจริญขึ้นจนกว่าพระพิโรธจะครบถ้วน  เพราะสิ่งใดที่ทรงกำหนดไว้จะต้องสำเร็จ” ข้อพระคัมภีร์หมายถึงใคร และเตือนอะไรเรา (ดู อิสยาห์ 14:12-17; ดู 2 เธสะโลนิกา 2:1-4)`

`4.	ดาเนียล 11:27, 29 และ 35 คำว่า “เวลากำหนด” บอกเราว่าพระเจ้าทรงควบคุมประวัติศาสตร์อย่างไร`