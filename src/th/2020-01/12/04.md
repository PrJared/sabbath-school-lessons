---
title:  วันอังคาร โรมและเจ้าแห่งพันธสัญญา
date:   17/03/2020
---

`อ่าน ดาเนียล 11:16-28  แม้ข้อพระคัมภีร์นี้จะใจยาก แต่คุณสามารถเห็นภาพอะไรที่ปรากฏในที่นี้`

การเปลี่ยนผ่านอำนาจจากกษัตริย์ของกรีกอมาสู่อาณาจักรโรมนั้นเห็นได้จาก ดาเนียล 11:16 ที่กล่าวว่า “แต่ผู้ยกมาต่อสู้กับท่าน จะทำตามความพอใจของเขาเอง จึงไม่มีใครต่อสู้เขาได้ และเขาจะยั่งยืนอยู่ในแผ่นดินอันรุ่งโรจน์ และตลอดทั้งแผ่นดินก็จะตกอยู่ในอำนาจของเขา”  แผ่นดินอันรุ่งโรจน์คือกรุงเยรูซาเล็มและตั้งที่ของประเทศอิสราเอลยุคก่อน ส่วนอำนาจใหม่ที่เข้ามายึดครองพื้นที่คืออาณาจักรโรม เหตุการณ์นี้หมายถึงเขาเล็กที่มุ่งสู่แผ่นดินอันรุ่งโรจน์ (ดาเนียล 8:9) จึงชัดเจนว่านี่คืออำนาจของอาณาจักรโรม

ข้อมูลที่ให้ความชัดเจนในที่นี่คือ “ผู้เก็บส่วย” ต้องเป็นซีซาร์ออกัสตัส นี่เป็นเวลาที่พระเยซูทรงบังเกิดตอนที่มารีย์กับโยเซฟเดินทางมาที่เบธเลเฮมเพื่อจดทะเบียนสำมะโนครัว (ดาเนียล 11:20) ตามคำพยากรณ์ ผู้ปกครองคนที่สืบทอดบัลลังก์เป็นคนน่าเกลียดคนหนึ่ง (ดาเนียล 11:21) ตามประวัติศาสตร์ผู้สืบบัลลังก์ต่อจากออกัสตัสคือติเบริอุส (Tiberius) ที่เป็นบุตรบุญธรรมของออกัสตัส ติเบริอุสเป็นผู้ที่รู้กันว่าผิดปกติและชั่วร้าย

สิ่งที่สำคัญที่สุดตามพระคัมภีร์ตอนนี้คือ สมัยที่จักรพรรดิติเบริอุสปกครอง เป็นเวลาที่ “เจ้าแห่งพันธสัญญา” ถูกทำลาย (ดาเนียล 11:22) นี่คือการตรึงพระคริสต์ ที่เรียกว่า “พระเมสสิยาห์” (ดาเนียล 9:25 และมัทธิว 27:33-50) เวลาที่พระองค์ถูกตรึงและสิ้นพระชนม์เป็นช่วงการครองราชย์ของติเบริอุส เมื่อเรื่องนี้บ่งชี้ถึงพระเยซูผู้ทรงเป็น “เจ้าแห่งพันธสัญญา” จึงเป็นหลักฐานที่มีความน่าเชื่อถือในทางประวัติศาสตร์ ที่แสดงว่าพระเจ้าทรงรู้ล่วงหน้าถึงสิ่งที่จะเกิดขึ้น สิ่งเหล่านี้พิสูจน์ความถูกต้องของพระเจ้า เราจึงควรไว้วางใจพระองค์เกี่ยวกับอนาคต

`แม้แต่การเมืองและประวัติศาสตร์ที่ผ่านมาก็กล่าวถึงพระเยซูชาวนาซาเร็ธ “เจ้าแห่งพันธสัญญา” สิ่งนี้ช่วยให้เราเห็นว่าพระเยซูทรงเป็นศูนย์กลางของพระคัมภีร์อย่างไร`