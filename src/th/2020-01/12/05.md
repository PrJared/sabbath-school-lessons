---
title:  วันพุธ ผู้มีอำนาจต่อไป
date:   18/03/2020
---

`อ่าน ดาเนียล 11:29-39 ใครขึ้นมามีอำนาจหลังอาณาจักรโรม` 
    
ดาเนียล 11:29-39 ชี้ถึงระบบอำนาจใหม่ แม้ระบบนี้จะได้รับอำนาจจากอาณาจักรโรม และมีลักษณะบางอย่างคล้ายกับอำนาจเก่า แต่ก็มีบางลักษณะที่แตกต่างออกไป พระคัมภีร์กล่าวว่า “พอถึงเวลากำหนด เขาจะกลับมาที่ถิ่นใต้ แต่ครั้งนี้เหตุการณ์จะไม่เป็นไปอย่างครั้งก่อน” (ดาเนียล 11:29) เมื่อดูไกลออกไปจะเห็นใช้อำนาจทางศาสนา โจมตีพระเจ้าและประชากรของพระองค์โดยตรง ตามรายละเอียดดังต่อไปนี้

ประการแรก ท่านจะ “จะเกรี้ยวกราดต่อพันธสัญญาบริสุทธิ์”(ดาเนียล 11:30) นี่คือพันธสัญญาแห่งความรอดของพระเจ้าที่กษัตริย์องค์นี้ต่อต้าน

ประการที่สอง กษัตริย์องค์นี้จะยกทัพมา“ทำให้สถานนมัสการคือป้อมปราการเป็นมลทิน และจะให้เลิกเครื่องเผาบูชาเนืองนิตย์นั้นเสีย”(ดาเนียล 11:31) เราจำได้ถึงเขาเล็กในดาเนียล บทที่ 8 ที่เหยียบย่ำ “สถานนมัสการ” และ “เครื่องเผาบูชาเนืองนิตย์” ก็ถูกชิงไป (ดาเนียล 8 :11) นี่คือส่งครามฝ่ายวิญญาณที่ต่อต้านพันธกิจของพระคริสต์ในพระวิหารบนสวรรค์

ประการที่สาม จากกาทำลายพระวิหารของอำนาจนี้คือ “การละเมิดที่ทำให้เกิดการร้างเปล่า” ในพระวิหารของพระเจ้า สิ่งนี้ชี้ถึงการยกเลิกและการทำลายของเขาเล็ก (ดาเนียล 8:13)

ประการที่สี่ อำนาจนี้ข่มเหงประชากรของพระเจ้า “คนฉลาดบางคนจะล้มลง เพื่อพวกเขาจะถูกถลุง และชำระให้หมดจด จนกว่าจะถึงวาระสุดท้าย เพราะวาระก็จะมาตามเวลากำหนด” (ดาเนียล 11:35) สิ่งนี้ชี้ให้เห็นเขาเล็กที่ “เหวี่ยงบริวารคือดาวบางดวงลงมายังพื้นดิน แล้วเหยียบย่ำเสีย” (ดาเนียล 8:10 เทียบกับ ดาเนียล 7:25)

ประการที่ห้า กษัตริย์องค์นี้ “จะยกตนขึ้น และพองตัวขึ้นเหนือพระทุกองค์ และจะพูดสิ่งที่น่าเกลียดต่อสู้กับพระเจ้าแห่งพระทั้งหลาย” (ดาเนียล 11:36) เหมือนกับเขาเล็กที่ “พูดคุยโว” (ดาเนียล 7:8) และ“กล่าวร้ายองค์ผู้สูงสุด” (ดาเนียล 7:25)

`ตามที่อ่านในดาเนียล บทที่ 7 และ 8 อำนาจนี้คือใคร และเพราะเหตุใดสิ่งนี้จึงสำคัญสำหรับเราที่จะยืนหยัดเพื่อสิ่งที่ถูกต้องของเรา`