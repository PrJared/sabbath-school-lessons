---
title:  วันอาทิตย์ งานเลี้ยงของกษัตริย์เบลชัสซาร์
date:   02/02/2020
---

`อ่าน ดาเนียล 5:1-4 กับ ดาเนียล 1:1, 2 กษัตริย์เบลชัสซาร์กำลังทำอะไรที่เลวร้ายมาก สิ่งนี้เผยให้เห็นอุปนิสัยที่แท้จริงกษัตริย์อย่างไร เปรียบเทียบกับการกระทำในวิวรณ์ 17:4-6 มีอะไรที่คล้ายกัน`

กษัตริย์เบลชัสซาร์ทรงรับสั่งให้นำภาชนะศักดิ์สิทธิ์จากพระวิหารที่เยรูซาเล็มมาใส่เครื่องดื่ม กษัตริย์เนบูคัดเนสซาร์ได้ยึดเอามาจากพระวิหารที่กรุงเยรูซาเล็มก็จริง แต่ทรงให้เก็บรักษาไว้ในวิหารของเทพเจ้าที่พระองค์กราบไหว้เท่านั้น เป็นการแสดงว่าอย่างน้อย พระองค์ทรงให้ความเคารพสิ่งศักดิ์สิทธิ์ของชาวยิว เท่ากับสิ่งศักดิ์สิทธิ์ของพระองค์ แต่กษัตริย์เบลชัสซาร์ ไม่ทรงถือว่าภาชนะเหล่านั้นเป็นสิ่งศักดิ์สิทธิ์ จึงให้นำมาใส่เหล้าองุ่นดื่ม นี่เป็นการดูหมิ่นพระเจ้าอย่างร้ายแรง

ขณะที่กษัตริย์และข้าราชบริพารกำลังดื่มเหล้าจากภาชนะศักดิ์สิทธิ์ พวกเขาสรรเสริญพระที่ทำด้วยทองคำ เงิน ทองสัมฤทธิ์ เหล็ก ไม้ และหิน (ดาเนียล 5:4) ควรสังเกตวัตถุทั้งหกชนิด ชาวบาบิโลนใช้เลขฐาน 60 ซึ่งแตกต่างจากเลขฐาน 10 ที่ใช้ในปัจจุบันนี้ ดังนั้นเทพเจ้าทั้งหกจึงเป็นเครื่องหมายแทนความสมบูรณ์ของชาวบาบิโลน เท่ากับเต็มทุกมิติในระบบศาสนาของบาบิโลน ที่น่าสนใจคือ ตรงกับลำดับของวัตถุในรูปปฏิมากรของกษัตริย์เนบูคัดเนสซาร์ ยกเว้นไม้ซึ่งมาแทนที่ดินเหนียวตอนสุดท้าย แม้หินในที่นี้จะเป็นรูปเคารพ แต่ก็ยังเป็นหินที่มากระทบรูปปฏิมากรที่หมายถึงการพิพากษาของพระเจ้าที่มีต่ออาณาจักรทั้งหลายในโลกนี้ (ดู ดาเนียล 2:44, 45) ที่มีบาบิโลนเป็นสัญลักษณ์ด้วย

การเลี้ยงฉลองนี้เป็นสัญลักษณ์แสดงถึงของวาระสุดท้ายของบาบิโลนในวิวรณ์ เช่นเดียวกับกษัตริย์เบลชัสซาร์ หญิงในวาระสุดท้ายของบาบิโลนถือถ้วยทองคำ “ที่เต็มไปด้วยสิ่งน่าสะอิดสะเอียนแห่งแผ่นดินโลก” (ดาเนียล 17:4) สิ่งที่น่าสะอิดสะเอียนหมายถึงคำสอนเทียมเท็จ ที่บิดเบือนระบบการนมัสการ บาบิโลนสมัยใหม่ล่อลวงชาวโลกสู่ความชั่วร้าย (วิวรณ์ 17:4-6) เป็นที่ชัดเจนว่าการพิพากษาจะเกิดขึ้นกับเธอ ในวันพิพากษาที่จะมาถึง

`มีวิธีใดบ้างที่สังคมและวัฒนธรรมของเราดูหมิ่นความจริงจากพระวจนะของพระเจ้า และเราจะระมัดระวังไม่เข้าไปมีส่วนในการทำสิ่งที่ผิดนี้ได้อย่างไร`