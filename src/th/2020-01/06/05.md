---
title:  วันพุธ ถูกชั่งในตราชูทรงเห็นว่ายังขาดอยู่
date:   05/02/2020
---

`อ่าน ดาเนียล 5:13-28 ด้วยเหตุผลอะไรที่ดาเนียลบอกว่ากษัตริย์จะถึงจุดจบ`
   
เพราะสถานการณ์บังคับ กษัตริย์จึงตัดสินพระทัยปรึกษาเรื่องนี้กับดาเนียล แต่ดูเหมือนพระองค์ลังเลพระทัย สิ่งนี้บ่งบอกถึงท่าทีของกษัตริย์ที่มีต่อพระเจ้าของดาเนียล มากกว่าตัวท่านดาเนียลเอง

การตอบสนองต่อรางวัลของกษัตริย์ บ่งบอกถึงสิ่งที่ดาเนียบให้ความสำคัญและนิสัยของท่านได้อย่างดี การที่ดาเนียลทราบถึงความหมายของตัวอักษรลึกลับ ทำให้ท่านตระหนักถึงความไร้ค่าของรางวัลที่จะได้รับ

ดาเนียลเสนอแนะกษัตริย์ในสามอย่างคือ

ประการแรก กษัตริย์เบลชัสซาร์ได้ละเลยประสบการณ์ของกษัตริย์เนบูคัดเนสซ่าร์ หาไม่แล้วพระองค์คงได้กลับใจใหม่ และถ่อมพระทัยลงเหมือนผู้นั่งบนบัลลังก์ก่อนหน้าพระองค์

ประการที่สอง กษัตริย์เบลชัสซาร์ ได้นำเครื่องใช้ในพระวิหารมาใส่เหล้าองุ่นดื่ม และสรรเสริญรูปเคารพ ตรงนี้ดาเนียลกล่าวถึงโลหะหกประเภท ตามที่กล่าวไว้แล้ว

ประการที่สาม กษัตริย์เบลชัสซาร์ละเลยการถวายพระสิริแด่พระเจ้า พระเจ้าองค์ที่ “แต่ฝ่าพระบาทไม่ได้ถวายพระเกียรติแด่พระเจ้า ผู้ซึ่งลมปราณของฝ่าพระบาทอยู่ในพระหัตถ์ของพระองค์ และทางทั้งสิ้นของฝ่าพระบาทก็ขึ้นอยู่กับพระองค์” (ดาเนียล 5:23)

หลังจากกล่าวถึงความล้มเหลวของกษัตรติย์ ดาเนียลก็ตีความหมายของอักษรลึกลับ ตอนนี้เราได้เรียนรู้ว่า ตัวอักษรบนกำแพงประกอบด้วยคำกริยาในภาษาอาราเมค 3 ตัว (ตัวแรกถูกกล่าวซ้ำ) ความหมายพื้นฐานที่กษัตริย์และข้าราชบริพารควรรู้คือ เมเน คือ ถูกนับ เทเคล คือ ถูกชั่ง และ เปเรส คือ ถูกแบ่ง

เวลานั้นกองทัพของมีเดีย-เปอร์เซียมาล้อมกรุงบาบิโลนไว้แล้ว กษัตริย์ นักปราชญ์ และที่ปรึกษาคงพากันสงสัยว่าความหมายของตัวอักษรที่เป็นลางร้าย แต่ไม่กล้าพูดอะไรที่กษัตริย์ไม่โปรดปราณ มีเพียงดาเนียลที่สามารถแปลรหัสตามความจริงของข่าวสาร เพื่อนำเสนอความหมายเต็มแก่กษัตริย์เบลชัสซาร์ว่า  เมเน พระเจ้าทรงนับเวลาของอาณาจักรของพระองค์ และพบว่าหมดแล้ว เทเคล พระองค์ ถูกชั่งในตราชู และเห็นว่ายังขาดอยู่  เปเรส อาณาจักรของพระองค์ถูกแบ่งให้คนมีเดียและคนเปอร์เซีย (ดาเนียล 5:26-28)

การตีความหมายตัวอักษรบนผนังพระราชวังไม่มีสิ่งใดให้การประโลมใจ หรือให้ความรื่นเริงยินดี

`การพิพากษามาถึงกษัตริย์อย่างรวดเร็ว เราจะเรียนรู้ที่จะไว้วางใจในพระเจ้าเกี่ยวกับการพิพากษาในปัจจุบัน ที่กำลังจะมาถึงได้อย่างไร (ดู ปัญญาจารย์ 3:17; ปัญญาจารย์  8:11; มัทธิว 12:36; โรม 14 :12)`