---
title:  จากความเย่อหยิ่งสู่ความพินาศ
date:   01/02/2020
---

### อ่านข้อพระคัมภีร์สำหรับบทเรียนสัปดาห์นี้
ดาเนียล บทที่ 5; วิวรณ์ 17:4-6; สดุดี 96:5; โคโลสี 1:15-17; โรม 1:16-32; ปัญญาจารย์  8:11; วิวรณ์ 14:8

> <p>ข้อควรจำ</p>
> “พระองค์ทรงเปลี่ยนวาระ และฤดูกาล ทรงถอดบรรดากษัตริย์ และทรงตั้งขึ้นใหม่ พระองค์ประทานปัญญาแก่นักปราชญ์ และความรู้แก่คนฉลาด” (ดาเนียล 2:21)

ในดาเนียล บทที่ 5 พระวจนะของพระเจ้าให้ตัวอย่างที่ทรงพลังให้เห็นถึงความเย่อหยิ่งยโสของมนุษย์ ที่จบลงอย่างน่าประหลาดใจ แม้จะใช้เวลานานกว่าที่กษัตริย์เนบูคัดเนสซาร์จะรู้บทเรียน แต่อย่างน้อยพระองค์ก็ได้เรียนรู้ แต่กษัตริย์เบลชัสซาร์ที่เป็นราชนัดดา (หลาน) ไม่ได้เรียนรู้ กษัตริย์เบลชัสซาร์มีคำสั่งให้นำภาชนะเครื่องใช้ที่นำมาจากพระวิหาร ที่กษัตริย์เนบูคัดเนสซาร์นำมาจากกรุงเยรูซาเล็ม ออกมาใช้ในงานเลี้ยงของพระองค์ การกระทำเช่นนั้นเท่ากับเป็นการดูหมิ่นสิ่งศักดิ์สิทธิ์ ซึ่งไม่เพียงเป็นการท้าทายพระเจ้า แต่เป็น

การต่อสู้กับพระองค์ด้วย กษัตริย์เบลชัสซาร์จึงได้เติมถ้วยแห่งความชั่วร้ายของพระองค์ ที่เป็นการกระทำเหมือนเขาเล็ก (ดู ดาเนียล บทที่ 8) ที่โจมตีรากฐานของพระวิหารของพระเจ้า โดยย้ายอำนาจการปกครองจากกษัตริย์เบลชัสซาร์ พระเจ้าทรงวาดภาพให้เห็นสิ่งที่พระองค์จะทรงทำให้สำเร็จต่อศัตรูของพระองค์ในวาระสุดท้าย เหตุการณ์ในดาเนียลบทที่ 5 ได้เกิดขึ้นปี ก.ค.ศ. 539 ในคืนนั้นอาณาจักรบาบิโลนพ่ายแพ้แก่กองทัพของ มีเดีย-เปอร์เซีย การเปลี่ยนแปลงนี้เกิดขึ้นจากอาณาจักรของศีรษะที่เป็นทองคำ สู่อาณาจักรของอกและแขนที่เป็นเงิน ตามที่พยากรณ์ไว้ในดาเนียล บทที่ 2 เป็นหลักฐานชัดเจนว่า พระเจ้าทรงปกครองเหนือโลก