---
title:  วันศุกร์ ความคิดเพิ่มเติม
date:   07/02/2020
---

การจัดงานเลี้ยงใหญ่เป็นเรื่องปกติในท้องพระโรงของกษัตริย์สมัยโบราณ เพราะกษัตริย์ชอบจัดเลี้ยงอย่างใหญ่โต หรูหรา ฟุ่มเฟือย เพื่อแสดงถึงความยิ่งใหญ่ และให้เกิดการยอมรับนับถือ แม้เราจะไม่ทราบรายละเอียดทุกอย่างของงานเลี้ยงที่กษัตริย์เบลชัสซาร์จัดขึ้น แต่เราทราบว่างานเลี้ยงครั้งนี้ถูกจัดขึ้นขณะที่กองทัพของมีเดีย-เปอร์เซียเตรียมพร้อมจะเข้าโจมตีเพื่อยึดเอากรุงบาบิโลน ถ้าพูดในฐานะมนุษย์ก็ไม่มีอะไรต้องกังวล เพราะกรุงบาบิโลนมีกำแพงหนาและสูง มีอาหารเก็บไว้รับประทานได้หลายปี และมีน้ำกินและน้ำใช้เหลือเฟือ เพราะมีแม่น้ำยูเฟรตีสไหลผ่านใจกลางเมือง ดังนั้นกษัตริย์เบลชัสซาร์เห็นว่าไม่มีปัญหาใดๆ ที่จะจัดงานเลี้ยงแม้ขณะที่กองทหารของข้าศึกกำลังล้อมเมืองไว้ และพระองค์ทรงสั่งให้มีการเลี้ยงฉลอง โดยให้มีช่วงเวลาเฉลิมฉลองอย่างระทึกใจ ที่นำไปสู่การปล่อยตัวตามอารมณ์ นี่เป็นข้อพิสูจน์ให้เห็นว่า ความหยิ่งยโสของมนุษย์ เมื่อเปรียบเทียบกับฤทธานุภาพขององค์พระเจ้าผ่านดาเนียล พระเจ้าทรงแจ้งให้กษัตริย์รับทราบว่ากษัตริย์ดูหมิ่นโอกาสการเรียนรู้ความจริง ดังข้อพระคัมภีร์กล่าวว่า “แต่ฝ่าพระบาทไม่ได้ถวายพระเกียรติแด่พระเจ้า ผู้ซึ่งลมปราณของฝ่าพระบาทอยู่ในพระหัตถ์ของพระองค์ และทางทั้งสิ้นของฝ่าพระบาทก็ขึ้นอยู่กับพระองค์” (ดาเนียล 5:23)

“ประวัติศาสตร์ของประชาชาติทั้งหลายบอกเราในวันนี้ว่า พระเจ้าทรงกำหนดสถานที่ให้ทุกชาติและทุกคนได้อยู่ตามแผนการของพระองค์ ปัจจุบันมนุษย์ทั้งหลาย และประชาชาติต่างได้รับการทดสอบด้วยตราชั่งในพระหัตถ์ของพระองค์ผู้ไม่ผิดพลาด ชะตาของคนทั้งปวงขึ้นอยู่กับการเลือกของพวกเขาเอง และพระเจ้าทรงใช้อำนาจเหนือคนทั้งปวงเพื่อให้สำเร็จตามพระประสงค์ของพระองค์” (เอลเลน จี.ไว้ท์, ผู้เผยพระวจนะและกษัตริย์, หน้า 536)

**คำถามเพื่อการอภิปราย:**

`1.	อภิปรายคำตอบของคำถามวันอาทิตย์เกี่ยวกับวิธีที่สังคมและวัฒนธรรมดูหมิ่นความจริงของพระเจ้า โดยยกตัวอย่างถ้อยคำหรือประโยคที่ดูหมิ่น เราในฐานะบุคคลหรือคริสตจักรจะตอบโต้คำดูหมิ่นเหล่านั้นอย่างไร`

`2.	เรื่องนี้สอนให้เรารู้ว่า ความรอดไม่ได้ขึ้นอยู่กับสิ่งที่เรารู้มากเท่ากับการตอบสนองต่อสิ่งที่เรารู้ อย่างไร (ดู ดาเนียล 5:22)`

`3.	อ่านดาเนียล 5:23 คุณพบหลักการด้านจิตวิญญาณอะไรจากพระคัมภีร์ข้อนี้ เช่น การท้าทายพระเจ้า หรือบทบาทของพระเจ้าในฐานะผู้สร้างและผู้คุ้มครอง แม้กษัตริย์เบลชัสซาร์จะไม่ทราบความหมายของตัวหนังสือที่ถูกเขียนที่ผนังพระราชวัง แต่พระองค์ก็ทรงตระหนก (ดาเนียล 5:6) สิ่งนี้บอกเราถึงความรู้สึกผิดในจิตสำนึกอย่างไร`