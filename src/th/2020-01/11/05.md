---
title:  วันพุธ ความขัดแย้งอันยิ่งใหญ่
date:   11/03/2020
---

`อ่าน ดาเนียล 10:20, 21 มีอะไรถูกเปิดเผยให้ดาเนียลเห็นตรงนี้` 
    
ผู้สื่อข่าวจากสวรรค์ได้เปิดม่านให้ดาเนียลเห็นสงครามของจักรวาลที่ปรากฏขึ้นหลังฉากของประวัติศาสตร์มนุษย์ ทันทีที่ดาเนียลอธิษฐาน สงครามฝ่ายจิตวิญญาณได้เริ่มต้นขึ้นระหว่างสวรรค์และโลก ทูตสวรรค์ต่อสู้กับกษัตริย์ของเปอร์เซีย เพื่ออนุญาตให้ชาวยิวดำเนินการก่อสร้างพระวิหารต่อไป เราทราบจากตอนต้นของดาเนียล บทที่ 10 ว่ากษัตริย์ของเปอร์เซียคือไซรัส อย่างไรก็ดีกษัตริย์ที่เป็นมนุษย์ไม่สามารถขัดขวางชาวสวรรค์ได้ สิ่งนี้ชี้ให้เห็นว่าเบื้องหลังกษัตริย์ที่เป็นมนุษย์ มีตัวแทนฝ่ายวิญญาณร้าย เป็นผู้ส่งเสริมกษัตริย์ไซรัสออกคำสั่งให้ชาวยิวหยุดการก่อสร้างพระวิหารขึ้นใหม่

สถานการณ์คล้ายกันนี้เกิดขึ้นใน เอเสเคียล บทที่ 28 เมื่อกษัตริย์เมืองไทรเป็นตัวแทนซาตานที่เป็นอำนาจของฝ่ายวิญญาณที่อยู่เบื้องหลังกษัตริย์ซึ่งเป็นมนุษย์ ดังนั้นจึงไม่แปลกในที่กษัตริย์หลายองค์ของเปอร์เซียต่อต้านจนมีคาเอลต้องลงมาสู้กับซาตานและบริวาร สิ่งนี้แสดงให้เห็นว่าการต่อต้านไม่ให้สร้างพระวิหารในกรุงเยรูซาเล็ม มีเบื้องหลังที่เป็นการต่อสู้ฝ่ายวิญญาณด้วย

`อ่าน ดาเนียล 10:13 การต่อสู้ที่กล่าวตรงนี้ เป็นการต่อสู้แบบใด`

“เมื่อซาตานพยายามอย่างหนักที่จะมีอิทธิพลเหนืออำนาจสูงสุดในอาณาจักรมีเดีย-เปอร์เซีย เพื่อไม่ให้กษัตริย์มีความเมตตาต่อประชากรของพระเจ้า ทูตสวรรค์ทำหน้าที่แทนชาวยิวพลัดถิ่น การต่อสู้นี้เป็นสิ่งที่ทั้งสวรรค์สนใจ ผู้เผยพระวจนะดาเนียล ได้เห็นกาต่อสู้ของอำนาจแห่งความดีและความชั่ว เป็นเวลาสามสัปดาห์ที่กาเบรียลสู้กับอำนาจแห่งความมืดที่มีอิทธิพลเหนือจิตใจของไซรัส และก่อนที่การต่อสู้จะจบ พระคริสต์เสด็จมาช่วยกาเบรียล “เจ้าผู้ครอบครองราชอาณาจักรเปอร์เซียได้ขัดขวางเราไว้ถึง 21 วัน แต่มีคาเอล เจ้าผู้ครอบครองชั้นหัวหน้าผู้หนึ่งมาช่วยเรา เพราะเราถูกละไว้ที่นั่นให้อยู่กับบรรดากษัตริย์เปอร์เซีย” (ดาเนียล 10:13) ทั้งสวรรค์สามารถทำหน้าที่แทนประชากรของพระเจ้าให้สำเร็จได้ ชัยชนะนี้ได้รับในสมัยของไซรัส และแคมไบซีส บุตรของไซรัสที่ครองราชย์ต่อมาอีกเจ็ดปีครึ่ง” (เอลเลน จี.ไว้ท์, ผู้เผยพระวจนะและกษัตริย์, หน้า 571, 572)