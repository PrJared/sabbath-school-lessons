---
title:  วันอังคาร ได้รับการสัมผัสจากทูตสวรรค์
date:   10/03/2020
---

`อ่าน ดาเนียล 10:10-19 มีอะไรเกิดขึ้นในแต่ละครั้งที่ทูตสวรรค์สัมผัสดาเนียล` 

อำนาจจากรัศมีของพระเจ้าทำให้ดาเนียลล้มลง หลังจากนั้นทูตสวรรค์เข้ามาสัมผัสและปลอบประโลมท่าน เมื่อเราอ่าน เราจะเห็นทูตสวรรค์มาสัมผัสดาเนียลสามครั้ง

ครั้งแรก ทำให้ผู้เผยพระวจนะลุกยืนมาฟังถ้อยคำหนุนใจจากสวรรค์ “แล้วท่านพูดกับข้าพเจ้าว่า“ดาเนียลเอ๋ย อย่ากลัวเลย เพราะตั้งแต่วันแรกที่ท่านตั้งใจจะเข้าใจ และถ่อมตัวลงเฉพาะพระพักตร์พระเจ้าของท่านนั้น พระเจ้าทรงฟังถ้อยคำของท่าน และเราด้วยถ้อยคำนั้น” (ดาเนียล 10 :12) คำอธิษฐานของดาเนียลไปถึงสวรรค์ นี่เป็นการตอบคำอธิษฐานของพระเจ้าเพื่อหนุนใจเราในยามยากลำบาก

ครั้งที่สอง ทำให้ดาเนียลพูดออกมา ผู้เผยพระวจนะทูลต่อองค์พระผู้เป็นเจ้า แสดงถึงความยำเกรง และอ่อนกำลัง ว่า “นายเจ้าข้า เพราะนิมิตนั้นความเจ็บเจ็บปวดจึงเกิดกับข้าพเจ้า แล้วข้าพเจ้าก็หมดแรง  ผู้รับใช้ของเจ้านายของข้าพเจ้าจะพูดกับกับเจ้านายของข้าพเจ้าได้อย่างไร  เพราะบัดนี้ไม่มีกำลังเหลืออยู่ในข้าพเจ้าเลย ลมหายใจพรากไปจากข้าพเจ้าแล้ว” (ดาเนียล 10:16, 17) พระเจ้าไม่เพียงตรัสกับเราเท่านั้น แต่ทรงประสงค์จะให้เราเปิดปากทูลพระองค์ถึงความรู้สึก ความต้องการ และความปรารถนาของเราด้วย

ครั้งที่สาม ทำให้ท่านมีกำลังขึ้นมา ขณะที่ดาเนียลตระหนักถึงความอ่อนแอของตน ทูตสวรรค์สัมผัสและหนุนใจท่านด้วยสันติสุขของพระเจ้าว่า “โอ ท่านผู้เป็นที่รักยิ่ง อย่ากลัวเลยสวัสดิภาพจงมีแก่ท่าน จงเข้มแข็ง เออ จงเข้มแข็งเถิด” (ดาเนียล 10:19) พระเจ้าทรงส่งทูตสวรรค์มาตอบคำอธิษฐานของดาเนียล เพื่อให้ท่านเข้าใจนิมิตในระดับลึก กล่าวได้ว่า นิมิตใน บทที่ 11 มีจุดมุ่งหมายเพื่อหนุนใจดาเนียล เป็นการตอบสนองการไว้ทุกข์  และการเฝ้าเดี่ยวเพื่อเหตุการณ์ในเยรูซาเล็ม เมื่อพระเจ้าทรงอยู่ฝ่ายเรา เราสามารถมีสันติสุข แม้เราจะเผชิญกับความขัดแย้ง การได้รับการสัมผัสด้วยความรักของพระเจ้าทำให้เรามองอนาคตด้วยความหวัง

`“ในการดำเนินชีวิตตามปกติของเรา สวรรค์อาจอยู่ใกล้มาก” (เอลเลน จี.ไว้ท์, ผู้พึงปรารถนาแห่งปวงชน, หน้า 48) มีบ่อยเพียงใดที่เราคิดว่า สวรรค์และโลกอยู่ใกล้กันมาก การเก็บความจริงนี้ไว้ในใจจะช่วยให้เราดำเนินชีวิตแตกต่างไปจากเดิมอย่างไร`