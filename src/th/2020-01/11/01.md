---
title:  จากสงครามสู่ชัยชนะ
date:   07/03/2020
---

### อ่านข้อพระคัมภีร์สำหรับบทเรียนสัปดาห์นี้ :
เอเฟซัส 6:12; ดาเนียล บทที่ 10; เอสรา 4:1-5; โยชูวา 5:13-15; วิวรณ์ 1:12-18; โคโลสี 2 :15; โรม 8:37-39

> <p>ข้อควรจำ</p>
> “ท่านกล่าวว่า ‘โอ ท่านผู้เป็นที่รักยิ่ง อย่ากลัวเลย สวัสดิภาพจงมีแก่ท่าน จงเข้มแข็ง เออ จงเข้มแข็งเถิด’ เมื่อท่านพูดกับข้าพเจ้านั้น ข้าพเจ้ามีกำลังขึ้น และกล่าวว่า ‘ขอเจ้านายของข้าพเจ้าจงพูดเถิด เพราะท่านได้ให้กำลังข้าพเจ้าแล้ว’” (ดาเนียล 10:19)

ดาเนียลบทที่ 10 เป็นบทนำของนิมิตในดาเนียลบที่ 11 และ 12 เป็นนิมิตเกี่ยวกับ “ความขัดแย้งอันยิ่งใหญ่” (ดาเนียล 10:1) ดาเนียล บทที่ 11 แจกแจงรายละเอียดของความขัดแย้งนี้ ในขณะที่ดาเนียล บทที่ 10 กล่าวถึงขอบเขตและสาเหตุเบื้องหลังของความขัดแย้งด้านจิตวิญญาณ เมื่อที่เราศึกษาบทนี่ เราจะเห็นว่าเมื่อเราอธิษฐาน เราก็เข้าไปมีส่วนในความขัดแย้งระดับจักรวาลนี้ แต่เราไม่ได้ต่อสู้ตามลำพัง พระเยซูทรงเข้าร่วมทำสงครามต่อต้านซาตานเคียงข้างเรา เราจะเรียนรู้ว่า ในการต่อสู้นั้นแท้ที่จริงแล้วเราไม่ได้ต่อสู้กับมนุษย์ในโลกนี้ แต่ต่อสู้กับอำนาจแห่งความมืด

ตามที่อัครทูตเปาโลได้เขียนไว้หลายศตวรรษหลังดาเนียลว่า“เพราะเราไม่ได้ต่อสู้กับเนื้อหนัง และเลือด แต่ต่อสู้กับพวกภูตผีที่ครอบครอง พวกภูตผีที่มีอำนาจ พวกทูตผี ที่ครองพิภพในยุคมืดนี้ ต่อสู้กับพวกวิญญาณชั่วในสวรรค์สถาน”(เอเฟซัส 6:12) ความสำเร็จที่แท้จริงของเราในการต่อสู้ขึ้นอยู่กับการพึ่งพิงพระเยซูคริสต์ที่ชนะซาตานบนไม้กางเขนแล้ว