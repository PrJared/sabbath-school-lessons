---
title:  วันศุกร์ ความคิดเพิ่มเติม
date:   13/03/2020
---

“เป็นเวลาสามสัปดาห์ที่ทูตสวรรค์กาเบรียลปล้ำสู้กับอำนาจแห่งความมืดที่หาทางแผ่อิทธิพลเข้าไปในจิตใจของกษัตริย์ไซรัส ... ทุกสิ่งที่สวรรค์สามารถทำเพื่อประชากรของพระเจ้านั้นสำเร็จแล้ว ในที่สุดพวกเขาจะชนะ กองกำลังของศัตรูถูกควบคุมตลอดช่วงการครองราชย์ของไซรัสและแคมไบซีส โอรสของพระองค์” (Ellen G. White, Prophets and Kings, p. 572.)

“เป็นเกียรติยิ่งใหญ่ที่ดาเนียลได้รับการเปิดเผยให้เห็นความสง่างามของสวรรค์ พระองค์ทรงปลอบประโลมดาเนียลผู้รับใช้ของพระองค์ที่ตัวสั่นเทา และให้ความมั่นใจแก่ท่านว่า สวรรค์ได้ยินคำอธิษฐานของท่านแล้ว ในการตอบคำอธิษฐานที่ทูลขอด้วยใจร้อนรน พระเจ้าทรงส่งทูตกาเบรียลลงมาทำงานในใจของกษัตริย์เปอร์เซีย ให้เอนเอียงไปกับการดลใจ ที่ผ่านมากกษัตริย์ต่อต้านการดลใจจากพระวิญญาณบริสุทธิ์ของพระเจ้า ตลอดสามสัปดาห์ที่ดาเนียลอดอาหารและอธิษฐาน แต่มีคาเอลเจ้าชายแห่งสวรรค์เสด็จมาหันเหดวงใจที่ดื้อดึงของกษัตริย์ให้กษัตริย์ตัดสินพระทัยเพื่อตอบคำอธิษฐานของดาเนียล” (เอลเลน จี.ไว้ท์, Sanctified Life, หน้า 51) 

**คำถามเพื่อการอภิปราย**

`1.	แม้เราจะไม่ใช่คนแรกในประวัติศาสตร์ของคริสเตียนที่ได้เห็นความจริงนี้ แต่ในฐานะเซเว่นธ์เดย์แอ๊ดเวนตีส เรายอมรับว่า “ความขัดแย้งอันยิ่งใหญ่” เป็นสงครามจักรวาลที่เป็นการต่อสู้ระหว่างพระคริสต์กับซาตาน และผู้เชื่อในพระคริสต์มีส่วนในสงครามนี้ คุณเคยมีประสบการณ์เกี่ยวกับการต่อสู้สงครามนี้อย่างไร และคุณมีข้อมูลที่จะแนะนำคนอื่นอย่างไร`

`2.	อ่าน เอเฟซัส 6:10-18 สังเกตยุทธภัณฑ์ที่อัครทูตเปาโลใช้ มีคำแนะนำใดบ้างที่เราสามารถนำไปใช้ในสงครามความขัดแย้งอันยิ่งใหญ่`

`3.	จากดาเนียล 10:11 (ดู ดาเนียล 9:23) เป็นครั้งที่สองที่ดาเนียลถูกเรียกว่า “ผู้เป็นที่รัก” สิ่งนี้บ่งบอกถึงความสัมพันธ์ที่ใกล้ชิดระหว่างสวรรค์และโลกอย่างไร เพื่อพิจารณาดูสภาพความเป็นจริงที่เกิดขึ้นบนโลกในยุคนี้ พระคัมภีร์ข้อนี้ให้ความหวังอะไรแก่เรา`