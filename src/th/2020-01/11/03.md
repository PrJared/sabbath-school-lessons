---
title:  วันจันทร์ นิมิตเกี่ยวกับเจ้าผู้ครอบครอง
date:   09/03/2020
---

`อ่าน ดาเนียล 10:4-9  มีอะไรเกิดขึ้นกับดาเนียลตรงนี้` 

ตามที่ดาเนียลบรรยายถึงประสบการณ์ของท่าน เราไม่อาจจินตนาการถึงความงดงามของสิ่งที่ท่านเห็น สิ่งนี้ (ดาเนียล 10:5, 6) ทำให้คิดถึง “บุตรมนุษย์” ในนิมิตเกี่ยวกับการพิพากษา (ดาเนียล 7:13) ชุดเสื้อผ้าป่านทำให้ระลึกถึงชุดผ้าป่านบริสุทธิ์ของปุโรหิต (เลวีนิติ 16:4) เหมือนลักษณะของ “เจ้านายแห่งบริวาร” ในนิมิตเกี่ยวกับพระวิหารบนสวรรค์ (ดาเนียล บทที่ 8) ทองคำเกี่ยวกับชุดของปุโรหิตที่แสดงถึงความจงรักภักดีและความสง่างาม ประการสุดท้าย ลักษณะของฟ้าแลบ ไฟ ทองสัมฤทธิ์ และเสียงมวลชน บ่งบอกว่าท่านเป็นบุคคลเหนือธรรมชาติ นี่คือภาพที่สะท้อนถึงปุโรหิต กษัตริย์ และกองทัพ มีความคล้ายกับผู้ที่ปรากฏตัวต่อโยชูวาก่อนยึดเมืองเยรีโค (โยชูวา 5:13, 14) ในนิมิตโยชูวาเห็น “จอมทัพของพระยาห์เวห์” คำว่า “จอมทัพ” ในที่นี้ภาษาฮีบรูแปลเหมือนกับคำว่า “เจ้าผู้ครอง” สิ่งนี้เล็งถึงมีคาเอลในดาเนียล 10:21 พร้อมกันนี้ทั้งดาเนียลและยอห์นต่างก็ได้รับนิมิตในวันสะบาโต

`มิมิตเกี่ยวกับพระบุตรของพระเจ้าที่ดาเนียลได้รับในดาเนียล บทที่ 10 มีความคล้ายคลึงกับ โยชูวา 5:13-15 และวิวรณ์ 1:12-18 อย่างไร`

คนที่อยู่กับดาเนียลตกใจกลัว ดาเนียลก็อ่อนกำลังและล้มลงกับพื้น การปรากฏตัวของพระเจ้ามีอำนาจเหนือท่าน สิ่งนี้แสดงให้เห็นว่าพระเจ้าทรงควบคุมประวัติศาสตร์ นิมิตนี้เปิดเผยให้เห็นเค้าโครงของประวัติศาสตร์มนุษยชาติ จากยุคของดาเนียลถึงเวลาที่พระเจ้าทรงสถาปนาอาณาจักรของพระองค์ (ดาเนียล บทที่ 11 และ 12)

`ตามที่เราเห็นในดาเนียลว่าพระเจ้าทรงควบคุมประวัติศาสตร์ของมนุษยชาติ พระเจ้าทรงทำอะไรในชีวิตส่วนตัวของแต่ละบุคคลบ้าง`