---
title:  วันอังคาร การโจมตีพระวิหาร
date:   25/02/2020
---

`อ่าน ดาเนียล 8:10-12 เขาเล็กทำอะไรตามที่บรรยายไว้ตรงนี้` 

ใน ดาเนียล 8:10 เขาเล็กพยายามยกตัวเองให้อยู่ในระดับเดียวกับผู้สร้างหอบาเบล (ปฐมกาล 11:4) คำว่า “บริวาร” และ “ดวงดาว” ในพระคัมภีร์เดิมหมายถึงประชากรของพระเจ้า อิสราเอลเป็นบริวารหรือประชากรของพระเจ้า (อพยพ 12:41) ดาเนียลอธิบายว่าคนที่สัตย์ซื่อจะส่องแสงเหมือนดาว (ดาเนียล 12:3) นี่จึงไม่ใช่การโจมตีดวงดาวบนสวรรค์แต่เป็นการข่มเหงประชากรของพระเจ้า ผู้“เป็นพลเมืองแห่งสวรรค์” (ฟีลิปปี 3:20) แม้จะมีคริสเตียนมากมายที่ถูกฆ่าโดยจักรพรรดิโรม แต่จุดเน้นในที่นี่เป็นการขยายอำนาจของเขาเล็กเพื่อต่อสู้กับพระเจ้า ดังนั้นคำพยากรณ์นี้จึงเชื่อมโยงถึงศาสนจักรโรมที่กดขี่ข่มเหงตั้งแต่ยุคนั้น

ในขณะเดียวกันดาเนียล 8:11 กล่าวถึง “เจ้านายแห่งบริวาร” ซึ่งหมายถึง“ประมุขผู้ถูกเจิมไว้” (ดาเนียล 9:25) “มีคาเอล เจ้าผู้ครอบครองของท่าน” (ดาเนียล 10:21) และ“มีคาเอล เจ้าผู้ครอบครองยิ่งใหญ่” (ดาเนียล 12:1)ไม่มีใครนอกจากพระเยซูคริสต์องค์เดียวเท่านั้นที่เป็นเจ้านายของ “บริวาร” และมหาปุโรหิตบนสวรรค์ของเรา ดังนั้นสันตะปาปาและศาสนาที่เป็นตัวแทนความวุ่นวายจึงเป็นผู้ที่พยายามเข้ามายึดหน้าที่การเป็นปุโรหิตของพระเยซู

ใน ดาเนียล 8:11 “เครื่องเผาบูชาเนืองนิตย์” ชี้ถึงสิ่งที่เกิดขึ้นในพลับพลาบนโลกที่กำหนดพิธีนมัสการหลายอย่างไว้ รวมถึงการฆ่าสัตว์ถวายบูชา และการอธิษฐานขอการอภัยบาป ด้วยพิธีเหล่านี้คนบาปจะได้รับการอภัย และบาปจะเกี่ยวข้องกับกับพลับพลา พิธีในโลกแสดงถึงพระราชกิจของพระคริสต์ในวิหารบนสวรรค์ ตามที่พยากรณ์ไว้ สันตะปาปาได้เปลี่ยนหน้าที่ของพระคริสต์ไปเป็นของบาทหลวง ด้วยรูปแบบการนมัสการนี้ เขาเล็กได้ยึดเอาหน้าที่ของพระคริสต์ในการทูลเพื่อคนบาปไป ซึ่งเป็นการทำให้สถานนมัสการของพระคริสต์เสื่อม

“ความจริงก็ถูกเหวี่ยงลงพื้นดิน และเขานั้นก็เจริญขึ้นในกิจการของมัน” (ดาเนียล 8:12) พระเยซูทรงประกาศว่า พระองค์ทรงเป็นความจริง (ยอห์น 14:6) และพระวจนะของพระเจ้าเป็นความจริง (ยอห์น 17:17) ในทางตรงกันข้าม สันตะปาปาห้ามไม่ให้แปลพระคัมภีร์เป็นภาษาของมนุษย์ และให้ศาสนจักรมีอำนาจในการตีความหมายเท่านั้น แต่ในทางปฏิบัติได้นำธรรมเนียนประเพณีมาอยู่เหนือพระคัมภีร์และกฎแห่งความเชื่อ

`จากการศึกษาเรื่องนี้ พระคัมภีร์มีคุณค่าและความสำคัญต่างจากขนบธรรมเนียมของมนุษย์อย่างไร`