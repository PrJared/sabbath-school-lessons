---
title:  วันพุธ การชำระพระวิหาร
date:   26/02/2020
---

`อ่าน ดาเนียล 8:14  มีอะไรเกิดขึ้นตรงนี้`

หลังจากการโจมตีของเขาเล็ก มีการประกาศออกมาว่า สถานนมัสการจะได้รับการชำระ (กลับสู่สภาพอันควร) เพื่อให้เข้าใจข้อความนี้ เราต้องจำไว้ว่า การชำระพระวิหารในดาเนียล 8:14 เป็นเรื่องเดียวกันกับการพิพากษาในดาเนียล 7:9-14 ดังนั้นเมื่อการพิพากษาเกิดขึ้นบนสวรรค์ พระวิหารก็จะต้องตั้งอยู่บนสวรรค์ด้วย ด้วยเหตุนี้เมื่อดาเนียล บทที่ 7 วาดภาพการเข้ามาแก้ปัญหาของพระเจ้าด้วยมุมมองที่เป็นกิจกรรมของมนุษย์ ในดาเนียล บทที่ 8 ก็อธิบายเหตุการณ์เดียวกันด้วยมุมมองเรื่องพระวิหาร

วิหารบนโลกถูกสร้างตามแบบของสวรรค์ เพื่อใช้ประกอบพิธีนมัสการ และเผยให้เห็นแผนการไถ่ให้รอด ทุกวันคนบาปนำเครื่องบูชามาที่วิหาร พวกเขาได้รับการอภัย แต่บาปจะถูกนำไปในวิหาร ทำให้วิหารเป็นมลทิน จึงต้องมีกระบวนการชำระวิหารให้สะอาด ที่เรียกว่าวันลบมลทิน ปีละหนึ่งครั้ง (ดู เลวีนิติ บทที่ 16)

เพราะเหตุใดวิหารบนสวรรค์จึงจำเป็นต้องได้รับการชำระให้สะอาด เราสามารถพูดได้ว่า การสารภาพบาปของคนที่ต้อนรับพระเยซู ได้ถูกนำไปที่วิหารบนสวรรค์ เหมือนที่บาปของคนอิสราเอลถูกนำไปเก็บไว้ในวิหารบนโลก และในวันลบมลทินบนโลกนั้นสัตว์ต่างๆ ถูกฆ่าเพื่อเล็งถึงการสิ้นพระชนม์ของพระคริสต์ในภายหน้า คนบาปจึงสามารถยืนอยู่ในวันลบมลทินได้

เช่นเดียวกับวันลบมลทินบนโลกที่วิหารได้รับการชำระให้บริสุทธิ์ การชำระวิหารบนสวรรค์จะมีความหมายมากเพียงใดเมื่อมีแต่พระโลหิตของพระคริสต์เท่านั้นที่นำให้เราผ่านการพิพากษานี้ได้ การชำระวิหารให้สะอาดใน ดาเนียล 8:14 เป็นการชำระบาปที่ถ่ายโอนไปจากโลกนี้ พื้นฐานของข่าวสารคือ ในฐานะคนบาป เราจำเป็นต้องได้รับการชำระด้วยพระโลหิตของพระเมสสิยาห์ เพื่อเราจะได้รับการอภัย และสามารถยืนอยู่ในวันพิพากษาได้

`อ่าน ฮีบรู 9:23-28 ข้อพระคัมภีร์เหล่านี้เปิดเผยความรอดที่เรามีในพระเยซู ผ่านการถวายบูชาไถ่บาปของพระองค์อย่างไร`