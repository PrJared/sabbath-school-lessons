---
title:  วันศุกร์ ความคิดเพิ่มเติม
date:   28/02/2020
---

ตารางต่อไปนี้แสดงให้เราเห็นลำดับเหตุการณ์ของอาณาจักรต่างๆ ในดาเนียล บทที่ 2, 7 และ 8 สิ่งนี้ช่วยให้เราเข้าใจการชำระพระวิหารอย่างไร

|ดาเนียล บทที่ 2|ดาเนียล บทที่ 7|ดาเนียล บทที่ 8|
|---|---|---|
|บาบิโลน|บาบิโลน|...|
|มีเดีย- เปอร์เซีย|มีเดีย- เปอร์เซีย|มีเดีย- เปอร์เซีย|
|กรีก|กรีก|กรีก|
|อาณาจักรโรม|อาณาจักรโรม|อาณาจักรโรม|
|ศาสนจักรโรม|ศาสนจักรโรม|ศาสนจักรโรม|
|...|การพิพากษาบนสวรรค์|การชำระพระวิหาร การเสด็จมาครั้งที่สอง|
|การเสด็จมาครั้งที่สอง (ก้อนหินถูกตัดออก ไม่ใช่ด้วยมือมนุษย์)|การเสด็จมาครั้งที่สอง (ผู้ชอบธรรมได้รับอาณาจักร)|การเสด็จมาครั้งที่สอง (ถูกทำลาย ไม่ใช่ด้วยมือมนุษย์)|

ตามที่เราเห็นในตารางนี้ นอกจากอาณาจักรต่างๆ แล้ว การพิพากษาในดาเนียล บทที่ 7 ที่เกิดขึ้นหลัง 1,260 ปี (ค.ศ. 538-1798) ของศาสนจักรโรม ก็ตรงกับช่วงเวลาของการชำระพระวิหารในดาเนียล บทที่ 8 ที่เกิดขึ้นหลังศาสนจักรโรมด้วย การพิพากษาบนสวรรค์ในดาเนียล บทที่ 7 นำไปสู่วาระสุดท้ายของโลก เป็นสิ่งเดียวกันกับการชำระสถานนมัสการในดาเนียล บทที่ 8 ด้วย นี่คือสิ่งเดียวกันที่อธิบายเป็นสองภาพที่ต่างกัน และทั้งสองเกิดขึ้นหลัง 1,260 ปีที่เขาเล็กกดขี่ข่มเหงเหมือนกัน 

**คำถามเพื่อการอภิปราย**

`1.	ตารางข้างบนแสดงให้เห็นว่า การชำระพระวิหารเป็นเรื่องเดียวกันกับการพิพากษาในดาเนียล บทที่ 7 ที่เกิดขึ้นหลังการกดขี่ข่มเหงของเขาเล็ก 1,260 ปี ก่อนการสถาปนาอาณาจักรสุดท้ายของพระเจ้า อย่างไร`

`2.	คำพยากรณ์ในดาเนียล บทที่ 8 กล่าวถึงประวัติศาสตร์ที่เต็มด้วยความรุนแรงและชั่วร้าย สัตว์ทั้งสองเป็นสัญลักษณ์ของอาณาจักรทางโลกที่ต่อสู้กัน (ดาเนียล 8:5-7) อำนาจของเขาเล็กที่เกิดขึ้นตามมาก็มีความรุนแรงและเป็นอำนาจการกดขี่ข่มเหง (ดาเนียล 8:23-25) ข้อพระคัมภีร์เหล่านี้ไม่พยายามอธิบายให้น้อยกว่าความจริงที่เกิดขึ้นบนโลก สิ่งนี้ควรช่วยให้เราเรียนรู้ที่จะไว้วางใจพระเจ้าและพระคุณของพระองค์ โดยไม่คำนึงถึงความชั่วร้ายที่เกิดขึ้นรอบตัวเรา อย่างไร`