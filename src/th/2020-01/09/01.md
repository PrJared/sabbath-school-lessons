---
title:  จากการมีมลทินสู่การชำระให้บริสุทธิ์
date:   22/02/2020
---

### อ่านข้อพระคัมภีร์สำหรับบทเรียนสัปดาห์นี้
ดาเนียล บทที่ 8; ดาเนียล 2:38; ปฐมกาล 11:4; เลวีนิติ บทที่ 16; ฮีบรู 9:23-28 

> <p>ข้อควรจำ</p>
> “ท่านผู้นั้นตอบข้าพเจ้าว่า  อยู่นาน 2,300 เวลาเย็น และเวลาเช้า แล้วสถานนมัสการนั้น จะกลับสู่สภาพอันควร”  (ดาเนียล 8:14)

นิมิตในดาเนียล บทที่ 8 พระเจ้าทรงประทานให้ผู้เผยพระวจนะช่วงปี ก.ค.ศ. 548-547 ซึ่งให้ความกระจ่างบางประการเกี่ยวกับการพิพากษาที่กล่าวไว้ในดาเนียล บทที่ 7 ต่างกับนิมิตในดาเนียล บทที่ 2 และบทที่ 7 ตรงที่ไม่มีการกล่าวถึงบาบิโลน ทั้งนี้เพราะช่วงเวลาดังกล่าวอาณาจักรบาบิโลนได้ล่มสลายไปแล้ว และอาณาจักรมีเดีย-เปอร์เซียได้ขึ้นมามีอำนาจแทนที่ นิมิตในดาเนียล บทที่ 8 มีเนื้อหาคู่ขนานกับนิมิตในดาเนียล บทที่ 7 แต่ภาษาและสัญลักษณ์จะเปลี่ยนไป เพื่อให้เข้าใจการชำระพระวิหารให้บริสุทธิ์ ในวันลบมลทินบนสวรรค์ เนื้อหาในดาเนียลบทที่ 8 จึงมุ่งไปที่พระวิหารบนสวรรค์โดยเฉพาะ ในขณะที่ดาเนียล บทที่ 7 เปิดเผยให้เห็นบัลลังก์พิพากษาบนสวรรค์และบุตรมนุษย์ได้รับราชอาณาจักร ดาเนียล บทที่ 8 แสดงให้เห็นการชำระวิหารแห่งสวรรค์ ดั้งนั้นสองบทนี้จึงเป็นเรื่องคู่ขนานกัน คือการชำระพระวิหารบนสวรรค์ในดาเนียล บทที่ 8 สอดคล้องกับการพิพากษาในดาเนียล บทที่ 7