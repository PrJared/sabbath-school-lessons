---
title:  วันอาทิตย์ แกะผู้และแพะผู้
date:   23/02/2020
---

`อ่าน ดาเนียล บทที่ 8 นิมิตในบทนี้เกี่ยวกับอะไร และคล้ายคลึงกับนิมิตที่เราเห็นในดาเนียล บทที่ 2 และ 7 อย่างไร`

ตามที่เราได้เห็นใน ดาเนียล บทที่ 2 และ 7 ที่เป็นนิมิตเกี่ยวกับการเกิดขึ้นและการล่มสลายของอาณาจักรทางโลกด้วยสัญลักษณ์ที่แตกต่างกัน นิมิตในดาเนียล บทที่ 8 จะกล่าวถึงพระวิหารของพระเจ้า แกะผู้และแพะผู้ถูกใช้เป็นสัญลักษณ์ในนิมิตนี้เพราะสัตว์สองชนิดนี้เป็นเครื่องบูชาของอิสราเอลตั้งแต่โบราณ แต่จะมีเฉพาะพิธีในวันลบมลทินเท่านั้นที่สัตว์ทั้งสองชนิดนี้ถูกใช้ด้วยกัน ในนิมิตนี้สัตว์ทั้งสองชนิดนี้จึงถูกนำมาใช้เป็นสัญลักษณ์เพื่อให้เข้าพิธีในวันลบมลทินโดยเฉพาะ

ดาเนียลเห็นแกะผู้ตัวนั้นขวิดไปทางตะวันตก ทางเหนือ และทางใต้ “ไม่มีสัตว์ตัวไหนสู้มันได้ และไม่มีใครช่วยให้พ้นจากอำนาจของมันได้ มันทำตามใจชอบและก็พองตัวขึ้น”(ดาเนียล 8 :4) การขวิดไปสามทิศทางบ่งบอกถึงการขยายอำนาจออกไป ทูตสวรรค์อธิบายว่า แกะตัวผู้ที่มีสองเขานี้คืออาณาจักรมีเดีย-เปอร์เซีย (ดาเนียล 8:20) และสามทิศทางที่สัตว์ตัวนี้ขวิด ชี้ถึงชัยชนะที่ได้จากสามประเทศในโลกนี้

แพะผู้ที่มาจากทิศตะวันตกที่มีเขาเด่นอยู่ระหว่างตาทั้งสอง หมายถึงอาณาจักรกรีกภายใต้การนำของ อเล็กซานเดอร์มหาราช” (ดาเนียล 8:21) แพะผู้มาโดย “ไม่แตะต้องพื้นดิน” (ดาเนียล 8:5) ชี้ให้เห็นการเคลื่อนที่อย่างรวดเร็ว นี่เป็นสัญลักษณ์ที่ชี้ถึงการได้ชัยชนะอย่างของอเล็กซานเดอร์ด้วยระยะเวลาอันสั้น ตามที่ดาเนียล บทที่ 7 กล่าวถึงเสือดาวที่มีปีก ตามคำพยากรณ์เมื่อแพะตัวนี้“แข็งแรงขึ้นเต็มที่ เขาใหญ่ของมันก็หัก มีเขาเด่นอีกสี่เขางอกขึ้นแทนที่ หันไปทางทิศลมทั้งสี่ของฟ้าสวรรค์” (ดาเนียล 8:8) สิ่งนี้ได้เกิดขึ้นจริงเมื่ออเล็กซานเดอร์สิ้นพระชนม์ที่บาบิโลนเดือนมิถุนายนปี ก.ค.ศ. 323 อาณาจักรก็ถูกแบ่งเป็นสี่ส่วนให้แม่ทัพสี่คนปกครอง

`ตาม ดาเนียล 2:38  และ 8:20, 21 อาณาจักรสามในสี่ได้รับการเปิดเผยชื่อให้เราทราบ สิ่งนี้ช่วยยืนยันความถูกต้องของเราในการตีความหมายคำพยากรณ์อย่างไร`