---
title:  วันศุกร์ ความคิดเพิ่มเติม
date:   27/03/2020
---

“คำพยากรณ์ในพระธรรมดาเนียล กล่าวถึงเหตุการณ์ต่างๆ ที่นำไปสู่การพิพากษา นี่คือความจริงพิเศษของพระธรรมดาเนียล แต่คำพยากรณ์เหล่านี้เชื่อมโยงถึงวาระสุดท้าย ดาเนียลจึงได้รับพระบัญชาให้ประทับตราม้วนหนังสือไว้ ‘จนถึงวาระสุดท้าย’ ซึ่งจะยังไม่มาถึงจนกว่าจะมีประกาศเรื่องการพิพากษาตามคำพยากรณ์นี้ แต่ผู้เผยพระวจนะกล่าวว่า ในวาระสุดท้ายนั้น “คนเป็นอันมากจะวิ่งไป วิ่งมาและความรู้จะทวีขึ้น” (ดาเนียล 12:4)

อัครทูตเปาโลเตือนคริสตจักรไม่ให้คอยการเสด็จกลับมาของพระคริสต์ในเวลาของท่านว่า ‘วันนั้นจะไม่มาถึงจนกว่าจะมีการกบฏเสียก่อน และคนนอกกฎหมายนั้นจะปรากฏตัว’ (2 เธละโลนิกา 2:3) จนกระทั่งมีการละทิ้งความเชื่อครั้งใหญ่ และเวลาภายใต้การปกครองอันยาวนานของ ‘คนนอกกฎหมาย’ หลังจากนั้นจึงจะรอการเสด็จกลับมาครั้งที่สองขององค์พระผู้เป็นเจ้าได้ ‘คนนอกกฎหมาย’ มีชื่ออื่นว่า ‘อำนาจลึกลับนอกกฎหมาย’ ‘ลูกแห่งความพินาศ’ ‘ชั่วช้า’ ซึ่งเป็นชื่อที่เป็นตัวแทนของระบบสันตะปาปา ตามคำพยากรณ์ว่ามีอำนาจเป็นเวลา 1,260 ปี เวลานี้สิ้นสุดลงปี ค.ศ. 1798 การเสด็จกลับมาของพระคริสต์จะไม่เกิดขึ้นก่อนเวลานี้  เวลาที่เปาโลเขียนนี้เริ่มจากยุคที่คริสเตียนเริ่มประกาศพระกิตติคุณไปจนถึงปี ค.ศ. 1798 หลังจากนั้นจึงจะเป็นเวลาของการประกาศข่าวการเสด็จกลับมาครั้งที่สองของพระคริสต์” (เอลเลน จี.ไว้ท์, สงครามแห่งประวัติศาสตร, หน้า 356)

**คำถามเพื่อการอภิปราย**

`1.	การกำหนดวันที่ของวาระสุดท้าย เป็นอันตรายต่อความเชื่อของเราอย่างไร มีอะไรเกิดขึ้นกับคนมากมายเมื่อคำทำนายล้มเหลว พระวจนะของพระเยซูในยอห์น 14:29 ควรช่วยเราให้ใช้คำพยากรณ์ให้เกิดผลดีต่อจิตวิญญาณอย่างไร`

`2.	เวลานี้การสื่อสารสะดวก วิทยาศาสตร์ก็เจริญก้าวหน้า แต่ไม่ได้ดีต่อชีวิตเสมอไป ทำให้นึกถึง “เวลายากลำบากอย่างไม่เคยมีมา” สิ่งนี้จินตนาการได้ไม่ยากแล้ว ใช่หรือไม่`

`3. จงอภิปรายคำถามท้ายบทของเนื้อหาวันจันทร์ ที่กล่าวว่า เพราะเหตุใดจึงมีแต่ความชอบธรรมของพระคริสต์เท่านั้นที่จะทำให้ชื่อของเราได้รับการ “บันทึกไว้ในหนังสือ” ถ้าไม่มีสิ่งนี้จะมีความหวังอะไรให้เราอีก`