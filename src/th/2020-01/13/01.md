---
title:  จากผงคลีสู่ดวงดาว
date:   21/03/2020
---

### อ่านข้อพระคัมภีร์สำหรับบทเรียนสัปดาห์นี้
ดาเนียล บทที่ 12;โรม 8:34; ลูกา 10:20; โรม 8:18; ฮีบรู 2:14, 15; ยอห์น 14:29; วิวรณ์ 11: 3

> <p>ข้อควรจำ</p>
> “และบรรดาคนฉลาดจะส่องแสงเหมือนแสงท้องฟ้า และบรรดาผู้ที่ได้นำคนเป็นอันมากมาสู่ความชอบธรรมจะส่องแสงเหมือนอย่างดาวเป็นนิตย์นิรันดร์” (ดาเนียล 12:3)

พระธรรมดาเนียลเริ่มจากกษัตริย์เนบูคัดเนสซาร์ ยกทัพมาตียูดาห์ชนะ และนำชาวยิวจำนวนมากไปเป็นเชลยที่บาบิโลน และจบลงด้วยมีคาเอลลุกขึ้นมาปลดปล่อยประชากรของพระเจ้าจากบาบิโลนในวาระสุดท้าย นี่คือเวลาสุดท้ายจริงๆ ที่เห็นพระกรุณาคุณของพระเจ้าต่อประชากรของพระองค์

ตามที่เราเห็นดาเนียลและเพื่อนของท่านสัตย์ซื่อต่อพระเจ้า และสำแดงสติปัญญาที่ไม่มีผู้ใดเทียบได้ เมื่อมีการทดลองขณะที่เป็นเชลย เช่นเดียวกันเมื่อเผชิญกับความยากลำบาก ประชากรของพระเจ้าในยุคสุดท้ายจะยังสัตย์ซื่อต่อพระเจ้า โดยเฉพาะช่วง “เวลายากลำบากอย่างไม่เคยมีมาตั้งแต่ครั้งมีประชาชาติ” (ดาเนียล 12:1) เหมือนดาเนียลและเพื่อนในบาบิโลน คนในวาระสุดท้ายจะแสดงให้เห็นสติปัญญาและความเข้าใจ พวกเขาจะไม่เพียงแต่เผยถึงถึงสติปัญญาส่วนตัวเท่านั้น แต่จะนำคนเป็นอันมากมาสู่ความชอบธรรม บางคนอาจถูกทำร้ายให้ตาย แต่พวกเขาจะฟื้นขึ้นมาสู่ชีวิตนิรันดร์ ตามที่พระคัมภีร์กล่าวว่า “และคนเป็นอันมากในพวกที่หลับในผงคลีแห่งแผ่นดินโลกจะตื่นขึ้น บ้างก็จะเข้าสู่ชีวิตนิรันดร์” (ดาเนียล 12:2)