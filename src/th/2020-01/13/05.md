---
title:  วันพุธ หนังสือที่ถูกประทับตราไว้
date:   25/03/2020
---

`อ่าน ดาเนียล 12:4  และ ยอห์น 14:29 เหตุใดพระธรรมดาเนียลจึงถูกประทับตราไว้จนถึงวาระสุดท้าย` 
    
ตอนท้ายของพระธรรมดาเนียล (ดาเนียล 10:1-12:4) ผู้เผยพระวจนะได้รับพระบัญชาให้ประทับตราม้วนหนังสือไว้จนถึงวาระสุดท้าย ในข้อความเดียวกันนั้น ทูตสวรรค์ทำนายว่า “คนเป็นอันมากจะวิ่งไปมา และความรู้จะทวีขึ้น”(ดาเนียล 12:4) แม้นักศึกษาพระธรรมดาเนียลบางคนจะตีความว่า นี่หมายถึงความก้าวหน้าทางวิทยาศาสตร์ ซึ่งความหมายนี้สามารถรวมเข้าไปได้ แต่คำวว่า “วิ่งไปวิ่งมา” บ่งบอกถึงการค้นหาความกระจ่างในพระธรรมดาเนียลเอง ที่จริงแล้วเมื่อมองย้อนไปในประวัติศาสตร์ เราจะเห็นพระธรรมดาเนียลเป็นวรรณกรรมที่คนไม่เข้าใจเป็นเวลาหลายศตวรรษ แม้จะมีการนำบางตอนมาสอน แต่ตอนที่เป็นกุญแจสำคัญของคำพยากรณ์ยังเป็นเรื่องลึกลับ โดยเฉพาะคำพยากรณ์เกี่ยวกับการชำระสถานนมัสการ การพิพากษา  ลักษณะและงานของเขาเล็ก สิ่งเหล่านี้ยากเกินกว่าที่จะตีความได้

แต่หลังการปฏิรูปของโปรเตสแตนต์ มีคนศึกษาพระธรรมดาเนียลมากขึ้นเรื่อยๆ อย่างไรก็ตาม มีแต่วาระสุดท้ายเท่านั้นที่พระธรรมเล่มนี้จะได้รับการเปิดเผยให้กระจ่าง ดังที่ เอลเลน จี.ไวท์. เขียนว่า “นับตั้งแต่ปี ค.ศ. 1798 พระธรรมดาเนียลได้ได้รับการแกะตราประทับออก ความเข้าใจคำพยากรณ์ได้เพิ่มทวีขึ้น และคนมากมายประกาศข่าวเรื่องการพิพากษาที่ใกล้เข้ามา” (สงครามแห่งประวัติศาสตร์, หน้า 356).   “ตอนปลายศตวรรษที่ 18 และต้นศตวรรษที่ 19 มีคนมากมายสนใจคำพยากรณ์ในดาเนียลและวิวรณ์ ความตื่นตัวนี้ขยายไปทั่วโลก การศึกษาคำพยากรณ์เหล่านี้นำไปสู่การเผยแพร่ความเชื่อว่า การเสด็จหลับมาครั้งที่สองของพระคริสต์ใกล้เข้ามาแล้ว มีนักเทศน์ฟื้นฟูหลายคนในประเทศอังกฤษ โยเซฟ วูลฟฟ์ เทศนาในตะวันออกกลาง มานูเอล ลาคูนซา เทศนาในอเมริกาใต้ และวิลเลี่ยม มิลเลอร์ เทศนาในสหรัฐอเมริกา พร้อมกันนี้มีผู้ติดตามหลายคนที่ศึกษาคำพยากรณ์ในพระธรรมดาเนียล ต่างพูดเป็นเสียงเดียวกันว่า การเสด็จกลับมาครั้งที่สองของพระคริส์ใกล้เข้ามาแล้ว นี่คือความเชื่อที่เป็นแรงขับระดับโลกในเวลานี้” (The Seventh-day Adventist Bible Commentary, เล่ม 4, หน้า 879)
 
`จงคิดถึงข้อได้เปรียบของเราในปัจจุบันนี้ที่สามารถมองย้อนไปในประวัติศาสตร์และเห็นคำพยากรณ์สำเร็จสมจริง สิ่งนี้ช่วยให้เราวางใจพระสัญญาของพระเจ้าทั้งหมดได้อย่างไร`