---
title:  จากกรุงเยรูซาเล็มสู่บาบิโลน
date:   04/01/2020
---

### อ่านข้อพระคัมภีร์สำหรับบทเรียนสัปดาห์นี้
2 พงศ์กษัตริย์ 21:10-16; ดาเนียล บทที่ 1; กาลาเทีย 2:19-20; มัทธิว 16:24-26; 2 โครินธ์ 4:17; ยากอบ 1:5
 
> <p>ข้อควรจำ</p>
> “คนหนุ่มทั้งสี่คนนี้ พระเจ้าประทานความรู้ ความเข้าใจในวรรณกรรมทั้งปวง และปัญญา และ ดาเนียลเข้าในนิมิต และความฝันทุกประการ” (ดาเนียล 1:17)

พระคัมภีร์ไม่รู้สึกละอายจากการแสดงให้เห็นความอ่อนแอ ของมนุษย์ผู้ล้มลง จากพระธรรมปฐมกาล

บทที่ 3 เรื่อยมา ความบาปของมนุษย์ยังผลให้เกิดความเศร้าอย่างเด่นชัด ในทำนองเดียวกัน เราได้เห็นหลายคนได้แสดงความสัตย์ซื่อยิ่งใหญ่ต่อพระเจ้าออกมา แม้ว่าพวกเขาต้องพบกับสิ่งยั่วยวนที่มีพลัง พวกเขายังสัตย์ซื่อไม่หวั่นไหว และบางคนได้เป็นตัวอย่างที่เด็ดเดี่ยวในความสัตย์ซื่อเช่นนั้น ซึ่งจะพบได้ในพระธรรมดาเนียล

เมื่อที่ศึกษาพระธรรมดาเนียล ให้จำไว้เสมอว่า “วีระบุรุษตัวจริงในพระธรรมดาเนียลคือพระเจ้า” เราคุ้นเคยกับการเน้นความสัตย์ซื่อของดาเนียลและเพื่อนของเขาจนลืมเชิดชูความสัตย์ซื่อของพระเจ้าผู้ทรงนำและช่วยเหลือชายหนุ่มทั้งสี่ในขณะที่พวกเขาเจอการล่อลวงให้หลงเสน่ห์ของบาบิโลน การจะเป็นคนสัตย์ซื่อเป็นการท้าทายที่หนักหน่วงสำหรับคนที่อาศัยในแผ่นดินที่เป็นพื้นที่ของประเทศตนเอง แต่จะสาหัสสากรรจ์เมื่อคนหนึ่งเผชิญกับการท้าทายเมื่อเขาอาศัยในต่างแดน ที่ต่างทั้งวัฒนธรรมและศาสนา อย่างเช่นอัครทูตเปาโลที่กล่าวว่า “เพราะเหตุนี้ข้าพเจ้าจึงต้องทนทุกข์ลำบากเช่นนี้ แต่ข้าพเจ้าก็ไม่อับอาย เพราะว่าข้าพเจ้ารู้จักพระองค์ที่ข้าพเจ้าเชื่อ และข้าพเจ้าเชื่อมั่นว่า พระองค์ทรงสามารถรักษาสิ่งที่พระองค์มอบไว้กับข้าพเจ้า จนถึงวันพิพากษาได้” (2 ทิโมธี 1:12)