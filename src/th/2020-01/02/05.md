---
title:  วันพุธ ความไร้มลทินและความฉลาด
date:   08/01/2020
---

ดาเนียลและเพื่อนได้ทำงานในราชสำนัก เพราะมีสติปัญญาเฉลียวฉลาด  ปราศจากตำหนิ และมีรูปร่างหน้าตาดี ตามที่กษัตริย์เนบูคัดเนสซาร์ต้องการ (ดาเนียล 1:4) ที่น่าสนใจมากคือ สัตว์ที่นำมาถวายพระเจ้าในวิหารจะต้องปราศจากข้อตำหนิ (เลวีนิติ 22:17-25; เลวีนิติ 21:16-24) กษัตริย์บาบิโลนดูเหมือนจะเปรียบเทียบพระองค์เองกับพระเจ้าของคนอิสราเอล เพราะต้องการสิ่งที่มีคุณสมบัติคล้ายคลึงกันสำหรับข้าราชการที่รับใช้ในพระราชวังของพระองค์ หรือกล่าวได้อีกอย่างว่า คุณสมบัติเช่นนั้นเป็นการบ่งบอกว่าดาเนียลและเพื่อนเป็นเครื่องบูชาที่มีชีวิตแด่พระเจ้า เห็นได้จากที่พวกเขาเขายืนหยัดมั่นคงเมื่อพวกเขาเผชิญกับการท้าทายต่างๆ ในบาบิโลน

`อ่าน กาลาเทีย 2:19-20; มัทธิว 16:24-26 และ 2 โครินธ์ 4:17 ข้อพระคัมภีร์เหล่านี้สอนให้เราสัตย์ซื่อเมื่อเผชิญกับการทดลองอย่างไร`

พระเจ้าทรงให้เกียรติเชลยหนุ่มชาวฮีบรูทั้งสี่ เมื่อครบสิบวันของการทดสอบ หัวหน้าขันทีผู้ดูแลอาหาร เห็นหน้าตาของชายหนุ่มทั้งสี่มีสุขภาพดีกว่าชายหนุ่มคนอื่นที่รับประทานอาหารจากโต๊ะเสวย ดังนั้น“คนหนุ่มทั้งสี่คนนี้ พระเจ้าประทานความรู้ ความเข้าในใจวรรณกรรมทั้งปวง และปัญญา และดาเนียลเข้าใจนิมิต และความฝันทุกประการ” (ดาเนียล 1:17) ของประทานนี้ทำให้ดาเนียลมีบทบาทสำคัญในการอธิบายความฝันในเวลาต่อมา

เช่นเดียวกับที่พระเจ้าทรงให้เกียรติผู้รับใช้พระองค์ในสำนักพระราชวังของบาบิโลน พระเจ้าจะทรงประทานสติปัญญาให้เมื่อเราในการเผชิญกับความท้าทายต่างๆ จากประสบการณ์ของดาเนียลและเพื่อน เราได้เรียนรู้ว่า เป็นไปได้ที่เราจะรักษาตัวให้พ้นจากสิ่งที่ชั่วร้าย เราไม่จำเป็นต้องแยกตัวออกมาจากสังคมและวัฒนธรรม เพื่อรับใช้พระเจ้า ดาเนียลและเพื่อนไม่เพียงดำรงชีวิตอยู่ท่ามกลางวัฒนธรรมที่สร้างขึ้นจากสิ่งที่เป็นเท็จและการกระทำผิดนานับปการ รวมถือนิยายที่ไม่จริง กระนั้นพวกเขาก็ยังยืนหยัดสัตย์ซื่ออยู่ได้        

`ไม่ว่าเราจะใช้ชีวิตอยู่ที่ไหน เราต้องเผชิญกับสิ่งที่ท้าทายความเชื่อ สังคมและวัฒนธรรมที่เราอยู่มีอิทธิพลด้านลบอะไรบ้าง และเราจะต่อต้านอิทธิพลที่ไม่ดีเหล่านี้ได้อย่างไร`