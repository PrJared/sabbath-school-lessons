---
title:  วันจันทร์ ความเชื่อภายใต้ความกดดัน
date:   06/01/2020
---

`อ่าน ดาเนียล บทที่ 1 มีความกดดันอะไรเกิดกับดาเนียลและเพื่อน`

เมื่อชายหนุ่มฮีบรูทั้งสี่เดินทางถึงบาบิโลน พวกเขาต้องพบกับการท้าทายที่รุนแรงสำหรับความเชื่อ และความเชื่อมั่นของพวกเขา: พวกเขาถูกเลือกให้เข้าฝึกฝนภาคพิเศษเพื่อที่จะเข้ารับใช้กษัตริย์ บ่อยครั้งที่กษัตริย์สมัยโบราณจะจัดให้เชลยผู้มีลักษณะดีที่สุดทำงานรับใช้ในราชสำนัก ทั้งนี้เพื่อจะเปลี่ยนความจงรักภักดีมายังกษัตริย์และพระ (ศาสนา) ของอาณาจักรใหม่ที่พวกเขาถูกจับมาเป็นเชลย ที่จริงแล้วขั้นตอนทั้งหมดคือความตั้งใจจะให้เชลยสะท้อนการเปลี่ยนใจ หรือการปลูกฝังความเชื่อ คือการมีมุมมองใหม่ ส่วนหนึ่งของขั้นตอนนี้คือการเปลี่ยนชื่อของพวกเขา ซึ่งมีสัญลักษณ์ถึงการเปลี่ยนความเป็นเจ้าของ และการเปลี่ยนแปลงชะตาชีวิต ดังนั้นโดยการเรียกชื่อใหม่ของเชลย ชาวบาบิโลนตั้งใจจะมีสิทธิอำนาจเหนือพวกเขเป็นการบังคับให้พวกเขาซึมซับถึงคุณค่าและวัฒนธรรมของบาบิโลน ส่วนชื่อเดิมของพวกเขาที่ชี้ไปที่พระเจ้าของอิสราเอล ได้แทนที่ด้วยชื่อที่เป็นการให้เกียรติเทพเจ้าของบาบิโลน นอกจากนี้กษัตริย์ยังตัดสินพระทัยให้คนหนุ่มเหล่านี้รับประทานจากโต๊ะเสวยของพระองค์ ซึ่งหมายถึงความจงรักภักดีต่อกษัตริย์ที่ไม่อาจแบ่งแยก สะท้อนถึงการพึ่งพิงองค์กษัตริย์ และโดยทั่วไปอาหารได้ถูกนำไปบนต่อเทพของอาณาจักรแล้ว การรับประทานอาหารจากโต๊ะเสวยจึงมีความหมายเชิงลึกในทางศาสนาว่า มีส่วนร่วมในระบบการนมัสการของกษัตริย์

ด้วยเหตุนี้ดาเนียลและเพื่อนจึงได้รับความท้าทายด้านความเชื่อเกี่ยวกับความสัตย์ซื่อต่อพระเจ้าและมีชีวิตรอดจากอำนาจที่ล้นพ้นของกษัตริย์ สิ่งที่ต้องการคือการอัศจรรย์ กรุงบาบิโลนยังตั้งอย่างสง่าเป็นอนุสรณ์แสดงถึงความสำเร็จของมนุษย์ ความงามด้านปฏิมากรรมของวิหาร สวนลอยแห่งบาบิโลน แม่น้ำยูเฟรติสที่ไหลผ่านตัวเมือง เป็นภาพที่สวยงามเกินคำบรรยาย ดาเนียลและเพื่อนได้รับการเสนอโอกาสให้เลื่อนขั้นขึ้นสู่ความยินดีในลาภ ยศ และความรุ่งเรืองในราชสำนัก พวกเขาสามารถก้าวจากการเป็นเชลยไปเป็นเป็นเจ้าหน้าที่ชั้นสูงของกษัตริย์ ถ้าพวกเขายอมประนีประนอมความเชื่อของตน

`ชายหนุ่มชาวฮีบรูเหล่านี้ใช้เหตุผลในการตัดสินใจเกี่ยวกับความเชื่อของพวกเขาอย่างไร และถ้าเราอยู่ในสถานการณ์เหมือนกับพวกเขา เราจะทำอย่างไร`