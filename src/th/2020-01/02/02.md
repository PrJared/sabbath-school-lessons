---
title:  วันอาทิตย์ อำนาจในการปกครองสูงสุดของพระเจ้า
date:   05/01/2020
---

การอ่านพระธรรมดาเนียลครั้งแรกจะรู้สึกเศร้าเมื่อเห็นความพ่ายแพ้ของยูดาห์ต่อกองทัพของเนบูคัดเนสซาร์ และภาชนะที่ใช้ในพระวิหารได้ถูกนำไปที่แผ่นดินชินาร์ คำว่า “ชินาร์” ปรากฏในพระธรรม ปฐมกาล 11:2 ว่าเป็นที่ตั้งของ “หอบาเบล”  ชินาร์เป็นลางบอกเหตุว่าเป็นสิ่งล่อลวงใจ ซึ่งเป็นต้นเหตุของการต่อต้านพระเจ้า เช่นในกรณีของผู้ร่วมก่อสร้างหอบาเบลประสบความล้มเหลวในการสร้างหอคอยให้สูงเสียดฟ้า การปรากฏให้เห็นภายนอกเป็นสิ่งบอกว่าเนบูคัดเนสซ่าร์ และพระที่กษัตริย์กราบไหว้ในดินแดนชินาร์มีอำนาจเหนือพระเจ้าของอิสราเอล

ข้อความตอนเริ่มต้นที่กล่าวถึงความพ่ายแพ้ของกรุงเยรูซาเล็มนั้นไม่ได้ยกย่องความยิ่งใหญ่ของกษัตริย์และกองทัพของบาบิโลน แต่กล่าวไว้ว่า“องค์เจ้านาย (พระเจ้า) ทรงมอบเยโฮยาคิมกษัตริย์ยูดาห์ไว้ในหัตถ์ของท่าน (เนบูคัดเนสซ่าร์) พร้อมทั้งภาชนะบางชิ้นแห่งพระนิเวศของพระเจ้า และท่านก็นำภาชนะเหล่านั้นมายังแผ่นดินชินาร์มายังนิเวศแห่งพระของท่าน และบรรจุภาชนะเหล่านั้นไว้ในคลังของพระของท่าน” (ดาเนียล 1:2) ก่อนหน้านี้หลายปีพระเจ้าทรงประกาศว่าหากประชากรของพระองค์หลงลืมพระองค์ และละเมิดพันธสัญญาที่ทำไว้กับพระองค์ พระองค์จะส่งพวกเขาไปเป็นเชลยในดินแดนคนต่างชาติ  ดาเนียลทราบถึงเบื้องหน้าเบื้องหลังเกี่ยวกับอำนาจทางทหารของบาบิโลน การที่ดาเนียลและเพื่อนได้เห็นชัดถึงอำนาจการปกครองสูงสุดของพระเจ้าเช่นนี้ช่วยเสริมความเชื่อพวกเขาให้เข้มแข็ง กล้าหาญในการเผชิญการทดลอง และความกดดันต่างๆ เมื่ออยู่ในบาบิโลน

`อ่าน 2 พงศ์กษัตริย์ 21:10-16; 2 พงศ์กษัตริย์ 24:18-20 และ เยเรมีย์ 3:13 เหตุใดพระเจ้าจึงทรงให้ยูดาห์และกรุงเยรูซาเล็มตกอยู่ในมือของชาวบาบิโลน` 

เมื่อเราเจอความท้าทายต่างๆ ในศตวรรษที่ยี่สิบเอ็ด เราจำเป็นต้องมองเห็นสิ่งที่จะเกิดซ้ำตามเหตุการณ์ในพระธรรมดาเนียล กล่าวคือพระเจ้าที่พวกเรารับใช้ไม่เพียงแต่จะทรงขับไล่กองทัพในประวัติศาสตร์ผ่านอำนาจการปกครองสูงสุดของพระองค์เท่านั้น แต่จะทรงช่วยเหลือประชากรของพระองค์ในยามขับขันด้วย เมื่อพระเจ้าทรงได้ทำเพื่อเชลยชาวฮีบรู พระองค์จะทำเพื่อประชากรของพระองค์ในวาระสุดท้ายเช่นกัน ไม่ว่าจะเจอปัญหาในรูปแบบใดก็ตาม

`มีอะไรที่ท้ายทายความเชื่อของคุณในเวลานี้ ไม่ว่าจะมาจากภายนอก ภายในคริสตจักร หรือความบกพร่องภายในตัวเอง และคุณจะพึ่งพาอำนาจของพระเจ้าได้อย่างไร`