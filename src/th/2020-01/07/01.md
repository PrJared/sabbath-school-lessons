---
title:  จากถ้ำสิงโตสู่ถ้ำทูตสวรรค์
date:   08/02/2020
---

### อ่านข้อพระคัมภีร์สำหรับบทเรียนสัปดาห์นี้
ดาเนียล บทที่ 6; 1 ซามูเอล 18:6-9; มัทธิว 6:6; กิจการฯ 5:27-32; มาระโก 6:14-29; ฮีบรู 11:35-38

> <p>ข้อควรจำ</p>
> “อภิรัฐมนตรี และอุปราชทั้งหลายจึงหาเหตุฟ้องดาเนียลในเรื่องอาณาจักร แต่ก็หาความผิดไม่ได้ เพราะท่านเป็นคนสัตย์ซื่อ จะหาความพลั้งพลาด หรือการทุจริตท่านไม่ได้เลย” (ดาเนียล 6:4)

หลังจากชาวมีเดีย-เปอร์เซีย ยึดอาณาจักรบาบิโลนได้แล้ว กษัตริย์ดาริอัส คนมีเดียทรงตระหนักถึงสติปัญญาของดาเนียล พระองค์ได้เชิญดาเนียลร่วมรัฐบาลใหม่ ผู้เผยพระวจนะที่สูงอายุปฏิบัติหน้าที่ในที่สาธารณะได้เหนือกว่าคนอื่น กษัตริย์จึงแต่งตั้งท่านเป็นหัวหน้าฝ่ายบริหารของรัฐบาลมีเดีย-เปอร์เซียทั้งหมด

ตามบันทึกในพระธรรมดาเนียลบทนี้กล่าวว่า ดาเนียลต้องเผชิญกับผลลัพธ์ที่เป็นบาปของความอิจฉาริษยา ก่อนจบ เราได้มองเห็นความสัตย์ซื่อของดาเนียล ไม่เพียงในหน้าที่ทางโลกภายใต้รัฐบาลมีเดีย-เปอร์เซียเท่านั้น แต่ที่สำคัญที่สุดคือต่อพระเจ้าของท่านด้วย และเราแน่ใจได้ว่า อิทธิพลของความสัตย์ซื่อต่อพระเจ้าได้ส่งผลต่อคนมากมายในพื้นที่อื่นด้วย

ประสบการณ์ที่ดาเนียลได้รับการข่มเหงจากการทำงานเป็นตัวอย่างสำหรับประชากรของพระเจ้าในวาระสุดท้าย เรื่องนี้ไม่ได้บอบว่า ในวาระสุดท้ายประชากรของพระเจ้าจะได้รับการช่วยให้พ้นจากความยากลำบาก แต่สิ่งที่พระเจ้าทรงรับประกันคือ ในการต่อสู้กับความชั่วนั้นพระองค์จะเป็นฝ่ายชนะ และจะช่วยแก้ต่างให้ประชากรของพระองค์