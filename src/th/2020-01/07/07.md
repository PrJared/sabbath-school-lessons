---
title:  วันศุกร์ ความคิดเพิ่มเติม
date:   14/02/2020
---

ความรอดของดาเนียลตามที่บันทึกใน ฮีบรู บทที่ 11 ที่เรียกได้ว่าเป็น “รายชื่อของวีรบุรุษแห่งความเชื่อ” เป็นผู้เผยพระวจนะที่ได้รับความสำเร็จจากการ “ปิดปากสิงโต”(ฮีบรู 11:33) นี่เป็นเรื่องมหัศจรรย์ แต่เราควรเข้าใจว่า วีรบุรุษและวีรสตรีของพระเจ้าไม่ได้มีแต่คนที่เผชิญความตายเหมือนดาเนียลเท่านั้น แต่รวมถึงผู้ที่ถูกทรมานและตายด้วยความกล้าหาญ ตามที่บันทึกไว้ในฮีบรู บทที่ 11 ด้วย พระเจ้าทรงเรียกบางคนให้เป็นพยานด้วยชีวิตและบางคนเป็นพยานด้วยความตาย ดังนั้นจึงไม่ได้หมายความว่าทุกคนต้องเหมือนดาเนียล อย่างที่เราได้รู้จากคนมากมายที่ยินดีทุกข์ทรมานและตายไปในการเชื่อพระเยซู การช่วยให้รอดด้วยการอัศจรรย์ของดาเนียลแสดงให้เห็นว่าพระเจ้าทรงปกครองอยู่ และในที่สุดพระองค์จะทรงช่วยบุตรของพระองค์ให้พ้นจากอำนาจของบาปและความตาย ซึ่งจะเห็นความชัดเจนในบทต่อไป

**คำถามเพื่อการอภิปราย**

`1.	ฌ็อง ปอล ซาทร์ นักเขียนชาวฝรั่งเศส เขียนว่า “วิธีที่ดีที่สุดที่จะเข้าใจความจริงพื้นฐานของมนุษย์คือ การกล่าวว่า มนุษย์คือสิ่งมีชีวิตที่มีแผนจะเป็นพระเจ้า” (Jean Paul Sartre, “Being and Nothingness: A Phenomenological Essay on Ontology, Washington Square Press, 1956, หน้า 724)  สิ่งนี้ช่วยเราให้เข้าใจ อย่างน้อยอีกระดับหนึ่ง ถึงสาเหตุที่กษัตริย์ตกหลุมพรางได้อย่างไร เพราะเหตุใดเราจึงต้องระวังถึงอันตรายของเรื่องนี้ และในอีกทางหนึ่งทำไมเราจึงต้องการเป็น “เป็นเหมือนพระเจ้า” ด้วย`

`2.	เราเป็นพยานถึงความสัตย์ซื่อที่มีต่อพระเจ้าและพระบัญญัติของพระองค์อย่างไร และคนอื่นจะรู้จักชีวิตและความเชื่อของเราได้อย่างไร`

`3.	เราเห็นอะไรในตัวดาเนียลที่ทำให้พระเจ้าทรงใช้ท่านเพื่อพระประสงค์ของพระองค์ได้อย่างดี และเราจะสร้างคุณลักษณะแบบนั้นในตัวเราได้อย่างไร`

`4.	มีวิธีอื่นที่ดาเนียลสามารถใช้แก้ปัญหาเกี่ยวกับกฎหมายที่ท่านเผชิญ เช่นเปลี่ยนรูปแบบการอธิษฐานได้หรือไม่ หรือเป็นอันตรายเกินไปที่จะประนีประนอม เพราะเหตุใด`