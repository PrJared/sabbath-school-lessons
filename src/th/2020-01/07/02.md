---
title:  วันอาทิตย์ จิตใจที่อิจฉาริษยา
date:   09/02/2020
---

แม้แต่ในสวรรค์ที่มีแต่ความสมบูรณ์ ลูซีเฟอร์ก็รู้สึกอิจฉาพระคริสต์ “ลูซีเฟอร์มีความอิจฉาริษยาพระเยซูคริสต์ แต่ถึงกระนั้นเมื่อทูตสวรรค์ทั้งหมดน้อมคำนับเพื่อแสดดงว่ายอมรับพระคริสต์เป็นผู้มีสิทธิอำนาจสูงสุดในการปกครอง ลูซีเฟอร์ก็น้อมคำนับด้วย แต่ดวงใจเต็มไปด้วยความอิจฉาริษยาและความเกลียดชัง” (เอลเลน จี. ไว้ท์, ไถ่เพราะรัก หน้า 14) ในพระบัญญัติสิบประการไม่ได้มีพระบัญญัติที่ห้ามฆ่าคนหรือห้ามลักทรัพย์เท่านั้น แต่มีพระบัญญัติที่ห้ามโลภด้วย (ดู อพยพ 20:17)

`อ่าน ดาเนียล 6:1-5 ปฐมกาล 37:11 และ 1 ซามูเอล 18:6-9 ความอิจฉาริษยามีบทบาทอะไรในเรื่องเหล่านี้`

ความสามารถในการบริหารของดาเนียลเป็นที่ประทับใจของกษัตริย์ แต่นำมาซึ่งความอิจฉาริษยาของผู้บริหารคนอื่น พวกเขาจึงวางแผนร้ายร่วมกันเพื่อกำจัดดาเนียลออกจากตำแหน่ง โดยพยายามใส่ร้ายว่าท่านรับสินบน แต่ไม่ว่าจะค้นหาหลักฐานเท่าไร พระคัมภีร์บันทึกไว้ว่า“แต่ก็หาความผิดไม่ได้ เพราะท่านเป็นคนสัตย์ซื่อ จะหาความพลั้งพลาด หรือการทุจริตท่านไม่ได้เลย” (ดาเนียล 6:4) ในภาษาอาราเมค “สัตย์ซื่อ” หมายถึง “เชื่อถือได้”

เมื่อผู้บริหารระดับสูงเหล่านั้นไม่สามารถเอาผิดดาเนียลได้ พวกเขาก็เห็นว่า ดาเนียลสัตย์ซื่อต่อพระเจ้าและพระบัญญัติของพระองค์ พวกเขารู้ว่า การใส่ความให้ดาเนียลลำบากนั้น ต้องสร้างสถานการณ์ ให้ท่านเลือกว่า จะเชื่อฟังกฎหมายของอาณาจักร หรือพระบัญญัติของพระเจ้า จากการที่คณะผู้บริหารระดับสูงได้รับทราบเกี่ยวกับดาเนียล พวกเขาเขามั่นใจว่า ภายใต้สถานการณ์กลืนไม่เข้าคลายไม่ออก ดาเนียลจะเลือกพระบัญญัติของพระเจ้าเหนือกฎหมายของบ้านเมือง สิ่งนี้ดาเนียลเป็นพยานที่สัตย์ซื่อมาก
 
`คุณได้ต่อสู้กับความอิจฉาริษยาเรื่องใดบ้างหรือไม่ และคุณใช้วิธีใดจัดการปัญหาดังกล่าว เพราะเหตุใดความอิจฉาริษยาจึงเป็นความผิดที่ทำให้จิตวิญญาณพิการและตายได้`