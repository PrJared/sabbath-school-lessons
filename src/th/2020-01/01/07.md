---
title:  วันศุกร์ ความคิดเพิ่มเติม
date:   03/01/2020
---

“พระคัมภีร์ถูกออกแบบไว้เพื่อนำทางทุกคนที่ประสงค์จะเรียนรู้น้ำพระทัยของพระผู้สร้างของตน พระเจ้าทรงประทานคำพยากรณ์ที่เที่ยงตรงให้มนุษย์ ทูตสวรรค์รวมถึงพระเยซูคริสต์เองก็เสด็จมาเปิดเผยให้ดาเนียลและยอห์นเข้าใจถึงสิ่งที่จะเกิดขึ้นในไม่ช้า เรื่องสำคัญเกี่ยวกับความรอดของเราไม่ได้ถูกทิ้งให้อยู่ในความลึกลับ เรื่องเหล่านี้ไม่ได้ถูกเปิดเผยในลักษณะที่สับสนให้คนที่แสวงหาความจริงอย่างสัตย์ซื่อหลงทาง องค์พระผู้เป็นเจ้าตรัสผ่านผู้เผยพระวจนะฮาบากุกว่า “จงเขียนนิมิตนี้ลงไป จงเขียนไว้บนแผ่นป้ายให้ชัดเจน เพื่อให้คนที่วิ่งอ่านได้คล่อง” (ฮาบากุก 2:2) พระวจนะของพระเจ้าชัดเจนสำหรับทุกคนที่ศึกษาด้วยใจอธิษฐาน ทุกคนที่สัตย์ซื่อจะไปถึงแสงสว่างแห่งความจริง “ความสว่างถูกหว่าน แก่คนชอบธรรม และความชื่นบานถูกหว่านแก่คนใจเที่ยงธรรม” (สดุดี 97:11)ไม่มีคริสตจักรใดจะเข้าถึงความบริสุทธิ์ได้ นอกจากสมาชิกของคริสตจักรนั้นแสวงหาความจริงด้วยความร้อนรนเหมือนค้นหาขุมทรัพย์ที่ซ่อนไว้” (เอลเลน จี.ไว้ท์, สงครามแห่งประวัติศาสตร์, หน้า 521)

“การศึกษาชีวประวัติของดาเนียลและเพื่อนของเขา แม้ว่าคนเหล่านั้นจะมีชีวิตอยู่ก่อนเรา แต่พวกเขาได้รับการทดลองรอบตัว ให้หมกมุ่นอยู่กับตนเอง แต่ชีวิตประจำวันของพวกเขาถวายเกียรติแด่พระเจ้า พวกเขาตั้งใจหลีกเลี่ยงสิ่งชั่วร้ายทั้งปวง และปฏิเสธเส้นทางของศัตรู เขาได้รับพระพรที่พระเจ้าทรงประทานเป็นรางวัลขณะที่พวกเขาสัตย์ซื่อต่อพระองค์” (เอลเลน จี.ไว้ท์, Manuscript Releases (No. 224), เล่ม 4, หน้า 169-170)

**คำถามเพื่อการอภิปราย**

`1.	เมื่อเราศึกษาพระธรรมดาเนียล เราจะเห็นจุดเด่นจุดหนึ่งคือ พระเจ้าไม่เพียงทรงปกครองเหนือประชาชาติทั้งปวงเท่านั้น แต่ทรงใกล้ชิดกับแต่ละบุคคลด้วย แม้แต่คนที่มีต่ำแหน่งสูง เช่นในดาเนียล บทที่ 2 พระองค์ทรงประทานนิมิตให้กษัตริย์ต่างชาติ นี่คือความใกล้ชิดที่เราไม่อาจรู้ถึงความลึกได้ ซึ่งแสดงให้เห็นว่า ในที่สุดแล้วพระเจ้าจะเป็นผู้มีอำนาจปกครองครองโลก อาณาจักรที่ยิ่งใหญ่ของมนุษย์ที่อยู่ก่อนหน้าพระองค์ได้เกิดขึ้นและล่มสลายไป เราจึงได้รับการหนุนใจและมีความหวัง จากนิมิตของกษัตริย์ที่ได้เกิดขึ้นจริงทุกประการ คุณรู้สึกอย่างไรกับเรื่องนี้`

`2.	 จงอภิปรายถึงความแตกต่างระหว่างคำพยากรณ์แบบเดิมที่เป็นข้อความที่เป็นถ้อยคำและคำพยากรณ์เกี่ยวกับวาระสุดท้ายที่ใช้สัญลักษณ์ เราจะหาตัวอย่างของคำพยากรณ์ทั้งสองแบบนี้จากพระคัมภีร์เล่มใดได้บ้าง`