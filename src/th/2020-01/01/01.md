---
title:  จากการอ่านสู่ความเข้าใจ
date:   28/12/2019
---

### อ่านข้อพระคัมภีร์สำหรับบทเรียนสัปดาห์นี้
ลูกา 24:25-27; 2 เปโตร 3:11-13; โยนาห์ 3:3-10; กันดารวิถี 14:34; ดาเนียล 9:23; 10:11, 12
 
> <p>ข้อควรจำ</p>
> “ฟีลิปจึงวิ่งเข้าไปใกล้ และได้ยินท่านอ่านหนังสืออิสยาห์ผู้เผยพระวจนะ จึงถามว่า ‘ท่านเข้าใจสิ่งที่อ่านหรือไม่’” (กิจการฯ 8:30)

คริสตจักรของเราเกิดจากพระธรรมดาเนียล ที่เราจะศึกษาในไตรมาสนี้ ขณะที่เราเริ่มต้น เราควรไตร่ตรองถึงสิ่งต่อไปนี้ เพื่อเป็นเครื่องนำทางในการศึกษาพระธรรมเล่มนี้

ประการแรก เราควรจะจำไว้เสมอว่า พระคริสต์ทรงเป็นศูนย์กลางของพระธรรมดาเนียล เหมือนกับที่พระองค์เป็นศูนย์กลางของพระคัมภีร์ทั้งเล่ม

ประการที่สอง พระธรรมดาเนียลถูกขียนขึ้นและจัดระเบียบเนื้อหาในลักษณะแสดงความงามในเชิงการประพันธ์ เพื่อช่วยให้เราเข้าใจจุดมุ่งเน้นสำคัญๆ

ประการที่สาม เราจำเป็นต้องเข้าใจ คำพยากรณ์ในพระคัมภีร์เดิม และคำพยากรณ์ในพระธรรมเล่มสุดท้าย (วิวรณ์) เพื่อช่วยให้เห็นความแตกต่างระหว่างคำพยากรณ์ต่างๆ ในพระธรรมดาเนียล กับคำพยากรณ์ของผู้เผยพระวจนะอื่น เช่น อิสยาห์ อาโมส และเยเรมีย์

ประการที่สี่ ขณะที่เราศึกษาถึงเวลาของคำพยากรณ์ในพระธรรมดาเนียล เราควรเข้าใจว่า เวลาของคำพยากรณ์ในพระธรรมดาเนียลกินระยะเวลายาวนาน โดยใช้หลักการวันแทนปี

ประการที่ห้า เราควรมองไปที่จุดเน้นของพระธรรมดาเนียล คือไม่เพียงเข้าไปสู่ข้อมูลของคำพยากรณ์เท่านั้น แต่ประยุกต์ใช้ได้ตรงประเด็นกับชีวิตส่วนตัวของเราในปัจจุบันด้วย