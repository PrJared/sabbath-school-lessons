---
title:  วันอังคาร คำพยากรณ์เกี่ยวกับวาระสุดท้ายในดาเนียล
date:   31/12/2019
---

คำพยากรณ์ในพระธรรมดาเนียล แตกต่างคำพยากรณ์ของผู้เผยพระวจนะคนอื่น กล่าวคือคำพยากรณ์ในดาเนียลเป็นคำพยากรณ์เกี่ยวกับวาระสุดท้ายของโลก (Apocalyptic Prophecy) ในขณะที่คำพยากรณ์ในพระคัมภีร์เล่มอื่นส่วนมากเป็นคำพยากรณ์แบบเดิม (Classical Prophecy) การเข้าใจความแตกต่างระหว่างคำพยากรณ์สองประเภทนี้จะช่วยให้เข้าในคำพยากรณ์ได้อย่างถูกต้อง

คำพยากรณ์เกี่ยวกับวาระสุดท้ายแสดงให้เห็นลักษณะจำเพาะบางประการที่แตกต่างจากคำพยากรณ์แบบเดิม ดังต่อไปนี้

คำพยากรณ์เกี่ยวกับวาระสุดท้ายที่พระเจ้าทรงประทานให้จะได้รับเป็นนิมิตที่เป็นเรื่องเป็นราว ส่วนคำพยากรณ์แบบเดิมส่วนมากจะได้รับเป็นพระวจนะที่เป็นถ้อยคำที่กล่าวถึงสิ่งที่จะเกิดขึ้นโดยตรง ซึ่งมีประมาณ 1,600 ครั้ง

คำพยากรณ์เกี่ยวกับวาระสุดท้ายจะเป็นจะเป็นสัญลักษณ์ (Composite Symbolism) ส่วนมาก ในขณะที่คำพยากรณ์แบบเดิมจะมีเป็นสัญลักษณ์น้อยมาก สัญลักษณ์ของคำพยากรณ์เกี่ยวกับวาระสุดท้ายจะเป็นสัตว์ประหลาดที่มีลักษณะของสัตว์หลายประเภทผสมกัน เช่นมีปีกและมีเขา

คำพยากรณ์เกี่ยวกับวาระสุดท้ายจะสำแดงอำนาจการปกครองที่ไม่มีข้อจำกัดของพระเจ้า คำพยากรณ์แบบเดิมจะชี้ถึงความสำเร็จสมจริง ซึ่งขึ้นอยู่กับการตอบสนองของมนุษย์ในการตอบสนองพันธสัญญาที่พระเจ้าทำไว้กับคนอิสราเอล ขณะที่คำพยากรณ์เกี่ยวกับวาระสุดท้ายนั้น พระเจ้าทรงเผยให้เห็นการขึ้นสู่อำนาจ และการล่มสลายของอาณาจักรจากยุคของดาเนียลจนถึงวาระสุดท้ายของโลก คำพยากรณ์ประเภทนี้ขึ้นอยู่กับการที่พระเจ้าทรงทราบความเป็นไปล่วงหน้า และอำนาจการปกครองสูงสุดของพระองค์ ซึ่งจะเกิดขึ้นไม่เกี่ยวกับการเลือกของมนุษย์

`โยนาห์ 3:3-10 เป็นคำพยากรณ์ที่เป็นถ้อยคำแบบเดิม หรือเป็นคำพยากรณ์ที่เป็นสัญลักษณ์เกี่ยวกับวาระสุดท้าย และดาเนียล 7:6 เป็นคำพยากรณ์แบบใด`

เมื่อทราบเกี่ยวกับกับประเภทของคำพยากรณ์ ทั้งแบบที่เป็นถ้อยคำและแบบที่เป็นสัญลักษณ์อย่างกว้างๆ จะเป็นประโยชน์อย่างมาก ประการแรก ทั้งสองประเภทแสดงให้เห็นว่าพระเจ้าใช้หลายวิธีในการสื่อสารความจริงผ่านคำพยากรณ์ (ฮีบรู 1:1) ประการที่สอง ความรู้เช่นนั้นช่วยเราให้มองเห็นคุณค่าในความงาม และความซับซ้อนของพระคัมภีร์ ประการที่สาม ความรู้นี้ช่วยเราตีความหมายคำพยากรณ์ และคำพยานในพระคัมภีร์ได้อย่างมั่นคงสม่ำเสมอในพระคัมภีร์ทั้งเล่ม และสามารถอธิบาย “พระวจนะแห่งความจริง” ได้อย่างถูกต้อง (2 ทิโมธี 2:15)

`จากพื้นฐานในโฮเชยา 3:4, 5; อาโมส 8:11 และ เศคาริยาห์ 9:1 คริสเตียนบางคนในปัจจุบันคาดหวังว่าเหตุการณ์สุดท้ายของประวัติศาสตร์โลกจะเกิดขึ้นในตะวันออกกลาง การตีความเช่นนี้ผิดอย่างไร  การที่เรารู้ความแตกต่างระหว่างคำพยากรณ์แบบสัญลักษณ์และแบบเดิมนั้น ช่วยเราให้เข้าใจเรื่องนี้กระจ่างขึ้นได้อย่างไร`