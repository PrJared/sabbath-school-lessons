---
title:  จากเตาไฟสู่พระราชวัง
date:   18/01/2020
---

### อ่านข้อพระคัมภีร์สำหรับบทเรียนสัปดาห์นี้
ดาเนียล บทที่ 3; วิวรณ์ 13:11-18; อพยพ 20:3-6; เฉลยธรรมบัญญัติ 6:4; 1โครินธ์ 15:12-26; ฮีบรู บทที่ 11
 
> <p>ข้อควรจำ</p>
> “ข้าแต่พระราชา ถ้าพระเจ้าของพวกข้าพระบาท ผู้ซึ่งพวกข้าพระบาทปรนนิบัตินั้น พอพระทัยจะช่วยกู้พวกข้าพระบาทให้พ้นจากเตาที่ไฟลุกอยู่ พระองค์ก็จะทรงช่วยกู้พวกข้าพระบาทให้พ้นจากพระหัตถ์ของฝ่าพระบาท” (ดาเนียล 3:17)

กล่าวได้ว่าคนหนุ่มเหล่านี้ประกอบด้วยพระวิญญาณบริสุทธิ์ พวกเขาประกาศให้คนทั้งชาติทราบถึงความเชื่อของพวกเขา ซึ่งมีในพระเจ้าที่พวกเขานมัสการ เป็นพระเจ้าเที่ยงแท้ที่ทรงพระชนม์อยู่ สิ่งนี้พิสูจน์ให้

ทราบถึงความเชื่อของพวกเขาเอง ในลักษณะการนำเสนอเฉียบคมที่สุดในหลักการของพวกเขา ทั้งนี้เพื่อ

สร้างความประทับใจให้ผู้กราบไหว้รูปเคารพเห็นถึงฤทธิ์อำนาจ และความยิ่งใหญ่ของพระเจ้าผู้ทรงพระชนม์อยู่ ซึ่งผู้รับใช้ของพระองค์ต้องแสดงการเคารพสักการะ พวกเขาแสดงให้ประจักษ์ว่าพระองค์เป็นเพียงหนึ่งเดียวที่พวกเขาถวายพระสิริและนมัสการ และพวกเขาไม่ลังเลแม้แต่จะหยุดคำนึงที่จะสงวนชีวิตของพวกเขาไว้ ด้วยการคล้อยตามเพื่อกราบไหว้รูปเคารพ บทเรียนเหล่านี้มีผลโดยตรง และสำคัญยิ่งที่จะรักษาความเชื่อไว้ในประสบการณ์ของเราในวาระสุดท้าย (เอลเลน จี.ไว้ท์, In Heavenly Places, หน้า 149) เมื่อเจอการคุกคามถึงการนมัสการที่เหมือนสิ่งที่เคยเกิดก่อนแล้วในยุคที่มีการเชื่อถือโชคลาง พระคัมภีร์เปิดเผยให้เห็นสภาพวาระสุดท้าย เมื่อโลกได้เปลี่ยนไปอย่างรวดเร็ว บางสิ่งในลักษณะเดียวกันจะเกิดขึ้นทั่วไปในโลกกว้าง ดังนั้นการศึกษาในเรื่องนี้ตามพระคัมภีร์ในระดับลึก เราจะเห็นสิ่งที่ผู้สัตย์ซื่อต่อพระเจ้าต้องเผชิญ