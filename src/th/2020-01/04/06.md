---
title:  วันพฤหัสบดี ความลับของความเชื่อ
date:   23/01/2020
---

ขณะที่เราสะท้อนประสบการณ์ของ ชัดรัค, เมชาค, และอาเบดเนโก เราอาจอยากถามตัวเราเองว่า อะไรคือเคล็ดลับของความเชื่อที่เข้มแข็งเช่นนั้น พวกเขามีความเต็มใจที่จะถูกเผาทั้งเป็นมากกว่าที่จะนมัสการรูปปฏิมากรนั้นได้อย่างไร พวกเขาอาจหาเหตุผลคล้อยตามคำบัญชาของกษัตริย์ก็ได้ แต่แม้จะรู้ว่าพวกเขาอาจต้องตายเหมือนคนอื่นถ้าพวกเขาปฏิเสธ แต่พวกเขาก็ยังยืนหยัดมั่นคง

`อ่าน ฮีบรู บทที่ 11 พระคัมภีร์บทนี้สอนเราเกี่ยวกับความเชื่ออย่างไร` 

ในการพัฒนาให้ได้ความเชื่อที่มั่นคง เราจำเป็นต้องเข้าใจว่า ความเชื่อคืออะไร บางคนอยากรู้ปริมาณความเชื่อ พวกเขาวัดความเชื่อโดยการตอบคำถาม ที่พวกเขาดูเหมือนได้รับจากพระเจ้า เช่นไปที่ห้างสรรพสินค้า และอธิษฐานขอที่จอดรถ ถ้าบังเอิญได้ที่จอดตอนไปถึง ก็สรุปว่า มีความเชื่อเข้มแข็ง แต่ถ้าที่จอดเต็มก็คิดว่าความเชื่อไม่เข้มแข็งเพียงพอ ที่พระเจ้าจะทรงฟังคำอธิษฐาน ความเข้าใจในเรื่องการอธิษฐานลักษณะนี้เป็นอันตราย เพราะว่าเขาพยายามขอให้พระเจ้าเปลี่ยนคำตอบให้เหมาะสม โดยไม่คำนึงว่า อำนาจการปกครองสูงสุดและพระปัญญาเป็นของพระเจ้า

ที่จริงแล้วความเชื่อแท้ที่เพื่อนของดาเนียลถูกตรวจสอบคุณภาพนั้นได้มาจากความสัมพันธ์ระหว่างเรากับพระเจ้า ความเชื่อจริงไม่ใช่การหาวิธีโน้มน้าวพระเจ้าให้ทรงทำตามใจของเรา แทนที่จะยอมมอบถวายความประสงค์ของเราตามพระทัยของพระองค์ อย่างที่เราได้เห็นคือ ชายหนุ่มชาวฮีบรูทั้งสามไม่ทราบแน่ชัดว่าพระเจ้าจะทรงช่วยพวกเขาหรือไม่ แต่ความสัตย์ซื่อต่อพระเจ้าทำให้พวกเขาตัดสินใจทำในสิ่งถูกต้องโดยไม่กังวลว่าผลลัพธ์จะเป็นอย่างไร นี่คือลักษณะที่แท้จริงของความเชื่อที่เติบโตแล้ว เราแสดงความเชื่อแท้เมื่อเราอธิษฐานต่อองค์พระผู้เป็นเจ้าสำหรับสิ่งที่เราต้องการ แต่ไว้วางใจพระองค์ให้ทรงทำสิ่งที่ดีที่สุดสำหรับเรา แม้ว่าบางครั้งจะไม่ได้รับผลตามที่ขอก็ตาม
 
`มีวิธีใดบ้างที่เราจะดำเนินชีวิตด้วยความเชื่อวันต่อวัน ผ่านการทดสอบเล็กๆ น้อยๆ  พร้อมกับความท้าทายที่ยิ่งใหญ่ในบางครั้ง เพราะเหตุใดการทดสอบเล็กๆ น้อยๆ จึงมีความสำคัญ`