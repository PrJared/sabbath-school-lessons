---
title:  วันศุกร์ ความคิดเพิ่มเติม
date:   24/01/2020
---

“มีบทเรียนสำคัญหลายประการที่เราสามารถเรียนรู้จากประสบการณ์ของชายหนุ่มชาวฮีบรูที่เกิดขึ้น ณ ที่ราบดูรา ปัจจุบันมีผู้รับใช้พระเจ้าหลายคน ที่เป็นคนบริสุทธิ์ที่ไม่ได้อะไรผิด แต่พวกเขาได้รับความทุกข์ยากจากความรู้สึกอับอาย และการใช้ชีวิตอย่างไม่ถูกต้องของคนที่ได้รับแรงดลใจจากซาตานให้อิจฉา มีทิฐิ และดื้อรั้นทางศาสนา โดยถูกปลุกให้ต่อต้านคนที่สอนเรื่องความศักดิ์สิทธิ์ของวันสะบาโตในพระบัญญัติข้อที่สี่ และในที่สุดจะมีกฎหมายออกมากล่าวโทษว่าพวกเขามีโทษสมควรตาย”

“จะมีเวลาแห่งความทุกข์ยากก่อนที่ประชากรของพระเจ้าจะถูกเรียกให้มีความเชื่อเพื่อจะไม่เดินสะดุด บุตรทั้งหลายของพระองค์จะต้องแสดงออกว่า พระเจ้าทรงเป็นหนึ่งเดียวที่พวกเขาจะนมัสการ โดยไม่มีความคิดใดที่จะจูงใจให้ยอมนมัสการพระเทียมเท็จแม้แต่น้อย สำหรับรับจิตวิญญาณที่ภักดี จะไม่มีคำสั่งใดจะจำกัดพวกเขาได้ แม้จะเป็นคนบาป แต่พวกเขาจะยึดมั่นว่าไม่มีสิ่งใดสำคัญกว่าพระวจนะของพระเจ้าผู้ทรงพระชนม์อยู่ พวกเขาจะเชื่อฟังพระวจนะนั้น แม้ว่าจะถูกตัดสินให้จำคุก ถูกเนรเทศ หรือถูกลงโทษถึงตาย” (เอลเลน จี.ไว้ท์. ผู้เผยพระวจนะและกษัตริย์หลายองค์, หน้า 512, 513) 

**คำถามเพื่อการอภิปราย**

`1.	จาก 1 เปโตร 1:3-9 เพราะเหตุใดพระเจ้าจึงทรงช่วยบางคน แต่ไม่ได้ช่วยบางคน ให้พ้นจากความทุกข์ยาก หรือทรงตอบคำอธิษฐานที่ทูลขอด้วยการอัศจรรย์  และเพราะเหตุใดเราจึงจำเป็นต้องวางใจในความดีของพระเจ้า แม้ว่าเราจะพบกับความผิดหวังก็ตาม`

`2.	ถ้าเหตุการณ์ครั้งนี้จบลงด้วยความตายของชายหนุ่มชาวฮีบรูในเตาไฟที่ลุกไหม้ มีบทเรียนอะไรที่เรายังสามารถเรียนรู้ได้`

`3.	จากความเข้าใจของเราเกี่ยวกับเหตุการณ์ในวาระสุดท้าย ซึ่งสิ่งที่จะเกิดขึ้น คือเครื่องหมายภายนอกที่แสดงให้คนอื่นเห็นว่า เรานมัสการผู้ใด สิ่งนี้ควรบอกเราในปัจจุบันถึงความสำคัญของวันสะบาโตอย่างไร`

`4.	จาก ลูกา 16:10 ถ้อยคำของพระคริสต์ตรงนี้ให้เราเข้าใจว่า อะไรคือเครื่องหมายที่แสดงว่าเราดำเนินชีวิตตามความเชื่อจริง`

`5.	จาก ดาเนียล 3:15 เมื่อกษัตริย์เนบูคัดเนสซาร์ท้าทายว่า “แล้วพระองค์ไหนจะช่วยกู้เจ้าให้พ้นจากมือของเราได้”  คุณจะตอบคำถามนั้นอย่างไร`