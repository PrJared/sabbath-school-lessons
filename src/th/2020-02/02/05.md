---
title:  วันพุธ การเปรียบเทียบพระคริสต์และพระคัมภีร์
date:  08/04/2020
---

`อ่าน ยอห์น 1:14; ยอห์น 2:22; ยอห์น 8:31, 32 และ ยอห์น 17:17 มีการเปรียบเทียบพระเยซูและพระวจนะของพระเจ้าที่เขียนไว้ในพระคัมภีร์อย่างไร`

มีการเปรียบเทียบระหว่างพระวจนะของพระเจ้าที่กลายเป็นเนื้อหนัง (พระเยซูคริสต์) และพระวจนะที่ถูกเขียนไหว้ (พระคัมภีร์) คือพระเยซูเสด็จมาบังเกิดในครรภ์มารดาโดยพระวิญญาณบริสุทธิ์ ซึ่งมีนางมารีย์เป็นมารดา พระวิญญาณบริสุทธิ์เป็นจุดเริ่มต้นเหนือธรรมชาติ ทำให้นางมารีย์ที่เป็นมนุษย์ได้ประสูติพระกุมารเยซูที่เป็นมนุษย์ออกมา

พระเยซูคริสต์ทรงกลายเป็นมนุษย์และต้องการพื้นที่ พระองค์ทรงพระชนม์อยู่ในช่วงเวลาจำเพาะและในสถานที่จำกัด กระนั้นความจริงข้อนี้ไม่ทำให้ความเป็นพระเจ้าของพระองค์เสื่อมคลายไป อีกทั้งไม่ทำให้ความเกี่ยวพันกับประวัติครอบครัวขาดตอนไป พระเยซูทรงเป็นพระผู้ไถ่เพียงองค์เดียวของมนุษย์ทั้งโลก และตลอดไป (ดู กิจการฯ 4:12) ในทำนองเดียวกัน พระวจนะที่ถูกเขียนไว้ คือพระคัมภีร์ พระเจ้าก็ทรงประทานให้ในเวลาที่เจาะจง และในวัฒนธรรมจำเพาะ เช่นเดียวกับพระเยซูคริสต์ พระคัมภีร์ไม่ขึ้นอยู่กับเงื่อนไขของเวลาและสถานที่ แต่กระนั้นยังคงผูกพันกับมนุษย์ทั้งโลก

เมื่อพระเจ้าทรงเปิดเผยพระองค์เอง พระองค์เสด็จลงมาอยู่ระดับเดียวกับมนุษย์ ธรรมชาติของพระเยซูแสดงให้เห็นในเครื่องหมายทั้งปวงว่าทรงเป็นมนุษย์ ที่เจ็บป่วยอ่อนแอ ได้รับผลจากความเสื่อมทรามของโลกตลอด 4,000 ปีที่ผ่านมา กระนั้นในโลกพระองค์ทรงดำรงชีวิตปราศจากความบาป ที่คล้ายคลึงกัน ภาษาของพระคัมภีร์เป็นภาษาของมนุษย์ ไม่ใช่ “มนุษย์สมบูรณ์แบบเหนือมนุษย์ธรรมดา” ด้านภาษาก็ไม่ทรงใช้ภาษาที่ไม่มีมนุษย์กลุ่มใดพูดกัน หรือไม่สามารถเข้าใจได้ ขณะที่แต่ละภาษามีข้อจำกัดของมันเอง พระผู้สร้างมนุษย์ ทรงเป็นผู้สร้างภาษาของมนุษย์ด้วย จึงสามารถสื่อสารน้ำพระทัยกับมนุษย์ได้อย่างน่าเชื่อถือ โดยไม่ทรงนำเราไปในทางผิดแน่นอน ในการเปรียบเทียบทุกอย่างย่อมมีข้อจำกัด พระเยซูคริสต์ และพระคัมภีร์ศักดิ์สิทธิ์ไม่เหมือนกันทุกอย่าง พระคัมภีร์ไม่ใช่สิ่งที่พระเจ้าทรงจุติลงมาเป็น พระเจ้าไม่ใช่หนังสือ (พระธรรม) พระบุตรของพระเจ้าได้กลายเป็นมนุษย์ เรารักพระคัมภีร์เพราะว่าเรานมัสการพระผู้ช่วยให้รอด ซึ่งพระองค์ประกาศพระองค์ผ่านพระคัมภีร์

พระคัมภีร์มีความพิเศษที่กล่าวถึงความเป็นหนึ่งเดียวของพระเจ้าและมนุษย์ เอลเลน จี.ไว้ท์ เห็นสิ่งนี้อย่างชัดเจนเมื่อนางเขียนว่า “พระคัมภีร์ที่เป็นสัจจะของพระเจ้านั้นอธิบายด้วยภาษาของมนุษย์ เป็นการรวมกันระหว่างพระเจ้าและมนุษย์ ลักษณะนี้ปรากฏให้เห็นในธรรมชาติของพระคริสต์ผู้ทรงเป็นบุตรพระเจ้าและบุตรมนุษย์ ดังนั้นพระคัมภีร์จึงเป็นความจริงเช่นเดียวกับพระคริสต์ที่เป็น “พระวาทะทรงบังเกิดเป็นเนื้อหนังและทรงอยู่ท่ามกลางเรา” (ยอห์น 1:14) (เอลเลน จี.ไว้ท์,สงครามแห่งประวัติศาสตร์, หน้า 8)

`เพราะเหตุใดเราจึงต้องให้พระคัมภีร์เป็นพื้นฐานความเชื่อของเรา ถ้าไม่มีพระคัมภีร์เราจะอยู่ที่ใด`