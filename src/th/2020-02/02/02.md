---
title:  วันอาทิตย์ การเปิดเผยพระคัมภีร์จากพระเจ้า
date:  05/04/2020
---

`อ่าน พระธรรม2 เปโตร 1:19-21 ท่านเปโตรแสดงความแน่ใจของท่านเกี่ยวกับ จุดเริ่มต้นของข่าวสาร แห่งคำพยากรณ์ในพระคัมภีร์อย่างไร`

พระคัมภีร์ไม่เหมือนหนังสือเล่นอื่น ตามที่อัครทูตเปโตรกล่าวว่า ผู้เผยพระวจนะได้รับการดลใจโดยพระวิญญาณบริสุทธิ์ เนื้อหาหรือข่าวสารจึงมาจากพระเจ้า พวกเขาไม่ได้คิดขึ้นเอง เหมือนนักประพันธ์ ที่แต่งนิยาย หรือนิทาน “ขึ้นอย่างชาญฉลาด” (2 เปโตร1:16) สรุปคือข่าวสารของผู้เผยพระวจนะในพระคัมภีร์มีจุดเริ่มต้นมาจากพระเจ้า ซึ่งเป็นความจริง และเชื่อถือได้ “เพราะว่าคำของผู้เผยพระวจนะนั้น ไม่ได้มาจากความประสงค์ของมนุษย์เลย แต่มนุษย์กล่าวคำซึ่งมาจากพระเจ้า ตามที่พระวิญญาณบริสุทธิ์ทรงดลใจเขา”(2 เปโตร 1:21) พระเจ้าทรงทำงานในขั้นตอนของการเปิดเผย คือทรงแจ้งพระประสงค์ของพระองค์ต่อมนุษย์ที่พระองค์ทรงทรงเลือกสรรไว้อย่างชัดเจน

การสื่อสารด้วยคำพูดโดยตรงระหว่างพระเจ้ากับมนุษย์บางคนอย่างจง เป็นสิ่งที่พบในพระคัมภีร์ นี่เป็นเหตุผลที่พระคัมภีร์มีความเป็นพิเศษ เป็นสิทธิอำนาจของพระเจ้า ซึ่งเราจำเป็นต้องถือเป็นปัจจัยสำคัญเมื่อเราตีความหมายของพระคัมภีร์ โดยถือว่าสิ่งสำคัญที่สุดคือพระเจ้าทรงเป็นผู้ประพันธ์พระคัมภีร์ จึงเหมาะสมที่จะเรียกว่า “พระคัมภีร์ศักดิ์สิทธิ์” (โรม 1:2; 2 ทิโมธี 3:15) พระธรรมทั้งหลายที่ได้รวมเล่มเป็นพระคัมภีร์ ทรงประทานให้ด้วยพระประสงค์ให้นำไปปฏิบัติ ตามที่เขียนว่า “พระคัมภีร์ทุกตอนได้รับการดลใจจากพระเจ้า และเป็นประโยชน์ในการสอน การตักเตือนว่ากล่าว การแก้ไขสิ่งผิด และการอบรมในความชอบธรรม” (2 ทิโมธี 3:16, 17)

เราต้องการความช่วยเหลือจากพระวิญญาณบริสุทธิ์ในการนำคำสอนไปใช้ในชีวิตตามที่พระเจ้าได้ทรงเผยให้ทราบในพระวจนะของพระองค์ ตามที่อัครทูตเปโตรกล่าวว่า การตีความของพระวจนะที่ทรงเปิดเผยให้ทราบ ไม่ใช่เรื่องความคิดเห็นของเราเอง เราต้องการให้พระวิญญาณบริสุทธิ์ช่วยเราให้เข้าใจความหมายอย่างถูกต้อง “แท้จริงพระยาห์เวห์องค์เจ้านายไม่ทรงทำสิ่งหนึ่ง สิ่งใดโดยไม่เปิดเผยความลี้ลับให้แก่ผู้รับใช้พระองค์ คือผู้เผยพระวจนะ” (อาโมส 3:7) คำว่า “การเปิดเผย” (Revelation) ในพระคัมภีร์ แสดงถึงบางสิ่งที่เมื่อก่อนถูกปิดไว้และบัดนี้ได้เปิดออก ม่านถูกเปิดออกให้เห็นหลังฉาก ทำให้เห็นชัดเจน ในฐานะที่เป็นมนุษย์ เราต้องการได้รับการเปิดเผย เพราะเราเป็นคนบาป ถูกแยกออกจากพระเจ้า เราจึงต้องการพึ่งพิงพระเจ้า เพื่อจะทราบถึงน้ำพระทัยของพระองค์

`แม้เราจะเชื่อว่าพระคัมภีร์มีจุดเริ่มต้นจากพระเจ้า แต่ก็ยังเป็นเรื่องยากที่จะเชื่อฟังพระคัมภีร์ ดังนั้นจะมีอะไรเกิดขึ้นถ้าเราไม่เชื่อว่าพระคัมภีร์มีจุดเริ่มต้นมาจากพระเจ้าจริง`