---
title:  จุดเริ่มต้นและธรรมชาติของพระคัมภีร์
date:  04/04/2020
---

### อ่านข้อพระคัมภีร์สำหรับบทเรียนสัปดาห์นี้
2 เปโตร 1:19-21; 2 ทิโมธี 3:16, 17; เฉลยธรรมบัญญัติ 18:18; อพยพ 17:14; ยอห์น 1:14; ฮีบรู 11:3,6

> <p>ข้อควรจำ</p>
> “เราขอบพระคุณพระเจ้าเสมอ เพราะว่าเมื่อท่านทั้งหลายได้รับพระวจนะของพระเจ้าซึ่งท่านได้ยินจากเรา ท่านไม่ได้รับไว้อย่างเป็นคำของมนุษย์ แต่ได้รับไว้ตามความเป็นจริง คือเป็นพระวจนะของพระเจ้า ซึ่งกำลังทำงานอยู่ภายในท่านที่เชื่อ”  (1 เธสะโลนิกา 2:13)

วิธีที่เรามองเห็นและเข้าใจจุดเริ่มต้นและธรรมชาติของพระคัมภีร์ มีผลต่อบทบาทของพระคัมภีร์มีต่อการใช้ชีวิตในโบสถ์และนอกโบสถ์ของเรา วิธีที่เราตีความพระคัมภีร์มีอิทธิพลใหญ่หลวงต่อการหล่อหลอมชีวิตและความเข้าใจของเราเกี่ยวกับการเปิดเผยและการดลใจของพระเจ้า เมื่อเราต้องการจะเข้าใจพระคัมภีร์อย่างถูกต้อง ก่อนอื่นเราต้องอนุญาตให้พระคัมภีร์กำหนดขอบเขตของตัวแปรพื้นฐานก่อน เราไม่อาจศึกษาวิชาคณิต ชีวะ สังคม หรือฟิสิกส์โดยใช้เครื่องมือที่ใช้ในการศึกษาประวัติศาสตร์ ในทำนองเดียวกัน ความจริงด้านจิตวิญญาณของพระคัมภีร์จะไม่เป็นที่ยอมรับ และเข้าใจอย่างถูกต้องโดยวิธีของผู้ที่ไม่เชื่อว่ามีพระเจ้า ที่เริ่มค้นหาพระคัมภีร์โดยเชื่อว่าพระเจ้าไม่มีจริง ดังนั้นการตีความพระคัมภีร์ของเราจำเป็นต้องเชื่อว่าพระวจนะในพระคัมภีร์เป็นผลของการทำงานระหว่างพระเจ้ากับมนุษย์ สิ่งจำเป็นเพื่อการตีความพระคัมภีร์ให้ถูกต้อง คือการเข้าถึงพระคัมภีร์ด้วยความเชื่อมากกว่าการตั้งข้อสงสัยแล้วค่อยหาคำตอบ สัปดาห์นี้เราจะหาลักษณะพื้นฐานบางประการเกี่ยวกับ จุดเริ่มต้นและธรรมชาติของพระคัมภีร์ ให้เกิดผลดีต่อการตีความหมายและความเข้าใจพระคัมภีร์ของเรา