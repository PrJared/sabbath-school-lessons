---
title:  วันอังคาร พระวจนะที่ถูกเขียนไว้
date:  07/04/2020
---

`“พระยาห์เวห์ตรัสกับโมเสสว่า ‘เจ้าจงเขียนคำเหล่านี้ไว้ เพราะเราทำพันธสัญญาไว้กับเจ้า และกับพวกอิสราเอลตามคำเหล่านี้แล้ว’” (อพยพ 34:27) เพราะเหตุใดองค์พระผู้เป็นเจ้าจึงทรงให้โมเสสเขียนถ้อยคำเหล่านี้ แทนที่จะเป็นการท่องจำมาพูดเท่านั้น การเขียนมีข้อดีอย่างไร`

พระเจ้าทรงเป็นผู้ตรัสพระวจนะและผู้สร้างมนุษย์ขึ้นมา พระองค์จึงสามารถเลือกคนที่จะสื่อสิ่งที่พระองค์ทรงเปิดเผย จึงไม่แปลกใจที่พระเจ้าทรงดลใจให้ผู้เขียนพระคัมภีร์ตั้งแต่ต้นเขียนถึงสิ่งที่พระองค์ประสงค์จะเปิดเผยให้มนุษย์ทราบ

`ข้อพระคัมภีร์ต่อไปนี้สอนเกี่ยวกับพระวจนะที่ถูกเขียนไว้อย่างไรอพยพ 17:14; 24:4; โยชูวา 24:26; เยเรมีย์ 30;2; วิวรณ์ 1:11, 19; 21:5;22:18, 19`

เพราะเหตุใดพระเจ้าจึงทรงบัญชาให้เขียนพระคัมภีร์เก็บไว้ คำตอบคือเพื่อไม่ให้เราลืม ถ้อยคำในพระคัมภีร์จะเป็นหลักฐานอ้างอิงได้ตลอด นำเราไปหาพระเจ้า และน้ำพระทัยของพระองค์ เอกสารที่เขียนไว้โดยปกติจะเก็บรักษาไว้ได้ดีกว่า น่าเชื่อถือมากกว่าข้อความจากปากเปล่า สามารถเข้าถึงคนได้มากกว่า และเราสามารถนำไปอ่านให้ผู้คนได้โดยไม่จำกัดจำนวนคน สถานที่ และจำนวนครั้ง ไม่ว่าจะเป็นสถานที่ที่แตกต่างกันแม้แต่ในต่างประเทศ ต่างทวีปก็ทำได้ จึงเท่ากับเป็นการแบ่งปันพระพรได้กับคนหลายรุ่น ในเวลานั้นและในภายหลัง ถ้ามีคนอ่านไม่ออก คนอื่นก็สามารถอ่านให้เขาฟังได้