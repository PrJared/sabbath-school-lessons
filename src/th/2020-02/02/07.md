---
title:  วันศุกร์ ความคิดเพิ่มเติม
date:  10/04/2020
---

อ่านจากหน้าเอกสารที่ชื่อ 1.Methods of Bible Study2. Presuppositions Arising From the Claims of Scripture”, part a) Origin, and part b) Authority. (“Methods of Bible Study” : ซึ่งสามารถพบได้ที่ www. Advenistbiblical research.org/materials/ bible-interpretaion –hermeneutics / methods-bible-study).

พระคัมภีร์มีความจำเป็นต่อเราเหมือนความเชื่อ แต่ความเชื่อเพียงอย่างเดียวจะไม่ลึกซึ้งเพียงพอ ถ้าไม่ได้อิทธิพลของพระวิญญาณบริสุทธิ์เข้ามาช่วยในขณะที่อ่านและศึกษาพระคัมภีร์

“ในพระวจนะของพระเจ้า พระองค์บอกว่าทรงมอบหมายให้มนุษย์มีความรู้ที่จำเป็นสำหรับความรอด มนุษย์จึงต้องรับพระคัมภีร์อันศักดิ์สิทธิ์เหมือนสิทธิอำนาจของพระเจ้า เป็นการเปิดเผยน้ำพระทัยที่ไม่ผิดพลาดของพระองค์ พระคัมภีร์เป็นมาตรฐานของอุปนิสัย เปิดเผยความเชื่อต่างๆ และเป็นบททดสอบของประสบการณ์ ... กระนั้นความจริงที่พระเจ้าทรงเปิดเผยน้ำพระทัยของพระองค์แก่มนุษย์ผ่านพระวจนะของพระองค์และการเขียนพระวจนะนั้นเกิดขึ้นจากการดลใจของพระวิญญาณบริสุทธิ์ ดังนั้นพระคริสต์ทรงประทานพระวิญญาณบริสุทธิ์ให้สถิตอยู่ และนำทางมนุษย์อย่างต่อเนื่อง จนถึงปัจจุบันพระผู้ช่วยให้รอดได้ทรงสัญญาจะประทานวิญญาณบริสุทธิ์ ให้กับผู้รับใช้ของพระองค์ขณะที่พวกเขาอ่านพระวจนะ และทรงประทานความเข้าใจ เมื่อพวกเขานำคำสอนไปปฏิบัติ เมื่อพระวิญญาณของพระเจ้าทรงเป็นผู้ดลใจให้ผู้เผยพระวจนะเขียนพระคัมภีร์ขึ้น จึงเป็นไปไม่ได้ที่คำสอนของพระวิญญาณจะขัดแย้งกับพระวจนะที่พระวิญญาณเองเป็นผู้ทรงดลใจให้ผู้เผยพระวจนะเขียนขึ้น” (เอลเลน จี.ไว้ท์, สงครามแห่งประวัติศาสตร์,หน้า 9)

**คำถามเพื่อการอภิปราย**:

`เพราะเหตุใดพระเจ้าจึงทรงเปิดเผยพระทัยของพระองค์ต่อเรา และเพราะเหตุใดเราจึงต้องการทราบถึงพระเจ้าและพระทัยของพระองค์ด้วย`

`พระเจ้าทรงเปิดเผยพระองค์อย่างไร พระองค์ทรงใช้วิธีมากมาย ผ่านธรรมชาติ และทรงทำในวิธีที่เจาะจงผ่านความผัน (ดาเนียล 7:1) นิมิต (ปฐมกาล 15:1) หมายสำคัญ (1 พงศ์กษัตริย์ 18:24, 38) และพระบุตรของพระองค์ คือพระเยซูคริสต์ (ฮีบรู 1:1,2) พระเจ้าเคยเปิดเผยพระองค์แก่คุณเป็นการส่วนตัวหรือไม่ (โปรดแบ่งปันประสบการณ์)`

`นักศึกษาพระคัมภีร์บางคนปฏิเสธเนื้อหาบางเรื่องในพระคัมภีร์ โดยบอกว่าเป็นอภินิหารเป็นนิยาย หรือตำนาน เช่น เรื่องการสร้างโลกและอาดัมกับเอวาไม่มีจริง เรื่องในพระธรรมอพยพ และเรื่องของดาเนียล เป็นเพียงตัวอย่างจากพระคัมภีร์เดิม เขาเชื่อว่าเรื่องต่างๆ เป็นกุศโลบายด้านจิตวิญญาณเท่านั้น สิ่งนี้เกิดขึ้นเมื่อมนุษย์ตัดสินพระวจนะของพระเจ้า และสิ่งนี้สอนเราถึงอันตรายของการไม่เชื่อพระคัมภีร์อย่างไร`

`พระเจ้าทรงเปิดเผยพระทัยของพระองค์ด้วยสิทธิอำนาจในพระคัมภีร์ กระนั้ พระเจ้าทรงประสงค์ให้เราช่วยเผยแพร่พระกิตติคุณแห่งความรอดเหล่านี้ให้ผู้อื่นด้วย เมื่อผู้อื่นดูตัวเรา พวกเขาเห็นพระลักษณะของพระเจ้าแบบใดในตัวเรา`