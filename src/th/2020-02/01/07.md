---
title:  วันศุกร์ ความคิดเพิ่มเติม
date:  03/04/2020
---

อ่านงานเขียนของ เอลเลน จี.ไว้ท์,พระคัมภีร์เป็นเครื่องป้องกัน.สงครามแห่งประวัติศาสตร์, หน้า 593-602; อย่าให้ใจของพวกเป็นทุกข์เลย ผู้พึงปรารถนาแห่งปวงชน, หน้า 662-680

คนมากมายได้สละชีวิตเพื่อค้ำจุนและสัตย์ซื่อต่อพระวจนะของพระเจ้า เช่น ดร.โรว์แลนด์ เทย์เลอร์(Rowland Taylor) ผู้ทำหน้าที่ศาสนาจารย์โบสถ์ในแฮดเรย์ ที่อังกฤษ เป็นผู้ต่อต้านการบังคับให้เข้าร่วมพิธีฉลองการกินอาหารมื้อสุดท้ายของพระเยซูในพิธีของคาทอลิก ซึ่งเวลาดังกล่าวมีเลือดของนางมารีย์เข้ามาเกี่ยวข้องด้วย ผลคือ ดร.โรว์แลนด์ ถูกขับออกจากโบสถ์ ถูกเย้ยหยันจากการยืนหยัดถึงพระคัมภีร์ ดร.โรว์แลนด์ได้ยื่นหนังสืออุธรณ์ต่อหัวหน้าบาทหลวงแห่งวินเชสเตอร์แห่งอังกฤษ ซึ่งมีตำแหน่งเป็นถึงเสนาบดีของอังกฤษด้วย แต่ท่านถูกสั่งให้นำตัวไปขังไว้ในเรือนจำ และในที่สุดถูกนำไปประหารโดยการเผาด้วยไฟ ก่อนที่ ดร.โรว์แลนด์จะถูกเผาในปี ค.ศ. 1555 ท่านได้กล่าวว่า “ประชากรผู้ประกอบการดี ข้าพเจ้าไม่ได้สอนพวกท่านอะไรเลย เว้นแต่พระวจนะอันศักดิ์สิทธิ์ของพระเจ้า และบทเรียนเหล่านั้นที่ข้าพเจ้านำมาจากหนังสือแห่งพระพรของพระเจ้า คือพระคัมภีร์ศักดิ์สิทธิ์และข้าพเจ้าได้ถูกนำมาที่ลานประหารในวันนี้ เพื่อข้าพเจ้าจะประทับตราด้วยโลหิตของข้าพเจ้า” (จากหนังสือของ ยอห์น์ ฟ็อกซ์ ในชื่อ “หนังสือเล่มใหม่ของฟ็อกซ์ว่าด้วยการการตายเพื่อพระศาสนา” ซึ่งถูกเขียนขึ้นใหม่ให้ทันสมัยโดย “ฮาร์โรลด์ เจ. ชาดวิค” หน้า 193 ฝูงชนผู้ยืนอยู่รอบลานประหารด้วยการเผาไหม้หลายคนได้ยิน ดร. เทเลอร์ท่องพระคัมภีร์ สดุดี บทที่ 51 เพียงไม่กี่นาทีก่อนกองฟืนถูกจุดด้วยไฟ และเขาได้สละชีวิตเพื่อความจริงของพระเจ้า คำถามที่เราต้องถามตัวเองในเวลานี้คือ เรายังคงยืนหยัดถึงความจริงอย่างสัตย์ซื่อ เพื่อเชิดชูความจริงของพระเจ้าไหม อีกไม่นานสงครามความขัดแย้งครั้งสุดท้ายจะมาถึง และเวลาการเตรียมตัวที่ดีที่สุดคือเดี๋ยวนี้

**คำถามเพื่อการอภิปราย**:

`คำพยากรณ์ในพระคัมภีร์ยืนยันให้เราเห็นว่าพระคัมภีร์มีต้นกำเนิดจากพระเจ้าได้อย่างไร และสิ่งนี้เสริมความเชื่อของเราอย่างไร`

`จากการตอบคำถามสุดท้ายของหัวข้อในวันอังคาร เพราะเหตุใดหลักฐานที่ยืนยันว่าพระเยซูทรงเป็นพระเมสสิยาห์จึงเป็นหลักฐานที่ทรงพลัง`

`พระเยซูและเหล่าอัครทูตเผยถึงความเชื่อเรื่องสิทธิอำนาจของพระคัมภีร์ศักดิ์สิทธิ์ว่ามาจากพระเจ้า เช่น พระเยซูทรงอ้างถึงข้อพระคัมภีร์ (มัทธิว 26:54, 56; มาระโก 14:49; ลูกา 4:21; ยอห์น 13:18; ยอห์น 17:12) ถ้าพระเยซูทรงใช้พระคัมภีร์ (ในกรณีของพระองค์ทรงใช้พระคัมภีร์เดิม) อย่างจริงจัง โดยเฉพาะอย่างยิ่งคำพยากรณ์ที่กำลังสำเร็จสมจริงแล้ว เราควรมีท่าทีต่อพระคัมภีร์อย่างไร`