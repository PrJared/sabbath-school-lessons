---
title:  วันพุธ พระเยซูกับจุดเริ่มต้นและประวัติศาสตร์ของพระคัมภีร์
date:  15/04/2020
---

พระเยซูทรงสอนว่าพระคัมภีร์เป็นพระวจนะของพระเจ้า ให้ความรู้สึกว่าพระคัมภีร์มีจุดเริ่มต้นจากพระเจ้า ดังนั้นพระคัมภีร์จึงสิทธิอำนาจสูงสุดเหนือชีวิต พระเจ้าทรงทำการผ่านประวัติศาสตร์เพื่อเปิดเผยพระทัยให้มนุษย์รู้ผ่านพระคัมภีร์ เช่น ในพระธรรมมัทธิว 19:4, 5 พระเยซูทรงอ้างถึงสิ่งที่โมเสสเขียนไว้ว่า “ท่านทั้งหลายไม่ได้อ่านหรือว่า พระผู้ทรงสร้างมนุษย์แต่เดิมนั้นทรงสร้างให้เป็นชาย และหญิง และตรัสว่า เพราะเหตุนี้ ผู้ชายจะละบิดามารดาไปผูกพันอยู่กับภรรยา และเขาทั้งสองจะเป็นเนื้อเดียวกัน” แทนที่พระเยซูจะตรัสว่า “พระคัมภีร์กล่าวว่า” แต่ตรัสว่า “ใครเป็นผู้ทรงสร้างพวกเขาแต่เริ่มแรก...ผู้เขียนให้เหตุผลสนับสนุนการทรงสร้าง ตามที่ได้พรรณนาไว้ในพระธรรมปฐมกาล ซึ่งที่จริง พระเจ้าทรงเป็นพระผู้สร้าง และผู้ตรัสถ้อยคำที่ยกขึ้นมาอ้าง แต่พระเยซูทรงเอ่ยถึงโมเสสเพราะว่าข้อความดังกล่าวถูกเขียนโดยโมเสส

`จากพระคัมภีร์ต่อไปนี้ พระเยซูทรงเข้าใจบุคคลในประวัติศาสตร์และเหตุการณ์ในพระคัมภีร์อย่างไร มัทธิว 12:3, 4; มาระโก 10:6-8; ลูกา 4:25-27; ลูกา11:51; มัทธิว 24:38`

พระเยซูทรงปฏิบัติต่อบุคคลในพระคัมภีร์เดิม สถานที่ และเหตุการณ์อย่างเป็นความจริงในประวัติศาสตร์ พระองค์ทรงอ้างถึงพระธรรมปฐมกาล บทที่ 1 และ 2 ทรงเอ่ยถึงอาเบลใน บทที่ 4 ดาวิดรับประทานขนมปังบริสุทธิ์ และเอลีชา ท่ามกลางบุคคลสำคัญในประวัติศาสตร์ท่านอื่นๆ พระองค์ทรงกล่าวทวนถึงความทุกข์ยากลำบากของผู้เผยพระวจนะทั้งหลายในพระคัมภีร์เดิม (มัทธิว 5:12;มัทธิว 13:57;มัทธิว 23:34-36;มาระโก 6:4) ในเรื่องข่าวสารหรือการเตือน พระเยซูทรงพรรณนาถึงสมัยของโนอาห์ว่า “เพราะว่าก่อนวันน้ำท่วมนั้น คนทั้งหลายพากันกินดื่มกัน สมรสกัน และยกให้เป็นสามีภรรยากัน จนถึงวันที่โนอาห์เข้าไปในเรือใหญ่ และน้ำท่วมกวาดเอาพวกเขาไปทุกคน โดยไม่ทันรู้ตัวอย่างไร เมื่อบุตรมนุษย์เสด็จมาก็จะเป็นอย่างนั้น” (มัทธิว 24:38, 39) ข้อความนี้บ่งชี้ว่า พระองค์กำลังอ้างถึงพิพากษาครั้งใหญ่ของพระเจ้าในประวัติศาสตร์

`พระเยซูทรงอ้างถึงประวัติของบุคคลในพระคัมภีร์ว่าเป็นเรื่องจริง มีอะไรเกี่ยวกับการหลอกลวงของซาตาน ที่ผู้คนจำนวนมากในวันนี้ แม้กับบุคคลที่อ้างตนว่าเป็นคริสเตียนปฏิเสธการมีตัวตนของซาตานและพรรคพวกของมัน เหตุใดเราจะต้องไม่ตกลงสู่กับดักนั้น`