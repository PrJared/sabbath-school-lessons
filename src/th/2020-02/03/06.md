---
title:  วันพฤหัสบดี เหล่าอัครทูตและพระคัมภีร์
date:  16/04/2020
---

ผู้เผยพระวจนะในพระคัมภีร์ใหม่เข้าถึงพระคัมภีร์เดิมในลักษณะอย่างเดียวกับที่พระเยซูทำ ในเรื่องของหลักข้อเชื่อ จริยธรรม และคำพยากรณ์ที่สำเร็จสมจริง สำหรับพวกเขาแล้วพระคัมภีร์เดิมเป็นพระวจนะที่เป็นสิทธิอำนาจของพระเจ้า เราไม่ได้พบสิ่งใดที่ผู้เขียนพระคัมภีร์ใหม่พูดหรือเขียนในลักษณะท้าทายพระคัมภีร์เดิม ไม่ว่าจะเป็นเรื่องสิทธิอำนาจ หรือมวามน่าเชื่อถือของพระคัมภีร์เดิมส่วนใดส่วนหนึ่ง

`ข้อความตอนต่อไปนี้ สอนเราเกี่ยวกับเหล่าอัครทูตว่าเข้าใจเรื่องสิทธิอำนาจแห่งพระวจนะของพระเจ้าอย่างไร กิจการฯ 4:24-26; กิจการฯ 13:32-36; โรม 9:17; กาลาเทีย 3:8`

สังเกตข้อความในข้อพระคัมภีร์เหล่านี้ ว่ามีความเกี่ยวข้องกับเนื้อหาตอนอื่นๆ ซึ่งเป็นเสียงของพระเจ้าเองเพียงใด ในกิจการฯ บทที่ 4 ก่อนที่เหล่าอัครทูต และเหล่าสาวกจะได้รับการเติมเต็มด้วยพระวิญญาณบริสุทธิ์ พวกเขาได้สรรเสริญพระเจ้าที่ทรงปลดปล่อยเปโตรและยอห์น พวกเขาส่งเสียงดัง เป็นการยอมรับว่าพระเจ้าทรงเป็นพระผู้สร้าง และตรัสผ่านกษัตริย์ดาวิดผู้ใช้ของพระองค์ ในกิจการฯ 13:32-36 เปาโลยกคำของกษัตริย์ดาวิดมาอ้างในพระธรรมกิจการฯ 13:32 ว่า “เรานำข่าวประเสริฐนี้มา แจ้งกับท่านทั้งหลายว่า พระสัญญาที่ประทานแก่บรรดาบรรพบุรุษของเรานั้น พระเจ้าทรงให้สำเร็จตามนั้นเพื่อเรา”

ในพระธรรมโรม 9:17 กล่าวว่า “เพราะมีข้อพระคัมภีร์ที่กล่าวแก่ฟาโรห์ว่า ‘เพราะเหตุนี้เองเราจึงได้ตั้งเจ้าขึ้น เพื่อเราจะสำแดงฤทธานุภาพของเราให้ปรากฏทางตัวเจ้า และเพื่อให้นามของเราประกาศไปทั่วโลก’” ตรงนี้คนคาดว่าพระเจ้าทรงเป็นประธาน อัครทูตเปาโลใช้คำว่า “พระคัมภีร์” ด้วยการกล่าวว่า “เพราะมีข้อพระคัมภีร์ที่กล่าวแก่ฟาโรห์” ใน กาลาเทีย 3:8 ประธานคือ “พระคัมภีร์” ถูกใช้แทนที่คำว่า “พระเจ้า” เป็นการแสดงให้เห็นคำว่า “พระเจ้า” ทรงผูกพันใกล้ชิดกับ “พระวจนะของพระเจ้า” เสมือนเป็นพระเจ้าเอง

ที่จริงแล้ว ผู้เขียนพระคัมภีร์ใหม่ต่างไว้วางใจว่าพระคัมภีร์เดิมเป็นพระวจนะของพระเจ้าไม่แตกต่างกัน ผู้เขียนพระคัมภีร์ใหม่ ยกถ้อยคำของพระคัมภีร์เดิมมาอ้างอิงมากกว่าสองพันแห่ง นักศึกษาพระคัมภีร์คนหนึ่งได้รวบรวมข้ออ้างอิงดังกล่าวได้ถึง 2,688 แห่ง ตัวอย่างอ้างอิงเจาะจงจากพระธรรมอิสยาห์ 400 แห่ง จากสดุดี 370 แห่ง จากอพยพ 220 แห่ง และจากพระธรรมเล่มอื่นๆ ถ้ามีคนหนึ่งค้น ก็จะพบข้ออ้างอิงเพิ่มกว่า

นี้ อันอาจรวมถึงการพาดพิง หัวข้อ และ ความคิด หรืออื่นๆ จำนวนครั้งก็จะเพิ่มมากกว่านี้ จึงกล่าวได้ว่าพระคัมภีร์ใหม่เต็มไปด้วยข้ออ้างและคำพยากรณ์จากพระคัมภีร์เดิม ซึ่งบ่อยครั้งเริ่มต้นด้วยการแนะนำว่า “มีคำเขียนไว้ว่า” (มัทธิว 2:5; มาระโก 1:2, 7:6; ลูกา 2:23, 3:4; โรม 3:4,8:36, 9:33;1โครินธ์ 1:19;กาลาเทีย 4:27; 1 เปโตร 1:16) ทั้งหมดนี้ให้การยืนยันว่าพระคัมภีร์เดิมเป็นพื้นฐานที่คำสอนของพระคริสต์ และเหล่าอัครทูตนำมาใช้เป็นหลัก

`ตัวอย่างเหล่านี้ควรสอนเราว่า การเชื่อและวางใจสิทธิอำนาจของพระคัมภีร์น้อยลงเป็นอันตรายอย่างไร`