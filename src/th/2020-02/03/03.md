---
title:  วันจันทร์ พระเยซู และธรรมบัญญัติ
date:  13/04/2020
---

`อ่าน พระธรรมมัทธิว 5:17-20; มัทธิว 22:29 และ มัทธิว 23:2, 3 พระเยซูทรงสอนอะไรในเรื่องเหล่านี้`

พระเยซูทรงสอนอัครทูตทั้งหลายของพระองค์ให้เชื่อฟังพระวจนะของพระเจ้า และธรรมบัญญัติ ไม่มีการพูดเป็นนัยว่าพระองค์กำลังสงสัยถึงสิทธิอำนาจหรือการไม่สอดครล้องของพระคัมภีร์ ตรงกันข้ามพระองค์อ้างอย่างไม่หยุดหย่อนว่าพระคัมภีร์เป็นสิทธิอำนาจของพระเจ้า และพระองค์ตรัสกับพวกสะดูสี

ว่า “ท่านทั้งหลายผิดแล้ว เพราะท่านไม่รู้พระคัมภีร์ หรือฤทธิ์เดชของพระเจ้า” (มัทธิว 22:29) และพระเยซูยังทรงสอนว่า เพียงการมีความรู้เรื่องพระคัมภีร์ และคำสอนของพระคัมภีร์ยังไม่พอที่จะรู้จักความจริง เพราะ

ที่สำคัญกว่า คือการรู้จักองค์พระผู้เป็นเจ้า ผู้ทรงเป็นความจริง

`พระธรรมมัทธิว 22:37-40 บอกเราถึงทัศนะของพระเยซูต่อธรรมบัญญัติของท่านโมเสสอย่างไร`

พระเยซูทรงตอบผู้เชี่ยวชาญธรรมบัญญัติ เกี่ยวกับพระบัญญัติสิบประการ ซึ่งพระเจ้าทรงประทานให้โมเสสเกือบ 1,500 ปีก่อนหน้านี้ ทำให้ตระหนักว่าพระเยซูทรงเน้นไปที่ธรรมบัญญัติของพระคัมภีร์เดิม และทรงยกขึ้นสู่ระดับสูงสุด คริสเตียนหลายคนกล่าวอย่างไม่ถูกต้องว่าพระเยซูทรงประทาน “พระบัญญัติใหม่” ดังนั้นพระกิตติคุณในพันธสัญญาใหม่จึงเข้ามาแทนที่พระบัญญัติเดิม แต่ความจริงมีว่า สิ่งที่พระเยซูกำลังสอนมีพื้นฐานจากพระคัมภีร์เดิม พระคริสต์ทรงเปิดม่านและเผยให้เห็นธรรมบัญญัติเต็มทุกมิติว่า ที่ตรัสถึงพระบัญญัติทั้งสอง นั้นเป็นการสรุปพระบัญญัติสิบประการออกเป็นสองส่วน ส่วนแรกพระบัญญัติข้อที่หนึ่งถึงสี่ มุ่งไปที่ความสัมพันธ์ระหว่างมนุษย์กับพระเจ้า ส่วนสี่สองพระบัญญัติข้อห้าถึงสิบมุ่งไปที่ความสัมพันธ์ระหว่างมนุษย์ด้วยกันเอง พระเยซูทรงสรุปว่า “ธรรมบัญญัติ และคำของผู้เผยพระวจนะทั้งหมด ก็ขึ้นอยู่กับพระบัญญัติสองข้อนี้”(มัทธิว 22:40) ในลักษณะนี้ พระเยซูทรงยกพระคัมภีร์เดิมทั้งเล่มขึ้น เมื่อพระองค์ตรัสว่า “ธรรมบัญญัติ และคำของผู้เผยพระวจนะทั้งหมด” เพราะนี่เป็นวิธีสั้นที่สุดในการอ้างถึงธรรมบัญญัติ ผู้เผยพระวจนะ และงานเขียนทั้งปวง หรือทั้งหมดของสามภาค ของพระคัมภีร์เดิม “พระคริสต์ทรงชี้ไปที่พระคัมภีร์ ว่าเป็นสิ่งที่ปราศจากคำถามในเรื่องสิทธิอำนาจ เราควรทำอย่างเดียวกัน คือนำเสนอพระคัมภีร์ทั้งเล่มเป็นพระวจนะของพระเจ้าผู้ทรงเป็นอยู่นิรันดร์ ทรงเป็นจุดจบของความขัดแย้งทั้งปวง และทรงเป็นพื้นฐานของความเชื่อทั้งมวล” (เอลเลน จี.ไว้ท์,อุทาหรณ์จากคำสอนของพระคริสต์, หน้า 39, 40)

`สิทธิอำนาจของครอบครัว หลักปรัชญา หรือวัฒนธรรม อาจเป็นหลุมพรางต่อต้านการยอมจำนนต่อพระวจนะของพระเจ้าอย่างไร`