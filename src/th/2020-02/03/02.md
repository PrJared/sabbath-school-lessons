---
title:  วันอาทิตย์ สิ่งที่ถูกเขียนไว้
date:  12/04/2020
---

พระเยซูทรงเริ่มพระราชิกจของพระองค์ในฐานะพระผู้ช่วยให้รอด ด้วยการรับบัพติศมาจากยอห์นผู้ให้บัพติศมา หลังจากนั้นพระวิญญาณได้นำพระองค์ไปในถิ่นทุรกันดารของแคว้นยูเดีย ทรงอดพระยาหารสี่สิบวัน ขณะที่ร่างกายมนุษย์ของพระองค์ถึงจุดอ่อนกำลังที่สุด พระองค์ถูกซาตานทดลอง

`อ่าน พระธรรมมัทธิว 4:1-11 พระเยซูทรงปกป้องพระองค์เองต่อการทดลองของซาตานในถิ่นทุรกันดารอย่างไร เราได้เรียนรู้อะไรจากพระคัมภีร์ตอนนี้`

เมื่อถูกทดลองให้อยากอาหาร พระเยซูทรงตอบซาตานว่า “พระคัมภีร์เขียนไว้ว่า มนุษย์จะดำรงชีวิตด้วยอาหารอย่างเดียวไม่ได้ แต่ต้องดำรงชีวิตด้วยพระวจนะทุกคำ ซี่งออกมาจากพระโอษฐ์ของพระเจ้า”(มัทธิว 4:4) พระเยซูทรงชี้ไปยังพระวจนะแห่งชีวิตและยืนยันถึงสิทธิอำนาจสูงสุดของพระคัมภีร์ เมื่อพระเยซูทรงถูกทดลองให้รับเอาอาณาจักรและสง่าราศีของโลก พระองค์ทรงตอบว่า “พระคัมภีร์มีขียนไว้ว่า ‘จงกราบนมัสการองค์พระผู้เป็นเจ้าผู้เป็นพระเจ้าของท่าน ปรนนิบัติพระองค์แต่ผู้เดียว’”(มัทธิว 4:10; ลูกา 4:8) พระคริสต์ทรงเตือนความทรงจำของเราว่า การนมัสการแท้คือการมุ่งไปที่พระเจ้า ไม่ใช่ผู้หนึ่งผู้ใด และการยอมรับพระวจนะของพระองค์อย่างสิ้นเชิงเป็นการนมัสการแท้ การทดลองสุดท้ายพระเยซูทรงตอบว่า “พระคัมภีร์เขียนไว้ว่า ‘อย่าทดลององค์พระผู้เป็นเจ้าผู้เป็นพระเจ้าของท่าน’” (มัทธิว 47; ลูกา 4:12)

การทดลองทั้งสามครั้ง พระเยซูทรงตอบโดยเริ่มด้วยประโยคว่า “มีคำเขียนไว้ว่า” นั่นคือ พระเยซูทรงใช้พระวจนะของพระเจ้า และไม่มีสิ่งใดอีก นี่ควรเป็นบทเรียนอันทรงพลังสำหรับเราทั้งปวงว่า พระคัมภีร์ และพระคัมภีร์เท่านั้น เป็นมาตรฐานและเป็นพื้นฐานสูงสุดของความเชื่อของเรา

ถูกแล้ว พระคัมภีร์และพระคัมภีร์เท่านั้นเป็นวิธีการของพระเยซูที่ทรงใช้ในการต่อต้านศัตรู พระเยซูทรงเป็นพระเจ้า แต่ในการต่อต้านซาตาน พระองค์ทรงมอบถวายอย่างหมดสิ้นต่อพระวจนะของพระเจ้า

นี่ไม่ใช่ข้อคิดเห็นที่ประณีตซับซ้อน ไม่ใช่การโต้เถียงอย่างมีศิลปะ และไม่ใช่การใช้ถ้อยคำแสดงความเกลียดชัง แต่เป็นการกล่าวคำง่ายๆ ที่ลึกซึ้ง สำหรับพระคริสต์แล้วพระคัมภีร์เป็นสิทธิอำนาจอันยิ่งใหญ่และทรงพลัง พระองค์ทรงเริ่มด้วยพื้นฐานอันมั่นคง และเสริมอย่างต่อเนื่องด้วยการไว้วางใจพระคัมภีร์

`เราซื่อตรง วางใจ และยอมจำนนต่อพระวจนะของพระเจ้าได้อย่างไร`