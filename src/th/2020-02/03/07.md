---
title:  วันศุกร์ ความคิดเพิ่มเติม
date:  17/04/2020
---

อ่านจากหนังสือของ เอลเลน จี.ไว้ท์, ขณะที่ทรงพระเยาว์. ผู้พึงปรารถนาแห่งปวงชน, หน้า 68-74 และการทดลอง, หน้า 114-123

“บางคนคิดในใจว่าพวกเขาฉลาดกว่าพระวจนะของพระเจ้า ฉลาดกว่าแม้แต่พระเจ้า และแทนที่จะวางเท้าของพวกเขาบนพื้นฐานอันไม่อาจเคลื่อนไหวได้ และนำทุกสิ่งเพื่อการทดสอบพระวจนะของพระเจ้า พวกเขาทดสอบพระวจนะตามหลักวิทยาศาสตร์ และธรรมชาติตามแนวคิดของพวกเขาเอง และถ้าดูเหมือนไม่สอดคล้องกับแนวคิดทางวิทยาศาสตร์ก็ทิ้งไป โดยเห็นว่าไม่มีคุณค่าต่อความเชื่อถือ” (เอลเลน จี.ไว้ท์,Signs of the Times,27 มีนาคม1884, หน้า 1)

“เหล่าผู้คุ้นเคยกับพระปัญญา และพระประสงค์ของพระเจ้าอย่างดีที่สุด ซึ่งเผยให้เห็นในพระวจนะของพระองค์ พวกเขากลายเป็นชาย และหญิงที่มีจิตใจเข้มแข็ง และพวกเขาอาจกลายเป็นคนงานที่มีประสิทธิภาพจากการเรียนรู้จากนักการศึกษาผู้ยิ่งใหญ่ คือพระเยซูคริสต์..พระคริสต์ทรงประทานผู้รับใช้ของพระองค์ด้วยถ้อยคำแห่งความจริง และพวกเขาทุกคนถูกเรียกให้มีส่วนในการทำความจริงให้ประจักษ์ต่อโลก..ไม่มีการชำระให้บริสุทธิ์ต่อเนื่องอื่นใดนอกเหนือไปจากความจริง คือพระวจนะของพระเจ้า เรื่องนี้มีความจำเป็นมากเพียงใดที่ทุกคนควรจะได้เข้าใจ”(เอลเลน จี.ไว้ท์,Fundamentals of Christian Education, หน้า 432)

**คำถามเพื่อการอภิปราย**:

`ถ้าพระเยซู เหล่าผู้เขียนพระกิตติคุณ และอัครทูตเปาโล ปฏิบัติต่อพระคัมภีร์เดิมว่าเป็นพระวจนะของของพระเจ้า สิ่งนี้ควรบอกอะไรเราเกี่ยวกับ แนวคิดของคนสมัยใหม่บางคนที่มีต่อพระคัมภีร์ว่าเป็นสิ่ง ไม่ถูกต้อง เพราะเหตุใดเราจึงไม่ควรหลงไปกับคำโต้แย้งเหล่านี้`

`มีคนมากมายในยุคนี้ที่สงสัยเรื่องราวในพระคัมภีร์ ดังนี้ (1) ไม่เชื่อว่าพระเจ้าทรงสร้างโลกในหกวัน ที่หนึ่งวันเท่ากับ 24 ชั่วโมง น่าจะเป็นเวลาหลายพันล้านปี ตามลักษณะของทฤษฎีวิวัฒนาการ (2) อาดัมไม่น่าจะปราศจากบาปเพราะอาศัยอยู่ในโลกแห่งความบาป (3) ไม่เชื่อเรื่องน้ำท่วมโลก (4) ไม่ยอมรับว่าอัราฮัมเป็นบุคคลที่มีตัวตนจริง (5) ไม่เชื่อเรื่องในพระธรรมอพยพ (6) ไม่เชื่อการอัศจรรย์ที่พระเยซูทรงทำ และ (7) ไม่เชื่อคำพยากรณ์ที่พยากรณ์ล่วงหน้าหลายพันปี สิ่งนี้สอนให้เราเข้าใจความคิดของคนเหล่านี้อย่างไร และเราจะช่วยพวกเขาให้เข้าใจได้อย่างไร`

`จากคำถามตอนท้ายของหัวข้อศึกษาวันอังคาร เราเข้าใจว่าผู้เผยพระวจนะได้รับการดลใจให้เขียนพระคัมภีร์ทั้ง 66 เล่ม ขึ้นอย่างไร แม้จะอีกหลายส่วนของพระคัมภีร์ ที่ไม่จำเป็นต้องนำไปปฏิบัติแล้วก็ตาม`