---
title:  ทรรศนะของพระเยซูและเหล่าอัครทูตต่อพระคัมภีร์
date:  11/04/2020
---

### อ่านข้อพระคัมภีร์สำหรับบทเรียนสัปดาห์นี้
มัทธิว 4:1-11; มัทธิว 22:37-40; ลูกา 24:13-35, 44, 45; ลูกา 4:25-27; กิจการฯ 4:24-26

> <p>ข้อควรจำ</p>
> “พระองค์ตรัสตอบว่า ‘มีพระคัมภีร์เขียนไว้ว่า มนุษย์จะดำรงชีวิตด้วยอาหารเพียงอย่างเดียวไม่ได้ แต่ต้องดำรงชีวิตด้วยพระวจนะทุกคำ ซึ่งออกมาจากโอษฐ์ของพระเจ้า” (มัทธิว 4:4)

น่าเสียดายยิ่งในสังคมยุคใหม่ที่พระคัมภีร์ได้รับการตีความหมายใหม่ ผ่านปรัชญาที่มีคำถามทั้งเรื่องการดลใจ และสิทธิอำนาจ ที่จริงพระคัมภีร์ถูกมองเห็นเป็นเพียงแนวคิดของมนุษย์ที่มีชีวิตในวัฒนธรรมดั้งเดิม ที่ไม่เข้าใจโลกเหมือนเราในปัจจุบัน ในเวลาเดียวกัน พลังเหนือธรรมชาติหรือการอัศจรรย์ถ้าไม่ถูกมองอย่างดูหมิ่น ก็จะถูกตัดทิ้งไปโดยถือว่าพระคัมภีร์เป็นเอกสารทางศาสนา แทนที่จะเป็นทรรศนะของพระเจ้าที่มีต่อมนุษย์ แต่กลายเป็นเรื่องของพระเจ้าตามความคิดของมนุษย์ ผลที่ตามมาคือ คนจำนวนมากคิดว่าพระคัมภีร์ไม่ตรงกับความต้องการของคนสมัยนี้ที่อยู่ในยุคที่ผู้คนมีแนวคิดของ ชาล์ส ดาร์วิน และปรัชญาสมัยใหม่

อย่างไรก็ดี เราปฏิเสธแนวคิดแบบนั้น เพราะในพระคัมภีร์ใหม่ทั้งเล่มเราเห็นภาพของพระเยซู และเหล่าอัครทูตมีความเข้าใจในพระคัมภีร์เดิม คือพระธรรม 39 เล่มรวมเป็นหนึ่งเดียว พวกเขาเห็นพระคัมภีร์เดิมมีส่วนเกี่ยวพันกับผู้คน สถานที่ และพรรณนาถึงเหตุการณ์อย่างไร รวมถึงการสันนิษฐานและวิธีการตีความหมายที่ตามมา ให้เราติดตามความเข้าใจของพวกเขา และเปรียบเทียบกับความคิดเห็นที่ผิดของคนยุคใหม่ที่ตั้งข้อสมมติเอาเอง ซึ่งมีแต่จะนำไปสู่การสงสัยเกี่ยวพระวจนะของพระเจ้า