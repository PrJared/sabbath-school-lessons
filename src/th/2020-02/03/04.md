---
title:  วันอังคาร พระเยซูและพระคัมภีร์ทั้งเล่ม
date:  14/04/2020
---

`อ่าน พระธรรม ลูกา 24:13-35, 44, 45 พระเยซูทรงใช้พระคัมภีร์อย่างไรในการสอนเหล่าอัครทูตเรื่องข่าวสารพระกิตติคุณ`

ภายหลังการสิ้นพระชนม์ของพระคริสต์ เหล่าอัตรทูตพากันสับสน และสงสัยว่าสิ่งนี้เกิดขึ้นได้อย่างไร ในบทนี้ของพระธรรมลูกา เราได้เห็นว่าพระเยซูทรงปรากฏแก่พวกเขาสองครั้ง ครั้งแรกทรงประกฎแก่สาวกสองคนขณะกำลังเดินทางไปหมู่บ้านเอมมาอูส และทรงปรากฏแก่คนอื่นในเวลาต่อมา พระเยซูทรงอธิบายว่าเหตุการณ์ทั้งหมดทำให้คำพยากรณ์ในพระคัมภีร์เดิมสำเร็จสมจริงว่า “แล้วพระองค์ทรงอธิบายพระคัมภีร์ที่เล็งถึงพระองค์ทุกข้อให้เขาฟัง เริ่มตั้งแต่โมเสสและบรรดาผู้เผยพระวจนะทั้งหมด” (ลูกา 24:27) อีกครั้งหนึ่งในลูกา 24:44, 45 “พระองค์ตรัสกับเขาว่า ‘นี่เป็นถ้อยคำของเรา ซึ่งเราบอกไว้กับท่านทั้งหลายขณะที่เรายังอยู่กับท่านว่า บรรดาถ้อยคำที่เขียนไว้ในหมวดธรรมบัญญัติของโมเสส ในหมวดผู้เผยพระวจนะ และในหมวดเพลงสดุดีที่กล่าวถึงเรานั้นจำเป็นจะต้องสำเร็จ’” (ลูกา 24:44) “แล้วพระองค์ทรงช่วยให้ใจของพวกเขาสว่าง เพื่อนะได้เข้าในพระคัมภีร์” (ลูกา 24:25) สังเกตข้ออ้างอิงเฉพาะใน ลูกา 24:27 “แล้วพระองค์ทรงอธิบายพระคัมภีร์ (ทั้งหมด) ที่เล็งถึงพระองค์ทุกข้อให้เขาฟัง” นี่เป็นการกล่าวย้ำครั้งที่สองดังมีข้อความว่า “ในหมวดธรรมบัญญัติของโมเสส ในหมวดผู้เผยพระวจนะ และในหมวดเพลงสดุดีที่กล่าวถึงเรานั้นจำเป็นจะต้องสำเร็จ” (ลูกา 24:44) ถ้อยคำดังกล่าวได้ถูกสถาปนาไว้แล้วอย่างชัดเจนว่า พระวจนะได้บังเกิดเป็นเนื้อหนัง (ยอห์น 1:1-3, 14) ซึ่งได้ไว้วางใจในสิทธิอำนาจของพระคัมภีร์เป็นคำอธิบายสิ่งเหล่านี้ซึ่งได้พยากรณ์ไว้ล่วงหน้าหลายร้อยปี ด้วยการอ้างอึงพระคัมภีร์ทั้งเล่ม พระเยซูทรงสอนเหล่าอัครทูต และพวกเขาทำเป็นตัวอย่างเมื่อออกไปเผยแพร่พระกิตติคุณ ให้ผู้กลับใจใหม่ทั่วโลกเข้าใจถึงอำนาจแห่งพระวจนะของพระเจ้า

สังเกตด้วยว่า พระธรรมมัทธิว 28:18-20 ที่พระเยซูตรัสพระมหาบัญชาแก่เหล่าอัครทูต และสาวกทั้งปวง (และเราในปัจจุบันนี้ด้วย) ว่า “สิทธิอำนาจทั้งหมดในสวรรค์ก็ดี ในแผ่นดินโลกก็ดี ทรงมอบไว้แก่เราแล้ว” ปัจจุบันสิทธิอำนาจยังดำรงกับพระบิดาและพระเจ้าทั้งสามพระภาค ดังที่พระเยซูตรัสกับเหล่าสาวกว่า “เพราะฉะนั้น ท่านทั้งหลายจงออกไป และนำชนทุกชาติมาเป็นสาวกของเรา จงรับบัพติศมาพวกเขาในนามของพระบิดา พระบุตร และพระวิญญาณบริสุทธิ์” จากนั้นก็ตรัสข้อความที่เป็นกุญแจว่า “และสอนพวกเขาให้ถือรักษาสิ่งสารพัดที่ได้สั่งพวกท่านไว้”  คำสอนของพระองค์วางอยู่บนพื้นฐานของพระคัมภีร์ บนอำนาจของคำพยากรณ์ที่กล่าวในพระวจนะว่าพระองค์จะเสด็จมา และคำพยากรณ์เหล่านั้นได้สำเร็จสมจริงในพระคัมภีร์ซึ่งบันทึกว่าพระเยซูทรงมอบถวายชีวิตของพระองค์เองให้เป็นไปตามน้ำพระทัยของพระบิดาของพระองค์

`ถ้าพระเยซูทรงยอมรับพระคัมภีร์ทั้งเล่ม เหตุใดเราจึงไม่ทำอย่างเดียวกัน เราจะยอมรับพระคัมภีร์ทั้งเล่มได้อย่างไร แม้จะไม่ใช่ทุกข้อความในพระคัมภีร์ที่เราจะนำมาใช้ในปัจจุบัน นำคำตอบไปอภิปรายในชั้นเรียนสะบาโต`