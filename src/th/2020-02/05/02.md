---
title:  วันอาทิตย์ พระคัมภีร์เป็นบรรทัดฐานของความเชื่อ
date:  26/04/2020
---

จากจุดเริ่มต้น เซเว่นธ์เดย์แอ๊ดเวนตีสได้คำนึงถึงตนที่เป็นประชากรแห่งหนังสือ คือเป็นคริสเตียนที่เชื่อในพระคัมภีร์ ยึดมั่นในหลักการ “พระคัมภีร์เท่านั้น” เรายอมรับสิทธิอำนาจของพระคัมภีร์ไม่เหมือนใคร พระคัมภีร์เท่านั้นเป็นมาตรฐานของหลักศาสนศาสตร์ของเรา และเป็นสิทธิอำนาจสูงสุดสำหรับชีวิตและความเชื่อของเรา สิ่งอื่น เช่น ประสบการณ์ทางศาสนา เหตุผลของมนุษย์ หรือรรมเนียมประเพณี ล้วนเป็นสิ่งที่เป็นรอง หลักการ “พระคัมภีร์เท่านั้น”  มีเจตนาจะปกป้องสิทธิอำนาจของพระคัมภีร์จากการพึ่งพิง และในการตีความหมายของคริสตจักร ดังนั้นจึงตัดการตีความหมายพระคัมภีร์จากภายนอกออกไป

`อ่าน พระธรรม 1 โครินธ์ 4:1-6 โดยเฉพาะข้อ 6 ที่กล่าวว่า “เราอย่าออกนอกขอบเขตของพระคัมภีร์” เพราะเหตุใดข้อความนี้จึงสำคัญต่อความเชื่อของเรา`

อย่าให้อะไรสำคัญมากไปกว่าพระวจนะที่เขียนไว้ นี่ไม่ได้หมายถึงปฏิเสธวิธีอื่น เช่นโบราณคดีทางพระคัมภีร์ หรือประวัติศาสตร์ หรือวิธีอื่นที่อาจให้ความกระจ่างบางประการได้ และศึกษาเบื้องหลังของพระคัมภีร์ตอนนั้น อย่าปฏิเสธการช่วยเหลือจากข้อมูลอื่นในการตีความหมาย เช่น พจนานุกรม ศัพท์สัมพันธ์ หนังสืออื่นที่เกี่ยวข้อง และหนังสืออธิบายข้อพระคัมภีร์ อย่างไรก็ดี ในการตีความหมายข้อพระคัมภีร์อย่างถูกต้อง ข้อพระคัมภีร์ข้อนั้น ต้องมีสิทธิเหนือตัวช่วยอื่นๆ ไม่ว่าจะเป็นหลักวิทยาศาสตร์ หรือตัวช่วยอันดับรอง ความคิดเห็นใดๆ จะต้องได้รับการประเมินผลอย่างระมัดระวังจากจุดยืนของพระคัมภีร์ทั้งเล่ม ถ้ามีความขัดแย้งใดเกิดขึ้นจากตีความหมาย พระคัมภีร์เท่านั้นที่มีสิทธิอำนาจในการตัดสินตัวช่วยอื่น เราไม่ควรทำสิ่งใดที่ขัดกับพระวจนะในพระคัมภีร์ คริสเตียนแท้ ย่อมมีความมั่นใจในการเทศนาสั่งสอนพระกิตติคุณตามที่ได้รับมอบหมายจากพระคริสต์ และสิทธิอำนาจจากพระคัมภีร์

“พระคัมภีร์เท่านั้นที่เป็นเจ้านายแท้และเป็นนายเหนืองานเขียนทั้งหมด และเอกสารอื่นๆ บนแผ่นดินโลก” (MartinLuther, “ Luther’s Works,เล่ม32 ;Career of the Reformer II, eds. Hilton C. Oswald and Helmut T. Lehmann, เล่ม32 (Philadelphia:Fortress Press, 1999) หน้า11,12

`อ่าน พระธรรม กิจการฯ 17:10-11 พระคัมภีร์สองข้อนี้บอกเราว่า ผู้คนที่ถูกล่าวถึงตรงนี้ให้ความสำคัญอย่างสูงสุดแก่พระคัมภีร์อย่างไร`