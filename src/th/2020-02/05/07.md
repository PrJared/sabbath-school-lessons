---
title:  วันศุกร์ ความคิดเพิ่มเติม
date:  01/05/2020
---

อ่าน การตีความหมาย Handbook of Seventh-day Adventist Theology, อ่านตอนที่คล้ายกันในพระคัมภีร์: พระคัมภีร์ตีความหมายตัวเอง  พระคัมภีร์มีความมั่นคงยั่งยืน และมีความชัดเจน, หน้า 64-66 อ่านบทที่ 20 พระคัมภีร์ใช้ในการสอน และการศึกษา, หน้า 185-192;  ความเป็นอันดับหนึ่งของพระวจนะ,Selected Message, เล่ม 3, หน้า29-33)

“นักศึกษาพระคัมภีร์ควรได้รับการสอนให้เข้าหาพระคัมภีร์ด้วยจิตวิญญาณของผู้เรียน เราต้องค้นหาแต่ละหน้ามิใช่เพื่อสนับสนุนความคิดเห็นของเรา แต่เพื่อให้รู้สิ่งที่พระเจ้าตรัส ความรู้ที่แท้จริงของพระคัมภีร์จะได้รับผ่านพระวิญญาณที่ทรงดลใจให้คนเขียนพระคัมภีร์ขึ้นเท่านั้น และเพื่อที่จะได้รับความรู้นี้ เราต้องดำเนินชีวิตตาม ทุกสิ่งที่พระเจ้าทรงบัญชาเราต้องเชื่อฟัง ... การศึกษาพระคัมภีร์จะต้องทำด้วยความขยันหมั่นเพียร เหมือนคนขุดหาทองในเหมืองทอง พวกเขามีความกระตือรือร้น และยืนหยัดไม่ลดละ เราก็ต้องทำแบบเดียวกัน” (เอลเลน จี.ไว้ท์, การศึกษา, หน้า 189)

“เมื่อท่านให้พระวจนะเป็นอาหารดุจเนื้อหรือเครื่องดื่ม เมื่อท่านทำจนเป็นนิสัย ท่านจะทราบว่าท่านได้รับคำแนะนำจากพระเจ้าได้อย่างไร” เอลเลนไว้ท์กล่าวว่า “ข้าพเจ้าเทิดพระวจนะอันล้ำค่าให้สูงขึ้นต่อท่านทั้งหลายในวันนี้ อย่าทำผิดซ้ำ จงค้นหาว่าองค์พระผู้เป็นเจ้าแห่งอิสราเอลตรัสอะไร และทำตามสิ่งที่พระองค์ทรงพระบัญชา” (เอลเลน จี.ไว้ท์,Selected Messages, เล่ม 3, หน้า 33)

**คำถามเพื่อการอภิปราย**:

`การมองไปที่พระคัมภีร์ที่เลือกไว้เพียงไม่กี่ข้อ ทำให้ความเชื่อผิดพลาดได้อย่างไร`

`พระเยซูตรัสว่า “เราบอกความจริงกับท่านว่า ในบรรดาคนซึ่งเกิดจากผู้หญิงนั้น ไม่มีใครยิ่งใหญ่กว่ายอห์นผู้ให้บัพติศมา แต่ว่าผู้ที่เล็กน้อยที่สุดในแผ่นดินสวรรค์ก็ยังใหญ่กว่ายอห์นอีก” (มัทธิว 11:11) ข้อความนี้กล่าวถึงยอห์นผู้ให้รับบัพติศมาในฐานะผู้เผยพระวจนะ สิ่งนี้สอนเราว่าผู้เผยพระวจนะแท้ไม่จำเป็นต้องเขียนพระคัมภีร์ และสิ่งนี้เป็นหลักฐานสนับสนุนพันธกิจของเอลเลน จี.ไว้ท์ ตามความเชื่อของเซเว่นธ์เดย์แอ๊ดเวนตีสอย่างไร`

`ในฐานะที่เซเว่นธ์เดย์แอ๊ดเวนตีสเป็นโปรเตสแตนต์ที่เชื่อเรื่องสิทธิอำนาจเพียงหนึ่งเดียวของพระคัมภีร์เช่นเดียวกับหลายๆ คณะ แต่หลักความเชื่อของแต่ละคณะก็ยังไม่ตรงกันทั้งหมด เราจะอธิบายสิ่งที่แต่ละคณะอ้างว่าพวกเขาได้รับหลักความเชื่อนั้นจากพระคัมภีร์ อย่างไร`