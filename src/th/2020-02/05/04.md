---
title:  วันอังคาร ความชัดเจนของพระคัมภีร์
date:  28/04/2020
---

ข้อความใดของพระคัมภีร์เพียงข้อเดียว จะมีเหตุผลเล็กน้อย ถ้าความหมายของพระคัมภีร์ข้อนั้นไม่ชัดเจน

`อ่าน พระธรรม มัทธิว 21:42; มัทธิว 12:3, 5; มัทธิว 19:4; มัทธิว 22:31;มาระโก12:10, 26; ลูกา6:3; มัทธิว 24:15 และ มาระโก13:14 การกล่าวทวนข้ออ้างอิงพระคัมภีร์ของพระเยซู บอกอะไรเป็นนัยเกี่ยวกับความชัดเจนของข่าวสาร`

พระคัมภีร์ไม่มีอะไรน่าสงสัยเพราะสอนได้ชัดเจนเพียงพอจนเด็กและผู้ใหญ่สามารถเข้าใจได้ โดยเฉพาะหัวข้อที่เป็นคำสอนพื้นฐาน แต่ก็มีความรู้ระดับลึกที่ต้องอาศัยผู้เชี่ยวชาญอธิบายจึงจะเข้าใจได้ เพราะคำสอนพื้นฐานของพระคัมภีร์สามารถเป็นที่เข้าใจสำหรับทุกคน ผู้เชื่อทุกคนจึงควรศึกษาและตีความพระคัมภีร์เพื่อตนเอง แทนที่จะจำกัดการตีความหมายไว้กับคนเพียงไม่กี่คนให้ทำหน้าที่เป็นปุโรหิตเท่านั้น พระคัมภีร์มีความเรียบง่าย มีเหตุผลตามตัวอักษร ยกเว้นบางข้อที่มีเครื่องหมายแสดงเจตนาไว้ชัดเจนเท่านั้น ไม่เหมือนผลไม้เปลือกแข็งที่ต้องปอกจึงจะเข้าถึงเนื้อใน ไม่ใช่สิ่งลึกลับที่ถูกซ่อนไว้ หรือมีความหมายแฝงที่ผู้ริเริ่มเท่านั้นจะเปิดออกได้ “Handbook of Seventh-day AdventistTheology (Hagerstown, MD: Review and Herald Publishing Asssociation, 2000, page 65) ความชัดเจนของพระคัมภีร์ขึ้นอยู่กับการใช้ภาษา การแสดงความรู้สึก และถ้อยคำของพระคัมภีร์ เพราะมีความหมายเจาะจงที่ผู้เผยพระวจนะตั้งใจจะสื่อให้รู้มากกว่าความหมายแบบกว้างๆ แต่บางครั้งเราก็เข้าใจได้ไม่กระจ่าง เพราะเราเป็นมนุษย์ที่ล้มลงในความบาป อย่างไรก็ดีพระวจนะของพระเจ้ามีความชัดเจนเพียงพอที่จะช่วยให้เราเข้าใจสิ่งที่เราต้องการ โดยเฉพาะเรื่องความรอด

`คิดย้อนหลังไปเกี่ยวกับเวลาที่คุณไม่เข้าใจพระคัมภีร์บางข้อ แต่ต่อมาก็ได้รับความกระจ่าง คุณได้เรียนรู้อะไรจากประสบการณ์นั้น และประสบการณ์นี้สามารถช่วยคนอื่นให้เข้าใจพระคัมภีร์ได้อย่างไร`