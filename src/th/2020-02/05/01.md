---
title:  โดยพระคัมภีร์เท่านั้น
date:  25/04/2020
---

### อ่านข้อพระคัมภีร์สำหรับบทเรียนสัปดาห์นี้
1โครินธ์ 4:1-6; ทิตัส 1:9; 2ทิโมธี 1:13; มาระโก 12:10, 26; ลูกา 24:27, 44, 45; อิสยาห์ 8:20

> <p>ข้อควรจำ</p>
> “เพราะว่าพระวจนะของพระเจ้านั้นมีชีวิต และทรงพลานุภาพอยู่เสมอ และคมยิ่งกว่าดาบสองคมใดๆ แทงทะลุกระทั่งแยกจิต และวิญญาณ ทั้งข้อกระดูก และไขในกระดูก และสามารถวินิจฉัยความคิด และความมุ่งหมายในใจด้วย” (ฮีบรู 4:12)

คริสตจักรโปรเตสแตนต์ทั้งหลายต่างอ้างว่า “พระคัมภีร์เท่านั้น” (sola Scriptura) คือพระคัมภีร์เป็นมาตรฐานหนึ่งเดียว และเป็นแหล่งศาสนศาสตร์ที่สำคัญที่สุด ซึ่งผิดกับศาสนศาสตร์ของคริสตจักรโรมันคาทอลิกที่เน้นทั้งพระคัมภีร์และธรรมเนียมประเพณี คำเน้นที่เป็นกุญแจของโปรเตสแตนต์คือ “หนึ่งเดียวเท่านั้น” (alone) นั่นคือ “พระคัมภีร์เท่านั้น” เป็นสิ่งที่มีสิทธิอำนาจสุดท้าย พระคัมภีร์มีอำนาจสิทธิ์ขาดในเรื่องความเชื่อ และให้สิทธิอำนาจแก่การปฏิรูปของโปรเตสแตนต์เพื่อแยกตัวออกมาจากคริสตจักรโรมันคาทอลิก เพราะเห็นว่าโรมันคาทอลิกได้สอนผิดไปจากพระคัมภีร์มาหลายศตวรรษ โปรเตสแตนต์ต่อต้านการตีความหมายแฝงของพระคัมภีร์ ในจุดที่คำศัพท์แปลได้หลายความหมาย จะต้องแปลให้สอดคล้องกับข้อพระคัมภีร์อื่น นักปฏิรูปโปรเตสแตนต์จะเน้นในความสำคัญของการใช้หลักไวยากรณ์ตามประวัติศาสตร์การตีความของพระคัมภีร์ซึ่งจะให้เป็นไปตามหลักไวยากรณ์ และความหมายตามตัวอักษรอย่างเคร่งครัด สัปดาห์นี้จะมองไปที่คำว่า “พระคัมภีร์เท่านั้น” (sola Scriptura) เพื่อเรียนรู้ว่า “พระคัมภีร์เท่านั้น” ที่แสดงถึงหลักการพื้นฐานของการตีความหมายพระคัมภีร์ที่จำเป็นพระวจนะของพระเจ้า ในฐานะที่เซเว่นธ์แอ๊ดเวนตีสซึ่งเป็นคริสตจักรโปรเตสแตนต์คริสตจักรหนึ่ง เราจำเป็นต้องธำรงไว้ซึ่งการให้พระคัมภีร์เป็นสิทธิอำนาจสุดท้ายในหลักคำสอนของคริสตจักร