---
title:  ภาษา ข้อความ และบริบท
date:  09/05/2020
---

### อ่านข้อพระคัมภีร์สำหรับบทเรียนสัปดาห์นี้
เฉลยธรรมบัญญัติ 32:46, 47; 1 พงศ์กษัตริย์ 3:6; กันดารวิถี 6:24-26; ปฐมกาล 1:26, 27; ปฐมกาล 2:15-23; 15:1-5

> <p>ข้อควรจำ</p>
> “จงรับหนังสือแห่งธรรมบัญญัตินี้ วางไว้ข้างหีบพันธสัญญาแห่งพระยาห์เวห์ พระเจ้าของท่าน ให้อยู่ที่นั่นเพื่อเป็นพยานปรักปรำท่าน” (เฉลยธรรมบัญญัติ  31:26)

มีภาษาพูดทั่วโลกมากกว่า 6,000 ภาษา ท่ามกลางจำนวนประชากรโลกหลายพันล้านคน พระคัมภีร์ทั้งเล่มได้รับการแปลและพิมพ์ไปแล้วกว่า 600 ภาษา ฉบับแปลเฉพาะพระคัมภีร์ใหม่หรือบางส่วนได้รับการแปลและพิมพ์ออกแล้วกว่า 2,500 ภาษาเช่นกัน นับว่าพระคัมภีร์ได้รับการแปลและพิมพ์เป็นภาษาต่างๆ มากทีเดียว แต่ก็ยังน้อยกว่าครึ่งของจำนวนของภาษาที่ใช้ทั่วโลก

มีการคำนวณกันว่า คนประมาณ 1,500 ล้านคน ไม่มีพระคัมภีร์ฉบับแปลเต็มทั้งเล่มเป็นภาษาแรกของพวกเขา จึงยังมีงานอีกมากที่จะต้องทำให้เสร็จ ความพยายามของสมาคมพระคัมภีร์ได้ให้ความมั่นใจว่า คน 6,000 ล้านคนสามารถอ่านพระคัมภีร์ได้

มีพระพรอะไรอยู่ท่ามกลางคนที่มีพระคัมภีร์เป็นภาษาของตน บ่อยครั้งเราก็สักแต่ว่ามีพระคัมภีร์เท่านั้น โดยลืมไปว่ามีคนจำนวนมากในช่วงหลายศตวรรษในทวีปยุโรป ที่ผู้มีอิทธิพลในเวลานั้นเก็บพระคัมภีร์ไว้ไม่ให้คนทั่วไปอ่าน การปฏิรูปศาสนา ทำให้มีการแปลพระคัมภีร์ บวกกับการประดิษฐ์เครื่องพิมพ์ ทำให้มีการพิมพ์พระคัมภีร์ออกมามากขึ้นในเวลาที่ผ่านมา การจำกัดไม่ให้มีการอ่านพระคัมภีร์ก็ไม่เป็นปัญหาอีกต่อไป แต่ปัญหาคือคนที่มีพระคัมภีร์จริงจะอ่านให้เข้าใจเพื่อรับการเติมเต็มด้วยพระวิญญาณได้อย่างไร และจะเรียนรู้จักพระเจ้าจากพระคัมภีร์ได้อย่างไร