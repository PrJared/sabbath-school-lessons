---
title:  วันศุกร์ ความคิดเพิ่มเติม
date:  24/04/2020
---

อ่านจากหนังสือของ เอลเลน จี.ไว้ท์, พระคัมภีรเป็นเครื่องป้องกัน. สงครามแห่งประวัติศาสตร์, หน้า 593-602

ธรรมเนียมประเพณี ประสบการณ์ วัฒนธรรม เหตุผล และพระคัมภีร์ทั้งปวงปรากฏอยู่ในพระวจนะของพระเจ้า คำถามคือ สิ่งใดมีน้ำหนักมากที่สุด และเป็นแหล่งแห่งสิทธิอำนาจสูงสุดในหลักศาสนศาสตร์ของเรา  นี่เป็นสิ่งหนึ่งที่ให้การรับรองพระคัมภีร์ แต่ทุกสิ่งยกให้พระคัมภีร์ โดยพันธกิจของพระวิญญาณบริสุทธิ์ในการเปลี่ยนชีวิต การรับรู้ วัฒนธรรม ประสบการณ์ เหตุผล และแม้แต่ธรรมเนียมประเพณี สิ่งอื่นอาจกลายเป็นปัญหาเมื่อขัดแย้งกับคำสอนในพระคัมภีร์ เมื่อเราให้สิ่งเหล่านี้นำพระวจนะของพระเจ้า ประวัติศาสตร์บันทึกไว้หลายครั้ง ที่ผู้เชื่อในพระเจ้าละทิ้งความเชื่อทั้งในสมัยพระคัมภีร์เดิม และพระคัมภีร์ใหม่ เมื่ออิทธิพลจากภายนอก ได้รับความสำคัญมากกว่าการเปิดเผยจากพระเจ้า

**คำถามเพื่อการอภิปราย**:

`เพราะเหตุใดจึงเป็นการง่ายกว่าที่จะยกย่องธรรมเนียมบางอย่างของมนุษย์ขึ้นสูงกว่าการดำรงชีวิตตามพระบัญญัติของพระเจ้า คือ “รักองค์พระผู้เป็นเจ้าของเราด้วยสุดใจ ด้วยสุดจิต และสุดความคิด และรักเพื่อนบ้านเหมือนรักตัวเอง” (ดู มัทธิว 22:37-40)`

`อภิปรายคำตอบของคำถามข้อสุดท้ายในวันอาทิตย์ ที่ถามว่า ธรรมเนียมควรมีบทบาทเช่นไรในคริสตจักร`

`เราจะแน่ใจได้อย่างไรว่าธรรมเนียมประเพณี ไม่ว่าจะดีเพียงใด ก็จะไม่เข้ามาแทนที่พระวจนะของพระเจ้าที่เป็นบรรทัดฐานและสิทธิอำนาจสูงสุดได้`

`ถ้ามีใครในคริสตจักรอ้างว่าได้รับความฝันที่พระเจ้าตรัสกับเขาว่า วันอาทิตย์เป็นวันพักผ่อนและวันนมัสการที่แท้จริงในสมัยพระคัมภีร์ใหม่ คุณจะตอบสนองอย่างไร และมีอะไรเป็นเครื่องทดสอบ`

`มีวัฒนธรรมอะไรที่สมาชิกของคริสตจักรยึดติดมาก วัฒนธรรมนั้นมีผลต่อความเชื่ออย่างไร และมีตัวอย่างอะไรในประวัติศาสตร์ที่ช่วยให้เราสามารถเห็นผลร้ายและระวังตัวไม่ให้ผิดซ้ำได้`