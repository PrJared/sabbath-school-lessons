---
title:  พระคัมภีร์เป็นรากฐานของศาสนศาสตร์
date:  18/04/2020
---

### อ่านข้อพระคัมภีร์สำหรับบทเรียนสัปดาห์นี้
มาระโก 7:1-13; โรม 2:4; 1 ยอห์น 2:15-17; 2 โครินธ์ 10:5, 6; ยอห์น 5:46, 47;ยอห์น 7:38

> <p>ข้อควรจำ</p>
> “ไปดูธรรมบัญญัติ และถ้อยคำพยาน แน่ทีเดียวคนที่ไม่พูดเช่นข้าพเจ้า ก็จะเป็นคนที่ไม่มีรุ่งอรุณเลย” (อิสยาห์ 8:20)

ไม่มีคริสตจักรใดที่ไม่ใช้พระคัมภีร์สนับสนุนความเชื่อของเขา กระนั้นบทบาทและสิทธิอำนาจของพระคัมภีร์ที่เป็นหลักศาสนศาสตร์ก็ไม่เหมือนกันในคริสตจักรทุกแห่ง บทบาทของพระคัมภีร์จะแตกต่างกันในแต่ละคริสตจักร สิ่งนี้มีความสำคัญ แต่เป็นหัวข้อที่ซับซ้อน เราจะสำรวจจากห้าแห่งที่มีผลต่อการตีความหมายพระคัมภีร์ ได้แก่ธรรมเนียม ประสบการณ์ วัฒนธรรม เหตุผล และพระคัมภีร์ เราเป็นส่วนหนึ่งของธรรมเนียมประเพณีและวัฒนธรรมที่มีผลต่อชีวิต เรามีประสบการณ์ที่หล่อหลอมความคิดที่มีอิทธิพลต่อความเข้าใจ เรามีความคิดที่จะประมวลสิ่งต่างๆ และเราอ่านพระคัมภีร์เพื่อความเข้าใจพระเจ้าและน้ำพระทัยของพระองค์ ทั้งหมดนี้สิ่งใดมีอิทธิพลต่อการตีความพระคัมภีร์เป็นอันดับแรกและอันดับสุดท้ายเพื่อกำหนดหลักความเชื่อหรือหลักศาสตร์ในชีวิตของเรา