---
title:  วันศุกร์ ความคิดเพิ่มเติม
date:  05/06/2020
---

อ่านหนังสือของ เอลเลน จี.ไว้ท์, ดาวิดและโกลิอัท. บรรพชนและผู้เผยพระวจนะ, หน้า 643-648 เฮเซคียาห์, หน้า 331-339 การปลดปล่อยจากอัสซีเรีย, หน้า 349-366 ผู้เผยพระวจนะและกษัตริย์, ตอนที่ 4 วิธีการศึกษาพระคัมภีร์ ซึ่งพบได้ที่ http:// www. adventistbiblicalresearch.org/Materials/bible-interpretation-hermeneutics/methods-bible-study

“พระคัมภีร์เป็นหนังสือที่มีอายุมากที่สุด และเป็นประวัติศาสตร์เกี่ยวกับมนุษยชาติที่คนรู้จักมากที่สุด เป็นของใหม่สดจากน้ำพุแห่งความจริงนิรันดร์ และตลอดยุคสมัย พระหัตถ์ของพระเจ้าได้ทรงรักษาความบริสุทธิ์ของพระคัมภีร์ไว้ ซึ่งได้ส่องสว่างจากอดีตที่ยาวนาน ขณะที่การค้นหาของมนุษย์ล้มเหลวที่จะเห็นทะลุ พระวจนะของพระเจ้าเท่านั้นที่เราเห็นอำนาจที่วางรากฐานของแผ่นดินโลก และขยายออกสู่สวรรค์ ตรงนี้เท่านั้นที่เราได้พบเรื่องราว ของแท้น่าเชื่อถือ เกี่ยวกับจุดเริ่มต้นของมนุษยชาติ ตรงนี้พระเจ้าทรงประทานประวัติศาสตร์เผ่าพันธุ์มนุษย์ ที่ไม่เสื่อมทรามลงเพราะความมีอคติ และความหยิ่งของมนุษย์” (เอลเลน จี.ไว้ท์, การศึกษา, หน้า 173)

“คนใดที่มีความรู้ของพระเจ้า และพระวจนะของพระองค์ เท่ากับได้ฝังรากฐานความเชื่อของพระเจ้า จากพระคัมภีร์อันศักดิ์สิทธิ์ เขาจะไม่ทดสอบพระคัมภีร์กับความคิดเห็นทางวิทยาศาสตร์ของมนุษย์ แต่เขานำแนวคิดเหล่านี้สู่การทดสอบกับมาตรฐานที่ไม่ผิดพลาด เขาทราบว่าพระวจนะของพระเจ้าเป็นความจริง และความจริงจะไม่ขัดแย้งกับตัวเอง คำสอนทางวิทยาศาสตร์ที่ขัดแย้งกับความจริงจากการเปิดเผยของพระเจ้า สิ่งนั้นเป็นเพียงการสันนิฐานของมนุษย์”

“การวิจัยทางวิทยาศาสตร์ที่ฉลาดจะเปิดความคิดและข้อมูลให้กว้าง” (เอลเลน จี.ไว้ท์, Testimonies for the Church, เล่ม 8, หน้า 325)

**คำถามเพื่อการอภิปราย**:

`จากคำถามสุดท้ายของเนื้อหาในวันพุธ เป็นการดีเมื่อพบหลักฐานจากการขุดค้นทางโบราณคดี ที่ช่วยยืนยันความจริงของประวัติศาสตร์พระคัมภีร์ แต่จะมีอะไรเกิดขึ้น เมื่อหลักฐานทางโบราณคดีให้ความหมายที่ขัดแย้งกับเรื่องในพระคัมภีร์ สิ่งนี้ควรบอกให้เราอิงกับพระวจนะของพระเจ้า โดยไม่หวั่นไหวกับการกล่าวอ้างทางโบราณคดีและวิทยาศาสตร์อย่างไร`

`คำพยากรณ์ที่ได้เกิดขึ้นจริงในอดีต เช่นดาเนียล บทที่ 2 และ 7 ที่ได้เกิดขึ้นแล้วในประวัติศาสตร์ สิ่งเหล่านี้ช่วยให้เราไว้วางใจพระเจ้าเกี่ยวกับอนาคตอย่างไร`