---
title:  วันอังคาร พระคัมภีร์และวัฒนธรรม
date:  05/05/2020
---

`อ่าน พระธรรม กิจการฯ 17:16-32 อัครทูตเปาโลพยายามสื่อพระกิตติคุณด้วยวิธีใหม่ คือใช้หลักปรัชญาตามวัฒนธรรมของชาวกรีก เพื่อเข้าหาชาวกรีก ท่านมีความคิดเห็นอย่างไร ถ้าเราจะเขาถึงคนต่างวัฒนธรรมด้วยวิธีที่เปาโลใช้ และเราจะประเมินผลจากวิธีนั้นได้อย่างไร`

ภูมิหลังความรู้ด้านวัฒนธรรมของตะวันออกใกล้ช่วยเราได้มาก ทำให้เข้าใจเนื้อหาบางตอนของพระคัมภีร์ เช่น วัฒนธรรมของชาวฮีบรู มีการยกความดีให้บุคคลที่ไม่ได้ทำโดยตรง แต่ได้อนุญาตให้เกิดขึ้น ดังนั้นผู้ที่ได้รับการดลใจให้เขียนพระคัมภีร์จึงยกความดีให้พระเจ้า ในขณะที่ความคิดของชาวตะวันตก จะเห็นว่าเพราะพระองค์ทรงอนุญาต หรือไม่ทรงขัดขวางจากการเกิดขึ้น เช่น พระเจ้าทรงทำให้ดวงใจของฟาโรห์แข็งกระด้าง” (จาก “วิธีการศึกษาพระคัมภีร์” ตอนที่ 4)

คำถามเกี่ยวกับการตีความหมายพระคัมภีร์คือ วัฒนธรรมของพระคัมภีร์ยังเป็นเงื่อนไขอยู่ไหม หรือเฉพาะวัฒนธรรมที่เกี่ยวพันเหมือนเครือญาติเท่านั้นที่ยังอ้างสิทธิ์ได้  เมื่อข่าวสารของพระเจ้าถูกประทานให้เฉพาะบางวัฒนธรรม และมอบหมายให้ผู้อยู่ในวัฒนธรรมนั้นประกาศกับมนุษย์ทั้งมวล จะมีอะไรเกิดขึ้นถ้าคนที่ได้รับข่าวสารได้กลายเป็นพื้นฐานที่ใช้ทดสอบและตีความหมาย

ใน กิจการฯ 17:26 อัครทูตเปาโลได้ชี้ให้เห็นส่วนที่บ่อยครั้งคนมองข้ามไปว่า พระเจ้าทรงสร้างเราทั้งปวงด้วยสายโลหิตเดียวกัน แม้ว่าเราจะมีวัฒนธรรมแตกต่างกัน พระคัมภีร์พูดถึงสายสัมพันธ์อันเดียวกันที่ผูกพันมนุษย์ทั้งหมดเข้าด้วยกันจากการทรงสร้างของพระเจ้า ความบาปทำให้ทุกคนต้องการความรอดที่ไม่จำกัดอยู่ที่วัฒนธรรมเดียว ทุกคนต้องการความรอดที่พระคริสต์ทรงเสนอให้โดยการสิ้นพระชนม์และการฟื้นพระชนม์ของพระพระองค์

แม้พระเจ้าจะตรัสผ่านคนบางรุ่น แต่พระองค์ทรงเห็นว่ารุ่นต่อไปในอนาคตจะอ่านพระวจนะและเข้าใจความจริงเหล่านั้น และความจริงจะอยู่ต่อไปผ่านข้อจำกัดของสถานการณ์ในการเขียน

วิชาพีชคณิต (algebra) ที่สร้างขึ้นในศตวรรษที่ 9 ณ กรุงแบกแดด ไม่ได้ถูกจำกัดให้ใช้ได้เฉพาะเวลาและสถานที่แห่งนั้นเท่านั้น

เช่นเดียวกับความจริงแห่งพระวจนะของพระเจ้า แม้จะถูกเขียนนานมาแล้ว ในวัฒนธรรมที่แตกต่างจากเราในเวลานี้มาก แต่ความจริงที่อยู่ในพระคัมภีร์ยังคงมีคุณค่า มีความถูกต้อง และมีประโยชน์เหมือนตอนที่เขียนขึ้นในครั้งแรก