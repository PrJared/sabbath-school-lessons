---
title:  วันอาทิตย์ การสันนิษฐานล่วงหน้า
date:  03/05/2020
---

`อ่าน พระธรรม ลูกา 24:36-45 มีอะไรเกิดกับเหล่าสาวกที่คุ้นเคยกับพระคัมภีร์ แต่ไม่เข้าใจความหมายที่แท้จริงของพระคัมภีร์และเหตุการณ์ที่เกิดขึ้น`

ไม่มีใครเข้าหาพระคัมภีร์ด้วยจิตที่ว่างเปล่า ทุกคนเข้าหาพระคัมภีร์ด้วยประสบการณ์ส่วนตัว ซึ่งส่งผลต่อการตีความหมายอย่างหลีกเลี่ยงไม่ได้ แม้แต่เหล่าสาวกก็ยังมีความคิดเฉพาะของพวกเขาว่า ใครคือพระเมสสิยาห์ และพระองค์ถูกคาดหวังอย่างไร ความมั่นใจอย่างหนักแน่นของพวกเขากีดกั้นไม่ให้พวกเขาเข้าใจพระคัมภีร์อย่างถูกต้อง พวกเขาจึงเข้าใจพระเยซูและเหตุการณ์ต่างๆ ผิดได้

เราทั้งปวงยึดมั่นในสิ่งเราเชื่อเกี่ยวกับโลก ความเป็นจริงสูงสุด พระเจ้า และอื่นๆ เรามีการสันนิษฐานล่วงหน้าโดยไม่รู้ตัว เมื่อเราตีความหมายพระคัมภีร์ ไม่มีใครเข้าหาพระคัมภีร์ด้วยจิตที่ว่างเปล่า บางคนไม่ยอมรับความคิดเห็นเกี่ยวกับสิ่งเหนือธรรมชาติที่พระเจ้าทรงแทรกแซง บุคคลนั้นจะไม่เข้าใจพระคัมภีร์ว่าเป็นบันทึกความจริงที่พระเจ้าทรงทำในประวัติศาสตร์ แต่จะตีความหมายพระคัมภีร์ต่างออกไปจากผู้ที่ยอมรับว่าสิ่งเหนือธรรมชาติว่าเป็นสิ่งที่เกิดขึ้นได้จริง

การตีความหมายของพระคัมภีร์ไม่อาจทิ้งเหตุการณ์ที่เกิดในอดีต สถานที่ แนวคิด และอคติหรือความเชื่อ การที่จะเป็นกลาง หรือการยึดถือข้อเท็จจริงภายนอกอย่างเด็ดขาด ไม่อาจทำได้เบ็ดเสร็จ การศึกษาพระคัมภีร์และศาสนศาสตร์ต่อต้านการสันนิษฐานล่วงหน้าเกี่ยวกับธรรมชาติของโลกและธรรมชาติของพระเจ้า

ข่าวดีคือพระวิญญาณบริสุทธิ์สามารถเปิดตาออกและแก้ไขเราให้เห็นความจริงและความเชื่อที่เป็นอคติได้ เมื่อเราอ่านพระคัมภีร์ด้วยจิตใจที่เปิดออกและสัตย์ซื่อ พระคัมภีร์จะให้ความมั่นใจได้ แม้กับบุคคลที่มีพื้นฐานที่แตกต่างมากก็สามารถเข้าใจพระวจนะของพระเจ้าได้ เพราะ“พระวิญญาณบริสุทธิ์จะนำพวกท่านไปสู่ความจริงทั้งมวล”(ยอห์น 16:13)

`ท่านมีการสันนิษฐานเกี่ยวกับโลกอย่างไร ท่านจะอุทิศตัวให้พระวจนะของพระเจ้า เพื่อให้พระวจนะหล่อหลอมความคิดของท่านให้สอดคล้องกับความจริงที่พระคัมภีร์สอนได้อย่างไร`