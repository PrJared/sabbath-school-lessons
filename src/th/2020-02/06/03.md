---
title:  วันจันทร์ การแปลและการตีความหมาย
date:  04/05/2020
---

พระคัมภีร์ถูกเขียนขึ้นเป็นภาษายุคโบราณ ส่วนใหญ่เป็นภาษาฮีบรู มีไม่กี่ตอนที่เป็นภาษาอาราเมค ส่วนพระคัมภีร์ใหม่เขียนขึ้นเป็นภาษากรีกโบราณ ที่คนในปัจจุบันนี้ไม่พูดแล้ว พระคัมภีร์จึงจำเป็นต้องได้รับการแปลเป็นภาษาสมัยใหม่หลายภาษา

แต่งานแปลทุกชิ้นจะต้องมีการตีความหมายไม่มากก็น้อย บางคำในภาษาหนึ่งอาจไม่มีคำแปลตรงตัวในอีกภาษาหนึ่ง ผู้แปลต้องใช้ศิลปะและความชำนาญอย่างระมัดระวังในการแปลและตีความหมาย ที่เรียกว่า  “hermeneutics” (อรรถปริวรรตศาสตร์)

`อ่าน พระธรรม 1 โครินธ์ 12:10;1 โครินธ์ 14:26; ยอห์น 1:41, 9:7; กิจการฯ 9:36 และ ลูกา 24:27`

ข้อพระคัมภีร์เหล่านี้ช่วยให้เราเห็นแนวคิดในการตีความหมายและการแปลอย่างไร ส่วนในลูกา 24:27 การที่พระเยซูอธิบายของพระคัมภีร์นี้ให้เหล่าสาวก ทำให้เราเห็นความสำคัญของการตีความหมายอย่างไร

คำว่า “hermeneuo” ในภาษากรีกถูกแปลงเป็นภาษาอังกฤษว่า “hermeneutics” หมายถึง “การตีความหมายพระคัมภีร์” คำนี้เป็นชื่อของเทพ “Hermes” (เฮอร์เมส) ที่เป็นผู้สื่อข่าวของเทพเจ้าทั้งหลาย ในฐานะที่เป็นผู้รับผิดชอบงานด้านนี้ การแปลข่าวสารของพระเจ้าสำหรับประชาชนจึงสำคัญมาก

สิ่งที่สำคัญที่สุดสำหรับเราคือการตีความหมายพระคัมภีร์ นอกจากเราจะอ่านภาษาเดิมได้เท่านั้น การที่จะเข้าถึงความจริงได้ต้องมีการแปล เป็นเรื่องน่ายินดีที่พระคัมภีร์หลายฉบับแปลได้ดีมาก ดังนั้นแม้เราจะไม่จะรู้จักภาษาเดิมของพระคัมภีร์ เราก็สามารถเข้าใจความหมายสำคัญที่พระเจ้าทรงเปิดเผยนผ่านพระคัมภีร์ได้ แม้ว่าการรู้ในภาษาเดิมจะมีประโยชน์มาก แต่พระคัมภีร์ที่แปลได้ดีและการตีความหมายพระคัมภีร์ได้อย่างเหมาะสมก็สำคัญมาก ดังที่เราเห็นในลูกา 24:27 ที่เป็นกุญแจของการตีความหมายพระคัมภีร์ ให้คนอื่นเข้าใจถูกต้องตามความจริง

`หลายคนมีโอกาสเข้าถึงพระคัมภีร์ฉบับแปลหลายฉบับ แต่บางคนอาจไม่มีโอกาสเช่นนั้น ไม่ว่าคุณจะใช้พระคัมภีร์ฉบับใด เราควรใช้เวลาในการศึกษาและแปลความหมาย`