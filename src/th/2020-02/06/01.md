---
title:  สาเหตุที่จำเป็นต้องตีความหมาย
date:  02/05/2020
---

### อ่านข้อพระคัมภีร์สำหรับบทเรียนสัปดาห์นี้
ลูกา 24:36-45; 1โครินธ์ 12:10; 1โครินธ์ 14:26; กิจการฯ 17:16 -32; ยอห์น 12:42, 43

> <p>ข้อควรจำ</p>
> “แต่ถ้าไม่มีความเชื่อแล้ว จะไม่เป็นที่พอพระเจ้าเลย เพราะว่าผู้ที่จะมาเฝ้าพระเจ้านั้น ต้องเชื่อว่า พระองค์ทรงดำรงพระชนม์อยู่ และพระองค์ทรงเป็นผู้ประทานบำเหน็จแก่คนเหล่านั้นที่แสวงหาพระองค์” (ฮีบรู 11:6)

การอ่านพระคัมภีร์ก็เป็นการตีความหมายพระคัมภีร์ แต่เราจะใช้หลักการอะไร เราอาจพบข้อเขียนประเภทต่างๆ เช่น คำอุปมา คำพยากรณ์ที่เป็นสัญลักษณ์ที่ปรากฏในความฝัน หรือเหตุการณ์ในประวัติศาสตร์ การแยกประเภทและการตีความหมายเป็นเรื่องสำคัญสำหรับแต่ละบริบทที่อ่าน

บางคนใช้พระคัมภีร์เหมือนคำทำนาย คือเปิดแบบสุ่มเพื่อหาพระคัมภีร์สักข้อที่หวังว่าจะให้คำแนะนำเพื่อแก้ใช้ในการตัดสินใจหรือแก้ปัญหา แต่วิธีนี้จะทำให้เกิดผลที่แตกต่างและผิดพลาดได้

ตัวอย่างเช่น เมื่อสามีออกจากบ้านตอนกลางคืนไปหาหญิงอื่น ภรรยาก็อธิษฐานและเปิดพระคัมภีร์ เธอพบข้อพระคัมภีร์ในปฐมกาล 3:15 ที่เขียนว่า “เราจะให้เจ้ากับหญิงนั้นเป็นศัตรูกัน” เธอมั่นใจว่า ความสัมพันธ์ระหว่างสามีของเธอและผู้หญิงคนนั้นจะไม่ยืนยาว เพราะพระเจ้าอยู่ฝ่ายเธอ การอ่านพระคัมภีร์โดยไม่ดูบริบทให้ชัดเจน ไม่นานพระคัมภีร์ข้อนั้นจะกลายเป็นข้อแก้ตัว จึงจำเป็นต้องดูความหมายให้ถูกต้องด้วย