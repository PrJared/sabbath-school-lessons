---
title:  วันพุธ ธรรมชาติของความบาปและการล้มลง
date:  06/05/2020
---

`อ่าน พระธรรม ยอร์น 9:39-41 และ ยอห์น 12:42, 43 มีอะไรขัดขวางผู้คนไม่ให้รับความจริง ข้อความใดที่เราต้องระมัดระวังเพื่อจะไม่เหมือนคนเหล่านี้`

เป็นการง่ายเพียงใดที่จะมองย้อนกลับไป และเห็นสายตาดูหมิ่นของผู้นำศาสนา ที่ปฏิเสธพระเยซู แม้ว่าพวกเขาจะเห็นหลักฐานที่มีพลัง เราจำเป็นต้องระวังตัวเองในการเข้าหาพระวจนะของพระเจ้า

ความบาปทำให้ลืมตัว และทำลายความสัมพันธ์ระหว่างเรากับพระพระเจ้า ความบาปส่งผลต่อความเป็นอยู่ของมนุษย์ทุกคน ซ้ำมันยังส่งผลต่อความสามารถในการตีความหมายพระคัมภีร์ด้วย แม้ความคิดของมนุษย์ก็ถูกนำไปสู่ความบาป ดังนั้นเมื่อจิตใจและความคิดของเราได้เสื่อมทรามไปเพราะความบาป ใจของเราจึงปิดไม่รับความจริงของพระเจ้า และติดตามนิสัยของความเสื่อมทรามนี้ไป ซึ่งสามารถพบได้จากความคิดของเรา ไม่ว่าจะเป็นความหยิ่ง การหลอกตัวเอง ความสงสัย การแยกตัว และการไม่เชื่อฟัง

บุคคลที่หยิ่งจะยกตนขึ้นเหนือพระเจ้าและพระวจนะของพระองค์ ความหยิ่งนำไปสู่การตีความหมายที่เน้นเหตุผลของมนุษย์มากเกิน ซึ่งสุดท้ายจะนำไปสู่การเป็นผู้ตัดสินความจริงในพระคัมภีร์ ท่าทีเช่นนี้เท่ากับลดสิทธิอำนาจของพระเจ้าให้น้อยลงไป

บางคนมีความโน้มเอียงที่จะฟังแต่แนวคิดที่ดึงดูดใจตน ซึ่งขัดกับพระทัยของพระเจ้า พระเจ้าทรงเตือนเราถึงอันตรายของการหลอกลวงตัวเอง (วิวรณ์ 3:17) ความบาปเลี้ยงความสงสัยที่ทำให้เราหวั่นไหว และไม่เชื่อพระวจนะของพระเจ้า เมื่อคนหนึ่งมีความสงสัย การตีความหมายพระคัมภีร์จะไม่มีวันนำไปสู่ความถูกต้อง นอกจากนี้ผู้ขี้สงสัยจะเป็นคนที่ยกตนขึ้น สิ่งที่เขาตัดสินไม่เป็นที่ยอมรับตามพระคัมภีร์

เราควรเข้าหาพระคัมภีร์ด้วยความเชื่อและยอมจำนน ปราศจากการวิพากษ์วิจารณ์และความสงสัย ความสงสัยนำเราให้ห่างไปจากพระเจ้าและพระคัมภีร์ สุดท้ายจะนำไปสู่การไม่เชื่อฟัง คือไม่เต็มใจที่จะติดตามน้ำพระทัยของพระเจ้าที่เปิดเผยให้ทราบ

`ท่านเคยพบว่าตนกำลังต่อสู้กับความเชื่อมั่น จากสิ่งที่อ่านในพระคัมภีร์หรือไม่ เช่นพระคัมภีร์ชี้ให้ทำสิ่งหนึ่ง แต่ท่านต้องการทำสิ่งอื่น และท่านได้รเรียนรู้อะไรจากประสบการณ์เช่นนี้`