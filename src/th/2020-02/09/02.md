---
title:  วันอาทิตย์ โลกแบน
date:  24/05/2020
---

เป็นเรื่องปกติที่คนจำนวนมากในสมัยโบราณจะคิดกันว่าโลกแบน แต่ละคนมีเหตุผลและความเข้าใจว่าโลกกลมหรือแบนต่างกัน แม้แต่ในปัจจุบันนี้ บางคนยังอ้างว่า พระคัมภีร์สอนว่าโลกแบน

`อ่าน พระธรรม วิวรณ์ 7:1 และ 20:7, 8 อะไรคือบริบทของข้อพระคัมภีร์เหล่านี้ ข้อพระคัมภีร์เหล่านี้สอนว่าโลกนี้แบนหรือไม่`

อัครทูตยอห์น เป็นผู้เขียนพระคัมภีร์เล่มนี้ เป็นคำพยากรณ์เกี่ยวกับวาระสุดท้าย บรรยายถึงทูตสวรรค์สี่องค์ว่า “ข้าพเจ้าเห็นทูตสวรรค์สี่องค์ ยืนอยู่ที่มุมโลกทั้งสี่ของแผ่นดินโลก ยับยั้งลมทั้งสี่ของแผ่นดินโลกไว้  เพื่อไม่ให้ลมพัดบนบก บนทะเล หรือบนต้นไม้ทุกต้น” (วิวรณ์ 7:1) ท่านกล่าวซ้ำคำว่า “สี่” ถึงสามครั้งเพื่อโยงทูตสวรรค์เข้ากับสี่ทิศ

กล่าวได้ว่า ยอห์นกำลังใช้วิธีอุปมาเปรียบเทียบ เหมือนที่เรากล่าวว่า “ดวงอาทิตย์กำลังตกดิน” หรือ “ลมพัดมาจากทิศตะวันออก” บริบทของเนื้อหาบ่งบอกว่าเป็นแนวคิดแบบคำอุปมา คือเหนือ ใต้ ตะวันออก และทิศตะวันตก เพื่อให้ข้อพระคัมภีร์บอกถึงบางสิ่งที่ที่ไม่ได้บอกโดยตรง เช่นเดียวกับที่พระเยซูตรัสว่า “ความคิดชั่วร้าย การฆ่าคน การเป็นชู้ การล่วงประเวณี การลักขโมย  การเป็นพยานเท็จ การใส่ร้าย ก็ล้วนออกมาจากใจ” (มัทธิว 15:19) พระองค์ไม่ได้พูดถึงใจตามปรัชญาหรือตามตัวอักษร แต่พระองค์ทรงพูดเป็นอุปมาให้เข้าใจศีลธรรม

`อ่าน โยบ 26:7-10 และ อิสยาห์ 40:21, 22 ข้อพระคัมภีร์เหล่านี้กล่าวถึงธรรมชาติของโลกอย่างไร`

ในพระธรรมโยบ 26:7 โลกถูกบรรยายว่า กำลังแขวนอยู่ในอวกาศ:  “พระองค์ทรงคลี่อุดร ออกคลุมที่เวิ้งว้าง  และแขวนโลกไว้เหนือที่ว่างเปล่า”(โยบ 26:7) และใน พระธรรม อิสยาห์ 40:22 กล่าวว่า “คือพระองค์ประทับเหนือหลังคาโค้งของแผ่นดินโลก และชาวแผ่นดินโลกก็เป็นเหมือนตั๊กแตน พระองค์ทรงขึงฟ้าสวรรค์เหมือนขึงม่าน”

`ถ้าท่านเป็นคนที่มีชีวิตอยู่เมื่อหลายพันปีที่แล้ว มีหลักฐานอะไรที่ทำให้ท่านเชื่อได้ว่าโลกมีการเคลื่อนไหวหรืออยู่กับที่ และโลกแบนหรือกลม`