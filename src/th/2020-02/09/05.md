---
title:  วันพุธ การเนรมิตสร้างและเวลา
date:  27/05/2020
---

`อ่าน พระธรรม ปฐมกาล บทที่ 5 และ 11 พระคัมภีร์เรียงลำดับวงศ์ตระกูลจากอาดัมถึงโนอาห์ และจากโนอาห์ถึงอับราฮัม อย่างไร`

สิ่งสำคัญที่ทำให้การศึกษาลำดับวงศ์ตระกูลในพระคัมภีร์มีความพิเศษคือ มีการระบุเวลาที่แน่นอน ทำให้ไม่มีใครเปลี่ยนแปลงได้ เช่นคนที่หนึ่งมีอายุกี่ปีจึงมีบุตรคนแรก บุตรคนแรกที่เป็นคนรุ่นที่สองนั้นมีอายุกี่ปีจึงมีบุตรคนแรกที่เป็นคนรุ่นที่สาม นอกจากนี้แล้วยังมีการอธิบายว่าเขามีอายุรวมกันกี่ปีจึงสิ้นชีวิตด้วย วิธีนี้ทำให้ไม่มีการตัดคนรุ่นใดออกและไม่มีการเพิ่มอะไรเข้ามา ปฐมกาล บทที่ 5 และ 11 จึงเป็นลำดับพงศ์พันธุ์ที่ต่อเนื่องกัน เหมือนที่เขียนไว้ใน 1 พงศาวดาร 1:1-27

เกือบ 2,000 ปีนักตีความทั้งชาวยิวและคริสเตียนได้ใช้พระคัมภีร์เหล่านี้ยืนยันถึงความถูกต้องของประวัติศาสตร์ เช่นปีที่มีน้ำท่วมโลก ยุคต่างๆ ของโลก หรือวันในการเนรมิตสร้าง

ไม่นานมานี้มีคนพยายามจะตีความหมายเวลาใน ปฐมกาล บทที่ 5 และ 11 ให้เป็นระยะเวลาที่ยาวนานขึ้น เพื่อสนับสนุนแนวคิดของนักโบราณคดีและนักประวัติศาสตร์ที่มองว่าโลกน่าจะมีอายุมากกว่าที่เขียนไว้ในพระคัมภีร์ แต่นี่เป็นความผิดพลาดของมนุษย์ คำแนะนำคือให้ใช้บันทึกที่ถูกต้องในพระคัมภีร์

ถ้าอยากเข้าใจแนวคิดของพระเจ้าเกี่ยวกับเวลาและประวัติศาสตร์ ต้องตระหนักว่าปฐมกาล บทที่ 5 และ 11 เชื่อมโยงอาดัมกับพระเจ้าและมนุษยชาติทั้งหมด โดยมีระยะเวลาและสายสัมพันธ์ที่ชัดเจน ที่เชื่อมมนุษยชาติทั้งหมดเข้ากับบุคคลที่พระเจ้าทรงสร้างในวันที่หกในสัปดาห์ที่มีการเนรมิตสร้างโลกที่เป็นดาวเคราะห์ดวงนี้ “Gerhard  F. Hasel, “The Meaning of the Chronogenealogies of Genesis 5 and 11, Origins 7/2 (1980), หน้า 69

`แม้เรื่องในพระคัมภีร์จะมีไว้เพื่อจุดประสงค์ที่ดี แต่เปาโลได้กล่าวถึงอะไร ใน 1 ทิโมธี 1:4 และ ทิตัส 3:9 ที่เราควรเอาใจใส่`