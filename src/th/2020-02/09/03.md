---
title:  วันจันทร์ การสร้างโลกในวรรณคดีโบราณ
date:  25/05/2020
---

นักโบราณคดีได้ค้นพบต้นฉบับของข้อความจากอียิปต์โบราณ และในตะวันออกใกล้ที่มีเรื่องการสร้างโลกและน้ำท่วมใหญ่ ทำให้บางคนสงสัยว่า เรื่องที่บันทึกในพระธรรมปฐมกาลอาจยืมมาจากวรรณกรรมเหล่านี้ หรืออ้างอิงจากข้อมูลบางประการของต้นฉบับเหล่านี้ แต่ความสงสัยนี้เรื่องจริงหรือไม่

`อ่าน ปฐมกาล 1-2:4 และอ่านข้อความจากมหากาพย์เรื่อง Atra-Hasis ที่กล่าวว่า “เมื่อเทพเจ้าทั้งหลายใช้ชีวิตเหมือนมนุษย์ พวกเขาได้ทำงานอย่างหนัก แต่ไม่นานก็มีเทพจำนวนหนึ่งไม่ยอมทำ จึงมีเทพองค์หนึ่งที่มีปัญญาแนะนำให้สร้างมนุษย์มาทำงานแทนพวกเขา จึงให้เทพหญิง Mami ให้กำเนิดมนุษย์ด้วยการใช้ดินผสมกับเนื้อและเลือดของ Geshtu-E ที่เป็นเทพผู้เฉลียวฉลาดที่ถูกสังหาร มนุษย์จึงเกิดขึ้นมา” (Stephanie Dalley, Myths From Mesopotamia: Creation, the Flood, Gilgamesh, and Others New York: Oxford University Press, 1989) หน้า 9, 14, 15) ท่านเห็นความแตกต่างอะไรบ้าง`

แม้เรื่องที่ยกมานี้จะมีความคล้ายคลึงกับเรื่องในพระคัมภีร์ เช่น มนุษย์คนแรกมาจากดิน แต่ก็มีความแตกต่างกันอีกหลายประการ ดังต่อไปนี้

(1)  ใน Atra-Hasis มนุษย์ถูกสร้างมาทำงานเพื่อให้พวกเทพได้พัก แต่ในปฐมกาล พระเจ้าทรงสร้างทุกอย่างเสร็จสมบูรณ์แล้วจึงสร้างมนุษย์มาเป็นอันดับสุดท้าย มนุษย์จึงได้พักพร้อมกับพระเจ้าในวันที่เจ็ด ได้ครอบครองสวนเอเดนและได้สื่อสารกับพระองค์

(2)  ใน Atra-Hasis เทพองค์หนึ่งถูกฆ่าเพื่อเอาเนื้อและเลือดไปผสมกับดินเพื่อสร้างชายเจ็ดคนและหญิงหลายคน แต่ในปฐมกาล พระเจ้าทรงสร้างอาดัม ด้วยพระหัตถ์ของพระองค์ และระบายลมแห่งชีวิตเข้าไปทางรูจมูกของเขา และ เอวาก็ได้รับการสร้างจากกระดูดซี่โครงของอาดัม เพื่อเป็นผู้ช่วยของอาดัม พระเจ้าไม่ได้สร้างอาดัมและเอวาจากเนื้อและเลือดของเทพองค์อื่นที่ถูกฆ่า

(3)  ไม่มีความขัดแย้ง หรือความรุนแรงในพระธรรมปฐมกาล เหมือนใน Atra-Hasis

เรื่องในพระธรรมปฐมกาล บรรยายได้น่าประทับใจมากเกี่ยวกับพระเจ้าผู้ทรงฤทธิ์ทรงมอบภารกิจอันน่าภาคภูมิใจแก่มนุษย์ ในโลกที่สมบูรณ์แบบ

`บางคนแย้งว่า เรื่องการสร้างโลกและน้ำท่วมโลก เป็นเรื่องที่มีการเล่าต่อกันมา ทำให้เสียพื้นแพที่แท้จริงไป แต่โมเสสได้รับการดลใจจากพระวิญญาณบริสุทธิ์ที่ทรงเปิดเผยให้ท่าน แม้จะมีบางอย่างคล้ายกันก็ตาม นี่ถูกต้องมากกว่าการคิดว่าโมเสสนำเรื่องจากคนนอกศาสนามาเขียนใหม่`