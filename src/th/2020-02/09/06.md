---
title:  วันพฤหัสบดี การเนรมิตสร้าง ในพระคัมภีร์
date:  28/05/2020
---

`อ่านข้อพระคัมภีร์ต่อไปนี้ และดูว่า ผู้เขียนแต่ละคนอ้างถึงปฐมกาล บทที่ 1-11 อย่างไร (มัทธิว 19:4, 5; มาระโก 10:6-9; ลูกา 11:50, 51; ยอห์น 1:1-3; กิจการฯ 14:15; โรม 1:20; 2 โครินธ์ 4:6;  เอเฟซัส 3:9; 1 ทิโมธี 2:12-15; ยากอบ 3:9; 1 เปโตร 3:20; ยูดา ข้อที่ 11, 14; วิวรณ์ 2:7; 3:14; 22:2, 3)`

พระเยซู และผู้เขียนพระคัมภีร์ใหม่ทั้งหมด ต่างอ้างถึงพระธรรมปฐมกาล บทที่ 1-11 โดยถือว่าเป็นประวัติศาสตร์ที่เชื่อได้ พระเยซูทรงกล่าวถึงการสร้างชาย และหญิงตามข้อเขียนของโมเสส (มัทธิว 19:4) อัครทูตเปาโลก็กล่าวถึงเรื่องการทรงสร้างเพื่อสนับสนุนศาสนศาสตร์ของท่าน ที่ท่านสอนผู้คงแก่เรียนในกรุงเอเธนส์ว่า“พระเจ้าผู้ทรงสร้างโลกกับสิ่งทั้งปวงที่มีอยู่ในนั้น เป็นองค์พระผู้เป็นเจ้าแห่งฟ้าสวรรค์ และแผ่นดินโลก พระองค์ไม่ได้สถิตในวิหารที่มนุษย์สร้างขึ้น” (กิจการฯ 17:24) ผู้เขียนพระคัมภีร์ใหม่ไม่ได้แต่งเรื่องขึ้น ทั้งนี้เพื่อให้ผู้อ่านยุคใหม่เห็นความสำคัญของเหตุการณ์ที่เกิดขึ้นตามตัวอักษร

`จากโรม 5:12-19 เปาโลเชื่อมโยงเรื่องจากอาดัมถึงพระเยซู โดยถือว่าอาดัมเป็นบุคคลที่มีชีวิตจริงในประวัติศาสตร์ตามตัวอักษรในพระคัมภีร์ ซึ่งเป็นผู้ที่ทำให้ความบาปและความตายเข้ามา`

ถ้าผู้เขียนพระคัมภีร์ใหม่ ได้รับการดลใจจากพระวิญญาณบริสุทธิ์ และคำสอนของพระเยซูก็ยืนยันได้ว่า เรื่องการเนรมิตสร้างในประวัติศาสตร์น่าเชื่อถือ เมื่อเป็นเช่นนี้แล้วทำไมเราจึงต้องไปเชื่อข้ออ้างของมนุษย์ที่ล้มลงในความบาปที่สอนต่างกับพระคัมภีร์เล่า