---
title:  'การเนรมิตสร้าง: ปฐมกาลเป็นรากฐาน ตอนที่ 2'
date:  23/05/2020
---

### อ่านข้อพระคัมภีร์สำหรับบทเรียนสัปดาห์นี้
โยบ 26:7-10; ปฐมกาล บทที่ 1, 2; ปฐมกาล บทที่ 5; ปฐมกาล บทที่ 11; 1 พงศาวดาร 1:18-27; มัทธิว 19:4, 5; ยอห์น 1:1-3

> <p>ข้อควรจำ</p>
> “ท้องฟ้าประกาศพระสิริของพระเจ้า และพื้นฟ้าสำแดงผลงานแห่งพระหัตถ์ของพระองค์” (สดุดี 19:1)

นักคิดยิ่งใหญ่หลายคนได้รับการดลใจจากพระคัมภีร์ ในการสำรวจโลกที่พระเจ้าทรงสร้าง ผลคือทำให้เกิดนักวิทยาศาสตร์สมัยใหม่ เช่น โจฮันเนส เคบเปลอร์ ไอแซ็ค นิวตัน จอห์น เรย์  โรเบิร์ท บอยล์ นักวิทยาศาสตร์ยุคแรกเหล่านี้เชื่อว่า งานของพวกเขาเปิดเผยให้เห็นแห่งฝีพระหัตถ์แห่งการทรงสร้างของพระเจ้าให้ชัดเจนยิ่งขึ้น

หลังจากการปฏิวัติฝรั่งเศส ในศตวรรษที่สิบเก้า เริ่มมีการเคลื่อนไหวจาก ความคิดที่มีต่อโลกตามคำสอนในพระคัมภีร์ไปสู่แนวคิดเกี่ยวกับธรรมชาติและวัตถุนิยม จนไม่มีพื้นที่ให้กับการอัศจรรย์เหนือธรรมชาติเลย แนวคิดตามหลักปรัชญาเหล่านี้เป็นที่นิยมของ ชาร์ลส ดาร์วิน จากหนังสือ “The Origin of Species” (กำเนิดสปีชีส์) ในปีค.ศ. 1859 นับแต่นั้นมาวิทยาศาสตร์ได้แหวกแนวไปจากพระคัมภีร์มากขึ้นเรื่อยๆ จนขัดแย้งกับหลักการในพระคัมภีร์

ตามความคิดของวิทยาศาสตร์แล้วพระคัมภีร์สอนเรื่องที่ล้าสมัย เรื่องในพระคัมภีร์อาจเป็นเพียงสิ่งที่เกิดจากธรรมชาติ อาจเป็นเรื่องวัฒนธรรมที่เกิดขึ้นตามสถานที่และเวลา หรือได้รับการดลใจเพื่อยกความคิดให้สูงขึ้น ทั้งหมดนี้เป็นเนื้อหาที่จะศึกษาในสัปดาห์นี้