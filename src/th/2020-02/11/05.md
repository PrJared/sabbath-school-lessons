---
title:  วันพุธ การพิพากษาสืบสวน
date:  10/06/2020
---

คำพยากรณ์สัปดาห์นี้ เราได้เห็นเหตุการณ์ทางประวัติศาสตร์ตั้งแต่การปฏิรูปศาสนาจนถึงช่วงที่มีการเคลื่อนไหวของกลุ่มมิลเลอร์ (Millerite movement) ช่วงต้นปี 1800 เกี่ยวกับคำพยากรณ์ 2,300 วัน และการพิพากษาสืบสวน ตามรายละเอียดต่อไปนี้

|ดาเนียล บทที่ 7|ดาเนียล บทที่ 8|
|---|---|
|บาบิโลน (สิงโต)|-|
|มีเดีย-เปอร์เซีย (หมี)|มีเดีย-เปอร์เซีย (แกะผู้)|
|กรีก (เสือดาว)|กรีก (แพะผู้)|
|โรม (สัตว์ตัวที่สี่)|โรม (เขาเล็ก ตามแนวนอน)|
|ศาสนจักรโรม (เขาเล็ก)|ศาสนจักรโรม (เขาเล็ก ตามแนวตั้ง)|

`อ่าน ดาเนียล 7:9-14; 8:14, 26 มีอะไรเกิดขึ้นในสวรรค์ ตามคำอธิบายในข้อพระคัมภีร์เหล่านี้`

หลังสิ้นสุดการข่มเหงคริสเตียนปี ค.ศ. 1798 นายพลแบร์ตีเย (Berthier) แม่ทัพของนโปเลียนได้จับสันตะปาไปขังที่ประเทศฝรั่งเศส (วิวรณ์ 13:3) ดาเนียล บทที่ 7 และ 8 พูดถึงการพิพากษาที่เกิดขึ้นในสวรรค์ว่า “ผู้พิพากษาก็ขึ้นนั่งบนบัลลังก์” (ดาเนีล 7:10) “นี่แน่ะมีท่านผู้หนึ่งเหมือนบุตรมนุษย์มาพร้อมกับบรรดาเมฆของสวรรค์...และท่านมาหาผู้เจริญด้วยวัยวุฒินั้น”(ดาเนียล 7:13) นี่เป็นการพิพากษาที่เกิดขึ้นหลังปี ค.ศ. 1798 และก่อนการเสด็จกลับมาครั้งที่สองของพระเยซู

การพิพากษาใน ดาเนียล บทที่ 7 เป็นเรื่องเดียวกันกับการชำระสถานนมัสการใน ดาเนียล 8:14 ทั้งสองกล่าวถึงสิ่งเดียวกัน ตามดาเนียล 8:14 คำว่า “วันลบมลทิน” (Day of Atonement) เป็นคำศัพท์เฉพาะของเรื่อง 2,300 วัน ที่ใช้วันแทนปี คือ 2,300 ปี

จุดเริ่มต้นของ 2,300 ปีอยู่ในดาเนียล 9:24 เรื่อง 70-สัปดาห์ (490 ปี) ที่ถูกตัดออกจากคำ 2,300 วัน (ดาเนียล 9:24) ผู้เชี่ยวชาญจำนวนมากเห็นว่า 2,300 วัน (2,300 ปี) ในดาเนียล 8:14  และ 70 สัปดาห์ (490 ปี) ในดาเนียล 9:24-27 เป็นสองส่วนของคำพยากรณ์เดียวกัน จุดเริ่มต้นคือ “นับตั้งแต่การที่ถ้อยคำนั้นออกไปให้สร้างกรุงเยรูซาเล็มขึ้นใหม่”(ดาเนียล 9:25) ปีที่เจ็ดแห่งการครองราชย์ของกษัตริย์อารทาเชอร์ซีส (Artaxerxes) (เอสรา 7:7) ตรงกับปี 457 ก่อน ค.ศ. นับไปอีก 2,300 ปีก็จะถึง ปี ค.ศ.1844  ซึ่งเป็นเวลาไม่นาน หลังปี ค.ศ. 1798 นี่คือเวลาที่พระเยซูเสด็จเข้าไปในห้องอภิสุทธิสถานเพื่อเริ่มพันธกิจการชำระพระวิหาร