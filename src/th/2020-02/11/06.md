---
title:  วันพฤหัสบดี การแบ่งประเภทและคำพยากรณ์
date:  11/06/2020
---

สัญลักษณ์ของคำพยากรณ์เกี่ยวกับวาระสุดท้าย (apocalyptic prophecies) ตามที่คำพยากรณ์ที่พบในดาเนียลและวิวรณ์ ซึ่งได้เกิดขึ้นจริงส่วนมากแล้ว เช่น แพะผู้ เป็นอาณาจักรกรีก (ดาเนียล 8:21) พระคัมภีร์บอกชื่อไว้ชัดเจน

วิธีแบ่งประเภทของพระคัมภีร์หรือคำพยากรณ์จะใช้ตัวละคร เหตุการณ์ หรือความหมายที่พบในประวัติศาสตร์ที่ชี้ถึงสิ่งที่ยิ่งใหญ่กว่าในอนาคต การแบ่งประเภทจึงต้องย้อนไปที่ผู้สอน ผู้เผยพระวจนะ และข้อพระคัมภีร์ที่เป็นคำอธิบาย

`อ่าน 1 โครินธ์ 10:1-13 มีเหตุการณ์อะไรในประวัติศาสตร์ที่อัครทูตเปาโลอ้างถึง เมื่อท่านตักเตือนชาวโครินธ์ และสิ่งนี้สอนเราในปัจจุบันอย่างไร`

อัครทูตเปาโลอ้างถึงการอพยพของชาวฮีบรูโบราณในถิ่นทุรกันดาร เพื่อแสดงให้เห็นว่าพระเจ้าทรงดลใจโมเสสให้บันทึกเหตุการณ์เหล่านี้เพื่อ “เหตุการณ์เหล่านี้เป็นเครื่องเตือนใจเรา ไม่ให้ปรารถนาสิ่งชั่วเหมือนเขาทั้งหลาย” (1 โครินธ์ 10:6) เป็นการตักเตือนเราให้อดทนต่อการทดลอง เพราะเรามีชีวิตอยู่ในวาระสุดท้าย

`จงอ่านพระคัมภีร์ต่อไปนี้และแยกให้ได้ว่า เป็นเนื้อหาที่เป็นต้นแบบ ( type) หรือเป็นคำอ้างอิงจากที่อื่น (antitype) (มัทธิว 12:40; ยอห์น 19:36; ยอห์น 3:14, 15; โรม 5:14; ยอห์น 1:29)`

จากพระคัมภีร์ที่ยกมานี้ พระเยซูและผู้เขียนพระคัมภีร์ใหม่ใช้ข้อมูลที่เป็นต้นแบบ (type) หรืออ้างอิงมาจากที่อื่น (antitype) ในการตีความหมายคำพยากรณ์ เนื้อหาสองแบบนี้ต่างนำไปสู่ความสำเร็จสมจริงในประวัติศาสตร์

`จงพิจารณาพลับพลาบนโลกที่ทำหน้าที่เป็นต้นแบบ (type) ของแผนการแห่งความรอด สิ่งนี้สอนอะไรเกี่ยวกับพิธีต่างๆ ในพลับพลา สำหรับเราในปัจจุบันนี้`