---
title:  วันจันทร์ หลักการวันแทนปี
date:  08/06/2020
---

หนึ่งในกุญแจของการตีความหมายคำพยากรณ์คือ หลักการวันแทนปี ผู้เชี่ยวชาญจำนวนมากในหลายประเทศนำลักการนี้ไปตีความหมายพระธรรมดาเนียลและวิวรณ์ พวกเขาได้รับหลักการนี้จากพระคัมภีร์หลายข้อ ที่เป็นกุญแจไขคำพยากรณ์

`อ่าน กันดารวิถี 14:34  และ เอเสเคียล 4:6 พระเจ้าทรงกำหนดวันแทนปีอย่างไร`

จากข้อพระคัมภีร์เหล่านี้ เราเห็นหลักการวันแทนปีชัดเจน แต่เราจะใช้วิธีนี้กับคำพยากรณ์ที่พูดถึงเวลาบางข้อ ที่พิสูจน์ว่าถูกต้องได้อย่างไร เช่น ดาเนียล 7:25 ดาเนียล 8:14 วิวรณ์ 11:2, 3 วิวรณ์ 12:6, 14 และวิวรณ์ 13:5

สามสิ่งที่ช่วยสนับสนุนหลักการวันแทนปีคือ สัญลักษณ์ เวลา และการแสดงออกพิเศษ

ประการแรก สัตว์และเขาเป็นสัญลักษณ์ของอาณาจักรต่างๆ ไม่ได้มีความหมายจริงตามตัวอักษร ดังนั้นเวลาเกี่ยวกับสัตว์เหล่านั้นก็ต้องเป็นสัญลักษณ์ ไม่ใช่เวลาจริงตามตัวอักษร จึงจะถูกต้อง

ประการที่สอง อาณาจักรทั้งหลายกินระยะเวลาที่ยาวนานหลายศตวรรษ จึงไม่เป็นความจริงตามตัวอักษร แต่เมื่อใช้วันแทนปีจะลงตัวพอดี

ประการสุดท้าย เป็นเหตุกาณ์พิเศษ เช่น “2,300 เวลาเย็นและเวลาเช้า” (ดาเนียล 8:14) นี่เป็นเหตุการณ์พิเศษ ไม่ใช่เหตุการณ์ปกติ เวลาของเหตุการณ์นี้จึงต้องเป็นสัญลักษณ์ ไม่ใช่เวลาตามตัวอักษร

`ตามคำพยากรณ์ 70-สัปดาห์ใน ดาเนียล 9:24-27 ที่เขียนว่า “นับตั้งแต่การที่ถ้อยคำนั้นออกไป ให้สร้างกรุงเยรูซาเล็มขึ้นใหม่ จนถึงสมัยประมุขผู้ถูกเจิมไว้” (ดาเนียล 9:25) เป็นเวลา 69 สัปดาห์ตามตัวอักษร ซึ่งเท่ากับหนึ่งปี สี่เดือนและหนึ่งสัปดาห์ ผู้ถูกเจิมหรือพระคริสต์ไม่ได้มาตามเวลานี้ การตีความแบบนี้จึงไม่ถูกต้อง แต่เมื่อใช้หลักการวันแทนปี 70 สัปดาห์จะเป็น 490 ปี ซึ่งตรงกับสมัยที่พระคริสต์ทรงปรากฏตัวจริง`