---
title:  วันอังคาร การหาเอกลักษณ์ของเขาเล็ก
date:  09/06/2020
---

เป็นเวลาหลายศตวรรษที่นักปฏิรูปศาสนา คิดว่าลักษณะอำนาจของเขาเล็ก ในดาเนียล บทที่ 7 และ 8 คือศาสนจักรโรมันคาทอลิก เพราะเหตุใดจึงเป็นเช่นนั้น

`อ่าน ดาเนียล 7:1-25 และ 8:1-13 เขาเล็กมีลักษณะอย่างไร และจากเนื้อหาในสองบทนี้ เราจะหาเอกลักษณ์ของเขาเล็กได้อย่างไร`

เขาเล็กมีลักษณะทั่วไปเจ็ดประการคือ (1) เป็นเขาหนึ่ง (2) มีอำนาจในการข่มเหง (ดาเนียล 7:21, 25; 8:10, 24); (3) ยกตัวขึ้น และพูดจาหมิ่นประมาท (ดาเนียล 7:8, 20, 25; 8:10, 11, 25) (4) มีเป้าหมายทำร้ายประชากรของพระเจ้า (ดาเนียล 7:25; 8:24) ; (5) เป็นไปตามเวลาในคำพยากรณ์ (ดาเนียล  7:25 ; 8:13, 14) (6) จะอยู่จนถึงวาระสุดท้าย (ดาเนียล 7:25, 26; 8:17, 19) และ (7) จะถูกทำลายโดยอำนาจเหนือธรรมชาติ (ดาเนียล 7:11, 26; 8:25)

ตามประวัติศาสตร์ อาณาจักรแรกคือบาบิโลน (2:38) ที่สองคือ มีเดีย-เปอร์เซีย (2:20) และที่สามคือ กรีก (8:21) ประวัติศาสตร์เขียนชัดเจนว่า ภายหลังอาณาจักรเหล่านี้ โรมได้เกิดมา

ในดาเนียล บทที่ 2 เหล็กเป็นตัวแทนอาณาจักรโรม ซึ่งดำเนินต่อเนื่อง ไปสู่เท้าและนิ้วเท้าที่เป็นเหล็กปนดิน นั่นคือจนถึงวาระสุดท้าย เขาเล็กของ ดาเนียล บทที่ 7 งอกออกมาจากสัตว์ตัวที่สี่ แต่ยังคงเป็นส่วนหนึ่งของสัตว์ตัวที่สี่

มีอำนาจอะไรที่ออกมาจากโรม และดำเนินนโยบายการเมืองคู่กับศาสนา ต่อเนื่อง และมีอิทธิพลนานถึง 1,260 ปี (ดู ดาเนียล 7:25) อำนาจเพียงหนึ่งเดียวที่ลงตัวกับประวัติศาสตร์และคำพยากรณ์นี้คือ ระบบการปกครองของศาสนจักรโรม (โรมันคาทอลิก) ซึ่งได้ขึ้นมาสู่อำนาจท่ามกลางอนารยชนสิบเผ่า ในยุโรป และได้ถอนรากสามประเทศออกไป (ดาเนียล 7:24) ศาสนจักรโรมมีความแตกต่างจากอำนาจที่มีก่อนหน้า (ดาเนียล 7:24) จึงมีความพิเศษไม่เหมือนใคร คือได้กล่าวร้ายองค์ผู้สูงสุด (ดาเนียล 7:25) และยกตนขึ้นเสมอกับองค์เจ้านาย (ดานียล 8:11) ด้วยการช่วงชิงบทบาทของพระเยซูไป ได้ข่มเหงผู้ชอบธรรมของผู้สูงสุด (ดาเนียล 7:25) ได้เหวี่ยงบริวารคือดาวบางดวงลงมาสู่พื้นดิน (ดาเนียล 8:10) ในช่วงการเผชิญหน้ากับกลุ่มปฏิรูป พวกคริสเตียนโปรเตสแตนท์ถูกฆ่าเป็นจำนวนมาก ศาสนจักรโรมจะ“คิดเปลี่ยนแปลงวาระและธรรมบัญญัติ” (ดาเนียล 7:25) โดยการตัดพระบัญญัติข้อที่สองออกไป และเปลี่ยนวันสะบาโตจากวันเสาร์ไปเป็นวันอาทิตย์

`ใน ดาเนียล บทที่ 2, 7 และ 8 ภายหลังอาณาจักรกรีกก็มีอาณาจักรหนึ่งเกิดขึ้นและมีอำนาจจนถึงวาระสุดท้าย นั่นคืออาณาจักรโรมที่มีอำนาจด้านการเมืองในช่วงแรกและตามด้วยอำนาจด้านศาสนาในช่วงหลังคือ ศาสนจักรโรม นี่คือความจริงปัจจุบันในข่าวของทูตสวรรค์สามองค์ เพราะเหตุใดสิ่งนี้จึงสำคัญสำหรับเรา`