---
title:  พระคัมภีร์และคำพยากรณ์
date:  06/06/2020
---

### อ่านข้อพระคัมภีร์สำหรับบทเรียนสัปดาห์นี้
ดาเนียล 2:27-45; ยอห์น 14:29; กันดารวิถี 14:34; ดาเนียล 7:1-25; ดาเนียล 8:14; 1โครินธ์ 10:1-13

> <p>ข้อควรจำ</p>
> “ท่านผู้นั้นตอบข้าพเจ้าว่า “อยู่นาน 2,300  เวลาเย็น และเวลาเช้า  แล้วสถานนมัสการนั้น จะกลับสู่สภาพอันควร” (ดาเนียล 8:14)

คำพยากรณ์ในพระคัมภีร์มีความสำคัญมากต่อเอกลักษณ์และพันธกิจของเรา คำพยากรณ์ยืนยันความแม่นยำของพระวจนะ พระเยซูตรัสว่า “เราก็บอกพวกท่านแล้วตอนนี้ ก่อนที่มันจะเกิดขึ้น เพื่อว่าเมื่อมันเกิดขึ้นแล้วท่านจะได้เชื่อ”(ยอห์น 14:29) (ดูใน ยอห์น 13:19 ด้วย) คำถามสำคัญคือ เราจะตีความหมายคำพยากรณ์ให้ถูกต้องได้อย่างไร เพื่อที่เราจะทราบ เมื่อคำพยากรณ์ได้สำเร็จสมจริง

ช่วงปฏิรูปศาสนา นักปฏิรูปได้ติดตามประวัติศาสตร์ ตามที่ดาเนียล และอัครทูตยอห์นให้เป็นกุญแจไขเพื่อตีความหมาย นักประวัติศาสตร์จะมองคำพยากรณ์ในลักษณะก้าวหน้าและต่อเนื่องสู่ความสำเร็จสมจริงในประวัติศาสตร์ โดยเริ่มต้นในอดีต และสิ้นสุดลงด้วยอาณาจักรชั่วนิรันดร์ของพระเจ้า

สัปดาห์นี้เราจะศึกษาการตีความหมายคำพยากรณ์ในประวัติศาสตร์ “เราต้องมองเห็นคำพยากรณ์สำเร็จสมจริงในประวัติศาสตร์ เพื่อเรียนรู้การคุ้มครองของพระเจ้าในการเคลื่อนไหวอันยิ่งใหญ่ของการปฏิรูปศาสนา และเข้าใจความคืบหน้าของความขัดแย้งอันยิ่งใหญ่ครั้งสุดท้าย” เอลเลน จี.ไว้ท์, คำพยานสำหรับคริสตจักร, เล่ม 8, หน้า 307)