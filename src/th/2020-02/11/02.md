---
title:  วันอาทิตย์ ประวัติศาสตร์นิยมและคำพยากรณ์
date:  07/06/2020
---

วิธีพื้นฐานที่เซเว่นธ์เดย์แอ๊ดเวนตีสใช้ตีความคำพยากรณ์ในพระคัมภีร์ เรียกกว่า “ประวัติศาสตร์นิยม” (historicism) เป็นการมองเหตุการณ์ในคำพยากรณ์เกิดขึ้นต่อเนื่องเป็นเส้นตรง จากอดีตถึงปัจจุบันไปสู่อนาคต นี่เป็นลักษณะที่พระคัมภีร์ตีความหมายคำพยากรณ์ด้วยตัวเอง

`อ่าน  ดาเนียล 2:27-45 สิ่งใดในนิมิตที่บ่งบอกว่าคำพยากรณ์นี้เป็นเหตุการณ์ต่อเนื่องโดยไม่ขาดตอนในประวัติศาสตร์ ไปจนถึงวาระสุดท้าย`

ให้สังเกตอาณาจักรของเนบูคัดเนสซาร์ ที่เป็นศีรษะทองคำ (ดาเนียล 2:38) ดาเนียลกล่าวว่า“ต่อจากฝ่าพระบาทไป จะมีราชอาณาจักรด้อยกว่าของฝ่าพระบาทปรากฏขึ้น และยังมีราชอาณาจักรที่สามเป็นทองสัมฤทธิ์ ซึ่งปกครองทั่วพิภพ”(ดาเนียล 2:39) นี่เป็นการขึ้นสู่อำนาจต่อเนื่องจากอาณาจักรหนึ่งสู่อีกอาณาจักรหนึ่งโดยไม่มีช่องว่างขณะที่สัญลักษณ์ของแต่ละอาณาจักรเปลี่ยนไป เป็นการเชื่อมโยงจากศีรษะไปถึงนิ้วเท้า เข้าด้วยกัน

ดาเนียล บทที่ 7 และ 8 ใช้สัตว์เป็นสัญลักษณ์ แต่กล่าวถึงสิ่งเดียวกัน เราเห็นความต่อเนื่องกันของอาณาจักรต่างๆ อาณาจักรดังเหล่านี้เริ่มในสมัยโบราณ และเกิดตามประวัติศาสตร์เรื่อยมาจนถึงปัจจุบัน และจะเข้าสู่อนาคต เมื่อพระคริสต์เสด็จกลับมา และพระเจ้าจะทรงสถาปนาอาณาจักรชั่วนิรันดร์ของพระองค์ขึ้น

ดังนั้น ปฏิมากรในดาเนียล บทที่ 2 และนิมิตในดาเนียล บทที่ 7 และ 8 จึงเป็นพื้นฐานการตีความหมายคำพยากรณ์ในประวัติศาสตร์ของโปรเตสแตนท์ ที่เซเว่นธ์เดย์แอ๊ดเวนตีสเห็นด้วยในปัจจุบัน

`อ่าน ยอห์น 14:29 พระเยซูตรัสว่า สิ่งใดจะช่วยให้เราเข้าใจคำพยากรณ์`

`เราในปัจจุบันนี้มีความได้เปรียบคนในสมัยบาบิโลนอย่างไร เมื่อคำพยากรณ์เกิดขึ้นจริงในประวัติศาสตร์แล้ว`