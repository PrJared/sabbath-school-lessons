---
title:  วันจันทร์ ปฏิบัติต่อสิ่งที่ยากอย่างจริงใจและระมัดระวัง
date:  15/06/2020
---

ท่านเคยอ่านเจอข้อพระคัมภีร์ที่ไม่เข้าใจเลยบ้างไหม ความยากอาจเกิดจากพระคัมภีร์ไม่สอดคล้องกันในภาพรวม หรือไม่เหมือนกับเรื่องเดียวกันในเล่มอื่น ท่านได้ตอบสนองอย่างไร และท่านควรจะตอบสนองอย่างไร

อ่าน 1 พงศาวดาร 29:17 สุภาษิต 2:7 และ 1 ทิโมธี 4:16 จากข้อพระคัมภีร์เหล่านี้ เราจะแก้ปัญหาข้อความที่เข้าใจยากได้อย่างไร

ถ้าเราสัตย์ซื่อเราจะสามารถผ่านความยากลำบากไปได้ ความสัตย์ซื่อจะช่วยปกป้องเรา ดังนั้นเราจะไม่หลีกเลี่ยงความยุ่งยาก ความสัตย์ซื่อจะยับยั้งเราจากการตอบอย่างผิวเผิน ซึ่งไม่อาจรับการทดสอบอย่างละเอียดได้ พระเจ้าทรงพอพระทัยความจริงใจและความซื่อตรง เราควรเลียนแบบพระคริสต์ในการศึกษาพระคัมภีร์ของเรา

บุคคลที่สัตย์ซื่อต่อพระคัมภีร์จะไม่พูดถึงข้อที่เข้าใจยากเพื่อชวนให้สงสัยหรือบิดเบือนความจริงด้วยการใช้ภาษาที่เข้าใจยาก การหาหลักฐานจูงใจให้วางใจและศึกษาจะดีกว่าการการพูดถึงสิ่งที่ยากและคำตอบที่ไม่น่าพึงพอใจ ความสัตย์ซื่อต่อพระคัมภีร์จะสร้างความน่าเชื่อถือและความสัมพันธ์ที่มั่นคงแก่บุคคลอื่น ซึ่งดีกว่าการพูดสิ่งที่ชวนให้คนไม่วางใจในพระวจนะของพระเจ้า

บุคคลที่เอาใจใส่อย่างระมัดระวังในการศึกษาความจริงของพระวจนะ พวกเขาจะพากเพียรและไม่รีบสรุปอย่างรวบรัดด้วยความรู้ในวงจำกัด หรือด้วยหลักฐานที่ไม่ชัดเจน และบุคคลที่มีความรอบคอบจะไม่มองข้ามรายละเอียดใดๆ ที่มีความสำคัญในพระวจนะของพระเจ้า

ท่านควรทำอย่างไรกับข้อพระคัมภีร์ที่ท่านไม่เข้าใจ หรือดูเหมือนไม่ลงตัวในความคิดของท่าน