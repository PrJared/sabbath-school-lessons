---
title:  วันศุกร์ ความคิดเพิ่มเติม
date:  19/06/2020
---

อ่านหนังสือของ เอลเลน จี.ไว้ท์, จะทำอะไรกับความสงสัย, เคล็ดลับแห่งความสุข, หน้า 105-113 อ่าน section 8 in the Document “Method of Bible Study” Which can be found at http: www. adventistbiblicalresearch.org/materials/bible-interpretation-hermeneutics/method-bible-study.

พระคัมภีร์มีความลึกลับหลายอย่าง เป็นการยากที่มนุษย์ผู้มีข้อจำกัดจะเข้าใจได้ทั้งหมด เราต้องถ่อมกายใจลง และเต็มใจจะเรียนรู้ ความสัตย์ซื่อต่อพระคัมภีร์ คือให้พระคัมภีร์สอนเราตรงๆ แม้จะขัดกับนิสัยของเรา เราต้องรับสิ่งที่พระคัมภีร์สอน ความสัตย์ซื่อต่อพระคัมภีร์เป็นการจะให้ความเคารพพระคัมภีร์มากกว่าที่จะเปลี่ยนแปลงความหมายของพระคัมภีร์เพื่อตัวเอง

“มีหลายสิ่งที่ดูว่ายากและคลุมเครือ  แต่พระเจ้าจะทรงประทานความกระจ่างและความเข้าใจให้แก่ผู้ที่แสวงหาความเข้าใจ  ถ้าหากเราไม่ได้รับการทรงนำจากพระวิญญาณบริสุทธิ์  เราจะเลี่ยงต่อการที่จะต้องปล้ำสู่กับพระคัมภีร์หรือแปลความหมายผิดได้ตลอดเวลา  มีการอ่านพระคัมภีร์มากมายที่ไม่เกิดประโยชน์และในหลายๆ กรณีกลับส่งผลเสีย  เมื่อเราเปิดพระวจนะของพระเจ้าโดยปราศจากความรู้สึกยำเกรงและปราศจากการอธิษฐาน  เมื่อความนึกคิดและความรู้สึกของเราไม่ได้ติดสนิทอยู่กับพระเจ้า  หรือประสานเข้ากับน้ำพระทัยของพระองค์  เมื่อนั้นความนึกคิดของเราจะถูกครอบงำด้วยความสงสัยและการศึกษาพระคัมภีร์ในสภาพเช่นนี้จะทำให้ความสงสัยมีอำนาจมากขึ้นศัตรูจะเข้าควบคุมความคิด  และมันจะเสนอคำแปลที่มีความหมายไม่ถูกต้อง  เมื่อใดก็ตามที่มนุษย์ไม่ได้แสวงหาความเป็นอันหนึ่งอันเดียวกันกับพระเจ้าทั้งในพระธรรมและการกระทำแล้ว  ไม่ว่าเขาจะเรียนมามากเพียงไร  เขาก็อาจจะเข้าใจพระคัมภีร์ผิดได้  และการวางใจในคำอธิบายของเขาก็เป็นสิ่งที่ไม่ปลอดภัย  ผู้ที่มองเห็นความขัดแย้งในพระคัมภีร์  ก็เป็นผู้ที่ไม่มีสายตาทางฝ่ายวิญญาณ  เนื่องจากสายตาของพวกเขาผิดเพี้ยน  พวกเขาจึงมองสิ่งที่เรียบง่ายและชัดเจนกลายเป็นสิ่งที่สร้างความสงสัยและความไม่เชื่อให้แก่เขา”  (เอลเลน จี.ไว้ท์, เคล็ดลับแห่งความสุข, หน้า 110, 111)

**คำถามเพื่อการอภิปราย**:

`เพราะเหตุใดท่าทีที่เรามีต่อพระคัมภีร์จึงเป็นพื้นฐานสำคัญที่จะช่วยให้เราเข้าใจพระคัมภีร์ได้ถูกต้อง และมีท่าทีอะไรบ้างที่ท่านคิดว่าสำคัญต่อการทำความเข้าใจพระคัมภีร์`

`เพราะเหตุใดเราจึงไม่ควรแปลกใจกับพระคัมภีร์บางข้อที่อธิบายได้ยาก แม้แต่ธรรมชาติก็มีสิ่งที่ยากจนไม่สามารถจะอธิบายได้ใช่หรือไม่`

`ในฐานะที่เป็นแอ๊ดเวนตีส เราจะอธิบายข้อความใน ลูกา 23:43 อย่างไร ตามพระคัมภีร์ฉบับแปลส่วนมากที่แปลว่า พระเยซูทรงบอกโจรบนไม้กางเขนคนหนึ่งว่า เขาจะได้อยู่บนสวรรค์กับพระองค์ในวันนั้น ข้อพระคัมภีร์ต่อไปนี้มีส่วนช่วยตอบคำถามนี้อย่างไร ยอห์น 20:17 ปัญญาจารย์ 9:5 และ 1 โครินธ์ 15:16-20`