---
title:  การปฏิบัติต่อข้อความที่ยาก
date:  13/06/2020
---

### อ่านข้อพระคัมภีร์สำหรับบทเรียนสัปดาห์นี้
2 ทิโมธี 2:10-15; 1 พงศาวดาร 29:17; ยากอบ 4:6-10; กาลาเทีย 6:9; กิจการฯ 17:11

> <p>ข้อควรจำ</p>
> “และจงถือว่าความอดทนขององค์พระผู้เป็นเจ้าของเรา เป็นโอกาสให้คนรอด ดังที่เปาโล น้องที่รักของเราได้เขียนจดหมายถึงพวกท่าน ตามสติปัญญาที่ประทานแก่เขานั้น ในจดหมายทุกฉบับของเขาก็ได้กล่าวถึงเหตุการณ์เหล่านี้ไว้แล้ว ในจดหมายเหล่านั้นมีบางอย่างที่เข้าใจยาก คนทั้งหลายที่รู้เท่าไม่ถึงการ และมีใจไม่มั่นคงได้บิดเบือนข้อความเสีย เหมือนอย่างที่เขาได้บิดเบือนข้ออื่นๆ ในพระคัมภีร์อันเป็นเหตุให้ตนเองพินาศ” (2 เปโตร 3:15-16)

เมื่ออภิปรายจดหมายฝากทั้งหลายของอัครทูตเปาโล อัครทูตเปโตรเขียนว่าในจดหมายฝากดังกล่าว และที่อื่นในพระคัมภีร์“มีบางอย่างที่เข้าใจยาก” (2 เปโตร 3:16) ท่านไม่ได้พูดว่าทุกอย่างเข้าใจยาก แต่มีบางข้อเข้าใจยาก

เราทราบอยู่แล้วว่า ผู้อ่านที่สัตย์ซื่อต่อพระเจ้าต่างเคยอ่านเจอข้อความที่แปลกและไม่เข้าใจทั้งนั้น นี่คือเหตุผลที่สัปดาห์นี้ เราจะมุ่งไปหาข้อพระคัมภีร์ที่เข้าใจยาก ว่าอะไรเป็นเหตุผลของความท้าทายนี้ และในฐานะที่เป็นผู้แสวงหาความจริงที่สัตย์ซื่อจากพระวจนะของพระเจ้า เราจะสามารถทำงานผ่านข้อพระคัมภีร์เหล่านี้ได้อย่างไร ข้อความที่ท้าทายเหล่านี้บางข้ออาจไม่เคยได้รับความกระจ่าง  ในเวลาเดียวกันพระคัมภีร์ส่วนใหญ่เป็นเรื่องที่เข้าใจได้ไม่ยาก เราจึงไม่จำเป็นต้องปล่อยให้ข้อพระคัมภีร์จำนวนเล็กน้อยที่เข้าใจยากเหล่านี้ ทำให้ความน่าไว้วางใจ และสิทธิอำนาจแห่งพระวจนะของพระเจ้าในจิตใจของเราอ่อนกำลังลง