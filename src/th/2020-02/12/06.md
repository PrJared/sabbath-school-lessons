---
title:  วันพฤหัสบดี การปฏิบัติต่อความยากของพระคัมภีร์และการอธิษฐาน
date:  18/06/2020
---

`อ่าน กิจการฯ 17:11; 8:35; 15:15, 16 อัครทูตเปาโล และสมาชิกในยุคแรกทำอะไร เพื่อพวกเขาเจอปัญหาที่ยุ่งยาก เพราะเหตุใดพระคัมภีร์จึงเป็นเป็นข้อมูลที่ดีในการตีความหมายพระคัมภีร์เอง`

วิธีแก้ปัญหาดีที่สุดสำหรับข้อพระคัมภีร์ที่เข้าใจยากคือให้พระคัมภีร์อธิบายตัวเอง แทนที่จะใช้ข้อพระคัมภีร์เพียงข้อเดียวที่อยู่อย่างโดดๆ ให้ใช้พระคัมภีร์ข้ออื่นเข้ามาช่วย ด้วยการขุดค้นให้ลึกเข้าไปในพระคัมภีร์ทั้งเล่มที่เป็นเหมืองแห่งความจริง แล้วจะพบความจริงอันยิ่งใหญ่ได้ นี่คือวิธีที่เราทำได้

ถ้าท่านไม่เข้าใจพระคัมภีร์ข้อใด จงพยายามรวบรวมแสงสว่างจากพระคัมภีร์ข้ออื่นที่พูดถึงเรื่องเดียวกัน มองหาข้อความที่ชัดเจนที่สามารถอธิบายพระคัมภีร์ข้อที่ไม่กระจ่าง อย่าสับสนกับสิ่งที่เข้าใจดีแล้ว แต่ให้ใช้เป็นเครื่องมือเปิดเผยสิ่งที่ยังเข้าใจไม่ชัดเจนให้แก่เรา

มีคำกล่าวมานานแล้วว่า ในการคุกเข่าอธิษฐานของเรา ให้มองไปยังข้อพระคัมภีร์ที่เข้าใจยาก ด้วยสายตาใหม่ การอธิษฐานเป็นเครื่องหมายว่าเราต้องการให้เบื้องบนช่วยเราในการตีความหมายพระคัมภีร์ให้เข้าใจ ในการอธิษฐานขอความเข้าใจ พระวิญญาณที่ทรงดลใจให้คนเขียนพระคัมภีร์จะทรงช่วยให้เราเข้าใจพระคัมภีร์เหล่านั้น

ในการอธิษฐาน จงบอกความต้องการที่แท้จริงออกมาว่า ทำไมเราจึงต้องการเข้าใจสิ่งนั้น แล้วพระเจ้าจะทรงประทานพระวิญญาณของพระองค์ให้ช่วยเหลือเรา พระวิญญาณของพระเจ้าจะไม่นำเราไปสู่สิ่งที่ขัดแย้งกับพระคัมภีร์ แต่จะทรงช่วยให้เราเข้าใจข่าวสารที่เขียนไว้ในพระคัมภีร์

`การอธิษฐานสามารถช่วยนำจิตใจของเราเข้าไปอยู่ในกรอบที่ถูกต้อง ให้เข้าใจพระคัมภีร์ได้ถูกต้อง และมีใจเชื่อฟังพระวจนะของพระองค์ได้อย่างไร`