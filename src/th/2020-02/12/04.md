---
title:  วันอังคาร ปฏิบัติต่อสิ่งที่เข้าใจยากอย่างถ่อมใจ
date:  16/06/2020
---

`อ่าน ยากอบ 4:6-10; 2 พงศาวดาร 7:14  และ เศฟันยาห์ 3:12 เพราะเหตุใดความใจจึงสำคัญต่อการจัดการกับสิ่งที่เข้าใจยาก`

คนจำนวนมากได้ผลจากความถ่อมใจ พวกเขาพึ่งพาบางสิ่งและบางคนนอกเหนือจากตัวเอง พวกเขาตระหนักว่าตนไม่สามารถจะทำอะไรได้ทุกอย่าง คนเหล่านี้มองเห็นคุณค่าของความจริงเหนือกว่าความต้องการของตน และพวกเขารู้ว่าความจริงไม่ใช่สิ่งที่ตนทำ แต่เป็นสิ่งที่ตนเผชิญ บางทีเขาเข้าใจความจริงอันยิ่งใหญ่เพียงน้อยนิดเท่านั้น ดังที่อัครทูตเปาโลกล่าวว่า พวกเขา “มองเห็นสลัวๆ เหมือนดูในกระจก” (1โครินธ์ 13:12)

ผลของความถ่อมใจคือ การเติบโตในด้านความรู้ เสรีภาพ และเป็นคนที่สอนได้ นี่ไม่ได้หมายความว่าคนที่ถ่อมใจจะไม่เคยผิดพลาด หรือจะเปลี่ยนใจเขาเสมอ และไม่เคยมีใจหนักแน่น แต่หมายความว่าพวกเขายอมรับความจริงของพระคัมภีร์ พวกเขารู้ข้อจำกัดเรื่องความรู้ของตน จึงสามารถขยายความรู้ และความเข้าใจตามพระคัมภีร์ได้ แต่คนที่เข้ามาหาพระวจนะของพระเจ้าด้วยท่าทีอยากตรวจสอบพระวจนะด้วยดวงจิตที่ไม่เห็นด้วย พระเจ้าจะนำวิญญาณแห่งการแสวงหาออกไป พระองค์จะไม่ตรัสกับดวงจิตที่ไม่ใส่ใจจริงจัง พระองค์จะไม่เสียเวลาสั่งสอนคนใดที่ไม่เต็มใจจะเปลี่ยนแปลง หรือละทิ้งสิ่งแปดเปื้อน

“เราจำเป็นต้องถ่อมใจลง และค้นหาพระวจนะแห่งชีวิตด้วยความนอบน้อม ดวงจิตที่สำนึกผิดเช่นนี้เท่านั้นที่จะสามารถเห็นแสงสว่างได้” “Advent Review and Sabbath Herald, 22 สิงหาคม 1907

`ท่านจะทำให้เกิดความสมดุลระหว่างการถ่อมใจและความมั่นใจได้อย่างไร เช่น ตอบคำถามเกี่ยวกับวันสะบาโตตามความเชื่อของเซเว่นธ์เดย์แอ๊ดเวนตีสให้คนอื่นที่เข้าใจเรื่องนี้ผิดอย่างไร`