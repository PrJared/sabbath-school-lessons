---
title:  วันอาทิตย์ เหตุผลที่เป็นไปได้สำหรับข้อที่แตกต่างชัดเจน
date:  14/06/2020
---

`อ่าน 2 ทิโมธี 2:10-15 เปาโลเตือนสติทิโมธีให้ใช้ “พระวจนะแห่งความจริง” (2 ทิโมธี 2:15) อย่างไร และมีอะไรสำคัญสำหรับเราตรงนี้`

นักศึกษาพระคัมภีร์ที่สัตย์ซื่อต่อพระวจนะไม่อาจปฏิเสธได้ว่า ไม่มีข้อพระคัมภีร์ที่เข้าใจยาก สิ่งนี้ไม่ควรจะมารบกวนเรา แต่ควรเตือนสติเราให้รู้ถึงข้อจำกัดของตน ไม่มีบุคคลใครสามารถเข้าใจทุกข้อความได้อย่างถ่องแท้ เราควรมอบเรื่องเหล่านี้ไว้กับพระเจ้า และวางใจในพระองค์ เพราะไม่มีอะไรจะพิสูจน์ได้ว่า พระคัมภีร์ไม่ใช่ความจริง

ผู้ที่ไม่ยอมรับคำสอนของพระคัมภีร์ที่พระเจ้าทรงเปิดเผยด้วยการดลใจ บ่อยครั้งพวกเขาพูดถึงความเข้าใจยาก ความขัดแย้ง และข้อผิดพลาด เพราะพวกเขามองว่าพระคัมภีร์เป็นเพียงหนังสือของมนุษย์ พวกเขาเชื่อว่าพระคัมภีร์บรรจุสิ่งที่ไม่สมบูรณ์และมีข้อผิดพลาด ด้วยการปักใจเช่นนั้น จึงไม่มีความพยายามที่จะหาคำอธิบาย เพื่อหาความเป็นเอกภาพและความน่าเชื่อถือ ผู้ที่เริ่มตั้งคำถามตั้งแต่หน้าแรกของพระคัมภีร์เกี่ยวกับการทรงเนรมิตสร้าง ไม่นานคนเหล่านี้จะถูกโยนเข้าสู่ความสงสัย และไม่วางใจพระคัมภีร์ข้ออื่นๆ ที่เหลือ

ความไม่ลงตัวบางประการในพระคัมภีร์อาจเกิดจากความผิดพลาดเล็กน้อยของผู้คัดลอก หรือจากการแปลพระคัมภีร์ เอลเลน จี.ไวท์ กล่าวว่า “บางคนมองเราอย่างจริงจัง แล้วพูดว่า ‘คุณอย่าคิดว่าอาจมีความผิดพลาดโดยผู้คัดลอก หรือผู้แปลพระคัมภีร์’ ทั้งหมดนี้อาจเป็นไปได้ และการที่มีจิตใจคับแคบมาก จะทำให้เกิดความลังเล และสะดุดได้ หรือพร้อมจะสะดุดถึงความลึกลับของพระวจนะที่ได้รับการดลใจ เพราะว่าจิตใจของพวกเขาอ่อนกำลังไม่สามารถมองผ่านพระประสงค์ของพระเจ้า ถูกแล้ว พวกเขาเพียงแค่สะดุดล้มอย่างง่ายดายเหนือข้อเท็จจริงอันกระจ่าง ที่ดวงจิตของคนปกติจะยอมรับ และสังเกตได้ว่าเป็นสิ่งที่มาจากพระเจ้า ซึ่งพระเจ้าตรัสออกมาอย่างชัดเจนและงดงามยิ่ง เต็มไปด้วยไขกระดูกและความสมบูรณ์ ความผิดพลาดทั้งหมดไม่ควรเป็นเหตุทำให้วิญญาณดวงหนึ่ง หรือเท้าของใครสะดุด” (เอลเลน จี.ไว้ท์,  Selected Messages, เล่ม 1, หน้า 16)

`เพราะเหตุใดจึงสำคัญมากที่เราจะเข้าถึงพระคัมภีร์ด้วยความถ่อมใจ และยอมจำนนต่อพระวิญญาณบริสุทธิ์`