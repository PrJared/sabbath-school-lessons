---
title:  วันจันทร์ วันของการเนรมิตสร้าง
date:  18/05/2020
---

ไม่นานมานี้เริ่มมีความคิดว่าสัปดาห์ของการเนรมิตสร้างไม่ใช่เวลาตามตัวอักษร แต่เป็นการอุปมาเปรียบเทียบหรือเป็นนิยายเกี่ยวกับอภินิหารเท่านั้น ความคิดนี้ทำให้เกิดทฤษฎีวิวัฒนาการที่สันนิษฐานว่าต้นกำเนิดของชีวิตบนโลกใบนี้ค่อยๆ วิวัฒนาการมาเป็นเวลายาวนาน

พระคัมภีร์กล่าวถึงหัวข้อนี้อย่างไร คำว่า “วัน” (day) ในการเนรมิตสร้างในในปฐมกาล บทที่ 1 เป็นที่เข้าใจตลอดมาว่าเป็นจริงตามตัวอักษร คือหนึ่งวันมี 24 ชั่วโมง ไม่ใช่อุปมา

`อ่าน ปฐมกาล 1:3-5  และ อพยพ 20:8-11 คำว่า “วัน” ตามบริบทของพระคัมภีร์ตอนนี้ หมายถึงวันที่มี 24 ชั่วโมง หรือวันที่เป็นเวลาอันยายนาน`

ภาษาฮีบรูคำว่า “yom” (วัน) ที่ใช้อธิบายการทรงสร้างนั้น ไม่มีคำอธิบายว่าเป็นวันแบบอื่น นอกจากวันตามปกติเท่านั้น แต่ละวันของการเนรมิตสร้างจึงเหมือนกับวันปกติในชีวิตของเรา แม้ผู้เชี่ยวชาญบางคนจะไม่เชื่อว่าวันในการเนรมิตสร้างไม่ใช่วันตามปกติ แต่ผู้เชี่ยวชาญส่วนใหญ่ต่างยอมรับว่า ผู้เขียนพระคัมภีร์ตั้งใจให้วันของการเนรมิตสร้างเป็นวันปกติตามตัวอักษรเท่านั้น

เป็นที่น่าสนใจที่พระเจ้าทรงกำหนดชื่อแรกสำหรับหน่วยของเวลา (ปฐมกาล 1:5) คำว่า “ yom” (วัน) ได้รับการจำกัดความว่า “เวลาเย็นและเวลาเช้า” (ปฐมกาล 1:5, 8) คำว่า “วัน” ตามหลักไวยากรณ์เป็นเอกพจน์ ไม่ใช่หูพจน์ จึงหมายถึงหนึ่งวัน

เจ็ดวันของการเนรมิตสร้างเป็นหนึ่งหน่วยของเวลาที่สมบูรณ์ ซึ่งเกิดจากตัวเลขที่เป็นจำนวนนับ (หนึ่ง สอง สาม เป็นต้น) ที่เป็นจำนวนต่อเนื่องของแต่ละวัน จากวันที่หนึ่งถึงวันที่เจ็ด ไม่มีช่องว่างระหว่างวันเหล่านี้ เจ็ดวันของการเนรมิตสร้างโลกจึงเป็นเจ็ดวันในแต่ละสัปดาห์เหมือนที่เราพูดกันในปัจจุบันนี้

ธรรมชาติของวันตามตัวอักษรได้รับการยอมรับและเข้าใจโดยชาวอิสราเอล เมื่อพระเจ้าทรงเขียนพระบัญญัติข้อที่สี่ที่บ่งชี้ถึงรากฐานความเป็นมาของการสร้างโลกว่า วันที่เจ็ด เป็นวันสะบาโตสำหรับหยุดพัก และเป็นวันที่เกิดจากการเนรมิตสร้างโลกในหนึ่งสัปดาห์ของพระเจ้า

`ไม่ได้มีการเนรมิตสร้างโลกตามที่เขียนไว้ในพระธรรมปฐมกาลเท่านั้น แต่จะมีการสร้างขึ้นใหม่ (re-creation) เมื่อพระเยซูเสด็จกลับมาครั้งที่สอง จะมีการเปลี่ยนจากสภาพที่ตายได้เป็นสภาพอมตะที่ไม่รู้จักตาย “ในชั่วขณะเดียว ในพริบตาเดียว เมื่อเป่าแตรครั้งสุดท้ายเพราะว่าจะมีการเป่าแตร” (1 โครินธ์ 15:52) พระเจ้าสามารถเนรมิตสร้างใหม่ในพริบตาเดียว ไม่ต้องใช้เวลาหลายพันล้านปีตามที่ทฤษฎีวิวัฒนาการสอน`