---
title:  วันศุกร์ ความคิดเพิ่มเติม
date:  22/05/2020
---

อ่านหนังสือของ เอลเลน จี.ไว้ท์, การเนรมิตสร้าง, หน้า 44-51; สัปดาห์ตามตัวอักษร, หน้า 111-116, บรรพชนและผู้เผยพระวจนะ

“จากหลักฐานที่วางอยู่บนรากฐานของการเปรียบเทียบในด้านภาษาศาสตร์ และสิ่งอื่นๆ ที่น่าพิจารณา เมื่อนำมาสรุปรวมกันแล้ว คำว่า “yom” (วัน) ในพระธรรมปฐมกาลบทที่ 1 เป็นวันตามตัวอักษร คือ วันที่มี 24 ชั่วโมงแน่นอน”

“ผู้เผยพระวจนะที่เขียนปฐมกาล บทที่ 1 คงไม่เขียนสิ่งที่ลึกลับจนต้องมีการตีความด้วยวิธีอื่นจึงจะเข้าใจความหมายของคำว่า ‘วัน’ ได้” (Gerhard F. Hasel, “The Days of Creation in Genesis 1: Literal “Days” or Figurative ‘Period /Epochs’ Origins 21/1 (1994) หน้า 30, 31

“ผู้ที่มีปัญญา ถ้าไม่ได้รับการทรงนำโดยพระวิญญาณของพระเจ้า จะรู้สึกงงเมื่อพวกเขาพยายามค้น ความสัมพันธ์ระหว่างวิทยาศาสตร์ และการเปิดเผยของพระเจ้า พระผู้สร้างและฝีพระหัตถ์ของพระองค์อยู่ไกลเกินความเข้าใจของพวกเขา เพราะว่าสิ่งเหล่านี้ไม่อาจอธิบายได้โดยกฎธรรมชาติ และประวัติศาสตร์ของพระคัมภีร์ พวกเขาจึงไม่เชื่อ” (เอลเลน จี.ไว้ท์, Testimonies for the Church, เล่ม 8, หน้า 258)

**คำถามเพื่อการอภิปราย**:

`จากสิ่งที่ เอลเลน จี.ไว้ท์ เขียนไว้ บ่อยครั้งเพียงใดในปัจจุบันนี้ที่เราเห็นว่าแม้แต่คนที่บอกว่าตนเป็นคริสเตียนก็ยังเชื่อข้ออ้างที่ไม่จริงทางวิทยาศาสตร์มากกว่าเชื่อพระคัมภีร์ ท่านมีความเห็นในเรื่องนี้อย่างไร`

`เพราะเหตุใดจึงเป็นไปไม่ได้ที่จะเชื่อคำสอนในพระคัมภีร์อย่างจริงจัง โดยยอมว่าแต่ละวันในการเนรมิตสร้างโลกนั้น เป็นระยะเวลาที่ยาวนานหลายพันล้านปี จากโรมบทที่ 5 ที่เปาโลกกล่าวถึงการล้มลงสู่ความบาปของอาดัมและการสิ้นพระชนม์ไถ่บาปของพระคริสต์นั้น ถ้าการสร้างโลกใช้ระยะเวลานานหลายพันล้านปี สองสิ่งนี้จะมีการเชื่อมโยงกันได้อย่างไร`

`ถ้าพระคัมภีร์เป็นการเปิดเผยของพระเจ้า แต่เราเชื่อพระคัมภีร์บางส่วนและเชื่อทฤษฎีวิวัฒนาการบางส่วน เราจะเข้าใจเรื่องพระเจ้าและเชื่อมั่นในพระองค์ได้หรือไม่`

`ถ้าเราเป็นผู้เชื่อที่สัตย์ซื่อต่อพระวจนะของพระเจ้า เราจะตอบคำถามของคนที่ต้องการแต่งงานกับคนเพศเดียวกันอย่างไร โดยไม่ให้เราเหมือนคนที่จะเอาก้อนหินขว้างหญิงที่ผิดประเวณีในสมัยของพระเยซู`