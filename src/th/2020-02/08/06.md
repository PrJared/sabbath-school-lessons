---
title:  วันพฤหัสบดี การเนรมิตสร้าง การล้มลง และ ไม้กางเขน
date:  21/05/2020
---

พระคัมภีร์เชื่อมโยงการเนรมิตสร้าง การล้มลง พร้อมกับพระสัญญาเกี่ยวกับพระเมสสิยาห์และไถ่ให้รอดไว้ด้วยกัน สิ่งเหล่านี้คือพื้นฐานของประวัติศาสตร์แห่งความรอดสำหรับมนุษยชาติ

`อ่าน ปฐมกาล 1:31 ปฐมกาล 2:15-17  และ ปฐมกาล 3:1-7 มีอะไรเกิดขึ้นกับสิ่งที่พระเจ้าทรงสร้างไว้อย่างสมบูรณ์`

พระเจ้าทรงประกาศผลงานการทรงสร้างของพระองค์ว่า “ดูสิ ทรงเห็นว่าดียิ่งนัก” (ปฐมกาล 1:31) “การทรงสร้างของพระเจ้าได้เสร็จสมบูรณ์...สวนเอเดนเหมือนดอกไม้ตูมบนแผ่นดิน อาดัม และเอวามีอิสระในการเข้าถึงต้นไม้แห่งชีวิต ไม่มีจุดด่างพร้อยของบาปหรือความเสื่อมทรามอยู่ในความงดงามของสิ่งที่ทรงสร้าง” (เอลเลน จี.ไว้ท์, บรรพชนและผู้เผยพระวจนะ, หน้า 47) พระเจ้าทรงเตือนอาดัม และเอวาว่า หากพวกเขารับประทานผลไม้ต้องห้าม “เจ้าจะตายแน่” (ปฐมกาล 2:15-17)  แต่งูได้เริ่มสนทนาด้วยคำถาม และกล่าวถึงสิ่งที่ขัดแย้งกับคำสอนของพระเจ้าว่า:“พวกเจ้าจะไม่ตายแน่”(ปฐมกาล 3:4) ซาตานสัญญากับเอวาว่า เธอจะมีความรู้ที่ยิ่งใหญ่และจะเป็นเหมือนพระเจ้า เห็นได้ชัดเจนว่า นางเชื่อฟังซาตาน

`อัครทูตเปาโลกล่าวถึงพระวจนะของพระเจ้าใน ปฐมกาล 2:15-17 อย่างไร อ่าน โรม 5:12 และ โรม 6:23 คำสอนเหล่านี้เชื่อมโยงกับทฤษฎีวิวัฒนาการและการเชื่อว่ามีพระเจ้า อย่างไร`

เราเห็นคำยืนยันของผู้เผยพระวจนะเกี่ยวกับพระคัมภีร์ตอนนี้ ในโรม บทที่ 5-8 อัครทูตเปาโลเขียนถึงความบาปและความรอดว่า “เพราะเหตุนี้ บาปได้เข้ามาในโลกเพราะคนๆ เดียว และความตายก็เกิดมาเพราะบาปนั้น และความตายก็ได้แผ่ไปถึงมวลมนุษย์ทุกคน เพราะมนุษย์ทุกคนทำบาป” (โรม 5:12) แต่ภาพตามทฤษฎีวิวัฒนาการ จะมีความตายเกิดขึ้นหลายล้านปีก่อนที่จะมีมนุษยชาติ แนวคิดนี้ขัดแย้งกับคำสอนของพระคัมภีร์เรื่องต้นกำเนิดของบาป ที่กล่าวว่าพระคริสต์เสด็จมาสิ้นพระชนม์แทนบาปของเราบนไม้กางเขน ตามแผนการแห่งความรอด ถ้าความตายไม่เกี่ยวข้องกับความบาปแล้ว ค่าจ้างของความบาปก็ไม่ใช่ความตาย (โรม 6:23) ซึ่งไม่มีเหตุผลที่พระคริสต์จะเสด็จมาสิ้นพระชนม์แทนเรา และกันการทรงสร้าง การล้มลง และไม้กางเขนก็แก้ไขความบาปไม่ได้ (1 โครินธ์ 15:45, 47) ความเชื่อในทฤษฎีวิวัฒนาการของชาร์ส ดาร์วิน แม้บางตอนจะมีพระเจ้าแทรกเข้ามา ก็ยังทำลายพื้นฐานของศาสนาคริสต์อยู่ดี