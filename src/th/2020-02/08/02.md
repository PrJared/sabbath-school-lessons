---
title:  วันอาทิตย์  ในปฐมกาล…
date:  17/05/2020
---

`อ่าน พระธรรม ปฐมกาล 1:1 มีความจริงอะไรที่ถูกเปิดเผยในที่นี่`

พระคัมภีร์เปิดฉากขึ้นด้วยถ้อยคำที่น่าประทับใจและล้ำลึก เป็นคำง่ายๆ แต่กล่าวถึงหลายสิ่งที่เกิดขึ้นพร้อมกัน เมื่อศึกษาอย่างพินิจพิเคราะห์ เราจะเห็นว่า คำถามที่ยิ่งใหญ่ทางปรัชญาที่ว่า เราคือใคร เกิดมาทำไม และเกิดมาได้อย่างไร นั้น คำตอบอยู่ในบทแรกของพระคัมภีร์

เรามีชีวิตขึ้นมาได้เพราะพระเจ้าเป็นผู้สร้างในอดีต เราไม่ได้วิวัฒนาการมาจากความว่างเปล่า หรือไม่ได้มีชีวิตด้วยความบังเอิญ โดยไร้เป้าหมายและทิศทาง เหมือนที่สอนกันในวิชาวิทยาศาสตร์สมัยใหม่ ตามทฤษฎีของดาร์วิน ที่ตรงกันข้ามพระคัมภีร์

เราได้รับการสร้างโดยพระเจ้าในเวลาที่เฉพาะเจาะจงในในปฐมกาล หมายความว่าพระเจ้าทรงพระชนม์อยู่แล้วก่อนการเนรมิตสร้างโลก และทรงสำแดงออกในแต่ละวันที่มี “เวลาเย็นและเวลาเช้า” รวมถึงแต่ละเดือนและแต่ละปี ทั้งหมดมีจุดเริ่มต้นจากความสัมพันธ์ระหว่างโลกกับดวงอาทิตย์และดวงจันทร์ การเริ่มต้นที่แน่นอนนี้ได้รับการสนับสนุนจากพระคัมภีร์ข้ออื่นๆ (ยอห์น 1:1-3)

`อ่าน ยอห์น 1:1-3 และ ฮีบรู 1:1, 2 ใครคือตัวแทนพระผู้สร้างที่ทรงสิ้นพระชนม์บนไม้กางเขน`

พระคัมภีร์สอนว่าพระเยซูทรงเป็นตัวแทนในการสร้าง “พระเจ้าทรงสร้างสรรพสิ่ง ขึ้นมาโดยพระวาทะ ในบรรดาสิ่งที่เป็นอยู่นั้น ไม่มีสักสิ่งเดียวที่เป็นอยู่นอกเหนือพระวาทะ”(ยอห์น 1:3)  ผ่านพระเยซู “พระเจ้าทรงสร้างจักรวาลทางพระบุตร” (ฮีบรู 1:1, 2) เพราะว่าสิ่งทั้งปวงมีจุดเริ่มต้นในพระเยซูตั้งแต่ต้น เราจึงหวังว่าพระองค์จะทรงทำให้เสร็จสมบูรณ์ในตอนท้าย พระเยซูตรัสว่า “เราเป็นอัลฟาและโอเมกา” “เป็นเบื้องต้นและเบื้องปลาย เป็นปฐมและอวสาน” (วิวรณ์ 1:8; วิวรณ์ 22:13)

`มีอะไรเกิดขึ้นเมื่อได้ทราบว่าท่านถูกสร้างขึ้นโดยพระเจ้า และถ้าท่านไม่เชื่อเรื่องนี้ จะมีอะไรแตกต่างออกไป`