---
title:  'การเนรมิตสร้าง: ปฐมกาลเป็นรากฐาน ตอนที่ 1'
date:  16/05/2020
---

### อ่านข้อพระคัมภีร์สำหรับบทเรียนสัปดาห์นี้
ยอห์น 1:1-3; ปฐมกาล 1:3-5; อพยพ 20:8-11; วิวรณ์ 14:7; มัทธิว 19:3-6; โรม 5:12

> <p>ข้อควรจำ</p>
> “ในปฐมกาลพระวาทะทรงดำรงอยู่ และพระวาทะทรงอยู่กับพระเจ้า และพระวาทะทรงเป็นพระเจ้า ในปฐมกาลพระองค์ทรงอยู่กับพระเจ้า พระเจ้าทรงสร้างสรรพสิ่งขึ้นมาโดยพระวาทะ ในบรรดาสิ่งที่เป็นอยู่นั้น ไม่มีสักสิ่งเดียวที่เป็นอยู่นอกเหนือพระวาทะ พระองค์ทรงเป็นแหล่งชีวิต และชีวิตนั้นเป็นความสว่างของมนุษย์” (ยอห์น 1:1-4)

บทแรกๆ ของพระธรรมปฐมกาลเป็นรากฐาน สำหรับพระคัมภีร์ทั้งเล่ม คำสอนสำคัญส่วนใหญ่ หรือ

หลักความเชื่อของพระคัมภีร์มีที่มาจากบทเหล่านี้  ที่นี่เราจะพบพระเจ้าสามพระภาคทำงานสอดประสานกันในฐานะพระบิดา พระบุตร (ยอห์น 1:1-3, ฮีบรู 1:1, 2) และพระวิญญาณบริสุทธิ์ (ปฐมกาล 1:2)การเนรมิตสร้างโลกกับสรรพสิ่ง และที่สำคัญที่สุดคือการสร้างมนุษย์ (ปฐมกาล1:26-28) พระธรรมปฐมกาลยังแนะนำวันสะบาโต (ปฐมกาล 2:1-3) ต้นกำเนิดของความบาป (ปฐมกาล บทที่ 3) พระเมสสิยาห์ และแผนการไถ่ (ปฐมกาล 3:15) น้ำท่วมทั่วโลก (ปฐมกาล บทที่ 6-9) พันธสัญญาของพระเจ้า (ปฐมกาล 1:28; 2:2, 3; 15-17; 9:9-17; ปฐมกาล บทที่ 15) กำเนิดภาษาและชาติต่างๆ (ปฐมกาล บทที่ 10, 11) ลำดับชาติวงศ์ตระกูล จากการสร้างโลกถึงสมัยของอับราฮัม (ปฐมกาล บทที่ 5 และ 11) อำนาจของพระวจนะที่ตรัสออก (ปฐมกาล 1:3, 2; ทิโมธี 3:16; ยอห์น 17:17) ธรรมชาติของมนุษย์ (ปฐมกาล 1:26-28) พระลักษณะของพระเจ้า (มัทธิว 10:29, 30) การสมรส (ปฐมกาล 1:27, 28; ปฐมกาล 2:18, 21-25) การดูแลทรัพยากรบนพื้นดิน (ปฐมกาล 1:26; 2:15, 19) และพระสัญญาแห่งความหวัง (อิสยาห์ 65:17; 66:22; วิวรณ์ 21:1) ทั้งหมดนี้มีรากฐานจากพระธรรมปฐมกาลบทแรกๆ ซึ่งจะเป็นหัวข้อศึกษาของเราในสัปดาห์นี้ และบทต่อๆไป