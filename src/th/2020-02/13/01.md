---
title:  การดำรงชีวิตด้วยพระวจนะของพระเจ้า
date:  20/06/2020
---

### อ่านข้อพระคัมภีร์สำหรับบทเรียนสัปดาห์นี้
ฟีลิปปี 2:12-16; ลูกา 4:4, 8, 10-12; สดุดี 37:7; สดุดี 46:10; สดุดี 62:1, 2 , 5;โคโลสี 3:16

> <p>ข้อควรจำ</p>
> “แต่จงเป็นผู้ประพฤติตามพระวจนะ ไม่เพียงเป็นผู้ฟังเท่านั้น มิฉะนั้นจะเป็นการหลอกตัวเอง” (ยากอบ 1:22

การศึกษาพระคัมภีร์ จะไม่เกิดประโยชน์ถ้าเราไม่ตัดสินใจดำเนินชีวิตตามสิ่งที่ได้จากพระคัมภีร์ สิ่งที่จริงสำหรับการศึกษาทั่วไปก็จริงสำหรับการศึกษาพระคัมภีร์ด้วย คือเราจะเรียนรู้ได้ดีที่สุด ไม่ใช่จากการอ่าน หรือการฟังเฉยๆ แต่เป็นการนำไปใช้ การเชื่อฟังจะเปิดกว้าง เพื่อรับพระพรจากพระเจ้า การนำพระวจนะไปปฏิบัติจะทำให้เกิดความตื่นตัว และเปลี่ยนแปลงชีวิต เป็นการเพิ่มความเข้าใจ ถ้าเราไม่ยินดีปฏิบัติตามพระวจนะของพระเจ้าเราจะไม่เติบโต และการเป็นพยานของเราจะอ่อนกำลังลง เพราะชีวิตของเราไม่กลมกลืนกับพระวจนะของพระเจ้า

เราเจริญขึ้นในพระคุณและสติปัญญาผ่านการดลใจ พระเยซูทรงเป็นตัวอย่างที่ดีในการดำรงชีวิตตามพระวจนะ นี่คือตัวอย่างที่เราต้องทำตาม

สัปดาห์นี้ เราจะศึกษาถึงความหมายและวิธีดำรงชีวิตด้วยพระวจนะ เพื่อการเติบโตฝ่ายจิตวิญญาณ