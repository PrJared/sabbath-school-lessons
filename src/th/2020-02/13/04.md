---
title:  วันอังคาร พระเยซูเทียบกับพระคัมภีร์
date:  23/06/2020
---

`อ่าน ยอห์น 5:45-47 มีข่าวสารอะไรเกี่ยวกับความสัมพันธ์ระหว่างเรากับพระคัมภีร์ที่พระเยซูทรงประทานให้เราในที่นี้`

บางคนบอกว่า เมื่อพระเยซูทรงสอน พระองค์ทรงใช้ถ้อยคำที่แตกต่างกับถ้อยคำในพระคัมภีร์เดิม พวกเขาบอกว่าถ้อยคำของพระเยซูสูงส่งกว่าถ้อยคำในพระคัมภีร์

ในพระคัมภีร์ใหม่ พระเยซูทรงสอนว่า “ท่านทั้งหลายได้ยินคำซึ่งกล่าวไว้ว่า จงรักเพื่อนบ้านของท่าน และเกลียดชังศัตรูของท่าน แต่เราบอกท่านว่า จงรักศัตรูของท่าน  และจงอธิษฐานเพื่อบรรดาคนที่ข่มเหงพวกท่าน” (มัทธิว 5:43,44 เปรียบเทียบกับ มัทธิว 5:21, 22, 27, 28 , 33, 34, 39) เมื่อพระเยซูตรัสถ้อยคำอันมีชื่อเสียงในคำเทศนาบนภูเขา พระองค์ไม่ได้ยกเลิกพระคัมภีร์เดิมเหมือนที่บางคนกล่าวอ้าง แต่เป็นการตีความพระคัมภีร์ให้กว้างกว่าที่ผู้ตีความหมายในสมัยของพระองค์ทำกัน เพื่อพิสูจน์สิ่งที่คนสอนว่า พระเจ้าไม่ทรงให้อภัย ทั้งๆ ที่พระเยซูทรงสอนว่า “จงรักศัตรูของท่าน และจงอธิษฐานเพื่อบรรดาคนที่ข่มเหงพวกท่าน” (มัทธิว 5:43)

พระเยซูไม่ได้ยกเลิกหรือลดสิทธิอำนาจของพระคัมภีร์เดิมลง แท้จริงแล้วพระคัมภีร์เป็นสิ่งที่พิสูจน์ว่าพระคริสต์เป็นใคร ยิ่งกว่านั้นพระองค์ทำให้ความหมายของเนื้อหาในพระคัมภีร์เดิมหนักแน่นขึ้น ด้วยการชี้ไปที่จุดประสงค์เดิมของพระเจ้า

การใช้สิทธิอำนาจของพระเยซูทำให้ความศักดิ์สิทธิ์ของพระคัมภีร์เดิมหมดไป หรือใส่ร้ายป้ายสีพระคัมภีร์เดิมบางส่วนว่าไม่ได้รับการดลใจจากพระเจ้า ถือเป็นเล่ห์กลที่เป็นอันตรายมาก เราต้องยอมรับว่าพระเยซูทรงใช้พระคัมภีร์ และในสมัยที่พระองค์ทรงสอนอยู่นั้นมีแต่พระคัมภีร์เดิมเท่านั้น จึงเท่ากับพระองค์ทรงให้สิทธิอำนาจแก่พระคัมภีร์เดิม

พระเยซูทรงเชิดชูพระคัมภีร์อย่างเหนียวแน่น ว่าเป็นแหล่งนำทางที่ไว้วางใจ และน่าเชื่อถือ ที่จริงพระเยซูตรัสในคำเทศนาบนภูเขาอย่างชัดเจนว่า “อย่าคิดว่าเรามาล้มเลิกธรรมบัญญัติ และคำของบรรดาผู้เผยพระวจนะ เราไม่ได้มาล้มเลิก แต่มาทำให้สมบูรณ์ทุกประการ” (มัทธิว 5:17) และพระองค์ทรงย้ำว่า “ฉะนั้นใครทำให้ข้อเล็กน้อยเพียงข้อหนึ่งในพระบัญญัตินี้มีความสำคัญน้อยลง และสอนคนอื่นให้ทำอย่างนั้นด้วย คนนั้นจะได้ชื่อว่าเป็นผู้เล็กน้อยที่สุดในแผ่นดินสวรรค์ แต่ใครที่ประพฤติ และสอนตามธรรมบัญญัติคนนั้นจะได้ชื่อว่าเป็นใหญ่ในแผ่นดินสวรรค์” (มัทธิว 5:19)

`มีหลักคำสอนมากมายในปัจจุบันนี้ที่พื้นฐานมาจากพระคัมภีร์เดิม เช่น การเนรมิตสร้างโลก (ปฐมกาล บทที่ 1-2) และการล้มลงในความบาป (ปฐมกาล บทที่ 3) มีหลักความเชื่อที่สำคัญข้อใดที่มีพื้นฐานจากพระคัมภีร์เดิม และได้รับการขยายความเพิ่มเติมในพระคัมภีร์ใหม่`