---
title:  วันศุกร์ ความคิดเพิ่มเติม
date:  26/06/2020
---

อ่านหนังสือของ เอลเลน จี.ไว้ท์, สิทธิพิเศษแห่งการอธิษฐาน, เคล็ดลับแห่งความสุข, หน้า 93-104

“ดวงตาของมนุษย์ตามธรรมชาติไม่สามารถมองเห็นความงดงามของพระคริสต์ แสงสว่างจากภายในของพระวิญญาณบริสุทธิ์ เผยให้เห็นจิตวิญญาณของมนุษย์ในภาพสิ้นหวัง ไร้ที่พึ่ง ขาดความเมตตา และแบกรับบาปทั้งมวลไว้ พระคริสต์เพียงองค์เดียวที่สามารถจะแบกรับความบาปแทนมนุษย์ทั้งมวลได้ ทรงดลใจให้มนุษย์มองเห็นพระเมตตาอันไร้ขอบเขต ความรักอันไม่อาจวัดได้ ทั้งพระคุณความดี และสง่าราศีอันล้ำเลิศของพระองค์” (จาก เอลเลน จี.ไว้ท์, The Upward Look, หน้า 155)

“พระคัมภีร์แต่ละข้อหรือแต่ละบท สามารถท่องจำเพื่อใช้ต่อต่านการทดลองของซาตานได้ ... เมื่อซาตานจะนำจิตใจให้หมกมุ่นกับสิ่งของในโลก ที่เกี่ยวกับรสชาติหรือตัณหา พระคัมภีร์ที่จำไว้จะต่อต้านได้อย่างมีประสิทธิภาพ ด้วยการตอบซาตานว่า ‘มีพระคัมภีร์เขียนไว้ว่า’” (Advent Review and Sabbath Herald, 8 เมษายน 1884)

**คำถามเพื่อการอภิปราย**:

`เสรีภาพในการเลือกมีบทบาทต่อการตัดสินใจเกี่ยวกับความเชื่อและการเชื่อฟังของเราอย่างไร แม้หลายอย่างจะอยู่เหนืออำนาจการควบคุมของเรา แต่เรามีเสรีภาพในการเลือกที่จะมีชีวิตนิรันดร์ได้ ท่านใช้เสรีภาพในการเลือกอย่างไร`

`จะใช้เวลาในวันสะบาโตอย่างเงียบสงบกับพระเจ้าให้เกิดประโยชน์ต่อจิตวิญญาณ โดยไม่ให้มีอะไรรบกวนจิตใจได้อย่างไร`

`ท่านเคยมีประสบการณ์ในการใช้เวลากับพระเจ้าด้วยการอธิษฐานและอ่านพระคัมภีร์หรือไม่ ถ้าเคยสิ่งนี้ส่งผลดีต่อความเชื่อของท่านอย่างไร และจงแนะนำผลดีที่ได้จากการแบ่งเวลาอ่านพระคัมภีร์และอธิษฐานในชีวิตของท่านให้คนอื่นได้เรียนรู้`

`มีพระคัมภีร์ข้อใดบ้างที่ท่านชอบและท่องจำได้ มีความหมายพิเศษอะไรในข้อพระคัมภีร์เหล่านั้น และข้อการจำข้อพระคัมภีร์เหล่านั้นให้พระพรอะไรแก่ท่าน`