---
title:  วันพุธ ใช้เวลาอย่างสงบกับพระวจนะของพระเจ้า
date:  24/06/2020
---

ชีวิตเราเต็มไปด้วยความวุ่นวาย ความกดดันและความเครียด บางครั้งเราทำงานหนักเพียงเพื่อให้มีชีวิตผ่านไปและมีอาหารบนโต๊ะ แม้จะมีสิ่งที่จำเป็นต่อชีวิตแล้ว เราก็ยั้งกระวนกระวายและเร่งรีบเพื่อหาเงินให้ได้มากขึ้น เราต้องการสิ่งต่างๆ ที่เราคิดว่าจะทำให้มีความสุขและได้รับการเติมเต็ม แต่ชีวิตก็ยังว่างเปล่าเหมือนกับที่กษัตริย์ซาโลมอนได้เขียนไว้ในปัญญาจารย์

ความวุ่นวายในชีวิตทำให้เราผลักพระเจ้าออกไป ไม่ใช่เพราะเราไม่เชื่อ แต่เพราะเราไม่ได้ใช้เวลาอย่ามีคุณภาพในการอ่านพระคัมภีร์และอธิษฐานเพื่อเข้าใกล้พระเจ้า “ซึ่งลมปราณของเราอยู่ในพระหัตถ์ของพระเจ้า” (ดาเนียล 5:23) เราได้นำตัวเองออกไปจากพระเจ้า และหมกมุ่นอยู่กับสิ่งอื่นมากกว่าที่จะมีประสบการณ์การใช้เวลาที่มีคุณภาพกับพระองค์ เราทุกคนต้องการเวลาที่จะทำสิ่งต่างๆ ให้ช้าลง เพื่อจะได้มีเวลากับพระเยซู พระผู้ช่วยให้รอดของเรา พระวิญญาณบริสุทธิ์จะตรัสกับเราได้อย่างไร ถ้าเราไม่มีเวลาที่เงียบสงบฟังเสียงของพระองค์

`อ่าน สดุดี 37:7; 46:10; 62:1, 2, 5 ข้อพระคัมภีร์เหล่านี้สอนเราให้ใช้เวลาอย่างสงบกับพระเจ้าอย่างไร และเพราะเหตุใดการใช้เวลาอย่างเงียบสงบกับพระเจ้าจึงสำคัญมาก`

ถ้าท่านรักใคร ท่านจะชื่นชมยินดีที่ได้ใช้เวลากับบุคคลนั้นตามลำพัง จงหาสถานที่ที่ท่านสามารถอ่านและใคร่ครวญพระวจนะของพระเจ้าโดยไม่มีอะไรรบกวน สามารถทำได้ต่อเนื่องถ้ามีความตั้งใจและทำจนเป็นนิสัย และจะเป็นพระพรให้ชีวิต จงแบ่งเวลาอันมีค่าในแต่ละวันตลอดชีวิตเพื่อติดต่อสื่อสารกับพระเจ้าด้วยการอ่านและใคร่ครวญพระวจนะของพระองค์ โดยไม่ให้อะไรมารบกวน

การติอต่อกับพระเจ้าผู้ทรงพระชนม์ทำได้ด้วยการอธิษฐาน สิ่งที่ได้รับจะมีผลต่อชีวิตของท่าน ซึ่งไม่มีอะไรจะมาแทนที่ได้ เพราะสิ่งนี้จะเสริมสร้างท่านให้มีอุปนิสัยคล้ายกับพระเยซูมากขึ้น

`ท่านมีความตั้งใจที่จะหาเวลาอยู่กับพระเจ้าตามลำพังหรือไม่ เวลานั้นควรมีลักษณะอย่างไร และสิ่งนี้จะช่วยให้ท่านเข้าถึงความจริงและความรักของพระเจ้าได้อย่างไร`