---
title:  ความคิดเพิ่มเติม
date:  04/09/2020
---

หลายปีมาแล้ว คณะกรรมการโบสถ์ขนาดเล็กแห่งหนึ่งในทวีปยุโรป ตั้งอยู่ห่างจากเมืองใหญ่เมืองหนึ่ง ตัดสินใจทำบางสิ่งสำคัญเพื่อพระผู้เป็นเจ้า หลายปีที่ผ่านมาโบสถ์แห่งนี้เหมือนน้ำนิ่งไม่มีแม้คนเดียวรับบัพติสมาติดต่อกันมาหลายปี ถ้าสภาพการณ์ยังดำเนินต่อไปลักษณะนี้โบสถ์จะมีอนาคตเพียงเล็กน้อย ศิษยาภิบาลและคณะกรรมการโบสถ์ของเขาได้อธิษฐานอย่างกระตือรือร้น และศึกษากันว่ามีอะไรที่พวกเขาอาจจะทำได้

ขณะที่พวกเขากำลังศึกษาพระคัมภีร์ใหม่ พวกเขาตัดสินใจดำเนินพันธกิจกลุ่มเล็ก สมาชิกโบสถ์เก้าคนในกลุ่มผู้นมัสการได้รับนิมิต หรือทัศนะ (vision) ที่เป็นไปได้โดยความเชื่อ  พวกเขาประชุมอธิษฐานร่วมกัน และศึกษาว่าจะสถาปนากลุ่มเล็กขึ้นได้อย่างไรให้มีประสิทธิผล ไม่นานพวกเขาตัดสินใจจะทำบ้านแต่ละหลังของพวกเขาเป็นศูนย์การประกาศพระกิตติคุณ ทั้งกลุ่มเรียนรู้ที่จะออกกำลังของประทานต่างๆของพวกเขา พวกเขาเริ่มอธิษฐานและเน้นการทำพันธกิจด้วยความเอื้ออารี (hospitality) พวกเขาพัฒนามิตรภาพในชุมชน พวกเขาเอื้อมออกไปด้วยความกรุณาต่อเพื่อนๆ ครอบครัวของเพื่อนบ้าน และอดีตแอ๊ดเวนตีส ผู้นำกลุ่มเล็กเริ่มสอนพระคัมภีร์ตามบ้านเก้าหลัง มีผู้ร่วมศึกษาพระคัมภีร์รวม 40 คน พวกเขารู้สึกอัศจรรย์ใจในสิ่งที่พระวิญญาณบริสุทธิ์กำลังทำการ ในที่สุดจากจำนวนสี่สิบคน มีสิบเจ็ดคนรับบัพติศมา คำพยานของสมาชิกกลุ่มเล็กที่เคยอยู่ในโบสถ์ที่เหมือนน้ำนิ่ง (stagnant) บัดนี้พันธกิจกลุ่มเล็กได้ทำให้เกิดความแตกต่างใหญ่หลวง นี่เป็นวิธีการของพระเจ้าที่จะให้สมาชิกจำนวนมากมีส่วนร่วมในพันธกิจของโบสถ์

**คำถามเพื่อการอภิปราย** :

`จงอภิปรายคำถามของหัวข้อศึกษาในวันพฤหัสบดี ถึงความเป็นไปได้ของการตั้งกลุ่มเล็กให้เกิดขึ้นในบ้านของสมาชิกผ่านการสนับสนุนของคริสตจักรท้องถิ่น`

`ทำไมจึงสำคัญมากที่กลุ่มเล็กต้องมุ่งทำพันธกิจการประกาศพระกิตติคุณออกไปข้างนอก ทำไมกลุ่มเล็กจึงต้องเลี้ยงดูสมาชิกภายในด้วย และทำไมกลุ่มเล็กจึงต้องเชื่อมโยงกับคริสตจักรท้องถิ่น`

`คุณเคยมีส่วนร่วมหรือเคยได้ยินเกี่ยวกับกลุ่มเล็กที่ไม่ทำหน้าที่ให้ดี และตายไปในที่สุดหรือไม่ เพราะเหตุใดจึงเป็นเช่นนั้น อะไรเป็นสาเหตุ`

`จงพิจารณาถึงสิ่งที่เกิดขึ้นที่โบสถ์แห่งหนึ่งในยุโรปเกี่ยวกับพันธกิจกลุ่มเล็ก คุณคิดว่ากิจกรรมกลุ่มเล็กได้ผลดีหรือไม่ อย่างไร พวกเขาใช้วิธีทำอย่างไร ที่บ้านมีความเป็นกันเองมากกว่าที่โบสถ์อย่างไร`