---
title:  'กลุ่มเล็ก: แนวคิดแรกของพระเจ้า'
date:  30/08/2020
---

`อ่านพระธรรม ปฐมกาล  1:1, 2 , 26; ฮีบรู 1:1, 2 และ เอเฟซัส  3:8, 9 ข้อพระคัมภีร์เหล่านี้เปิดเผยให้เห็น ความเป็นหนึ่งของพระเจ้าสามพระภาค`

พระบิดา พระบุตร และพระวิญญาณบริสุทธิ์ทรงมีส่วนร่วมกันในการเนรมิตสร้าง แต่ละพระองค์มีภารกิจแตกต่างจากกัน แต่ทรงทำการร่วมกันในลักษณะเป็นหนึ่งที่แบ่งแยกไม่ได้ (indivisible) พระบิดาทรงเป็นองค์เจ้านายผู้ออกแบบ (Master Designer) ทรงเป็นสถาปนิกผู้ยิ่งใหญ่ พระองค์ทรงดำเนินแผนของพระองค์ผ่านพระเยซูผู้ทรงเป็นหน่วยที่เข้มแข็งในการทรงสร้างที่พร้อมเพรียงกัน (unison) ด้วยอำนาจของพระวิญญาณบริสุทธิ์ ด้วยฤทธานุภาพยิ่งใหญ่เหนือธรรมชาติเกินกว่าที่เราสามารถจะเข้าใจได้ และสิ่งนี้ชัดเจน ไม่เพียงแต่การมีตัวตนจริงของโลก และจักรวาล แต่องค์พระเจ้าเอง ทรงเป็นผู้ทรงสร้างสรรพสิ่ง (ดู โรม 1:18-20)

กลุ่มเล็กเป็นแนวคิดแรกของพระเจ้า แม้คนหนึ่งจะต้องระมัดระวัง เมื่อใช้วิธีการเปรียบเทียบ (analogies) เกี่ยวกับสิ่งมหัศจรรย์ในพระลักษณะของพระเจ้า ให้เราใช้สิ่งนี้อย่างหลวมๆ (loosely) และพูดว่าพระบิดา พระบุตร และพระวิญญาณบริสุทธิ์ ทรงประกอบเป็น “กลุ่มเล็ก” กลุ่มแรกในประวัติศาสตร์แห่งความรอด ทั้งสามพระองค์มีส่วนร่วมในการเนรมิตสร้างเผ่าพันธุ์มนุษย์ และจากนั้นทรงร่วมกันในแผนการแห่งความรอดหลังจากที่มนุษย์ล้มลงสู่ความบาป

`เปรียบเทียบ ยอห์น 10:17, 18; โรม 8:11 และ 1 โครินธ์ 15:15 การฟื้นพระชนม์ของพระคริสต์สาธิตให้เห็นความเป็นหนึ่งของพระบิดา พระบุตร และพระวิญญาณบริสุทธิ์ในแผนการแห่งความรอดอย่างไร`

พระบิดา พระบุตร และพระวิญญาณบริสุทธิ์รวมกันเป็นหนึ่งใน “กลุ่มเล็ก” ซึ่งทรงสำแดงพระประสงค์ในการไถ่เผ่าพันธุ์มนุษย์ให้รอด “แผนการแห่งความรอดเป็นรูปร่างขึ้นมาจากการปรึกษาหารือของพระเจ้าผู้ทรงเป็นอยู่ตลอดนิรันดร์” (เอลเลน จี.ไว้ท์, Fundamental of Christian Education, หน้า186) ไม่มีอะไรสำคัญสำหรับพระเจ้ามากไปกว่าการช่วยผู้คนให้รอดมากที่สุดเท่าที่จะมากได้”(1 ทิโมธี 2:4; 2 เปโตร 3:9) กลุ่มเล็กอาจมีวัตถุประสงค์หลากหลาย ซึ่งเราจะศึกษาในบทเรียนของสัปดาห์นี้ แต่เป้าประสงค์เหนือสิ่งใด (overriding) คือที่จะโฟกัสเพื่อเอาชนะผู้ที่หลงหาย และนำมาหาพระเยซู โดยการทำงานของกลุ่มเล็ก เราไม่เพียงสามารถช่วยเราเองเท่านั้นแต่ช่วยคนอื่นๆได้ด้วย เป้าหมายสุดท้ายของกลุ่มเล็กคือการเอาชนะดวงวิญญาณ

`รวบรวมความคิดในเรื่องความเป็นหนึ่งของพระเจ้า เป็นเรื่องยากที่จะเข้าใจใช่ไหม เราสามารถจะเชื่อ และไว้วางใจในสิ่งที่เราไม่เข้าใจกระจ่าง ใช่ไหม เหตุใดเรื่องนี้จึงเป็นหลักการที่สำคัญสำหรับคริสเตียนที่จะติดตามเมื่อพูดถึงเรื่องความเชื่อ`