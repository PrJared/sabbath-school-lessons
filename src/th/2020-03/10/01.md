---
title:  วิธีมีส่วนร่วมที่น่าตื่นเต้น
date:  29/08/2020
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 1:1, 2, 26; อพยพ 18:21-25; 1 โครินธ์ 12:12-25; กิจการฯ 16:11-15, 40; กิจการฯ 4:31; กิจการฯ 12:12

> <p>ข้อพระคัมภีร์</p>
> “แล้วพระองค์ตรัสกับสาวกทั้งหลายของพระองค์ว่า ข้าวที่ต้องเกี่ยวนั้นมีมากหนักนา  แต่คนงาน ยังน้อยอยู่ เพราะฉะนั้นท่านจงอ้อนวอนพระองค์  ผู้ทรงเป็นเจ้าของนา ให้ทรงส่งคนงานมาเก็บเกี่ยว พืชผลของพระองค์” (มัทธิว  9:37, 38)

บางคนพูดว่า “มีกำลังมาก” ในบางความรู้สึก นั่นเป็นความจริง คุณเคยสังเกตไหมว่าคุณได้รับแรงดลใจดีมากที่จะออกกำลัง ถ้าคุณออกกำลังกับคนกลุ่มหนึ่งมากกว่าที่คุณจะออกกำลังตามลำพังในแต่ละวัน หลายคนเข้าร่วมกับชมรมสุขภาพที่มีอุปกรณ์ออกกำลังเพียบ เพราะพวกเขาเชื่อว่าพวกเขาจะออกกำลังได้มากกว่า และรู้สึกเพลิดเพลินดีกว่าถ้าเขาจะออกกำลังกับคนอื่น ในทำนองเดียวกัน พระเจ้าทรงสร้างเราเพื่อการนมัสการ เราเป็นสัตว์สังคม เรื่องนี้จริงเกี่ยวกับการออกกำลัง มันเป็นความจริงกับหลายสิ่งในชีวิต: เราทำได้ดีขึ้นถ้าเราได้รับการสนับสนุนจากระบบสังคม และเป็นความจริงพิเศษในเรื่องฝ่ายวิญญาณ

ตลอดในพระคัมภีร์ กลุ่มเล็กถูกทำให้เป็นจุดเด่น (highlighted) เป็นหนึ่งในวิธีของพระเจ้าในการเสริมสร้างความเชื่อของเรา เพิ่มพูนความรู้ในพระวจนะของพระองค์ของเรา เข้าสู่ความลุ่มลึกในชีวิตการอธิษฐาน และจัดเตรียมเราให้พร้อมเพื่อการเป็นพยาน พระบิดา พระบุตร และพระวิญญาณบริสุทธิ์ทรงมีส่วนร่วมในพันธกิจกลุ่มเล็ก ท่านโมเสสเป็นผู้นำกลุ่มเล็ก พระเยซูทรงสถาปนากลุ่มเล็กของเหล่าสาวกของพระองค์ และอัครทูตเปาโลเดินทางทั่วอาณาจักรโรมันพร้อมกับเพื่อนร่วมงานกลุ่มเล็กเพื่อการประกาศพระกิตติคุณ

การศึกษาสัปดาห์นี้ เราจะเน้นพื้นฐานพระคัมภีร์สำหรับกลุ่มเล็ก และคุณจะพบวิธีที่น่าตื่นเต้น ที่คุณอยากจะเข้าไปมีส่วนร่วม