---
title:  กลุ่มเล็กในพระคัมภีร์ใหม่
date:  02/09/2020
---

คริสตจักรพระคัมภีร์ใหม่เติบโตอย่างรวดเร็ว ในเพียงสั้นๆไม่กี่ปี จากกลุ่มเล็กของผู้เชื่อโตขึ้นสู่ผู้นมัสการนับหมื่นคน (ten of thousand)  มีองค์ประกอบหลายประการที่สนับสนุนการไหลบ่าเข้ามาของจำนวนผู้เชื่อ และนี่เป็นปรากฏการณ์ของการเติบโตเร็ว พันธกิจการรับใช้ของพระเยซูได้หว่านเมล็ดแห่งพระกิตติคุณ และเตรียมฝูงชนให้รับเอาคำเทศนาสั่งสอนของเหล่าสาวก ภายหลังพระคริสต์เสด็จขึ้นบนสวรรค์ พระวิญญาณบริสุทธิ์ได้หลั่งลงมาอย่างทรงพลัง เป็นการตอบคำอธิษฐาน และสนองต่อความเชื่อของเหล่าสาวก องค์ประกอบที่ให้การสนับสนุนสำหรับการเติบโตได้ไวของคริสตจักรพระคัมภีร์ใหม่คือโครงสร้างการจัดระเบียบกลุ่มเล็กของพวกเขา กลุ่มเล็กได้สร้างความแตกต่างให้เกิดขึ้น

`อ่านพระธรรม กิจการฯ 18:1-5; กิจการฯ 20:1-4 คุณคิดว่าเหตุใดท่านลูกาผู้เขียนพระธรรมกิจการฯ เอ่ยชื่อของเหล่าคนที่ทำงานใกล้ชิดกับอัครทูตเปาโล`

เป็นที่น่าตรึงใจจะสังเกตว่าท่านลูกาเอ่ยชื่อบางคนของเหล่าผู้ได้ทำงานกับท่านเปาโล สำหรับท่านเปาโลแต่ละคนมีความสำคัญ ท่านรู้ชื่อของพวกเขาทุกคน พวกเขาให้การสนับสนุนซึ่งกันและกันในพันธกิจการเอื้อมออกไป แม้ว่าจำนวนชื่อที่ท่านเอ่ยถึงจะเป็นเพียงกลุ่มเล็ก แต่ก็ได้ช่วยพิสูจน์ในจุดเกี่ยวกับความสำคัญของการทำงานใกล้ชิดซึ่งกันและกัน แม้ว่าจำนวนจะไม่กี่คน

แต่ละคนเหล่านี้แน่นอนมีของประทานบางประการ ซึ่งแตกต่างจากของประทานของคนอื่นๆ พวกเขามาจากพื้นเพ และวัฒนธรรมแตกต่างกัน วิธีการที่พวกเขามองสิ่งต่างๆ มักจะไม่เหมือนกันเสมอไป แต่ละคนให้การสนับสนุน (contribution) สิ่งที่มีคุณค่าให้กับงานของพระคริสต์ ความหลากหลายในของประทาน พื้นฐาน และประสบการณ์ให้การสนับสนุนต่อการเติบโตของคริสตจักร แต่ละคนให้การสนับสนุนพันธกิจของพระคริสต์จากความรุ่มรวยในพื้นฐาน และประสบการณ์ส่วนตัวกับพระเยซู

`เปรียบเทียบ พระธรรม กิจการฯ 16:11-15, 40; กิจการฯ 12:11, 12 นางลิเดียได้เชิญอัครทูตเปาโลทำอะไรทันทีหลังจากการกลับใจของนาง ทั้งท่านเปาโล และท่านเปโตรไปที่ไหนหลังจากที่ได้รับการปล่อยตัวจากเรือนจำ`

ผู้เชื่อในสมัยพระคัมภีร์ใหม่จะพบปะกันในบ้าน บ้านของคริสเตียนหลายหลังได้กลายเป็นศูนย์แห่งอิทธิพล และเป็นดวงใจของพันธกิจกลุ่มเล็ก

`คุณเคยคิดเกี่ยวกับการเริ่มต้นพันธกิจกลุ่มเล็กในบ้านของคุณ หรือการร่วมกับเพื่อนในการเริ่มต้นพันธกิจกลุ่มเล็กในบ้านของบุคคลนั้น ถ้าคุณเป็นส่วนหนึ่งของพันธกิจกลุ่มเล็กอยู่แล้ว จงคิดว่ามีอะไรที่คุณสามารถแบ่งปันกับชั้นโรงเรียนวันสะบาโตสัปดาห์นี้เกี่ยวกับประโยชน์ของกลุ่มเล็ก`