---
title:  การจัดระเบียบเพื่อการรับใช้
date:  01/09/2020
---

`อ่านพระธรรม 1 โครินธ์ 12:12-25 ร่างกายของมนุษย์จัดหาตัวอย่างได้อย่างยอดเยี่ยมในการทำงานร่วมกันอย่างสอดประสานในกลุ่มเล็กอย่างไร`

อัครทูตเปาโลไม่เพียงเปิดเผยถึงความสำคัญในของประทานแห่งพระวิญญาณของชีวิตในคริสตจักร ท่านยังให้คำแนะนำเรื่องต้นแบบว่าจะจัดระเบียบกลุ่มเล็กอย่างไร ท่านอภิปรายเรื่องของประทานแห่งพระวิญญาณ ด้วยการเปรียบเทียบว่าเป็นพระกายของพระคริสต์ และบอกว่ากลุ่มเล็กทำงานอย่างไร

การศึกษาเรื่อง กายวิภาค(anatomy) และ(physiology) สรีรวิทยา ซึ่งเผยให้เห็นอวัยวะต่างๆของร่างกายถูกจัดระเบียบให้เข้าสู่ระบบความสัมพันธ์ซึ่งกันและกัน (interrelated) ยกตัวอย่างเช่นการย่อยอาหาร หลอดเลือดหัวใจ เกี่ยวกับหายใจ และเกี่ยวกับโครงกระดูก ซึ่งเหล่านี้เป็นเพียงระบบอวัยวะของร่างกายไม่กี่อย่าง ของประทานฝ่ายจิตวิญญาณเป็นเหมือนส่วนต่างๆของร่างกาย พวกมันทำหน้าที่ได้ดีที่สุดเมื่อถูกจัดระเบียบเข้าสู่ระบบ หรือกลุ่ม ที่จริงในส่วนมากของกรณี อวัยวะต่างๆไม่อาจทำหน้าที่ตามลำพัง ร่างกายของคนหนึ่งไม่เป็นเพียงก้อนลัมพ์ (lump) ที่มีอวัยวะต่างๆทำงานแยกกันอย่างอิสระแล้วแต่ว่าอวัยวะใดจะทำหน้าที่อะไร แต่เป็นว่าร่างกายของคนหนึ่งถูกกำหนดเข้าสู่ระบบเชื่อมโยงอันแน่นแฟ้น (tightly-knit system) ที่ทำงานด้วยกันเพื่อมุ่งสู่เป้าหมายเดียวกัน

ทั้งหมดนี้บอกเราบางสิ่งเกี่ยวกับสิ่งแวดล้อมซึ่งเราสามารถใช้ของประทานแห่งพระวิญญาณได้ดีที่สุด เป็นการง่ายที่จะเกิดความท้อถอยเมื่อเราทำหน้าที่ตามลำพัง แต่เมื่อเราเป็นส่วนหนึ่งของกลุ่มเล็ก สมาชิกกลุ่มมีความสนใจ และเป้าหมายอย่างเดียวกัน เราพบว่าความพยายามของเราสามารถโฟกัสได้ดีมาก และขยายผลได้ยิ่งใหญ่กว่า

กลุ่มเล็กจัดให้มีสิ่งแวดล้อมดีที่สุดที่จะออกกำลังของประทานแห่งพระวิญญาณของเรา และสามารถกลายเป็น “หัวใจ” ของกลุ่มนมัสการท้องถิ่นที่จะเอื้อมออกไปเพื่อดำเนินพันธกิจ

เอลเลน จี.ไว้ท์ เน้นคุณค่าของกลุ่มเล็กในถ้อยคำเหล่านี้ว่า “การก่อรูปของกลุ่มเล็กเป็นพื้นฐานแห่งความพยายามของคริสเตียนได้ถูกนำเสนอแก่ข้าพเจ้าโดยพระองค์ผู้ไม่ทรงผิดพลาด ถ้าโบสถ์แห่งใดมีสมาชิกจำนวนมาก ก็ให้สมาชิกแบ่งออกเป็นกลุ่มเล็กหลายกลุ่มเพื่อให้ทำงานไม่เพียงสำหรับสมาชิกโบสถ์เท่านั้น แต่เพื่อผู้ที่ยังไม่เชื่อด้วย ถ้าสถานที่หนึ่งมีเพียงสองหรือสามคนรู้จักความจริง ก็ให้พวกเขารวมตัวกันเป็นกลุ่มผู้ร่วมงาน ให้พวกเขารักษาความเป็นหนึ่งไว้อย่าให้แตกหักได้ แล้วรีบรุด (pressing)ไปด้วยกันในความรัก และความสามัคคี หนุนใจซึ่งกันขณะเดินหน้าไป ให้แต่ละคนได้รับความกล้าหาญ และช่วยเสริมพลังซึ่งกันและกัน” (เอลเลน จี.ไว้ท์, คำพยานสำหรับคริสตจักร, เล่ม 7, หน้า 21, 22)

พันธกิจกลุ่มเล็กได้รับการสถาปนาโดยพระผู้เป็นเจ้า เพื่อให้สมาชิกโบสถ์แต่ละคนเติบโตฝ่ายจิตวิญญาณ ได้รับประสบการณ์ในมิตรสัมพันธ์อันอบอุ่น และใช้ของประทานที่พระเจ้าทรงประทานให้ในพันธกิจการรับใช้ของพระองค์

`จงพิจารณาว่าเราจะใช้คำแนะนำของ เอลเลน จี.ไว้ท์ ที่กล่าวมานี้เป็นเครื่องมือให้เกิดประโยชน์ต่อคริสตจักรได้อย่างไร`