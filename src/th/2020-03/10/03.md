---
title:  กลุ่มเล็กในพระคัมภีร์
date:  31/08/2020
---

พระคัมภีร์จัดหาตัวอย่างหลากหลายของกลุ่มเล็กว่าเป็นกลุ่มที่เน้นการอธิษฐาน การสร้างมิตรสัมพันธ์ การหนุนน้ำใจซึ่งกันและกัน และการทำงานร่วมกันเพื่อพระคริสต์ กลุ่มเล็กเหล่านี้จัดหาให้ประชากรของพระเจ้าได้ใช้ของประทานต่างๆของพวกเขาอย่างเต็มที่ กล่าวคือกลุ่มเล็กสามารถจัดหาโอกาสสำหรับองค์พระผู้เป็นเจ้าที่จะใช้เราแต่ละคนอย่างเต็มที่มากขึ้น

`อ่านพระธรรม อพยพ 18:21-25  อะไรคือเจตจำนงของพระผู้เป็นเจ้าที่ให้เยโธรผู้เป็นพ่อตาของโมเสสแนะนำโมเสสให้ทำแตกต่างจากเดิม และสิ่งนี้สำคัญอย่างไร`

ทุกคนในค่ายพักของชนอิสราเอลกลายเป็นส่วนหนึ่งของกลุ่มสิบคน นำโดยหัวหน้าที่เป็นคนยำเกรงพระเจ้า กลุ่มเล็กเหล่านี้เป็นพื้นที่แก้ปัญหาต่างๆ แต่พวกเขาทำมากกว่านั้น เป็นพื้นที่สำหรับสร้างมิตรสัมพันธ์ เป็นพื้นที่ ปัญญาต่างๆอาจปกป้องได้ และชีวิตฝ่ายจิตวิญญาณได้รับการเลี้ยงดู (nurtured) เป็นพื้นที่ ที่แผนการของพระเจ้าได้รับการแบ่งปัน ในกลุ่มลักษณะนี้ ผู้คนได้รับการส่งเสริมให้เกาะกลุ่มกันเหนียวแน่น พวกเขาเอาใจใส่ในความสัมพันธ์ที่อาจช่วยให้คนทั้งกลุ่มเข้าไปมีส่วนในการทำงาน หรือผนึกกำลังกันในประเด็น หรือปัญหาใดๆ ที่พวกเขากำลังเผชิญหน้า ไม่มีคำถามอย่างที่เราทราบ ผู้คนต่อสู้ดิ้นรนกับสิ่งต่างๆ ที่คนอื่นบางคนอาจช่วยพวกเขาได้ กลุ่มเล็กจัดให้มีบรรยากาศอบอุ่นในการเอาใจใส่ต่อกัน ร่วมสามัคคีกัน จิตวิญญาณของสมาชิกในกลุ่มจะเติบโตขึ้น และปัญหาต่างๆได้รับการแก้ไข

สิ่งที่ทำให้ตรึงใจ (fascinating) ผู้เชี่ยวชาญกลุ่มเล็กบอกเราว่าขนาดในอุดมคติของกลุ่ม เพื่อจะมีปฏิกิริยาที่ดี คือการมีสมาชิกระหว่างหกถึงสิบสองคน นี่เป็นขนาดเดียวกันกับขนาดของกลุ่มทั้งของท่านโมเสส และของพระเยซู ที่ทรงใช้ในการจัดตั้งกลุ่มเล็กขึ้น

`อ่าน พระธรรม ลูกา 6:12, 13; มัทธิว 10:1 และ มาระโก 3:13-15  อะไรคือพระประสงค์ของพระเยซู ในการเรียกเหล่าสาวก และทรงเลือกพวกเขาให้มีส่วนในพันธกิจกลุ่มเล็กของพระองค์`

พระประสงค์ในการทรงเรียกอัครทูต และสาวกของพระเยซูคือเพื่อที่จะเตรียมพวกเขาไว้ ทั้งด้านจิตวิญญาณ และในภาคปฏิบัติสำหรับพันธกิจของพวกเขาในโลก ในการร่วมสัมพันธ์กับพระองค์ พวกเขาจะเติบโตขึ้นในพระคุณ ในบริบทของการประชุมกลุ่มเล็กของพวกเขา พวกเขาจะได้เรียนรู้ว่าจะดำเนินพันธกิจการรับใช้อย่างมีประสิทธิผลได้อย่างไร วันแล้ววันเล่า ขณะที่พวกเขาเฝ้าสังเกตการดำเนินพันธกิจของพระคริสต์ ที่ทรงสนองต่อความต้องการของผู้คน พวกเขาจะได้เรียนรู้ด้วยการสังเกตว่าพวกเขาจะใช้ของประทานของพวกเขาอย่างไร วัตถุประสงค์สำหรับกลุ่มเล็กของพระเยซูคือการเลี้ยงดูจิตวิญญาณและการประกาศออกไป

`คิดถึงช่วงเวลาที่คุณมีส่วนร่วมกับสมาชิกกลุ่มเล็ก ไม่ว่าจะอยู่ในสถานการณ์ใด พวกเขาดูแลเอาใจใส่ซึ่งกันและกัน และต่างก็ทำงานเพื่อเป้าหมายเดียวกัน คุณได้เรียนรู้อะไรที่อาจช่วยคุณให้เข้าใจในคุณค่าของกลุ่มเล็กในบริบทแห่งความเชื่อของเรา`