---
title:  การติดต่อกับคนที่เข้าถึงได้ยาก
date:  15/07/2020
---

พระเยซูทรงเป็นต้นแบบในเรื่องการเข้าถึงบุคคลที่เข้าได้ยาก โดยการใช้ทั้งถ้อยคำ และการกระทำ พระองค์ทรงสาธิตในสิ่งเป็นที่ยอมรับ พระองค์ทรงรับรู้ได้ไวจากการรับฟังว่าพวกเขามีความห่วงกังวลในสิ่งใด ทรงถามคำถามต่างๆ และทรงเปิดเผยความจริงของพระเจ้าทีละน้อย พระองค์ทรงตระหนักถึงความต้องการภายในดวงใจที่แข็งกระด้าง และทรงมองเห็นความเป็นไปได้ในคนบาปที่เลวร้ายที่สุด สำหรับพระเยซูไม่มีใครอยู่ไกลจนเอื้อมไม่ถึง พระเยซูทรงเชื่อมั่นว่า “ไม่มีใครตกลงไปสู่ระดับต่ำเกินไป ไม่มีใครที่ชั่วร้ายเกินไป แต่พวกเขาสามารถพบการปลดปล่อยให้รอดได้ในพระคริสต์” (เอลเลน จี.ไว้ท์, ผู้พึงปรารถนาแห่งปวงชน, หน้า 258) พระเยซูทรงมองไปยังประชาชนด้วยสายพระเนตรที่แตกต่างจากพวกเราทั้งหลาย พระองค์ทรงมองเห็นมนุษย์แต่ละคนสะท้อนออกมาให้เห็นสง่าราศีดั้งเดิมแต่ครั้งทรงสร้างโลก พระองค์ทรงยกความคิดของพวกเขาให้เข้าใจในความเป็นไปได้ของสิ่งที่พวกเขาจะกลายเป็นได้ และหลายคนได้ทะยานขึ้นถึงจุดแห่งความคาดหวังของพระองค์สำหรับชีวิตของพวกเขา

`อ่าน พระธรรม มัทธิว 4:18, 19; มาระโก 12:28-34 และ ลูกา 23:39-43 พระคริสต์ทรงเชิญชวนซีโมน เปโตร อันดรูว์ ธรรมจารย์คนหนึ่งที่มาถามพระเยซูโดยไม่ปรากฏชื่อ และโจรบนไม้กางเขนอย่าไร จงสังเกตให้ละเอียด มีจุดเด่นอะไรที่คุณเห็น`

ทุกแห่งที่พระเยซูเสด็จไปพระองค์ทรงมองเห็นความเป็นไปได้ฝ่ายจิตวิญญาณ พระองค์ทรงมองเห็นผู้คนมีความเหมาะสมที่จะเข้าสู่อาณาจักรของพระเจ้าในสถานการณ์ที่ไม่น่าจะเกิดขึ้นได้ เราเรียกสิ่งนี้ว่าความสามารถทำให้ “โบสถ์เติบโตขึ้นด้วยหู” โบสถ์เติบโตขึ้นสายตา คือการพัฒนาปลูกฝังความรู้สึกรับรู้ไวที่จะมองเห็นเหมือนพระเยซูได้มองเห็นพวกเขา เป็นบุคคลที่จะเอาชนะได้สำหรับอาณาจักรของพระเจ้า สิ่งนี้ต้องร่วมกับ “โบสถ์เติบโตด้วยหู” ซึ่งมีส่วนเกี่ยวข้องกับการรับฟังถ้อยคำที่ไม่ได้พูดถึงความต้องการออกมาของเหล่าผู้อยู่รายรอบตัวเรา ซึ่งมีส่วนเกี่ยวข้องกับการรับฟังความต้องการจากดวงใจของพวกเขา สำหรับบางสิ่งที่พวกเขาไม่มี แม้พวกเขาไม่ได้แสดงออกมาโดยเปิดเผย

ทูลขอองค์พระผู้เป็นเจ้าทรงช่วยทำให้คุณมีความรับรู้ไวเพื่อพันธกิจของพระวิญญาณบริสุทธิ์ในชีวิตของบุคคลอื่น จงอธิษฐานขอพระเจ้าทรงประทานให้คุณมีสัมผัสที่สอง และเปิดดวงตาของคุณให้รับโอกาสด้านจิตวิญญาณ ซึ่งพระองค์ทรงนำใครบางคนมาต่อหน้าคุณในแต่ละวันให้คุณได้แบ่งปันความเชื่อของคุณกับคนอื่นๆ จงแสวงหาพระเจ้า ทูลขอดวงตาที่มีการมองเห็น มีดวงใจที่มีความรู้สึกรับรู้ไว และดวงจิตที่มีความเต็มใจที่จะแบ่งปันพระคริสต์ที่คุณรู้จัก และรักให้กับคนอื่นๆได้รับรู้ และให้คุณเดินทางเที่ยวที่มีความตื่นเต้นบนเส้นทางแห่งชีวิต ชีวิตที่ได้รับความหมายใหม่เต็มทุกมิติ แล้วคุณจะมีความรู้สึกอิ่มอกอิ่มใจ และความชื่นชมยินดี ที่คุณไม่เคยมีประสบการณ์เช่นนี้มาก่อน ซึ่งมีเพียงเหล่าคนผู้ทำงานสำหรับดวงวิญญาณเท่านั้น ที่สามารถจะได้รับความพึงพอใจที่พันธกิจนำดวงวิญญาณนำมาให้