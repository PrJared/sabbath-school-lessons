---
title:  เริ่มต้นจากจุดที่คุณอยู่
date:  14/07/2020
---

ใครบางคนได้พูดไว้อย่างถูกต้องว่า “ในชีวิตสถานที่แห่งเดียวที่จะเริ่มต้นคือจากจุดที่คุณอยู่ เพราะไม่มีที่อื่นใดให้เริ่มต้น” พระเยซูทรงกล่าวเน้นหลักการนี้ใน พระธรรมกิจการ 1:8 เมื่อพระองค์ทรงประกาศว่า “แต่พวกท่านจะได้รับพระราชทานฤทธานุภาพ เมื่อพระวิญญาณบริสุทธิ์เสด็จมาเหนือท่าน และท่านทั้งหลายจะเป็นสักขีพยานของเราในกรุงเยรูซาเล็ม ทั่วแคว้นยูเดีย ทั่วแคว้นสะมาเรีย และจนถึงที่สุดปลายแผ่นดินโลก”(กิจการฯ 1:8)

ข่าวสารของพระเยซูให้กับเหล่าสาวกของพระองค์มีความชัดเจนยิ่งไม่อาจจะเข้าใจเป็นอื่นได้:เริ่มต้นจากที่คุณอยู่ เป็นพยาน ณ ที่พระเจ้าทรงวางแผนให้คุณ แทนที่จะฝันถึงโอกาสที่ดีกว่า จงเริ่มต้นกับผู้คนที่อยู่แวดล้อมคุณ จงมองดูพวกเขาด้วยสายตาจากเบื้องบนในความเป็นไปได้ ของผู้ที่อยู่ใกล้คุณที่สุด !

คุณไม่จำเป็นต้องเป็นผู้ได้รับการศึกษามากที่สุดในโลก เป็นผู้พูดได้คล่องแคล่วที่สุด เป็นผู้มีพรสวรรค์มากที่สุด การที่มีของประทานเหล่านั้นถ้าหากใช้ไปอย่างถูกต้อง ในตอนสุดท้ายสิ่งที่คุณต้องการคือความรักของคุณเองที่ต่อพระเจ้า และความรักในดวงวิญญาณของคุณ ถ้าคุณเต็มใจที่จะเป็นพยาน พระเจ้าจะทรงเปิด หนทางให้คุณเข้าไปทำ

`อ่าน พระธรรม ยอห์น 1:40, 41 และ ยอห์น 6:5-11  และ ยอห์น 12:20-26 ข้อพระคัมภีร์ตอนนี้บอกอะไรคุณเกี่ยวกับ ทั้งด้านการมองเห็นฝ่ายจิตวิญญาณของท่านอันดรูว์ และการเข้าถึงเพื่อการเป็นพยาน`

ประสบการณ์ของท่านอันดรูว์มีเนื้อหาพูดกับเราได้มาก ท่านเริ่มต้นจากคนในครอบครัวของท่าน  ประการแรกท่านแบ่งปันพระคริสต์กับพี่ชายของท่าน คือท่านเปโตร ท่านพัฒนาความสัมพันธ์แบบความรักใคร่กับเด็กชายอายุยังน้อยคนหนึ่ง ซึ่งเด็กชายได้ถวายขนมปังและปลาของเขาให้พระเยซูผ่านท่านอันดรูว์และ พระเยซูทรงประกอบการอัศจรรย์จากอาหารนั้น ท่านอันดรูว์ทราบว่าจะทำอะไรกับชาวกรีก แทนที่ท่านจะโต้กับพวกเขาด้วยหลักศาสนศาสตร์ ท่านมองเห็นความต้องการของชาวกรีก ท่านจึงได้แนะนำพวกเขาให้กับพระเยซู

ศิลปของการเอาชนะดวงวิญญาณที่บังเกิดผล คือศิลปะการเสริมสร้างความสัมพันธ์ด้วยการเอาใจใส่ในด้านบวก คิดเกี่ยวกับผู้คนที่มีความสัมพันธ์ใกล้ชิดกับคุณ ผู้ยังไม่รู้จักพระเยซู พวกเขามีความรู้สึกว่าชีวิตของคุณเป็นคนมีความเมตตากรุณา และมีความใส่ใจคนอื่นไหม พวกเขามองเห็นสันติสุขในคุณ และเห็นว่าคุณเป็นคนมีเป้าหมายที่พวกเขาปรารถนาจะมีด้วยไหม ชีวิตของคุณเป็นการโฆษณาให้กับพระกิตติคุณหรือไม่ เราผูกมิตรเพื่อพระเจ้าโดยการแบ่งปันพระเยซู พวกเขาเป็นเพื่อนกับคริสเตียน และในที่สุด ขณะที่เราแบ่งปันข่าวสารวาระสุดท้ายของเวลาซึ่งเป็นข่าวสารจากพระคัมภีร์แก่พวกเขา พวกเขาอาจกลายเป็นคริสเตียนเซเวนธ์เดย์แอ๊ดเวนตีสเช่นกัน

`เหตุใดอาจเป็นความยากลำบากมากบางเวลาที่จะนำสมาชิกครอบครัวของเรา และญาติๆมาหาพระคริสต์คุณได้ประสบความสำเร็จในการแบ่งปันพระเยซูกับสมาชิกในครอบครัว หรือพวกเพื่อนๆที่ใกล้ชิดไหม แบ่งปันหลักการใดๆ กับสมาชิกในชั้น ซึ่งอาจพบว่าเป็นสิ่งจะช่วยพวกเขาได้`