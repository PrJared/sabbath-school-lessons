---
title:  สัมผัสครั้งที่สอง
date:  12/07/2020
---

มีการอัศจรรย์ครั้งเดียวในพระคัมภีร์ที่พระเยซูทรงทำสองขั้นตอน นั่นคือทรงรักษาคนตาบอดให้มองเห็นได้ที่เมืองเบธไซดา เรื่องนี้ให้บทเรียนที่ไม่จำกัดเรื่องกาลเวลาสำหรับคริสตจักรของพระคริสต์ในปัจจุบัน เป็นการสาธิตให้เห็นแผนการของพระเจ้าที่ทรงใช้สมาชิกแต่ละคนให้นำใครคนหนึ่งมาหาพระเยซู พระคัมภีร์ประกาศว่า “พระองค์กับพวกสาวกจึงไปยังเมืองเบธไซดา มีบางคนพาคนตาบอดคนหนึ่งมาหาพระองค์ และทูลอ้อนวอนขอให้พระองค์ทรงสัมผัสคนนั้น”(มาระโก 8:22) ลูกกุญแจของถ้อยคำตรงนี้คือ (1) นำคนหนึ่งมาหาพระเยซู (2) ทูลอ้อนวอนให้พระองค์ทรงสัมผัส... ชายตาบอดไม่ได้มาหาพระเยซูด้วยตนเอง พวกเพื่อนๆมองเห็นความต้องการของเขา และนำเขามา ชายตาบอดอาจไม่มีความเชื่อมากพอ แต่พวกเพื่อนๆที่นำเขามามีความเชื่อเต็ม พวกเขาเชื่อว่าพระเยซูจะทรงรักอาการตาบอดของเขาได้

มีการรักษาโรคอย่างชัดเจนด้วยการอัศจรรย์ของพระเยซูประมาณ 25 ครั้งในพระคัมภีร์ใหม่ และมากกว่าครึ่งของจำนวน มีญาติ หรือเพื่อนนำบุคคลนั้นมาหาพระเยซูเพื่อให้ทรงรักษา หลายคนอาจจะไม่มาหาพระเยซูเพื่อขอรับการรักษา เว้นแต่จะมีบางคนผู้มีความเชื่อนำเขา หรือพวกเขามา บทบาทของเราคือการเป็น “ผู้ให้การแนะนำ” และนำเขาหรือหล่อนมาหาพระเยซู

คำที่สองมีคุณค่าสำหรับการพิจารณาของเราในพระธรรม มาระโก 8:22  คือคำว่า “ขอร้อง” ซึ่งอาจหมายถึง “การอ้อนวอน” “การขอร้อง”  “การให้คำแนะนำ” ซึ่งบอกเป็นนัยว่า เป็นการพูดอย่างนุ่มนวล พูดด้วยความกรุณา หรือการเชิญชวนอย่างอ่อนโยน มากกว่าการพูดเสียงดังเอะอะแบบออกคำสั่ง  แสดงให้เห็นว่าเพื่อนๆของชายตาบอดได้เชิญชวนเขาด้วยความกรุณาให้มาหาพระเยซู โดยเชื่อว่าพระองค์ทรงมีพระประสงค์ และฤทธิ์อำนาจที่จะช่วยชายตารบอดคนนี้ได้ ชายตาบอดอาจไม่มีความเชื่อว่าพระเยซูจะรักษาอาการตาบอดของเขาได้ แต่เพื่อนๆของเขามีความเชื่อ บางครั้งเราต้องอุ้ม หรือหามคนอื่นๆ มาหาพระเยซูด้วยความเชื่อของเรา

`อ่าน พระธรรม มาระโก 8:22-26 เพราะเหตุใดพระองค์จึงทรงรักษาชายตาบอดเป็นสองขั้นตอน สิ่งนี้ให้บททเรียนอะไรแก่เรา`

เป็นไปได้ไหมที่เราก็เช่นกัน อาจมองไม่เห็นผู้คนอย่างชัดเจน  อย่างบางครั้งเรามองเห็นพวกเขาเป็นเหมือน”ต้นไม้กำลังเดิน” ในลักษณะเป็นเงารางๆ มากกว่าเป็นผู้รับสมัคร (candidates) สำหรับอาณาจักรของพระเจ้า คุณคิดว่าอะไรเป็นสิ่งนำเราหลายครั้งทำให้มองไม่เห็นผู้คนอย่างชัดเจน

`นอกเหนือจากบทเรียนชัดเจนเกี่ยวกับการพระเจ้าทรงใช้เราให้เอื้อมถึงผู้คน มีอะไรอื่นที่เราสามารถเรียนรู้จากเรื่องนี้ มีอะไรที่อาจสอนเรา ยกตัวอย่างเช่น เกี่ยวกับทั้งด้านการแพทย์ และด้านจิตวิญญาณสามารถมีส่วนในการเยียวยา และพันธกิจการช่วยผู้หลงหายอย่างไร`