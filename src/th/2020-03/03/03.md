---
title:  บทเรียนในการยอมรับ
date:  13/07/2020
---

โดยการวางต้นแบบ (modeling) ว่าอะไรคือความหมายที่จะมองแต่ละบุคคลจากการมองแบบใหม่ในเชิงลึกในความที่จะเป็นไปได้ (perspective) พระเยซูทรงสอนเหล่าสาวกของพระองค์ให้มองผู้คนผ่านสายตาแห่งสวรรค์ การมองเห็นผู้คนของพระองค์ที่เป็นสมุฏฐาน (radical) พระองค์มองเห็นพวกเขาไม่ใช่อย่างที่เขาเป็นในเวลานั้น แต่สิ่งที่เขาอาจจะกลายเป็น ในการมีปฏิสัมพันธ์กับผู้คน พระองค์ทรงปฏิบัติต่อพวกเขาด้วยให้ความนับถือ และให้เกียรติ บ่อยครั้งพระองค์ทรงทำให้เหล่าสาวกของพระองค์รู้สึกประหลาดใจจากลักษณะที่ทรงปฏิบัติต่อพวกเขา สิ่งนี้เป็นจริงโดยเฉพาะตอนที่ทรงมีปฏิสัมพันธ์หญิงชาวสะมาเรีย

การศึกษาทางโบราณคดีของพระคัมภีร์ ทำให้พบข้อสังเกตที่น่าสนใจเกี่ยวกับความสัมพันธ์ระหว่างชาวยิว และชาวสะมาเรีย: “รอยแยกระหว่างชาวสะมาเรีย และชาวยูเดีย เกิดขึ้นนับตั้งแต่ช่วงต้นๆ สอดคล้องกับ พระธรรม 2 พงศ์กษัตริย์ บทที่ 17 ชาวสะมาเรียเป็นเชื้อสาย (descendants) ของชาวเมโสโปเตเมีย ผู้ซึ่งถูกบังคับให้อพยพมาตั้งหลักแหล่งในดินแดนตอนเหนือของอิสราเอลโดยกษัตริย์แอสซีเรีย (Assyria) ในช่วงการอพยพในปี 722 ก่อน ค.ศ. พวกเขาผนวกการนมัสการพระยาห์เวห์เข้ากับพิธีกรรมของการกราบไหว้รูปเคารพ” (The Archaelogical Study Bible (Zondervan Bublishing, 2005), หน้า 1727  เพิ่มเติมจากตรงนี้คือการกราบไหว้รูปเคารพ พวกเขาสถาปนาระบบปุโรหิตขึ้น และสร้างวิหารบนภูเขา “เกริซิม” (Gerizim) เมื่อพิจารณาตามหลักศาสนศาสตร์เช่นนั้น จะเห็นว่าชาวสะมาเรียมีความแตกต่างจากชาวยิว เหล่าสาวกคงพากันรู้สึกสับสนเมื่อพระเยซูทรงเลือกเดินทางผ่านแคว้นสะมาเรียไปยังแคว้นกาลิลี พวกเขารู้สึกประหลาดใจที่พระเยซูไม่ทรงถอนตัวจากการโต้แย้งเรื่องศาสนา แต่พระองค์กล่าวเชิญชวนโดยตรงกับความปรารถนาของหญิงชาวสะมาเรียด้วยการยอมรับนาง ด้วยความรัก และการให้อภัย

`อ่าน พระธรรม ยอห์น 4:3-34 พระเยซูทรงเข้าถึงหญิงชาวสะมาเรียอย่างไร นางตอบสนองการสนทนากับพระคริสต์อย่างไร และพระเยซูทรงสอนเหล่าสาวกของพระองค์อย่างไร`

บทเรียนชั่วนิรันดร์ที่พระเยซูทรงปรารถนาจะสอนเหล่าสาวกของพระองค์ และเราแต่ละคนนั่นง่ายๆ ดังนี้: “เหล่าผู้มีดวงวิญญาณของพระคริสต์จะมองเห็นมนุษย์ทั้งมวลผ่านสายพระเนตรแห่งพระเมตตาของพระเจ้า” เอลเลน จี.ไว้ท์, The Signs of the Times, 20 มิถุนายน 1892

`ใครจะเป็นอย่างไรนั้นขึ้นอยู่กับความโน้มเอียงของสังคมและวัฒนธรรมของคุณเองว่า มีความโน้มเอียงที่จะรังเกียจกันหรือไม่ เราจะเปลี่ยนท่าทีนี้อย่างไร`