---
title:  การเห็นโอกาสที่พระเจ้าทรงให้
date:  16/07/2020
---

พระธรรมกิจการฯเต็มไปด้วยเรื่องราวของการที่เหล่าสาวกใช้โอกาสที่พระเจ้าทรงให้ทำให้อาณาจักรของพระเจ้ารุดหน้าไป จากตอนจบของพระธรรมเล่มหนึ่งไปยังตอนจบของพระธรรมเล่มอื่น เราอ่านเรื่องอันอัศจรรย์ของคริสตจักรเริ่มแรก และการที่คริสตจักรเติบโต แม้ว่าจะเผชิญกับความท้าทายต่างๆ ที่ประดังกันเข้ามาจากภายใน และภายนอกคริสตจักร

ในพระธรรม 2โครินธ์ 2:12, 13 ยกตัวอย่างเช่น อัครทูตเปาโลเล่าถึงประสบการณ์ของท่านที่เมืองโตรอัส ว่า : “เมื่อข้าพเจ้าไปถึงเมืองโตรอัสเพื่อประกาศข่าวประเสริฐของพระคริสต์นั้น มีช่องทางเปิดให้กับข้าพเจ้าโดยองค์พระผู้เป็นเจ้า แต่ข้าพเจ้ายังไม่มีความสบายใจเลย เพราะไม่พบทิตัสน้องของข้าพเจ้าที่นั่น ข้าพเจ้าจึงอำลาพวกนั้น และเดินทางไปยังแคว้นมาซิโดเนีย” พระเจ้าทรงทำการอัศจรรย์เปิดประตูสำหรับอัครทูตเปาโลให้ทำการเทศนาพระกิตติคุณในทวีปยุโรป และท่านทราบว่าประตูนั้นที่พระเจ้าทรงเปิดให้ในวันนี้อาจปิดลงในวันพรุ่งนี้ จึงฉวยโอกาส ด้วยการมองเห็นความเป็นไปได้ ท่านเปาโลได้ออกเดินทางโดยทางเรือไปยังแคว้นมาซิโดเนียโดยทันที

พระเจ้าแห่งพระคัมภีร์ใหม่เป็นพระเจ้าแห่งประตูที่เปิดออก พระเจ้าผู้จัดสรรโอกาสสำหรับเราให้ทำการแบ่งปันความเชื่อของเรา ในพระธรรมกิจการฯตลอดทั้งเล่ม จะมองเห็นว่าพระเจ้าทรงทำการ มีประตูที่เปิดไว้ตามเมืองต่างๆ ในจังหวัดต่างๆ และในประเทศต่างๆ และที่สำคัญที่สุด ทรงเปิดประตูใจของคนด้วย

`อ่านพระธรรม กิจการฯ 8:26-38 ข้อพระคัมภีร์เหล่านี้สอนอะไรเกี่ยวกับการ ที่ท่านฟีลิปเปิดให้กับการทรงนำของพระเจ้า และการตอบสนองต่อโอกาสที่พระเจ้าทรงเปิดให้กับท่าน`

“ทูตสวรรค์องค์หนึ่งนำท่านฟีลิปไปยังผู้หนึ่งซึ่งกำลังแสวงหาแสงสว่าง และผู้ซึ่งพร้อมที่จะรับเอาพระกิตติคุณ และปัจจุบันทูตสวรรค์หลายองค์จะนำย่างเท้าเดินของเหล่าคนงาน ผู้ซึ่งอนุญาตให้พระวิญญาณบริสุทธิ์ชำระลิ้น และชำระดวงใจของพวกเขาให้สูงขึ้น ทูตสวรรค์ที่ถูกส่งไปยังท่านฟีลิป ทูตสวรรค์องค์

นั้นสามารถทำงานกับชายเอธิโอเปียเองได้ แต่นี่ไม่ใช่วิธีการทำงานของพระเจ้า เป็นแผนการของพระองค์ที่มนุษย์จะต้องทำงานสำหรับเพื่อนมนุษย์ด้วยกัน” (เอลเลน จี.ไว้ท์, กิจการของอัครทูต, หน้า 109)

ถ้าเรามีหูไว้คอยฟัง และดวงตาไว้สำหรับการมองเห็น กระนั้นเรายังจะได้รับการนำทางโดยทูตสวรรค์ที่เรามองไม่เห็นตัวตน เพื่อจะเข้าถึงผู้แสวงหาความจริง ซึ่งเป็นความจริงของพระเจ้า

`พระคัมภีร์ตอนนี้เป็นศูนย์กลางของเรื่องนี้อย่างไร จุดนี้มีความสำคัญต่อการอธิบายพระคัมภีร์อย่างไร และเราได้บทเรียนอะไรจากตรงนี้`