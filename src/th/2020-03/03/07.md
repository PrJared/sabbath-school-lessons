---
title:  ความคิดเพิ่มเติม
date:  17/07/2020
---

อ่านจากหนังสือของ เอลเลน จี.ไว้ท์, พระกิตติคุณในสะมาเรีย.กิจการของอัครทูต, หน้า 103-111

ผู้คนทั้งปวงรอบๆ ตัวเรากำลังแสวงหาสิ่งต่างๆที่จะอยู่ชั่วนิรันดร์ ดังที่พระเยซูทรงตรัสไว้ว่า“ข้าวที่ต้องเกี่ยวนั้นมีมากนักหนา แต่คนงานยังน้อยอยู่” (มัทธิว 9:37) ปัญหาไม่ได้อยู่ที่การเก็บเกี่ยว ด้วยสายตาที่ได้รับ

การเจิมจากเบื้องบน พระเยซูทรงมองเห็นข้าวที่ต้องเกี่ยวนั้นมีมาก ขณะที่เหล่าสาวกมองเห็นแต่การต่อต้านเท่านั้น พระคริสต์ทรงแก้ปัญหานี้ไหม พระองค์ตรัสต่อว่า “เพราะฉะนั้นท่านจงอ้อนวอนพระองค์ผู้ทรงเป็นเจ้าของนา ให้ทรงส่งคนงานมาเก็บเกี่ยวพืชผลของพระองค์” (มัทธิว 9:38) การแก้ปัญหา คือการที่เราจะอธิษฐาน เพื่อที่พระเจ้าจะส่งคนงานมาทำการเก็บเกี่ยวพืชของพระองค์

เหตุใดจึงไม่อธิษฐานทูลขอตามที่พระเยซูทรงแนะนำ คืออธิษฐานว่า “องค์พระผู้เป็นเจ้า ข้าพระองค์เต็มใจให้พระองค์ทรงใช้เพื่อทำให้อาณาจักรของพระองค์ก้าวหน้าไป โปรดเปิดตาของข้าพระองค์เพื่อข้าพระองค์จะสามารถมองเห็นพระองค์ทรงจัดสรรโอกาสให้ ขอทรงเปิดตาให้ข้าพระองค์ทั้งหลายให้มองเห็นในแต่ละวัน สอนข้าพระองค์ให้มีความรู้สึกรับรู้ไวต่อความต้องการของผู้คนที่อยู่รอบๆข้าพระองค์ โปรดช่วยข้าพระองค์กล่าวถ้อยคำแห่งความหวัง และให้การหนุนใจ และแบ่งปันความรัก และความจริงกับเหล่าคน ที่ข้าพระองค์ติดต่อในแต่ละวัน” ถ้าคุณจะอธิษฐานคำอธิษฐานนี้ พระเจ้าจะทรงทำในสิ่งที่พิเศษหลายสิ่งในชีวิตของคุณ

**คำถามเพื่อการอภิปราย**:

`ถ้าคุณทำงานนำดวงวิญญาณมาหาพระเยซู มันไม่ง่ายเสมอที่จะทำให้ผู้คนกลับใจ แต่ในพระองค์ทรงเลือกเราเป็นส่วนหนึ่งในงานนั้น มีทางเลือกใดที่คุณจะตายต่อตัวเองเพื่ออุทิศตัวเป็นพยานเพื่อพระคริสต์`

`ใครเป็นคนที่คุณเข้ามาติดต่อ สร้างสัมพันธ์เพื่อช่วยให้เขารู้จักพระเจ้า คุณทำอย่างไรเพื่อจะเป็นพยานให้เขา`

`คิดเกี่ยวกับ “เซาโล” แห่ง ทาร์ซัส ที่ดูเหมือนจะไม่กลับใจใหม่ แต่ใครจะจินตนาได้ว่าในที่สุดเขาจะกลับใจ มีอะไรได้เกิดขึ้นกับเขา สิ่งนี้บอกให้เราไม่รีบตัดสินคนจากหน้าตาและพฤติกรรมภายนอกอย่างไร`

`เปรียบเทียบกับเปาโล เราจะทำอย่างไรกับข้อพระคัมภีร์อย่าง มัทธิว 7:6 ที่กล่าวว่า “อย่าให้ของบริสุทธิ์แก่สุนัข อย่าโยนไข่มุกให้แก่สุกร เกรงว่ามันจะเหยียบย่ำเสีย และจะหันกลับมากัดพวกท่านด้วย”`