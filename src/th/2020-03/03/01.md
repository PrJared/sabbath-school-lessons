---
title:  การมองคนผ่านสายพระเนตรของพระเยซู
date:  11/07/2020
---

### อ่านข้อพระคัมภีร์สำหรับบทเรียนสัปดาห์นี้
มาระโก 8:22-26; ยอห์น 4:3-34; ยอห์น 1:40, 41; มาระโก 12:28-34; ลูกา 23:39-43; กิจการฯ 8:26-38

> <p>ข้อควรจำ</p>
> “พระองค์ตรัสกับเขาทั้งสองว่า “จงตามเรามา และเราจะตั้งท่านให้เป็นผู้หาคนดั่งหาปลา” (มัทธิว 4:19)

พระเยซูทรงเป็นองค์เจ้านาย (the master) แห่งการเอาชนะดวงวิญญาณ โดยการเฝ้ามองดูลักษณะการทำงานของพระเยซูกับผู้คน เราเรียนรู้ว่าจะนำคนอื่นๆมาสู่ความรู้แห่งความรอดผ่านพระเยซูอย่างไร การเดินทางไปกับพระองค์ผ่านฝูงชนตามถนนในกรุงเยรูซาเล็ม และเส้นทางที่มีฝุ่นละอองของแคว้นยูดาห์ บางทีก็เดินไปบนพื้นหญ้าตามเนินเขาข้างทะเลกาลิลี เราค้นพบว่าพระองค์ทรงเผยให้เห็นหลักการของอาณาจักรคือการแสวงหาดวงวิญญาณทั้งหลาย

พระเยซูทรงมองเห็นชาย และหญิงทั้งหลายเป็นผู้ที่พระองค์จะทรงเอาชนะได้สำหรับอาณาจักรของพระเจ้า พระองค์ทรงมองเห็นแต่ละคนผ่านสายพระเนตรแห่งความเมตตาจากเบื้องบน พระองค์ทรงมองเห็นท่านเปโตรไม่ใช่ชายที่หยาบกระด้าง ชาวประมงที่พูดเสียงดัง แต่เป็นนักเทศน์พระกิตติคุณที่ทรงพลังยิ่ง พระองค์ทรงมองเห็น ยากอบ และยอห์น พี่น้องที่ไม่ใช่คนอารมณ์ร้อน หน้าตาดุดัน แต่เป็นผู้ประกาศพระกิตติคุณของพระองค์ด้วยความร้อนร้น พระองค์ทรงมองเห็นความปรารถนาอันแรงกล้า และความรักแท้จริง พร้อมที่จะยอมรับด้วยสุดดวงใจของมารีย์ชาวมักดาลา และหญิงชาวสะมาเรีย และผู้หญิงคนนั้นที่เป็นโรคโลหิตตก พระองค์ทรงมองเห็นโธมัสไม่ใช่ชายขี้สงสัย มีนิสัยชอบเยาะเย้ยถากถาง แต่เป็นคนหนึ่งที่มีคำถามจริงใจ ไม่ว่าคนเหล่านั้นจะเป็นคนยิว หรือชายต่างชาติ เป็นชาย หรือหญิง พระเยซูทรงมองเห็นศักยภาพ (potential) หรือ ความสามารถที่ซ่อนอยู่ซึ่งพระเจ้าทรงประทานให้พวกเขา พระเยซูทรงมองเห็นพวกเขาผ่านสายตาแห่งความรอด