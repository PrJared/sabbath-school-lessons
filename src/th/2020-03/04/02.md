---
title:  ความขัดแย้งของจักรวาล
date:  19/07/2020
---

`เปรียบเทียบพระธรรมวิวรณ์ 12:7-9 กับ เอเฟซัส 6:12 และ 2โครินธ์ 10:4 ข้อพระคัมภีร์เหล่านี้มีอิทธิพลต่อความเข้าใจของเราในเรื่อง “การอธิษฐานทูลขอเพื่อผู้อื่นอย่างไร”`

พระคัมภีร์เปิดผ้าคลุมหน้าระหว่างโลกที่มองเห็น และโลกที่มองไม่เห็น มีการต่อสู้ระหว่างความดี และความชั่ว ระหว่างกองกำลังแห่งความชอบธรรม และกองกำลังแห่งความมืด ระหว่างพระคริสต์และซาตาน ในความขัดแย้งของจักรวาลนี้ พระเจ้าทรงนับถือเสรีภาพของมนุษย์ พระองค์จะไม่ใช้อำนาจบันดาลความตั้งใจ หรือบังคับสติสัมปชัญญะ พระองค์ทรงส่งพระวิญญาณบริสุทธิ์ลงมาเพื่อทำให้ชาย และหญิงตระหนักถึงความจริงของพระเจ้า (ยอห์น 16:7, 8) เหล่าทูตสวรรค์เข้าร่วมในการสงครามเพื่อใช้อิทธิพลช่วยบรรดาคนที่จะรับชีวิตชั่วนิรันดร์ (ฮีบรู 1:14) พระเจ้าทรงเตรียมการสำหรับเหตุการณ์ในชีวิตของมนุษย์เพื่อนำพวกเขาไปหาพระองค์

สิ่งพระเจ้าจะไม่ทรงบังคับความรู้สึกผิดและชอบ การบังคับขัดแย้งกับอาณาจักรของพระเจ้า การบังคับเป็นสิ่งที่แตกต่างจากหลักการแห่งความรัก ซึ่งเป็นรากฐานแห่งรัฐบาลของพระองค์ ตรงนี้คือ ที่การอธิษฐานมีความสำคัญยิ่ง แม้ว่าพระเจ้ากำลังทรงทำทุกสิ่งพระองค์สามารถทำได้เพื่อเข้าถึงผู้คนก่อนที่เราอธิษฐาน การอธิษฐานของเราปล่อย (unleash) อำนาจยิ่งใหญ่ของพระเจ้าออกมา พระองค์ทรงนับถือเสรีภาพแห่งการเลือกของเรา เมื่อเราอธิษฐานเพื่อคนอื่น และพระองค์ทรงสามารถทำได้มากกว่า ในแสงสว่างแห่งความขัดแย้งระหว่างความดี และความชั่ว เมื่อเราอธิษฐานมากกว่าที่เราไม่ได้อธิษฐาน

ครุ่นคิดถึงคำกล่าวตอนนี้อย่างรอบคอบ “มันเป็นส่วนหนึ่งของแผนการของพระเจ้าที่อนุญาตคำตอบให้เรา ซึ่งได้ทูลอธิษฐานด้วยความเชื่อ ซึ่งพระองค์จะไม่ทรงประทานให้หากเราไม่ทูลขอเช่นนั้น” (เอลเลน จี.ไว้ท์, สงครามแห่งประวัติศาสตร์, หน้า 525) ในสงครามแห่งการต่อสู้ขัดแย้งยิ่งใหญ่ระหว่างความดี และความชั่ว การอธิษฐานทำให้มีความแตกต่างเกิดขึ้น เมื่อเราอธิษฐานเผื่อใครบางคนที่ไม่รู้จักพระคริสต์ คำทูลขอนั้นได้เปิดช่องทางแห่งพระพรของพระเจ้าให้ไหลสู่ชีวิตของพวกเขา พระเจ้าทรงให้เกียรติคำอธิษฐานเพื่อพวกเขา และทรงทำการด้วยพลังอำนาจที่มากขึ้น เมื่อเราทูลขอแทนพวกเขา

ในการปฏิบัติต่อหัวข้อของการทูลขอเพื่อคนอื่น เราควรถ่อมใจลงรับรู้ว่าเราไม่เข้าใจการทำงานอย่างเต็มที่ แต่สิ่งนี้ไม่ควรกีดกั้นเราจากการเข้าสู่การอธิษฐานแห่งพระพรที่เสนอให้สำหรับเราเอง และสำหรับ คนอื่นๆ

`ทำไมคุณจึงคิดว่า พระเจ้าทรงทำการอย่างทรงพลังมากขึ้น เมื่อเราอธิษฐานมากกว่าที่เราจะละเลยการอธิษฐาน แม้ว่าเราจะไม่เข้าใจ ว่าทั้งหมดเป็นอย่างไร แต่ทำไมพระคัมภีร์จึงเตือนใจเราให้อธิษฐานเผื่อคนอื่น`