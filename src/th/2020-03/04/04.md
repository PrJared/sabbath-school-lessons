---
title:  การอธิษฐานเผื่อคนอื่นของเปาโล
date:  21/07/2020
---

การอธิษฐานเผื่อคนอื่นมีอยู่ในพระคัมภีร์ ตลอดพันธกิจการรับใช้ ท่านเปาโลอธิษฐานเผื่อผู้กลับใจใหม่ในคริสตจักรต่างๆ ที่ท่านได้ทำการสถาปนาขึ้นตลอดการประกาศพระกิตติคุณของท่าน ท่านเปาโลเชื่อว่ามีบางสิ่งบังเกิดขึ้นเมื่อท่านอธิษฐาน แต่ถ้าท่านไม่อธิษฐานก็จะไม่มีอะไรเกิดขึ้น แม้ท่านจะต้องแยกจากบุคคลที่ท่านรัก ท่านตระหนักว่า พวกเขาอาจหลอมรวมใจเป็นหนึ่งได้เมื่อพวกเขาอธิษฐานเพื่อซึ่งกัน และกัน

`อ่าน พระธรรม เอเฟซัส 1:15-21 บนเส้นที่ได้จัดไว้ให้ เขียนคำร้องขอต่างๆที่ท่านเปาโลทูลขอจากพระเจ้าหรับชาวเอเฟซัส ท่านได้ทูลอะไรเป็นการเจาะจงเพื่อขอพระเจ้าทรงประทานให้กับชาวเอเฟซัส`

คำอธิษฐานของท่านเปาโลสำหรับเหล่าผู้เชื่อชาวเอเฟซัสเป็นเรื่องเรื่องที่ยอดเยี่ยม (remarkable) ท่านอธิษฐานทูลขอพระเจ้าทรงประทานพวกเขาให้ประกอบด้วยสติปัญญา และมีความสามารถเข้าใจด้านจิตวิญญาณ ที่ท่านอาจให้ความสว่างแก่จิตใจของพวกเขาด้วยความจริงของพระเจ้า และขณะเดียวกันให้ความหวังแห่งชีวิตชั่วนิรันดร์ ท่านยังอธิษฐานให้พวกเขาจะได้รับประสบการณ์อันยิ่งใหญ่ในฤทธิ์อำนาจของพระเจ้าในชีวิตของพวกเขา ว่าพระเจ้าของเราทรงฤทธิ์ยิ่งใหญ่ ซึ่งพระองค์ได้ทรงเรียกพระเยซูจากความตาย เป็นเหตุการณ์ซึ่งเป็นพื้นฐานแห่งความเชื่อของพวกเขา นั่นคือชีวิตชั่วนิรันดร์ในพระองค์ คำอธิษฐานของท่านเปาโลกล่าวสรุปด้วยการเตือนพวกเขาถึง “ความรุ่มรวยแห่งพระสิริของพระคริสต์” และ “มรดกของพระองค์” ชาวเอเฟซัสคริสเตียนพึ่งได้รับการเติมเต็มด้วยการหนุนน้ำใจ เมื่อได้ทราบว่าท่านเปาโลกำลังอธิษฐานเผื่อพวกเขา และได้ทราบว่าท่านเปาโลอธิษฐานเพื่อสิ่งใด

`อ่าน พระธรรม ฟีลิปปี 1:3-11 และสังเกตน้ำเสียงคำอธิษฐานของท่านเปาโล ถ้าคุณเป็นสมาชิกชาวคริสตจักรฟีลิปปีคนหนึ่ง และได้รับจดหมายซึ่งมีเนื้อหาดังกล่าว แบ่งปันกับคุณไม่เพียงแต่ท่านได้อธิษฐานเผื่อคุณ แต่เนื้อหาของคำอธิษฐานด้วย คุณจะรู้สึกอย่างไร และเหตุใดจึงรู้สึกเช่นนั้น มีคำสัญญาอะไรพบได้ในถ้อยคำของจดหมาย ในเวลาเดียวกัน มีข้อเตือนใจอะไรในจดหมายนั้นเช่นกัน`

ในจดหมายฝากถึงชาวฟีลิปปี มีถ้อยคำยกชูดวงจิต และถ้อยคำหนุนใจที่ทรงพลังที่สุดในพระคัมภีร์ เต็มไปด้วยคำสัญญาต่างๆ พอๆ กับการเรียกให้เราเติมเต็มด้วยความรัก ความรู้ และความสามารถในความเข้าใจ  (discernment) ซึ่งมาจากการรู้จักพระเยซู เพื่อที่เราจะสามารถเป็นทั้งหมดที่พระเจ้าทรงพระประสงค์ให้เราได้อยู่ในพระองค์