---
title:  ความคิดเพิ่มเติม
date:  24/07/2020
---

อ่านหนังสือของ เอลเลน จี.ไว้ท์, สิทธิพิเศษแห่งการอธิษฐาน. เคล็ดลับแห่งความสุข, หน้า 93-104 และ งานสำหรับสมาชิกโบสถ์. คำพยานสำหรับคริสตจักร, เล่ม 7, หน้า 19-24

เมื่อเราอธิษฐานเพื่อผู้อื่น พระเจ้าทรงให้เกียรติการอุทิศถวายตัวของเรา ที่พึ่งพาในฤทธิ์อำนาจของพระองค์ โดยการใช้แหล่งทรัพยากรทั้งหมดแห่งสวรรค์ เพื่อจะเปลี่ยนแปลงชีวิตมนุษย์ทั้งหลาย ขณะที่คำอธิษฐานของเราลอยสู่บัลลังก์ของพระองค์ เหล่าทูตสวรรค์เร่งรีบไปปฏิบัติตามพระบัญชา “เหล่าทูตสวรรค์

ที่กำลังรอรอบพระบัลลังก์ พร้อมจะเชื่อฟัง และปฏิบัติตามพระบัญชาของพระเยซูคริสต์ทันที เพื่อจะตอบทุกคำอธิษฐานที่ทูลขอด้วยความจริงใจแห่งความเชื่อ” (เอลเลน จี.ไว้ท์, Seclected Messages, เล่ม 2, หน้า 377) เรามีความมั่นใจว่า คำอธิษฐานทุกคำจะไม่สูญหาย และจะไม่ถูกลืม แต่จะถูกเก็บรักษาไว้ในสวรรค์ เพื่อจะนำมาตอบในเวลา และสถานที่ ที่ทรงทราบดีที่สุด “การทูลอธิษฐานด้วยความเชื่อจะไม่สูญหาย และที่อ้างตามพระสัญญาจะได้รับคำตอบเสมอในวิธีการ และสำหรับสิ่งที่เจาะจงดังที่เราคาดหวัง หรือตามที่เราตั้งสมมุติฐาน (presumption) เอาไว้” (เอลเลน จี.ไว้ท์, คำพยานสำหรับคริสตจักร, เล่ม 1, หน้า 231) นี่ช่างเป็นการหนุนใจที่ทำให้เราอธิษฐานเพื่อคู่ชีวิตของเรา บุตรชาย บุตรสาวของเรา ญาติๆ ของเรา และเพื่อนร่วมงานที่ยังไม่รู้จักพระคริสต์ คำอธิษฐานด้วยความจริงใจของเราจะไม่หายไปไหน เราอาจไม่ได้รับการตอบคำอธิษฐานแบบทันทีอยู่บ้าง แต่พระเจ้ากำลังเคลื่อนไหวในดวงใจของพวกเขา ซึ่งเราจะทราบแน่ชัดเพียงเมื่อเวลาชั่วนิรันดร์มาถึงเท่านั้น

**คำถามเพื่อการอภิปราย**:

`อ่านพระธรรม ฟีลิปปี 1:19; โคโลสี 4:2, 3  และ 2 เธสะโลนิกา 3:1, 2 ในช่วงถูกจองจำ อัครทูตเปาโลมีความมั่นใจอะไรในคำอธิษฐานของชาวฟีลิปปี ท่านขอชาวโคโลสี และชาวเธสะโลนิกา อธิษฐานขออะไร มีความสัมพันธ์อะไรกับการอธิษฐานเผื่อผู้อื่น และทูลขอเพื่อการเอาชนะดวงวิญญาณ`

`ความรู้เรื่องการการต่อสู้อันยิ่งใหญ่ระหว่างความดีกับความชั่วช่วยให้คุณตระหนักถึงความสำคัญของ การอธิษฐานอย่างไร พระเยซูทรงได้ชนะในการสงคราม และเราจะได้ชัยชนะด้วย แต่เหตุใดจึงสำคัญที่เราจะอธิษฐาน และแสวงหาทางที่จะทำทุกสิ่งที่เราทำได้ เพื่อสัตย์ซื่อต่อพระองค์และช่วยผู้อื่นให้รอด`

`มีอะไรเป็นอุปสรรคต่อการมีชีวิตอย่างบังเกิดผลต่อการอธิษฐานทูลขอเพื่อคนอื่นและมีอะไรที่คุณใช้เป็นข้อแก้ตัวเพื่อจะไม่อธิษฐานเพื่อผู้อื่นที่ต้องการความช่วยเหลือ`