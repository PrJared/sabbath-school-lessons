---
title:  'พระเยซู: นักอธิษฐานผู้ยิ่งใหญ่'
date:  20/07/2020
---

`อ่าน พระธรรม ลูกา 3:21; ลูกา 5:16 และ ลูกา 9:18 ข้อพระคัมภีร์เหล่านี้บอกอะไรคุณเกี่ยวกับความสัมพันธ์ระหว่างชีวิตการอธิษฐานของพระเยซู และพันธกิจอันมีประสิทธิผลของพระองค์`

ชีวิตของพระเยซูทรงสื่อสารกับพระบิดาอย่างมั่นคงต่อเนื่อง ในตอนที่พระองค์ทรงรับบัพติศมา เมื่อพระองค์ทรงเริ่มพันธกิจของพระเมสสิยาห์ พระองค์อธิษฐานทูลขอฤทธิ์อำนาจจากเบื้อบนเพื่อให้วัตถุประสงค์แห่งสวรรค์สำเร็จ พระวิญญาณบริสุทธิ์ประทานฤทธิ์อำนาจแด่พระองค์เพื่อให้น้ำพระทัยของพระบิดา

สำเร็จในภารกิจที่ประทานให้พระองค์สำเร็จ ไม่ว่าจะเป็นตอนเลี้ยงอาหารห้าพันคน หรือตอนที่ทรงรักษาโรคคนโรคเรื้อน หรือทรงขับผีออกจากคนที่ถูกผีสิง พระเยซูทรงตระหนักว่า ในการสงครามระหว่างความดีและความชั่ว การอธิษฐานเป็นอาวุธทรงพลังที่จะตีกลับพลังอำนาจของนรก การอธิษฐานเป็นสิ่งที่สวรรค์ทรงจัดไว้ร่วมกับความอ่อนแอของเรา เมื่อเปรียบเทียบกับฤทธิ์อำนาจอันหาที่สิ้นสุดมิได้ของพระเจ้า การอธิษฐานคือการยกระดับตัวเราเองไปสู่พระเจ้า พระองค์เท่านั้นที่สามารถสัมผัสดวงใจของเหล่าคนที่เราอธิษฐานเผื่อ

`อ่าน พระธรรม ลูกา 22:31-34 และ ฮีบรู 7:25 พระเยซูทรงประทานความมั่นใจอะไรแก่เปโตร เพื่อเตรียมท่านให้พร้อมต่อการทดลองต่างๆ ที่ต้องเผชิญในอนาคตอันใกล้ และพระเยซูทรงประทานความมั่นใจอะไรแก่เราแต่ละคน เมื่อเราได้รับการทดลอง`

ผู้มีประสิทธิผลในการเอาชนะดวงวิญญาณ คือชาย และหญิงที่อธิษฐาน พระเยซูทรงอธิษฐานเผื่อท่านเปโตรด้วยการเอ่ยชื่อ พระองค์กล่าวให้ความมั่นใจแก่ท่านเปโตรเมื่อท่านได้รับการทดลองครั้งยิ่งใหญ่ที่สุด ทรงบอกกับท่านเปโตรว่า  พระองค์ทรงอธิษฐานเผื่อท่านเปโตร ซาตานเข้าใจเรื่องนี้ค่อนข้างดีว่าท่านเปโตรมีศักยภาพสำหรับความเจริญก้าวหน้าแห่งแผ่นดินของพระเจ้า ซาตานวางแผนทุกอย่างเท่าที่ทำได้ที่จะทำลายอิทธิพลด้านบวกในคริสตจักรคริสเตียน แต่ในการถูกทดลองทั้งหมดของท่านเปโตรพระเยซูทรงอธิษฐานเผื่อท่าน และคำอธิษฐานของจอมเจ้านายได้รับคำตอบ นี่ช่างเป็นความจริงที่น่าระทึกใจ ที่จะตระหนักว่า พระผู้ช่วยให้รอดกำลังอธิษฐานเผื่อเราเช่นกัน พระองค์ทรงเชื้อเชิญเราให้ร่วมการทูล

ขอเพื่อคนอื่นกับพระองค์ เพราะงานชิ้นนี้ยกระดับคนอื่นๆ ขึ้นด้วยการออกชื่อต่อหน้าพระบัลลังก์

การที่เราอธิษฐานต่อเนื่องโดยไม่ย่อท้อ เป็นการยอมรับว่าเรามีขีดจำกัด และเราพึ่งวางใจในพระเจ้าอย่างหมดสิ้น เพื่อทูลขอพระเจ้าช่วยเราให้เข้าถึงบุคคลที่เราออกชื่อ คือบุคคลที่เราอธิษฐานเผื่อ

`คุณกำลังอธิษฐานเผื่อใครในเวลานี้ เหตุใดจึงสำคัญยิ่งที่เราจะไม่ยอมแพ้ ไม่ว่าจะพบกับสถานการณ์ที่ยากลำบากเพียงใด`