---
title:  การทำงานของพลังอำนาจที่มองไม่เห็น
date:  22/07/2020
---

การอธิษฐานเพื่อคนอื่นเป็นอาวุธอันทรงพลังในการสงครามระหว่างความดี และความชั่ว ที่เราเรียกว่า“ความต่อสู้ขับเคี่ยวยิ่งใหญ่” เป็นการเปิดเผยให้เห็นชัดเจนที่สุดอย่างหนึ่งของการต่อสู้ดิ้นรนในพระธรรม ดาเนียล บทที่ 10

คุณคงระลึกได้ว่าท่านผู้เผยพระวจนะเยเรมีย์ทำนายไว้ว่า ชาวยิวจะไปเป็นทาสของชาวบาบิโลนเป็นเวลาเจ็ดสิบปี ในตอนปลายแห่งชีวิตของท่านดาเนียล ช่วงเวลาแห่งการเป็นเชลยของชาวยิวกำลังจะสิ้นสุดลงท่านดาเนียลมีความห่วงใย ท่านมองเห็นหลักฐานเล็กน้อยว่าถ้อยคำของท่านเยเรมีย์กำลังจะสำเร็จสมจริง ประชาของท่านยังคงความเป็นทาส

อาณาจักรบาบิโลนถูกยึดครองโดยชาวมีเดีย เปอร์เซีย แต่ชาวยิวยังคงความเป็นทาส ท่านดาเนียลได้อดอาหาร และอธิษฐานถึงสามสัปดาห์อย่างร้อนรน เพื่อทูลขอเพื่อประชากรของท่าน ในสิ้นสุดของสัปดาห์ที่สาม ทูตสวรรค์ที่มีสง่าราศีมากองค์หนึ่งได้มาปรากฏแก่ท่าน

`อ่าน ดาเนียล 10:10-14  พระเจ้าทรงได้ยินคำอธิษฐานของดาเนียลเมื่อไร และมีอะไรเป็นอุปสรรคชั่วคราวของการตอบคำอธิษฐานนั้น`

นี่เป็นข้อความตอนที่ตรึงใจ (fascinating) เพื่อจะเกิดความเข้าใจได้เต็ม ให้เราแยกแยะลักษณะบางประการออกว่า ใครเป็นเจ้าแห่งเปอร์เซีย แน่นอนไม่ใช่ไซรัส พระองค์เป็นกษัตริย์อาณาจักรเปอร์เซีย ดูเหมือนจะเป็นการแสดงออกว่า “เจ้าแห่งเปอร์เซีย คือเป็นซาตาน” พระเยซูทรงเรียกซาตานว่า “เจ้าโลก” หรือ “ผู้ครองโลกนี้” (ยอห์น 12:31; ยอห์น 14:30) “ผู้ครอบครองที่มีอำนาจในฟ้าสวรรค์” (เอเฟซัส 2:2) ถ้าเจ้าแห่งปอร์เซียเป็นตัวแทนของซาตาน ถ้าอย่างนั้นใครคือท่านมีคาเอล คำว่ามีคาเอลถูกใช้ห้าครั้งในพระคัมภีร์ (วิวรณ์ 12:7; ยูดา ข้อ 9; ดาเนียล 10:13, 21  และ ดาเนียล 12:1) การศึกษาข้อพระคัมภีร์เหล่านี้อย่างละเอียด จะเผยให้เห็นว่า ท่านมีคาเอล ซึ่งหมายความว่า “ผู้เป็นเหมือนกับพระเจ้า” เป็นถ้อยคำอีกหนึ่งอย่างที่พรรณนาถึงพระเยซูว่าทรงเป็นผู้บัญชาการเหนือทูตสวรรค์ทั้งมวลในการต่อสู้ (combat) กับซาตาน พระคริสต์ทรงประชนม์ชั่วนิรันดร์ ทรงพระชนม์เป็นอยู่ก่อนจะเสด็จมาบังเกิด ทรงฤทธานุภาพเพราะทรงเป็นพระบุตรของพระเจ้า ทรงเป็นผู้บัญชาการสูงสุดเหนือเหล่าทูตสวรรค์เพื่อจะทรงได้ชัยชนะ และในที่สุดจะทรงทำลายซาตานไป

พระธรรมดาเนียล บทที่ 10 เปิดเผยให้เห็นการต่อสู้ขับเคี่ยวระหว่างความดี และความชั่ว ซึ่งในที่สุด ขณะที่ท่านดาเนียลอธิษฐาน ท่านมีคาเอล ผู้ทรงฤทธิ์ คือองค์พระเยซูทรงเสด็จลงมาจากสวรรค์เพื่อต่อสู้กองกำลังแห่งนรก แม้เราไม่เห็นภาพ พระเยซูกำลังทรงตอบคำอธิษฐานขณะที่เราทูลขอเพื่อคนอื่น พระองค์ทรงเป็นพระผู้ช่วยให้รอดผู้ทรงเดชานุภาพ ไม่มีการอธิษฐานครั้งใดของเราที่พระองค์จะไม่สังเกตเห็น

`คุณมองเห็นความเป็นจริงของการต่อสู้ขับเคี่ยวยิ่งใหญ่กำลังเข้าไปมีส่วนในชีวิตของคุณเองไหม ความเป็นจริงของสงครามนี้บอกคุณเกี่ยวกับการเลือกประเภทใดที่คุณจะต้องทำ`