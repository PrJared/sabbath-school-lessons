---
title:  'พลังแห่งการอธิษฐาน : การทูลขอเพื่อผู้อื่น'
date:  18/07/2020
---

### อ่านข้อพระคัมภีร์สำหรับบทเรียนสัปดาห์นี้
วิวรณ์ 12:7-9; เอเฟซัส 6:12; ฮีบรู 7:25; เอเฟซัส 1:15-21; ดาเนียล 10:10-14; 1 ยอห์น 5:14-16

> <p>ข้อควรจำ</p>
> “เพราะฉะนั้นท่านจงสารภาพบาปต่อกัน และกัน และจงอธิษฐานเผื่อกัน และกันเพื่อท่านทั้งหลายจะได้รับการรักษาโรค คำวิงวอนของผู้ชอบธรรมนั้นมีพลังมากและเกิดผล”  (ยากอบ 5:16)

สมาชิกของคริสตจักรพระคัมภีร์ใหม่ รู้สึกถึงความต้องการของการอธิษฐาน “เมื่อเขาทั้งหลายอธิษฐานแล้ว ที่ซึ่งพวกเขาประชุมอยู่นั้นก็หวั่นไหว แล้วพวกเขาเต็มเปี่ยมด้วยพระวิญญาณบริสุทธิ์ และกล่าวพระวจนะของพระเจ้าด้วยใจกล้าหาญ”(กิจการฯ 4:31) สังเกตว่า เมื่อเหล่าสาวกร่วมกันอธิษฐาน พวกเขาได้รับ

เติมเต็มด้วยพระวิญญาณบริสุทธิ์ และพวกเขาได้กล่าวพระวจนะของพระเจ้าด้วยความกล้าหาญ และความเชื่อมั่น

มีความสัมพันธ์โดยตรงระหว่างการอธิษฐานของพวกเขา และการได้รับการเติมเต็มด้วยพระวิญญาณบริสุทธิ์ และในการประกาศพระวจนะของพระเจ้า  “เหล่าสาวก...ไม่ได้ทูลขอเพื่อพระพรสำหรับพวกเขาเท่านั้น พวกเขาให้น้ำหนักกับภาระแห่งความรอดของดวงวิญญาณ พวกเขาตระหนักว่าพระกิตติคุณจะต้อง

ถูกนำไปยังโลก และพวกเขาอ้างพระสัญญาในฤทธิ์อำนาจของพระเจ้าที่พระคริสต์ได้สัญญาไว้” (เอลเลน จี.ไว้ท์, กิจการของอัครทูต, หน้า 37)

เมื่อเราแสวงหาพระเจ้า และร้องทูลขอสำหรับคนอื่น พระเจ้าทรงทำงานในจิตใจของเราเอง โน้มนำเราให้เข้ามาอยู่ใกล้พระองค์ และจะทรงประทานสติปัญญาจากเบื้องบนให้เรา ซึ่งจะทำให้เราเอื้อมถึงพวกเขาเพื่ออาณาจักรของพระองค์ (ยากอบ 1:5) อีกทั้งพระองค์ทรงทำการอย่างทรงอำนาจยิ่งในชีวิตของพวกเขาทั้งหลายในหลายลักษณะที่เราไม่สามารถมองเห็น หรือแม้แต่เข้าใจได้เต็มๆในวิธีการที่พระองค์ทรงนำพวกเขาไปหาพระองค์เอง” (1 ยอห์น 5:14-17)