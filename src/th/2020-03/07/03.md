---
title:  อำนาจการทรงสร้างในพระวจนะของพระเจ้า
date:  10/08/2020
---

`เปรียบเทียบ ฮีบรู 1:1-3; ฮีบรู 4:12 และ สดุดี 36 :6, 9 ข้อพระคัมภีร์เหล่านี้บอกอะไรเราเกี่ยวกับอำนาจแห่งพระวจนะของพระเจ้า`

พระวจนะของพระเจ้าคือพระวจนะที่มีชีวิต ในพระวจนะนั้นมีอำนาจที่จะทำสิ่งต่างๆให้สำเร็จตามที่พระเจ้าตรัส  คำพูดของมนุษย์สามารถบอกได้ว่ามีอะไรเป็นอยู่ แต่พระเจ้าตรัสถึงสิ่งต่างๆที่ยังไม่เกิดขึ้นจากนั้นพระองค์ทรงเนรมิตสร้างสิ่งนั้นขึ้นโดยฤทธานุภาพแห่งพระวจนะของพระองค์ พระวจนะของพระเจ้ามีฤทธิ์แห่งการทรงสร้าง เสียงที่ตรัสออกมาจากพระโอษฐ์สามารถได้ยิน และมีอำนาจบันดาลให้ปรากฏเป็นทุกสิ่งตามถ้อยคำที่ตรัส

บันทึกเรื่องการเนรมิตสร้างในพระธรรม ปฐมกาล บทที่ 1 มีคำกล่าวเน้นว่า “พระเจ้าตรัสว่า” ซ้ำหลายครั้ง (ปฐมกาล 1:3, 6, 11, 14, 20, 24, 26, 29) ฤทธิ์อำนาจแห่งพระวจนะของการทรงสร้าง เมื่อพระองค์ตรัส แผ่นดินแห้งปรากฏขึ้น ต้นพืชชนิดต่างๆงอกขึ้น ไม้พุ่ม ไม้ดอกออกดอกบานสะพรั่ง ไม้ผลก็ปรากฏให้เห็นผลเต็มต้นหลากหลายชนิด ตามมาด้วยสัตว์นานาชนิดปรากฏขึ้นเดินไปมาบนแผ่นดินโลก

คำในภาษาฮีบรูว่า “bara” มีความหมายว่า “ทำให้หลงใหล หรือเป็นที่ตรึงใจ” (fascinating) ซึ่ง ปรากฏในปฐมการบทที่ 1 สำหรับอำนาจแห่งการเนรมิตสร้างของพระเจ้า ในรูปแบบเจาะจง เป็นคำใช้ในกิจกรรมของพระเจ้าในการสร้างบางสิ่งจากที่ไม่มีอะไรก่อน คำนี้ในรูป “คำกริยา” จะถูกใช้เพียงเมื่อพระเจ้าทรงเป็นประธาน (ผู้สร้าง) เท่านั้น เพราะมีเพียงพระเจ้าที่ทรงสร้างสิ่งหนึ่งสิ่งใดได้โดยที่ไม่มีอะไรก่อน นั่นแสดงถึงฤทธิ์อำนาจแห่งพระวจนะที่พระเจ้าตรัสออกมา

พระเจ้าไม่เพียงเนรมิตสร้างโลกนี้ได้ผ่านฤทธิ์อำนาจแห่งพระวจนะของพระองค์ ขณะเดียวกันพระเจ้าทรงเกื้อกูล (sustains) และทรงค้ำจุน (upholds)โลกนี้ไว้ผ่านพระวจนะของพระองค์เช่นกัน อำนาจอย่างเดียวกันที่อยู่ในพระวจนะที่ตรัสออกมา อำนาจดังกล่าวอยู่ในพระวจนะที่ถูกเขียนไว้ด้วย พระวิญญาณบริสุทธิ์องค์เดียวกันที่ทรงทำการอย่างแข็งขันในการเนรมิตสร้างโลก พระองค์ทรงดลใจให้ผู้เผยพระวจนะเขียนพระคัมภีร์ด้วย พระวิญญาณบริสุทธิ์จะทรงสถิตอยู่ด้วยเมื่อเราอ่านพระคัมภีร์ และแบ่งปันกับคนอื่นๆ มีอำนาจในการให้ชีวิต อำนาจในการเปลี่ยนแปลงชีวิต และอำนาจในการทรงสร้างแห่งพระวจนะของพระเจ้า “พลังอำนาจในการทรงสร้างที่ได้ตรัสให้โลกนี้ปรากฏขึ้น” เป็นพระวจนะของพระเจ้า นี่เป็นอำนาจที่ทำให้เกิดชีวิต พระบัญชาของพระเจ้าทุกคำคือพระสัญญาเป็นที่ยอมรับโดยความสมัครใจ รับเข้าไว้ในดวงวิญญาณ ซึ่งนำเข้ามาพร้อมกับชีวิตของ “ผู้มีชิวิตที่ไม่สิ้นสุด” (the Infinite One) ซึ่งจะเปลี่ยนแปลงธรรมชาติ และสร้างดวงวิญญาณขึ้นใหม่ในพระฉายาของพระเจ้า” (เอลเลน จี.ไว้ท์, การศึกษา, หน้า 126)

ขณะที่เราเข้าใจเป็นการส่วนตัวว่าพระสัญญาพบในวจนะของพระเจ้า ชีวิตของเราถูกเปลี่ยนแปลงไป และขณะที่เรากำลังช่วยคนอื่นๆ ให้เข้าใจพระสัญญาอันน่าอัศจรรย์เหล่านี้ พระวิญญาณบริสุทธิ์จะเปลี่ยน แปลงชีวิตของพวกเขาเช่นกัน

`จินตนาการ : พระเจ้าตรัสและมันได้เกิดขึ้น เราเข้าใจข้อความนี้อย่างไร สิ่งอัศจรรย์ที่เกิดขึ้นจริงนี้บอกเราถึงฤทธานุภาพของพระเจ้าอย่างไร และเพราะเหตุใดความจริงนี้เกี่ยวกับฤทธิ์อำนาจในการทรงสร้างของพระเจ้าจึงปลอบโยนเราได้`