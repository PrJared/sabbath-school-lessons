---
title:  การแบ่งปันพระวจนะ
date:  13/08/2020
---

ข่าวดีมีไว้เพื่อแบ่งปัน คิดเกี่ยวกับเวลาต่างๆในชีวิตของคุณที่มีความยินดีเพราะข่าวดี อาจเป็นวันที่คุณได้หมั้นกับคู่หมั้นพร้อมสำหรับการแต่งงาน การที่ทารกคนหนึ่งได้เกิดมา การได้งานใหม่ การซื้อรถยนต์ หรือบ้านหลังใหม่ ที่คุณรู้สึกตื่นเต้นไม่อาจรอที่บอกข่าวดีออกไป

เป็นสิ่งน่าพิศวงที่จะแบ่งปันความยินดีของเรากับคนอื่น แต่ข่าวดีที่สุดในทั้งจักรวาลคือเรื่องของพระเยซูเมื่อเราค้นพบความเข้าใจอย่างถ่องแท้ (insight) ในพระวจนะของพระองค์เกี่ยวกับความรอดที่พบได้ในพระคริสต์ ดวงใจของเราไหลบ่าด้วยความยินดี และเราปรารถนาจะบอกเรื่องนี้กับใครบางคน เมื่อผู้มีสิทธิอำนาจฝ่ายบ้านเมืองพยายามจะหยุดไม่ให้เหล่าอัครทูตเทศนาสั่งสอน อัครทูตเปโตรตอบว่า “เราไม่สามารถหยุดพูดในสิ่งที่ได้เห็นและได้ยิน” (กิจการฯ 4:20)

“เวลาที่ผู้หนึ่งเกิดใหม่ในพระคริสต์ ใจของเขาปรารถนาที่จะบอกคนอื่นถึงพระเยซูผู้ทรงเป็นพระสหายล้ำเลิศ ความจริงซึ่งทำให้พ้นบาปไม่สามารถปิดบังไว้ในใจของเรา ถ้าเราถูกสวมทับด้วยความชอบธรรมของพระคริสต์ เราจะเต็มไปด้วยความชื่นชมจากการที่พระวิญญาณของพระองค์มาสถิตอยู่กับเรา เราไม่อาจห้ามสันติสุขของเราไม่ให้สะท้อนออกมาได้” (เอลเลนจี.ไว้ท์, เคล็ดลับแห่งความสุข, หน้า 78)

อัครทูตเปาโลกล่าวว่า “ข้าพเจ้าเป็นหนี้ทั้งพวกกรีก และชาติอื่นๆด้วย เป็นหนี้ทั้งพวกนักปราชญ์ และคนที่ไม่มีการศึกษาด้วย ฉะนั้นข้าพเจ้าจึงขวนขวายที่จะประกาศข่าวประเสริฐแก่พวกท่านที่อยู่ในกรุงโรมด้วย ข้าพเจ้าไม่มีความละอาย ในเรื่องข่าวประเสริฐ เพราะว่าข่าวประเสริฐนั้นเป็นฤทธานุภาพของพระเจ้า เพื่อทุกคนที่เชื่อได้รับความรอด พวกยิวก่อน และพวกกรีกด้วย” (โรม 1:14-16)

อัครทูตเปาโลไม่เคยรู้สึกเหน็ดเหนื่อยในการเป็นพยานถึงเรื่องการกลับใจใหม่ของท่าน ใจของท่านไหลล้นด้วยความยินดีในพระเยซู สำหรับท่านข่าวดีมีไว้เพื่อการแบ่งปัน และท่านไม่อาจอยู่อย่างเงียบๆได้

`มีหลักการสำคัญอะไรเกี่ยวกับการแบ่งปันพระวจนะของพระเจ้าจากข้อพระคัมภีร์ต่อไปนี้ อิสยาห์ 50:4 ปัญญาจารย์ 3:1 และ2 ทิโมธี 4:2`

ขณะที่มอบอุทิศชีวิตของเราให้พระคริสต์ และถวายการรับใช้พระองค์ พระองค์จะทรงเปิดประตูแห่งโอกาสให้เรา “พูดถ้อยคำตามวาระ” หรือจังหวะเวลาสำหรับผู้ฟังที่พระเจ้าทรงเปิดโอกาสให้ ในการเป็นพยานทั้งหมดของเรา เราจะต้องรักษาหลักการพระคัมภีร์ไว้ในใจสามประการคือ พูดอะไร  พูดอย่างไร  และพูดเมื่อไร

`มีใครบ้างที่คุณติดต่อเกี่ยวข้องด้วย และคุณจะเป็นพยานให้พวกเขาได้อย่างไร`