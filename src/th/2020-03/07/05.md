---
title:  การประยุกต์ใช้พระวจนะของพระเจ้า
date:  12/08/2020
---

มีคนนับพระสัญญาในพระวจนะของพระเจ้าได้ 300 พระสัญญา พระสัญญาแต่ละข้อเหล่านี้มาจากพระทัยแห่งความรักของพระเจ้า “พระองค์ผู้ทรงสามารถทำทุกสิ่งได้มากกว่าที่เราทูลขอหรือคิด โดยฤทธานุภาพที่ทำกิจอยู่ภายในเรา”(เอเฟซัส 3:20) พระสัญญาของพระเจ้าเป็นการให้คำมั่นแก่เราแต่ละคน ขณะเมื่อเราอ้างพระสัญญาเหล่านี้โดยความเชื่อ และสอนคนอื่นให้อ้างพระสัญญา พระพรแห่งสวรรค์จะไหลเข้าสู่ชีวิตของเรา อัครทูตเปาโลกล่าวเน้นถึงความเป็นจริงนี้ในพระธรรมโรมว่า “พระองค์ผู้ไม่ทรงหวงพระบุตรของพระองค์เอง แต่ประทานพระบุตรนั้นเพื่อเราทุกคน ถ้าเช่นนั้นพระองค์จะไม่ประทานสิ่งสารพัดให้เราด้วยกันกับพระบุตรนั้นหรือ” (โรม 8:32) อัครทูตเปโตรากล่าวถึงพระสัญญาชัดเจนด้วยการประกาศว่า “ฤทธิ์เดชของพระเจ้าได้ให้ทุกสิ่งแก่เรา ที่จำเป็นต่อชีวิต และต่อการดำเนินตามทางพระเจ้า” (2 เปโตร 1:3) ผ่านการสิ้นพระชนม์บนไม้กางเขนของพระคริสต์ และชัยชนะของพระองค์เหนือซาตาน และเหล่าบริวารผู้มียศศักดิ์ และอำนาจแห่งนรกทุกระดับ (principalities) พระคริสต์ทรงได้จัดหาสรรพสิ่งที่จำเพื่อเราจะดำเนินชีวิตอย่างถูกต้อง (godly life)ในด้านจิตวิญญาณ นอกจากนี้พระองค์ยังสัญญาจะจัดหาสิ่งจำเป็นพื้นฐานฝ่ายร่างกายให้กับเราด้วย

`เทียบ 1 ยอห์น 1:7-9 กับ ฟีลิปปี 4:13, 19 แม้พระสัญญาเหล่านี้จะค่อนข้างแตกต่างกัน แต่พระสัญญาเหล่านี้สอนอะไรเราเกี่ยวกับพระลักษณะของพระเจ้า และพระสัญญาเหล่านี้ส่งผลต่อชีวิตของคุณอย่างไร`

พระสัญญาต่างๆ ที่เราได้อ่านในข้อพระคัมภีร์เหล่านี้ แต่ละข้อพูดบางสิ่งแตกต่างกัน แต่ภาพของพระเจ้าที่พระสัญญาเหล่านี้ให้มีความคล้ายกัน ทั้งหมดเปิดเผยให้เห็นความรัก และการอภัยบาป พระเจ้าทรงมีฤทธานุภาพไม่จำกัด และพระองค์ทรงใส่พระทัยในความจำเป็นพื้นฐานของเรา ทำให้เราเกิดความเชื่อมั่นว่า พระเจ้าทรงเอาพระทัยใส่เราอย่างลึกซึ้ง

`อ่าน พระธรรม ฮีบรู 3:19; 4:1-3  และ มัทธิว 13:58 ข้อพระคัมภีร์เหล่านี้บอกอะไรเราเกี่ยวกับความจำเป็นสำหรับความเชื่อ`

มีพระสัญญาอัศจรรย์หลายข้อของพระเจ้าในพระคัมภีร์ และเมื่อโดยความเชื่อเราอ้างพระสัญญาจากพระวจนะของพระเจ้า และเชื่อในพระสัญญานั้นเพราะว่าพระคริสต์ได้ทรงสัญญาไว้ พระพรแห่งพระสัญญาเหล่านั้นจะกลายเป็นของเรา การขาดความเชื่อในอำนาจของพระเจ้าจะทำให้เป็นไปตามที่พระองค์ได้สัญญาไว้ในพระวจนะของพระองค์ ทำให้ความสำเร็จสมจริงในพระสัญญามีข้อจำกัดในชีวิตของเรา จงอธิษฐานเพื่อพระเจ้าจะทรงนำท่านในสัปดาห์นี้ไปยังใครบางคน ผู้ต้องการความหวังจากพระสัญญาที่พบได้ในพระวจนะของพระเจ้า