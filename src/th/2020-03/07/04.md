---
title:  ประโยชน์ของการศึกษาพระวจนะของพระเจ้า
date:  11/08/2020
---

มีประโยชน์มากมายจากการศึกษาพระวจนะของพระเจ้า อัครทูตเปโตรบอกกับเราผ่านพระสัญญาของพระคัมภีร์ว่า “พวกท่านจะพ้นจากความเสื่อมทรามที่มีอยู่ในโลกอันเกิดจากความปรารถนาชั่ว และจะมีส่วนในพระลักษณะของพระเจ้า” (2 เปโตร 1:4) ท่านยากอบกล่าวว่า “จงน้อมใจรับพระวจนะที่ทรงปลูกฝัง

ไว้แล้วนั้น ซึ่งสามารถช่วยจิตวิญญาณของพวกท่านให้รอดได้” (ยากอบ 1:21)  ท่านอัครทูตเปาโลเพิ่มเติมอีกว่า “บัดนี้ข้าพเจ้าฝากท่านไว้กับพระเจ้า และกับคำแห่งพระคุณของพระองค์ ซึ่งสามารถก่อสร้างท่านขึ้นได้ และให้ท่านมีมรดกด้วยกันกับบรรดาธรรมิกชน” (กิจการฯ 20:32) พระคัมภีร์มีเป้าหมายการไถ่ให้รอด เมื่อมองดูพระเยซูในพระคัมภีร์ทั้งเล่ม เราได้รับการเปลี่ยนแปลง พระวจนะกล่าวว่า “แต่เราทุกคนไม่มีผ้าคลุมหน้าแล้ว และมองดูพระรัศมีขององค์พระผู้เป็นเจ้า แล้วเราก็ได้รับการเปลี่ยนแปลงให้เป็นเหมือนพระฉายาของพระองค์” (2โครินธ์ 3:18) “มันเป็นกฎทั้งเกี่ยวกับการใช้สติปัญญา และธรรมชาติด้านจิตวิญญาณ นั่นคือโดยการมองดู เราได้รับการเปลี่ยนแปลง จิตใจค่อยๆปรับตัวมันเองทีละน้อยให้เข้ากับหัวข้อซึ่งอนุญาตให้ดำรงอยู่” (เอลเลน จี.ไว้ท์, สงครามแห่งประวัติศาสตร์, หน้า 555)

`อ่าน พระธรรม 2 ทิโมธี 3:14-17 และ ยอห์น 17:14-17 มีประโยชน์อะไรเพิ่มเติมที่ได้จากการศึกษาพระวจนะของพระเจ้า`

อัครทูตเปาโลเขียนถึงผู้ร่วมงานหนุ่มคือทิโมธี อัครทูตเปาโลหนุนใจให้ท่านสัตย์ซื่อต่อพระคัมภีร์ และแบ่งปันผลประโยชน์จากการศึกษาถ้อยคำที่ได้รับการดลใจ สอดคล้องกับอัครทูตเปาโล พระคัมภีร์เป็น “หลักคำสอนที่ให้กำไร”  พระคัมภีร์เปิดเผยความจริง และเปิดให้เห็นสิ่งผิด พระคัมภีร์แสดงให้เห็นโครงร่างของแผนการแห่งความรอดของพระเจ้าสำหรับเผ่าพันธุ์มนุษย์ พระคัมภีร์กล่าวติเตียนความบาปของเรา และแก้ไขความคิดผิดของเรา และสั่งสอนเราในทางชอบธรรม พระคัมภีร์เปิดเผยแผนแห่งความชอบธรรมของพระคริสต์ พระคัมภีร์นำเราออกจากความเขลาแห่งความบาปของเราเอง เพื่อไปสู่ความงามแห่งความชอบธรรมของพระคริสต์ เมื่อเรามองเห็นความรักอันไม่เห็นแก่ตัวของพระเยซู เปรียบเทียบกับการทำตัวเองให้เป็นศูนย์กลางของเรา เรายืนอยู่ด้วยความอัศจรรย์ใจ ขณะที่เรามองในพระคัมภีร์ เรามองเห็นความลึกล้ำแห่งพระเมตตาสงสาร และการเอาพระทัยใส่ ชีวิตของเราเปลี่ยนแปลงไป เมื่อเราแบ่งปันพระวจนะของพระองค์กับคนอื่นๆ พวกเขาก็เช่นกัน ได้รับการเปลี่ยนแปลงโดยสิ้นเชิง เมื่อเรามองเห็นพระเยซูในภาพแห่งพระวจนะของพระองค์ เราได้กลายเป็นเหมือนพระองค์มากขึ้น การเป็นพยานเกี่ยวกับการแบ่งปันความจริงนิรันดร์ซึ่ง

พบในพระวจนะของพระเจ้า เมื่อพระวจนะมีพระพรอย่างเหลือล้นต่อชีวิตของเรา มีความน่าเชื่อถืออย่างยิ่งที่จะบอกให้คนอื่น ว่าพวกเขาจะรับพระพรสำหรับชีวิตของพวกเขาด้วย เช่นกัน

`จงนึกถึงเวลาที่คุณได้รับความยากลำบาก และพระวจนะของพระเจ้าเสริมกำลังให้คุณ คุณได้เรียนรู้อะไรจากประสบการณ์นั้น`