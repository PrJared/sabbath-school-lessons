---
title:  สัญลักษณ์แห่งพระวจนะของพระเจ้า
date:  09/08/2020
---

`อ่าน สดุดี 119:105; เยเรมีย์ 23:29; ลูกา 8:11 และ มัทธิว 4:4 มีสัญลักษณ์อะไรห้าอย่างถูกใช้พรรณนาพระวจนะของพระเจ้าในข้อพระคัมภีร์เหล่านี้ เหตุใดคุณจึงคิดว่าสัญลักษณ์ห้าประการเหล่านี้ถูกเลือกมาเป็นตัวแทนพระวจนะของพระเจ้า`

สัญลักษณ์ที่แตกต่างกันใช้ในข้อพระคัมภีร์เหล่านี้ พรรณนาถึงหน้าที่พื้นฐานแห่งพระวจนะของพระเจ้า เมื่อเราแบ่งปันพระคัมภีร์กับคนอื่น จะเป็นเหมือนดวงสว่างที่ส่องสว่างชีวิต พระเยซูตรัสว่า “แสงสว่างแห่งโลก” จะขับไล่ความมืดแห่งความเข้าใจผิดของพวกพวกเขาว่า ใครคือพระเจ้า และธรรมชาติแห่งพระลักษณะอุปนิสัยของพระองค์ ดวงจิตที่มืดมนจากความเข้าใจผิดในเรื่องของพระเจ้า ได้รับแสงสว่างส่องเข้ามาโดยพระวิญญาณบริสุทธิ์ผ่านพระวจนะของพระเจ้า

สอดคล้องกับท่านเยเรมีย์ พระวจนะของพระเจ้าเปรียบได้กับ “ไฟ” และ “ค้อน” ไฟจะลุกไหม้เผาผลาญขี้โลหะ (dross) หรือสิ่งไร้ค่าต่างๆ แห่งความบาปในชีวิตของเรา และเผาใจแข็งกระด้างของเราให้ละลายไปหมดสิ้นไป เมื่อเราช่วยผู้คนให้มองเห็นพระสิริของพระเยซูในพระคัมภีร์  ดวงใจที่แข็งกระด้างของพวกเขาจะแตกหักออก และไฟแห่งความรักของพระองค์จะจะเผาไหม้เขม่าแห่งความเห็นแก่ตัว  ความละโมบ  ตัณหา  และการเอาตัวเองเป็นศูนย์กลางให้หมดสิ้นไป

พระวจนะของพระเจ้าเป็นเหมือนเมล็ดพืช ลูกกุญแจลักษณะของเมล็ด คือการให้ชีวิต เมล็ดใช้เวลาในการงอก ไม่ใช่เมล็ดพืชทุกชนิดจะงอกในเวลาเดียวกัน ไม่ใช่พืชทุกชนิดจะโตขึ้นในอัตราที่เท่ากัน แต่ภายใต้สภาวะ (condition) อันถูกต้อง ชีวิตในเมล็ดจะระเบิดพ้นพื้นดินสู่ชีวิตใหม่ เมื่อเราปลูกเมล็ดแห่งพระวจนะของพระเจ้าในดวงจิตดวงใจของคนอื่นๆ เราจะไม่คาดหวังผลลัพธ์ทันทีทันใด เพราะเมล็ดจะงอกออกมาอย่างเงียบๆ และในเวลาของพระเจ้าเอง ถ้าพวกเขาตอบสนองต่อพระวิญญาณบริสุทธิ์ พืชนั้นจะงอกขึ้น เติบโตและออกรวงจนถึงขั้นเก็บเกี่ยวสำหรับอาณาจักรของพระเจ้า

พระเยซูทรงเปรียบพระวจนะของพระองค์เหมือนขนมปังที่เป็นอาหาร อย่างพวกเราทั้งหลายทราบว่ามีอาหารพื้นฐานไม่มีกี่อย่างที่จะสร้างความพึงพอใจได้ดีเท่ากับก้อนขนมปัง พระวจนะของพระเจ้าจะสนองความพอใจให้กับผู้หิวโหยในจิตวิญญาณ ขณะที่คุณแบ่งปันพระสัญญาแห่งพระวจนะกับคนอื่นๆ และช่วยพวกเขาให้ค้นพบว่าพระเยซูคือพระวจนะ ชีวิตของพวกเขาจะเปลี่ยนแปลงไปโดยความดีของพระองค์ คุณจะชื่นชมในเสน่ห์แห่งความรัก ทั้งจะรู้สึกอัศจรรย์ในพระคุณของพระองค์ และที่สุดจะพึงพอใจที่พระองค์ทรงสถิตอยู่กับคุณ

`จงไตร่ตรองถึงความจริงของพระคัมภีร์ที่เรารู้ว่า เราควรมองเห็นความล้ำค่าที่พระคัมภีร์สอนเราอย่างไร`