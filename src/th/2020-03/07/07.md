---
title:  ความคิดเพิ่มเติม
date:  14/08/2020
---

อ่านหนังสือ เอลเลน จี.ไว้ท์, ความรู้เกี่ยวกับพระเจ้า. เคล็ดลับแห่งความสุข, หน้า 87-91 และ Bible Readings With Families, Gospel Workers, หน้า 192-193, และ Bible Work Techniques. การประกาศพระกิตติคุณ หน้า 481-486

พระเจ้าทรงทำงานในดวงใจของผู้คนที่อยู่รายรอบเรา ถ้าเรามีวิญญาณแห่งความเข้าใจมองเห็นว่าที่ใด ที่พระเจ้าได้ทรงทำงานแล้ว เราจะสังเกตเห็นถึงโอกาสที่จะแบ่งปันพระวจนะของพระองค์กับคนอื่น ขณะที่พระเจ้าทรงเตรียมพื้นดินสำหรับดวงใจ เราจะเห็นโอกาสที่จะหว่านเมล็ดแห่งพระกิตติคุณ พระวิญญาณบริสุทธิ์ได้เตรียมดวงใจของท่านนิโคเดมัส หญิงชาวสะมาเรียที่บ่อน้ำ ผู้หญิงคนนั้นที่เป็นโรคโลหิตตก โจรบนไม้กางเขน นายร้อยชาวโรมัน และอีกหลายคนให้รับเอาพระวจนะของพระองค์ ก่อนหน้านี้พระเยซูทรงพบพวกเขา ผ่านสถานการณ์ต่างๆในชีวิตของพวกเขา และการที่พวกเขาได้รับความประทับใจจากพระวิญญาณบริสุทธิ์ พวกเขาได้รับการเตรียมตัวไว้ที่จะรับเอาข่าวสารของพระคริสต์

เราอาจมีความลังเลใจโดยธรรมชาติที่จะถามผู้คนว่า เราจะอธิษฐานเผื่อเขา หรือหล่อนได้ไหม ทำแบ่งปันพระสัญญาในพระคัมภีร์  หรือให้ใบปลิว หรือหนังสือเล่มเล็ก หรือสิ่งอื่นๆ บ่อยครั้งจริงๆ เมื่อเรารู้สึกว่าเราอยากจะแบ่งปันความเชื่อกับใครสักคน สิ่งนี้เกิดขึ้นเพราะพระวิญญาณบริสุทธิ์ได้สร้างความประทับใจให้เกิดขึ้นกับบุคคลนั้นก่อนแล้ว เพื่อจะให้เขา หรือหล่อนรับฟังคำพยานจากเรา

**คำถามเพื่อการอภิปราย**:

`ถ้ามีใครมาบอกคุณว่าเขารู้สึกผิดอย่างมากและต้องการได้รับการอภัยจากพระเจ้า คุณจะให้คำปรึกษาอย่างไรและจะใช้พระคัมภีร์ข้อใดหนุนใจเขา`

`บางครั้งพระเจ้าทรงนำคนคนเข้ามาหาเรา เพราะเขาต้องการให้เรานำเขาไปสู่ความจริงของพระเจ้า เราจะเป็นคนที่มีความรู้สึกไวต่อการทรงนำของพระเจ้าได้อย่างไร`

`จงไตร่ตรองถึงฤทธิ์อำนาจของพระเจ้า และพระวจนะของพระองค์จากการเนรมิตสร้าง ที่ยิ่งใหญ่เกินกว่าที่เราจะเข้าใจได้ สิ่งนี้ได้ปลอบโยนเราให้วางใจในฤทธานุภาพและความรักของพระองค์อย่างไร สิ่งนี้ให้ความหวังแก่เราและช่วยเราในการเป็นพยานเกี่ยวกับพระเจ้าให้ดีขึ้นได้อย่างไร`