---
title:  การเสียสละตนด้วยความรักของพระเยซู
date:  20/09/2020
---

อัครทูตเปาโลหนุนใจเราให้เปิดใจรับพระคริสต์เข้ามาสถิตในตัวเรา สิ่งนี้นำไปสู่คำถามที่น่าอัศจรรย์บางประการ เช่น ดวงฤทัยของพระคริสต์มีพระลักษณะอย่างไร มีอะไรครอบครอง อะไรคือแก่นแท้ของความรักในพระองค์

`อ่าน ฟีลิปปี  2:5-11 ข้อพระคัมภีร์เหล่านี้เผยให้เห็นพระทัยของพระคริสต์ และรูปแบบปกครอง รวมถึงพระชนม์ชีพของพระองค์อย่างไร`

จากนิรันดร์พระเยซูทรงมีสถานะเท่าเทียมกับพระบิดา อัครทูตเปาโลประกาศเกี่ยวกับความจริงนิรันดร์ด้วยถ้อยคำเหล่านี้ “ผู้ทรงสภาพเป็นพระเจ้า ไม่ทรงถือว่าความทัดเทียมกับพระเจ้าเป็นสิ่งที่จะต้องยึดไว้” (ฟีลิปปี 2:6)  คำที่แปลว่า “ทรงสภาพ” (เป็นพระเจ้า) ในภาษากรีกคือ “morphe” ซึ่งหมายถึงแก่นแท้ (essence) ของสิ่งนั้น ซึ่งเชื่อมสองสิ่งที่มีคุณค่าเท่าเทียมกันเข้าด้วยกัน หนังสืออธิบายพระคัมภีร์ เอส.ดี.เอ.ให้คำอธิบายไว้อย่างนี้ว่า: “นี่เป็นการเทิดพระคริสต์เท่าเทียมกับพระบิดา นั่นเท่ากับว่าพระองค์ทรงอำนาจเหนืออำนาจอื่นใดทั้งหมด อัครทูตเปาโลกล่าวเน้นในเรื่องนี้เพื่อวาดภาพ (portray) ให้เห็นความมีชีวิต (vividly) ในความลึกล้ำ ของพระคริสต์ผู้มีจิตอาสาได้ทรงถ่อมพระทัยลง” เล่มที่ 7 หน้า 154  ซึ่งกล่าวถึงธรรมชาติชั่วนิรันดร์ของพระคริสต์” เอลเลน จี.ไวท์ ได้เพิ่มเติมว่า “พระชนม์ชีพของพระคริสต์เป็นต้นแบบที่เป็นนิรันดร์ ไม่ใช่สิ่งที่ยืมมา” (เอลเลน จี.ไว้ท์, ผู้พึงปรารถนาแห่งปวงชน, หน้า 530)

พระเยซู ผู้ทรงสภาพเท่าเทียมพระเจ้าจากนิรันดร์ (all eternity) “ทรงสละพระองค์เอง และทรงรับสภาพทาส ทรงถือกำเนิดเป็นมนุษย์ และทรงอยู่ในสภาพมนุษย์” (ฟีลิปปี 2:7)  นี่เป็นการสำแดงภาษากรีกออกมาอย่างน่าทึ่ง ซึ่งสามารถแปลตามตัวอักษรได้ว่า “ทรงสละพระองค์เอง” ทรงถือกำเนิดเป็นมนุษย์ และทรงอยู่ในสภาพทาส พระองค์ทรงเผยให้เห็นพระบัญญัติแห่งความรักของสวรรค์ ซึ่งใช้ทั้งจักรวาล และในที่สุดได้ทรงสำแดงการกระทำสุดท้ายแห่งความรักบนไม้กางเขน นั่นคือพระองค์ทรงประทานพระองค์เองเป็นเครื่องไถ่บาปเพื่อช่วยไถ่บาปของมนุษย์ทั้งมวล เพื่อที่เราทั้งหลายจะได้รับชีวิตชั่วนิรันดร์

แก่นแท้แห่งความคิดของพระเยซูคือความรักที่นำไปสู่การเสียสละพระองค์เอง การที่จะติดตามพระเยซูหมายความว่า การที่เรารักเหมือนที่พระองค์ทรงรัก ทำการรับใช้เหมือนที่พระองค์ทรงรับใช้ และอนุญาตให้พระเยซูผ่านทางพระวิญญาณบริสุทธิ์ของพระองค์ช่วยให้เราทิ้งความทะเยอทะยานที่เห็นแก่ตัวของเรา ซึ่งเราต้องจ่ายราคาบางสิ่ง แต่พระเยซูต้องจ่ายราคาทุกสิ่ง แต่พระคัมภีร์กล่าวถึงพระเยซูว่า “เพราะฉะนั้นพระเจ้าจึงทรงยกพระองค์ขึ้นสูงสุด และประทานพระนามเหนือพระนามทั้งหมดแก่พระองค์” (ฟีลิปปี 2:9)

สวรรค์จะมีมูลค่าเท่ากับสิ่งหนึ่งสิ่งใดที่เราทำการอย่างเสียสละบนแผ่นดินโลก ซึ่งจะมีการเสียลละเกิดขึ้นตามเส้นทางชีวิต แต่ความชื่นชมยินดีในการได้รับใช้จะมีน้ำหนักมากกว่าในวันนี้ และความชื่นชมยินดีชั่วนิรันดร์จะทำให้สิ่งใดๆที่เราได้ทำไปอย่างเสียสละในโลกนี้ดูเหมือนไม่มีความสำคัญ

`คุณได้ตายต่อตัวเองเพื่อพระนามของพระคริสต์ครั้งสุดท้ายเมื่อไร คำตอบของคุณเชื่อมโยงกับการดำเนินชีวิตคริสเตียนของคุณอย่างไร`