---
title:  ความต้องการความรัก
date:  23/09/2020
---

ความรักมักสำแดงตัวเองออกด้วยการกระทำ ความรักเพื่อพระคริสต์ควบคุม (compels) เรา ให้ทำบางสิ่งเพื่อมนุษย์ผู้กำลังจะพินาศ ท่านเปาโลกล่าวชัดเจน เมื่อท่านเขียนถึงคริสตจักรโครินธ์ว่า “เพราะว่าความรักของพระคริสต์ควบคุมเราอยู่” (2 โครินธ์ 5:14) พื้นฐานของศาสนาคริสเตียนไม่ใช่เลิกทำสิ่งที่เลวต่างๆ เพื่อเราจะได้รับความรอด พระเยซูไม่ทรง “เลิก” สิ่งเลวร้ายในสวรรค์เพื่อพระองค์จะปลอดภัยพระองค์ทรงเลิกสิ่งที่ดี เพื่อที่คนอื่นจะได้รับความรอด พระเยซูไม่ทรงเชื้อเชิญเราเพียงเพราะเราถวายเวลา ความสามารถ และทรัพย์สินให้กับงานของพระองค์ พระองค์เชื้อเชิญให้เรามอบถวายชีวิตของเราแด่พระองค์

ช่วงเวลาในตอนเช้าของการพบปะกับเหล่าอัครทูตบนชายหาด พระเยซูทรงวาดโครงร่างอันสดใสโชติช่วง (brilliantly) ถึงความต้องการ ในความรักของพระเจ้า

`อ่าน ยอห์น 21:15-19  พระเยซูทรงถามเปโตรอย่างไร และท่านตอนพระองค์อย่างไร เพราะเหตุใดจึงต้องถามถึงสามครั้ง`

ท่านเปโตรปฏิเสธองค์พระผู้เป็นเจ้าของท่านสามครั้ง และพระเยซูทรงล้วงเอาความจริง (elicited) ในส่วนลึกจากปากของท่านเปโตรสามครั้ง ต่อหน้าเหล่าอัครทูต พระเยซูทรงสร้างความเชื่อมั่นในตัวท่านเปโตรขึ้นใหม่ ขณะเดียวกันเป็นการบอกกับทุกคนว่า ท่านเปโตรได้รับการอภัยแล้วจากความรักของพระเจ้า และพระเยซูยังมีงานสำหรับท่านในสายงานของพระองค์

`อ่าน พระธรรม ยอห์น 21:15-19 จากการตอบคำถามของเปโตรที่ยืนยันว่าท่านรักพระเยซู พระองค์ทรงให้ท่านทำอะไรเพื่อตอบสนองความรักนั้น`

ความรักของพระเจ้ามีชีวิตชีวา ไม่ใช่เป็นแบบเฉื่อยๆ ความรักแท้เป็นมากกว่าความรู้สึกอบอุ่น เป็นสิ่งที่มากกว่าแนวคิดดีๆ แต่มันรวมเอาการให้สัญญา ความรักบังคับให้เราแสดงออก มันนำเราให้เอื้อมออกไปยังโลกแห่งพลไพร่ของพระเจ้าที่กำลังจะพินาศ ที่มีความต้องการให้ช่วยเป็นอย่างยิ่ง (desperate need) เมื่อพระเยซูตรัสกับท่านเปโตร “จงเลี้ยงดูลูกแกะของเราเถิด” เป็นทั้งพระบัญชา” และการยืนยันให้ความมั่นใจ องค์เจ้านายเรียกให้ตอบสนองความรัก และพระองค์ทรงกล่าวหนุนใจท่านเปโตร ที่มีความละอายในการกระทำของท่าน เมื่อพระเยซูทรงถูกจับ ซึ่งตอนนั้นท่านเปโตรไม่เพียงปฏิเสธว่าไม่รู้จักพระเยซู แต่ปฏิเสธพร้อมกับการกล่าวสบถสาบานด้วย ซึ่งเป็นไปตรงตามที่พระเยซูทรงทำนายไว้ทุกอย่าง

จุดที่ต้องการแสดงให้เห็นคืออะไร คุณอาจเคยล้มเหลวอย่างหมดหวังต่อองค์พระผู้เป็นเจ้า คุณอาจได้ปฏิเสธพระองค์โดยการกระทำของคุณมากกว่าหนึ่งครั้ง ข่าวดีคือพระคุณยังมีพร้อม พระเจ้าจะไม่ตัดคุณออกไป พระองค์ยังคงมีงานให้คุณทำเพื่อพระองค์ ถ้าคุณมีมีความเต็มใจ

`คุณเคยปฏิเสธองค์พระผู้เป็นเจ้าเหมือนเปโตรหรือไม่ ถ้าเคยเรื่องเป็นอย่างไร และถ้อยคำของพระคริสต์ที่ตรัสกับเปโตรบอกอะไรกับคุณ`