---
title:  การอุทิศตัวด้วยความรัก
date:  24/09/2020
---

ณ ตอบจบของคำสนทนาระหว่างท่านเปโตร และพระเยซู เรามองเห็นภาพชายสองคนกำลังเดินบนชายหาด ขณะที่คลื่นน้ำทะเลซัดสาดชายหาด พระเยซูทรงบอกท่านเปโตรเกี่ยวกับ “ราคา” ของการเป็นสาวก พระเยซูทรงต้องการให้ท่านเปโตรทราบชัดเจน ว่าท่านจะต้องพบกับอะไรบ้าง ถ้าท่านรับเอาคำเชื้อเชิญของพระเยซูที่ตรัสสั่งว่า “จงเลี้ยงดูลูกแกะของเราเถิด”

`อ่านพระธรรม ยอห์น 21:18, 19 พระเยซูทรงบอกเปโตรถึงราคาของการเป็นสาวกอย่างไรที่ทำให้ท่านตกใจ`

ในถ้อยคำเหล่านี้ พระคริสต์ทำนายถึงการข่มเหงเหล่าผู้เชื่อในพระเยซู ซึ่งบางคนต้องตายเพื่อพระศาสนา (martyrdom) ซึ่งวันหนึ่งท่านเปโตรจะได้รับประสบการณ์ พระหัตถ์ของพระองค์จะถูกเหยียดออกบนไม้กางเขน ในการเปิดเผยนี้ พระคริสต์เสนอให้ท่านเปโตรมีทางเลือก พระเยซูทรงเสนอความชื่นชมยินดียิ่งใหญ่ในชีวิต: ท่าน เปโตรได้มองเห็นภาพการเอาชนะดวงวิญญาณ และพวกเขาถูกนำมาสู่อาณาจักรของพระเจ้า ในวันเพ็นเทคอสต์ ท่านจะได้เห็นคนนับพันๆคนกลับใจมารับเอาอาณาจักรของพระคริสต์ ท่านเปโตรเองก็จะกระทำการอัศจรรย์ในนามของพระเยซู เป็นการถวายพระสิริต่อพระองค์ต่อหน้าอีกนับหลายพันคนมากขึ้น และท่านจะได้รับความชื่นชมยินดีชั่วนิรันดร์จากการที่ได้มีความสัมพันธ์กับพระคริสต์ในพันธกิจการรับใช้พระองค์

แต่สิทธิพิเศษเช่นนั้นจะมาพร้อมกับ “ราคา” ที่ต้องจ่าย มันหมายถึงการอุทิศถวาย การถวายบูชาครั้งสุดท้าย ท่านเปโตรถูกขอให้ทำการอุทิศถวายชีวิตของท่าน ท่านเปโตรเปิดตาออกกว้าง เพราะท่านเปโตรทราบว่าไม่มีการเสียสละใดจะยิ่งใหญ่เกินไป เท่ากับการที่จะเข้าร่วมพันธกิจของพระเยซูในโลกนี้

`อ่านพระธรรม 1 ยอห์น 3:16-18 สำหรับยอห์นแล้วความรักเป็นมากกว่าสิ่งนามธรรมที่คลุมเครือ ท่านให้คำนิยามความรักที่นำไปสู่การเสียสละอย่างไร`

ในความเป็นนิรันดร์นั้นไม่มีอะไรที่เราทำจะเหมือนกับการลงทุนในเรื่องเวลาและความอุตสาหะ การลงทุนแห่งชีวิตของเราจะได้รับรางวัลอันอุดมเหลือล้น มีความชื่นชมยินดีที่จะหันความรักไปสู่การกระทำ ที่จะหันความตั้งใจสู่การชมเชย เมื่อเราตอบสนองต่อความรักของพระเจ้าโดยไม่ยึดเหนี่ยวสิ่งใดไว้ ขณะที่เราเอื้อมออกไปในการรับใช้ ด้วยการเป็นพยานกับคนอื่นในฐานะเป็นราชทูตของพระคริสต์ เราได้เติมเต็มวัตถุประสงค์แห่งชีวิตของเราและได้รับประสบการณ์ชีวิตที่มีความปีติยินดียิ่งใหญ่ ดังที่พระเยซูตรัสว่า “เมื่อพวกท่านรู้อย่างนี้แล้ว และประพฤติตาม ท่านก็เป็นสุข” (ยอห์น 13:17) ความชื่นชมยินดียิ่งใหญ่ของชีวิต และความสุขอันยาวนานได้มา เมื่อเราได้เติมเต็มความหมายของการมีชีวิตอยู่ของเรา ด้วยการถวายพระสิริแด่พระเจ้า โดยการดำเนินชีวิต และการแบ่งปันความรักของพระองค์ และความจริงแก่โลก

`ยากที่จะเข้าใจคำว่า “นิรันดร์” เมื่อเรารู้เรื่องเวลาเพียงเล็กน้อย แต่เท่าที่เราสามารถทำได้ ให้พยายามจินตนาการคำว่า ชีวิตนิรันดร์ ที่ดีกว่าสิ่งใดๆ ที่เรามีในโลกนี้ เมื่อไม่มีอะไรจีรังในโลกนี้จึงไม่คุ้มค่ากับสูญเสียพระสัญญาเรื่องชีวิตนิรันดร์ที่เรามีในพระเยซู ใช่หรือไม่`