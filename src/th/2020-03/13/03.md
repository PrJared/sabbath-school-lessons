---
title:  การเรียกให้อุทิศถวายตน
date:  21/09/2020
---

ลองจิตนาการว่าคุณเป็นซีโมน เปโตร และเป็นอันดรูว์ เช้าวันนั้นแสงสีเงินสีทองของดวงอาทิตย์พึ่งโผล่เหนือทะเลกาลิลี บรรยากาศสวยงามมาก แสงอาทิตย์ขับไล่อากาศหนาวยามค่ำคืนให้ออกไป ความคิดของคุณอยู่กับการทำงานหาเลี้ยงชีพ คือการจับปลาให้ได้มากๆ ที่ผ่านมาเร็วๆนี้ ชาวประมงจับปลากันได้ดี และคุณกำลังมองไปข้างหน้า ที่คุณจะมีวันจับปลาได้ครั้งใหญ่ ขณะที่เรือเคลื่อนเข้าใกล้ฝั่ง คุณมองไปชายหาด และคุณเห็นชายคนหนึ่งกำลังเดิน คุณเพ่งสายตามอง เป็นพระเยซูชาวนาซาเร็ธนั่นเอง คุณทราบเพียงเล็กน้อยว่าอีกไม่กี่ชั่วครู่ ชีวิตทั้งชีวิตของคุณจะเปลี่ยนไป และคุณจะไม่เป็นเหมือนเดิมอีกต่อไป

`อ่าน มัทธิว 4:18-20 เพราะเหตุใดซีโมน เปโตร และอันดรูว์ จึงเต็มใจมอบอุทิศถวายชีวิตทั้งหมดติดตามพระคริสต์ พระคัมภีร์ข้อใดบ่งบอกว่าพระเยซูกำลังเรียกพวกเขาสู่จุประสงค์ที่สูงส่งกว่าการจับปลา`

จากพระกิตติคุณของยอห์น เราเรียนรู้ว่าชายเหล่านี้ได้ทราบอะไรบางอย่างเกี่ยวกับพระเยซูมานานกว่าหนึ่งปี กระนั้นพวกเขายังไม่ได้อุทิศถวายอย่างเต็มที่แด่พระองค์ พวกเขาคงเฝ้ามองการปฏิบัติ (demeanor) บางอย่างของพระคริสต์ ไม่ว่าจะเป็นพระลักษณะการปรากฏตัว ตลอดจนถ้อยคำ และการกระทำ ที่บ่งบอกชาวประมงจากกาลิลีเหล่านี้ว่า การเชื้อเชิญพวกเขาให้มาร่วมงานเป็นการเรียกที่มาจากพระเจ้าเบื้องบนหรือไม่ เหตุผลที่พวกเขาทิ้งเรือจับปลา และอาชีพชาวประมง และสิ่งแวดล้อมที่พวกเขาคุ้นชินมาติดตามพระองค์ เป็นเพราะพวกเขารู้สึกว่าพวกเขาถูกเรียกสู่วัตถุประสงค์ที่สูงส่งกว่า ชาวประมงธรรมดาเหล่านี้ตระหนักว่า พวกเขาถูกเรียกเพื่อจุดประสงค์ที่ไม่ธรรมดา พระเจ้าอาจไม่ได้เรียกคุณจากอาชีพอันเป็นที่ยอมรับ (profession) ของคุณในวันนี้ แต่พระเจ้ากำลังเรียกคุณสู่วัตถุประสงค์เหนือธรรมดา และนั่นคือการแบ่งปันความรักของพระองค์ และเป็นพยานในความจริงของพระองค์ เพื่อถวายพระสิริแด่พระองค์

`พิจารณาการเรียกท่านมัทธิว เจ้าหน้าที่เก็บภาษี ในพระธรรม มัทธิว 9:9  คุณมองเห็นอะไรในข้อความตอนนี้ที่ค่อนข้างน่าทึ่งมากที่เดียว`

เจ้าหน้าที่เก็บภาษีในอาณาจักรโรมัน บ่อยครั้งเป็นคนที่ใช้อำนาจบีบบังคับ (extortionists) โดยใช้อำนาจในตำแหน่งหน้าที่กดขี่ชาวบ้านระดับสามัญ พวกเขาจึงกลายเป็นบุคคลที่ถูกเกลียดชัง และถูกดูหมิ่นมากที่สุดในกล่ามกลางชนอิสราเอล การเชื้อเชิญของพระคริสต์ที่ว่า “จงตามเรามา” คาดคะเนล่วงหน้าได้ว่า (presupposes) ท่านมัทธิวได้ยินเรื่องราวของพระเยซู และในดวงใจของท่านมีความปรารถนาจะติดตามพระองค์ เมื่อการเรียกเชิญได้มาถึง ท่านมัทธิวจึงพร้อมสำหรับการตัดสินใจ ท่าน มัทธิวรู้สึกอัศจรรย์ใจ ที่พระเยซูทรงยอมรับท่าน และเชื้อเชิญท่านให้เป็นคนหนึ่งท่ามกลางอัครทูตของพระองค์

ส่วนลึกในดวงใจของเราทั้งปวง ต่างเฝ้ารอสำหรับบางสิ่งที่จะให้กับชีวิตมากกว่า เราก็เช่นกัน ต้องการดำรงชีวิตที่คุ้มค่า สำหรับสิ่งที่ยิ่งใหญ่กว่า มีวัตถุประสงค์ที่สง่างามกว่า (nobler) เช่นนั้น เมื่อพระเยซูทรงเรียกเรา เหมือนเรียกท่านมัทธิว ก็ให้เราติดตามพระองค์ไป

`แต่ละคนต้องสละอะไรบ้างเพื่อติดตามพระคริสต์จึงจะให้ได้ผลที่คุ้มค่าในตอนสุดท้าย`