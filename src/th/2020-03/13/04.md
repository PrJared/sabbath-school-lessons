---
title:  'เปาโล: ภาชนะที่พระเจ้าทรงเลือก'
date:  22/09/2020
---

เมื่ออัครทูตเปาโลรับเชื่อในพระเยซู ชีวิตทั้งหมดของท่านได้รับการเปลี่ยนแปลงไปโดยสิ้นเชิง พระคริสต์ทรงประทานอนาคตใหม่ถอดด้ามให้แก่ท่าน พระองค์ทรงนำอัครทูตเปาโลออกจากพื้นที่สะดวกสบาย ให้ท่านได้รับประสบการณ์ที่ท่านยากจะจินตนาการได้ โดยการทรงนำของพระวิญญาณบริสุทธิ์ อัครทูตเปาโลประกาศพระวจนะของพระเจ้ากับผู้คนนับพันๆคนถั่วแถบพื้นที่ของทะเลเมดิเตอร์เรเนียน

`อ่านพระธรรม กิจการฯ 9:3-6, 10-20 ข้อพระคัมภีร์เหล่านี้เปิดเผยให้เห็นว่า พระ เยซูทรงมีวัตถุประสงค์จากเบื้องบนสำหรับชีวิตของท่านเปาโลอย่างไร`

บ่อยครั้งพระเยซูทรงเลือกตัวแทนที่ไม่น่าเป็นไปได้ (unlikely)ให้เป็นพยานสำหรับพระนามของพระองค์  คิดถึงชายที่เคยถูกผีเข้าสิงทั้งสอง หญิงชาวสะมาเรีย หญิงโสเภณี คนเก็บภาษี คนจับปลาชาวกาลิลี อย่างท่านเปาโลตอนที่ท่านถูกเรียก ท่านกำลังทำการข่มเหงเหล่าคริสเตียนอย่างรุนแรง เมื่อท่านถูกเรียก สิ่งเหล่านี้ถูกเปลี่ยนไปโดยพระคุณ เช่นเดียวกับผู้ถูกเรียกคนอื่นๆ พระองค์ส่งพวกเขาออกไปด้วยความยินดีในดวงใจของพวกเขา เพื่อเล่าถึงเรื่องที่พระคริสต์ได้ทรงทำเพื่อชีวิตของพวกเขา แต่ละคนไม่รู้เหน็ดเหนื่อยที่จะเล่าถึงเรื่องราวว่าพระคริสต์ได้ทรงทำอะไรเพื่อพวกเขา ซึ่งช่างเป็นสิ่งอัศจรรย์ ที่พวกเขาต้องแบ่งปันออกไป พวกเขาไม่อาจอยู่เงียบๆได้

`เปรียบเทียบ กิจการฯ 28:28-31 และ 2 ทิโมธี 4:5-8 มีอะไรบ่งชี้ ว่าเปาโลไม่เคยหวั่นไหวในการอุทิศถวายตนเพื่อรับใช้พระเจ้าในการนำดวงวิญญาณมาหาพระองค์`

ตอนสุดท้ายเกี่ยวกับชีวิตของอัครทูตเปาโล ท่านถูกจับขณะที่รอการพิพากษา ท่านถูกกักตัวให้อยู่แต่ในบ้านเช่าที่กรุงโรม ท่านเปาโลกล่าวยืนยันว่า “ความรอดของพระเจ้าได้ถูกส่งไปให้คนต่างชาติแล้ว และพวกเขาจะฟัง” (กิจการฯ 28:28) บันทึกกล่าวว่า ท่านได้ต้อนรับผู้คนทั้งปวงที่มาเยี่ยมท่าน และท่านเทศนาพระวจนะให้พวกเขาฟัง(กิจการฯ 28:30, 31) ตอนสุดท้ายในชีวิตของท่าน ท่านเร้าใจท่านทิโมธี ให้ทำการเผยแพร่พระกิตติคุณ และท่านเปาโลอาจพูดเกี่ยวกับตัวท่านเองว่า “ข้าพเจ้าได้ต่อสู้อย่างเต็มกำลัง ข้าพเจ้าได้วิ่งแข่งจนครบถ้วนข้าพเจ้าได้รักษาความเชื่อไว้แล้ว” (2 ทิโมธี 4:7)

แม้ว่าการเรียกของเราไม่ตื่นเต้นอย่างบทละคร (dramatic) เหมือนการเรียกของท่านเปาโล พระเจ้าทรงเรียกเราแต่ละคนให้เข้ามามีส่วนร่วมกับพระองค์ในพันธกิจการเปลี่ยนแปลงโลก เป็นที่ชัดเจนว่า แม้จะมีความยากลำบากที่ท่านเปาโลต้องเผชิญตลอดหลายปี (ดู 2โครินธ์ 11:25-30) ท่านเปาโลรักษาความสัตย์ซื่อกับการเรียกที่ได้รับจากองค์พระผู้เป็นเจ้าไว้ เรื่องราวของอดีตผู้ทำการข่มเหงผู้ติดตามพระเยซู ที่สุดได้กลายเป็นผู้มีอิทธิพล และเป็นผู้ให้การสนับสนุนคริสเตียนมากที่สุด งานเขียนของท่านยังคงเป็นพยานอันทรงพลังในสิ่งที่องค์พระผู้เป็นเจ้าสามารถทำผ่านบางคนที่อุทิศถวายชีวิตของตนให้แก่งานขององค์พระผู้เป็นเจ้า

`พระเจ้าได้ทรงเรียกคุณใด้ทำงานอะไร คุณกำลังทำงานชิ้นนั้นอยู่หรือเปล่า`