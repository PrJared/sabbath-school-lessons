---
title:  ความคิดเพิ่มเติม
date:  07/08/2020
---

อ่านหนังสือ เอลเลน จี.ไว้ท์, ตะลันต์. อุทาหรณ์จากคำสอนของพระคริสต์, หน้า 325-365

ความเข้าใจอันถูกต้องในคำสอนของพระคัมภีร์เกี่ยวกับของประทานฝ่ายวิญญาณนำมาซึ่งความเป็นอันหนึ่งอันเดียวของคริสตจักร การที่ตระหนักว่าเราแต่ละคนมีคุณค่า เป็นสมาชิกอันเป็นที่ต้องการในฐานะเป็นส่วนหนึ่งในพระกายของพระคริสต์ นำมาซึ่งความคิดเป็นเอกภาพ สมาชิกโบสถ์แต่ละคนมีความจำเป็นสำหรับความสำเร็จในพันธกิจการประกาศพระกิตติคุณของพระคริสต์ เพราะสมาชิกทุกคนต่างได้รับของประทานเพื่อการรับใช้

“ทุกคนได้รับมอบหมายงานให้ทำสำหรับเจ้านาย ผู้รับใช้ของพระองค์แต่ละคนต่างได้รับของประทานพิเศษ หรือตะลันต์ ตามเรื่องที่อธิบายในคำอุปมา คนที่หนึ่งได้รับห้าตะลันต์ คนที่สองได้รับสองตะลันต์ และคนที่สามได้รับหนึ่งตะลันต์ กล่าวคือทุกคนได้รับสอดคล้องกับความสามารถบางประการของเขา ผู้รับใช้ทุกคนต่างได้รับความเชื่อถือเป็นสัดส่วนกับความสามารถ (capabilities) ที่แตกต่างกันไป ในการแบ่งสรรของประทานของพระองค์ พระเจ้าไม่ทรงทำการด้วยความลำเอียง เพราะพระองค์ทรงแจกจ่ายตะลันต์สอดคล้องกับการรู้จักอำนาจในการจัดการของผู้รับใช้ของพระองค์ และพระองค์ทรงคาดหวังการตอบสนองจากพวกเขา” (เอลเลน จี.ไว้ท์, คำพยานสำหรับคริสตจักร, เล่ม 2, หน้า 282)

จำไว้ด้วยว่าของประทานต่างๆ แห่งพระวิญญาณ ทรงประทานให้มาเพื่อการถวายพระสิริแด่พระเจ้า ไม่ใช่เพื่อเกียรติของตัวเราเอง พระเจ้าทรงประทานให้พวกเขาเพื่อให้สรรเสริญพระนามของพระองค์ และทำให้งานของพระองค์รุดหน้าไป

**คำถามเพื่อการอภิปราย**:

`เรามีการใช้ของประทานของพระเจ้าในคริสตจักรท้องถิ่นของเรากี่อย่าง อะไรบ้าง และอย่างไร`

`ของประทานที่สมาชิกคนอื่นได้รับ เป็นพรแก่คุณอย่างไร พร้อมกันนี้คุณได้รับของประทานอะไรบ้าง และคุณจะใช้ของประทานนั้นให้เป็นพรแก่คนอื่นอย่างไร`

`ของประทานจะเพิ่มพูนขึ้นเมื่อเราใช้ จงคิดทบทวนว่า คุณได้ใช้ของประทานเพื่อพระเจ้าอย่างไร และตามคำถามของเนื้อหาในวันพฤหัสบดี คุณสัตย์ซื่อต่อของประทานจากพระเจ้ามากเพียงใด`