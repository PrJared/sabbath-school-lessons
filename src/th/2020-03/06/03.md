---
title:  'พระเจ้า: ผู้ประทานสิ่งที่ดีทั้งปวง'
date:  03/08/2020
---

สอดคล้องกับ 1โครินธ์ 12:11, 18; เอเฟซัส 4:7, 8  และ ยากอบ 1:17 พระเจ้าทรงเป็นแหล่งกำเนิดแห่งของประทานทั้งปวง “ของประทานที่ดี และเลิศทุกอย่างนั้นมาจากเบื้องบน” ดังนั้นเราสามารถมั่นใจว่าพระวิญญาณของพระเจ้าจะทรงประทานของประทานนั้นๆ ที่เหมาะสมกับบุคลิกภาพของเราอย่างที่สุด และพระองค์จะทรงใช้ความเชี่ยวชาญของเราอย่างเต็มที่ เพื่อรับใช้ในพันธกิจ และเพื่อถวายพระสิริแด่พระนามของพระองค์

`อ่าน พระธรรม มาระโก 13:34  และ 1 โครินธ์ 12:11 พระเจ้าทรงประทานของประทานแห่งพระวิญญาณบริสุทธิ์แก่ใคร`

พระคัมภีร์นั้นชัดเจน พระเจ้าทรงมอบหน้าที่พิเศษให้กับเราแต่ละคนในการแบ่งปันพระกิตติคุณแก่คนอื่นๆ ในคำอุปมาของพระเยซู บุคคลที่เป็นเจ้าของบ้าน ก่อนเดินทางออกจากบ้าน เขาได้มอบหมายหน้าที่ให้ทาสแต่ละคนทำ และกำกับคนเฝ้าประตูให้คอยระวังอยู่ (มาระโก 13:34) พระเจ้าทรงมอบหมายให้เราแต่ละคน และพระองค์ทรงประทานของประทานแห่งพระวิญญาณแก่คนทั้งปวง เพื่อดำเนินภารกิจ หรือพันธกิจที่พระเจ้าทรงเรียกเขาทั้งหลายให้ทำ เมื่อเรามอบถวายชีวิตของเราแด่พระคริสต์ และผ่านการรับบัพติศมาเราได้กลายเป็นสมาชิกแห่งพระกาย คือคริสตจักร พระวิญญาณทรงประทานของประทานเพื่อที่เราจะสามารถรับใช้พระกายของพระคริสต์ และเป็นพยานให้แก่โลก

ในปี ค.ศ.1903 เอลเลน จี.ไว้ท์ เขียนจดหมายเจาะจงถึงชายคนหนึ่ง หนุนน้ำใจเขาให้ใช้ของประทานที่พระเจ้าทรงประทานแก่เขาเพื่อการรับใช้ นางกล่าวว่า “เราทั้งหลายเป็นสมาชิกครอบครัวของพระเจ้า ทั้งหมดต่างได้รับมอบหมายความไว้วางใจ ระดับ (degree) ยิ่งใหญ่ หรือน้อยกว่าในตะลันต์ที่พระเจ้าทรงประทานให้เพื่อใช้ในความรับผิดชอบ ไม่ว่าตะลันต์ของเราจะใหญ่ หรือเล็ก เราจะต้องรับใช้พระเจ้าในงานของพระองค์ และ เราต้องตระหนักในสิทธิ์ของบุคคลอื่นทุกคน ที่จะใช้ของประทานที่ทรงมอบหมายแก่พวกเขา

“อย่าให้เราดูหมิ่นการมีรูปร่างเล็ก มีสติปัญญาน้อย หรือมีต้นทุนด้านจิตวิญญาณน้อย” (เอลเลน จี.ไว้ท์, จดหมาย 260, 2 ธันวาคม 1903)

`อ่าน พระธรรม กิจการฯ 10:36-38; มัทธิว 3:16, 17 และ กิจการฯ 2:38-42 ข้อพระคัมภีร์เหล่านี้สอนเราอะไรเกี่ยวกับพระสัญญาของพระวิญญาณบริสุทธิ์ตอนรับบัพติศมา`

เหมือนกับที่พระเยซูทรงได้รับการเจิมด้วยพระวิญญาณบริสุทธิ์ตอนที่พระองค์ทรงรับบัพติศมา เพื่อเป็นการเตรียมตัว และจัดเต็มให้ (equip) กับพระองค์เพื่อดำเนินพันธกิจของพระองค์ในโลก  เราแต่ละคนได้รับพระสัญญาของพระวิญญาณบริสุทธิ์ตอนที่เรารับบัพติศมา พระเจ้าทรงประสงค์ให้เรามีความมั่นใจในเชิงบวก ว่าพระองค์ทรงได้ทำให้พระวจนะของพระองค์สำเร็จสมจริง โดยการประทานของประทานแห่งพระวิญญาณแก่เรา เพื่ออวยพระพรแด่คริสตจักรของพระองค์ และแก่โลก