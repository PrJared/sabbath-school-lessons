---
title:  'ของประทานที่แตกต่าง: ร่วมกันรับใช้'
date:  02/08/2020
---

คุณเคยพิจารณาว่าอัครทูตแต่ละคนมีความแตกต่างกันอย่างไรไหมในด้านพื้นฐานของพวกเขา  ด้านบุคลิก ด้านอารมณ์ และของประทานที่แตกต่างกันอย่างยิ่ง แต่นี่ไม่ใช่เครื่องถ่วง (liability) สำหรับคริสตจักร หากเป็นพละกำลัง อย่างอัครทูตมัทธิว อดีตเป็นคนเก็บภาษี ท่านเป็นคนเที่ยงตรง เป็นคนที่แม่นยำ และรักความถูกต้อง เมื่อเปรียบเทียบกับท่านเปโตร บ่อยครั้งจะเป็นคนปากไว แต่ท่านเป็นคนมีความกระตือรือร้น และเป็นคนที่มีแรงกระตุ้นในตัว และท่านมีคุณสมบัติเป็นผู้นำ อัครทูตยอห์น เป็นผู้มีจิตใจอ่อนโยน แต่เป็นคนที่มีความรู้สึกอะไรพูดโพล่งออกมา อัครทูตอันดรูว์เป็นคนที่สุขุม และรับรู้ถึงสิ่งโดยรอบ มีความรู้สึกรับ

รู้ไวต่อความรู้สึกของคนอื่นๆ อัครทูตโธมัสมีธรรมชาติเอนเอียงที่จะตั้งคำถาม หรือข้อหาสงสัย และบ่อยครั้งที่แสดงความสงสัยออกมา อัครทูตแต่ละท่านเหล่านี้ แม้ว่าจะมีบุคลิก และของประทานแตกต่างกัน แต่ทุกท่านเป็นคนที่พระเจ้าทรงใช้การได้อย่างทรงพลังในการเป็นพยานเพื่อพระองค์

`อ่าน พระธรรม 1 โครินธ์ 12:12, 13, 18-22 เราได้ค้นพบอะไรในข้อพระคัมภีร์ต่างๆ เหล่านี้เกี่ยวกับความต้องการของผู้คนที่มีของประทานแตกต่างกันใน “พระกายของพระคริสต์” นั่นคือคริสตจักร`

พระเจ้าทรงมีความยินดีในการต้อนรับผู้คนที่มีพื้นฐานแตกต่าง และมีตะลันต์ความสามารถหลากหลายสู่คริสตจักร และพระองค์ทรงมอบของประทานแก่พวกเขาเพื่อการรับใช้ พระกายของพระคริสต์ไม่ใช่ “กลุ่มของบุคคลที่มีคุณสมบัติอย่างเดียวกัน” (homogenous group) หรือไม่ใช่กลุ่มสมาชิกของ “สโมสรชานเมือง” (country club) ซึ่งคนทั้งหลายมีพื้นฐาน และแนวคิดอย่างเดียวกัน แต่ทรงต้องการกลุ่มที่มีของประทานแตกต่าง แต่เคลื่อนไหวรุดไปด้วยพลัง มีความผูกพันเป็นหนึ่งด้วยความรักเพื่อพระคริสต์ และพระคัมภีร์ และต่างมอบถวายตัวเพื่อแบ่งปันความรัก และความจริงแก่โลก (โรม 12:4; 1โครินธ์ 12:12) สมาชิกแห่งพระกายของพระคริสต์มีของประทานแตกต่างกัน แต่ละคนมีคุณค่า แต่ละคนมีความสำคัญต่อการปฏิบัติหน้าที่อย่างมีคุณภาพต่อพระกายของพระคริสต์ เหมือนตา หู และจมูกมีหน้าที่แตกต่างกัน แต่ล้วนมีความจำเป็นสำหรับร่างกาย กล่าวคือของประทานทั้งปวงมีความจำเป็นเท่าเทียมกัน (1โครินธ์ 12:21, 22)

ถ้าคุณพิจารณาร่างกายของมนุษย์ แม้แต่อวัยวะที่เล็กสุดมีบทบาทสำคัญ ตัวอย่างเช่นขนตา ถ้าเราถือว่าขนตามีความสำคัญน้อยที่สุด และโกนขนตาออกไป ฝุ่นละอองต่างๆคงทำให้การมองเห็นพร่ามัวไป ผลลัพธ์ที่ตามมาคืออาจเป็นสาเหตุให้เกิดความเสียหายแก่ดวงตาจนเยียวยาไม่ได้ ดังนั้นสมาชิกโบสถ์บางคนที่ดูเหมือน “มีความสำคัญน้อยที่สุด” ก็ยังเป็นส่วนที่จำเป็นในพระกายของพระคริสต์ และเป็นของประทานโดยพระวิญญาณบริสุทธิ์ เมื่ออุทิศถวายของประทานเหล่านี้อย่างหมดสิ้นแด่พระเจ้า เราแต่ละคนสามารถทำให้เกิดความแตกต่างชั่วนิรันดร์

`ไม่ว่าคุณจะมีพรสวรรค์มาก หรือน้อยเพียงใด มีสิ่งใดบ้างที่คุณเห็นว่ายังไม่ค่อยดี เหมือนที่บางคนในโบสถ์มี สิ่งนี้จะช่วยคุณให้อยู่ตรงจุดที่เหมาะสมอย่างไร`