---
title:  ค้นหาของประทานของคุณ
date:  05/08/2020
---

`เปรียบเทียบ 1 โครินธ์ 1:4-9 กับ 2 โครินธ์ 1:20-22 ข้อพระคัมภีร์เหล่านี้บอกเราเกี่ยวกับพระสัญญาของพระเจ้า และโดยเฉพาะอย่างยิ่งของประทานที่จะทรงประทานให้ก่อนหน้าการเสด็จกลับมาครั้งที่สองของพระคริสต์`

พระเจ้าทรงสัญญาว่าคริสตจักรของพระองค์จะสำแดงของประทานแห่งพระวิญญาณบริสุทธิ์ทั้งปวงก่อนการเสด็จกลับมาขององค์พระผู้เป็นเจ้าเล็กน้อย พระสัญญาของพระองค์นั้นแน่นอน พระองค์ได้ทรงประทานพยานแห่งพระวิญญาณพระบริสุทธิ์ในดวงใจของเรา เพื่อนำเราแต่ละคนให้เข้าใจของประทานที่พระองค์ทรงประทานให้  เป็นพระเจ้าผู้ทรงประทานของประทานผ่านพระวิญญาณบริสุทธิ์  ผู้ทรงเปิดเผยของประทานนั้นแก่เรา

`อ่าน ลูกา 11:13; ยากอบ 1:5 และ มัทธิว 7:7 ถ้าเราปรารถนาจะค้นพบของประทานที่พระเจ้าทรงประทานให้เราแต่ละคน พระองค์ทรงเชื้อเชิญให้เราทำอะไร`

เราได้รับของประทานแห่งพระวิญญาณ ขณะที่เราอุทิศถวายตัวเราเองแด่พระเจ้า และทูลขอพระองค์ทรงเผยให้เราเห็นของประทานที่ทรงประทานให้เรา เมื่อดวงใจของเราว่างเปล่าจากการยกย่องสง่าราศีของตนเอง และเรามุ่งมั่นจะรับใช้พระเยซูเป็นสิ่งแรก พระวิญญาณของพระองค์จะทรงประทับใจเราด้วยของประทานแห่งพระวิญญาณที่ได้ทรงประทานให้เรา “ไม่จนกระทั่งผ่านความเชื่อ และคำอธิษฐานที่เหล่าสาวกได้อุทิศถวายชีวิตของพวกเขาเองอย่างหมดสิ้นสำหรับการทำงานของพระองค์ พระองค์จึงจะหลั่งพระวิญญาณลงมา จากนั้นในความรู้สึกพิเศษสิ่งดีงามแห่งสวรรค์จะทรงประทานให้แก่ผู้ติดตามพระคริสต์......ของประทานนั้นเป็นของเราแล้วในพระคริสต์ แต่การได้เป็นเจ้าของแท้จริงขึ้นอยู่กับการรับเอาพระวิญญาณของพระเจ้า (  เอลเลน จี.ไว้ท์, อุทาหรห์สอนชีวิต, หน้า 327)

ของประทานแห่งพระวิญญาณ (ดู 1โครินธ์ 12:4-6) เป็นคุณสมบัติที่พระเจ้าทรงประทานให้ เพื่อเราจะสามารถนำไปรับใช้พระองค์อย่างมีประสิทธิผล พันธกิจการรับใช้เป็นพื้นที่ทั่วไปที่เราสามารถแสดงของประทานของเราออกมา และกิจกรรมต่างๆเป็นเหตุการณ์เจาะจงที่อนุญาตให้เราใช้ของประทานของเรา ของประทานไม่ได้มาในลักษณะได้รับการพัฒนาแล้วเต็มพิกัด ขณะที่พระวิญญาณทรงประทับใจคุณในบางพื้นที่ของการรับใช้ จงอธิษฐานขอการทรงนำคุณไปสู่พันธกิจการรับใช้เจาะจง เพื่อคุณจะได้แสดงออกซึ่งของประทานของคุณผ่านกิจกรรมการเอื้อมออกไป

`คุณมีของประทานเจาะจงอะไร และที่สำคัญกว่า คุณสามารถทำให้ของประทานนั้นดีขึ้นได้ไหม เพื่อจะนำของประทานเหล่านั้นไปรับใช้องค์พระผู้เป็นเจ้า`