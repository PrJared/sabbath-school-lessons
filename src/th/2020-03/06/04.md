---
title:  วัตถุประสงค์ในของประทานแห่งพระวิญญาณ
date:  04/08/2020
---

`อ่าน พระธรรม 1 โครินธ์ 12:7 และ เอเฟซัส 4:11-16 เหตุใดพระเจ้าทรงประทานของประทานแห่งพระวิญญาณแก่ผู้เชื่อแต่ละคน วัตถุประสงค์แห่งของประทานเหล่านั้นคืออะไร`

ของประทานแห่งพระวิญญาณรับมีจุดประสงค์ เพื่อสนับสนุนและเสริมพลังคริสตจักรของพระองค์ เพื่อให้พันธกิจของพระองค์สำเร็จ เพื่อสร้างเอกภาพในคริสตจักร ให้พร้อมสำหรับการทำพันธกิจของพระองค์ในโลกให้สำเร็จ ผู้เขียนพระคัมภีร์ให้ตัวอย่างแก่เราเกี่ยวกับของประทานที่พระเจ้าทรงประทานให้กับคริสตจักรของพระองค์ เช่นพันธกิจให้การบริการ  การรับใช้  การประกาศพระกิตติคุณ และการเทศนาสั่งสอน การให้ความหนุนใจ และการให้ความช่วยเหลือ ทั้งได้กล่าวเกี่ยวกับการมีไมตรีจิต (hospitality) มีใจเมตตากรุณา การให้ความช่วยเหลือ (helpfulness) การทำตัวให้มีใจร่าเริงยินดี (cheerfulness) ซึ่งมีกล่าวถึงไม่กี่ครั้ง สำหรับรายการที่สมบูรณ์ อ่านได้ที่พระธรรมโรม บทที่ 12 และ 1โครินธ์ บทที่ 12

คุณอาจรู้สึกอัศจรรย์ใจเกี่ยวกับความสัมพันธ์ระหว่างของประทานแห่งจิตวิญญาณ และความสามารถพิเศษ (talents-ตะลันต์) ตามธรรมชาติ ของประทานแห่งพระวิญญาณเป็นคุณสมบัติประทานให้จากเบื้องบนโดยพระวิญญาณบริสุทธิ์ ทรงประทานให้ผู้เชื่อแต่ละคนให้มีเครื่องมือ (equip) เพื่อพันธกิจพิเศษในคริสตจักร เพื่อให้การรับใช้แก่โลก รวมไปถึงตะลันต์ตามธรรมชาติที่ได้รับการชำระให้ศักดิ์สิทธิ์ (sanctified) โดยพระพระวิญญาณบริสุทธิ์ เพื่อใช้ของประทานนั้นในการรับใช้งานสำหรับพระคริสต์ ความสามารถพิเศษตามธรรมชาติเป็นสิ่งที่พระเจ้าทรงประทานให้ แต่ไม่ใช่ทั้งหมดถูกใช้ไปในการรับใช้เพื่อพระคริสต์

“ของประทานพิเศษของพระวิญญาณบริสุทธิ์ไม่เพียงแต่ตะลันต์ ความสามารถที่ถูกนำเสนอในคำอุปมาแต่หมายถึงของประทานทั้งหมด อันรวมทั้งสติปัญญา ความสามารถ (endowments) ไม่ว่าจะมีมาแต่เดิม หรือแสวงหามาได้ ตามธรรมชาติ หรือด้านจิตวิญญาณ ทั้งหมดจะต้องถูกใช้ในการรับใช้ของพระคริสต์ ในฐานะที่เราเป็นสาวกของพระองค์ เราอุทิศถวายตัวเราเองแด่พระองค์ตามที่เราเป็น และที่เรามี ของประทานเหล่านี้จะทรงประทานกลับมาให้เราหลังจากถูกชำระให้บริสุทธิ์แล้ว ซึ่งจะมีความสูงส่งขึ้น (ennoble) เพื่อจะถูกใช้สำหรับถวายพระสิริแด่พระเจ้า และเป็นพรแก่เพื่อนมนุษย์ต่อไป” (เอลเลน จี.ไว้ท์, อุทาหรณ์จากคำสอนของพระคริสต์,หน้า 328)

ยิ่งกว่านี้ พระเจ้าทรงสถาปนาของประทานพิเศษอย่างเช่น “ของประทานแห่งคำพยากรณ์” และตำแหน่งพิเศษในคริสตจักร อันรวมถึงศาสนาจารย์  ศิษยาภิบาล และครูสอนต่างๆ ที่รับใช้ภายในพระกายของพระคริสต์ เพื่อการเลี้ยงดู (nurture) และเตรียมเหล่าสมาชิกแต่ละคนให้พร้อมสำหรับการรับใช้ (ดูใน เอเฟซัส 4:11, 12) หน้าที่ของผู้นำคริสตจักรทั้งหลาย คือการช่วยสมาชิกแต่ละคนให้ค้นพบของประทานฝ่ายพระวิญญาณของพวกเขา และสอนพวกเขาให้ใช้ของประทานเหล่านี้เพื่อเสริมสร้างพระกายของพระคริสต์

`คุณมีพรสวรรค์ตามธรรมชาติอะไรบ้าง ซึ่งมีประโยชน์ และเป็นประโยชน์ต่อสิ่งแวดล้อมทางโลก พรสวรรค์เหล่านั้นสามารถเป็นพรแก่คริสตจักรได้ด้วยไหม`