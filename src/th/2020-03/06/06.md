---
title:  การเพิ่มพูนของประทาน
date:  06/08/2020
---

`อ่าน คำอุปมาเรื่องตะลันต์ในพระธรรม มัทธิว 25:14-30 ในเรื่องนี้มีอะไรโดดเด่นสำหรับคุณ เพราะเหตุใดผู้รับใช้สองคนแรกจึงได้รับคำชม และคนสุดท้ายได้รับการตำหนิ คำอุปมานี้บอกอะไรเราเกี่ยวการใช้ตะลันต์ของเรา ให้สังเกต มัทธิว 25:29`

นายได้ให้ตะลันต์แก่ผู้รับใช้ตาม “ความสามารถของแต่ละคน” (มัทธิว 25:14) แต่ละคนได้รับจำนวนตะลันต์แตกต่างกัน คนหนึ่งได้รับห้าตะลันต์ คนต่อมาได้รับสองตะลันต์ และคนที่สามได้รับหนึ่งตะลันต์ ผู้รับใช้แต่ละคนมีเสรีในการเลือกว่าจะนำตะลันต์ที่ได้รับไปลงทุน หรือใช้ตะลันต์ตามที่นายให้สิทธิพวกเขา จุดสำคัญตรงนี้คือว่า พวกเขาได้รับตะลันต์มา และตะลันต์ไม่ได้เป็นสมบัติของพวกเขา แต่เป็นของใครคนหนึ่ง ที่มอบหมายให้พวกเขาดูแลรับผิดชอบ

ความห่วงใยของเจ้านายไม่ใช่ใครคนหนึ่งมีตะลันต์เหนือชั้นกว่า (superior) หรืออีกคนตะลันต์ด้อยกว่า (inferior) ทั้งไม่ขึ้นอยู่กับจำนวนตะลันต์ที่พวกเขาได้รับมา ความห่วงใยของเจ้านายคือสิ่งที่แต่ละคนได้ทำกับตะลันต์ที่พวกเขาได้รับมา

อัครทูตเปาโลได้กล่าวออกมาดังนี้ใน 2โครินธ์ 8 :12 “เพราะว่าถ้ามีความกระตือรือร้นอยู่แล้ว พระเจ้าก็จะทรงรับตามที่เขามีอยู่ ไม่ใช่ตามที่เขาไม่มี” สำหรับพระเจ้า สิ่งที่ถือเป็นความหมาย ไม่ได้ขึ้นอยู่กับสิ่งที่คุณมีอยู่ แต่เป็นว่าคุณได้ทำอะไรกับสิ่งที่คุณมี”

พระเจ้าทรงชมเชยผู้รับใช้สองคนแรก  เพราะเขาเป็นคนสัตย์ซื่อในการใช้ตะลันต์ของพวกเขา ตะลันต์ของพวกเขางอกเงยขึ้นเมื่อถูกนำไปใช้ ส่วนผู้รับใช้ที่ “ชั่วร้าย” ไม่ใช้ตะลันต์ที่นายได้มอบให้กับเขา  มันจึงไม่เพิ่มพูนขึ้น นี่เป็นความจริงนิรันดร์ที่ “กฎของการรับใช้กลายเป็นความเชื่อมโยงซึ่งผูกพันเราเข้ากับพระเจ้า และ กับเพื่อนมนุษย์ของเรา” (เอลเลน จี.ไว้ท์, อุทาหรณ์จากคำสอนของพระคริสต์, หน้า 326) ผู้รับใช้ที่ไม่ซื่อสัตย์เท่ากับได้ถลุง (squandered) โอกาสที่จะได้รับใช้ และสุดท้ายสูญเสียความสามารถที่จะรับใช้ไป

เมื่อเราใช้ของประทานที่พระเจ้าทรงประทานให้เรา เพื่อถวายพระสิริแด่พระนามของพระองค์ ของประทานนั้นจะเพิ่มพูนขึ้น และขยายออกไป คุณสามารถจะค้นพบของประทานที่พระเจ้าทรงประทานให้คุณได้อย่างไร จงถ่อมใจลง และทูลขอพระเจ้าทรงเผยให้คุณเห็นพื้นที่ ที่พระองค์ทรงปรารถนาให้คุณรับใช้ในพันธกิจ ขณะที่พระเจ้าทรงประทับใจคุณ จงเข้าไปมีส่วนร่วม ของประทานของคุณจะเพิ่มพูนขึ้น ขณะคุณใช้ของประทานเหล่านั้น และคุณจะพบกับความพึงพอใจในการรับใช้พระองค์

`คิดใคร่ครวญเกี่ยวกับเรื่องอุปมาที่เรากำลังศึกษา และนำไปประยุกต์เข้ากับชีวิตของคุณเอง มีสิ่งใดที่เรื่องนี้พูดกับคุณ เกี่ยวกับสิ่งที่คุณกำลังทำกับสิ่งที่ทรงประทานให้โดยพระเจ้า (จำไว้ว่า สิ่งใดๆที่คุณมีอยู่เป็นของประทานที่มาจากพระเจ้า เช่นกัน)`