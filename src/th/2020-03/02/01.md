---
title:  'พยานที่มีเสน่ห์: พลังอำนาจการเป็นพยานส่วนบุคคล'
date:  04/07/2020
---

### อ่านข้อพระคัมภีร์สำหรับบทเรียนสัปดาห์นี้
มาระโก 5:15-20; มาระโก 16:1-11; กิจการฯ 4:1-20; 1 ยอห์น 1:1-3; กาลาเทีย 2:20; กิจการฯ 26:1-32

> <p>ข้อควรจำ</p>
> “เพราะเราไม่สามารถหยุดพูดในสิ่งที่ได้เห็น และได้ยิน” (กิจการฯ 4:20)

มีพลังอำนาจที่ไม่ธรรมดาในการเป็นพยานส่วนบุคคล เมื่อดวงใจของเรารู้สึกอบอุ่นโดยความรักของพระคริสต์ และเราถูกเปลี่ยนแปลงโดยพระคุณของพระองค์ เรามีบางสิ่งสำคัญที่จะพูดออกไปเกี่ยวกับพระองค์ การแบ่งปันสิ่งที่พระเยซูทรงกระทำให้คนอื่นเป็นเรื่องไกลตัว แต่การแบ่งปันในสิ่งที่พระองค์ได้ทำเพื่อเราเป็นการส่วนตัวเป็นสิ่งที่เกิดผลแรงกว่า

เป็นเรื่องยากกว่าที่จะพูดโต้แย้งกับประสบการณ์ส่วนบุคคล ผู้คนอาจโต้เถียงเกี่ยวกับทฤษฏีที่คุณนำเสนอ หรือการตีความหมายข้อพระคัมภีร์ของคุณ หรือแม้แต่กล่าวเยาะเย้ยเรื่องคำสอนศาสนาโดยทั่วไป แต่เมื่อบุคคลหนึ่งพูดว่า “ครั้งหนึ่งฉันรู้สึกสิ้นหวังแต่บัดนี้ฉันมีความหวัง เมื่อก่อนฉันรู้ว่าเต็มไปด้วยความรู้

สึกผิดบาป แต่ตอนฉันมีสันติสุข ฉันเคยเป็นคนไม่มีเป้าหมาย ตอนนี้ฉันมีเป้าหมายแล้ว” แม้แต่บุคคลที่มักสงสัยในเรื่องคำสอนศาสนา (skeptics) ซึ่งมักจะกล่าวเยาะเย้ย ก็จะเงียบเพราะผลกระทบจากอำนาจของพระกิตติคุณที่ได้ยิน

แม้ว่าบางคนอาจได้รับประสบการณ์แบบฉับพลัน (sudden) และเป็นเรื่องราวอย่างบทละคร (dramatics) อย่างเรื่องการกลับใจของท่านเปาโลบนถนนไปเมืองดามัสกัส บ่อยครั้ง การกลับใจใหม่เกิดขึ้นขณะที่บุคคลหนึ่งกำลังเติบโตฝ่ายจิตวิญญาณ และตระหนักในความล้ำค่าของพระเยซู รู้สึกขอบพระคุณอย่างลึกซึ้งในความมหัศจรรย์ของพระคุณ และรู้สึกในความกตัญญูอย่างสูงสุดในความรอดที่พระองค์เสนอให้อย่างไม่คิดมูลค่า พระคริสต์ทรงช่วยให้เราหันจุดเน้นแห่งชีวิตของเราอย่างเฉียบขาด (radically) การเป็นพยานจากประสบการณ์เช่นนี้ เป็นพยานที่โลกมีความต้องการอย่างยิ่งและเฝ้าคอย (desperately and longs for)