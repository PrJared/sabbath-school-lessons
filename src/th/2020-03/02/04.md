---
title:  ชีวิตที่เปลี่ยนแปลงไปสร้างความแตกต่าง
date:  07/07/2020
---

> <p></p>
> “เมื่อพวกเขาเห็นความกล้าหาญของเปโตรกับยอห์น และรู้ว่าท่านทั้งสองขาดการศึกษา และเป็นคนสามัญก็อัศจรรย์ใจ แล้วจำได้ว่าคนทั้งสองเคยอยู่กับพระเยซู” (กิจการฯ 4:13)

คริสตจักรในพันธสัญญาใหม่แพร่กระจาย และเติบโตแบบระเบิดออก (exploded) มีจำนวนผู้รับบัพติศมาในวันเพนเทคอสต์ถึง 3,000 คน (กิจการฯ 2:41) และอีกหลายพันคนเพิ่มจำนวนเข้ามาในไม่กี่สัปดาห์ต่อมา (กิจการฯ 4:4) ในไม่ช้าผู้มีอำนาจในบ้านเมืองตระหนักว่ามีอะไรกำลังเกิดขึ้น ผู้เชื่อในพระคัมภีร์ใหม่เหล่านี้เคยอยู่กับพระคริสต์ ชีวิตของพวกเขาถูกเปลี่ยนไป พวกเขาได้รับการเปลี่ยนแปลงโดยพระคุณของพระองค์ และพวกเขาไม่อาจอยู่ย่างเงียบๆได้

`อ่าน พระธรรม กิจการฯ 4:1-20 มีอะไรเกิดขึ้นตรงนี้ เมื่อผู้มีอำนาจในบ้านเมืองห้ามไม่ให้เปโตรและยอห์น ประกาศเรื่องของพระเยซู และพวกเขาทำอย่างไร`

ผู้เชื่อเหล่านี้ยังเป็นคนใหม่ในพระคริสต์ และพวกเขาจะต้องบอกเรื่องราวของพวกเขาเอง ท่านเปโตรเป็นชาวประมงที่พูดเสียงดัง ได้รับการเปลี่ยนแปลงโดยพระคุณของพระเจ้า ท่านยากอบและท่านยอห์นได้ฉายาว่าเป็น “ลูกแห่งฟ้าร้อง” ทั้งสองพบกับความลำบากในการควบคุมอารมณ์ร้อนของพวกตน ต่างได้รับการเปลี่ยนแปลงโดยพระคุณของพระเจ้า ท่านโธมัสเป็นคนชอบสงสัยได้รับการเปลี่ยนแปลงโดยพระคุณของพระเจ้า เหล่าสาวกและสมาชิกทั้งหลายในคริสตจักรยุคแรกเริ่มแต่ละคนมีเรื่องการเปลี่ยนแปลงของพวกเขาเองที่จะกล่าวเป็นพยาน และพวกเขาไม่อาจอยู่เงียบๆ ให้สังเกตข้อแถลงอันทรงพลังโดย เอลเลน จี.ไว้ท์ ในหนังสือ เคล็ดลับแห่งความสุข  “ในไม่ช้าแต่ละคนที่มาหาพระคริสต์ พวกเขาได้บังเกิดความปรารถนาในดวงใจที่จะประกาศให้คนอื่นๆ ได้รู้จักว่าเขาได้พบพระสหายประเสริฐในพระเยซู ซึ่งเป็นพระผู้ช่วยให้พ้นบาปแท้ จริง (sanctifying truth) พวกเขาไม่อาจเก็บงำไว้ในดวงใจของเขา” หน้า 78

สังเกตด้วยว่า สิ่งที่เหล่าผู้นำศาสนาได้กล่าวใน กิจการฯ 4:16  พวกเขายอมรับอย่างเปิดเผยเกี่ยวกับการอัศจรรย์ที่เกิดขึ้นจริงโดยพระคริสต์ทรงกระทำเพื่อรักษาโรคชายคนหนึ่ง ซึ่งบัดนี้ถูกนำมายืนอยู่ต่อหน้าพวกเขา แม้จะมีประจักษ์พยานทั้งหมดเช่นนี้ พวกเขาปฏิเสธจะเปลี่ยนท่าทีของพวกเขา กระนั้นแม้จะมีการต่อต้านอย่างเปิดเผย ท่านเปโตรและท่านยอห์นจะไม่ยอมหยุดจากการเป็นพยานของพวกเขา

`มีความสัมพันธ์อะไรระหว่าง “การรู้จักพระคริสต์และการแบ่งปันพระคริสต์” เหตุใดการรู้จักพระคริสต์เป็นการส่วนตัวจึงมีความจำเป็นมาก ซึ่งจะทำให้การเป็นพยานของเรามีน้ำหนักมากเกี่ยวกับพระองค์`