---
title:  การแบ่งปันประสบการณ์ของเรา
date:  08/07/2020
---

ใน พระธรรม กิจการฯ บทที่ 26 เราพบว่าอัครทูตเปาโลกำลังยืนอยู่ในฐานะนักโทษต่อหน้ากษัตริย์ อากริปปา ตรงนี้ท่านเปาโลกล่าวเป็นพยานจากเรื่องราวของท่านเอง ไม่เพียงเล่าว่า ท่านเริ่มต้นด้วยการข่มเหงเหล่าผู้ติดตามพระเยซู แต่อยู่มาภายหลังการกลับใจของท่าน ชีวิตของท่านได้เปลี่ยนไปเป็นผู้กล่าวคำพยานเพื่อพระเยซู โดยเน้นถึงพระสัญญาเรื่องการฟื้นคืนชีพใหม่ของผู้ที่ได้ตายไปแล้วในพระองค์ (กิจการฯ 26:8)

เมื่อท่านเปาโลกลับใจใหม่บนถนนไปเมืองดามัสกัส องค์พระผู้เป็นเจ้าของเราตรัสกับท่านว่า “แต่จงลุกขึ้นยืนเถิด เพราะว่าเรามาปรากฏแก่เจ้าเพื่อจะตั้งเจ้าให้เป็นผู้รับใช้ และเป็นสักขีพยานของเหตุการณ์ที่เจ้าได้เห็นเรา และของสิ่งที่เราจะสำแดงแก่เจ้า” (กิจการฯ 26:16) การแบ่งปันความเชื่อของเราจะเป็นประสบการณ์ที่ทรงพลังอำนาจเสมอ นั่นคือการเล่าถึงสิ่งที่พระคริสต์ได้ทรงทำอะไรเพื่อเราในอดีต และสิ่งที่พระองค์ทรงทำอะไรในชีวิตของเราในปัจจุบัน และสิ่งที่พระองค์จะทรงทำให้สำเร็จเพื่อเราในอนาคต

การเป็นพยานไม่ใช่การพูดอะไรเกี่ยวกับตัวเราเองเท่านั้น แต่เป็นสิ่งที่พระองค์ทรงทำเพื่อเรา พระองค์ทรงเป็นพระเจ้าผู้ทรงอภัยการอสัตย์อธรรมของเรา ทรงเยียวยาโรคต่างๆ ของเรา ทรงสวมมงกุฎแห่งความรัก และความกรุณาให้กับเรา และทรงเติมให้เราเต็มไปด้วยความรู้สึกพึงพอใจด้วยสิ่งดีทั้งหลาย (สดุดี 103:3-5) การเป็นพยานอย่างง่ายๆ คือการแบ่งปันเรื่องของเราที่เป็นไปด้วยพระคุณอันน่าประหลาดใจของพระองค์ มันเป็นการเป็นพยานถึงประสบการณ์ที่เรามีกับพระเจ้าผู้ทรงพระคุณอัศจรรย์

`อ่าน 1 ยอห์น 1:1-3 และ เปรียบเทียบกับ กาลาเทีย 2:20 เรามองเห็นอะไรคล้ายคลึงกัน และระหว่างประสบการณ์ของท่านยอห์นกับท่านเปาโลมีอะไรที่คล้ายคลึงกัน`

แม้ว่าอัครทูตยอห์นและอัครทูตเปาโลจะมีประสบการณ์ชีวิตที่แตกต่างกัน ทั้งสองได้เผชิญหน้า (encounter) กับพระเยซูเป็นการส่วนตัว ประสบการณ์ของท่านทั้งสองไม่ใช่สิ่งที่เกิดขึ้น ณ จุดเจาะจงในอดีต แล้วจากนั้นได้ผ่านพ้นไป แต่เป็นเหตุการณ์ต่อเนื่อง เป็นประสบการณ์ประจำวัน อันนำซึ่งความ

ชื่นชมยินดีในความรัก และจากการที่ได้เดินไปกับพระองค์ในแสงสว่างแห่งความจริง

การกลับใจใหม่ไม่ได้เป็นสิ่งที่ได้เกิดขึ้นในอดีตเท่านั้น มองไปยังคำกล่าวของ เอลเลน จี.ไว้ท์ ซึ่งกล่าวถึงผู้ที่คิดว่าประสบการณ์การกลับใจใหม่ในอดีตของพวกเขาเป็นสิ่งที่ผ่านมาแล้ว: “ประหนึ่งว่า พวกเขาได้รู้จักบางสิ่งเกี่ยวกับศาสนาในครั้งหนึ่ง และพวกเขาไม่จำเป็นต้องกลับใจใหม่เป็นประจำวัน แต่เราควรทำให้ทุกวัน คือเราทุกๆ คนได้กลับใจใหม่” (Manuscript Releases, เล่ม 4, หน้า 46)

`ไม่ว่าเราจะคำนึงถึงอดีตของเราที่เป็นเหตุการณ์ทรงพลัง น่าตื่นเต้นดุจบทละคร แต่เพราะเหตุใดจึงสำคัญ ที่เราจะมีความสัมพันธ์กับองค์พระเจ้าในชีวิตประจำวัน รู้สึกถึงความเป็นจริงและความดีของพระองค์ และพลังในการดำเนินชีวิตวันต่อวัน`