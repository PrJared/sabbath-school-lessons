---
title:  พลังอำนาจของการเป็นพยานส่วนบุคคล
date:  09/07/2020
---

ให้เรามองไปที่ท่านเปาโลยืนอยู่ต่อหน้ากษัตริย์อากริปปา ชายผู้ทรงอำนาจ ซึ่งเป็นกษัตริย์องค์สุดท้ายของราชวงศ์ชาวยิว คือราชวงค์ “แมคคาบีส์” (Maccabees) ซึ่งมาจากครอบครัวของเฮโรด อากริปปาประกาศตนว่าเป็นชาวยิวคนหนึ่ง แต่ในดวงใจท่านเป็นของชาวโรมัน (ดู  SDA Bible Commentary, เล่ม 6, หน้า 436) เวลานั้นอัครทูตเปาโลมีอายุแล้ว และตรากตรำจากการเดินทางเป็นมิชชันนารี และการสงครามจากการต่อสู้ในความขัดแย้งระหว่างความดีและความชั่ว ขณะที่ยืนอยู่ ณ วันนั้นดวงใจของท่านเปาโลได้รับการเติมเต็มด้วยความรักของพระเจ้า และใบหน้าของท่านฉายรัศมีแห่งความดีของพระองค์ ไม่ว่าจะเกิดอะไรขึ้นกับชีวิตของท่าน ไม่ว่าจะเป็นการกดขี่ข่มเหง และความยากแค้นต่างๆ ท่านได้ฟันฝ่าประสบการณ์แห่งความลำบากแสนเข็นมามาก กระนั้นท่านสามารถประกาศว่าพระเจ้าแสนดี

กษัตริย์อากริปปา เป็นคนที่ชอบเยาะเย้ยถากถางคนอื่น อีกทั้งเป็นคนขี้สงสัย มีจิตใจแข็งกระด้างไม่มีความสนใจเป็นพิเศษในคุณค่าของระบบใดๆ  เมื่อเปรียบเทียบกับท่านเปาโลซึ่งเต็มไปด้วยความเชื่อ อุทิศถวายตัวแด่ความจริง มีความเข้มแข็งบึกบึน (stalwart) ต่อการปกป้องความชอบธรรม ความแตกต่าง

ระหว่างชายทั้งสองไม่มีหลักฐานอะไรจะชัดแจ้งมากกว่านี้ ในการสอบสวนสืบสวนของกษัตริย์อากริปปา ท่านเปาโลขออนุญาตกล่าวเป็นพยานให้กับตัวท่านเอง และได้รับการอนุญาตจากกษัตริย์อากริปปา

`อ่านพระธรรม กิจการฯ 26:1-32 ท่านเปาโลกล่าวเป็นพยานกับกษัตริย์อากริปปาอย่างไร มีอะไรที่เราสามารถเรียนรู้ได้จากถ้อยคำของท่านเปาโล`

ความกรุณาเปิดจิตใจ ขณะที่ความหยาบคาย (abrasiveness) จะปิดกั้นมันไว้ ท่านเปาโลมีใจกรุณต่อกษัตริย์อากริปปาอย่างไม่น่าเชื่อตรงนี้ ท่านได้กล่าวสดุดีว่า “เพราะฝ่าพระบาทมีความรู้ชำนาญยิ่งในบรรดาขนบธรรมเนียม และปัญหาต่างๆของพวกยิวแล้ว เหตุฉะนั้นขอฝ่าพระบาทได้โปรดทนฟังข้าพระบาท” (กิจการฯ 26:3) จากนั้นท่านเปาโลได้เริ่มทำการอภิปรายถึงการกลับใจใหม่ของท่าน

`อ่านเรื่องการกลับใจใหม่ของท่านเปาโล ใน กิจการฯ 26:12-18 และจากนั้นสังเกตอย่างระมัดระวังว่าบังเกิดผลอะไรกับ กษัตริย์อากริปปาหรือไม่ ในกิจการฯ 26:26-28 คุณคิดว่าเหตุใดกษัตริย์อากริปปามีปฏิกิริยาเช่นนั้น มีอะไรที่กษัตริย์มีความประทับใจในคำพยานของเปาโล`

คำพยานของท่านเปาโล ที่กล่าวว่าพระเยซูทรงเปลี่ยนแปลงชีวิตของท่านอย่างไร ได้สร้างความประทับใจให้กับกษัตริย์ที่ไม่มีพระเจ้าอยู่ในใจ ไม่มีคำพยานอะไรที่บังเกิดผลเท่ากับการเปลี่ยนแปลงชีวิต

คำพยานเกี่ยวกับการกลับใจอย่างแท้จริง มีอิทธิพลอย่างอัศจรรย์ต่อคนอื่นๆ แม้แต่กับกษัตริย์ไม่มีพระเจ้าได้รับการดลใจจากการได้ยินเรื่องชีวิตที่ได้รับการเปลี่ยนแปลงโดยพระคุณ เราทั้งหลายควรสามารถบอก

กับคนอื่นๆ เกี่ยวกับความหมายของการได้รู้จักพระเยซู และการได้รับการไถ่ให้รอดโดยพระโลหิตของพระองค์