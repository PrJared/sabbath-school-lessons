---
title:  ความคิดเพิ่มเติม
date:  03/07/2020
---

อ่าน เอลเลน จี.ไว้ท์, พระประสงค์ของพระเจ้าสำหรับคริสตจักรของพระองค์. กิจการของอัครทูต, หน้า 9-16 และ ผู้พึงปรารถนาแห่งปวงชน, หน้า 822-828

คริสตจักรสมัยพระคัมภีร์ใหม่เผชิญกับอันตรายจากการล้มเหลวในการเข้าใจวัตถุประสงค์ของการดำรงอยู่ของคริสตจักร เอลเลน จี.ไว้ท์ ได้พรรณนาถึงอันตรายนี้ว่า “การข่มเหงที่เกิดกับคริสตจักรในกรุงเยรูซาเล็ม

เป็นผลให้เกิดแรงผลักดันยิ่งใหญ่ให้กับงานการประกาศพระกิตติคุณ ทำให้เกิดความสำเร็จยิ่งใหญ่ในพันธกิจการประกาศ และการรับใช้ ซึ่งได้ขยายออกไปกว้างไกล...ก่อนหน้านี้ การที่เหล่าอัครทูต และเหล่าสาวกรีรอนานเกินไป ปล่อยเวลาให้ผ่านไปไม่รีบร้อนในการออกไปประกาศทั่วโลก โดยไม่ใส่ใจพระบัญชาของพระผู้ช่วยให้รอดที่ให้ทำการประกาศไปทั่วโลก และลืมไปว่าพละกำลังที่ต่อต้านความชั่วร้ายที่ดีที่สุด คือการก้าวรุดออกไปในการประกาศ และการรับใช้ ณ ตอนนั้นพวกเขาคิดกันว่า ไม่มีงานใดจะสำคัญกว่าที่พวกเขาจะปกป้องคริสตจักรในกรุงเยรูซาเล็มจากการโจมตีของศัตรู แทนที่จะสั่งสอนให้ผู้ที่กลับใจใหม่นำพระกิตติคุณออกไปประกาศให้กับผู้ที่ยังไม่ได้รับฟังข่าวประเสริฐ พวกเขาตกอยู่ในอันตรายของการศึกษาหลักสูตรที่จะนำผู้เชื่อทั้งมวลให้มีความพึงพอใจกับสิ่งต่างๆ ที่พวกเขาได้ประสบกับความสำเร็จ” (เอลเลน จี.ไว้ท์, กิจการของอัตรทูต, หน้า 105)

**คำถามเพื่อการอภิปราย**:

`มองดูข้ออ้างอิงของ เอลเลน จี.ไว้ท์ ข้างบน เหตุใดแม้แต่เราในปัจจุบันต้องระมัดระวังไม่ให้ตกอยู่ในอันตรายคล้ายกัน เรากำลังเผชิญกับการท้าทายกับงานมิชชันนารีต่อหน้าเรา เหตุใดการมีท่าทีรีรอไม่ให้การใส่ใจในการประกาศพระกิตติคุณเท่าที่ควรจึงเป็นสิ่งผิด และเป็นความเศร้าที่น่ากลัวยิ่ง`

`เหตุใดท่านจึงคิดว่า พระธรรมกิตติคุณแต่ละเล่ม ได้จบลงด้วยพระบัญชาอย่างเดียวกัน อ่าน มัทธิว 28:18-20; มาระโก 16:15, 16; ลูกา 24:46-49 และ ยอห์น 20:21 สิ่งนี้มีความหมายสำหรับเหล่าผู้เชื่อในศตวรรษที่หนึ่งอย่างไร และสิ่งนี้มีความหมายอะไรสำหรับเราในวันนี้`

`การเป็นพยาน และการรับใช้สามารถเข้ามาแทนที่การเป็นผู้เข้มแข็งฝ่ายจิตวิญญาณแท้จริงได้ไหม ถ้าอย่างนั้น เป็นไปได้อย่างไร และเราสามารถใช้ความระมัดระวังอย่างไร เพื่อจะไม่ตกไปสู่กับดักนั้น`

`จงอภิปรายคำถามสุดท้ายของหัวข้อศึกษาวันอังคาร ว่าจะเป็นพยานได้อย่างไร และการปฏิบัติรับใช้ มีผลต่อการเติบโตด้านจิตวิญญาณของเราหรือไม่ มีอะไรที่เราได้เรียนรู้เพื่อนำไปช่วยคนอื่นได้ และมีข้อผิดพลาดอะไรที่เราจะช่วยคนอื่นให้หลีกเลี่ยง`

`ไตร่ตรองถึงความจริงที่พระเจ้าทรงรักพวกเราแต่ละคนเป็นคนๆ ไป เราจะสามารถเข้าใจความหมายนี้อย่างไร และสิ่งนี้เป็นความจริงสำคัญที่สุดในทั้งจักรวาลที่ส่งผลต่อชีวิตของเราอย่างไร`