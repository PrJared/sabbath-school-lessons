---
title:  ถูกกระตุ้นโดยความรัก
date:  02/07/2020
---

สัปดาห์นี้เราได้มุ่งเน้นในการตอบคำถามที่ถามว่า “ทำไมต้องเป็นพยาน” เราได้ค้นพบแล้วว่า ขณะที่เราแบ่งปันความเชื่อของเรา เราได้รับความชื่นชมยินดีของการได้ร่วมงานกับพระเจ้าในพันธกิจของพระองค์ที่มี

ต่อโลก การเป็นพยานของเราเรื่องความรักของพระองค์ เป็นการจัดให้ผู้คนได้รับโอกาสยิ่งใหญ่สำหรับความรอด ในเมื่อพวกเขาสามารถมองเห็นพระคุณ และความจริงของพระองค์ชัดเจนยิ่งขึ้น

ในเวลาเดียวกัน การเป็นพยานยังเป็นหนึ่งในวิธีการของพระเจ้าเพื่อให้เราเติบโตฝ่ายจิตวิญญาณ ความล้มเหลวในการแบ่งปันสิ่งที่พระคริสต์ได้ทำเพื่อเราและการรับใช้คนอื่นนั้นบีบคั้นจิตวิญญาณของเรา

การเป็นพยานได้วางเราไว้กับจุดสัมผัสกับดวงใจของบุคคลผู้เฝ้ารอรับความรอดสำหรับมนุษยชาติทั้งมวล เป็นการตอบสนองต่อพระบัญชาของพระองค์ ในหัวข้อศึกษาสำหรับวันนี้เราจะทำการทดสอบแรงกระตุ้นยิ่งใหญ่สำหรับการเป็นพยานทั้งปวง

`อ่าน พระธรรม 2 โครินธ์ 5:14, 15, 18-20 อัครทูตเปาโลได้รับการกระตุ้นด้วยอะไร จึงทำให้ท่านมีประสบการณ์ การทดลอง ความยากแค้น ความยากลำบาก และการกดขี่ เพื่อเห็นแก่พระกิตติคุณ แรงกระตุ้นอย่างเดียวกันนี้สามารถเกิดกับการรับใช้ของเราเพื่อพระคริสต์อย่างไร`

อัครทูตเปาโลได้รับการกระตุ้นโดยความรัก มีหลายสิ่งที่เราทำเพราะความรัก แต่ไม่ทำเพราะเหตุผลอื่น เมื่อท่านอัครทูตประกาศว่า“เพราะว่าความรักของพระคริสต์ควบคุม (constrains) เราอยู่” (2 โครินธ์ 5:14) พระองค์ตรัสถึงความจริงนิรันดร์ คำว่า “constrains” ยังหมายถึง ที่จะเร่งเร้า ที่จะผลักดัน

ที่จะควบคุม หรือที่จะดลใจอย่างยิ่ง ความรักของพระคริสต์ควบคุมการกระทำของอัครทูตเปาโล และกระตุ้นให้ท่านเป็นพยานเพื่อพระองค์อย่างมีเป้าหมาย ไม่สะทกสะท้าน (undaunted) และด้วยจิตมุ่งมั่น ท่านได้แบ่งปันแผนการแห่งความรอดตลอดทั่วพื้นที่ทะเลเมดิเตอร์เรเนียน

“ความรักจะสถิตในดวงใจผู้เป็นคริสเตียนตลอดทั้งตัวและหัวใจ (thoroughgoing) ชักนำแรงกระตุ้นของเขาเพื่อการกระทำจากดวงใจแห่งความรักที่เขามีในองค์เจ้านาย (his Master) ของเขา ซึ่งจากรากแห่งความรักที่เขามีในพระคริสต์จะงอกใบอ่อนแห่งความไม่เห็นแก่ตัว เขามีความสนใจพี่น้องแห่งความเชื่อ (brethren)ของเขา” (เอลเลน จี.ไว้ท์, บ้านในอุดมคติ, หน้า 425)

เมื่อเราตระหนักอย่างแท้จริงในความยิ่งใหญ่แห่งการเสียสละของพระคริสต์ที่ได้ทรงทำเพื่อเรา เราจะรู้สึกท่วมท้นโดยความรักของพระองค์ และซึ่งจะบังคับให้เราแบ่งปันในสิ่งที่พระองค์ได้ทรงทำเพื่อเรา

`พระเจ้าผู้ทรงสร้างสรรพสิ่ง (ดาราจักร  ดวงดาวทั้งปวง  เหล่าทูตสวรรค์ จักรวาลทั้งมวล และโลกอื่นๆ) เป็นพระเจ้าที่เสด็จมาบังเกิดเป็นมนุษย์ และสิ้นพระชนม์บนไม้กางเขนเพื่อเรา ความจริงน่าประหลาดใจยิ่งนี้ ไม่เพียงสร้างความรักในใจเราให้รักพระเจ้า แต่ยังให้เรามีความปรารถนาที่จะแบ่งปันความรักนั้นด้วยอย่างไร`