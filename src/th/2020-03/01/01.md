---
title:  ทำไมต้องเป็นพยาน
date:  27/06/2020
---

### อ่านข้อพระคัมภีร์สำหรับบทเรียนสัปดาห์นี้
ยากอบ 5:19, 20; ลูกา 15:6; เศฟันยาห์ 3:17; ยอห์น 7:37, 38; 1 ทิโมธี 2:3, 4; 2โครินธ์ 5:14, 15

> <p>ข้อควรจำ</p>
> “การกระทำเช่นนี้เป็นการดี และเป็นที่ชอบพระทัยพระเจ้า พระผู้ช่วยให้รอดของเรา พระองค์ทรงประสงค์ให้ทุกคนได้รับความรอด และรู้ความจริง”  (1 ทิโมธี 2:3, 4)

พระประสงค์ยิ่งใหญ่ของพระเจ้าคือที่จะให้ผู้คนทุกหนทุกแห่ง ตอบสนองต่อความรักของพระองค์ รับเอาพระคุณของพระองค์ และถูกเปลี่ยนแปลงใหม่โดยพระวิญญาณบริสุทธิ์ของพระองค์ และที่สุดได้รับความรอดในอาณาจักรของพระองค์ ไม่มีความปรารถนาใดยิ่งใหญ่กว่าความรอดของเรา ความรักของพระองค์ไร้ขอบเขตจำกัด พระเมตตาไม่อาจตวงวัดได้ ความเห็นอกเห็นใจไม่มีที่สิ้นสุด การอภัยบาปของพระองค์ไม่เคยเหือดแห้ง ฤทธิ์อำนาจของพระองค์ไร้ขีดจำกัด เมื่อเปรียบเทียบกับพระ (gods) ของผู้ที่ไม่เชื่อในพระเจ้า ซึ่งประสงค์เครื่องถวายบูชา ไม่ว่าเราต้องการจะได้รับความรอดมากเท่าใด พระเจ้าใคร่จะช่วยเราให้รอดมากกว่า “การกระทำเช่นนี้เป็นการดี และเป็นที่ชอบพระทัยของพระเจ้า พระผู้ช่วยให้รอดของเรา พระองค์ทรงประสงค์ให้ทุกคนได้รับความรอด และรู้ความจริง” (1 ทิโมธี 2:3, 4) ดวงหทัยของพระองค์ทรงปรารถนาให้ท่านทั้งหลาย และข้าพเจ้าได้รับความรอด

การเป็นพยานเป็นเรื่องทั้งหมดของพระเยซู คือเรื่องเกี่ยวกับสิ่งที่พระองค์ได้ทำเพื่อช่วยเราให้รอด เรื่องเกี่ยวกับสิ่งที่ได้ทรงเปลี่ยนแปลงชีวิตของเรา และความน่าพิศวงเกี่ยวกับความจริงแห่งพระวจนะของพระองค์ ซึ่งบอกให้เราทราบว่าพระองค์คือใคร และพระองค์ทรงมีความงดงามแห่งพระอุปนิสัยอย่างไร เหตุใดเราต้องเป็นพยาน เมื่อเราเข้าใจว่าพระองค์เป็นใคร และได้มีประสบการณ์อันน่าทึ่งเกี่ยวกับพระคุณ และฤทธิ์อำนาจแห่งความรักของพระองค์ เราไม่อาจอยู่นิ่งเฉยอีกต่อไป เหตุใดจึงต้องเป็นพยาน  ขณะที่เรามีส่วนร่วมพันธกิจกับพระองค์ เราได้เข้าสู่ความชื่นชมยินดีเมื่อเราได้เห็นผู้คนได้รับการไถ่ให้รอดโดยพระคุณ และได้รับการเปลี่ยนแปลงโดยความรักของพระองค์