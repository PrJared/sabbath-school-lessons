---
title:  การเติบโตโดยการให้
date:  30/06/2020
---

ทะเลตาย (The Dead Sea) เป็นจุดต่ำสุดของผิวโลก คือต่ำกว่าระดับน้ำทะเลถึง 1,388 ฟุต เรียกว่าเป็นทะเลที่มีระดับน้ำต่ำสุดในโลก แม่น้ำจอร์แดนไหลลงไปที่ทะเลกาลิลี และจากทะเลกาลิลีน้ำไหลผ่านหุบเขาจอร์แดน และไปสิ้นสุดที่ทะเลตาย และน้ำในทะเลตายไม่มีที่ระบายออกไปไหนเลย

อากาศทั่วไปตามฤดูกาล ร้อนและแห้ง เมื่อแสงอาทิตย์สาดส่องลงมาทำให้ภูมิประเทศมีสภาพเหมือนอากาศเหนือทะเลทราย ทำให้น้ำในทะเลตายระเหยเป็นไอค่อนข้างเร็ว เหตุนี้จึงทำให้น้ำทะเลมีเกลือ และแร่ธาตุต่างๆ เข้มข้นถึง 33.7 เปอร์เซ็นต์ น้ำทะเลจึงไม่มีปลา และไม่มีพืชชนิดใดเจริญเติบโตได้ สิ่งมีชีวิตจำนวนเพียงเล็กน้อยคือจุลินทรีย์บางชนิด นอกนั้นก็เป็นเชื้อแบคทีเรียอาศัยอยู่อย่างเบาบางที่ก้นทะเล

ในชีวิตคริสเตียนของเรา ถ้าพระคุณของพระเจ้าที่ไหลสู่ชีวิตของเราไม่ไหลออกไปสู่คนอื่นๆ เราก็จะกลายเป็นน้ำนิ่ง (stagnant) ที่มีกลิ่นเหม็นอับ เป็นเหมือนสิ่งไร้ชีวิตดังเช่นน้ำในทะเลตาย ในฐานะที่เรา

เป็นคริสเตียน นั่นไม่ใช่วิถีที่เราจะดำเนินชีวิต

`อ่าน พระธรรม ยอห์น 7:37, 38 และลูกา 6:38  เมื่อเปรียบเทียบกับประสบการณ์ของทะเลตาย เมื่อเหล่าผู้เชื่อได้รับกระแสน้ำสดใหม่จากพระคริสต์ ผลลัพธ์ตามธรรมชาติคืออะไร`

“พระเจ้าอาจเอื้อมถึงเป้าหมายในการช่วยคนบาปให้รอดปราศจากการช่วยเหลือของเรา แต่เพื่อที่เราจะได้พัฒนาอุปนิสัยเหมือนกับพระอุปนิสัยของพระคริสต์ เราต้องแบ่งปันงานของพระองค์ เพื่อที่จะเข้าไปสู่ความ

ชื่นชมยินดีจากการได้เห็นดวงวิญญาณได้รับการไถ่ให้รอดโดยการถวายบูชาของพระองค์ เราต้องให้ความร่วมมือกับภาระหนักของพระองค์ เพื่อการไถ่ให้รอดของคนทั้งหลาย” (เอลเลน จี.ไว้ท์, ผู้พึงปรารถนาแห่ง ปวงชน, หน้า 142)

“เหล่าคนที่ต้องการชัยชนะจะต้องถอนตัวออกจากพวกเขาเอง และทางเดียวที่จะประสบความสำเร็จในงานใหญ่นี้ คือจะต้องมีความสนใจอย่างมากในเรื่องความรอดของคนอื่นๆ” (เอลเลน จี.ไว้ท์,   Fundamentals of Christian Education, หน้า 207)

เราจะเติบโตเมื่อเราแบ่งปันกับคนอื่น สิ่งใดที่พระคริสต์ได้ทรงทำในชีวิตของเราเอง คิดทบทวนสิ่งทั้งปวงที่พระคริสต์ทรงได้ประทานให้คุณ มีอะไรน่าสังเวชที่สุดสิ่งเดียวในความเห็นแก่ตัวที่อาจขัดขวาง

เราจากการแบ่งปันกับคนอื่นๆ จากสิ่งที่ตัวเราเองได้รับมา ขณะเดียวกัน เมื่อเราล้มเหลวที่จะแบ่งปันความเชื่อของเรา ชีวิตฝ่ายวิญญาณจิตของเราจะกลายเป็นเหมือนน้ำนิ่งในทะเลตาย

`มีอะไรเป็นประสบการณ์ของเราเองในการเป็นพยานแก่คนอื่น อธิษฐานกับคนอื่น และทำการปฏิบัติรับใช้คนอื่น ประสบการณ์ดังกล่าวเกิดผลกับความเชื่อของคุณเอง และการดำเนินชีวิตกับองค์พระผู้เป็นเจ้าอย่างไร`