---
title:  ความสัตย์ซื่อต่อพระบัญชาของพระคริสต์
date:  01/07/2020
---

ความจงรักภักดีต่อพระคริสต์ ต้องการการมอบถวายตัวที่จะทำตามน้ำพระทัยของพระองค์ เป็นสิ่งจำเป็นที่จะเชื่อฟังพระบัญชาของพระองค์ ซึ่งยังผลให้ดวงใจเต้นเป็นจังหวะของการช่วยวิญญาณที่หลงหายให้รอดนั่นคือดวงใจที่ไตร่ตรองในสิ่งที่พระเจ้าทรงให้ความสำคัญเป็นสิ่งแรก

`อ่าน 1 ทิโมธี 2:3, 4 และ 2 เปโตร 3:9 พระคัมภีร์ตอนนี้บอกอะไรเราเกี่ยวกับดวงหฤทัยของพระเจ้าที่พระองค์ให้ความสำคัญก่อนสิ่งอื่นใดคืออะไร`

พระเจ้าทรงมีความกระตือรือร้นเกี่ยวกับการช่วยผู้คนให้รอด ไม่มีอะไรสำคัญมากกว่าสิ่งนี้สำหรับพระองค์ ”พระองค์ทรงประสงค์ให้ทุกคนได้รับความรอด และรู้ความจริง” (1 ทิโมธี 2:4) และ “พระองค์ไม่ประสงค์ให้ใครพินาศเลย แต่ประสงค์ให้ทุกคนกลับใจใหม่” (2 เปโตร 3:9) ข้อคิดเห็นในข้อพระคัมภีร์ตอนนี้จาก  The SDA Bible Commentary  บอกว่า ในภาษากรีกใช้คำสำหรับ “ความเต็มใจ” คือ “boulomai” ซึ่งแสดงออกถึงความโน้มเอียงของจิตใจ เหมือนกับคำว่า “ต้องการ” หรือ “ปรารถนา” หนังสืออธิบายพระคัมภีร์ได้ตั้งข้อสังเกตในเชิงลึกของคำเล็กๆ อย่างคำในภาษากรีกสำหรับ “แต่” คือ “alla” ซึ่งถูกนำมาใช้ตรงนี้เพื่อกล่าวเน้นในความแตกต่างระหว่าง “การตีความธรรมชาติของพระเจ้าผิดไป” อย่างเช่น “พระองค์อาจเต็มพระทัยให้บางคนถึงแก่ความพินาศ” ขณะที่ตามความเป็นจริงคือ “ทรงประสงค์ให้คนทั้งปวงได้รับความรอด” (The SDA Bible Commentary, เล่ม 7, หน้า 615) พระคริสต์ทรงพระบัญชาให้เราแต่ละคนมีส่วนร่วมกับพระองค์ในพันธกิจของพระองค์ นั่นคือการเป็นพยานในความรัก พระคุณ และความจริง ซึ่งเป็นผลพลอยได้จากความปรารถนาสำหรับมวลมนุษยชาติให้ได้รับความรอด

อ่าน กิจการฯ 13:47 และเปรียบเทียบกับ อิสยาห์ 49:6 ข้อความตอนนี้ใช้ครั้งแรกสำหรับใคร อัครทูตเปาโลใช้ไปอย่างไร

มีหลายครั้งที่คำพยากรณ์ในพระคัมภีร์เดิมถูกนำไปประยุกต์ใช้มากกว่าหนึ่งครั้ง ตรงนี้อัครทูตเปาโลนำเอาคำพยากรณ์ที่อ้างครั้งแรกถึงชนอิสราเอล ซึ่งกล่าวพยากรณ์ถึงพระเมสสิยาห์ (ดู อิสยาห์ 41:8; อิสยาห์ 49:6 และ ลูกา 2:23) และนำมาประยุกต์ใช้ในพระคัมภีร์ใหม่ สำหรับคริสตจักรที่ละเลย หรือมองไม่เห็นความสำคัญในพระบัญชาของพระคริสต์ ซึ่งเท่ากับล้มเหลวในพระประสงค์ของการมีชีวิตอยู่ และพลาดจาก การถูกเรียกตามคำพยากรณ์ให้ดำเนินพันธกิจในโลก

`มีอันตรายอะไรเกิดแก่คริสตจักรท้องถิ่น ถ้าเราหันมามุ่งเน้นแต่ภายในคริสตจักรของตนเท่านั้น และลืมจุดประสงค์ที่ได้เริ่มต้นไว้แล้ว`