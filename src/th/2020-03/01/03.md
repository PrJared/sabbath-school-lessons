---
title:  การทำให้พระเยซูทรงยินดี
date:  29/06/2020
---

มีใครเคยถามคุณไหมว่า “วันนี้ของคุณกำลังเป็นไปอย่างไร” หรือ “ทุกสิ่งของคุณเป็นไปในทางที่ถูกต้องไหมในวันนี้” และจะเป็นอะไรไหมถ้าเราจะถามคำถามเหล่านั้นกับพระเจ้า” โดยถามว่า “พระเจ้า วันนี้พระองค์ทรงรู้สึกอย่างไรบ้าง”  “พระองค์คิดว่าพระองค์จะได้รับการตอบสนองอย่างไร” อาจเป็นไปได้ที่คำตอบของพระองค์จะเป็นไปในรูปนี้ “วันของเราช่างยากลำบากสุดๆ น้ำตาเราไหลเมื่อมองเห็นผู้คนในศูนย์อพยพต่างเผชิญกับความเหน็บหนาว ความหิว และพวกเด็กๆ พากันร้องไห้ระงม เราได้เดินไปตามถนนในเมืองใหญ่หลายสายของโลกนี้ ที่มีผู้คนเดินกันขวักไขว่ เราอดกลั้นน้ำตาไม่ได้เมื่อมองเห็นพวกคนไร้บ้าน และพวกเขายากจนขาดแคลน  ดวงใจของเราแทบสลายเมื่อเห็นสตรีจำนวนมากถูกทำทารุณกรรม พวกเด็กๆ พลอยถูกทำทารุณกรรมไปด้วย พวกเด็กสาวจำนวนไม่น้อยถูกขายไปเป็นทาสทางเพศ เราได้เห็นความรุนแรงของสงคราม ซึ่งมีผลกระทบความเสียหายทางธรรมชาติ ความเจ็บปวดรวดร้าวของผู้คนที่เกิดจากการรบพุ่งทำลายล้างรุนแรง อีกทั้งมีโรคร้ายที่แพร่กระจายอย่างรวดเร็ว เมื่อได้ยินพระเจ้าตรัสเช่นนั้นคุณอยากจะตอบสนองโดยถามพระองค์ว่า “แต่พระเจ้า มีอะไรบ้างไหมที่จะทำให้พระองค์รู้สึกชื่นชมยินดี มีอะไรบ้างไหมที่ทำให้ดวงหทัยของพระองค์รู้สึกยินดี มีสิ่งใดบ้างไหมที่ทำให้พระองค์ทรงร้องเพลงได้”

`อ่าน พระธรรม ลูกา 15:6, 7, 9, 10  และ 22-24, 32 เรื่องราวเหล่านี้จบลงอย่างไร และการจบลงของเรื่องบอกเราเกี่ยวกับพระเจ้าอะไรบ้าง`

ทั้งสวรรค์มีความยินดีเมื่อผู้ที่หายไปถูกพบ ในโลกที่เต็มไปด้วยโรคร้าย ภัยพิบัตินานา และความตาย เราสามารถนำความชื่นชมยินดีสู่ดวงหทัยของพระเจ้าด้วยการแบ่งปัน “ข่าวดี” แห่งความรอดกับคนอื่นๆ แรงกระตุ้นยิ่งใหญ่อย่างหนึ่งในการแบ่งปันความรักของพระคริสต์ คือการมีความรู้ในการแบ่งปันซึ่งจะนำความยินดีสู่ดวงหทัยของพระเจ้า ทุกครั้งที่เราเปิดเผยความรักของพระองค์ ทั้งสวรรค์ร้องเพลงด้วยความยินดี

`อ่าน พระธรรม เศฟันยาห์ 3:17  องค์พระผู้เป็นเจ้าของเราทรงตอบสนองอย่างไร เมื่อเรารับเอาพระคุณแห่งความรอดของพระองค์`

ลองจินตนาการฉากนี้ ผลลัพธ์แห่งการเป็นพยานของเรา มีผู้ชายบางคน หรือเด็กชาย หรือเด็กหญิง รับเอาพระเยซูเป็นพระผู้ช่วยให้รอดของพวกเขา  พระคัมภีร์กล่าวว่า ทั้งสวรรค์มีความชื่นชมยินดีร่วมกันร้องเพลง และพระผู้ช่วยให้รอดของเรามีความยินดีกับบุคคลเหล่านั้นด้วยการร้องเพลง มีสิ่งใดที่จะเป็นรางวัล และการเติมเต็มเช่นนี้ มากไปกว่าสวรรค์ได้รับทราบการเป็นพยานของเราได้นำความยินดีไปสู่ดวงหทัยของพระเจ้าในโลกที่แสนเศร้าใบนี้