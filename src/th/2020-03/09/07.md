---
title:  ความคิดเพิ่มเติม
date:  28/08/2020
---

“ในพระคริสต์มีความอ่อนโยนของผู้เลี้ยงแกะ มีความรักใคร่ของผู้เป็นบิดามารดา และมีพระคุณ แห่งความเมตตา ความสงสารอันไม่มีที่เปรียบของพระผู้ช่วยให้รอด พระพรของพระองค์ที่ทรงเสนอให้ในลักษณะจูงใจ พระองค์ไม่ทรงพึงพระทัยเพียงแค่การประกาศถึงพระพรทั้งหลาย พระองค์นำเสนอในความน่าประทับใจที่สุด เพื่อให้ผู้คนรู้สึกตื่นเต้นที่จะได้เป็นเจ้าของ ด้งนั้นเหล่าผู้รับของพระองค์จะต้องนำเสนอความรุ่งเรืองแห่งพระสิริแห่งของประทานได้ทั้งหมด ความรักมหัศจรรย์ของพระคริสต์จะละลายใจแข็งกระด้าง และทำให้ดวงจิตสงบ (subdue) เมื่อมีการกล่าวซ้ำในหลักความเชื่อ ก็จะไม่ทำให้เกิดความสำเร็จอะไร “พระเจ้าของพวกท่านตรัสว่า “จงชูใจ จงชูใจประชากรของเรา”...”เจ้าจงขึ้นไปบนภูเขาสูง โอ ศิโยนผู้นำข่าวดี จงเปล่งเสียงของเจ้าด้วยเต็มกำลัง โอเยรูซาเล็มผู้นำข่าวดี จงเปล่งเสียงเถิด อย่ากลัวเลย จงพูดกับเมืองทั้งหลายของยูดาห์ว่า “ดูเถิดพระเจ้าของพวกเจ้า ดูสิ พระยาห์เวห์ องค์เจ้านายเสด็จมาด้วยอานุภาพ และพระกรของพระองค์ครอบครองเพื่อพระองค์ นี่แน่ะรางวัลของพระองค์ก็อยู่กับพระองค์ และค่าตอบแทนของพระองค์ก็อยู่เฉพาะพระพักตร์พระองค์ พระองค์จะทรงเลี้ยงฝูงแกะของพระองค์ เหมือนผู้เลี้ยงแกะ พระองค์จะทรงรวบรวมลูกแกะไว้ด้วยพระกรของพระองค์ พระองค์จะทรงอุ้มไว้ที่พระทรวง และจะค่อยๆ นำแม่แกะที่มีลูกอ่อน” (อิสยาห์ 40:1, 9-11) (เอลเลน จี.ไว้ท์, ผู้พึงปรารถนาแห่งปวงชน, หน้า  826, 827)

**คำถามเพื่อการอภิปราย**:

`เราจะแน่ใจได้อย่างไรว่า การชี้ความผิดของคนอื่น จะไม่ทำให้เราล้มลงสู่ความผิดเหมือนกับเขา`

`ถ้ามีคนพูดว่า “ผมรู้สึกดีใจที่คุณป้าของผมได้ขึ้นไปอยู่บนสวรรค์แล้ว” แต่คุณรู้ว่านั่นเป็นความเชื่อที่ไม่ถูกต้อง เพราะคุณป้าของเขายังอยู่ในหลุมฝังศพเพื่อรอการเสด็จกลับมาของพระเยซู คุณจะสอนเขาอย่างไร ควรสอนหลักความเชื่อให้เขาทันทีดีหรือไม่`

`จงอภิปรายข้อความต่อไปนี้ “การมองหาความชั่วของคนอื่น เป็นการพัฒนาความชั่วในใจเรา เมื่อมองหาสิ่งชั่วร้ายของคนอื่น จะเปลี่ยนคนมองไปสู่ความชั่วร้ายนั้น แต่โดยการมองไปที่ความบริสุทธิ์ สมบูรณ์ และพูดถึงความรักและพระอุปนิสัยของพระเยซู อุปนิสัยของเราจะเปลี่ยนไปตามพระฉายาของพระองค์ โดยการตรึกตรองถึงพระอุปนิสัยอันสูงส่งของพระคริสต์ เราจะถูกยกขึ้นสู่ความบริสุทธิ์ และบรรยากาศอันศักดิ์สิทธิ์ เมื่อเราเข้าเฝ้าพระเจ้าบ่อยๆ เท่ากับเราอยู่ใกล้กับพระเจ้า พระสิริของพระองค์จะฉายผ่านตัวเราไปสู่คนทั้งปวง” (เอลเลน จี.ไว้ท์, Gospel Workers, หน้า 479)`