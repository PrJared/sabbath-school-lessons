---
title:  การนำเสนอความจริงด้วยความรัก
date:  27/08/2020
---

พระเยซูไม่ทรงละเลยการนำเสนอความจริง “เพื่อเห็นแก่ความรัก” เพราะว่านั่นไม่ใช่เป็นความรัก ความรักจะแสวงหาสิ่งดีที่สุดสำหรับคนอื่น ไม่มีความขัดแย้งระหว่างความรัก และความจริง ความจริงถูกนำเสนอด้วยความถ่อมใจ และความกรุณาเป็นถ้อยแถลงแห่งความรัก พระเยซูตรัสว่า “เราเป็นทางนั้น เป็นความจริง และเป็นชีวิต” (ยอห์น 14:6) พระเยซูทรงเป็นเส้นทางเดียวแห่งความรอด (กิจการฯ 4:12) พระคุณของพระองค์ช่วยเราให้รอด ดังนั้นเราสามารถทราบถึงความจริงของพระองค์ และดำเนินชีวิตตามแบบอย่างชีวิตของพระองค์ ความจริงที่ปราศจากความรักนำไปสู่การยึดหลักพระบัญญัติอย่างเคร่งครัดจนทำให้รู้สึกอึดอัด (stifling legalism) ซึ่งเหมือนเชือกที่รัดคอ (strangles) ชีวิตฝ่ายวิญญาณ ดังนั้นที่เรียกว่า “ความรัก” หากปราศจากความจริงจะนำไปสู่ “การอดกลั้น (tolerant) จากการแสดงความรู้สึกเกินควร (sentimentalism) โดยปราศจากเนื้อหาสาระสำคัญ (substance) เหมือนการปล่อยให้บุคคลหนึ่งล่องลอยไป (adrift) บนน้ำทะเลอย่างไร้จุดหมาย ความจริงนำเสนอในความรักนำสู่ประสบการณ์ของแท้ (authentic) ของคริสเตียน ซึ่งมีวัตถุประสงค์อันแน่นอน

`อ่านพระธรรม 1 เปโตร 3:15; 2 ทิโมธี 4:2 และ ทิตัส  3:4, 5 มีการแสดงออกอะไรในข้อพระคัมภีร์เหล่านี้ที่นำเสนอเพื่อให้เกิดความสมดุลระหว่าง การนำเสนอความจริงในพระคัมภีร์ ด้วยความถ่อมและวิญญาณแห่งการยอมรับ`

ผู้เขียนพระคัมภีร์ใหม่ไม่เคยกล่าวเน้นว่า ความรักอยู่เหนือความจริง ทั้งความรัก และความจริงกลมกลืนกันอย่างงดงาม เช่นเดียวกับพระคุณ และพระบัญญัติ ความเห็นอกเห็นใจ และความสัตย์ซื่อ อัครทูตเปโตรกล่าวเตือนเหล่าผู้เชื่อว่า “จงเตรียมพร้อมเสมอ ที่จะอธิบายกับทุกคนที่ขอทราบเหตุผลเกี่ยวกับความหวังของท่าน”(1 เปโตร 3:15) กล่าวได้อีกอย่างว่า คุณจำเป็นต้องทราบในสิ่งที่คุณเชื่อ เหตุใดคุณจึงเชื่อ และสามารถจะอธิบายสิ่งที่คุณเชื่อ และเพราะเหตุใด นี่ไม่ได้หมายความว่า คุณต้องมีคำตอบทั้งหมด หรือสามารถจะทำให้คนอื่นมั่นใจ (convince) ในความเชื่อของคุณ แต่หมายความเพียงว่าคุณได้อธิบายไปด้วยความสุภาพ และความยำเกรง”-นั่นคือ ทำไปด้วยความถ่อมใจ และความรู้สึกในความยิ่งใหญ่แห่งประเด็นของเสาหมุด (stake) แห่งความเชื่อ ซึ่งคุณสามารถอธิบาย และปกป้องความเชื่อของคุณ

อัครทูตเปาโลให้คำแนะนำทิโมธีบุตรบุญธรรมว่า “จงประกาศพระวจนะ จงทำอย่างขะมักเขม้นทั้งในขณะที่คนสนใจ และไม่สนใจจงชักชวน ตักเตือน และหนุนใจ ด้วยความอดทน และด้วยการสั่งสอนอย่างเต็มที่” ( 1 ทิโมธี 4:2) ท่านเปาโลเตือนทิตัสว่า ด้วยความกรุณา และความรักของพระเจ้าที่ได้ช่วยเหล่าผู้ที่เกิดใหม่ในพระองค์ให้ได้รับความรอด (ทิตัส 3:5)

เราก็เช่นกัน ถูกเรียกให้เป็นผู้นำเสนอความจริงในความรักด้วยความสุภาพ และความถ่อมใจ องค์พระผู้เป็นเจ้าของเราเชื้อเชิญเราให้เข้าร่วมกับพระองค์ในการแบ่งปันด้วยความเชื่อ และด้วยท่าทีการยอมรับข่าวสารสำหรับช่วงวันสุดท้ายของพระองค์ สำหรับโลกที่กำลังจะพินาศหากปราศจากพระคริสต์

`ถ้ามีใครถามว่า “ทำไมคุณจึงเป็นคริสเตียน” คุณจะตอบเขาอย่างไร`