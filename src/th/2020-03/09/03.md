---
title:  การปรับท่าที
date:  24/08/2020
---

บ่อยครั้งท่าทีของเราตัดสินความสามารถของเราที่จะมีอิทธิพลต่อคนอื่นๆ คำพูดที่หยาบกระด้าง คำกล่าวลักษณะวิพากษ์วิจารณ์ และท่าทีไม่เป็นมิตรเป็นสิ่งที่ขับไล่ผู้คนให้ขยับห่างออกไปจากคุณ และแม้แต่คุณสามารถจะเป็นพยานได้ ถ้อยคำของคุณไม่ว่าจะเป็นความจริงเพียงใด เป็นไปได้ (likely) จะเป็นที่ยอมรับได้น้อย

เมื่อเปรียบเทียบกัน ท่าทีด้านบวก และการเชื่อในส่วนดีของคนอื่นจะโน้มนำพวกเขาเข้ามาหาเรา มันสร้างความผูกพันมิตรภาพ พระเยซูทรงกล่าวถึงหลักการอันสวยงามนี้เมื่อตรัสว่า “เราจะไม่เรียกพวกท่านว่าบ่าวอีก เพราะบ่าวไม่ทราบว่านายจะทำอะไร แต่เราเรียกท่านว่ามิตรสหาย เพราะว่าทุกสิ่งที่เราได้ยินจากพระบิดา เราสำแดงแก่พวกท่านแล้ว” (ยอห์น 15:15) เพื่อนๆย่อมยอมรักซึ่งกันกันและกัน แม้อีกฝ่ายจะมีความอ่อนแอ และมีความผิดพลาด พวกเขาแบ่งปันความชื่นชมยินดี และความเศร้าแก่กันอย่างอิสระ

`อ่านพระธรรม มัทธิว 15:21-28  และ มาระโก 14:6-9 ข้อพระคัมภีร์เหล่านี้พรรณนาถึงผู้หญิงสองคนที่มีสถานการณ์ความแตกต่างกันอย่างมาก ปรากฏว่าพระเยซูทรงกล่าวหยาบกระด้างกับคนหนึ่งและกล่าวอย่างนุ่มนวลกับอีกคนหนึ่ง อะไรเป็นข้อบ่งชี้แก่คุณในเนื้อหาของพระคัมภีร์ทั้งสองตอนนี้ ว่าพระเยซูกำลังเข้าถึงเธอทั้งสองด้วยพระคุณแห่งความรอด ด้วยการเสริมสร้างความไว้วางใจให้แก่ทั้งสองคน`

ผู้หญิงในมัทธิวบทที่ 15 เป็นชาวคานาอัน พระเยซูทรงตั้งพระทัยปฏิเสธคำขอร้องของหล่อนในเบื้องต้น ขณะที่หล่อนเองไม่ยอมลดละคำขอร้อง ความเชื่อของหล่อนเติบโตขึ้น ในที่สุดพระเยซูทรงอนุญาตตามที่หล่อนปรารถนา และทรงกล่าวถ้อยแถลงอันน่าทึ่ง ซึ่งไม่มีผู้นำศาสนาคนใดในแคว้นยูเดียในเวลานั้นจะกล่าวกับหญิงชาวคานาอันผู้น่าสงสารมาก่อน พระองค์ทรงประกาศให้ได้ยินทั่วกันว่า “หญิงเอ๋ยความเชื่อของท่านก็มาก ให้เป็นไปตามความต้องการของท่านเถิด” (มัทธิว 15:28) พระองค์ทรงกล่าวคำชมเชยยิ่งใหญ่ที่สุดแก่หล่อน ซึ่งไม่เคยมีผู้นำศาสนาคนใดเคยกล่าวมาก่อน คุณสามารถจินตนาการได้ไหมว่า ดวงใจของหล่อนจะรู้สึกชื่นชมยินดี และชีวิตของหล่อนจะเปลี่ยนแปลงใหม่อย่างไร

ผู้หญิงอีกคนหนึ่งใช้น้ำหอมราคาแพงชโลมที่พระบาทของพระเยซู หล่อนเป็นผู้หญิงชาวยิวคนหนึ่ง เป็นผู้หญิงที่ชื่อเสียงเสียหาย เป็นคนที่ล้มลงในความบาปอันเลวร้าย และเคยทำบาปบ่อยๆ หากแต่เป็นผู้หญิงที่ได้รับการอภัยบาปแล้ว ชีวิตของหล่อนได้รับการเปลี่ยนแปลงใหม่ ขณะที่หลายคนพิพากษ์วิจารณ์หล่อน พระเยซูทรงกล่าวชมการกระทำของหล่อน โดยทรงประกาศว่า “เราบอกความจริงแก่ท่านทั้งหลายว่า สิ่งที่หญิงคนนี้ทำจะถูกกล่าวขวัญถึงไปทุกหนแห่งทั่วโลก ที่มีการประกาศข่าวประเสริฐเพื่อเป็นการระลึกถึงนาง” (มาระโก 14:9)

`ในข้อคิดเห็นของเรื่องทั้งสองที่เราได้อ่านข้างบน อะไรที่เป็นความจำเป็นในท่าทีด้านบวกเพื่อการเอาชนะวิญญาณ คุณเองจำเป็นต้องปรับท่าทีอะไรที่คุณต้องการ ไม่เพียงเพื่อการเป็นพยานเท่านั้น แต่สำหรับชีวิตโดยทั่วไปด้วย`