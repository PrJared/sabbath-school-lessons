---
title:  การพัฒนาท่าทีเพื่อชนะใจคน
date:  22/08/2020
---

### อ่านข้อพระคัมภีร์สำหรับบทเรียนสัปดาห์นี้
ยอห์น 4:27-30, 39-42; มัทธิว 15:21-28; 2 เธสะโลนิกา 1:1-4; โรม 15:7; เอเฟซัส 4:32; 1 เปโตร 3:15

> <p>ข้อพระคัมภีร์</p>
> “แต่ในใจของพวกท่าน จงเคารพนับถือพระคริสต์ ว่าเป็นองค์พระผู้เป็นเจ้า จงเตรียมพร้อมเสมอ ที่ จะอธิบายกับทุกคนที่ขอทราบเหตุผลเกี่ยวกับความ หวังของพวกท่าน (1 เปโตร  3:15)

ยิ่งเราศึกษาชีวิตของพระเยซู เรายิ่งรู้สึกอัศจรรย์ในความสามารถของพระองค์ ที่จะยอมรับ และเห็นพ้องกับผู้คน แม้ว่าพระองค์จะทรงว่ากล่าวแรงๆ กับพวกผู้นำศาสนาในสมัยของพระองค์ให้รู้สึกเจ็บแสบ(scathing) บ้าง พระองค์ทรงยินดีต้อนรับทุกคนที่ต่อสู้ดิ้นรนกับความบาป ซึ่งทำให้เกิดความทุกข์ใจ (plagued) จากความรู้สึกผิด และความรู้สึกสิ้นหวังจากการถูกปรับโทษ เมื่อพวกเขาได้รับทราบว่า พระคริสต์ทรงมีพระคุณเหลือล้นสำหรับพวกเขา พระเมตตาของพระองค์ขยายออกให้กับแม้คนบาปเลวร้ายที่สุด ความลุ่มลึกในการให้อภัยบาปของพระองค์ไม่มีจุดสิ้นสุด กล่าวคือลึกกว่าความบาปของพวกเขา และความรักของพระองค์ไร้ซึ่งขอบเขต

พระเยซูไม่เคยแสดงให้เห็นว่าพระองค์ “เจือ” (tinge) ด้วยความหยิ่ง หรือการมีอำนาจสูงสุด (superiority) กระนั้นทรงมองเห็นมนุษย์ทุกคนล้มลงในความบาป มนุษย์ที่พระองค์เสด็จมาช่วยให้รอด ไม่มีใครอยู่ไกลเกินความรักของพระองค์ ไม่มีใครถลำลึกในความบาปเกินที่พระองค์จะเข้าไม่ถึง พระองค์ทรงแสดงความนับถือคนทั้งปวง ที่พระองค์ทรงติดต่อด้วย และปฏิบัติต่อพวกเขาด้วยศักดิ์ศรีที่พวกเขาสมควรได้รับ พระองค์ทรงใช้อิทธิผลเหนือผู้คนสำหรับอาณาจักร เพราะว่าพระองค์ทรงเชื่อในผู้คน ชีวิตของพวกเขาถูกเปลี่ยนเมื่อพระองค์เสด็จมาอยู่ด้วย เพราะว่าพระองค์ทรงสนพระทัยในพวกเขาอย่างลึกซึ้ง พวกเขาได้ลุกขึ้นกลายเป็นบุคคลที่พระองค์เชื่อว่าพวกเขาอาจเป็นได้

ในบทเรียนของสัปดาห์นี้ เราจะทำการสำรวจลงลึกยิ่งขึ้นในพระลักษณะท่าทีของพระเยซูที่มีต่อผู้คน และจะได้ค้นพบว่าเราจะนำสิ่งที่เราพบไปประยุกต์ใช้ในชีวิตของเราทั้งหลายได้อย่างไร