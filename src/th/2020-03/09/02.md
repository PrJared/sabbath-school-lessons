---
title:  การต้อนรับพระกิตติคุณ
date:  23/08/2020
---

`อ่าน พระธรรม ยอห์น 4:27-30, 39-42 การที่พระเยซูทรงมีปฏิสัมพันธ์กับหญิงชาวสะมาเรีย สาธิตให้เห็นความจริงว่า ผู้คนทุกประเภทสามารถเปิดรับเอาพระกิตติคุณได้ แม้ในสถานที่ไม่เป็นที่คาดหวัง`

สถานที่สุดท้ายที่เหล่าสาวกคาดหวังว่าจะพบดวงใจผู้คนรับเอาพระกิตติคุณคือที่แคว้นสะมาเรีย ชาวสะมาเรียได้ทำสิ่งที่ขัดแย้งกับชาวยิวอย่างไม่หยุดหย่อนในหลักข้อเชื่อเรื่องการนมัสการ ความขัดแย้งนี้ได้กลายเป็นความเกลียดชัง (animosity) ตลอดหลายร้อยปีที่ผ่านมา นับแต่ครั้งชาวสะมาเรียต้องการมีส่วนร่วมในการสร้างพระวิหารในกรุงเยรูซาเล็มขี้นใหม่ แต่ผู้นำในการก่อสร้างได้ตอบปฏิเสธสำหรับโอกาสนั้น เพราะว่าชาวสะมาเรียเชื่อในพระเจ้าก็จริง แต่พวกเขาได้แต่งงานกับผู้ไม่เชื่อในพระเจ้า ซึ่งอาศัยอยูแวดล้อมพวกเขา ดังนั้นชาวสะมาเรียได้รับเอาวัฒนธรรมของผู้ไม่เชื่อในพระเจ้าเข้ามาปะปนในการการดำเนินชีวิตของพวกเขาด้วย ผลที่เกิดขึ้นคือ ชาวสะมาเรียได้สร้างวิหารเป็นที่นมัสการขึ้นเองที่ภูเขาเกริซิม (Mount Gerizim) ในการเดินทางของเหล่าสาวก เหล่าสาวกคงเลือกที่กระโดดข้าม (skip) แคว้นสะมาเรียไป โดยถือว่าแคว้นสะมาเรียไม่ใช่พื้นดินดีสำหรับการประกาศพระกิตติคุณ

พระเยซูทรงมองเห็นขณะที่เหล่าสาวกมองไม่เห็น คือทรงมองเห็นดวงใจที่รับเอาพระกิตติคุณ อัครทูตยอห์น ผู้เขียนพระกิตติคุณยอห์นได้บันทึกเรื่องราวที่เกิดขึ้นกับหญิงชาวสะมาเรียที่บ่อน้ำ ด้วยการเริ่มต้นบันทึกว่า “พระองค์จึงเสด็จออกจากแคว้นยูเดียกลับไปที่แคว้นกาลิลีอีก พระองค์จำเป็นต้องเสด็จผ่านแคว้นสะมาเรีย” (ยอห์น 4:3, 4) พระเยซู “จำเป็น” ต้องเสด็จผ่านแคว้นสะมาเรีย เพราะว่าพระวิญญาณบริสุทธิ์ดลใจพระองค์ว่า จะมีดวงใจที่จะรับเอาความรอดในสถานที่ไม่น่าจะบังเกิดผลแห่งนี้ เมื่อดวงตาของเราได้รับการเจิมโดยพระวิญญาณบริสุทธิ์ เราจะมองเห็นความเป็นไปได้ขณะที่ดวงตาของคนอื่นๆ มอง เห็นแต่ความยากลำบาก เรามองเห็นการเก็บเกี่ยวดวงวิญญาณอย่างอุดมสำหรับอาณาจักรของพระเจ้า ขณะที่คนอื่นๆมองเห็นแต่พื้นที่แห้งแล้งกันดาร

`อ่าน พระธรรม กิจการฯ 8:4, 5, 14 ในที่สุดพันธกิจของพระเยซูที่แคว้นสะมาเรียเป็นอย่างไร`

เหล่าสาวกคงจะได้เดินผ่านแคว้นสะมาเรียไปโดยไม่ได้ให้โอกาสสำหรับชาวสะมาเรียคนหนึ่งได้รับฟังความจริงแห่งพระวจนะของพระเจ้า พระเยซูทรงมองเห็นว่าพวกสาวกมองไม่เห็น ทรงตระหนักว่าพระวิญญาณบริสุทธิ์ได้ทรงบันดาลให้ดวงใจของหญิงชาวสะมาเรียเปิดรับความจริง การได้สนทนาโต้ตอบกับพระเยซูเหมือนในบทละคร เกิดผลกระทบกับผู้คนอีกหลายสิบคน (scores) ในเมืองนั้น เราอาจมองไม่เห็นผลลัพธ์ในทันทีทันใดของกิจกรรมการเป็นพยานของเรา แต่เมื่อเราได้หว่านเมล็ดในดวงใจที่เปิดรับ ในวันหนึ่งเมล็ดจะงอกเป็นต้น เติบโตออกรวงพร้อมสำหรับการเก็บเกี่ยวเพื่อเป็นที่ถวายพระสิริแด่พระเจ้า

`เราไม่ทราบแน่นอนถึงแรงกระทบจากถ้อยคำ และการกระทำของเราที่มีต่อผู้อื่น ไม่ว่าจะเป็นด้านดี หรือด้านเลว เพราะฉะนั้น เหตุใดเราจึงต้องระมัดระวังเสมอเกี่ยวกับสิ่งที่เราพูด และทำ ต่อหน้าบุคคลอื่น`