---
title:  การนำเสนอความจริงด้วยความรัก
date:  25/08/2020
---

มิตรภาพเพียงอย่างเดียวไม่อาจเอาชนะผู้คนสู่พระคริสต์ได้ เราอาจมีเพื่อนจำนวนมาก ผู้คนรู้สึกชื่นชมที่จะผูกมิตร และรู้สึกสบายใจที่ได้อยู่กับเรา แต่ถ้าเราไม่เคยบอกพวกเขาว่าพระเยซูทรงมีความหมายอะไรสำหรับเรา และพระองค์ได้ทรงเปลี่ยนแปลงชีวิตของเรา มิตรภาพของเราอาจสร้างความแตกต่างเล็กน้อยชั่วนิรันดร์ แน่นอนเพื่อนๆของเราอาจรู้สึกสนุกที่ได้อยู่ใกล้ชิดกับเรา แต่พระเจ้าทรงเรียกเราให้เป็นมากกว่าการสร้างความสบายใจ ให้ความสนุกแก่เพื่อนๆที่ได้อยู่ใกล้ชิดกับเรา มิตรภาพเพียงอย่างเดียวจะไม่นำผู้คนมาหาพระคริสต์ ขณะที่ท่าทีไม่เป็นมิตรอาจผลักไสผู้คนออกห่างพระคริสต์

อัครทูตเปาโลเตือนให้เราพูด “ความจริงด้วยความรัก” (เอเฟซัส 4:15) สายสัมพันธ์แห่งมิตรภาพถูกสร้างขึ้นเมื่อเราเห็นด้วยกับผู้คนมากที่สุดเท่าที่จะมากได้ จงสาธิตให้เห็นว่าคุณยอมรับเขาหรือพวกเขา และกล่าวชมเชยพวกเขาในจุดไหน เวลาใดที่เหมาะสม เป็นสิ่งสำคัญเพียงใดที่เราจะสร้างนิสัยของการมองหาสิ่งที่ “ดี” ในตัวคนอื่น และต่อต้านการมองในด้านลบ

`อ่านพระธรรม 2 เธสะโลนิกา 1:1-4 เปาโลชมเชยชาวเธสะโลนิกาอย่างไร`

ดูเหมือนมีบางคนที่มีความยินดีในการมองหาสิ่งผิดในบุคคลอื่นโดยไม่มีเหตุผลอื่นใดมากกว่าที่มันทำให้พวกเขารู้สึกดีขึ้นเกี่ยวกับพวกเขาเอง

แต่อัครทูตเปาโลนั้นตรงกันข้าม ท่านมองหาสิ่งที่เป็นด้านบวกในคริสตจักรที่ท่านดูแลรับใช้อยู่ แน่นอนเมื่อท่านมองเห็นสิ่งผิดท่านจะว่ากล่าวตักเตือน ไม่ใช่ทำเป็นมองไม่เห็น หรือไม่เอาโทษ (condone) แต่จุดโฟกัสของท่านคือการเสริมสร้างคริสตจักรที่ท่านได้สถาปนาขึ้น วิธีที่ท่านทำคือจะยกย่องในส่วนดี เหมือนกับการฉายแสงไปยังจุดเด่น (highlighting) ในสิ่งดี สิ่งที่ถูกต้องพวกเขาได้ทำ

เอลเลน จี.ไว้ท์กล่าวถึงความสำคัญของความสัมพันธ์ด้านบวกว่าเป็นสิ่งที่ยอดเยี่ยม (remarkable) ว่า “ถ้าเราจะถ่อมตัวเราเองลงต่อพระพักตร์พระเจ้า เป็นคนมีใจกรุณา และสุภาพอ่อนน้อม เต็มไปด้วยความเมตตา จะมีคนหนึ่งร้อยคนกลับใจใหม่สู่ความจริง ขณะที่ตอนนี้มีเพียงคนเดียว” (คำพยานสำหรับคริสตจักร, เล่ม 9, หน้า 189)

`จากข้อเขียนของ เอลเลน จี.ไว้ท์ อะไรคือความหมายของคริสตจักร ถ้าความกรุณา การมีมารยาท ความสุภาพอ่อนโยน ความเมตตาสงสาร ไหลจากดวงใจของสมาชิกแต่ละคน คริสตจักรเช่นนี้จะได้รับการมองเหมือนอะไร จงมองลึกเข้าไปในดวงใจของคุณ และถามว่าจะปรับปรุงให้ดีขึ้นได้อย่างไร`