---
title:  อำนาจการเปลี่ยนแปลงชีวิตของพระวิญญาณบริสุทธิ์
date:  30/07/2020
---

การศึกษาพระธรรมกิจการฯ อย่างละเอียดเผยให้เห็นว่าพระเจ้าทรงทำการอัศจรรย์ในชีวิตของมนุษย์ผ่านพระวิญญาณบริสุทธิ์ พระธรรมกิจการฯเป็นกรณีศึกษาเรื่องชัยชนะแห่งพระกิตติคุณเหนืออคติเรื่องวัฒนธรรม พระวิญญาณบริสุทธิ์บันดาลให้เกิดการเปลี่ยนตลอดชีวิต ทำนิสัยใหม่ให้ฝังแน่น (ingrained habit) พระวิญญาณบริสุทธิ์สอนมวลมนุษย์เรื่องพระคุณ และความจริงของพระคริสต์ พระวิญญาณบริสุทธิ์พบกับผู้คน ณ ที่เขาอยู่ และพระองค์ไม่ทรงละทิ้งพวกเขาไว้ตรงนั้น ในการสถิตอยู่ของพระวิญญาณบริสุทธิ์ ชีวิตของพวกเขาถูกเปลี่ยนแปลงใหม่

`อ่าน กิจการฯ 16:11-15, 23-34; กิจการฯ 17: 33, 34  และ กิจการฯ 18:8 มีเรื่องการกลับใจใหม่เพียงไม่กี่เรื่องในพระคัมภีร์ เรื่องราวหลากหลายสอนอะไรเราเกี่ยวกับอำนาจของพระเจ้าในการเปลี่ยนแปลงชีวิตของผู้คนทุกประเภทจากพื้นฐานชีวิตที่แตกต่างกัน`

น่าอัศจรรย์ที่มีผู้คนหลากหลาย ลิเดียเป็นสตรีชาวยิวที่ประสบความสำเร็จในทางนักธุรกิจหญิง และพัศดีชาวฟีลิปปี ซึ่งเป็นคนชั้นกลางของโรมัน พระวิญญาณบริสุทธิ์สามารถเข้าถึงคนทุกระดับชั้นและสีผิวของสังคม อำนาจในการเปลี่ยนแปลงเข้าถึงทั้งชาย และหญิง ไม่ว่าจะร่ำรวย หรือยากจน มีการศึกษา หรือไร้การศึกษา

ลักษณะพิเศษของสองคนสุดท้ายในรายชื่อมีความน่าทึ่ง (remarkable)ในกิจการฯ 17:34  บันทึกว่า “ท่ามกลางคนเหล่านั้นมี “ดิโอนิสิอัส” สมาชิกสภาอาเรโอปากัส กับหญิงคนหนึ่งชื่อ “ดามาริส” และคนอื่นๆอีกจำนวนหนึ่ง” “สภาอาเรโปปากัสเป็นส่วนหนึ่งสภาที่ปรึกษาด้านกฎหมายของผู้พิพากษาผู้ตัดคดีในศาล พวกเขาเป็นสมาชิกสภาที่ได้รับการนับถือของสังคมชาวกรีก

ผ่านอำนาจของพระวิญญาณบริสุทธิ์ พันธกิจของอัครทูตเปาโลเข้าถึงแม้แต่คนในระดับสูงของสังคม “คริสปัส” (กิจการฯ 18:8) เป็นนายธรรมศาลาของชาวยิว เขาเป็นผู้นำทางศาสนาระดับสูงในความคิดของพระคัมภีร์เดิมของชาวยิว และพระวิญญาณบริสุทธิ์ได้ทำลาย (broke through) เส้นแบ่งฐานะหรือสังคมผ่านไป และได้เปลี่ยนแปลงชีวิตของเขา กรณีเหล่านี้ในประวัติศาสตร์เปิดเผยให้เห็น ขณะที่เราเป็นพยานเพื่อพระคริสต์ และแบ่งปันพระวจนะของพระองค์กับคนอื่นๆ พระวิญญาณบริสุทธิ์ทำการเป็นพิเศษในชีวิตของคนทุกประเภทจากพื้นฐานชีวิต วัฒนธรรม การศึกษา และความเชื่อที่แตกต่างกัน เราไม่อาจ และจะต้องไม่ทำการนึกเอาเอง (assumptions) เกี่ยวกับใครที่เราจะเข้าถึงได้ หรือเข้าถึงไม่ได้ งานของเราคือการเป็นพยานแก่ทุกคน และทุกคนที่ถูกนำมาสู่ชีวิตของเรา องค์พระผู้เป็นจะทรงทำส่วนที่เหลือ

`การสิ้นพระชนม์ของพระคริสต์เกิดขึ้นเพื่อมนุษย์ทุกคน จึงเป็นความจริงสำคัญยิ่งที่สอนเราตลอดไปว่า เราไม่ควรคิดว่า คนหนึ่งคนใดอยู่นอกเหนือความหวังที่จะได้รับความรอด`