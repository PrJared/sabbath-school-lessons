---
title:  พระวิญญาณบริสุทธิ์ พระวจนะ และการเป็นพยาน
date:  29/07/2020
---

พระวจนะของพระเจ้าเป็นหัวใจของการเป็นพยานของคริสตจักรแห่งพระคัมภีร์ใหม่ เรื่องเทศน์ของอัครทูตเปโตรในเทศกาลเพ็นเทคอสต์ ส่วนใหญ่ได้นำมาจากพระคัมภีร์เดิมเพื่อพิสูจน์ว่าพระคริสต์เป็นพระเมสสิยาห์ คำพยานของสเทเฟนตอนที่กำลังจะตายเป็นการทบทวนถึงประวัติศาสตร์ชนอิสราเอลในพระคัมภีร์เดิม อัครทูตเปโตรอ้างถึง “เรื่องที่พระองค์ทรงฝาก (พระวจนะ)ไว้กับพวกอิสราเอล” (กิจการฯ 10:36) และจากนั้นแบ่งปันเรื่องการฟื้นพระชนม์ให้กับโครเนลิอัส อัครทูตเปาโลอ้างครั้งแล้ว และอีกเล่าถึงคำพยากรณ์ในพระคัมภีร์เดิมเกี่ยวกับการเสด็จมาของพระเมสสิยาห์ และอัครทูตฟีลิป ได้อธิบายอย่างละเอียดให้กับชาวอาธิโอปฟังถึงความสำคัญของคำพยากรณ์ในพระธรรมอิสยาห์ บทที่ 53 ในแต่ละตัวอย่าง เหล่าสาวกประกาศพระวจนะของพระเจ้า ไม่ใช่จากถ้อยคำของพวกเขาเอง เหล่าอัครทูต และสาวกทั้งหลายใช้พระวจนะ ที่พระวิญญาณบริสุทธิ์ทรงดลใจให้เขียนขึ้นเป็นพื้นฐานแห่งสิทธิ์อำนาจของพวกเขา

`อ่าน กิจการฯ 4:4, 31; กิจการฯ 8:4; กิจการฯ 13:48, 49; กิจการฯ 17:2; กิจการฯ 18:24, 25 ข้อพระคัมภีร์ตอนต่างๆเหล่านี้สอนเราเกี่ยวกับความสัมพันธ์ระหว่างพระวิญญาณบริสุทธิ์ พระวจนะของพระเจ้า และการเป็นพยานของคริสตจักรสมัยพระคัมภีร์ใหม่อะไรบ้าง`

พระวิญญาณบริสุทธิ์องค์เดียวกันที่ทรงดลใจให้กล่าวพระวจนะของพระเจ้า ทรงทำงานผ่านพระวจนะเพื่อเปลี่ยนแปลงชีวิตคนทั้งหลาย  มีอำนาจในการเปลี่ยนชีวิตในพระวจนะของพระเจ้า เพราะผ่านพระวิญญาณ นั่นคือพระคริสต์ผู้เป็นพระวจนะที่มีชีวิต

`อ่าน 2 เปโตร 1:21 และ ฮีบรู 4:12 เหตุใดพระวจนะของพระเจ้าจึงทรงพลังอำนาจมากในการเปลี่ยนแปลงชีวิต`

“พลังอำนาจแห่งการทรงสร้างบันดาลให้โลกบังเกิดขึ้นด้วยพระวจนะของพระเจ้า พระวจนะมีอำนาจบันดาลให้บังเกิดสิ่งมีชีวิต พระบัญชาทุกคำคือพระสัญญา ซึ่งรับรองโดยน้ำพระทัย และรับเข้าสู่ดวงวิญญาณซึ่งเปลี่ยนแปลงธรรมชาติ และสร้างวิญญาณขึ้นใหม่ในพระฉายาของพระเจ้า” (เอลเลน จี.ไว้ท์, การศึกษา,หน้า 126)

เหตุผลพระคัมภีร์มีพลังอำนาจในการเปลี่ยนแปลงชีวิต เป็นเพราะพระวิญญาณบริสุทธิ์องค์เดียวผู้ทรงดลใจให้เขียนพระคัมภีร์ตั้งแต่แรก ทรงดลใจเรา และเปลี่ยนแปลงเราขณะที่เราอ่าน ขณะที่เราแบ่งปันพระวจนะของพระเจ้าแก่คนอื่น พระวิญญาณบริสุทธิ์ทำงานเพื่อเปลี่ยนแปลงชีวิตของพวกเขาทั้งหลายผ่านพระวจนะที่พระวิญญาณทรงดลใจ พระเจ้าได้ทรงสัญญาจะอวยพรให้พระวจนะของพระองค์ ไม่ใช่ถ้อยคำของเราฤทธิ์อำนาจอยู่ในพระวจนะของพระเจ้า และไม่ใช่การคาดการณ์ (speculation) ของมนุษย์