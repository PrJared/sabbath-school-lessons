---
title:  คริสตจักรที่ได้รับอำนาจ
date:  27/07/2020
---

พระธรรมกิจการฯ ถ้าจะเรียกให้ถูกต้อง จะต้องเรียกว่า “กิจการของพระวิญญาณบริสุทธิ์” พระธรรมกิจการฯ บันทึกการเผจญภัยที่ตื่นเต้นในการเป็นพยาน การประกาศเผยแพร่พระกิตติคุณ การเติบโตของคริสตจักร พระธรรมกิจการฯบันทึกการอุทิศถถวายตัวของเหล่าผู้เชื่อ ผู้ได้รับการเติมเต็มด้วยพระวิญญาณบริสุทธิ์ ซึ่งทำให้เกิดผลกระทบแก่โลกสำหรับพระคริสต์ พวกเขาต่างพึ่งพาในพระวิญญาณบริสุทธิ์อย่างสุดดวงจิต เพื่อทำการให้เกิดผลอย่างน่าอัศจรรย์ (miraculous) ตัวอย่างของผู้เชื่อได้แสดงให้เห็นว่า การที่ผู้เชื่อได้รับการทรงนำโดยพระวิญญาณบริสุทธิ์ พระวิญญาณบริสุทธิ์สามารถนำไปสู่ความสำเร็จผ่านชาย และหญิงผู้ได้อุทิศถวายตัวอย่างหมดสิ้นแด่พระวิญญาณบริสุทธิ์อย่างไร

`อ่าน พระธรรม กิจการฯ 2:41, 42; กิจการฯ 4:4, 31; กิจการฯ 5:14, 42; กิจการฯ 6:7; กิจการฯ 16:5 สิ่งใดที่คุณประทับใจคุณมากที่สุดเกี่ยวกับข่าวสารเหล่านี้ สิ่งใดที่ลูกา ผู้เขียนพระธรรมกิจการฯ ปรารถนาจะแบ่งปันเกี่ยวกับการเติบโตอย่างรวดเร็วของคริสตจักร`

ท่านลูกามีความตั้งใจในการเขียนพระธรรมกิจการฯ เพื่อที่จะแบ่งปันกับผู้อ่านแต่ละคนให้มองเห็นพันธกิจของพระวิญญาณบริสุทธิ์ในคริสตจักรยุคแรก

สังเกตเช่นกันว่า ท่านลูกาไม่ลังเลที่จะใช้จำนวน เป็นสิ่งวัดการเคลื่อนไหวของพระวิญญาณบริสุทธิ์ในศตวรรษที่หนึ่ง นั่นคือท่านนับจำนวนคนผู้เข้าร่วมรับบัพติศมา ในกิจการฯ 2:41  ท่านลูกากล่าวเน้นเหมือนการฉายสปอร์ตไลท์ไปยังจำนวน 3,000 คนที่ได้รับบัพติศมาในวันเดียว ณ สถานที่เดียวในกิจการ 4:4 ท่าน

ลูกาเอ่ยถึง 5,000 คนที่ได้รับบัพติศมา และในกิจการ 5:14 “ชายและหญิงจำนวนมากก็เชื่อถือ และเข้ามาเป็นสาวก (รับบัพติศมา) ของพระเจ้ามากกว่าก่อน”

ไม่ว่าจะเป็นบุคคลเพียงคนเดียว อย่างเช่น ลิเดีย นายคุกชาวฟีลิปปี เด็กหญิงที่ตกเป็นทาสที่ถูกผีสิง หรือขันทีชาวเอธิโอเปีย ท่านลูกาสังเกตเห็น และบันทึกการเคลื่อนไหวของพระวิญญาณบริสุทธิ์ในดวงใจของคนเหล่านี้ จุดที่สำคัญตรงนี้ คือเบื้องหลังของแต่ละคน ของคนกลุ่มใหญ่ เป็นการรวมตัวของบุคคล แต่ละคนเป็นบุตรของพระเจ้า ผู้ซึ่งพระเยซูได้ทรงสิ้นพระชนม์เผื่อ ถูกแล้วเราเหมือนคนกลุ่มใหญ่แต่ในที่สุด การเป็นพยานบ่อยครั้งเป็นความพยายามระหว่างคนหนึ่ง-กับ-อีกคนหนึ่ง

เพื่อจะส่งเสริม (facilitate)ให้คริสตจักรพระคัมภีร์ใหม่เติบโตอย่างรวดเร็ว มีการวางแผนสร้างโบสถ์ใหม่เหตุผลหนึ่งที่คริสตจักรแรกเริ่มเติบโตอย่างรวดเร็ว เพราะว่าคริสตจักรได้อุทิศถวายอย่างต่อเนื่องในการสร้างคริสตจักรใหม่อย่างไม่หยุดหย่อน นี่เป็นข่าวสารสำคัญสำหรับเราในปัจจุบัน

`จุดเน้นสำคัญของพระคัมภีร์ใหม่คือพันธกิจการประกาศ  เราจะมั่นใจได้อย่างไรว่า พันธกิจการประกาศเป็นแกนกลางของสิ่งทั้งปวงที่เราทำในโบสถ์ท้องถิ่นของเรา`