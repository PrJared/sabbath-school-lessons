---
title:  พระวิญญาณทรงประทานพลังอำนาจในการเป็นพยาน
date:  25/07/2020
---

### อ่านข้อพระคัมภีร์สำหรับบทเรียนสัปดาห์นี้
ยอห์น 15:26, 27; กิจการฯ 2:41, 42; กิจการฯ 8:4; ฮีบรู 4:12; กิจการฯ 17:33, 34; กิจการฯ 18:8

> <p>ข้อควรจำ</p>
> “เมื่อเขาทั้งหลายอธิษฐานแล้ว ที่ซึ่งพวกเขาประชุมอยู่นั้นก็หวั่นไหว แล้วพวกเขาเต็มเปี่ยมด้วยพระวิญญาณบริสุทธิ์ และกล่าวพระวจนะของพระเจ้าด้วยใจกล้าหาญ”  (กิจการฯ 4:31)

เมื่อพระเยซูทรงบัญชาสาวกรุ่นแรกว่า “พวกท่านจงออกไปทั่วโลก ประกาศข่าวประเสริฐแก่มนุษย์ทุกคน” (มาระโก 16:15) พวกเขาจะดำเนินการให้สำเร็จตามคำท้าทายยิ่งใหญ่เช่นนั้นได้อย่างไร จำนวนผู้เชื่อก็เพียงเล็กน้อย ทรัพยากรของพวกเขาก็จำกัด พวกเขาส่วนใหญ่เป็นกลุ่มคนมีการศึกษาต่ำ เป็นคนธรรมดา แต่พวกเขามีพระเจ้าที่ไม่ธรรมดา ผู้ทรงประทานอำนาจให้พวกเขาสำหรับพันธกิจพิเศษ ของพวกเขา

แต่พระเยซูทรงประกาศว่า “แต่พวกท่านจะได้รับพระราชทานฤทธานุภาพ เมื่อพระวิญญาณบริสุทธิ์เสด็จมาเหนือท่าน และท่านทั้งหลายจะเป็นสักขีพยานของเราในกรุงเยรูซาเล็ม ทั่วแคว้นยูเดีย ทั่วแคว้นสะมาเรีย และจนถึงที่สุดปลายแผ่นดินโลก” (กิจการฯ 1:8) การประทานพระวิญญาณบริสุทธิ์จะทำให้พวก

เขาสามารถแบ่งปันข่าวสารแห่งไม้กางเขนซึ่งมีอำนาจเปลี่ยนแปลงชีวิต อำนาจในการเปลี่ยนแปลงโลก พระวิญญาณบริสุทธิ์จะทำให้การเป็นพยานบังเกิดผล เพียงระยะสั้นไม่กี่สิบปี พระกิตติคุณส่งผลกระทบไปทั่วโลก พระธรรมกิจการฯประกาศว่า เหล่าผู้เชื่อรุ่นแรกเหล่านี้ “ได้คว่ำโลกลง” (turned the world upside down) (พระคัมภีร์ฉบับล่าสุดแปลว่า “พวกที่ก่อความวุ่นวายทั่วโลก” (กิจการฯ 17:6) อัครทูตเปาโลกล่าวเพิ่มเติมว่า “พระกิตติคุณ “ได้ถูกประกาศแก่มนุษย์ทุกคนทั่วใต้ฟ้า” (โคโลสี 1:23) ในบทเรียนของสัปดาห์นี้เราจะเน้นถึงบทบาทพิเศษของพระวิญญาณบริสุทธิ์ในการประทานอำนาจในการเป็นพระยานเพื่อพระคริสต์