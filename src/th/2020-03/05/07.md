---
title:  ความคิดเพิ่มเติม
date:  31/07/2020
---

อ่านหนังสือของ เอลเลน จี.ไว้ท์, ของประทานแห่งพระวิญญาณ. กิจการของอัครทูต, หน้า 47-56 และ อย่าให้ใจของท่านทั้งหลายวิตกเลย. ผู้พึงปรารถนาแห่งปวงชน, หน้า 667-672

พระวิญญาณบริสุทธิ์ร่วมมือกับพระบิดาและพระบุตรในการไถ่ให้รอด ในทุกกิจกรรมของการเป็นพยานของเรา เรากำลังร่วมมือกับพระองค์ในพันธกิจการช่วยผู้คนให้รอด พระองค์ทรงบัลดาลให้ดวงใจของคนทั้งหลายยอมรับว่าพวกเขาเป็นคนบาป พระองค์ทรงเปิดประตูผ่านพระวจนะของพระองค์ และ ทรงบันดาลให้ดวงจิตของพวกเขาเกิดความสว่าง (enlighten) ในความจริง พระองค์ทรงหักเครื่องจองจำแห่งความคิดอคติที่กักตัวเราไว้เป็นทาส ทำให้เรามีความลำเอียงในเรื่องวัฒนธรรม และทำให้ทัศนะในความจริงของเราดูคลุมเครือ และทรงปลดปล่อยเราจากโซ่ตรวนแห่งอุปนิสัยชั่วร้ายที่คอยพันธนาการเราไว้

ขณะที่เราเป็นพยานเพื่อพระเยซู เป็นสิ่งสำคัญที่เราจะจำไว้ว่า เรากำลังทำงานกับพระวิญญาณบริสุทธิ์พระองค์ทรงอยู่ตรงนั้นต่อหน้าเรา เตรียมดวงใจให้รับข่าวแห่งพระกิตติคุณ พระองค์ทรงอยู่ที่นั่นกับเรา ทรงเคลื่อนไหวในจิตใจขณะที่เราแสดงความกรุณาที่นั่นที่นี่ เพื่อแบ่งปันคำพยาน ทำการสอนพระคัมภีร์ แจกจ่ายใบปลิว หรือมีส่วนร่วมการประกาศในโครงการเอื้อมออกไป เราจะทำงานต่อเนื่องกับจิตใจของบุคคลแม้ภายหลังที่เราจากไปแล้ว พระวิญญาณบริสุทธิ์จะทรงทำการต่อ เพื่อจะนำผู้คนเหล่านั้นสู่ความรู้แห่งความรอด

**คำถามเพื่อการอภิปราย**:

`แบ่งปันกับสมาชิกในชั้นเรียนสะบาโต เมื่อคุณรู้สึกว่า พระวิญญาณบริสุทธิ์ทรงทำการอย่างทรงพลังผ่านการเป็นพยานของคุณ`

`คุณเคยรู้สึกกลัวในการแบ่งปันความเชื่อของคุณไหม ความรู้เรื่องพันธกิจของพระวิญญาณบริสุทธิ์ได้ลดความกลัวและช่วยให้คุณมีความมั่นใจมากขึ้นหรือไม่ อย่างไร`

`เนื้อหาสัปดาห์นี้ เราพูดถึง “กิจกรรม” ของพระวิญญาณบริสุทธิ์ในการเป็นพยานของเรา จงอภิปรายถึง วิธีที่พระวิญญาณบริสุทธิ์ทรงทำงานกับเราและคนอื่นในขณะที่เราเป็นพยานให้เขา`

`พระคัมภีร์เป็นศูนย์กลางของการเป็นพยานอย่างไร เพราะเหตุใดพระคัมภีร์จึงสำคัญต่อความเชื่อและการเป็นพยานของเรา`