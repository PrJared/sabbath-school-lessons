---
title:  ข่าวสารเรื่องวาระสุดท้ายในพระธรรมวิวรณ์
date:  15/09/2020
---

จุดศูนย์กลางของข่าวสารในพระธรรมวิวรณ์ คือบทที่ 14  บทนี้มีความสำคัญมากต่อประชากรของพระเจ้าที่มีชีวิตอยู่ในวาระสุดท้ายของประวัติศาสตร์โลก บทนี้เปิดเผยให้เห็นข่าวสารในวาระสุดท้ายของพระเจ้าสำหรับมนุษยชาติ เกี่ยวกับความเป็นและความตายสำหรับประชากรของพระเจ้าและมนุษย์ทุกคน

`อ่านพระธรรม วิวรณ์ 14:14-20 สัญลักษณ์อะไรถูกใช้ตรงนี้เพื่อวาดภาพให้เห็นการเสด็จกลับมาขององค์พระผู้เป็นเจ้าของเรา`

สัญลักษณ์ของการเก็บเกี่ยวถูกใช้ทั่วไปในพระคัมภีร์ เพื่อพรรณนาถึงการเสด็จมาของพระคริสต์ (มัทธิว 13:37-43; มาระโก 4:29) ในพระธรรมวิวรณ์ บทที่ 14 การเก็บเกี่ยวข้าวที่สุกเหลืองเป็นตัวแทนของการไถ่ผู้ชอบธรรม และการเก็บเกี่ยวผลกองุ่นที่สุกเกินไป บรรยายให้เห็นความพินาศของคนชั่วร้าย พระธรรมวิวรณ์ 14:6-12 บรรจุข่าวด่วนสุดท้ายของวันสิ้นสุดเพื่อเตรียมชาย และหญิงสำหรับการเก็บเกี่ยวบนโลกครั้งสุดท้าย

`อ่านพระธรรม วิวรณ์ 14:6, 7 ข่าวสารในพระคัมภีร์สองข้อนี้มีอะไรบ้าง และข่าวนี้ช่วยเราให้เข้าใจบทบาทของเราที่เป็นเซเว่นธ์เดย์แอ๊ดเวนตีสอย่างไร`

ข่าวสารของทูตสวรรค์องค์ที่หนึ่งในวิวรณ์ บทที่ 14 เชิญชวนผู้คนรุ่นอายุในศตวรรษที่ 21 ซึ่งต้องการสิ่งที่ให้ความหมายในชีวิตของพวกเขา ข่าวสารนี้นำเสนอพระกิตติคุณแห่งพระคุณของพระเจ้า ซึ่งจัดให้ผู้รับพระคุณได้รับการอภัยบาปทั้งสิ้น อีกทั้งชำระเราจากความรู้สึกผิดจากความบาป และให้เรามีอำนาจต่อสู้การทดลอง ข่าวสารนี้ให้ความรู้พื้นฐานถึงคุณค่าของตัวเรา (self-worth) จากข้อเท็จจริงที่ว่าพระคริสต์ทรงสร้างเรา และทรงไถ่เรา ทั้งชี้ว่าวันหนึ่งความอยุติธรรมทั้งมวลจะถึงจุดสิ้นสุดในวันพิพากษาครั้งสุดท้ายของพระเจ้า นี่เป็นข่าวดีอันเหลือเชื่อ เพราะมันเปิดเผยว่าความไม่เที่ยงธรรม (unrighteousness) จะหมดสิ้นไปตลอดกาล

`“เซเว่นธ์เดย์แอ๊ดเวนตีสได้รับการตั้งไว้เป็นคนยามที่ถือดวงไฟในโลก พวกเขาได้รับมอบหมายให้ส่งสัญญาณเตือนแก่โลกที่กำลังจะพินาศ ในตัวพวกเขามีแสงสว่างมหัศจรรย์ที่ได้จากพระวจนะของพระเจ้า พวกเขาได้รับมอบหมายให้ทำงานศักดิ์สิทธิ์ ให้ประกาศข่าวของทูตสวรรค์องค์ที่หนึ่ง สอง และสาม ไม่มีงานใดที่มีความสำคัญมากเท่านี้ พวกเขาจะไม่อนุญาตให้สิ่งอื่นมาดึงความสนใจของตน” (เอลเลน จี.ไว้ท์, ผู้ประกาศพระกิตติคุณ,  หน้า 119, 120) ในฐานะคริสตจักรและบุคคล เราจะทำสิ่งนี้ได้อย่างไร`