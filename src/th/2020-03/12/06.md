---
title:  คำเชิญชวนสุดท้ายของพระเจ้า
date:  17/09/2020
---

`อ่านพระธรรม วิวรณ์ 14:8; วิวรณ์ 17:3-6 และ วิวรณ์ 18:1-4 เราได้เรียนรู้อะไรเกี่ยวกับบาบิโลนฝ่ายจิตวิญญาณจากข้อพระคัมภีร์เหล่านี้`

ในพระธรรมวิวรณ์ คำว่า “บาบิโลน” เป็นตัวแทนของระบบศาสนาเทียมเท็จ ซึ่งวางพื้นฐานบนผลงานของมนุษย์ ประเพณีที่มนุษย์สร้างขึ้น และคำสอนเทียมเท็จ ซึ่งยกย่องมนุษย์ และความชอบธรรมของตนเอง อยู่เหนือความชอบธรรมของของพระเยซู และชีวิตที่ปราศจากความบาปของพระองค์ อีกทั้งวางบัญญัติ และคำสอนของศาสนาเหนือพระบัญญัติของพระเจ้า บาบิโลนเป็นศูนย์กลางของการกราบไหว้รูปเคารพ การนมัสการดวงอาทิตย์ และคำสอนเทียมเท็จเรื่องจิตวิญญาณที่ไม่รู้จักตาย ระบบศาสนาเทียมเท็จนี้ได้รวมตัวกันอย่างชาญฉลาด (subtly integrated) กับแนวปฏิบัติของศาสนาบาบิโลนโบราณซึ่งนำหลักการ การนมัสการมาเป็นของตน ข่าวสารสุดท้ายให้กับดาวนพเคราะห์ที่กำลังจะพินาศของเราดวงนี้ เป็นข่าวสารของพระเยซู และความชอบธรรมของพระองค์ ซึ่งทูตสวรรค์ร้องด้วยเสียงกึกก้องว่า... “บาบิโลนมหานครพังทลายแล้ว พังทลายแล้ว...จงออกมาจากนครนั้นเถิด ชนชาติของเราเอ๋ย” (วิวรณ์ 18:2, 4) พระเจ้าทรงตั้งคริสตจักรเซเว่นธ์เดย์แอ๊ดเวนตีสไว้ เพื่อเชิดชูข่าวสารของพระคริสต์ขึ้นให้เติมเต็มในทุกมิติ เพื่อเทิดทูนพระเยซู และยกทุกสิ่งทุกอย่างที่พระองค์ได้สอนไว้ นั่นคือเพื่อจะประกาศเรื่อง “พระองค์นั้น” ผู้ซึ่งตรัสว่า “เราเป็นทางนั้น เป็นจริง และเป็นชีวิต” (ยอห์น 14:6) และเพื่อเปิดเผยถึงความผิดของบาบิโลน เมื่อเปรียบเทียบกับความจริงของพระเยซู

`อ่านพระธรรม วิวรณ์ 14:7, 9-11 พระคัมภีร์สองตอนนี้กล่าวถึงจุดประสงค์ของการนมัสการที่แตกต่างกันอย่างไร`

วิวรณ์บทที่ 14 พรรณนาถึงการนมัสการสองอย่างแตกต่างกัน  คือการนมัสการพระผู้สร้าง และการนมัสการสัตว์ร้าย การนมัสการสองอย่างนี้มีศูนย์กลางอยู่รอบวันแห่งการนมัสการของพระเจ้า นั่นคือวันสะบาโตแท้ และวันทดแทน หรือวันสะบาโตเทียมเท็จ วันสะบาโตเป็นเครื่องหมายถึง การพักผ่อน ความมั่นใจ และความปลอดภัย ที่เรามีในพระคริสต์พระผู้สร้างของเรา พระองค์ทรงเป็นพระผู้ไถ่ และกษัตริย์ที่กำลังจะเสด็จมา ส่วนวันเทียมเท็จเป็นตัวแทนถึงมนุษย์ เป็นวันทดแทนที่ผิดเพราะตั้งอยู่บนเหตุผลและกฎเกณฑ์ที่มนุษย์สร้างขึ้น

`อ่าน วิวรณ์ 14:12 พระคัมภีร์ข้อนี้กล่าวถึงอะไรและเชื่อมโยงกับเนื้อหาของข้อก่อนหน้านี้อย่างไร พระคัมภีร์ข้อนี้เปิดเผยพระบัญญัติและพระคุณอย่างไร และสอนเราว่าพระบัญญัติและพระคุณที่แยกจากกันไม่ได้อย่างไร`