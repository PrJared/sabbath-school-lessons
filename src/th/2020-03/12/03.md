---
title:  วาระสุดท้ายที่เน้นในพระธรรมวิวรณ์
date:  14/09/2020
---

พระกิตติคุณเริ่มแรกกล่าวถึงศูนย์กลางในการเสด็จมาครั้งแรกของพระคริสต์ คือเรื่องการเสด็จมาบังเกิด การดำเนินชีวิต และพันธกิจการรับใช้ของพระองค์ สุดท้ายคือการสิ้นพระชนม์ และการฟื้นพระชนม์ แม้ว่าจะมีการกล่าวถึงการเสด็จกลับมาครั้งที่สองของพระองค์บ้าง แต่นั่นไม่ใช่จุดใหญ่ใจความสำคัญ พระธรรมวิวรณ์คือจุดสำคัญสูงสุดของความขัดแย้งที่นานหลายศตวรรษ คำพยากรณ์หลักแต่ละตอนจบลงด้วยการเสด็จกลับมาด้วยสง่าราศียิ่งใหญ่แห่งองค์พระผู้เป็นเจ้าของเรา

`อ่านพระธรรม วิวรณ์ 1:7; วิวรณ์ 11:15; วิวรณ์ 14:14-20 และ วิวรณ์ 19:11-18 มีอะไรที่คล้ายกัน`

จากบทแรกถึงบทสุดท้ายของพระธรรมวิวรณ์ จุดสุดยอดของคำพยากรณ์แต่ละตอน คือการเสด็จกลับมาของพระเยซู เช่น “พระเมษโปดกผู้ถูกปลงพระชนม์แล้ว”(วิวรณ์ 5:12) กำลังเสด็จกลับมาในฐานะ “กษัตริย์เหนือกษัตริย์ทั้งหลาย และเจ้านายเหนือเจ้านายทั้งหลาย” (วิวรณ์ 19:16)  พระองค์ได้ชัยชนะเหนือศัตรูทั้งปวง ผู้ได้ทำการกดขี่ และข่มเหงประชากรของพระองค์ (วิวรณ์ 17:14) พระองค์จะทรงช่วยปลดปล่อยพวกเขาจากฝันร้าย (nightmare) แห่งความบาป และนำพวกเขากลับบ้านอันรุ่งเรือง การต่อสู้ขัดแย้งยิ่งใหญ่ระหว่างความดีและความชั่วจะสิ้นสุดลง โลกนี้จะถูกสร้างขึ้นใหม่ และพระผู้ไถ่จะทรงสถิตอยู่กับพวกเขาตลอดกาล (วิวรณ์ 21:1-4)

ในพระธรรมวิวรณ์ 22:7 (ดูใน วิวรณ์ 22:12, 17, 20 ด้วย) พระเยซูตรัสว่า “นี่แน่ะ เราจะมาในเร็วๆนี้ ความสุขมีแก่คนที่ถือรักษาคำพยากรณ์ในหนังสือนี้” (วิวรณ์ 22:7) ดังนั้นพระเยซูทรงกล่าวเชิญชวนครั้งสุดท้ายแก่มวลมนุษยชาติให้ตอบสนองต่อความรักของพระองค์ โดยการรับเอาพระคุณ ติดตามความจริงของพระองค์ และเตรียมความพร้อมสำหรับการเสด็จกลับมาในไม่ช้าของพระองค์ พระธรรมวิวรณ์กล่าวสรุปด้วยคำเชิญชวนของพระเยซูว่า “พระวิญญาณ และเจ้าสาวกล่าวว่า “เชิญเสด็จมาเถิด” และให้คนที่ได้ยินกล่าวด้วยว่า “เชิญเสด็จมาเถิด” “คนที่กระหายเชิญเข้ามา ใครที่มีใจปรารถนา จงมารับน้ำแห่งชีวิตโดยไม่ต้องเสียอะไรเลย” (วิวรณ์ 22:17)

องค์พระผู้เป็นเจ้าของเราเชื้อเชิญคนทั้งปวงที่แสวงหาชีวิตชั่วนิรันดร์ให้มาหาพระองค์ จากนั้นพระองค์ทรงเชิญเราทั้งหลายผู้ได้ต้อนรับข่าวสารแห่งความรอดแล้วให้มีความกระตือรือร้นในความหวังแห่งการเสด็จกลับมาของพระองค์ ให้มาร่วมกับพระองค์ในการเชื้อเชิญคนอื่นๆให้รับเอาข่าวสารแห่งความรักของพระองค์ พระองค์ทรงส่งเรา ออกไปดำเนินพันธกิจ เพื่อแบ่งปันข่าวสารของพระองค์ เพื่อเตรียมโลกนี้ไว้สำหรับการเสด็จกลับมาในไม่ช้า ไม่มีงานใดจะให้รางวัลมากกว่าการเข้าไปมีส่วนกับพระเยซู ในพันธกิจการประกาศแก่ชาวโลก ไม่มีอะไรจะเติมเต็มได้บริบูรณ์กว่าการให้ความร่วมมือกับพระคริสต์ในแผนการแห่งความรอดในวาระสุดท้ายนี้

`พระคริสต์ เชิญเสด็จมาโดยพลัน ยอห์นเขียนข้อความนี้เมื่อประมาณ 2,000 ปีที่แล้ว เมื่อทำความเข้าในเรื่อง “สภาพของคนตาย”  เราจะพบว่าเพราะเหตุใดพระคริสต์จึงต้องเสด็จกลับมาครั้งที่สอง เพราะเราแต่ละคนจะมีประสบการณ์การฟื้นคืนชีพ เมื่อพระเยซูเสด็จมา ตอนนี้ใกล้เวลานั้นแล้ว พระองค์จะเสด็จมาในไม่ช้าวันอังคาร`