---
title:  การเข้าใจข่าวสารของพระเจ้าให้ครบถ้วน
date:  16/09/2020
---

ข่าวสารของพระธรรมวิวรณ์สำหรับยุคสุดท้าย นำเสนอพระคุณและการช่วยให้รอดของพระเยซูสำหรับมนุษยชาติ (วิวรณ์ 14:6)  เป็นการเชิญชวนด้วยความร้อนรนให้ “เกรงกลัวพระเจ้า” หรือถวายพระเกียรติแด่พระองค์ โดยให้ยอมรับพระบัญชา และเชื่อฟังพระบัญญัติของพระองค์ตามแสงแห่งการพิพากษาของพระเจ้า (วิวรณ์ 14:7) “จงเกรงกลัวพระเจ้า” มีส่วนเกี่ยวข้องกับสิ่งที่เราทำ และสิ่งที่เราทำ เป็นการเชิญชวนให้ดำเนินชีวิตเป็นที่พอพระทัยพระเจ้า และการยกให้พระองค์เป็นหนึ่งในความคิดทั้งหมดของเรา นั่นเป็นท่าทีของการเชื่อฟัง ที่นำเราให้ดำเนินชีวิตตามแบบอย่างของพระเจ้า (สุภาษิต 3:7; กิจการฯ 9:31; 1 เปโตร 2:17) ข่าวสารนี้ยังเชื้อเชิญเราให้ถวาย “พระสิริ” แด่พระเจ้า การถวายพระสิริแด่พระเจ้ามีส่วนเกี่ยวข้องกับสิ่งที่เราทำในทุกลักษณะชีวิตของเรา

`อ่าน ปัญญาจารย์ 12:13, 14 และ 1 โครินธ์  6:19, 20 ข้อพระคัมภีร์เหล่านี้ช่วยเราให้เข้าใจว่า อะไรคือความหมายของการ “เกรงกลัวพระเจ้า” และ “ถวายพระเกียรติแด่พระองค์”`

ในยุคที่ผู้คนไม่รับผิดชอบในเรื่องศีลธรรม เมื่อคนนับล้านๆรู้สึกว่าพวกเขาไม่ต้องทำตัวให้เป็นที่รับผิดชอบ (accountable) ต่อใคร นอก จากตัวเอง ข่าวสารเรื่องชั่วโมงแห่งการพิพากษาเตือนเราว่า เราต้องรับผิดชอบสำหรับการกระทำของเรา มีความสัมพันธ์ระหว่างท่าทีของการให้ความสักการะพระเจ้า การเชื่อในพระองค์ และการพิพากษา การเชื่อฟังเป็นผลของการมีความสัมพันธ์จากการถูกช่วยให้รอดโดยพระเยซู มีเพียงความชอบธรรมของพระองค์ที่ดีเพียงพอจะนำเราผ่านการพิพากษาได้ และในความชอบธรรมของพระองค์เรามีความมั่นคง ผ่านความชอบธรรมของพระองค์ เราดำเนินชีวิตเพื่อถวายพระสิริแด่พระนามของพระองค์ในสิ่งทั้งปวงที่เราทำ

`อ่านพระธรรม วิวรณ์ 14:7; วิวรณ์ 4:11; ปฐมกาล 2:1-3 และอพยพ 20:8-11 อะไรคือพื้นฐานของการนมัสการพระเจ้าแท้ทั้งปวงและวันสะบาโตสะท้อนความเข้าใจในเรื่องนี้อย่างไร`

ซาตานโจมตีวันสะบาโต เพราะเป็นหัวใจของการนมัสการที่แท้จริง วันสะบาโตเทิดทูนพระเยซูในฐานะเป็นพระผู้สร้าง ซึ่งเชื้อเชิญให้ชาย-หญิงทั้งมวลทุกแห่งว่า“จงนมัสการพระองค์ผู้ทรงสร้างฟ้าสวรรค์ และแผ่นดินโลก” (วิวรณ์ 14:7) ซึ่งพูดด้วยความนับถือในยุควิวัฒนาการ (evolution) ซึ่งเรียกเราให้กลับไปนมัสการพระเยซูผู้ทรงสร้างเรา ผู้ซึ่งทำให้เรารู้ถึงคุณค่าแท้จริงในพระองค์

`คิดเกี่ยวกับวันสะบาโตว่ามีความสำคัญเพียงใด เพราะเป็นวันที่เตือนเราให้ระลึกถึงพระผู้สร้างของเรา ซึ่งจะว่าไปพระองค์ผู้เดียวควรค่าที่เราจะนมัสการ ยิ่งกว่านั้น มีคำสอนใดสำคัญยิ่งที่พระเจ้าทรงบัญชาให้ถือรักษาไว้เวลาหนึ่งในเจ็ดของเวลาทั้งหมดในชีวิตของเราทุกสัปดาห์ เพื่อที่จะช่วยเราให้จดจำพระองค์ในฐานะพระผู้สร้างของเรา`