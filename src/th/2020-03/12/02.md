---
title:  ข่าวสารที่เป็นความจริงปัจจุบันของเปโตร
date:  13/09/2020
---

ตลอดในประวัติศาสตร์ความรอด พระเจ้าทรงส่งผู้สื่อข่าวพิเศษคือผู้เผยพระวจนะเพื่อเตรียมผู้คนสำหรับสิ่งที่จะเกิดขึ้น พระเจ้าไม่เคยถูกโจมตีแบบไม่ทันระวัง (อิสยาห์ 46:9, 10) พระองค์ทรงเตรียมประชากรของพระองค์สำหรับอนาคตด้วยการส่งผู้เผยพระวจนะให้เผยข่าวสารของพระองค์ก่อนการพิพากษาจะมาถึง (อาโมส 3:7) ในช่วงก่อนน้ำท่วมใหญ่ พระเจ้าทรงส่งผู้สื่อข่าวคนหนึ่งเข้ามาในโลก ทรงให้ท่านโนอาห์ประกาศว่าน้ำจะท่วมโลก ในประเทศอียิปต์พระเจ้าทรงยกโยเซฟขึ้นให้เป็นผู้เตรียมอาหารพร้อมไว้สำหรับการกันดารอาหาร ในช่วงเจ็ดปีที่เก็บเกี่ยวธัญพืชได้อย่างสมบูรณ์ ผู้เผยพระวจนะชาวยิวเตือนผู้นำชาวอิสราเอลให้รับรู้ถึงความพินาศของกรุงเยรูซาเล็มโดยกองทัพของบาบิโลนซึ่งเป็นศัตรู ข่าวสารของท่านยอห์นผู้ให้บัพติศมาเรียกให้ผู้คนกลับใจใหม่เป็นการเตรียมชนชาติอิสราเอลสำหรับการเสด็จมาครั้งแรกของพระเยซู

`อ่าน 2 เปโตร 1:12 อัครทูตเปโตรแสดงออกอะไรเพื่อพรรณนาถึงข่าวสารของพระเจ้าสำผู้คนรุ่นอายุของท่าน อ่าน พระธรรม 2 เปโตร 1:16-21 อะไรคือข่าวสารที่เป็นความจริงปัจจุบันที่เปโตรประกาศ`

ข่าวสารแห่งความสำคัญชั่วนิรันดร์สำหรับศตวรรษที่หนึ่งคือ “พระคริสต์ได้เสด็จมาแล้ว” ความรักของพระบิดาถูกเปิดเผยผ่านการถวายบูชาไถ่บาปของพระคริสต์บนไม้กางเขน แม้ว่า “ค่าจ้างของความบาป คือความตาย” ผ่านทางพระคริสต์คนทั้งมวลได้รับชีวิตชั่วนิรันดร์” เป็นการเลือกของเราโดยความเชื่อว่าเราจะรับเอาความรอดหรือไม่ (โรม 3:23; โรม 6:23; เอเฟซัส 2:8) ข่าวสารแห่งความรอดในพระเยซูคริสต์จะไม่มีวันหมดอายุลง นี่เป็นข่าวสารแห่งความจริงสำหรับผู้คนทุกยุคสมัย

หนังสือเล่มสุดท้ายของพระคัมภีร์ คือพระธรรมวิวรณ์ นำเสนอพระเยซู และความรอดชั่วนิรันดร์ในบริบทของช่วงเวลาสิ้นสุด เพื่อเตรียมผู้คนไว้สำหรับการเสด็จกลับมาในไม่ช้าของพระองค์ หนังสือเล่มนี้เผยให้เห็นการหลอกลวงของมนุษย์ผ่านจารีตนิยม และความเลื่อมใสในศาสนาด้วยการเอาตัวเองเป็นศูนย์กลาง จากเริ่มต้น และจนถึงตอนจบ พระธรรมวิวรณ์เปิดเผยพระเยซู และงานของพระองค์ในฐานะตัวแทนของมนุษยชาติ

พระเยซูคือพยานตัวจริงแห่งพระลักษณะนิสัยของพระบิดาของพระองค์ พระองค์ทรง “ปกครองเหนือกษัตริย์ทั้งหลายแห่งแผ่นดินโลก” พระองค์คือพระองค์นั้น “ผู้ทรงรักเรา และทรงชำระล้างเราจากความบาปของเราด้วยพระโลหิตของพระองค์เอง และพระองค์ทรงทำให้เราเป็นกษัตริย์ และปุโรหิตทั้งหลายของพระเจ้า พระบิดาของพระองค์”(ดูวิวรณ์ 1:1-6) พระธรรมวิวรณ์ทั้งหมดเป็นเรื่องราวเกี่ยวกับพระเยซู และข่าวสารแห่งวาระสุดท้าย เพื่อทำให้ประชากรของพระองค์เตรียมความพร้อมสำหรับการเสด็จกลับมาของพระองค์ในไม่ช้า

`เมื่อนึกถึงพระธรรมวิวรณ์ คุณนึกถึงอะไร เป็นเรื่องสัตว์ร้ายและสัญลักษณ์ของคำพยากรณ์มากกว่าเรื่องของพระเยซูหรือไม่ ทำไมจึงควรนึกถึงพระเยซูผู้ประทานคำพยากรณ์เพื่อเปิดเผยความรักของพระองค์ต่อมนุษย์ให้มากกว่า`