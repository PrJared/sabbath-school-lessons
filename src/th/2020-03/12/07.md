---
title:  ความคิดเพิ่มเติม
date:  18/09/2020
---

“พระเจ้าได้ทรงเรียกคริสตจักรของพระองค์ในวันนี้ เหมือนกับที่ทรงเรียกชนอิสราเอลโบราณ ให้ยืนขึ้นเป็นแสงสว่างของโลก โดยการใช้เครื่องมือผ่าแยกยิ่งใหญ่ (mighty cleaver) แห่งความจริง-นั่นคือข่าวสารของทูตสวรรค์องค์ที่หนึ่ง ที่สอง และที่สาม พระองค์ทรงให้แยกจากคริสตจักรอื่นๆ และจากโลก เพื่อนำพวกเขาสู่ความศักดิ์สิทธิ์แห่งความใกล้ชิดกับพระองค์เอง พระองค์ทรงทำให้พวกเขาเป็นผู้ดูรักษาพระบัญญัติ และทรงประทานคำพยากรณ์ที่ยิ่งใหญ่สำหรับเวลานี้ให้พวกเขา ซึ่งเหมือนกับคำพยากรณ์ศักดิ์สิทธิ์ที่ทรงประทานให้ชนอิสราเอลโบราณ เหล่านี้เป็นความไว้วางใจอันศักดิ์สิทธิ์เพื่อให้พวกเขาทำการสื่อสารกับโลก”

“ทูตสวรรค์สามองค์ในพระธรรมวิวรณ์บทที่ 14 เป็นตัวแทนของผู้รับเอาแสงสว่างแห่งข่าวสารของพระเจ้า และเป็นตัวแทนของพระองค์ที่ออกไปส่งเสียงเตือนทั่วโลก พระคริสต์ทรงประกาศกับผู้ติดตามของพระองค์ว่า: “ท่านทั้งหลายเป็นความสว่างของโลก” (มัทธิว 5:14) สำหรับดวงวิญญาณทุกดวงที่รับเชื่อในพระเยซู ไม้กางเขนแห่งคาลวารีกล่าวว่า : “พวกท่านจงออกไปทั่วโลก ประกาศข่าวประเสริฐแก่มนุษย์ทุกคน” (มาระโก 16:15) จงอย่าอนุญาตให้มีอะไรมาเป็นอุปสรรคของงานชิ้นนี้ มันเป็นงานสำคัญสำหรับช่วงเวลาของเรา มันเป็นงานที่เอื้อมออกไปไกล เพื่อสิ่งที่เป็นนิรันดร์ ความรักที่พระเยซูทรงสำแดงออกสำหรับดวงวิญญาณของมนุษย์ด้วยการถวายบูชาด้วยพระชนม์ชีพ ซึ่งพระองค์ได้ทรงทำเพื่อไถ่บาปของคนทั้งปวง  สิ่งนี้จะกระตุ้น (actuate) เหล่าผู้ติดตามพระองค์ให้ดำเนินการ

“พระคริสต์ทรงยอมรับ โอ..ช่างยินดี! ตัวแทนของมนุษย์ทุกหน่วยที่มอบถวายชีวิตแด่พระองค์ พระองค์ทรงนำพวกเขาเข้าสู่ความสัมพันธ์กับพระเจ้า เพื่อพระองค์จะสื่อสารกับโลกได้ ความลึกลับแห่งการเสด็จลงมาบังเกิดด้วยความรัก จงพูดถึงเรื่องนี้ อธิษฐานเกี่ยวกับเรื่องนี้ และร้องเพลงเกี่ยวกับเรื่องนี้ จงเติมโลกให้เต็มไปด้วยข่าวสารแห่งความจริงและ จงรุดหน้าไปยังพื้นที่ห่างไกลออกไป” (เอลเลน จี.ไว้ท์, Counsels for the Church, หน้า 58, 59)

**คำถามเพื่อการอภิปราย** :

`ข่าวทูตสวรรค์สามองค์ในวิวรณ์ บทที่ 14 บ่งบอกถึงองค์ประกอบสำคัญของคริสตจักรเซเว่นธ์เดย์แอ๊ดเวนตีสอย่างไร`

`จงคิดทบทนถึงความสำคัญของวันสะบาโตเพื่อระลึกถึงพระองค์ในฐานะพระผู้สร้างและพระผู้ทรงไถ่ของเรา วันสะบาโตไม่เหมือนภูเขาศักดิ์สิทธิ์ที่เราต้องเดินทางไปนมัสการเป็นพันไมล์ในแต่ละสัปดาห์ แต่วันสะบาโตเป็นเวลาที่เราสามารถนมัสการได้ทุกที่ สิ่งนี้ช่วยให้เราเข้าใจความสำคัญของวันซึ่งเป็นเวลาที่ต่างจากสถานที่อย่างไร`

`เราจะอธิบายการล้มลงของบาบิโลนหรือเรื่องเครื่องหมายของสัตว์ร้าย ในลักษณะใดที่ทำให้คนที่ฟังรู้สึกสบายใจและยินดีเปิดใจฟังโดยไม่ต่อต้าน ได้อย่างไร`