---
title:  'พระเยซู: พื้นฐานแห่งคำพยานของเรา'
date:  06/09/2020
---

ในฐานะที่เป็นคริสเตียน เราทั้งหลายมีเรื่องส่วนตัวที่จะเล่าเกี่ยวกับการที่พระเยซูทรงเปลี่ยนแปลงชีวิตของเรา และสิ่งที่พระองค์ได้ทรงทำเพื่อเรา

**อ่าน พระธรรม เอเฟซัส  2:1-10 มีอะไรบ้างที่เราชอบก่อนเรารู้จักกับพระคริสต์ และเราเป็นคนอย่างไรหลังจากที่เราได้รับเชื่อในพระคริสต์แล้ว**

`ก. ก่อนที่เรารู้จักพระคริสต์ (เอเฟซัส  2:1-3)`

`ข. หลังจากที่เรารู้จักพระคริสต์ (เอเฟซัส  2:4-10)`

ช่างเป็นการเปลี่ยนแปลงที่น่าอัศจรรย์ ก่อนที่เรารู้จักพระคริสต์ เรา “เป็นคนตายจากการล่วงละเมิด และความบาป” “เราได้เดินไปตามเส้นทางของโลกนี้” “เราพยามทำทุกสิ่งตามความปรารถนาของเนื้อหนัง ”และ “โดยธรรมชาติเราเป็นเด็กแห่งความโกรธแค้น” พูดให้เข้าใจง่ายๆก่อนที่เรารู้จักพระคริสต์ เราท่องเที่ยวไปอย่างไร้เป้าหมายผ่านชีวิตในสภาพการสูญเสีย

เราอาจดูเหมือนมีความสุข แต่มีความกังวลใจเกี่ยวกับจิตวิญญาณและเป้าหมายชีวิตไม่ได้รับการเติมเต็ม การได้มาหาพระคริสต์ และการมีประสบการณ์ในความรักของพระองค์ ทำให้ทั้งหมดเกิดการเปลี่ยนไป ณ ตอนนี้ในพระคริสต์เรามี “ชีวิต” อย่างแท้จริง ผ่าน “พระคุณอันอุดมเหลือล้นของพระองค์” “พระองค์ทรงทำให้เราเป็นขึ้นมาด้วยกันกับพระคริสต์ และทรงให้เรานั่งด้วยกันกับพระองค์ในสวรรค์สถานในพระเยซูคริสต์ เพื่อว่าในยุคต่อๆไป พระองค์จะทรงสำแดงพระคุณอันอุดมเหลือล้น ด้วยพระกรุณาที่มีต่อเราในพระเยซูคริสต์” (เอเฟซัส 2:6, 7)  ในพระคริสต์ ชีวิตมีความหมายใหม่ และมีวัตถุประสงค์ใหม่ ดังที่อัครทูตยอห์นประกาศว่า “พระองค์ทรงเป็นแหล่งแห่งชีวิต และชีวิตนั้นเป็นความสว่างของมนุษย์” (ยอห์น 1:4)

`อ่าน พระธรรม เอเฟซัส 2:10 พระคัมภีร์ข้อกล่าวถึงศูนย์กลางของความดีที่เป็นผลของเชื่ออย่างไร เราเข้าใจเรื่องนี้ตามบริบทของการรอดโดยความเชื่อ “นอกเหนือการประพฤติตามพระบัญญัติ" (โรม 3:28) อย่างไร`

`ชีวิตของคุณที่ได้รับการเปลี่ยนแปลงโดยพระคริสต์นั้นจะช่วยให้คนอื่นรู้จักพระเยซูได้อย่างไร`