---
title:  การแบ่งปันเรื่องของพระเยซู
date:  05/09/2020
---

### อ่านข้อพระคัมภีร์สำหรับบทเรียนสัปดาห์นี้
เอเฟซัส 2:1-10; 1 ยอห์น 4:7-11; มาระโก 5:1-20; ฮีบรู 10:19-22; กาลาเทีย 2:20; 1 โครินธ์ 1:30

> <p>ข้อพระคัมภีร์</p>
> “ข้อความเหล่านี้ข้าพเจ้าเขียนถึงท่านทั้งหลายที่ วางใจในพระนามของพระบุตรของพระเจ้า   เพื่อ ให้ท่านรู้ว่าท่านมีชีวิตนิรันดร์” ( 1 ยอห์น 5:13)

ดังที่ได้กล่าวถึงในบทเรียนก่อนหน้านี้ ไม่มีการโต้เหตุผลอะไรเพิ่มเติมที่ต้องใช้อารมณ์คมคาย (eloquently) มากกว่าชีวิตที่เปลี่ยนแปลงไป ผู้คนอาจโต้แย้งกับหลักศาสนศาสตร์ของคุณ พวกเขาอาจอ้างหลักข้อเชื่อ พวกเขาอาจถามคำถามความเข้าใจในพระคัมภีร์ของคุณ แต่พวกเขาแทบจะไม่ถามคำถามเกี่ยวกับคำพยานของคุณว่าพระเยซูมีความหมายอะไรต่อคุณ และพระองค์ได้ทรงทำอะไรในชีวิตของคุณ

การเป็นพยานคือการแบ่งปันสิ่งที่เรารู้เกี่ยวกับพระเยซู มันคือการทำให้คนอื่นรู้ว่าพระเยซูทรงมีความหมายอะไรต่อเรา และพระองค์ได้ทรงทำอะไรเพื่อเรา ถ้าการเป็นพยานของเราประกอบด้วยความพยายามที่จะพิสูจน์สิ่งที่เราเชื่อว่าถูกต้อง และสิ่งที่คนอื่นเชื่อผิดเท่านั้น เราจะพบกับการต่อต้านอย่างแข็งขัน ถ้าการเป็นพยานเกี่ยวกับพระเยซูของเรามาจากดวงใจดวงหนึ่งที่ได้รับการเปลี่ยนแปลงโดยเสน่ห์ (charmed) แห่งพระคุณ และโดยความรักของพระองค์ และความจริงอันน่าทึ่งของพระองค์ คนอื่นๆจะรู้สึกประทับใจว่าความจริงที่เราเชื่อได้สร้างผลกระทบกับชีวิตของเรา ความจริงที่ถูกเสนอในบริบทของการเปลี่ยนแปลงชีวิตสร้างความแตกต่างทั้งมวลให้เกิดขึ้น

เมื่อพระคริสต์เป็นศูนย์กลางของหลักข้อเชื่อทุกอย่าง และคำสอนแต่ละข้อของพระคัมภีร์สะท้อนพระอุปนิสัยของพระองค์ คนที่รับฟังการแบ่งปันพระคัมภีร์จะยอมรับพระวจนะของพระองค์