---
title:  ความคิดเพิ่มเติม
date:  11/09/2020
---

“ฝูงชนที่อยากรู้อยากเห็นเบียดเข้าใกล้รอบตัวพระเยซู หญิงที่เป็นโรคโลหิตตกตระหนักว่าไม่มีทางเข้าถึงพระคริสต์ผู้ทรงมีอำนาจแห่งการเยียวยาเป็นแน่ หญิงผู้ทรมานด้วยโรคร้ายได้ตัดสินใจเอื้อมมือของหล่อนไปสัมผัสฉลองพระองค์ โดยเชื่อว่าหล่อนจะได้รับการรักษาให้หายจากโรค พลันหล่อนรู้สึกถึงอำนาจแห่งการเยียวยา ดังนั้นในด้านจิตวิญญาณ ที่จะพูดคุยถึงเรื่องศาสนาอย่างไม่เป็นทางการ ที่จะอธิษฐานโดยปราศจากความหิวกระหายของดวงวิญญาณ และความเชื่อที่มีชีวิต จะไม่ประสบผลแต่อย่างใด ความเชื่อในพระคริสต์แต่เพียงในนาม คือการยอมรับว่าพระองค์เป็นเพียงพระผู้ช่วยให้รอดของโลก จะไม่ทำให้การเยียวยาของดวงวิญญาณเกิดขึ้นได้ ความเชื่อที่นำไปสู่ความรอดไม่เป็นเพียง การยอมรับความจริงด้วยสติปัญญา (intellectual assent) ไม่เป็นการเพียงพอที่จะเชื่อเรื่องเกี่ยวกับพระคริสต์ เราจะต้องเชื่อในพระองค์ ความเชื่อเท่านั้นจะให้ประโยชน์แก่เรา ซึ่งเหมือนการสวมกอดพระผู้ช่วยให้รอดไว้เป็นส่วนตัว ซึ่งมีความเหมาะสม และคุณความดีของพระองค์จะเผื่อแผ่สู่ตัวเราเอง”

“การยอมรับในความสัตย์ซื่อของพระองค์ ว่าเราเป็นหน่วยงานที่ได้รับการเลือกจากสวรรค์เพื่อเปิดเผยพระคริสต์แก่ชาวโลก เราต้องรับรู้ในพระคุณของพระองค์ผ่านพระวิญญาณบริสุทธิ์ ที่ทรงสำแดงแก่ผู้เผยพระวจนะดั้งเดิม ซึ่งจะบังเกิดผลมากที่สุดคือการเป็นพยานจากประสบการณ์ของเรา เราเป็นพยานเพื่อพระเจ้า ขณะที่เราเปิดเผยตัวเราเองจากการทำงานด้วยอำนาจของพระเจ้า แต่ละบุคคลมีชีวิตแตกต่างจากคนอื่นๆ และมีประสบการณ์ที่สำคัญแตกต่างจากพวกเขา พระเจ้าทรงปรารถนาให้การถวายพระสิริของเราลอยขึ้นสู่พระองค์ โดยมีเครื่องหมายส่วนบุคคลของเราเอง การรับรู้อันล้ำค่านี้ เพื่อสดุดีพระสิริแห่งกรุณาคุณของพระองค์ เมื่อได้รับการสนับสนุนจากผู้มีชีวิตเหมือนกับพระคริสต์ จะมีอำนาจที่ไม่อาจต้านทานได้ ที่จะทำงานสำหรับความรอดของดวงวิญญาณ” (เอลเลน จี.ไวท์, ผู้พึงปรารถนาแห่งปวงชน, หน้า 347)

**คำถามเพื่อการอภิปราย** :

`จากพระธรรมกิจการ 26:1-23 อะไรเป็นสิ่งที่ผลักดันให้เปาโลเป็นพยานต่อกษัตริย์อากริปปา`

`คุณจึงคิดว่า การเป็นพยานถึงสิ่งที่พระคริสต์ได้ทรงทำเพื่อเรานั้นมีพลังมากใช่หรือไม่ ถ้าอย่างนั้นคุณจะให้คำแนะนำแก่คนที่ไม่มีประสบการณ์เช่นนั้นอย่างไร`

`มีอะไรที่คุณควรหลีกเลี่ยง เมื่อคุณกล่าวคำพยานของคุณให้คนที่ยังไม่เชื่อ`

`จงไตร่ตรองถึงความมั่นใจในความรอดของคุณ เพราะเหตุใดเรื่องนี้จึงสำคัญต่อการเป็นคริสเตียน และเราจะมั่นใจอย่างถูกต้องได้อย่างไร โดยไม่ใช่แค่คิดเอาเอง`