---
title:  อำนาจการเปลี่ยนแปลงของพยานส่วนบุคคล
date:  07/09/2020
---

“ยากอบบุตรเศเบดี กับยอห์นน้องของยากอบ ทั้งสองคนนี้พระองค์ทรงประทานอีกชี่อหนึ่งว่า “โบอาเนยเย แปลว่า ลูกฟ้าร้อง” (มาระโก 3:17)  ตัวอย่างอารมณ์ร้อนแรงของยอห์นเกิดขึ้นเมื่อพระเยซูและเหล่าอัครทูตกำลังเดินทางผ่านแคว้นสะมาเรีย เมื่อทั้งกลุ่มพยายามมองหาที่พักค้างคืน พระเยซูและเหล่าอัครทูตพบกับการต่อต้านอันเนื่องมาจากความคิดอคติของชาวสะมาเรียที่มีต่อชาวยิว ชาวสะมาเรียในวันนั้นปฏิเสธที่จะให้พระเยซูและเหล่าอัครทูตพักค้างคืนแม้ในสถานที่อันต่ำต้อยที่สุด

ยากอบ และยอห์น คิดว่าพวกเขามีวิธีแก้ปัญหา พวกเขาทูลพระ เยซูว่า “เมื่อสาวกของพระองค์ คือยากอบ และยอห์นเห็นอย่างนั้นก็ทูลพระองค์ว่า “องค์พระผู้เป็นเจ้า พระองค์ทรงต้องการให้พวกข้าพระองค์ขอไฟจากสวรรค์ลงมาเผาผลาญพวกเขาไหม”(ลูกา 9:54)  พระเยซูทรงห้ามพี่น้องทั้งสอง และทั้งกลุ่มได้เดินออกจากหมู่บ้านแห่งนั้นอย่างเงียบๆ วิธีการของพระเยซูเป็นวิถีแห่งความรัก ไม่ใช่การใช้อำนาจบังคับ

การได้อยู่ใกล้ชิดกับความรักของพระเยซูเสมอ ความหุนหันพลันแล่น และอารมณ์โกรธง่ายของท่านยอห์นได้เปลี่ยนแปลงไปสู่ ความรักความกรุณา มีวิญญาณแห่งความสุภาพอ่อนโยน พระธรรมยอห์นฉบับที่หนึ่ง กล่าวว่า “ความรัก” ปรากฏให้เห็นเกือบ 40 ครั้ง และคำว่าความรักในหลากหลายรูปแบบปรากฏให้เห็นถึง 50 ครั้ง

`อ่านพระธรรม 1 ยอห์น 1:1-4; 1 ยอห์น 3:1; 1 ยอห์น 4:7-11 และ 1 ยอห์น  5:1-5 ข้อพระคัมภีร์เหล่านี้บอกอะไรคุณเกี่ยวกับคำพยานของท่านยอห์น และมีอะไรเปลี่ยนแปลงในชีวิตของท่านเมื่อท่านมีความสัมพันธ์กับพระเยซู`

ยังมีหลักการชั่วนิรันดร์ของจักรวาล เอลเลน จี.ไวท์.กล่าวถึงหลักการนี้อย่างดีในถ้อยคำเหล่านี้: การใช้กำลังบังคับขัดแย้งกับหลักการปกครองของพระเจ้า พระองค์ทรงประสงค์การรับใช้ที่ทำด้วยความรักเท่านั้น และความรักไม่สามารถออกคำสั่งได้ ทั้งไม่อาจเอาชนะโดยกำลัง หรือใช้สิทธิอำนาจ ทำได้โดยอาศัยความรักเท่านั้น ความรักทำให้ตื่นตัว" (ผู้พึงปรารถนาแห่งปวงชน, หน้า 22)

เมื่อเรามอบถวายชีวิตให้พระคริสต์ ความรักของพระองค์จะส่องออกผ่านตัวเราไปยังคนอื่น สิ่งที่เป็นพยานยิ่งใหญ่ของการเป็นคริสเตียนคือการเปลี่ยนแปลงชีวิต นี่ไม่ได้หมายความว่าเราจะไม่ทำผิดพลาดอะไรอีกเลย แต่อาจมีบางครั้งเราเป็นเหมือนน้ำที่ไม่ได้ไหลตามท่อ (conduits) แห่งความรัก และพระคุณตามที่เราควรจะเป็น แต่หมายความว่า สิ่งที่ดีเลิศ (ideally) ความรักของพระคริสต์จะไหลจากชีวิตของเรา และจะเป็นพระพรให้กับเหล่าคนที่อยู่รอบเรา

`คุณได้สะท้อนความรักของพระคริสต์ไปยังคนอื่นได้ดีเพียงไร ตามความคิดของคุณเอง`