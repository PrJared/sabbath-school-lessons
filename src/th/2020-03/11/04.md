---
title:  การเล่าเรื่องของพระเยซู
date:  08/09/2020
---

ใครคือมิชชันนารีคนแรกเท่าที่พระเยซูเคยส่งออกไป  พวกเขาไม่ได้อยู่ท่ามกลางอัครทูต พวกเขาไม่ใช่ผู้ติดตามพระองค์มาเป็นเวลานาน มิชชันนารีคนแรกที่พระเยซูทรงส่งออกไปเป็นอดีตคนบ้า ถูกผีหลายตนเข้าสิง ซึ่งไม่กี่ชั่วโมงก่อนหน้าได้พบพระเยซู ยังเป็นบุคคลอันตรายที่ชาวบ้าน ชาวเมืองแถบนั้นเกรงกลัวไม่กล้าผ่านไปมาบริเวณที่คนบ้าอาศัยอยู่

ด้วยอำนาจเหนือธรรมชาติของผีร้าย ผีร้านตนหนึ่งได้หักโซ่ตรวนที่จองจำคนบ้าเอาไว้ คนบ้ากรีดร้องด้วยเสียงที่น่ากลัว ในเวลาเดียวกันใช้หินแหลมคมเชือดตามตัว ปากส่งเสียงร้องด้วยความเจ็บปวด สะท้อนความทุกข์ทรมานจากส่วนลึกในจิตวิญญาณของพวกเขาออกมา (มัทธิว 8:28, 29; มาระโก 5:1-5)

แต่เมื่อคนบ้าที่ถูกผีเข้าสิงทั้งสองได้พบกับพระเยซู ชีวิตของพวกเขาถูกเปลี่ยนแปลงไป พวกเขาจะไม่เป็นเหมือนเดิมอีกต่อไป พระเยซูทรงขับผีร้ายออกไปจากพวกเขา และผีร้ายเหล่านั้นได้เข้าไปสิงในฝูงสุกร และฝูงสุกรไดพากันวิ่งไปยังหน้าผาสูงและกระโจนลงไปในทะเล (มัทธิว 8:32-34; มาระโก 5:13, 14)

`อ่านพระธรรม มัทธิว 8:28-34  มีอะไรเกิดขึ้นชายทั้งสอง และชาวเมืองได้ทำอะไร เมื่อพวกเขาพบว่ามีอะไรได้เกิดขึ้น`

ชายที่ถูกผีเข้าสิงทั้งสอง ตอนนี้กลายเป็นคนใหม่โดยอำนาจของพระคริสต์ ชาวเมืองที่ทราบข่าวได้ออกมาและพบว่าพวกเขานั่งที่แทบพระบาทของพระเยซู ฟังทุกคำที่ออกจากพระโอษฐ์ของจอมเจ้านาย (Master’s mouth) เราควรสังเกตพระกิตติคุณมัทธิวที่กล่าวว่า พระเยซูทรงขับผีออกจากชายที่มันเข้าสิงสองคน ขณะที่พระกิตติคุณโดยท่านมาระโกโฟกัสเรื่องราวเพียงคนหนึ่งในสองคน แต่จุดของเรื่องคือ พระเยซูทรงไถ่พวกเขาทั้งด้านร่างกาย จิตใจ  อารมณ์ และจิตวิญญาณ

`อ่านพระธรรม มาระโก 5:18-20 เป็นที่แน่ชัดว่า ชายที่ถูกผีเข้าสิงเป็นคนที่กลับใจใหม่ มีความปรารถนาจะอยู่กับพระเยซู แต่พระคริสต์ได้ทรงส่งเขาไปทำอะไร`

“เป็นเวลาครู่ใหญ่มีเพียงชายสองคนได้สิทธิพิเศษรับฟังคำสอนของพระคริสต์ พวกเขาไม่ยอมให้เรื่องเทศนาสั่งสอนของพระคริสต์ตกหล่นไปจากหูของพวกเขา พวกเขาไม่อาจสั่งสอนคนอื่นได้เหมือนเหล่าอัครทูต ผู้ซึ่งได้อยู่กิน นอนหลับ เดินทางกับพระคริสต์ในแต่ละวัน แต่ชายที่กลับใจใหม่ทั้งสองต่างได้รับประสบการณ์การถูกผีร้ายเข้าสิงจนกลายเป็นบ้า และพระเยซูทรงขับผีร้ายออกให้ ซึ่งเป็นหลักฐานส่วนบุคคลที่บอกให้ทราบว่า พระเยซูคือพระเมสสิยาห์ พวกเขาสามารถเล่าถึงสิ่งที่พวกเขาได้ประสบด้วยตัวของพวกเขาเอง สิ่งที่พวกเขาได้เห็น และได้ยิน และรู้สึกในอำนาจของพระคริสต์ นี่คือสิ่งที่ทุกคนสามารถทำได้ คือผู้ที่ดวงใจของเขาได้ถูกสัมผัสโดยพระคุณของพระเจ้า” (เอลเลน จี.ไว้ท์, ผู้พึงปรารถนาแห่งปวงชน, หน้า 340) คำพยานของชายทั้งสองได้เตรียมชาวเมืองแคว้นทศบุรี คือสิบเมืองชายทะเลกาลิลีไว้ให้พร้อมสำหรับคำสอนของพระเยซูเมื่อพระองค์เสด็จกลับมา นี่เป็นอำนาจแห่งคำพยานส่วนบุคคล