---
title:  บางสิ่งที่ควรค่าแก่การพิสูจน์
date:  10/09/2020
---

> <p></p>
> “ข้าพเจ้าเองไม่มีชีวิตอยู่ต่อไป แต่พระคริสต์ต่างหากที่ทรงมีชีวิตอยู่ในข้าพเจ้า ชีวิตซึ่งข้าพเจ้าดำเนินอยู่ในร่างกายขณะนี้ ข้าพเจ้าดำเนินอยู่โดยความเชื่อในพระบุตรของพระเจ้า ผู้ได้ทรงรักข้าพเจ้า และได้ทรงสละพระองค์เองเพื่อข้าพเจ้า” (กาลาเทีย 2:20)

เราต้องตรึงบางสิ่งกับพระคริสต์ เมื่อเรารับเอาพระองค์ มีบางสิ่งที่พระคริสต์ทรงขอให้เรามอบถวายให้พระองค์ พระเยซูตรัสชัดเจนในสิ่งที่พระองค์มอบหมายให้เราทำ ในการที่เราจะติดตามพระองค์ไปว่า “ถ้าใครต้องการจะมาติดตามเรา ให้คนนั้นปฏิเสธตนเอง รับกางเขนของตนแบกทุกวัน และตามเรามา” (ลูกา 9:23) การสิ้นพระชนม์บนกางเขนนั้นแสนเจ็บปวดทรมาน และที่สุดต้องตาย เมื่อเรามอบถวายชีวิตของเราเท่ากับว่า “คนเก่าของเรานั้นถูกตรึงไว้กับพระองค์แล้ว เพื่อตัวที่บาปนั้นจะถูกทำลายให้สิ้นไป และเราจะไม่เป็นทาสของบาปอีกต่อไป” (โรม 6:6) เราจะต้องเจ็บปวดทรมาน ในเวลาที่เราล้มเลิกการตามใจ ตามความปรารถนา และนิสัยไม่ดีที่อยู่กับเรามานาน แต่รางวัลที่เราจะได้รับนั้นมีน้ำหนักมากกว่าความเจ็บปวดของเรา

การเป็นพยานทรงพลังจะทำให้เกิดการเปลี่ยนแปลงตลอดชีวิต จะมีผลกระทบต่อคนอื่น ที่มุ่งโฟกัสในสิ่งที่พระคริสต์ได้ทรงทำเพื่อเรา ไม่ใช่สิ่งที่เราได้เลิกไปเพื่อพระองค์ ทั้งหมดมีศูนย์กลางที่การถวายบูชาของพระองค์ ไม่ใช่สิ่งที่เรียกว่า “การเสียสละ” เพราะพระคริสต์ไม่เคยขอให้เราเลิกสิ่งใด อันเป็นสิ่งที่เราสนใจอย่างยิ่งที่จะรักษาไว้

กระนั้นประวัติศาสตร์ของศาสนาคริสต์ถูกเติมเต็มไปด้วยเรื่องของเหล่าผู้ที่ได้ทำการเสียสละอันยิ่งใหญ่เพื่อพระนามของพระคริสต์ไม่ใช่เพราะผู้คนเหล่านี้กำลังได้มาซึ่ง (earning) ความรอดจากการกระทำของพวกเขา ไม่ว่าจะปราศจากความเห็นแก่ตัว และเสียสละสักเพียงใด ทำให้พวกเขาได้รับคุณความดี (merit) ต่อพระพักตร์ของพระเจ้า แต่เป็นว่าในกรณีส่วนมาก ต่างตระหนักในสิ่งที่พระคริสต์ได้ทำเพื่อพวกเขา ชาย และหญิงเหล่านี้ต่างเต็มใจที่จะวางสิ่งทั้งหมดบนแท่นบูชาแห่งการเสียสละ สอดรับกับการทรงเรียกให้มอบชีวิตของพวกเขาเพื่อการรับใช้

`อ่านพระธรรม ยอห์น 1:12; ยอห์น 10:10; ยอห์น 14:27 และ 1 โครินทร์ 1:30 การเป็นพยานของเรามักวางพื้นฐานบนสิ่งที่พระคริสต์ได้ทรงทำเพื่อเรา พระคุณของพระองค์ที่กล่าวถึงในข้อพระคัมภีร์เหล่านี้มีอะไรบ้าง`

จากแสงสว่างของข้อพระคัมภีร์ข้างบน คิดเกี่ยวกับสิ่งที่พระคริสต์ได้ทรงกระทำเพื่อคุณ คุณอาจเป็น คริสเตียนที่ได้อุทิศถวายตลอดมาในชีวิตของคุณ หรือเป็นไปได้ที่คุณมีประสบการณ์การกลับใจใหม่ที่น่าตื่นเต้นมากกว่า ตรึกตรองในข้อที่ว่าพระเยซูได้ทรงทำดีแก่คุณ อีกทั้งมีพระประสงค์ดี ทรงประทานสันติสุข และความสุขแก่คุณมากเพียงใด คิดเกี่ยวกับ “เวลา” ที่พระองค์ทรงประทานแก่คุณ ตลอดจนทรงประทานพละกำลังให้คุณก้าวผ่านประสบการณ์อันยากลำบากมาในชีวิตของคุณ

`การเสียสละประเภทใดที่คุณถูกเรียกให้ทำเพื่อพระนามของพระคริสต์ คุณได้เรียนรู้อะไรจากประสบการณ์ที่อาจเป็นพระพรแก่คนอื่น`