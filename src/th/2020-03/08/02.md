---
title:  ท่าทีของพระเยซูต่อประชาชน
date:  16/08/2020
---

พระเยซูทรงมองหาสิ่งดีในผู้อื่นเสมอ และนำสิ่งดีที่สุดของพวกเขาออกมา คำวิจารณ์อย่างหนึ่งของผู้นำศาสนาในสมัยของพระองค์ พวกเขาบ่นให้พระเยซูว่า “คนนี้ต้อนรับคนบาป และกินด้วยกันกับเขา (ลูกา 15:2) พวกเขาห่วงใยเพราะว่าพระองค์สมาคมกับคน “คนบาป” พวกเขามีความเห็นในเรื่องศาสนาว่าเป็นหนึ่งของ“การทำให้เหินห่าง” (estrangement) แทนที่จะทำให้ผูกพันต่อกัน (engagement) พวกเขารู้สึกประหลาดใจ เมื่อพระเยซูตรัสเกี่ยวกับพระองค์เองว่า “ด้วยว่าเราไม่ได้มาเพื่อเรียกคนชอบธรรม แต่มาเรียกคนบาป” (มัทธิว 9:13)

หลักการนับถือศาสนาของพวกธรรมาจารย์ พวกฟาริสี และพวกสะดูสี อย่างหนึ่งคือ “การหลีกเลี่ยง” (avoidance) พวกเขาคิดว่า “ทำทุกสิ่งที่สามารถทำได้ และจงหลีกเลี่ยงจากสิ่งที่ทำให้เป็นมลทินกับความบาป” แม้ว่าพระเยซูไม่เคยมีมลทินกับความบาป แต่พระเยซูทรงกระโจนลงสู่บ่องูพิษของโลกนี้ (snake pit) เพื่อทรงไถ่คนบาปในโลกโดยไม่หลีกเลี่ยง พระองค์ทรงเป็น “ความสว่างของโลก” (ยอห์น 8:12)

`อ่าน พระธรรม มัทธิว  5:13, 14  สองสิ่งที่พระเยซูทรงอธิบายให้ผู้ติดตามของพระองค์เป็นคืออะไร ทำไมพระองค์จึงทรงใช้ตัวอย่างที่เจาะจง (ดู ยอห์น 1:9; ยอห์น 12:46 และ ฟีลิปปี  2:15 เช่นกัน)`

เกลือเป็นทรัพยากรสำคัญสมัยโลกโบราณ เป็นสิ่งมีคุณค่ามาก และมีบางครั้งในบางท้องที่ของอาณาจักรโรมันมีการใช้เกลือแทนเงินตรา (currency) เกลือเป็นสัญลักษณ์ของความมั่งคั่ง ผู้คนใช้เกลือเพื่อถนอม และปรุงรสชาติอาหาร เมื่อพระเยซูทรงยกตัวอย่างว่าเหล่าสาวกของพระองค์เป็นเกลือของแผ่นดินโลก จริงๆแล้วเท่ากับพระองค์ทรงกล่าวว่า ทรัพย์สมบัติของโลกไม่ใช่ผู้มีอำนาจยิ่งใหญ่ หรือคนร่ำรวย แต่เป็นคริสเตียนที่ทำให้เกิดการเปลี่ยนแปลงสำหรับอาณาจักรของพระเจ้า คือการรับใช้ด้วยความรักที่ไม่เห็นแก่ตัว ซึ่งจะสงวนความดี และรสชาติของสิ่งแวดล้อมของโลกไว้

ตัวอย่างที่สองที่พระเยซูทรงใช้ (มัทธิว 5:14) มีข้อความว่า “ท่านทั้งหลายเป็นความแสงสว่างของโลก” แสงสว่างไม่หลีกเลี่ยงความมืด มันส่องสว่างในความมืด มันไม่แยกตัวจากความมืด แต่มันผ่านทะลุเข้าไปในความมืด ทำให้ความมืดสว่างขึ้น ผู้ติดตามของพระเยซูผ่านทะลุความมืดของโลกสู่เพื่อนบ้านของพวกเขา สู่หมู่บ้าน เมืองเล็ก และเมืองใหญ่เพื่อส่องสว่างให้ผู้คนได้เห็นพระสิริของพระเจ้า

`หลังจากพิจารณาถ้อยคำของพระเยซูใน ยอห์น 17:15-18 เราเข้าใจแนวคิดของการแยกตัวเองจากโลก และการหลีกเลี่ยงจากโลกอย่างไร พระเยซูทรงหมายความถึงอะไรเมื่อพระองค์ทรงอธิษฐานให้เหล่าผู้ติดตามระองค์ยังอยู่ในโลก แต่ไม่ใช่ของโลกนี้ เราจะทำเช่นนั้นได้อย่างไร`