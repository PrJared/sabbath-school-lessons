---
title:  'พันธกิจการรักษาโรคของพระเยซู :ตอนที่ 1'
date:  18/08/2020
---

วิธีการประกาศพระกิตติคุณของพระเยซูไปเกินกว่าคำเทศนาสั่งสอนที่ท่องจำมา หรือเป็นการนำอาหารกระป๋องมาเปิดแล้วเสริฟ แต่เป็นถ้อยคำทรงพลังเหมือนชีวิตสดใหม่ ในแต่ละวันเรากระทบไหล่กับผู้คนที่มีความต้องการหลากหลาย:ไม่ว่าจะเป็นความต้องการด้านร่างกาย ด้านจิตใจ ด้านอารมณ์ และด้านวิญญาณจิต พระคริสต์ทรงกระตือรือร้นที่จะสนองต่อความต้องการเหล่านี้ผ่านเรา โดยการให้เราแสดงความห่วงใยผู้คนที่โดดเดี่ยว มีความเศร้าซึม และปวดศีรษะฯลฯ ขอให้เราแสดงความสนใจต่อความทุกข์ ความชื่นชมยินดี และความหวังของพวกเขา

พระเยซูทรงรับใช้ต่อความรู้สึกต้องการของผู้คน ซึ่งในที่สุดพระองค์ทรงสนองต่อความต้องการในส่วนลึกที่สุดของพวกเขาได้ ความรู้สึกต้องการ (felt need) เป็นพื้นที่ของชีวิต เป็นจุดที่ผู้คนรู้สึกอยู่แล้วว่า พวกเขาไม่สามารถแก้ไขประเด็นดังกล่าวด้วยตัวพวกเขาเอง อาจเป็นความต้องการเลิกสูบบุหรี่ ลดน้ำหนัก รับประทานอาหารเพื่อสุขภาพที่ดีกว่า หรือลดความเครียด ต้องการอาหาร หรือต้องการที่พักอาศัยที่ดีขึ้น หรือการรักษาพยาบาล อาจเป็นไปได้ที่พวกเขาต้องการคำปรึกษาเรื่องชีวิตสมรส หรือชีวิตครอบครัว

ความต้องการสุดท้ายที่มนุษย์ต้องการมากที่สุดคือ การมีความสัมพันธ์ส่วนตัวกับพระเจ้า และแน่ใจว่าพวกเขามีชีวิตชั่วนิรันดร์ไว้แล้ว นั่นคือ “การได้กลับคืนดีกับพระเจ้า” เมื่ออยู่ในโลกที่แตกสลาย นี่เป็นความต้องการสูงสุดของเรา

`อ่านเรื่องของคนง่อยในพระธรรม มัทธิว 9:1-7 และผู้หญิงคนหนึ่งเป็นโรคตกโลหิต ในมาระโก 5:25-34 ข้อบ่งชี้อะไรที่เราพบได้ในทั้งสองเรื่องนี้ ที่พระเยซูทรงเชื่อมการเยี่ยวยาฝ่ายร่างกายเข้ากับความต้องการสุดท้ายสำหรับการกลับคืนดีกับพระเจ้า`

พันธกิจการเยียวยาของพระคริสต์รวมมากกว่าการเยียวยาด้านร่างกาย และด้านอารมณ์ พระเยซูทรงประสงค์ให้ผู้คนมีประสบการณ์ความสมบูรณ์ (wholeness) ที่ความบาปได้ทำให้แตกหักกระจัดกระจาย ไป สำหรับพระคริสต์การรักษาโรคฝ่ายร่างกายโดยปราศจากการรักษาฝ่ายวิญญาณถือว่ายังไม่ครบถ้วน ถ้าความรักของพระเจ้ากระตุ้นเราให้ปรารถนาจะมีร่างกาย และอารมณ์อยู่ในสภาพน่าพอใจก็จะกระตุ้นยิ่งขึ้นให้เรามีความปรารถนาจะมีชีวิตเติมเต็มในโลกนี้ และตลอดไปชั่วนิรันดร์ ยิ่งกว่านั้น ทุกคนที่พระเยซูทรงรักษาโรคให้ในที่สุดจะตายจากโลกนี้ไป จากนั้นความต้องการของพวกเราจริงๆ เหนือสิ่งอื่นใด คือด้านจิตวิญญาณไม่ใช่หรือ

`คริสตจักรท้องถิ่นของคุณจะเริ่มต้นกิจกรรมประเภทใดในชุมชนของคุณ เพื่อสนองความต้องการของผู้คน และสาธิตถึงการเอาใจใส่พวกเขา เพื่อทำให้เกิดความแตกต่างขึ้นในชีวิตของผู้คนทั้งหลาย`