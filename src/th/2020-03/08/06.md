---
title:  อะไรมีความหมายต่อพระเยซู
date:  20/08/2020
---

ข่าวสารของพระเยซูที่ให้กับเหล่าสาวกใน พระธรรมมัทธิวบทที่ 24 ซึ่งผสมผสานเหตุการณ์หลายอย่างเกี่ยวกับความพินาศของกรุงเยรูซาเล็ม และช่วงเวลาก่อนการเสด็จกลับมาของพระองค์เข้าด้วยกัน ตามมาด้วยคำอุปมาเกี่ยวกับวาระสุดท้ายสามเรื่องในพระธรรม มัทธิว บทที่ 25 คำอุปมาเหล่านี้กล่าวถึงคุณภาพของอุปนิสัยที่มีความหมายต่อคนที่กำลังรอคอยการเสด็จกลับมาครั้งที่สองของพระองค์ เรื่องสาวพรหมจารีสิบคน เน้นความสำคัญของการได้รับการเติมเต็มด้วยพระวิญญาณ เรื่องเงินตะลันต์ เน้นความสัตย์ซื่อในการใช้ของประทานที่พระเจ้าทรงประทานให้แต่ละคน และเรื่องแกะและแพะ เน้นพันธกิจการรับใช้ของคริสต์เตียนแท้ที่สนองความต้องการของผู้คนที่พระเจ้านำมาสู่ชีวิตของเราทั้งหลายในแต่ละวัน

`อ่านพระธรรม มัทธิว 25:31-46 พระเยซูทรงพรรณนาถึงคริสเตียนแท้อย่างไร พันธกิจที่พวกเขาทำมีอะไรบ้าง`

แม้ว่าเรื่องอุปมานี้พูดถึงการสนองต่อความต้องการด้านร่างกายของผู้คน ลักษณะของเรื่องบอกว่าเราไม่ควรเพิกเฉย-ซึ่งเป็นไปได้ที่มีบางสิ่งมากกว่าตรงนี้ มีผู้ที่หิว และกระหายที่จะพบกับพระเยซูซ่อนอยู่ในดวงจิตของมนุษย์ ผู้เฝ้ารอที่จะพบกับความพึงพอใจ (ยอห์น 6:35; ยอห์น 4:13,14) เราทั้งหลายเป็นคนแปลกหน้า เฝ้ารอที่จะได้กลับบ้านจนกระทั่งเราได้ค้นพบตัวตนที่แท้จริงของเราในพระคริสต์ (เอเฟซัส 2:12, 13, 14) เราทั้งหลายต่างเปลือยเปล่าฝ่ายวิญญาณ จนกว่าที่เราจะได้สวมใส่เสื้อผ้าแห่งความชอบธรรมของพระองค์ (วิวรณ์ 3:18; วิวรณ์ 19:7, 8)

ผู้เผยพระวจนะในพระคัมภีร์เดิมบ่อยครั้งพรรณนาถึงสภาพของมนุษย์ประดุจคนหนึ่งป่วยหนักอย่างสิ้นหวัง (อิสยาห์ 1:5; เยเรมีย์ 30:12-15) โรคแห่งความบาปนำไปสู่ความตาย แต่ผู้เผยพระวจนะชี้เราไปยังการเยียวยา “เพราะเราจะคืนสุขภาพดีแก่เจ้า และเราจะรักษาบาดแผลของเจ้าให้หาย” (เยเรมีย์ 30:17) พระเยซูทรงเยียวยาให้กับชีวิตที่ถูกคุกคามจากโรคร้ายแห่งดวงวิญญาณของเรา

คำอุปมาเรื่องแกะและแพะเตือนใจเราให้สนองความต้องการด้านร่างกายของผู้คนที่อยู่แวดล้อมเรา แต่เราควรทำมากกว่านั้น เป็นเรื่องของพระคริสต์ผู้พบกับความต้องการในส่วนลึกของดวงวิญญาณ เป็นพระองค์เองที่เชื้อเชิญให้เราเข้าเป็นหุ้นส่วนกับพระองค์ในการดำเนินพันธกิจการรับใช้ผู้คนที่อยู่รอบตัวเรา การจะดำเนินชีวิตเอาตัวเราเองเป็นศูนย์กลาง และเพิกเฉยต่อความต้องกายด้านร่างกาย ด้านอารมณ์ และด้านวิญญาณของคนอื่นๆ เป็นการเสี่ยงต่อการสูญเสียชีวิตชั่วนิรันดร์ ในเรื่องนี้คนที่ให้ชีวิตเพื่อบางสิ่งที่มากกว่าตัวเอง ได้รับคำชมเชยจากองค์พระผู้เป็นเจ้า และได้รับการต้อนรับสู่ชีวิตนิรันดร์ ขณะที่คนที่สนใจแต่ตัวเอง และละเลยความต้องการของคนอื่นจะได้รับการปรับโทษโดยองค์พระผู้เป็นเจ้า