---
title:  ความคิดเพิ่มเติม
date:  21/08/2020
---

“หลายคนไม่มีความเชื่อในพระเจ้า และได้สูญเสียความเชื่อมั่นในมนุษย์ แต่พวกเขามองเห็นคุณค่าแห่งความเห็นอกเห็นใจ และการให้ความช่วยเหลือ ตามที่พวกเขามองเห็นคริสเตียนไม่มุ่งหวังการยกย่องชมเชยตามอย่างชาวโลก หรือการได้รับผลตอบแทนใดๆที่จะมาสู่บ้านของพวกเขา พวกเขาให้ปรนนิบัติคนเจ็บป่วย เลี้ยงดูคนอดอยาก ให้เสื้อผ้าแก่คนที่ขาดแคลน ปลอบใจคนที่เศร้าโศก และชี้ให้มองไปยังพระองค์ผู้ซึ่งรัก และทรงเมตตามนุษย์ ซึ่งทำหน้าเป็นผู้สื่อข่าวของพระองค์ เมื่อพวกเขาได้มองเห็นเช่นนี้ ดวงใจของพวกเขาได้รับการสัมผัส ความกตัญญูเป็นเหมือนต้นพืชงอกขึ้นมา ความเชื่อถูกจุดให้ติด พวกเขามองเห็นว่าพระเจ้าทรงห่วงใยพวกเขา และพวกเขาเตรียมตัวรับฟังพระวจนะของพระองค์ ดวงใจของพวกเขาถูกเปิดออก” เอลเลน จี.ไว้ท์, มหัศจรรย์แห่งการรักษา, หน้า 145)

พันธกิจการรับใช้อย่างไม่เห็นแก่ตัวของพระเยซูเปิดประตูดวงใจของพวกเขา กระเทาะความอคติให้แตกหักออก และสร้างการยอมรับสำหรับพระกิตติคุณ คริสตจักรคือพระกายของพระคริสต์ได้สนองตอบต่อความต้องการด้วยความรักทุกหนทุกแห่ง พระคริสต์ทรงส่งเราสู่ชุมชนเพื่อสร้างความแตกต่างให้เกิดขึ้นในพระนามของพระองค์ ซึ่งแน่นอนพวกเราจำเป็นต้องระมัดระวังเกี่ยวกับการไม่ให้เกิดเป็นมลทินโดยโลก (และนั่นเป็นอันตรายจริงๆ ที่คุกคามคริสตจักรของเรา) เรายังคงต้องเรียนรู้วิธีเข้าถึงผู้คนในที่พวกเขาอาศัยอยู่ และยอมให้พระเจ้าทรงใช้เรา เพื่อนำผู้คนจากจุดที่พวกเขาอยู่ และนำพวกเขามาสู่จุดที่พวกเขาควรได้อยู่

**คำถามเพื่อการอภิปราย** :

`ทำไมพันธกิจความเห็นอกเห็นใจของพระคริสต์จึงมีพลังอำนาจ ทำให้อคติแตกสลายและเปิดใจคนให้รับฟังความจริงฝ่ายจิตวิญญาณ จงดูว่าการเป็นพยานของเราจะมีประสิทธิภาพหรือไม่ และเราจะทำตามวิธีของพระองค์ได้อย่างไร`

`เวลาที่พูดคุยกับคนอื่น แม้จะเป็นความจริงที่ถูกต้อง แต่คุณอาจพูดด้วยท่าทีที่ผิด เช่นเสียงที่ไม่น่าฟัง คุณได้เรียนรู้อะไรจากประสบการณ์เช่นนั้น`

`จงคิดถึงคนที่ต้องการได้รับการเยียวาไม่ว่าทางร่างกายหรือจิตวิญญาณ สิ่งนี้ควรบอกเราว่า เราควรจะเข้าถึงคนที่อยู่รอบตัวเราอย่างไร`

`มีพันธกิจใดที่คริสตจักรท้องถิ่นของคุณสามารถทำเพื่อคนในชุมชนได้ แต่ยังไม่ได้ทำในตอนนี้หรือไม่ ถ้ามีสิ่งนั้นคืออะไร`

`เราจะสร้างโอกาสด้านจิตวิญญาณเพื่อทำพันธกิจการช่วยเหลือผู้ที่ต้องการความช่วยเหลือจากเราได้อย่างไร`