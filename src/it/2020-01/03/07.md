---
title:  Approfondimento
date:  17/01/2020
---

È formativo osservare che la statua di Daniele 2 è fatta d’oro e d’argento, metalli che evocano l’idea di forza economica. Ma ci sono anche il bronzo e il ferro, usati per costruire utensili e armi, ma anche argilla, utilizzata nel mondo antico a scopi letterari e domestici. Quest’immagine offre dunque un ritratto vivido dell’umanità e delle sue conquiste. Più precisamente, le distinte parti anatomiche della statua comunicano la successione dei regni mondiali e la disunione finale che prevarrà negli ultimi giorni della storia umana. La pietra, tuttavia, viene esplicitamente descritta come un qualcosa che non proviene da «mani umane» (Da 2:45), a volerci ricordare efficacemente la fine soprannaturale che attende questo mondo provvisorio e tutte le conquiste dell’uomo.

Nonostante «al nudo occhio dell’uomo la storia del pianeta possa apparire una caotica interazione tra forzeDaniel: A Reader’s Guide e controforze… Daniele ci assicura che c’è Dio dietro tutto questo scenario, che ci guarda dall’alto e agisce per conseguire ciò che egli ritiene essere il meglio» - William H. Shea, , Nampa, ID, Pacific Press, 2005, p. 98.

**Missione**

`1.	Quale insegnamento pratico avete colto dal presente studio e come lo applicherete durante la settimana?`

`2.	Qual è il piano missionario del vostro gruppo?`

`3.	Avere la capacità di “leggere” la realtà in cui viviamo è importante anche per conservare, come Daniele e i suoi amici, autonomia, capacità di giudizio e di mettere Dio al primo posto nella vita. A molti bambini del mondo questo non è dato perché non vanno a scuola. Sai che cosa fanno questi bambini? Sai in quali percorsi vengono coinvolti e che cosa succede loro? Scoprilo sul sito adraitalia.org/tuttiascuola e ricorda di pregare per loro.`

`4.	Le Notizie missionarie della SdS video possono essere visionate o scaricate dal seguente link: sdsministeripersonali.chiesaavventista.it/sds-2020-01/.`