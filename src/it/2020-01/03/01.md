---
title:  Dal mistero alla rivelazione
date:  11/01/2020
---

### Letture
Daniele 2:1-49; Atti 17:28; Salmi 138; Giovanni 15:5; Deuteronomio 32:4; 1 Pietro 2:4

> <p></p>
> «Sia benedetto eternamente il nome di Dio perché a lui appartengono la saggezza e la forza» Daniele 2:20.

Le acque che circondano la Groenlandia sono piene di iceberg di varie dimensioni. A volte dei piccoli banchi di ghiaccio galleggiano verso una direzione, mentre la massa da cui si sono staccati va verso quella opposta. Questo perché quelli piccoli sono mossi dal vento, mentre i blocchi più imponenti dipendono dalle correnti dell’oceano. L’ascesa e la caduta delle nazioni nel corso della storia è simile alla situazione descritta sopra dei piccoli e massicci blocchi di ghiaccio in preda ai venti e alle correnti oceaniche. Il vento rappresenta tutto ciò che è mutabile e imprevedibile, come la volontà dell’uomo. Ma contemporaneamente alle raffiche e alla burrasca agisce un’altra forza, ancora più potente e molto simile alle correnti del mare.DA Si tratta del movimento sicuro dei propositi divini, saggi e sovrani. Come ha detto Ellen G. White: «i piani di Dio non conoscono né fretta né ritardi, come le stelle nelle loro ampie orbite» - , p. 32 [cap. 3, p. 19].

Nonostante l’ascesa e la caduta di nazioni, le ideologie e i governi che sembrano susseguirsi a discrezione del solo capriccio umano, Daniele 2 dimostra che è il Dio del cielo, invece, a dirigere la storia verso il suo grandioso epilogo.