---
title:  Dalla battaglia alla vittoria
date:  07/03/2020
---

### Letture
Efesini 6:12; Daniele 10; Esdra 4:1-5; Giosuè 5:13-15; Apocalisse 1:12-18; Colossesi 2:15; Romani 8:37-39

> <p></p>
> «Non temere, o uomo molto amato! La pace sia con te. Coraggio! Sii forte!» Daniele 10:19.

Il capitolo 10 introduce la visione finale di Daniele, che poi prosegue ai capitoli 11 e 12. Veniamo subito a sapere che tale visione riguarda «una grande lotta» (10:1). Se il capitolo 11 arricchisce di qualche dettaglio questo evento, in quello in oggetto Daniele ne tratteggia la dimensione spirituale e svela che dietro le quinte delle lotte terrene infuria un conflitto spirituale di proporzioni cosmiche.

Studiando questo capitolo, scopriremo che quando preghiamo veniamo coinvolti in tale conflitto cosmico, in un modo tale che determina profonde ripercussioni. Ma non siamo da soli in questa battaglia, perché Gesù combatte contro Satana al nostro posto. Vedremo che la sfida decisiva che ci vede coinvolti non è contro poteri umani, ma contro le forze delle tenebre. Come sottolinea l’apostolo Paolo, diversi secoli dopo Daniele, «il nostro combattimento infatti non è contro sangue e carne, ma contro i principati, contro le potenze, contro i dominatori di questo mondo di tenebre, contro le forze spirituali della malvagità, che sono nei luoghi celesti» (Ef 6:12). In ultima analisi, la nostra vittoria nel conflitto poggia su Gesù, il solo ad avere sconfitto Satana sulla croce.