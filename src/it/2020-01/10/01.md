---
title:  Dalla confessione alla consolazione
date:  29/02/2020
---

### Letture
Daniele 9; Geremia 25:11-12;29:10; 2 Re 19:15-19; Matteo 5:16; Giacomo 5:16

> <p></p>
> «Signore, ascolta! Signore, perdona! Signore, guarda e agisci senza indugio per amore di te stesso, o mio Dio, perché il tuo nome è invocato sulla tua città e sul tuo popolo» Daniele 9:19.

Daniele 9 contiene una delle più grandi preghiere di tutta la Bibbia. Nei momenti determinanti della sua esistenza, Daniele si affida alla preghiera per riuscire a gestire le sfide che lo attendono. Quando lui e i suoi compagni stanno per essere uccisi a motivo del sogno misterioso di un re pagano, il profeta si accosta a Dio in preghiera (cap. 2).

Quando un decreto reale proibisce di inoltrare richieste a qualsiasi divinità, escluso il sovrano, Daniele continua a elevare le sue invocazioni quotidiane verso Gerusalemme (cap. 6). Esaminando dunque la preghiera del capitolo 9, ricordiamoci che la visione delle 2.300 sere e mattine di Daniele 8 ha avuto un grande impatto sul profeta. Sebbene ne siano stati spiegati i contorni generali, Daniele non riesce a dare un senso al periodo temporale indicato nel dialogo tra i due esseri celesti: «Fino a duemilatrecento sere e mattine; poi il santuario sarà purificato» (8:14). Solo al capitolo 9, in risposta alla sua richiesta, ottiene maggiore luce sull’argomento.