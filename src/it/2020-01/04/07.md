---
title:  Approfondimento
date:  24/01/2020
---

«Quanto sono importanti le lezioni che si possono trarre dall’esperienza dei tre giovani Ebrei nella pianura di Dura! Ai nostri giorni molti servitori di Dio, pur essendo innocenti, dovranno subire umiliazioni e maltrattamenti da parte di coloro che, ispirati da Satana, sono pieni di invidia o animati da fanatismo religioso. La loro collera si manifesterà in modo particolare nei confronti degli osservatori del quarto comandamento, e alla fine sarà emanato un decreto che li denuncerà passibili di morte. Il periodo di angoscia che si va profilando davanti al popolo di Dio richiederà una fede incrollabile. I suoi figli dovranno dimostrare che adorano solo il Signore e che nessuna considerazione, neppure quella della stessa vita, può indurli alla minima concessione nei confronti di un falso culto. Per un uomo leale, gli ordini dati dai peccatori, la cui visione è limitata, non avrannoPK nessun valore rispetto alla parola di Dio. È necessario rimanere fedeli alla verità anche a costo della prigione, dell’esilio e della stessa morte» - , pp. 512,513 [cap. 41, pp. 294,295].

**Missione**

`1.	Quale insegnamento pratico avete colto dal presente studio e come lo applicherete durante la settimana?`

`2.	Qual è il piano missionario del vostro gruppo?`

`3.	Oggi è la Giornata mondiale dell’Educazione indetta dall’Unesco. L’educazione ricevuta durante l’infanzia da Daniele e i suoi amici li aveva aiutati ad avere una fiducia incrollabile nella volontà di Dio. Puoi condividere col tuo gruppo della Scuola del Sabato tre motivi che rendono l’educazione un elemento primario per l’evangelizzazione?`

`4.	Le Notizie missionarie della SdS video possono essere visionate o scaricate dal seguente link: sdsministeripersonali.chiesaavventista.it/sds-2020-01/.`