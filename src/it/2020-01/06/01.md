---
title:  Dall’arroganza alla istruzione
date:  01/02/2020
---

### Letture
Daniele 5; Apocalisse 14:8;17:4-6; Salmi 96:5; Colossesi 1:15-17; Romani 1:16-32; Ecclesiaste 8:11

> <p></p>
> «Egli alterna i tempi e le stagioni; depone i re e li innalza, dà la saggezza ai saggi e il sapere agli intelligenti» Daniele 2:21.

Nel capitolo 5 del libro di Daniele, la Scrittura ci offre un esempio chiaro di tracotanza umana che termina in modo sorprendente e drammatico. C’è voluto molto tempo prima che Nabucodonosor imparasse la lezione, però alla fine lo ha fatto, al contrario di suo nipote Baldassar. Usando gli utensili del tempio durante un’orgia, egli li dissacra. Un atto simile non è solo un gesto di sfida, bensì un attacco palese contro Dio. Baldassar colma quelle coppe delle proprie iniquità, agendo in modo simile al piccolo corno (Da 8), che assalta le fondamenta stesse del santuario divino. Togliendo il dominio al nipote di Nabucodonosor, Dio prefigura ciò che otterrà contro i nemici del suo popolo negli ultimi giorni. 

Gli eventi narrati in Daniele sono avvenuti nel 539 a.C., la notte in cui Babilonia è caduta nelle mani dell’esercito Medo-persiano. Siamo nella fase del passaggio dall’oro all’argento, preannunciata al capitolo 2. Una volta di più, è evidente come Dio diriga le sorti del mondo.