---
title:  Pesato e trovato mancante
date:  05/02/2020
---

`Leggere Daniele 5:13-28. Quale ragione adduce Daniele per l’imminente crollo del regno di questo sovrano?`

Costretto dalle circostanze, il re si decide a consultare Daniele, ma pare farlo con riluttanza. Un atteggiamento che sembra dirla lunga sul modo di porsi nei confronti del suo Dio e del profeta stesso. La risposta di Daniele, a sua volta, è rivelatrice tanto del carattere quanto delle priorità dell’Ebreo. È altresì possibile che egli, conoscendo il significato delle parole misteriose, comprenda quanto siano inutili le ricompense promesse. 

Daniele contesta al re tre capi d’accusa. Primo: Baldassar ha completamente ignorato l’esperienza di Nabucodonosor, altrimenti si sarebbe pentito e umiliato come il predecessore. Secondo capo d’accusa: Baldassar ha usato i vasi del tempio per berci vino e rendere lode agli idoli. Daniele cita i sei materiali usati per costruire quelle immagini nello stesso ordine notato in precedenza. Terzo capo d’accusa: il re ha evitato di glorificare Dio, colui che «ha nella sua mano il tuo soffio vitale, e dal quale dipendono tutte le tue vie» (v. 23).

Dopo aver elencato le mancanze del sovrano, Daniele procede con l’interpretazione. Veniamo a sapere che il graffito divino consiste in tre verbi aramaici (con il primo che viene ripetuto), il cui significatoMenéTèkelPerès di base avrebbe dovuto essere noto al re e ai suoi saggi: , «contato»; , «pesato» e , «diviso».

Con l’esercito Medo-persiano alle porte di Babilonia, il re e i suoi consiglieri avrebbero dovuto sospettare qualche sinistro presagio in quella scritta, ma i saggi non osano dire qualcosa di sgradevole al loro sovrano. Solo Daniele si dimostra capace di decodificare il vero messaggio comunicando a Baldassar il suo vero significato: «Mené, Dio ha fatto il conto del tuo regno e gli ha posto fine; Téchel, tu sei stato pesato con la bilancia e sei stato trovato mancante. Perès, il tuo regno è diviso e dato ai Medi e ai Persiani» (vv. 26-28). Parole non esattamente di conforto o rassicuranti.

`Il giudizio si abbatte improvvisamente sul re. Come si impara a confidare in Dio anche quando vediamo che non viene fatta immediata giustizia? Leggere Ecclesiaste 3:17;8:11; Matteo 12:36; Romani 14:12.`