---
title:  Approfondimento
date:  07/02/2020
---

Nelle corti del mondo antico erano piuttosto comuni i grandi banchetti. I re amavano fare festa con stravaganza e lussuria per mostrare la loro grandezza. Anche se non conosciamo i dettagli di questo particolare festino, sappiamo che era in corso mentre l’esercito medo-persiano era pronto ad attaccare Babilonia. Ma parlando da una prospettiva umana, non c’era alcun motivo di preoccupazione: la città era dotata di mura fortificate, provviste di cibo per anni, abbondanza d’acqua grazie al fiume Eufrate che scorreva al suo interno. Il re Baldassar non si fa dunque problemi nell’organizzare una festa con il nemico alle porte. E ordina una celebrazione epocale, che ben presto degenera in orgia. La dimostrazione più evidente della miseria e tracotanza dell’uomo, soprattutto se confrontata con la potenza del Signore. Attraverso Daniele, Dio spiega al re che nonostante le opportunità avute per conoscere la verità, «non hai glorificato il Dio che ha nella sua mano il tuo soffio vitale, e dal quale dipendono tutte le tue vie» (Da 5:23).

«La storia del mondo ci trasmette ancoraPK oggi molti insegnamenti. Nel suo vasto piano, Dio ha attribuito un ruolo a ogni popolo e a ogni individuo. Oggi nazioni e uomini vengono messi alla prova e valutati con il metro di misura posto nella mano di colui che non si può sbagliare. Uomini e nazioni decidono la loro sorte in base alla loro scelta e Dio dirige tutto in vista dell’adempimento dei suoi progetti» - , p. 536 [cap. 43, p. 308].

**Missione**

`1.	Quale insegnamento pratico avete colto dal presente studio e come lo applicherete durante la settimana?`

`2.	Qual è il piano missionario del vostro gruppo?`

`3.	Quanto è facile nella vita essere trovati mancanti? Capita spesso che un ragazzo manchi l’obbiettivo di diplomarsi. Quali informazioni hai in merito al fenomeno dell’abbandono scolastico in Italia? Conosci qualche ragazzo che ha abbandonato la scuola prima del diploma? Hai provato a capire, con molta discrezione, cosa potresti fare per lui, oltre che presentarlo in preghiera al Signore?`

`4.	Le Notizie missionarie della SdS video possono essere visionate o scaricate dal seguente link: sdsministeripersonali.chiesaavventista.it/sds-2020-01/.`