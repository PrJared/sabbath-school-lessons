---
title:  Da nord e sud fino alla splendida terra
date:  14/03/2020
---

### Letture
Daniele 11; Daniele 8:3-9;20-23; Isaia 46:9-10; Matteo 27:33-50

> <p></p>
> «E di quei saggi alcuni cadranno per essere affinati, purificati, resi candidi fino al tempo della fine, perché questa non avverrà che al tempo stabilito» Daniele 11:35.

All’inizio dello studio di questo complesso capitolo occorre premettere alcune cose. 

1. Daniele 11 corre parallelo ai contorni profetici delineati precedentemente dal profeta. Come nei capitoli 2,7,8 e 9, il messaggio profetico si estende dai giorni del profeta fino alla fine dei tempi. 
2. Compare una successione di poteri mondiali che spesso opprimono il popolo di Dio.
3. Ogni schema profetico tocca l’apice con un lieto finale. In Daniele 2, la pietra cancella la statua; in Daniele 7, il figlio d’uomo riceve il regno; ai capitoli 8 e 9 il santuario del cielo è purificato grazie all’azione del Messia.

Il capitolo 11 segue tre linee basilari: 

1. Inizia con i sovrani persiani e parla della loro sorte nei tempi finali, quando il re del nord attacca la montagna sacra di Dio.
2. Racconta una successione di battaglie tra il re del nord e quello del sud e il loro impatto sul popolo di Dio.
3. Termina con un lieto fine, perché il re del settentrione va incontro alla disfatta nei pressi del «bel monte santo» (v. 45), una conclusione positiva che annuncia la fine del male e l’affermazione del regno eterno di Dio.