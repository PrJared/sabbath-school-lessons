---
title:  Da Gerusalemme a Babilonia
date:  04/01/2020
---

### Letture
2 Re 21:10-16; Daniele 1; Galati 2:19-20; Matteo 16:24-26; 2 Corinzi 4:17; Giacomo 1:5

> <p></p>
> «A questi quattro giovani Dio diede di conoscere e comprendere ogni scrittura e ogni saggezza. Daniele aveva il dono di interpretare ogni specie di visioni e di sogni» Daniele 1:17.

La Bibbia non si vergogna a mostrare la debolezza dell’umanità caduta. Da Genesi 3 in avanti, la malvagità dell’uomo e le sue tristi conseguenze vengono rivelate in termini inequivocabili. Contemporaneamente, ci sono anche storie di chi è grandemente fedele a Dio, anche quando deve disporre di allettanti incentivi per infrangere quel voto. Alcuni esempi assai commoventi di quest’attitudine possiamo leggerli proprio nel libro di Daniele. Tuttavia, ogni volta che lo leggiamo ricordiamoci che il vero eroe del libro è Dio. Siamo così abituati alle storie che evidenziano la fedeltà di Daniele e dei suoi amici, da rischiare di dimenticare di esaltare la fedeltà di colui che ha guidato e sostenuto questi quattro giovani davanti al potere e al fascino dell’Impero babilonese. Conservarsi fedeli è già abbastanza difficile nella propria terra, immaginiamo come poteva essere di fronte alle pressioni della cultura e della religione di un Paese straniero. Ma i protagonisti umani hanno saputo reggere quelle sfide perché, come dice l’apostolo Paolo, «so in chi ho creduto» (2 Ti 1:12), e in lui hanno confidato.