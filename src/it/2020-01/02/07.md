---
title:  Approfondimento
date:  10/01/2020
---

«Durante il loro soggiorno in Babilonia, Daniele e i suoi giovani compagni, apparentemente, furono più favoriti dalla sorte di quanto lo fosse stato Giuseppe appena giunto in Egitto; tuttavia, anch’essi furono sottoposti a prove non meno severe: giovani di stirpe reale, deportati nella città più bella dell’epoca, alla corte del più grande monarca del tempo, furono scelti per essere preparati per il servizio speciale del sovrano. Le tentazioni di quella corte lussuosa e corrotta erano molto forti. Il fatto che essi, adoratori dell’Altissimo, erano prigionieri in Babilonia; che i vasi della casa di Dio erano stati posti nel tempio degli dèi di Babilonia; che lo stesso re d’Israele era prigioniero dei Babilonesi, era indicato sprezzantemente dai vincitori come una dimostrazione della superiorità della loro religione e dei loro costumi sulla religione e i costumi degli Ebrei. Fu proprio inEd tali circostanze, attraverso le tristi umiliazioni derivate dall’allontanamento d’Israele dai suoi comandamenti, che Dio diede a Babilonia la prova evidente della sua supremazia, della santità delle sue esigenze e del sicuro risultato dell’ubbidienza. Questa testimonianza Dio la dette nel solo modo possibile: per mezzo di coloro che erano rimasti saldi e fedeli» - , p. 54 [cap. 7, pp. 34, 35].

**Missione**

`1.	Quale insegnamento pratico avete colto dal presente studio e come lo applicherete durante la settimana?`

`2.	Qual è il piano missionario del vostro gruppo?`

`3.	Dio dirige la storia, scopriamo leggendo Daniele 2. Vivere questa convinzione significa lavorare alla realizzazione del piano di Dio. Questa settimana inizia la raccolta delle firme per la Campagna mondiale della Chiesa Avventista “Tutti i bambini del mondo a scuola”, coordinata da Adra, alla quale la nostra Unione ha aderito . Pensi che questa iniziativa possa rientrare nel progetto di Dio per l’umanità? Cosa puoi fare per sposarla? Ogni venerdì, troverai nella lezione un suggerimento concreto.`

`4.	Le Notizie missionarie della SdS video possono essere visionate o scaricate dal seguente link: sdsministeripersonali.chiesaavventista.it/sds-2020-01/.`