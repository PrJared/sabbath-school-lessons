---
title:  Dalla contaminazione alla purificazione
date:  22/02/2020
---

### Letture
Daniele 8;2:38; Genesi 11:4; Levitico 16; Ebrei 9:23-28

> <p></p>
> «Egli mi rispose: “Fino a duemilatrecento sere e mattine; poi il santuario sarà purificato”» Daniele 8:14.

La visione descritta in Daniele 8 viene data al profeta tra il 548 e il 547 a.C., e offre alcune importanti precisazioni relative al giudizio di cui si parla nel capitolo precedente. A differenza delle visioni dei capitoli 2 e 7, quella in oggetto omette Babilonia e inizia con l’Impero medo-persiano, perché in quel periodo Babilonia era in declino e i Persiani ne avrebbero preso presto il posto come potenza mondiale.

La visione di Daniele 8 viaggia in parallelo rispetto a quella del capitolo 7. Cambiano il linguaggio e i simboli perché è necessario concentrarsi attentamente sulla purificazione del santuario del cielo in relazione al giorno celeste dell’espiazione. Se nel capitolo precedente compaiono il tribunale e il figlio dell'uomo, che riceve il regno, qui siamo di fronte alla purificazione del santuario in cielo. Quindi, come dimostrano le analogie tra le due visioni, la purificazione del santuario celeste del capitolo 8 corrisponde alla scena del giudizio del capitolo precedente.