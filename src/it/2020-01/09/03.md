---
title:  L’ascesa del piccolo corno
date:  24/02/2020
---

`Leggere Daniele 8:8-12. Verso quali direzioni si muove questo piccolo corno e perché è importante capirlo?`

Dopo aver parlato di quattro corna che si estendono fino ai quattro venti del cielo, il testo biblico racconta che da uno di quelle sorge un piccolo corno. La domanda è se questo corno/potere provenga da uno dei quattro, che come abbiamo studiato ieri rappresentano i quattro generali di Alessandro, o da uno dei quattro venti. La struttura grammaticale del testo, nella lingua originale, indica che questo corno deriva da uno dei quattro venti del cielo e, dal momento che la potenza in questione sorge sulle macerie dell’Impero greco e delle sue quattro propaggini, è convinzione comune che si identifichi con la Roma prima pagana, poi papale. «Questo piccolo corno4BC rappresenta Roma in entrambe le sue fasi, pagana e papale. Daniele ne vide prima il periodo pagano, imperiale, quando fece guerra al popolo ebraico e ai primi cristiani, poi quello papale, a proseguire fino ai nostri giorni e ancora nel futuro» - , p. 841.

Secondo il testo biblico, il piccolo corno inizialmente si muove in orizzontale e «si ingrandì enormemente in direzione del mezzogiorno, dell'oriente e del paese splendido» (Da 8:9). Tre direzioni che corrispondono alle tre maggiori aree geografiche cadute sotto il dominio di Roma. Via via che il piccolo corno diventa protagonista principale della visione, la sua espansione in senso verticale è meritevole di dettagliata attenzione. Quindi, il corno coincide da vicino con il piccolo corno di Daniele 7, come dimostra il seguente confronto:

1. Entrambi i corni sono inizialmente piccoli (7:8; 8:9).

2. Entrambi si ingrandiscono (7:20; 8:9).

3. Entrambi attuano la persecuzione (7:21,25; 8:10,24).

4. Tutti e due si autoesaltano e sono blasfemi (7:8,20,25; 8:10-11,25).

5. Tutti e due prendono di mira il popolo di Dio (7:25; 8:24).

6. Tutti e due svelano aspetti del proprio agire ben delineati dal tempo profetico (7:25; 8:13-14).

7. Ambedue si protraggono fino alla fine del tempo (7:25-26; 8:17,19).

8. Ambedue sono distrutti da una forza soprannaturale (7:11,26; 8:25).

Dunque, come in Daniele 2 e Daniele 7, la principale potenza finale resta Roma, pagana e papale.