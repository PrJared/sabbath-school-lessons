---
title:  Dal mare in tempesta alle nuvole del cielo
date:  15/02/2020
---

### Letture
Daniele 7; 2 Tessalonicesi 2:1-12; Romani 8:1; Marco 13:26; Luca 9:26;12:8; 1 Timoteo 2:5

> <p></p>
> «Allora il regno, il potere e la grandezza dei regni che sono sotto tutti i cieli saranno dati al popolo dei santi dell'Altissimo; il suo regno è un regno eterno, e tutte le potenze lo serviranno e gli ubbidiranno» Daniele 7:27.

La visione di Daniele 7, tema centrale di questa settimana, presenta delle analogie con il sogno di Daniele 2, ma completa quello che è stato rivelato in quel capitolo. Per cominciare, la visione si manifesta di notte e descrive un mare agitato dai quattro venti. Oscurità e acqua evocano la creazione che, in questo caso però, appare stravolta o sotto attacco. In secondo luogo, gli animali che compaiono nella visione sono impuri e ibridi, dunque una violazione dell’ordine stabilito alla creazione. Terza anomalia, essi esercitano il dominio; così, quello in origine affidato ad Adamo nel giardino è stato usurpato da questi poteri. Per finire, con la venuta del figlio dell'uomo, il dominio divino viene ripristinato e riconsegnato a chi legittimamente lo detiene. Quello che Adamo aveva perso nell’Eden, lo recupera il figlio dell'uomo nel giudizio finale. 

Il quadro appena descritto offre una visione panoramica del linguaggio figurativo biblico, che scorre sullo sfondo di questa visione altamente simbolica. Per fortuna, alcuni dei dettagli più cruciali sono spiegati dall’angelo, consentendoci così di cogliere i contorni principali di questa straordinaria profezia.