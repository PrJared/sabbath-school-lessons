---
title:  Approfondimento
date:  21/02/2020
---

Un rapido sguardo alla storia ci indica che dopo la caduta dell’Impero romano, per mano degli attacchi di popoli barbari provenienti da nord, il vescovo di Roma, nel 538 d.C., approfittò dello spodestamento di tre tribù barbare per dichiararsi unica autorità di quella città. In questo processo egli adottò diverse funzioni istituzionali e politiche dell’imperatore romano. Il papato è emerso in questo contesto ed è stato investito di potere religioso-temporale fino alla sua destituzione, avvenuta per mano di Napoleone nel 1798. Ma non significò la fine di Roma, solo di quella precisa fase di persecuzione. Il papa rivendicò non solo l’attributo di vicario di Cristo, ma inserì anche numerose dottrine e pratiche contrarie al testo biblico: purgatorio, penitenza, confessione e cambiamento del comandamento dal sabato alla domenica sono solo alcune delle tante modifiche «ai tempi e alla legge» introdotte dal papato.

«Con le sue forze, l’uomo non può far fronte alle accuse del nemico. In piedi davanti a Dio, con gli abiti macchiati dal peccato, confessa le sue colpe. Ma Gesù, nostro consolatore, presenta delle forti argomentazioni in favore di tutti coloro che con fede e pentiti si sono affidati a lui. Egli difende la loro causa e con le potenti argomentazioni del Calvario vince il loro accusatore. La sua perfetta ubbidienza alla legge di Dio gli ha dato ogni potere in cielo e sulla terra, quindi può chiedere al Padre suo misericordia e riconciliazione per l’uomo colpevole. All’accusatore del suo popolo egli dichiara: “Ti sgridi il Signore, Satana!... Questo popolo è stato riscattato dal mio sangue, è un tizzone strappato dal fuoco!”. A chi confida in lui, egli dà questa certezza: “Guarda, io ti ho tolto di dosso la tua iniquità e ti ho rivestito di abiti magnifici” (Za 3:4)» - PK, pp. 586,587 [cap. 47, p. 338].

**Missione**

`1.	Quale insegnamento pratico avete colto dal presente studio e come lo applicherete durante la settimana?`

`2.	Qual è il piano missionario del vostro gruppo?`

`3.	Conosci qualcuno che non è mai andato a scuola ed è rimasto analfabeta? Quali sono i suoi punti di riferimento nella vita? Prova a immaginare quale è la sua comprensione della storia dell’umanità. Pensi che abbia capito, come spiega il libro di Daniele, che Dio dirige la storia? In caso di risposta negativa, in che modo te lo spieghi? Cosa potresti fare per questa persona oltre che pregare?`

`4.	Le Notizie missionarie della SdS video possono essere visionate o scaricate dal seguente link: sdsministeripersonali.chiesaavventista.it/sds-2020-01/.`