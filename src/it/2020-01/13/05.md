---
title:  Il libro sigillato
date:  25/03/2020
---

`Leggere Daniele 12:4 e Giovanni 14:29. Perché il libro di Daniele viene sigillato fino alla fine del tempo?`

A conclusione dell’ultima sezione principale del libro (Da 10:1-12:4), il profeta riceve l’ordine di sigillare il rotolo fino alla fine del tempo. Nella stessa frase, l’angelo predice che «molti lo studieranno con cura e la conoscenza aumenterà» (12:4).

Sebbene alcuni studiosi abbiano interpretato queste parole come un preannuncio del progresso scientifico, il contesto sembra indicare che «lo studio con cura» si riferisca al lavoro di ricerca del libro stesso di Daniele. In effetti, analizzando la storia si scopre che esso rimase per secoli un oscuro testo letterario. Forse era stato conosciuto e studiato in alcuni ambienti, ma alcuni dei suoi insegnamenti e profezie fondamentali restarono avvolte nel mistero. Per esempio, il messaggio profetico relativo alla purificazione del santuario celeste, il giudizio, l’identità e l’opera del piccolo corno, oltre all’arco temporale nel quale tali profezie si collocavano, erano tutt’altro che chiari.

Ma dalla riforma protestante in poi, sempre più persone hanno cominciato a studiare il libro di Daniele. Eppure, solo alla fine del tempo esso sarà aperto e il suo contenuto svelato pienamente. Come osserva Ellen G. White: «a partire dal 1798 il libro di Daniele fu riscoperto, la conoscenza delle profezieGC aumentò e molti cominciarono ad annunciare il solenne messaggio dell’imminenza del giudizio» - , p. 356 [cap. 20, p. 307].

«Tra la fine del XVIII e l’inizio del XIX secolo si risvegliò l’interesse per le profezie di Daniele e Apocalisse in luoghi della terra ampiamente distanti tra loro. Lo studio di queste profezie determinò la diffusa convinzione dell’imminenza del ritorno di Cristo. Numerosi4BC commentatori in Inghilterra, Joseph Wolff nel Medio Oriente, Manuel Lacunza nel Sudamerica e William Miller negli Stati Uniti, insieme a un esercito di altri studiosi delle profezie, dichiararono, sulla base del loro studio delle profezie di Daniele, che il secondo avvento era prossimo. Oggi questa convinzione è diventata la forza motrice di un movimento mondiale» - , p. 879.

`Pensa a quanto siamo avvantaggiati oggi nel poter guardare a ritroso la storia e vedere come si sono adempiute le profezie di Daniele. Perché questo dato incontrovertibile deve aiutarci a confidare in tutte le promesse divine?`