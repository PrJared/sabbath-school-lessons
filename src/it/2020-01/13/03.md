---
title:  Scritti nel libro
date:  23/03/2020
---

`Daniele 12:1 parla di quelli che «saranno trovati iscritti nel libro». Che cosa significa?`

Il momento dell’intervento di Michele viene anche descritto come un tempo di tribolazione senza precedenti. Corrisponde al periodo in cui lo Spirito di Dio sarà ritirato dall’umanità ribelle. A quel punto verranno le sette ultime piaghe, espressione dell’ira divina sulle nazioni, che colpiranno la Babilonia degli ultimi tempi (Ap 16; 18:20-24) e le forze delle tenebre saranno scatenate su tutta la terra. Ellen G. White parla in questi termini di questa fase: «Gli abitanti della terra a causa dell’azione di Satana dovranno affrontare grandi difficoltà. Poiché gli angeli di Dio non terranno più a freno la violenza delle passioni umane, tutti gli elementi della discordia si scateneranno e il mondo intero sarà coinvolto in una catastrofe più terribile di quellaGC che si era abbattuta sull’antica Gerusalemme» - , p. 614 [cap. 39, p. 524].

Ma in questo terribile frangente, il popolo di Dio sarà liberato perché, nel corso del giudizio investigativo, è stato assolto da Gesù, il Sommo Sacerdote celeste, e i loro nomi sono stati scritti nel libro.

Per comprendere il significato di questo libro, occorre tenere presente che la Bibbia cita due tipi di libri celesti; uno contiene i nomi di quanti appartengono al Signore e viene spesso definito libro della vita (Es 32:32; Lu 10:20; Sl 69:28; Fl 4:3; Ap 17:8).

Oltre a questo, la Scrittura parla di libri che contengono i resoconti delle azioni degli uomini (Sl 56:8; Ml 3:16; Is 65:6). Sono i libri usati nel tribunale del cielo per determinare l’impegno di ogni singolo individuo nei confronti del Signore. Sono una sorta di “database”: essi raccolgono i nomi e le gesta di ogni essere umano. Alcuni disapprovano l’idea che i loro nomi e le loro azioni siano scritte nel cielo, ma dal momento che dedichiamo la nostra esistenza a Cristo, il nostro nome viene scritto nel libro della vita e tutti i nostri sbagli vengono cancellati nel corso del giudizio investigativo. Questo archivio del cielo fornisce all’intero universo le prove giudiziarie della nostra appartenenza a Gesù, quindi il diritto di essere protetti nel momento della massima tribolazione.

`Perché l’unica speranza di vedere il nostro nome scritto nel libro è la giustizia di Cristo che ci viene accreditata?`