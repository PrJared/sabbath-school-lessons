---
title:  Dalla polvere alle stelle
date:  21/03/2020
---

### Letture
Daniele 12; Romani 8:18,34; Luca 10:20; Ebrei 2:14-15; Giovanni 14:29; Apocalisse 11:3

> <p></p>
> «I saggi risplenderanno come lo splendore del firmamento, e quelli che avranno insegnato a molti la giustizia risplenderanno come le stelle in eterno» Daniele 12:3.

Il libro di Daniele comincia con l’invasione del Regno di Giuda da parte di Nabucodonosor, e la deportazione dei prigionieri a Babilonia; si conclude, invece, con Michele che difende il popolo di Dio per liberarlo dalla Babilonia degli ultimi tempi.

Come l’intero libro ha più volte dimostrato, alla fine di ogni considerazione, Dio agisce in tutto e per tutto avendo in mente il bene dei suoi figli.

Daniele e i suoi compagni gli rimangono fedeli e rivelano una saggezza ineguagliabile anche nelle prove e nelle sfide più difficili dell’esilio. Analogamente, davanti alla tribolazione, anche il popolo di Dio degli ultimi tempi manterrà la fedeltà, soprattutto in «un tempo di angoscia, come non ce ne fu mai» (Da 12:1). Come Daniele e i suoi compagni a Babilonia, quel popolo rivelerà saggezza e visione. La saggezza non sarà una virtù personale, ma al servizio degli altri, per guidarli verso la giustizia. Qualcuno morirà o sarà ucciso, tornando così alla polvere, ma poi risorgeranno per l’eternità. Come dice il testo biblico, «Molti di quelli che dormono nella polvere della terra si risveglieranno, gli uni per la vita eterna» (v. 2).