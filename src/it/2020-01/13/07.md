---
title:  Approfondimento
date:  27/03/2020
---

«Le profezie presentano una successione di eventi che portano all’apertura del giudizio. È il caso del libro di Daniele. Il profeta fu invitato a sigillare fino al tempo della fine la parte della profezia riguardante gli ultimi giorni. È ovvio che un messaggio relativo al giudizio poteva essere proclamato solo quando fosse giunto il tempo della fine; tanto più che proprio allora, secondo quanto si legge in Daniele 12:4: “... molti lo studieranno con cura, e la conoscenza aumenterà”.

L’apostolo Paolo avvertì la chiesa di non aspettarsi l’avvento di Cristo in quell’epoca. “... Quel giorno non verrà” scrisse “se prima non sia venuta l’apostasia e non sia stato manifestato l’uomo del peccato...” (2 Ti 2:3). La venuta del Signore poteva essere attesa solo dopo la grande apostasia e il lungo periodo del regno dell’“uomo del peccato”. Questo “uomo del peccato” detto anche “figliuolo della perdizione”, “mistero dell’iniquità”, rappresenta il potere papale che, secondo la profezia, doveva esercitare la sua autorità per 1.260 anni, fino al 1798. La venuta di Gesù, perciò, non poteva avvenire prima di questa data. Paolo, nel suo avvertimento, si riferisce all’intera era cristianaGC fino al 1798. Dopo questa data doveva essere proclamato il messaggio del ritorno del Cristo» , p. 356 [cap. 20, p. 307].

**Missione**

`1.	Quale insegnamento pratico avete colto dal presente studio e come lo applicherete durante la settimana?`

`2.	Qual è il piano missionario del vostro gruppo?`

`3.	Secondo quanto abbiamo studiato nel libro di Daniele siamo alla fine dei tempi. Perciò è sempre più importante agire per aumentare la conoscenza della Bibbia. La campagna “Tutti i bambini del mondo a scuola” getta le basi di questo percorso. Sapete se le classi dei bambini e dei ragazzi  sono al corrente della campagna? Altrimenti, come presentargliela?`

`4.	Le Notizie missionarie della SdS video possono essere visionate o scaricate dal seguente link: sdsministeripersonali.chiesaavventista.it/sds-2020-01/.`