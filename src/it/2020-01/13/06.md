---
title:  Il tempo dell’attesa
date:  26/03/2020
---

`Leggere Daniele 12:5-13. Come si conclude il libro?`

Questa scena finale si svolge presso «il fiume», o Tigri, il luogo in cui Daniele ricevette l’ultima importante visione (10:4). Tuttavia, ilye’or termine usato in questa circostanza non è quello ebraico usuale per indicare «fiume», bensì , che generalmente indica il fiume Nilo. Il tutto ci riporta all’Esodo e capiamo che così, come il Signore ha riscattato Israele dall’Egitto, salverà anche il suo popolo degli ultimi tempi. Ci sono tre periodi profetici: il primo «un tempo, dei tempi e la metà di un tempo» risponde alla domanda «Quando sarà la fine di queste cose straordinarie?» (12:6). Le cose straordinarie sono quelle descritte nella visione di Daniele 11, un’elaborazione dei capitoli 7 e 8. Più precisamente, questo arco temporale fu citato in Daniele 7:25 e più avanti in Apocalisse 11:3;12:6,14 e 13:5. Corrisponde ai 1.260 anni di supremazia del potere papale, che vanno dal 538 a.C. al 1798 d.C. 

Daniele 11:32-35 fa riferimento alla medesima persecuzione, pur non specificandone la durata. Gli altri due periodi, 1.290 e 1.335 giorni, rispondono alla domanda «quale sarà la fine di queste cose?» (12:8), posta personalmente da Daniele all’uomo vestito di lino. Entrambi cominciano con la rimozione del sacrificio quotidiano e l’inizio della «abominazione della desolazione».

Daniele 8 ci ha fatto capire che con il sacrificio quotidiano si intende l’intercessione continua di Cristo, sostituita da un sistema di adorazione contraffatto. Questo arco profetico inizia quindi nel 508 d.C., quando Clodoveo, re di Francia, mise la sua spada al servizio della fede cattolica. Un evento importante che spianò la strada all’unione tra chiesa e Stato, destinata a durare indisturbata per tutto il Medioevo. Di conseguenza, i 1.290 giorni terminarono nel 1798, quando il papa venne arrestato dall’imperatore francese Napoleone. E i 1.335 giorni, ultimo periodo profetico citato nel libro di Daniele, finirono invece nel 1843, anno inizialmente indicato come quello del ritorno di Cristo (in seguito fu designato il 1844). Fu un tempo di attesa e speranza nell’imminente ritorno di Gesù.

`Studiando il libro di Daniele, ci accorgiamo di due cose: il popolo di Dio perseguitato, poi riscattato e salvato. In che modo questa realtà può aiutarci a conservare la fede nonostante le prove?`