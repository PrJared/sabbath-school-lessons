---
title:  Dall’orgoglio all’umiltà
date:  25/01/2020
---

### Letture
Daniele 4:1-37; Proverbi 14:31; 2 Re 20:2-5; Giona 3:10; Filippesi 2:1-11

> <p></p>
> «Come sono grandi i suoi segni! Come sono potenti i suoi prodigi! Il suo regno è un regno eterno e il suo dominio dura di generazione in generazione» Daniele 4:3.

L’orgoglio è stato definito il vero peccato originale. Si è manifestato la prima volta in Lucifero, un angelo della corte celeste. Dio dice a Ezechiele: «il tuo cuore si è insuperbito per la tua bellezza; tu hai corrotto la tua saggezza a causa del tuo splendore; io ti getto a terra, ti do in spettacolo ai re» (Ez 28:17).

L’orgoglio causa la caduta di Lucifero, che adesso lo usa per condurre un numero non quantificabile di altri esseri umani sul percorso della distruzione. Siamo tutti esseri caduti, la cui esistenza dipende da Dio. Ogni dono ricevuto, e tutti i traguardi raggiunti grazie a quei doni, provengono solo da Dio. Come osiamo, allora, essere orgogliosi, superbi o arroganti quando, in realtà, l’umiltà dovrebbe permeare ogni cosa che facciamo?

Nabucodonosor ha avuto bisogno di molto tempo per comprendere l’importanza dell’umiltà. Nemmeno la comparsa della quarta persona nella fornace ardente cambia il corso della sua vita. Solo dopo che Dio gli avrà tolto il regno e lo avrà mandato a vivere insieme agli animali dei campi, riconoscerà la propria vera condizione.