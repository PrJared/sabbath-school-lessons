---
title:  Alzare gli occhi al cielo
date:  29/01/2020
---

`Leggere Daniele 4:34-37. In che modo cambiano le cose per il sovrano e per quale motivo?`

Dio consente che Nabucodonosor sia colpito da una strana malattia, ma alla fine gli restituisce prontamente una sana condizione mentale. Da notare che tutto cambia quando, alla fine dei sette anni preannunciati dal profeta, il re malato alza gli occhi al cielo (4:34).

«Per sette anni Nabucodonosor meravigliò tutti i suoi sudditi; per sette anni fu umiliato da tutte le altre nazioni. Poi recuperò la ragionePK e ricordandosi del Dio del cielo, riconobbe l’intervento di Dio nella prova che aveva vissuto. Egli confessò pubblicamente il suo peccato e rese gloria alla misericordia divina che lo aveva riabilitato» - , p. 520 [cap. 42, p. 299].

Quando alziamo i nostri occhi al cielo avvengono grandi cambiamenti. Appena riacquisita la ragione, il re dimostra di avere appreso la lezione. Ma questo episodio non riguarda tanto Nabucodonosor quanto la misericordia del Signore. Il re ha perso tre precedenti opportunità per accettare il Dio di Israele quale Signore della sua vita. Succede quando egli ammette la saggezza fuori dal comune dei quattro giovani esuli ebrei (Da 1), quando Daniele interpreta il suo sogno (cap. 2), e quando i suoi tre compagni vengono salvati dalla fornace ardente (cap. 3). Se non ha trovato umiltà dopo quest’ultimo episodio, quando mai avrebbe potuto farlo? Nonostante l’ostinazione del re, Dio gli offre una quarta possibilità e finalmente conquista il suo cuore e lo ripristina nel suo ruolo (cap. 4). Come questo caso illustra, Dio offre continue opportunità per consentirci di recuperare un corretto rapporto con lui. Come scrive Paolo molti secoli dopo, il Signore «vuole che tutti gli uomini siano salvati e vengano alla conoscenza della verità» (1 Ti 2:4). Questa storia è una dimostrazione molto efficace di quella verità.

`Ti è mai successo di essere umiliato da Dio? Cosa ti ha insegnato quell’esperienza?`