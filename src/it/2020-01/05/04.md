---
title:  «L’Altissimo domina…»
date:  28/01/2020
---

A Nabucodonosor viene chiesto di pentirsi e di ricercare il perdono divino, ma il suo implacabile orgoglio determina l’esecuzione della sentenza celeste (Da 4:28-33). Mentre sta passeggiando nel suo palazzo, complimentandosi con se stesso per quello che è riuscito a fare, viene colpito da un’infermità mentale che obbliga la sua espulsione dalla dimora reale. Potrebbe essersi trattato di una patologia mentale definita licantropia o zoantropia clinica, che porta il paziente a comportarsi come un animale. Oggi questa malattia si chiama «disforia di genere», ovvero la sensazione che il proprio corpo sia di un genere sbagliato e il conseguente desiderio di essere un animale.

`Leggere 2 Re 20:2-5; Giona 3:10 e Geremia 18:7-8. Secondo questi passi, il re ha avuto la possibilità di evitare questa punizione?`

Nabucodonosor, purtroppo, deve imparare sulla propria pelle la dura lezione. Fino a quando è stato investito di potere regale, non è stato capace di riflettere sulla sua relazione con Dio. Poi, privato del suo status e mandato a vivere insieme agli animali dei campi, Dio gli offre l’opportunità di confessare la piena dipendenza da lui. La lezione finale che il Signore intende insegnare a quel re arrogante riguarda proprio «il dominio del cielo» (Da 4:26). In realtà, la punizione subita dal sovrano ha un obiettivo ancora superiore nel piano divino, come espresso chiaramente nel decreto degli esseri celesti: «Affinché i viventi sappiano che l'Altissimo domina sul regno degli uomini e che egli lo dà a chi vuole, e vi innalza il più misero degli uomini» (v. 17). In altre parole, la disciplina applicata a Nabucodonosor deve essere di insegnamento a ciascuno di noi, perché apparteniamo al gruppo dei «viventi» e dovremmo prestare maggiore e migliore attenzione all’insegnamento principale: «L’Altissimo domina nel regno degli uomini».

`Perché sapere che Dio ha il dominio sulla terra è una lezione così importante da imparare? In che modo questa conoscenza, per esempio, dovrebbe influire sul modo in cui trattiamo i nostri sottoposti?`