---
title:  Dalla gabbia dei leoni a quella dell’angelo
date:  08/02/2020
---

### Letture
Daniele 6; 1 Samuele 18:6-9; Matteo 6:6; Atti 5:27-32; Marco 6:14-29; Ebrei 11:35-38

> <p></p>
> «Questo Gesù, Dio lo ha risuscitato; di ciò, noi tutti siamo testimoni. Egli dunque, essendo stato esaltato dalla destra di Dio e avendo ricevuto dal Padre lo Spirito Santo promesso, ha sparso quello che ora vedete e udite» Atti 2:32-33.

> <p></p>
> «Allora i capi e i satrapi cercarono di trovare un'occasione per accusare Daniele circa l'amministrazione del regno, ma non potevano trovare alcuna occasione né alcun motivo di riprensione, perché egli era fedele e non c'era in lui alcuna mancanza da potergli rimproverare» Daniele 6:4.

Dopo la conquista di Babilonia da parte dei Medi e Persiani, Dario il Medo riconosce la sapienza di Daniele e lo invita a far parte del nuovo governo. L’anziano profeta eccelle talmente nel compimento dei propri doveri che il nuovo re lo nomina amministratore capo di tutto il regno.

Tuttavia, Daniele deve confrontarsi con quello che legittimamente si potrebbe definire il «peccato originale»: l’invidia. Prima che la storia finisca, Daniele dimostra di essere fedele non solo ai suoi obblighi secolari nei confronti dei nuovi regnanti, ma soprattutto verso il suo Dio. Siamo ragionevolmente certi che la sua lealtà a Dio abbia direttamente influito su quella dimostrata anche in altri ambiti. L’esperienza di Daniele nella persecuzione è un paradigma per il popolo di Dio nei tempi finali. Essa non vuole far credere che ai fedeli verranno risparmiate prove e sofferenze, ma garantisce però che nel conflitto con il male alla fine prevarrà il bene, e Dio difenderà il suo popolo.