---
title:  Persone invidiose
date:  09/02/2020
---

Nonostante si trovi in un ambiente perfetto come quello del cielo, Lucifero prova invidia nei confronti di Gesù: «Lucifero era invidioso e geloso di Gesù Cristo. Eppure, quando tutti gli angeli si inginocchiavano davanti a lui riconoscendoneSR la supremazia, l’alta autorità e la sua legittima guida, Lucifero faceva altrettanto; ma il suo cuore era colmo di invidia e di odio» - , p. 14.

L’invidia è un sentimento così pericoloso che gli stessi dieci comandamenti, accanto al divieto di furto e omicidio, si esprimono contro la cupidigia (Es 20:17).

`Leggere Daniele 6:1-5; Genesi 37:11 e 1 Samuele 18:6-9. Quale ruolo ha l’invidia in tutti questi episodi?`

Le capacità amministrative di Daniele fanno colpo sul re, ma provocano l’invidia degli altri funzionari, i quali si ritrovano a cospirare per liberarsi di lui e accusarlo di corruzione. Ma per quanto indaghino, non riescono a trovare alcuna pecca nella gestione di Daniele. «Ma non potevano trovare alcuna occasione né alcun motivo di riprensione, perché egli era fedele e non c'era in lui alcuna mancanza da potergli rimproverare» (Da 6:4). La parola aramaica tradotta con «fedele» può anche significare affidabile. Daniele è senza macchia; gli ufficiali non possono fare niente per inventare un’accusa falsa contro di lui; allo stesso tempo, si rendono anche conto della lealtà al suo Dio e dell’ubbidienza alla sua legge. Capiscono allora che per incastrarlo dovranno creare una situazione nella quale Daniele si senta costretto a scegliere tra la legge di Dio e quella dell’impero. In base a quello che hanno scoperto di lui, i cospiratori sono assolutamente convinti che nelle giuste circostanze egli si schiererà dalla parte della legge di Dio. Assistiamo così a una testimonianza della fede di quest’uomo.

`Hai mai dovuto affrontare problematiche derivanti dall’invidia? Come le hai gestite? Perché l’invidia è un difetto spirituale rovinoso e letale?`