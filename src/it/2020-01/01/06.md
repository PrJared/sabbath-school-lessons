---
title:  Importanza attuale del libro di Daniele
date:  02/01/2020
---

Sebbene sia stato scritto oltre 2.500 anni fa, il libro di Daniele resta profondamente rilevante per il popolo di Dio che vive nel ventunesimo secolo: basta individuare tre aree per capirlo.

Dio è sovrano delle nostre esistenze. Anche quando le cose vanno male, Dio è sovrano e interviene mediante gli impulsi dell’agire umano per garantire il meglio ai suoi figli. L’esperienza di Daniele a Babilonia somiglia a quelle di Giuseppe in Egitto ed Ester in Persia. Questi tre giovani furono esiliati in Paesi stranieri, sottomessi al potere di nazioni pagane. All’osservatore distratto potrebbero apparire deboli e dimenticati da Dio. In realtà, il Signore li ha fortificati e utilizzati in maniera potente. Di fronte alle prove, alle sofferenze e all’ostilità consideriamo quello che Dio ha fatto per Daniele, Giuseppe ed Ester. Possiamo stare tranquilli che egli resta il nostro Signore e non ci abbandona nel momento in cui viviamo sfide e tentazioni.

Dio dirige il corso della storia. Talvolta ci sentiamo turbati da un mondo confuso e senza scopo, dove regnano peccato e violenza. Ma il messaggio di Daniele ci dice che il controllo è nella mani di Dio. In ogni suo singolo capitolo, ribadisce che egli dirige il flusso della storia. Come afferma Ellen G. White, «negli annali della storia umana, lo sviluppo delle nazioni, il sorgere e il crollare degli imperi appaiono come dipendenti dalla volontà e dalla bravura degli uomini. La forma degli eventi sembra, in larga misura, determinata dal potere, dall’ambizione e dal loro capriccio.

NellaEd  parola di Dio, invece, il velo è sollevato e noi contempliamo dietro, al di sopra e attraverso i corsi e ricorsi degli interessi, delle forze e delle passioni degli uomini, gli agenti dell’Essere misericordioso che in silenzio e con pazienza si adoperano per l’attuazione dei propositi della sua volontà» - , p. 173[103].

Dio mette a disposizione un modello per il suo popolo negli ultimi tempi. Daniele e i suoi amici sono dei modelli per la vita in una società che spesso abbraccia una visione del mondo diametralmente opposta a quella biblica. Quando vengono pressati perché compromettano la loro fede e facciano delle concessioni al sistema babilonese, in ambiti che farebbero venire meno il loro impegno per il Signore, essi restano fermamente aderenti alla parola di Dio. La loro esperienza di fedeltà e devozione assoluta è motivo di incoraggiamento ogni volta che troviamo delle ostilità, se non addirittura delle persecuzioni a motivo del vangelo. Allo stesso tempo, Daniele dimostra che si può dare un contributo allo Stato e alla società restando fedeli al Signore.

`Leggere Daniele 9:23;10:11-12 e Matteo 10:29-31. Quanto si interessa Dio ai nostri personali turbamenti?`