---
title:  Approfondimento
date:  03/01/2020
---

«La Bibbia era stata destinata a essere la guida di chiunque desiderasse conoscere la volontà del suo Creatore. Dio diede agli uomini la “... parola profetica, più ferma...” (2 P 1:19); gli angeli e perfino il Cristo stesso sono venuti sulla terra per far conoscere a Daniele e a Giovanni “... le cose che devono avvenire in breve...” (Ap 1:1). Le questioni importanti che riguardano la nostra salvezza non sono rimaste avvolte dal mistero né sono state presentate in modo da creare perplessità o sviare colui che cerca sinceramente la verità. Tramite il profeta Abacuc il Signore disse: “Scrivi la visione... perché si possa leggere speditamente” (2:2). La parola di Dio è chiara per tutti coloro che la studiano con uno spirito di preghiera. Ogni uomo veramente onesto giungerà alla conoscenza della verità. “La luce è seminata per il giusto...” (Sl 97:11). Nessuna chiesa potrà progredire nella santità se i suoi membri non cercheranno con fervore la verità come si cerca un tesoro nascosto» - GC, pp. 521,522 [cap. 32, pp. 447].

«Studiate la storia di Daniele e dei suoi compagni. Pur vivendo in quel contesto, minacciati da ogni lato dalla tentazione a indulgere4MR su se stessi, essi onorarono e resero gloria a Dio nella quotidianità. Furono molto decisi a evitare tutte le malvagità, si rifiutarono di concedersi al sentiero del nemico. Dio ricompensò la loro lealtà granitica con ricche benedizioni» - , n. 224, pp. 169,170.

**Missione**

`1.	Quale insegnamento pratico avete colto dal presente studio e come lo applicherete durante la settimana?`

`2.	Qual è il piano missionario del vostro gruppo?`

`3.	Essere in grado di leggere la parola profetica è fondamentale per capire il messaggio di Dio. Sai quanti bambini ci sono nel mondo, quanti studiano e quanti sono fuori dai percorsi di scolarizzazione? Scoprilo sul sito adraitalia.org/tuttiascuola`

`4.	Le Notizie missionarie della SdS video possono essere visionate o scaricate dal seguente link: sdsministeripersonali.chiesaavventista.it/sds-2020-01/.`