---
title:  La Genesi. Fondamento della creazione I parte
date:  16/05/2020
---

### Letture
Giovanni 1:1-3; Genesi 1:3-5; Esodo 20:8-11; Apocalisse 14:7; Matteo 19:3-6; Romani 5:12.

> <p></p>
> «Nel principio era la Parola, la Parola era con Dio, e la Parola era Dio. Essa era nel principio con Dio. Ogni cosa è stata fatta per mezzo di lei; e senza di lei neppure una delle cose fatte è stata fatta. In lei era la vita, e la vita era la luce degli uomini» Giovanni 1:1-4.

I primi capitoli della Genesi gettano le basi della rimanente parte della Scrittura. I principali insegnamenti e le dottrine bibliche derivano da questi capitoli. Pensiamo alla natura della divinità che opera in armonia nelle persone del Padre, del Figlio (Gv 1:1-3; Eb 1:1-2) e dello Spirito Santo (Ge 1:2) per creare il mondo e tutto ciò in esso contenuto, che culmina con la creazione del genere umano (vv. 26-28). La Genesi ci presenta anche il sabato (2:1-3), l’origine del male (cap. 3), il Messia e il piano della redenzione (v. 15), il diluvio universale (vv. 6-9), il patto (1:28; 2:2-3,15-17; 9:9-17; 15), la dispersione di lingue e popoli (capp. 10,11) e le genealogie che rappresentano l’impalcatura della cronologia biblica dalla creazione fino ad Abraamo (capp. 5-11). Per finire, la potenza della parola parlata di Dio (1:3; 2 Ti 3:16; Gv 17:17), la natura dell’umanità (Ge 1:26-28), il carattere di Dio (Mt 10:29-30), il matrimonio tra l’uomo e la donna (Ge 1:27-28;2:18,21-25), la gestione della terra e delle sue risorse (1:26; 2:15,19) e la speranza promessa di un nuovo creato (Is 65:17;66:22; Ap 21:1). Tutti questi insegnamenti si basano su questi cinque capitoli, che saranno oggetto del nostro studio questa e la prossima settimana.