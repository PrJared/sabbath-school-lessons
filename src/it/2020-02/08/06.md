---
title:  La creazione, la caduta e la croce
date:  21/05/2020
---

La Bibbia disegna un collegamento integro tra creazione perfetta, caduta, Messia promesso e redenzione finale. Questi eventi di importanza assoluta diventano la base del tema relativa alla storia della salvezza per il genere umano.

`Leggere Genesi 1:31;2:15-17;3:1-7. Che cosa è accaduto alla creazione perfetta di Dio?`

Il Signore definì la sua creazione «molto buona» (Ge 1:31).

«Dio aveva terminato l’opera della creazione… L’Eden fiorì sulla terra. Adamo ed Eva potevano avvicinarsi liberamente all’albero della vita; neanche l’ombra del peccato e della morte deturpava ancora il creato» - PP, p. 47 [cap. 2, p. 30].

Dio aveva avvertito Adamo ed Eva che se avessero mangiato dall’albero proibito, di sicuro sarebbero morti (Ge 2:15-17). Il serpente iniziò ad affabulare la donna con una domanda che contraddiceva totalmente le parole di Dio: «No, non morirete affatto» (3:4). Satana promise a Eva una grande conoscenza e uno status simile a quello di Dio. Ovviamente, lei gli credette.

`Paolo in che modo conferma quanto detto in Genesi 2:15-17? Leggere Romani 5:12;6:23. In che modo questi insegnamenti si collegano all’evoluzione teistica?`

Nella Scrittura abbiamo tanti esempi di autori che confermano quanto scritto da chi li ha preceduti, aggiungendo ulteriori contributi e conoscenze. Nei capitoli da 5 a 8 dell’epistola ai Romani, Paolo parla del peccato e dello splendore della salvezza: «Perciò, come per mezzo di un solo uomo il peccato è entrato nel mondo, e per mezzo del peccato la morte, e così la morte è passata su tutti gli uomini, perché tutti hanno peccato» (Ro 5:12). Ma una prospettiva evoluzionistica significherebbe che la morte era presente milioni di anni prima che nascesse l’umanità. Quest’idea ha delle gravi implicazioni per quanto riguarda l’insegnamento biblico sull’origine del peccato, sulla morte sostitutiva di Cristo in croce e sul piano della salvezza. Se la morte non è legata al peccato, il salario del peccato non può essere la morte (6:23) e Cristo non avrebbe avuto alcun motivo di morire per i nostri peccati. 

Creazione, caduta e croce sono dunque inscindibili. Il primo Adamo è legato al secondo Adamo (cfr. 1 Co 15:45,47). Credere nell’evoluzione darwiniana, pur inserendo al suo interno qualche concetto relativo a Dio, significherebbe distruggere le basi stesse del cristianesimo.