---
title:  Approfondimento
date:  19/06/2020
---

La Bibbia contiene diversi misteri che la mente umana finita ha difficoltà a capire, troppo profondi per potere essere spiegati compiutamente. Per questo ci serve un approccio umile, disposto ad affidarsi alla preghiera per imparare dalla Scrittura. La fedeltà alla Parola consente al testo biblico, anche se il suo significato è controcorrente, di esprimere esattamente quello che dice.

«Quando apriamo la parola di Dio dovremmo farlo con rispetto e umiltà, come se fossimo alla presenza del suo autore, consapevoli della grandezza, della potenza, della saggezza di Dio e della nostra limitatezza. Dobbiamo ricordare che se non l’avesse rivelata, non avremmo mai compreso la sua Parola. Davanti alla Bibbia dobbiamo riconoscere che essa nasconde un’autorità suprema, il grande Io sono davanti al quale tutte le nostre facoltà risultano limitate. Dio rivela, a coloro che cercano di capirle, molte realtà difficili e oscure e solo lo Spirito Santo ci aiuta a non distorcere continuamente il significato della Scrittura e a non fraintenderla. Spesso leggiamo la Bibbia senza trarne profitto; varie volte nascono solo dubbi e scetticismo, perché quando la apriamo senza spirito di preghiera, senza rispetto, con pensieri e affetti lontani da Dio, o comunque non in armonia con la sua volontà, il nemico ci suggerisce interpretazioni sbagliate. Non è consigliabile fidarsi delle spiegazioni di coloro che non vivono in armonia con la volontà di Dio e non la ricercano, perché per quanto possano essere colti fraintendono facilmente le Scritture. Chi legge la Bibbia per individuare le contraddizioni non ha sensibilità spirituale e, dal suo punto di vista, troverà motivi per dubitare e non credere anche nelle verità più semplici e più chiare» - SC, pp. 110,111.

**Missione**

`1.	Quale insegnamento pratico avete colto dal presente studio e come lo applicherete durante la settimana? Qual è il piano missionario del vostro gruppo?`

`3.	Abbiamo letto nella parte di lunedì che “la fiducia è alla base di ogni relazione personale sana”. Come Chiesa vogliamo costruire ponti e stabilire legami di fiducia affinché le persone riconoscano che abbiamo incontrato Gesù. Aiutare un’istituzione scolastica a svolgere meglio la propria missione è un’ottima occasione per costruire questa fiducia e stabilire relazioni benefiche per i giovani e per gli adulti. Vi siete ricordati di presentare il vostro progetto di sostegno alla scuola del vostro territorio per ottenere il finanziamento dell’OSA? Per maggiori informazioni vai al sito adraitalia.org/tuttiascuola.`

`4.	Le Notizie missionarie della SdS video possono essere visionate o scaricate dal seguente link: sdsministeripersonali.chiesaavventista.it/sds-2020-02/.`