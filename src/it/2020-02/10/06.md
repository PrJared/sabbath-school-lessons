---
title:  Fede e storia
date:  04/06/2020
---

La nostra non è un’esistenza “sottovuoto”. Le nostre scelte hanno un influsso prima su noi, ma anche sugli altri. Allo stesso modo, la vita di tante persone dell’antichità ha avuto un notevole impatto sul futuro di tante altre. In Ebrei 11, il noto capitolo dedicato alla fede, vediamo riassunta l’influenza esercitata da diversi “eroi della fede”.

**Leggere Ebrei 11:1-40. Quali insegnamenti traiamo dalla lettura e dallo studio delle gesta di questi eroi antichi della fede?**

`Enoc`

`Noè`

`Abraamo`

`Sara`

`Giuseppe`

`Mosè`

`Raab`

`Sansone.`

Fede non significa semplicemente credere in qualcosa o in qualcuno; piuttosto, vuol dire agire coerentemente con quella convinzione. La fede è azione, ed è ciò che viene messo in conto di giustizia. La fede che ha operato è quella che ha cambiato il corso della storia, e ciascuna di quelle azioni dipende dalla fiducia nella parola di Dio.

Noè ha agito per fede quando ha costruito l’arca, privilegiando il verbo di Dio rispetto all’esperienza e alla ragione. Non avendo mai piovuto, quest’ultime suggerivano l’assoluta insensatezza di un diluvio. Ma Noè ubbidì a Dio e il genere umano sopravvisse. Abraamo lasciò Ur, nella Mesopotamia meridionale, la città più raffinata del tempo, e se ne andò senza sapere dove Dio lo avrebbe condotto. Ma scelse di agire sulla base della parola del Signore. Mosè rinunciò alla possibilità di diventare re dell’Egitto e decise di assumere il ruolo di guida del popolo di Dio verso la terra promessa. Ebbe fiducia nella voce dell’Onnipotente, quando lo chiamò dal pruno ardente. Raab accolse e protesse le due spie ed entrò nella linea della discendenza di Gesù. Siamo davvero poco consapevoli di come le nostre scelte potrebbero condizionare la vita di tanti individui in questa e nelle generazioni future!

`Quali decisioni fondamentali sei chiamato a prendere? Su quali basi le prenderai?`