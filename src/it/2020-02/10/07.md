---
title:  Approfondimento
date:  05/06/2020
---

«La Bibbia è la storia più antica e più vasta che gli uomini posseggano. Scaturita dalla fonte di verità eterna, una mano divina ne ha conservata intatta la purezza nel corso dei secoli. Essa illumina il remoto passato dove l’indagine umana cerca invano di penetrare. Solo nella Parola di Dio possiamo scorgere la potenza che pose le fondamenta della terra e distese i cieli. Solo in essa possiamo trovare la descrizione autentica dell’origine dei popoli. Solo qui è tracciata la storia del genere umano scevra da ogni forma di orgoglio o di pregiudizio terreno» - ED, p. 173 [“Storia e profezia”, p. 98].

«Colui che conosce Dio e la sua Parola per esperienza personale ha una fede assoluta nella divinità delle Sacre Scritture. Non valuta la Bibbia secondo le filosofie scientifiche degli uomini. Al contrario, confronta queste filosofie con una pietra di paragone infallibile. Ha sperimentato che la parola di Dio è verità e sa che non si contraddice; tutto ciò che si reputa scientifico ed è in contraddizione con la parola di Dio è il frutto di ipotesi puramente umane. Per chi è davvero saggio, la ricerca scientifica apre un vasto panorama di studio e informazione» - 8T, p. 325.

**Missione**

`1.	Quale insegnamento pratico avete colto dal presente studio e come lo applicherete durante la settimana?`

`2.	Qual è il piano missionario del vostro gruppo?`

`3.	Il Dio personale che agisce nella storia anche attraverso l’incarnazione in Gesù Cristo è il messaggio, unico nel suo genere, della Bibbia. Siamo disposti a fare in modo che anche quelli che purtroppo non sono in grado di leggere e scrivere perché non hanno avuto l’opportunità di andare a scuola, possano conoscerlo? Diffondi la petizione “Tutti i bambini del mondo a scuola” su adraitalia.org/petizione.`

`4.	Le Notizie missionarie della SdS video possono essere visionate o scaricate dal seguente link: sdsministeripersonali.chiesaavventista.it/sds-2020-02/.`