---
title:  La Bibbia come libro storico
date:  30/05/2020
---

### Letture
1 Samuele 17; Isaia 36:1-3; Isaia 37:14-38; Daniele 1,5; Matteo 26:57-67; Ebrei 11:1-40.

> <p></p>
> «Io sono il Signore, il tuo Dio, che ti ho fatto uscire dal paese d'Egitto» Esodo 20:2.

La Bibbia è costruita nella storia. Il suo racconto si muove in senso lineare partendo da un inizio assoluto, quando Dio crea tutte le cose, per giungere allo scopo ultimo, quando egli ripristinerà la terra al suo ritorno.

La natura storica della Scrittura è una caratteristica che la distingue dai libri sacri di altre religioni. La Bibbia presuppone l’esistenza di un Dio che agisce personalmente nella storia; non cerca di provare quell’esistenza. Nel principio, Dio parla e si crea la vita sulla terra (Ge 1:1-31). Invita Abraamo a uscire dalla Caldea, libera il suo popolo dalla schiavitù in Egitto. Scrive di proprio pugno i dieci comandamenti su tavole di pietra (Es 31:18); invia i profeti; punisce; invita il suo popolo a vivere e condividere con altre nazioni la legge divina e il piano della salvezza. Per ultimo, invia suo figlio Gesù Cristo nel mondo, creando uno spartiacque definitivo nella storia.

Questa settimana esamineremo alcuni momenti chiave della storia secondo la descrizione biblica. Oltre a ritrovamenti archeologici che contribuiscono a confermare il racconto biblico.