---
title:  Il Gesù storico
date:  03/06/2020
---

`Leggere Matteo 26:57-67; Giovanni 11:45-53;18:29-31. Chi era Caiafa e quale fu il suo ruolo nella morte di Cristo? Chi era Ponzio Pilato e perché la sua decisione consentì al Sinedrio di raggiungere i suoi scopi?`

Caiafa era un sommo sacerdote e ispirò il complotto per far condannare Gesù a morte. La sua esistenza viene ricordata anche dallo storico di origine ebraica Giuseppe Flavio, che scrisse a nome dei Romani: «Oltre a ciò egli sottrasse anche il sommo sacerdozio a Caiafa, e nominò Gionathan, figlio di Anania, il precedente sommo sacerdote al suo posto». Nel 1990, a sud di Gerusalemme, venne riportata alla luce una tomba di famiglia contenente dodici ossari. Le monete e le ceramiche ritrovate al suo interno vennero datate intorno alla metà del I secolo d.C. Il più ricco degli ossari, con multiple collezioni di ossa al suo interno, riporta i nomi «Giuseppe figlio di Caiafa». Molti esperti ritengono che si tratti della tomba e dell’ossario di Caiafa, il sommo sacerdote direttamente coinvolto nella morte di Gesù.

Nel 1961, su una pietra che faceva parte del teatro di Cesarea marittima, fu individuata un’iscrizione con il nome di Ponzio Pilato. In entrambe le circostanze appena riportate, l’esistenza di alcune delle principali figure implicate nella morte di Cristo è corroborata dalla storia.

Anche gli storici secolari dei primi due secoli parlano del Gesù di Nazaret. Il romano Tacito cita l’esecuzione di Cristo a opera di Ponzio Pilato durante il regno di Tiberio e parla anche dei primi cristiani a Roma. Plinio il giovane, un governatore romano, scrive tra il 112 e il 113 d.C. all’imperatore Traiano, chiedendogli come doveva trattare i cristiani. Racconta che si riunivano un certo giorno prima che sorgesse la luce del sole per cantare dei canti a un Dio. 

Queste scoperte archeologiche, insieme alle fonti storiche citate, offrono un ulteriore impianto non di origine biblica per surrogare l’esistenza di Gesù, che fu adorato nei primi 50 anni seguenti la sua morte. I vangeli stessi sono la principale fonte relativa a Cristo, e ciascuno di noi è chiamato a studiarli approfonditamente per apprendere più cose che riguardano lui e la sua vita.

`Anche se è utile sapere che ci sono scoperte archeologiche a supportare la nostra fede, per quale motivo essa non deve in alcun modo dipendere da loro?`