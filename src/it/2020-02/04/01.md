---
title:  La Bibbia. Fonte autorevole della nostra teologia
date:  18/04/2020
---

### Letture
Marco 7:1-13; Romani 2:4; 1 Giovanni 2:15-17; 2 Corinzi 10:5-6; Giovanni 5:46-47;7:38

> <p></p>
> «Alla legge! Alla testimonianza!» Se il popolo non parla così, non vi sarà per lui nessuna aurora!» Isaia 8:20.

Non esiste chiesa cristiana che rinunci all’utilizzo della Scrittura per supportare le proprie convinzioni. Eppure, il ruolo e l’autorità della stessa in ambito teologico non è lo stesso in ogni confessione, anzi, può variare notevolmente da chiesa a chiesa. Si tratta di una materia importante ma complessa, che analizzeremo studiando cinque diverse fonti influenti che condizionano la nostra interpretazione della Scrittura: la tradizione, l’esperienza, la cultura, la ragione e la Bibbia stessa.

Tali fonti hanno un ruolo significativo all’interno di ogni impianto teologico e di ogni confessione. Facciamo tutti parte di tradizioni e culture diverse che esercitano un condizionamento. Abbiamo tutti vissuto esperienze che hanno formato il nostro pensiero e influenzano la nostra comprensione. Ciascuno di noi dispone di una mente che ci consente di ragionare e valutare le cose. Tutti leggiamo la Bibbia e la usiamo per comprendere Dio e la sua volontà.

Quale di queste fonti, o combinazione tra le stesse, ha l’autorità definitiva rispetto al nostro modo di interpretare la Bibbia, e come viene/vengono utilizzate in relazione tra di esse? La priorità a una qualsiasi determina attenzione ed effetti molto differenti e, in ultima analisi, definisce la direzione del nostro impianto teologico complessivo.