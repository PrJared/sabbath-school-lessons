---
title:  Perché l’interpretazione è indispensabile?
date:  02/05/2020
---

### Letture
Luca 24:36-45; 1 Corinzi 12:10;14:26; Atti 17:16-32; Giovanni 12:42-43

> <p></p>
> «Or senza fede è impossibile piacergli; poiché chi si accosta a Dio deve credere che egli è, e che ricompensa tutti quelli che lo cercano» Ebrei 11:6.

Leggere la Bibbia vuole anche dire interpretarla. Ma in che modo lo facciamo? Quali principi utilizziamo? Per esempio, come trattiamo i diversi tipi di Scrittura? Stiamo leggendo una parabola, un sogno dal contenuto profetico-simbolico oppure una narrazione storica? Anche stabilire i contorni appena accennati richiede un atto interpretativo.

A volte, qualcuno usa la Bibbia come fosse l’oracolo divino: la apre a caso per cercare un versetto nella speranza di trovare una guida. Ma collegare casualmente i versetti biblici tra di loro, a mano a mano che li leggiamo, può portare a conclusioni molto singolari e sbagliate. Prendiamo il caso di un marito che lascia la moglie per un’altra donna; la vittima si consola leggendo: «Io porrò inimicizia fra te e la donna» (Ge 3:15), convincendosi che il tradimento del marito non durerà a lungo!

Ogni testo, fuori contesto, diventa un pretesto per validare la propria agenda o le proprie idee. Ne consegue un gran bisogno non solo di leggere la Bibbia, ma di interpretarla correttamente.