---
title:  Approfondimento
date:  08/05/2020
---

«Quando vi impegnerete nello studio della Bibbia, abbandonate i vostri pregiudizi e le vostre idee preconcette. Non scoprirete mai la verità se leggerete le Scritture per far valere le vostre opinioni. Perciò, mettetele da parte e avvicinatevi pentiti alla parola del Signore per sentire che cosa ha da dirvi. La parola di Dio sviluppa l’intelligenza di chi, con umiltà, cerca la verità e si siede ai piedi di Cristo per imparare da lui. A coloro che credono di essere troppo sapienti per studiare la Bibbia, Cristo dice: “Se volete acquisire la vera saggezza dovete essere gentili e umili”. Non leggete la parola di Dio alla luce delle vostre opinioni preconcette ma, dopo aver liberato la vostra mente dai pregiudizi, approfonditela con cura e spirito di preghiera. Se, mentre la state leggendo, vi ricredete e vi accorgete che le vostre opinioni non sono in armonia con il suo messaggio, non tentate di adattare le Scritture alle vostre idee. Piuttosto adattate le vostre idee alle Scritture. Non vi lasciate influenzare da ciò che avete creduto fino a quel momento. Aprite la vostra mente per apprezzare le meraviglie della legge. Scoprite che cosa c’è scritto e ancoratevi saldamente alla Rocca eterna» - MYP, p. 260 [180].

**Missione**

`1.	Quale insegnamento pratico avete colto dal presente studio e come lo applicherete durante la settimana?`

`2.	Qual è il piano missionario del vostro gruppo?`

`3.	Provate a fare un elenco dei ragazzi in età scolare della chiesa e pregate affinché, avvicinandosi alla vera comprensione della Bibbia, possano ricavare un beneficio dall’insegnamento che ricevono per se stessi e per gli altri.`

`4.	Le Notizie missionarie della SdS video possono essere visionate o scaricate dal seguente link: sdsministeripersonali.chiesaavventista.it/sds-2020-02/.`