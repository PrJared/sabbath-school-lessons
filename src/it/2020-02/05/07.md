---
title:  Approfondimento
date:  01/05/2020
---

«Chi studia la Bibbia deve imparare ad accostarsi ad essa con lo spirito di chi vuole imparare. Le pagine vanno esaminate non per trovare prove per sostenere le nostre opinioni, ma per conoscere quello che Dio vuole dirci. La vera conoscenza della Bibbia si raggiunge solo grazie all’aiuto di quello Spirito mediante il quale la Parola fu data. Per possedere questa conoscenza, dobbiamo vivere di essa: dobbiamo fare, cioè, tutto quello che la Scrittura comanda, e reclamare tutto ciò che essa promette… Lo studio della Bibbia richiede sforzo diligente e pensiero perseverante. Come il minatore scava per trovare oro nella terra, così noi con ardore e costanza dobbiamo cercare il tesoro nella Parola di Dio» - ED, p. 189 [cap. 20, p. 106].

«Quando la Bibbia diventerà il vostro cibo e la vostra acqua, quando trasferirete i suoi principi nel vostro carattere, saprete come ricevere consiglio da Dio. Davanti a voi io esalto la preziosa Parola. Non ripetete le mie parole dicendo “lo afferma la sorella White”. Scoprite piuttosto quello che dice il Signore Dio di Israele, poi fate ciò che comanda» - 3SM, p. 33.

**Missione**

`1.	Quale insegnamento pratico avete colto dal presente studio e come lo applicherete durante la settimana?`

`2.	Qual è il piano missionario del vostro gruppo?`

`3.	Chi studia la Bibbia deve imparare ad accostarsi a essa con lo spirito di chi vuole imparare. Cercate nella vostra classe o nella vostra chiesa un insegnante in attività o in pensione al quale chiedere di presentare brevemente la sua esperienza di formazione dei bambini/ragazzi.`

`4.	Le Notizie missionarie della SdS video possono essere visionate o scaricate dal seguente link: sdsministeripersonali.chiesaavventista.it/sds-2020-02/.`