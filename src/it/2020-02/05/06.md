---
title:  Sola Scrittura ed Ellen G. White
date:  30/04/2020
---

`Leggere Isaia 8:20. Perché è sempre decisivo fare riferimento alla «legge e testimonianza» biblica quali norme del nostro insegnamento e della nostra dottrina? Cosa significa ciò per il ministero dei profeti che non sono diventati parte del canone biblico?`

Quando parliamo di sola Scrittura, gli avventisti si confrontano inevitabilmente con la questione relativa alla gestione del ministero di Ellen G. White, anch’essa ispirata dal Signore e utilizzata come suo messaggero per il popolo del rimanente. Qual è il rapporto tra i suoi scritti e la Scrittura? Anche una lettura superficiale delle sue opere mostra chiaramente che lei considerava la Bibbia fondamentale e centrale in tutto il suo pensiero e teologia. Infatti, ribadisce ripetutamente che la Bibbia è l’autorità suprema, norma e modello definitivo per ogni dottrina, fede e pratica (cfr. GC, p. 595 [cap. 37, p. 508]). Oltre a questo, ella sostenne e abbracciò il grande principio protestante della sola Scriptura.

Nella sua visione, nei suoi stessi scritti, paragonati alla Scrittura, c’era una «luce minore che conduceva gli uomini e le donne alla luce più grande» - The Advent Review and Sabbath Herald, 20 gennaio 1903. I suoi scritti non saranno mai una scorciatoia né mai potranno sostituire qualsiasi serio studio biblico. A tal proposito, lei stessa commenta: «Voi non siete familiari con le Scritture. Se aveste fatto della Parola di Dio l’oggetto del vostro studio, animati dal desiderio di raggiungere l’ideale biblico e di conseguire la perfezione cristiana, non avreste avuto bisogno delle Testimonianze. Proprio perché avete trascurato di attingere dal Libro ispirato da Dio, Egli ha cercato di raggiungervi con delle testimonianze semplici e dirette» 2TT, p. 280 [p. 188]. Sulla base di quello che abbiamo letto, i suoi scritti devono essere apprezzati, perché sono frutto della stessa ispirazione ricevuta dagli autori biblici, ma hanno una funzione differente. Non sono qualcosa che si aggiungono alla Scrittura, ma ne sono soggetti. Non è mai stata sua intenzione sostituirli alla parola di Dio, anzi, elevò la Bibbia quale unico modello di riferimento per la fede e la pratica.

`Rifletti sul dono incredibile che abbiamo ricevuto grazie al ministero di Ellen G. White. Come possiamo imparare ad apprezzare meglio la straordinaria luce che proviene da lei e, nello stesso tempo, sostenere la supremazia della Scrittura?`