---
title:  La chiarezza della Scrittura
date:  28/04/2020
---

Qualsiasi appello alla sola Scrittura avrebbe poco senso se il significato del testo biblico non fosse chiaro.

`Leggere Matteo 21:42;12:3,5;19:4;22:31;24:15; Marco 12:10,26;13:14 e Luca 6:3. Cosa implica, circa la chiarezza del suo messaggio, il continuo riferimento di Gesù alla Scrittura?`

La testimonianza biblica non lascia spazio all’ambiguità: il testo è sufficientemente chiaro nella sua esposizione, al punto da risultare comprensibile agli adulti come ai bambini, soprattutto negli insegnamenti basilari. Eppure, abbiamo infinite opportunità di alimentare la nostra conoscenza e comprensione. Non ci vuole un magistero ecclesiastico per rendere fruibile il significato della Bibbia, i suoi principi basilari sono comprensibili da ogni credente. Presuppone il sacerdozio di tutti credenti e non la restrizione della sua interpretazione a pochi eletti, per intendersi il sacerdozio clericale. In virtù di ciò, siamo incoraggiati nella Bibbia a studiare la Scrittura per conto nostro perché abbiamo le capacità di capire quale sia il messaggio di Dio per noi. È stato opportunamente sottolineato come «il coerente esempio degli autori biblici dimostri che la Scrittura debba essere presa nel suo senso letterale, a meno che non sia sottintesa una chiara ed evidente immagine… Non c’è alcun bisogno di togliere la “buccia” della letteralità per arrivare al “nocciolo” di un significato mistico, nascosto e allegorico che solo gli iniziati possono scoprire» - Handbook of Seventh-day Adventist Theology, Hagerstown, Md: Review and Herald Publishing Association, 2001, p. 65. La chiarezza della Bibbia riguarda il linguaggio, il senso e le parole usate, perché c’è una verità precisa prevista dagli autori e non significati soggettivi, incontrollati e multipli nel testo.

Niente di ciò che è stato detto finora impedirà che talvolta ci troviamo davanti a passi o concetti che non comprenderemo o coglieremo pienamente. In fondo, si tratta della parola di Dio e non siamo altro che esseri umani caduti. A prescindere da ciò, la Scrittura è sufficientemente chiara sulle cose che davvero abbiamo bisogno di sapere e comprendere, soprattutto in relazione alla salvezza.

`Pensa a una circostanza nella quale non hai compreso i testi se non in un secondo tempo. Cosa ti ha lasciato quell’esperienza? Forse la tua testimonianza potrebbe aiutare qualcuno alle prese con situazioni analoghe.`