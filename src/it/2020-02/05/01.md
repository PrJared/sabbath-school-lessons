---
title:  Sola Scriptura
date:  25/04/2020
---

### Letture
1 Corinzi 4:1-6; Tito 1:9; 2 Timoteo 1:13; Marco 12:10,26; Luca 24:27,44-45; Isaia 8:20.

> <p></p>
> «Infatti la parola di Dio è vivente ed efficace, più affilata di qualunque spada a doppio taglio, e penetrante fino a dividere l'anima dallo spirito, le giunture dalle midolla; essa giudica i sentimenti e i pensieri del cuore» Ebrei 4:12.

L’istanza protestante sola Scriptura ha elevato la Bibbia a unico modello e fonte definitiva della teologia. In contrasto con la teologia cattolica, che pone l’enfasi sulla Scrittura e la tradizione, la fede protestante ha voluto sottolineare la parola “sola”: solo la Scrittura costituisce l’autorità ultima quando sono in gioco questioni che riguardano la fede e la dottrina. Grazie alla Bibbia, la riforma protestante ha assunto la forza e l’autorità decisive per ribellarsi contro Roma e gli errori che aveva insegnato per secoli. Contrari a un’interpretazione allegorica della Scrittura, con la quale si attribuivano molti significati differenti al testo biblico, i riformatori sottolinearono l’importanza di un’interpretazione grammatico-storica, che privilegiava seriamente la grammatica e il significato letterale del testo.

Questa settimana studieremo nei dettagli il tema della “sola Scrittura” e apprenderemo che sottintende l’indispensabilità di alcuni principi fondamentali dell’interpretazione biblica per una corretta comprensione. In quanto protestanti, siamo chiamati a confidare nella Bibbia quale autorità dottrinale definitiva.