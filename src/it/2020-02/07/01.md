---
title:  Linguaggio, testo e contesto
date:  09/05/2020
---

### Letture
Deuteronomio 32:46-47; 1 Re 3:6; Numeri 6:24-26; Genesi 1:26-27;2:15-23;15:1-5.

> <p></p>
> «Prendete questo libro della legge e mettetelo accanto all'arca del patto del Signore vostro Dio; e lì rimanga come testimonianza contro di te» Deuteronomio 32:26.

Attualmente, nel mondo vengono parlate più di seimila lingue diverse. La Bibbia in versione integrale è stata tradotta in oltre seicento lingue, mentre il Nuovo Testamento o altre sue parti sono state tradotte in 2.500 idiomi. È evidente che sono tantissime, ma, allo stesso tempo, meno della metà di quelle conosciute.

Si stima che un miliardo e mezzo di persone non possa disporre di alcuna parte della Scrittura tradotta nella propria lingua madre. C’è ancora tanto lavoro da fare, ma è innegabile che gli sforzi delle varie società bibliche abbiano garantito la lettura della Scrittura a sei miliardi di individui. È una benedizione farne parte! Spesso lo diamo per scontato, dimenticando non solo che tanti altri non hanno questo privilegio, ma anche che nella nostra stessa Europa, per secoli, la Bibbia fu deliberatamente preclusa alle masse. Grazie alla stampa e alla Riforma oggi non è più così. Noi che godiamo dell’accesso alla Bibbia, continuiamo a cercare di capire come possiamo, sorretti dallo Spirito Santo, studiare la Parola e scoprire il Signore rivelato nelle sue pagine.