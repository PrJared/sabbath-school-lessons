---
title:  Approfondimento
date:  15/05/2020
---

«Nella sua Parola, Dio ha comunicato agli uomini la conoscenza necessaria alla salvezza. Le Sacre Scritture devono essere accettate come rivelazione autorevole e infallibile della sua volontà. Esse rappresentano il modello del carattere, rivelano la dottrina e sono il banco di prova dell’esperienza… Il fatto che Dio abbia rivelato la sua volontà agli uomini tramite la sua Parola, non ha reso inutile la costante presenza e la guida dello Spirito Santo. Al contrario, lo Spirito era stato promesso dal nostro Salvatore per far comprendere la Parola ai suoi discepoli e illuminarli perché ne applicassero gli insegnamenti. Se lo Spirito di Dio ha ispirato la Bibbia è impossibile che ciò che esso presenta sia in contrasto con l’insegnamento della Scrittura» - GC, p. VII [16].

**Missione**

`1.	Quale insegnamento pratico avete colto dal presente studio e come lo applicherete durante la settimana?`

`2.	Qual è il piano missionario del vostro gruppo?`

`3.	La versione integrale della Bibbia è tradotta in 600 lingue e il Nuovo Testamento in 2.500 sui 6.000 idiomi parlati nel mondo. Ci sono anche 262 milioni di bambini che non potranno leggere la Bibbia perché non vanno a scuola. La Chiesa Avventista mondiale ha messo in campo un’azione concreta in favore della loro alfabetizzazione. Cosa stai facendo per sostenere l’iniziativa? Ascolta il programma che Radio Voce della Speranza dedicherà lunedì 23 marzo a questa tematica: scarica il podcast attraverso l'App Rvs Italy oppure seguilo in diretta streaming su www.radiovocedellasperanza.it o sulle frequenze FM locali di Rvs.`

`4.	Le Notizie missionarie della SdS video possono essere visionate o scaricate dal seguente link: sdsministeripersonali.chiesaavventista.it/sds-2020-02/.`