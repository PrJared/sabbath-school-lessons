---
title:  La visione della Bibbia da parte di Gesù e degli apostoli
date:  11/04/2020
---

### Letture
Matteo 4:1-11;22:37-40; Luca 24:13-35,44-45;4:25-27; Atti 4:24-26.

> <p></p>
> «Ma egli rispose: “Sta scritto: ‘Non di pane soltanto vivrà l'uomo, ma di ogni parola che proviene dalla bocca di Dio’”» Matteo 4:4

Nei tempi moderni, la Bibbia, purtroppo, è stata eccessivamente reinterpretata attraverso la lente di una filosofia che ne mette in dubbio tanto l’ispirazione quanto l’autorità. In realtà, essa viene semplicemente considerata il prodotto delle idee di uomini che hanno vissuto in una cultura relativamente primitiva e che non avevano la possibilità di capire il mondo come facciamo noi oggi. Allo stesso tempo, l’elemento soprannaturale è stato minimizzato quando non del tutto rimosso dal quadro generale, trasformando la Bibbia in un documento che, invece di essere la visione dell’uomo da parte di Dio, è diventata l’esatto contrario: la visione di Dio da parte dell’uomo. Il risultato è che essa è diventata largamente poco rilevante, in un’epoca dominata dal pensiero darwiniano e dalla filosofia moderna.

Noi, però, respingiamo totalmente quella posizione. Anzi, nel nuovo Testamento troviamo il metodo ispirato per leggere l’intera Scrittura analizzando in che modo Gesù e gli apostoli hanno interpretato l’Antico Testamento, l’unica Bibbia disponibile all’epoca. In che modo si posero rispetto alle persone, ai luoghi e agli eventi descritti? Quali furono le loro ipotesi e i derivanti metodi interpretativi? Seguiamo questo percorso e il loro esempio, non i malintesi provenienti da uomini non ispirati, le cui ipotesi conducono solo allo scetticismo e al dubbio.