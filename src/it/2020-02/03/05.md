---
title:  Gesù, l’origine e la storia della Bibbia
date:  15/04/2020
---

Gesù insegna che la Bibbia è parola di Dio, nel senso che quanto contiene è sinonimo di ciò che Dio dice. Ha origine in lui, perciò è depositaria dell’autorità definitiva riguardo a ogni singolo aspetto dell’esistenza. Dio ha operato nella storia per fare conoscere all’umanità la sua volontà attraverso la Bibbia.

Per esempio, in Matteo 19:4-5, fa riferimento a una citazione scritta da Mosè, ma fa sua in questo passo: «il Creatore, da principio, li creò maschio e femmina e disse: “Perciò l'uomo lascerà il padre e la madre”». Non usa l’espressione «la Scrittura dice», attribuendo così alla parola del Creatore ciò che ha scritto il narratore della Genesi. In questo passaggio, in effetti, Dio viene considerato autore di questa dichiarazione, anche se scritta da Mosè.

**Leggere i seguenti versetti. In che modo Gesù interpreta i personaggi e gli eventi storici della Bibbia?**

`Matteo 12:3-4`

`Marco 10:6-8`

`Luca 4:25-27`

`Luca 11:51`

`Matteo 24:38.`

Gesù considera coerentemente gli eventi, le persone e i luoghi citati nell’Antico Testamento come verità storica. Fa riferimento a Genesi 1 e Genesi 2, ad Abele in Genesi 4, a Davide che mangia i pani dell’offerta, e a Eliseo. Parla ripetutamente delle sofferenze degli antichi profeti (Mt 5:12;13:57;23:34-36; Mr 6:4). All’interno di un messaggio di avvertimento descrive anche i giorni di Noè: «Infatti, come nei giorni prima del diluvio si mangiava e si beveva, si prendeva moglie e si andava a marito, fino al giorno in cui Noè entrò nell'arca, e la gente non si accorse di nulla finché venne il diluvio che portò via tutti quanti, così sarà anche alla venuta del Figlio dell'uomo» (Mt 24:38-39). Tutto lascia intendere che Gesù consideri questo clamoroso atto del giudizio divino un evento storico.

`Poiché Gesù, per primo, conferma la realtà storica dei personaggi e degli eventi narrati nella Bibbia, quanto è subdola e pericolosa oggi l’azione satanica volta a ingannare così tante persone, alcune delle quali si professano cristiane, negandone invece l’esistenza?`