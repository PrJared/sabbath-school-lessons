---
title:  La Bibbia in quanto profezia
date:  31/03/2020
---

La Bibbia è un testo unico rispetto alle altre opere religiose conosciute, perché quasi il 30 per cento del suo contenuto è composto da profezie e letteratura profetica. L’integrazione della profezia e la sua realizzazione nel tempo è centrale rispetto alla visione biblica del mondo, poiché il Dio che agisce nella storia ne conosce anche il futuro e lo ha rivelato ai suoi profeti (Am 3:7). La Bibbia non è solo Parola vivente o storica, ma anche profetica.

**In che misura i testi a seguire rivelano i dettagli del Messia che sta per venire?**

`Genesi 49:8-12`

`Salmi 22:12-18`

`Isaia 53:3-7`

`Daniele 9:2-27`

`Michea 5:2`

`Malachia 3:1`

`Zaccaria 9:9`

Nell’Antico Testamento ci sono almeno 65 predizioni messianiche dirette, molte di più se aggiungiamo anche la tipologia (ovvero lo studio di come i rituali dell’Antico Testamento, per esempio i sacrifici, fossero annuncio dell’opera di Gesù). Tali profezie fanno riferimento a specifici dettagli del tipo: «lo scettro non sarà rimosso da Giuda» (Ge 49:10); oppure che sarebbe nato a Betlemme (Mi 5:1), che sarebbe stato «Disprezzato e abbandonato dagli uomini… Maltrattato, si lasciò umiliare e non aprì la bocca» (Is 53:3,7), che le sue mani e i suoi piedi sarebbero stati trafitti e che le sue vesti sarebbero state spartite (Sl 22:12-18).

La corretta e tempestiva realizzazione di queste profezie nella vita, nella morte e nella risurrezione di Gesù ne attestano la rivelazione e l’ispirazione divina. Indicano inoltre che Gesù è stato ciò che lui stesso e altri hanno sostenuto essere. Gesù ha seguito gli antichi profeti nell’anticipare la sua morte e risurrezione (Lu 9:21-22; Mt 17:22-23), la caduta di Gerusalemme (Mt 24:1-2) e il suo ritorno (Gv 14:1-3). L’incarnazione, la morte e la risurrezione sono predette dalla Bibbia, il loro compimento è garanzia della sua attendibilità.

`Quali sono tutte le ragioni che ti portano a credere in Gesù e nella sua morte e risurrezione per ciascuno di noi?`