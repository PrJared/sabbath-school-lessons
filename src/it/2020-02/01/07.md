---
title:  Approfondimento
date:  03/04/2020
---

«Nella sua Parola, Dio ha comunicato agli uomini la conoscenza necessaria alla salvezza. Le Sacre Scritture devono essere accettate come rivelazione autorevole e infallibile della sua volontà. Esse rappresentano il modello del carattere, rivelano la dottrina e sono il banco di prova dell’esperienza» - GC, p. VII [Introduzione, p. 16].

Tanti sono morti per difendere e rimanere fedeli alla parola di Dio. Uno di questi è stato il dr. Rowland Taylor, un parroco inglese, il quale oppose resistenza all’imposizione della messa cattolica durante il regno di Bloody Mary, nella sua parrocchia di Hadley, in Inghilterra. Dopo essere stato cacciato dalla chiesa e deriso per la sua aderenza alla Scrittura, si appellò in persona al vescovo di Winchester, il cancelliere d’Inghilterra, il quale però lo fece incarcerare per poi condannarlo al rogo. Poco prima di morire, nel 1555, pronunciò queste parole: «Brave persone! Non ho fatto altro che insegnarvi la sacra parola di Dio, e quegli insegnamenti li ho tratti dal suo libro benedetto, la sacra Bibbia. Oggi sono venuto qui per sigillarla con il mio sangue» - John Foxe, The New Foxe’s Book of Martyrs, riscritto e adattato da Harold J. Chadwick, North Brunswick, NJ: Bridge-Logos Publishers, 1997, p. 193. Il dr. Taylor fu udito recitare il Salmi 51 poco prima che le fiamme divampassero e lo consumassero.

**Missione**

`1.	Quale insegnamento pratico avete colto dal presente studio e come lo applicherete durante la settimana?`

`2.	Qual è il piano missionario del vostro gruppo?`

`3.	Come abbiamo visto nell’introduzione, il 95% della popolazione mondiale è in grado di leggere la Bibbia nella propria lingua. Tuttavia rimangono ancora 757 milioni di analfabeti (di cui 262 milioni di bambini) che non possono leggerla. Possiamo fare qualcosa per consentire loro di comprendere la verità. Firma e fai firmare la petizione “Tutti i bambini del mondo a scuola” su adraitalia.org/petizione.`

`4.	Le Notizie missionarie della SdS video possono essere visionate o scaricate dal seguente link: sdsministeripersonali.chiesaavventista.it/sds-2020-02/.`