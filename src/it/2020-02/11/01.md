---
title:  La Bibbia e la profezia
date:  06/06/2020
---

### Letture
Daniele 2:27-45;7:1-25;8:14; Giovanni 14:29; Numeri 14:34; 1 Corinzi 10:1-13.

> <p></p>
> «Egli mi rispose: “Fino a duemilatrecento sere e mattine; poi il santuario sarà purificato”» Daniele 8:14.

La profezia biblica è centrale rispetto alla nostra identità e alla nostra missione. La profezia mette a disposizione un meccanismo interno ed esterno che serve a confermare la parola di Dio. «Ora ve l'ho detto prima che avvenga, affinché, quando sarà avvenuto, crediate» (Gv 14:29; cfr. 13:19). La domanda cruciale è la seguente: in che modo deve essere correttamente interpretata una profezia per essere certi che si sia compiuta? Durante la Riforma, i suoi ispiratori seguirono il metodo storicistico, lo stesso usato da Daniele e Giovanni per ottenere essi stessi un’interpretazione. Tale metodo considera la profezia un adempimento progressivo e continuo della storia, che comincia nel passato e si conclude con l’affermazione del regno eterno di Dio.

Questa settimana studieremo i capisaldi dell’interpretazione profetica storicistica. «Dobbiamo saper riconoscere nella storia la realizzazione delle profezie, studiare gli interventi della Provvidenza nei grandi movimenti della Riforma e capire la progressione degli eventi nello schieramento delle nazioni prima del gran conflitto finale» - 8T, p. 307.