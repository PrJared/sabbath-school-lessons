---
title:  Il giudizio investigativo
date:  10/06/2020
---

Lo schema profetico studiato questa settimana ha incassato vasto sostegno tra gli storici protestanti fin dai tempi della Riforma. Ma solo ai primi dell’800, grazie al movimento millerita, i 2.300 giorni e il giudizio investigativo furono studiati con attenzione. Osserviamo il seguente schema:

<table class="Tabella-di-base" id="table005"><colgroup><col> <col> </colgroup><tbody><tr class="Tabella-di-base"><td class="Tabella-di-base cella-tab-in-lezione-intestazione"><a id="GBS.1581.04"><p class="tit-tab-missioni-02">Daniele 7</p></a></td><td class="Tabella-di-base cella-tab-in-lezione-intestazione"><p class="tit-tab-missioni-02">Daniele 8</p></td></tr><tr class="Tabella-di-base"><td class="Tabella-di-base cella-tab-in-lezione-corpo"><p class="voce-tab-missioni-sx-nero">Babilonia (leone)</p></td><td class="Tabella-di-base cella-tab-in-lezione-corpo"><p class="voce-tab-missioni-sx-nero">-------------</p></td></tr><tr class="Tabella-di-base"><td class="Tabella-di-base cella-tab-in-lezione-corpo"><p class="voce-tab-missioni-sx-nero">Medo-Persia (orso)</p></td><td class="Tabella-di-base cella-tab-in-lezione-corpo"><p class="voce-tab-missioni-sx-nero">Medo-Persia (montone)</p></td></tr><tr class="Tabella-di-base"><td class="Tabella-di-base cella-tab-in-lezione-corpo"><p class="voce-tab-missioni-sx-nero">Grecia (leopardo)</p></td><td class="Tabella-di-base cella-tab-in-lezione-corpo"><p class="voce-tab-missioni-sx-nero">Grecia (capro)</p></td></tr><tr class="Tabella-di-base"><td class="Tabella-di-base cella-tab-in-lezione-corpo"><p class="voce-tab-missioni-sx-nero">Roma pagana (quarta bestia)</p></td><td class="Tabella-di-base cella-tab-in-lezione-corpo"><a id="GBS.1581.05"><p class="voce-tab-missioni-sx-nero">Roma pagana (corno che si muove in orizzontale)</p></a></td></tr><tr class="Tabella-di-base"><td class="Tabella-di-base cella-tab-in-lezione-corpo"><p class="voce-tab-missioni-sx-nero">Roma papale (piccolo corno)</p></td><td class="Tabella-di-base cella-tab-in-lezione-corpo"><p class="voce-tab-missioni-sx-nero">Roma papale (corno che si muove in verticale)</p></td></tr></tbody></table>

`Leggere Daniele 7:9-14;8:14,26. Cosa accade nei cieli?`

Dopo il periodo della persecuzione medievale, terminata nel 1798 con la cattura e la reclusione del papa da parte del generale Berthier (Ap 13:3), i capitoli 7 e 8 di Daniele parlano di giudizio. Un giudizio che avviene nel cielo (Da 7:10) «ed ecco venire sulle nuvole del cielo uno simile a un figlio d'uomo; egli giunse fino al vegliardo e fu fatto avvicinare a lui» (v. 13). Una scena che si colloca temporalmente dopo il 1798 e prima del ritorno di Gesù. La descrizione dell’evento al capitolo 7 di Daniele è direttamente collegata alla purificazione del santuario di Daniele 8:14. I due brani parlano della stessa cosa. Secondo Daniele 8:14, il momento della «purificazione del santuario», ovvero il giorno dell’espiazione, è identificato in 2.300 sere e mattine, o giorni. Applicando il principio giorno = anno, stiamo parlando di 2.300 anni, il cui punto di partenza lo svela Daniele 9:24, dove la profezia delle 70 settimane (490 anni) è chatak, “fissata, separata” dalla visione dei 2.300 giorni (Da 9:24). 

Molti studiosi considerano correttamente le due visioni di Daniele 8:14 e Da 9:24-27 parti di un’unica profezia. Daniele 9:25 indica l’inizio delle settanta settimane: «dal momento in cui è uscito l'ordine di restaurare e ricostruire Gerusalemme». La data di questo evento è il «il settimo anno del re Artaserse» (Ed 7:7), ovvero il 457 a.C. Aggiungendo 2.300 anni si arriva al 1844, non così lontano dal 1798, e comunque antecedente al ritorno di Cristo. Nel 1844 Gesù è entrato nel luogo santissimo e ha iniziato la sua opera di intercessione e di purificazione del santuario celeste.