---
title:  Creazione e tempo
date:  27/05/2020
---

`Leggere i capitoli 5 e 11 della Genesi. In che modo la Bibbia ripercorre la storia dell’umanità da Adamo a Noè, fino ad Abraamo?`

C’è un elemento che rende uniche queste genealogie bibliche: esse contengono l’elemento tempo, per questo alcuni studiosi le definiscono correttamente «cronogenealogie». Dispongono di un meccanismo a incastro di informazioni sulla discendenza abbinata ad archi di tempo, grazie a cui quando la persona 1 aveva vissuto “x” anni, concepiva la persona 2. Dopo averla concepita, la persona 1 viveva tot anni, e procreava altri figli e figlie. Genesi 5 aggiunge la formula «tutto il tempo che “X” visse fu di “tot” anni». Questo sistema a incastro non sarebbe stato possibile cancellando o aggiungendo delle generazioni. In Genesi 5 e Genesi 11 troviamo una linea di discendenza continua, come avvalorato da 1 Cronache 1:18-27, dove non ci sono generazioni in più o mancanti. Ecco in che modo la Bibbia interpreta se stessa.

Per quasi duemila anni, esperti ebrei e cristiani hanno interpretano questi testi per rappresentare la storia e stabilire un metodo attendibile per determinare la data del diluvio e quella della terra, almeno a partire dai sei giorni della creazione narrati nei primi due capitoli della Genesi. Negli ultimi decenni sono stati fatti dei tentativi di reinterpretazione di Genesi 5 e Genesi 11 per adattarli a epoche più lunghe, come suggerisce l’interpretazione di alcuni dati storici e archeologici (fatta da uomini fallibili). Tutto ciò ha contribuito a sollevare seri dubbi circa l’attendibilità del testo biblico. Ma se vogliamo comprendere il concetto divino di tempo e della sua progressione nella storia, occorre riconoscere che questi due capitoli sono «tanto storici quanto teologici, collegando Adamo al resto dell’umanità e Dio all’uomo nel regno circoscritto dello spazio e del tempo. Genesi 5-11:10-26 ci fornisce l’intelaiatura temporale e di catena umana che collegano il popolo di Dio all’uomo, da lui creato il sesto giorno, evento apicale della settimana creativa di questo pianeta» - Gerhard F. Hasel, «The meaning of the Chronogenealogies of Genesis 5 and 11», Origins 7/2, p. 69.

`Anche se questi passi dell’Antico Testamento sono lì per motivi importanti, secondo Paolo a cosa dobbiamo prestare attenzione quando se ne parla? 1 Timoteo 1:4 e Tito 3:9.`