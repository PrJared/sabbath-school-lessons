---
title:  Approfondimento
date:  29/05/2020
---

«La Bibbia è la storia più esauriente e istruttiva di cui l’uomo sia in possesso. Proviene dalla fresca fonte della verità eterna e una mano divina ne ha preservato la purezza in ogni epoca… Solo in essa possiamo reperire il racconto del nostro genere umano, non contaminata dal pregiudizio o dall’orgoglio dell’uomo» - 5T, p. 25.

«Mi è stato mostrato che senza il racconto biblico, la geologia non può dimostrare niente. I reperti scoperti sulla terra dimostrano uno stato delle cose per molti aspetti diverso rispetto al presente. Ma la loro datazione e quanto tempo siano rimasti seppelliti sono individuabili solo grazie alla storia della Bibbia. Può apparire innocuo fare congetture che vadano oltre tale storia, a patto che le nostre supposizioni non entrino in contraddizione con i fatti narrati nella Scrittura. Ma quando sul tema della creazione gli uomini si allontanano dalla parola di Dio, nel tentativo di fornire spiegazioni sull’azione del Creatore basate sui principi della natura, allora si tuffano nell’oceano dell’incertezza senza confini. Dio non ha mai rivelato a comuni mortali in che modo abbia portato a termine l’opera creativa in sei giorni letterali. Un’opera che va al di là della nostra comprensione, tanto quanto la sua esistenza» - 3SG, p. 93.

**Missione**

`1.	Quale insegnamento pratico avete colto dal presente studio e come lo applicherete durante la settimana?`

`2.	Qual è il piano missionario del vostro gruppo?`

`3.	Conoscere l’origine della storia e della nostra vita ci aiuta a dare un senso all’esistenza. Per questo occorre anche un processo educativo che coinvolga tutte le componenti della società. Riguardo al suggerimento del 14 febbraio, in merito a come sostenere una scuola del vostro territorio e il suo dirigente scolastico nelle problematiche che incontrano, avete pensato di fare qualcosa di concreto?`

`4.	Le Notizie missionarie della SdS video possono essere visionate o scaricate dal seguente link: sdsministeripersonali.chiesaavventista.it/sds-2020-02/.`