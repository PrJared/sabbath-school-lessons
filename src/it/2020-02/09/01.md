---
title:  La Genesi. Fondamento della creazione II parte
date:  23/05/2020
---

### Letture
Giobbe 26:7-10; Genesi: 1-2,5,11; 1 Cronache 1:18-27; Matteo 19:4-5; Giovanni 1:1-3.

> <p></p>
> «I cieli raccontano la gloria di Dio e il firmamento annunzia l'opera delle sue mani» Salmi 19:1.

Molti grandi pensatori sono stati ispirati dalla Scrittura a esplorare il creato divino; il risultato è stata la nascita della scienza moderna. Keplero, Newton, Ray, Boyle e altri grandi scienziati credevano che la loro azione potesse fare risaltare ancora di più l’opera della creazione di Dio. Dopo la Rivoluzione francese, tuttavia, la scienza del XIX secolo ha iniziato a spostarsi da una visione del mondo teistica a una basata sul naturalismo e il materialismo, spesso senza lasciare spazio alla presenza del soprannaturale. Queste idee filosofiche furono divulgate da Charles Darwin nel suo libro Sull’origine delle specie (1859). Da allora, la scienza si è progressivamente allontanata dalle sue fondamenta bibliche, arrivando a formulare una radicale reinterpretazione del racconto della Genesi.

La Bibbia insegna una visione antiscientifica e antiquata della cosmologia? La sua narrazione semplicemente ha preso in prestito dalle confinanti nazione pagane? La Bibbia è stata culturalmente condizionata dal luogo e dal tempo, oppure la sua natura ispirata ci eleva a una visione delle origini completa nella sua struttura divina?

Questi sono alcuni degli argomenti che affronteremo nella lezione di questa settimana.