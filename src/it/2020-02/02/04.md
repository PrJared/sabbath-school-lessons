---
title:  La parola scritta di Dio
date:  07/04/2020
---

`«Poi il Signore disse a Mosè: “Scrivi queste parole; perché sul fondamento di queste parole io ho fatto un patto con te e con Israele”» (Es 34:27). Perché il Signore chiede a Mosè di incidere queste parole e di non riferirle solo a voce? Quali sono gli ovvi benefici della Parola scritta?`

Il Dio che parla e che ha creato il linguaggio dell’uomo consente a personaggi selezionati di comunicare le verità divinamente rivelate e i pensieri ispirati in maniera efficace e credibile. Nessuna sorpresa quindi se scopriamo che Dio stesso ha ordinato molto presto ad autori biblici di mettere per iscritto la sua rivelazione e le sue istruzioni.

**Cosa ci insegnano questi testi circa la rivelazione scritta?**

`Esodo 17:14;24:4`

`Giosuè 24:26`

`Geremia 30:2`

`Apocalisse 1:11,19;21:5;22:18-19.`

Perché Dio ha ordinato che la sua rivelazione e i messaggi ispirati fossero scritti? Ovviamente, per fare in modo che non li dimenticassimo facilmente. Le parole scritte della Bibbia sono un punto di riferimento costante che ci indirizzano al Signore e alla sua volontà. Generalmente, un documento scritto si preserva meglio ed è più attendibile della comunicazione verbale. La parola scritta, che può essere copiata più e più volte, ha anche la peculiarità di essere accessibile a più persone. Per finire, quando ci esprimiamo a voce lo facciamo con un numero limitato di interlocutori, in un dato momento, in un determinato luogo, ma quello che viene affidato al testo scritto può essere letto da tantissime persone, in qualsiasi nazione e continente, e continuare a essere una benedizione anche per le generazioni successive.