---
title:  Origine e natura della Bibbia
date:  04/04/2020
---

### Letture
2 Pietro 1:19-21; 2 Timoteo 3:16-17; Deuteronomio 18:18; Esodo 17:14; Giovanni 1:14; Ebrei 11:3,6

> <p></p>
> «Per questa ragione anche noi ringraziamo sempre Dio: perché quando riceveste da noi la parola della predicazione di Dio, voi l'accettaste non come parola di uomini, ma, quale essa è veramente, come parola di Dio, la quale opera efficacemente in voi che credete» 1 Tessalonicesi 2:13.

La modalità di comprensione sull’origine e la natura della Scrittura condiziona notevolmente il suo ruolo nella nostra vita e nella chiesa più in generale. Il nostro modo di interpretarla è significativamente modellato e influenzato dalla comprensione del processo di rivelazione e ispirazione. Quando desideriamo comprendere correttamente la Scrittura dobbiamo per prima cosa consentirle di stabilire i parametri fondamentali sulla base dei quali deve essere trattata. Non possiamo studiare matematica con i metodi empirici utilizzati in materie come la biologia o la sociologia. Non possiamo studiare la fisica con gli stessi strumenti utilizzati per lo studio della storia. Analogamente, le verità spirituali della Bibbia non potranno essere conosciute e comprese correttamente attingendo alle metodologie atee che si approcciano a questo libro come se Dio non esistesse. Piuttosto, la nostra interpretazione della Scrittura deve considerare seriamente la dimensione divino-umana della parola di Dio. Significa che per una corretta interpretazione della Scrittura occorre approcciarsi a essa in fede, piuttosto che con scetticismo o dubbio metodologico.

Questa settimana studieremo alcuni aspetti fondamentali che riguardano l’origine e la natura della Bibbia e che dovrebbero esserci d’aiuto nella sua interpretazione e comprensione.