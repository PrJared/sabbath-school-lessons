---
title:  Η Αγια Γραφη Ως Προς Την Προφητεια
date:  31/03/2020
---

Η Αγία Γραφή είναι μοναδική σε σχέση με άλλα γνωστά θρησκευτικά έργα, επειδή περίπου το 30% του περιεχομένου της έχει να κάνει με προφητείες και προφητική βιβλιογραφία. Η ενσωμάτωση της προφητείας και η έγκαιρη εκπλήρωση έχουν σημαντικό ρόλο στην άποψη του κόσμου για την Αγία Γραφή, το ότι ο Θεός που ενεργεί στην ιστορία γνωρίζει το μέλλον και το έχει φανερώσει στους προφήτες Του (Αμώς 3:7). Η Αγία Γραφή δεν είναι μόνο ο ζωντανός Λόγος ή ο ιστορικός Λόγος. Είναι και ο προφητικός Λόγος.

**Ποιες λεπτομέρειες για την έλευση του Μεσσία βλέπουμε στα παρακάτω εδάφια;**

`Γέν. 49:8-12`

`Ψαλμ. 22:12-18`

`Ησ. 53:3-7`

`Δαν. 9:2-27`

`Μιχ. 5:2`

`Μαλ. 3:1`

`Ζαχ. 9:9`

Υπάρχουν τουλάχιστον εξήντα πέντε άμεσες Μεσσιανικές προβλέψεις στην Παλαιά Διαθήκη, και εάν προσθέσουμε σ’ αυτές τους τύπους (δηλαδή τις τελετές της Παλαιάς Διαθήκης, όπως τις θυσίες που ήταν μικρές προφητείες για τον Ιησού) έχουμε πολλές περισσότερες. Οι προφητείες αυτές δίνουν συγκεκριμένες λεπτομέρειες όπως, «Δεν θέλει εκλείψει το σκήπτρον εκ του Ιούδα» (Γεν. 49:10), θα γεννιόνταν στην Βηθλεέμ της Ιουδαίας (Μιχ. 5:2), θα Τον απέρριπταν και θα Τον καταφρονούσαν, θα Τον χτυπούσαν και θα Τον κατηγορούσαν, και παρόλα αυτά δεν θα άνοιγε το στόμα Του για να υπερασπιστεί τον εαυτό Του (Ησ. 53:3-7), θα τρυπούσαν τα χέρια και τα πόδια Του, και θα έριχναν κλήρο για τα ρούχα Του (Ψαλμ. 22:12-18).

Η εκπλήρωση των προφητειών της Παλαιάς Διαθήκης με τόση ακρίβεια για τη ζωή, τον θάνατο, και την ανάσταση του Ιησού, μαρτυρεί τη θεοπνευστία τους. Επίσης, μας δείχνουν πως ο Ιησούς ήταν Αυτός ακριβώς που ο Ίδιος και οι άλλοι ισχυρίζονταν ότι είναι. Ο Ιησούς, όπως και οι προφήτες του παρελθόντος, μίλησε για τον θάνατο, την ανάστασή Του (Λουκ. 9:21,22, Ματθ. 17:22,23), την πτώση της Ιερουσαλήμ (Ματθ. 24:1,2) και τη Δευτέρα Παρουσία Του (Ιωάν. 14:1-3). Επομένως, η ενσάρκωση, ο θάνατος και η ανάσταση προλέγονται από την Αγία Γραφή και η εκπλήρωσή τους μας βεβαιώνει για την αξιοπιστία της.

`ΣΚΕΨΗ: Τι είναι αυτό που σας κάνει να πιστεύετε στον Ιησού και στη θυσία Του για εμάς; Γιατί όλα αυτά τα στοιχεία είναι συναρπαστικά;`