---
title:  Περαιτερω Μελετη
date:  03/04/2020
---

Διαβάστε Ε. Χουάιτ, Τ.Π.Σ. σ. 708-719, Ζ.Χ. σ. 637-656.

«Στο λόγο Του ο Θεός χορήγησε στους ανθρώπους την απαραίτητη για τη σωτηρία τους γνώση. Οι Άγιες Γραφές πρέπει να γίνονται αποδεκτές σαν αυθεντική και αλάθητη αποκάλυψη του θελήματός Του. Αποτελούν τον κανόνα του χαρακτήρα, τον αποκαλυπτή των διδαχών και τον έλεγχο της πείρας.» Ε. Χουάιτ, Τ.Π.Σ. σ. v.

Πολλοί έδωσαν τη ζωή τους επειδή στηρίχτηκαν και παρέμειναν πιστοί στο Λόγο του Θεού. Ένας από αυτούς ήταν και ο Dr. Rowland Taylor, ένας ιερέας της Αγγλικής ενορίας που αντιστάθηκε στον Καθολικισμό κατά τη διάρκεια της κυριαρχίας της Μαρίας Α’, γνωστή και ως Αιμοσταγής Μαρία (Bloody Mary). Αφού αφορίστηκε από την εκκλησία εξαιτίας της προσήλωσής του στην Άγια Γραφή, έκανε έκκληση στον αρχιεπίσκοπο του Γουίνστερ, αλλά εκείνος τον έριξε στη φυλακή και στη συνέχεια τον οδήγησε στην πυρά. Λίγο πριν το θάνατό του, το 1555, είπε τα εξής:

«Καλοί μου άνθρωποι, δεν σας δίδαξα τίποτε άλλο παρά μόνο τον άγιο Λόγο του Θεού, και αυτά που διδάχτηκα από το ευλογημένο βιβλίο του Θεού, την Αγία Γραφή. Σήμερα θα τα σφραγίσω όλα αυτά με το αίμα μου.» John Foxe, The New Foxe’s Book of Martyrs, σ. 193.

Ο Dr. Taylor λέγεται ότι επαναλάμβανε τα λόγια του Ψαλμού 51:πριν ανάψουν τη φωτιά και χάσει τη ζωή του.

**Ερωτήσεις για συζήτηση**

`1.	 Με ποιον τρόπο οι προφητείες επιβεβαιώνουν την Θεϊκή προέλευση της Αγίας Γραφής; Πώς οι εκπληρωμένες προφητείες συμβάλλουν στην ενδυνάμωση της πίστης μας;`

`2.	 Γιατί οι ενδείξεις της Μεσσιανικής ταυτότητας του Ιησού είναι τόσο δυνατές;`

`3.	 Ο Ιησούς και οι απόστολοι έδειξαν σταθερή πίστη στην αξιοπιστία και την θεϊκή εξουσία των Γραπτών. Ο Ιησούς αναφέρθηκε επανειλημμένα στις Γραφές και στο ότι αυτές πρέπει να «πληρωθούν» (δείτε για παράδειγμα, Ματθ. 26:54,56, Μάρκ. 14:49, Λουκ. 4:21, Ιωάν. 13:18, 17:12). Εφόσον, ο Ιησούς έπαιρνε σοβαρά τα Γραπτά (στην περίπτωσή Του ήταν η Παλαιά Διαθήκη), ιδιαίτερα σε σχέση με την εκπλήρωση των προφητειών, ποια πρέπει να είναι η δική μας στάση προς την Αγία Γραφή;`