---
title:  Περαιτέρω Μελέτη
date:  26/06/2020
---

Διαβάστε Ε. Χουάιτ, Β.Χ. σ. 75-85.

«Με τα φυσικά μας μάτια δεν μπορούμε να δούμε την ομορφιά του Χριστού. Ο εσωτερικός διαφωτισμός του Αγίου Πνεύματος φανερώνει στην ψυχή την πραγματικά απελπιστική και αβοήθητη κατάστασή χωρίς το έλεος και τη συγχώρηση του Χριστού. Βοηθάει τον άνθρωπο να διακρίνει το άπειρο έλεός Του, την αμέτρητη αγάπη Του, την καλοσύνη και την δόξα Του.» Ε. Χουάιτ, The Upward Look,  σ. 155.

«Περικοπές της Αγίας Γραφής, ακόμη και ολόκληρα κεφάλαια, είναι καλό να τα αποστηθίσουμε και να τα επαναλαμβάνουμε όταν ο Σατανάς έρχεται με τους πειρασμούς του… Όταν ο Σατανάς θα μας οδηγήσει να σκεφτούμε επίγεια και σαρκικά πράγματα, θα δεχθεί σθεναρή αντίσταση με το ‘‘Είναι γεγραμμένον’’.» The Advent Review and Sabbath Herald, 8 April 1884.

**Ερωτήσεις για συζήτηση**

`1.	Κατά πόσο η ύπαρξη της ελεύθερης βούλησης και της ελεύθερης επιλογής επηρεάζουν τις αποφάσεις μας σχετικά με την πίστη και την υπακοή; Αν και πολλά πράγματα στη ζωή είναι πέρα από τον έλεγχό μας, όσον αφορά σημαντικά ζητήματα, όπως της αιωνιότητας, έχουμε την επιλογή. Τι κάνουμε με αυτό το δώρο που ο Θεός μάς έδωσε; Τι πνευματικές επιλογές κάνουμε;`

`2.	 Σκεφτείτε το ρόλο του Σαββάτου όσον αφορά τον χρόνο μας με τον Θεό. Πώς η τήρηση του Σαββάτου μας προστατεύει από το να κάνουμε πράγματα που θα μας στερούσαν τον χρόνο με τον Θεό; Πώς μπορούμε να κάνουμε το Σάββατο την πνευματική ευλογία που προορίστηκε να είναι;`

`3.	 Ποια είναι η προσωπική σας εμπειρία από τον χρόνο που αφιερώνετε στη μελέτη και στην προσευχή με τον Θεό; Πώς αυτή η πνευματική συνήθεια επηρεάζει την πίστη σας; Πώς πρέπει να την επηρεάζει; Εφόσον αισθάνεστε άνετα, μοιραστείτε με τους υπόλοιπους της ομάδας τις προσωπικές σας εμπειρίες και ωφεληθείτε ο ένας από την εμπειρία του άλλου.`

`4.	 Ποια είναι ορισμένα από τα αγαπημένα σας εδάφια που έχετε αποστηθίσει; Τι είναι αυτό που σας αρέσει ιδιαίτερα σ’ αυτά; Πώς σας ωφέλησε η αποστήθισή τους;`