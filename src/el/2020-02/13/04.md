---
title:  Ο Ιησους Εναντιον Των Γραφων
date:  23/06/2020
---

`Διαβάστε Ιωάν. 5:45-47. Τι ισχυρό μήνυμα δίνει εδώ ο Ιησούς για τη σχέση Του με την Αγία Γραφή;`

Ορισμένοι ισχυρίζονται ότι τα λόγια του Ιησού έρχονται σε αντιπαράθεση με τα γραπτά της Παλαιάς Διαθήκης. Λένε μάλιστα ότι τα λόγια του Ιησού είναι πάνω από την Αγία Γραφή. Στην Καινή Διαθήκη διαβάζουμε τα λόγια Του, «Ηκούσατε ότι ερρέθη… Εγώ όμως σας λέγω…» (Ματθ. 5:43,44, συγκρίνετε με 5:21,22,27,28,33, 34,38,39). Όταν ο Ιησούς είπε αυτά τα γνωστά λόγια στην Επί του Όρους Ομιλία δεν προσπαθούσε να καταργήσει την Παλαιά Διαθήκη όπως κάποιοι ισχυρίζονται. Απεναντίας, αναφέρθηκε στις ερμηνείες της Αγίας Γραφής και στις προφορικές παραδόσεις που κάποιοι χρησιμοποιούσαν για να δικαιώσουν συμπεριφορές τις οποίες ο Θεός ποτέ δεν ζήτησε, ούτε συναινούσε, όπως για παράδειγμα να μισούν τους εχθρούς τους (δείτε Ματθ. 5:43). Ο Ιησούς δεν ακύρωσε την Παλαιά Διαθήκη, ούτε μείωσε την εξουσία της. Απεναντίας. Άλλωστε, η Παλαιά Διαθήκη πιστοποιεί την ταυτότητά Του. Ο Ιησούς ενίσχυε τη σημασία των δηλώσεων της Παλαιάς Διαθήκης φανερώνοντας τις αρχικές προθέσεις του Θεού. Το να χρησιμοποιούμε την εξουσία του Ιησού για να απορρίψουμε την Αγία Γραφή ή να θεωρήσουμε ότι κάποια μέρη της δεν είναι Θεόπνευστα είναι ίσως ό,τι πιο επικίνδυνο, γιατί το κάνουμε στο όνομα του Ιησού. Έχουμε το παράδειγμα του Ιησού του πόσο πολλή εξουσία έδωσε στα Γραπτά, όπου στις μέρες Του ήταν μόνο η Παλαιά Διαθήκη. Τι περισσότερες ενδείξεις χρειαζόμαστε για την αξιοπιστία της Παλαιάς Διαθήκης; Ο Ιησούς όχι μόνο δεν μείωσε την εξουσία των Γραπτών, αλλά συνεχώς τις εξύψωνε ως έναν αξιόπιστο οδηγό. Για την ακρίβεια, στην Επί του Όρους Ομιλία δηλώνει, «Μη νομίσητε ότι ήλθον να καταλύσω τον νόμον ή τους προφήτας▪ δεν ήλθον να καταλύσω, αλλά να εκπληρώσω» (Ματθ. 5:17). Και συνεχίζει, «Όστις λοιπόν αθετήση μίαν των εντολών τούτων των ελαχίστων, και διδάξη ούτω τους ανθρώπους, ελάχιστος θέλει ονομασθή εν τη βασιλεία των ουρανών» (εδ.19).

`ΣΚΕΨΗ: Ποια σημαντικά δόγματα στηρίζονται στην Παλαιά Διαθήκη; Σκεφτείτε για παράδειγμα τη Δημιουργία (Γέν. 1:-2) και την Πτώση (Γεν. 3). Ποιες άλλες σημαντικές Χριστιανικές αλήθειες βρίσκουμε στην Παλαιά Διαθήκη που αργότερα ενισχύονται στην Καινή Διαθήκη;`