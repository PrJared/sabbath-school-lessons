---
title:  Μαθαινοντας Απο Τον Ιησου
date:  22/06/2020
---

Δεν υπάρχει καλύτερο παράδειγμα να μας εμπνέει να το ακολουθήσουμε, από τον Ιησού Χριστό. Γνώριζε τις Γραφές και ήταν πρόθυμος να ακολουθήσει τον Λόγο του Θεού και μένοντας σε αυτόν.

`Διαβάστε Λουκ. 4:4,8,10-12. Πώς χρησιμοποίησε ο Ιησούς τις Γραφές για να αντιμετωπίσει τους πειρασμούς του Σατανά; Πόσο σημαντικό ρόλο πρέπει να έχει η Αγία Γραφή στην πίστη μας, ειδικότερα σε καιρούς πειρασμού;`

Ο Ιησούς ήξερε καλά την Αγία Γραφή. Μάλιστα ήταν τόσο εξοικειωμένος με τον Λόγο του Θεού που ήταν σε θέση να πει τα εδάφια απ’ έξω. Αυτή η εξοικείωση προφανώς ήταν αποτέλεσμα των πολύτιμων ωρών που αφιέρωνε στη σχέση Του με τον Θεό μελετώντας την Αγία Γραφή. Εάν δεν ήξερε ακριβώς τα λόγια της Αγίας Γραφής και τα πλαίσια στα οποία είχαν γραφτεί, θα μπορούσε εύκολα να εξαπατηθεί από τον Διάβολο. Ακόμη και ο Διάβολος χρησιμοποίησε την Αγία Γραφή για τους δικούς του απατηλούς σκοπούς. Επομένως, δεν αρκεί να ξέρουμε απλώς κάποια εδάφια απ’ έξω. Είναι απαραίτητο να ξέρουμε τι άλλο λέει η Αγία Γραφή πάνω στο θέμα και να ξέρουμε ποια είναι η σωστή σημασία τους. Μόνο εάν είμαστε τόσο εξοικειωμένοι με τον Λόγο του Θεού θα μπορέσουμε, όπως ο Ιησούς, να μην εξαπατηθούμε από τον εχθρό του Θεού και να αντισταθούμε στις επιθέσεις του. Πολλές φορές, ο Ιησούς βοηθούσε τους ακολούθους Του να κατανοήσουν τη Γραφή λέγοντας τους «είναι γεγραμμένον» (Λουκ. 24:45,46, Ματθ. 11:10, Ιωάν. 6:45, κτλ). Θεωρούσε ότι εκείνοι που μελετούσαν τα Γραπτά κατέχουν σωστή αντίληψη των εννοιών, «Εν τω νόμω τι είναι γεγραμμένον; Πώς αναγινώσκεις;» (Λουκ. 10:26). Για τον Ιησού αυτά που είναι γραμμένα στην Αγία Γραφή είναι και ο κανόνας για το πώς πρέπει να ζούμε. Στο Ιωάν. 7:38, ο Ιησούς – ο ενσαρκωθείς Λόγος του Θεού – παρέπεμψε τους ακολούθους Του στις Γραφές. Μόνο μέσω της Αγίας Γραφής μπορούμε να δούμε ότι ο Ιησούς ήταν ο αναμενόμενος Μεσσίας. Οι Γραφές είναι εκείνες που μαρτυρούν γι’ Αυτόν (Ιωάν. 5:39). Ο Ιησούς ήθελε να ζει σύμφωνα με την Αγία Γραφή, να είναι αφοσιωμένος στα γραπτά. Και το ότι ο Ιησούς ήταν πρόθυμος να κάνει κάτι τέτοιο, τι θα πρέπει να λέει αυτό σε εμάς;

`ΣΚΕΨΗ: Ποια είναι η εμπειρία σας με την χρήση εδαφίων της Αγίας Γραφής στη μάχη σας με τον πειρασμό; Όταν έρχεται ο πειρασμός, διαβάζεται την Αγία Γραφή ή αναφέρεται εδάφιά της; Τι συνέβη και τι διδαχτήκατε από αυτή σας την εμπειρία;`