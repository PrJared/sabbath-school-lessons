---
title:  Ζωντας Με Τον Λογο Του Θεου
date:  20/06/2020
---

> <p>Εδαφιο Μνημης</p>
>  «Γίνεσθε δε εκτελεσταί του λόγου, και μη μόνον ακροαταί, απατώντες εαυτούς.» Ιακώβου 1:22.

### Για τη μελέτη αυτής της εβδομάδας, διαβάστε
Φιλιπ. 2:12-16, Λουκ. 4:4,8,10-12, Ψαλμ. 37:7, 46:10, 62:1,2,5, Κολ. 3:16.

Ακόμη και εάν έχουμε την καλύτερη μέθοδο για τη μελέτη της Αγίας Γραφής, δεν ωφελεί εάν δεν είμαστε αποφασισμένοι να ζούμε αυτά που μαθαίνουμε. Αυτό που ισχύει γενικά στην εκπαίδευση, ισχύει και στη μελέτη της Αγίας Γραφής: δεν μαθαίνεις καλύτερα διαβάζοντας ή ακούγοντας, αλλά εφαρμόζοντας. Η υπακοή αυτή ανοίγει το θησαυροφυλάκιο του ουρανού που διαφορετικά θα ήταν κλειστό για εμάς, και μας οδηγεί σε έναν συναρπαστικό δρόμο που θα αλλάξει τη ζωή μας και θα αυξήσει την αντίληψη και τη γνώση μας. Εάν δεν είμαστε πρόθυμοι να συμμορφωθούμε με τον Λόγο του Θεού και να εφαρμόσουμε αυτά που μελετούμε, δεν θα αυξηθούμε. Επιπλέον, η μαρτυρία μας θα αποτύχει επειδή η ζωή μας δεν θα εναρμονίζεται με τα λόγια μας.

Αυξανόμαστε σε χάρη και σοφία μέσα από πρότυπα που μας εμπνέουν και μας δείχνουν πώς να ζούμε σύμφωνα με τον Λόγο του Θεού. Καλύτερο παράδειγμα και ποιο ισχυρή κινητήριος δύναμη από τον Ιησού Χριστό, δεν υπάρχει. Μας άφησε παράδειγμα για να το ακολουθήσουμε. Η ζωή Του ήταν σε πλήρη αρμονία με το θέλημα του Θεού.

Αυτήν την εβδομάδα θα δούμε τι σημαίνει να ζεις με τον Λόγο του Θεού και υπό Θεϊκή εξουσία.