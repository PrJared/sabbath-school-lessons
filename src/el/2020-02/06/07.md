---
title:  Περαιτέρω Μελέτη
date:  08/05/2020
---

Διαβάστε Ε. Χουάιτ, σ. 99-106.

«Όταν μελετάτε το λόγο του Θεού, αφήστε κατά μέρος τις προκατειλημμένες γνώμες σας και τις έμφυτες ή επίκτητες αντιλήψεις σας. Ποτέ δεν θα εννοήσετε την αλήθεια αν μελετάτε τη Γραφή με σκοπό να υποστηρίξετε τις δικές σας ιδέες. Αυτές αφήστε τις κατά μέρος και με συντριμμένη καρδιά πηγαίνετε να ακούσετε τι έχει να σας πει ο Θεός. Καθώς ο ταπεινός ερευνητής της αλήθειας κάθεται στα πόδια του Χριστού και μαθητεύει εκεί, ο λόγος του Θεού του χορηγεί νοημοσύνη. Σ’ αυτούς που νομίζουν ότι είναι πανέξυπνοι για να ασχοληθούν με τη Γραφή, ο Χριστός λέγει, ‘‘Πρέπει να γίνετε πράοι και ταπεινοί την καρδιά, αν θέλετε να γίνετε σοφοί προς σωτηρία.’’ Μη διαβάζετε το λόγο του Θεού μέσα στα πλαίσια προγενεστέρων αντιλήψεων. Αλλά με πνεύμα απαλλαγμένο από την προκατάληψη, ερευνήστε τον με προσοχή και προσευχή. Αν κατά τη μελέτη σας δημιουργείτε μία ορισμένη πεποίθηση, αν βλέπετε ότι οι γνώμες που ασπάζεσθε δεν βρίσκονται σε αρμονία με το λόγο του Θεού, μη προσπαθείτε να προσαρμόσετε το λόγο του Θεού με αυτές τις γνώμες. Μη επιτρέψετε σε ότι πιστεύατε και κάνατε στο παρελθόν να επηρεάσει την αντίληψή σας. Ανοίξτε τα πνευματικά σας μάτια για να παρατηρήσετε τα θαυμάσια πράγματα του νόμου. Βρείτε αυτά που έχουν γραφεί σχετικά και στερεώστε τα πόδια σας επάνω στον αιώνιο Βράχο.» Ε. Χουάιτ, Μ.Ν. σ. 246.

**Ερωτήσεις για συζήτηση**

`1.	 Πώς η κοσμοθεωρία μας, η μόρφωση και η κουλτούρα μας, επηρεάζουν την ερμηνεία της Αγίας Γραφής; Γιατί είναι σημαντικό να προσέχουμε τις εξωτερικές επιρροές που αναπόφευκτα φέρνουμε στον τρόπο που ερμηνεύουμε την Αγία Γραφή;`

`2.	 Όλοι συμφωνούμε στο ότι είμαστε αμαρτωλοί και ότι έχουμε επηρεαστεί αρνητικά από την αμαρτία. Πώς επηρεάζει η αμαρτία τον τρόπο που μελετάμε την Αγία Γραφή; Τι έχει κάνει η αμαρτία στη ζωή μας που μας οδηγεί να παρερμηνεύσουμε τον Λόγο του Θεού; Για παράδειγμα, η Αγία Γραφή καταδικάζει κάτι που θέλουμε να κάνουμε και εμείς το εκλαμβάνουμε διαφορετικά. Με ποιους άλλους τρόπους η αμαρτία επηρεάζει τον τρόπο που ερμηνεύουμε την Αγία Γραφή;`

`3.	 Πώς μπορεί η καλύτερη κατανόηση της εποχής και του πολιτισμού που γράφτηκε η Αγία Γραφή να μας βοηθήσει να καταλάβουμε κάποιες περικοπές της; Αναφέρετε κάποια παραδείγματα.`