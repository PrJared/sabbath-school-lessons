---
title:  Γιατι Ειναι Απαραιτητη Η Ερμηνεια
date:  02/05/2020
---

> <p>Εδαφιο Μνημης</p>
>  «Χωρίς δε πίστεως αδύνατον είναι να ευαρεστήση τις εις αυτόν• διότι ο προσερχόμενος εις τον Θεόν, πρέπει να πιστεύση, ότι είναι, και γίνεται μισθαποδότης εις τους εκζητούντας αυτόν.» Εβραίους 11:6.

### Για τη μελέτη αυτής της εβδομάδας, διαβάστε
Λουκ. 24:36-45, Α’ Κορ. 12:10, 14:26, Πράξ. 17:16-32, Ιωάν. 12:42,43.

Όταν διαβάζουμε την Αγία Γραφή καλούμαστε και να την ερμηνεύσουμε. Πώς γίνεται όμως αυτό; Τι αρχές χρησιμοποιούμε; Για παράδειγμα, πώς διαχειριζόμαστε τα διαφορετικά είδη γραπτών όπως μία παραβολή, ένα προφητικό – συμβολικό όνειρο, ή μία ιστορική αφήγηση; Η απάντηση σε αυτό το σημαντικό ερώτημα όσον αφορά τα πλαίσια της Γραφής περιλαμβάνει από μόνο του μία μορφή ερμηνείας.

Κάποιες φορές οι άνθρωποι χρησιμοποιούν την Αγία Γραφή σαν έναν θεϊκό χρησμό: ανοίγουν τυχαία την Αγία Γραφή και ελπίζουν να λάβουν καθοδήγηση. Όταν όμως συνδέουμε τυχαίες περικοπές της Αγίας Γραφής μεταξύ τους, μπορεί να καταλήξουμε σε πολύ παράξενα και λανθασμένα συμπεράσματα. Για παράδειγμα, όταν ένας άνδρας αφήνει τη σύζυγό του για μία άλλη γυναίκα, η σύζυγος παρηγορείται με το ακόλουθο εδάφιο, «και έχθραν θέλω στήσει αναμέσον σου και της γυναικός» (Γεν. 3:15). Πιστεύει, σύμφωνα μ’ αυτό το εδάφιο, ότι η σχέση του άνδρα της δεν θα κρατήσει!

Κάθε μεμονωμένο εδάφιο μπορεί να γίνει πρόφαση για τις απόψεις και τα σχέδια κάποιου. Συνεπώς, είναι απαραίτητο όχι μόνο να μελετάμε την Αγία Γραφή αλλά και να την ερμηνεύουμε σωστά.