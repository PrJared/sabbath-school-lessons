---
title:  Η Αγια Γραφη Μονο Και Η Ελενη Χουαϊτ
date:  30/04/2020
---

`Διαβάστε Ησ. 8:20. Γιατί είναι σημαντικό να βασιζόμαστε στο «Εις τον νόμον και εις την μαρτυρίαν» για τις διδασκαλίες και τα δόγματά μας; Τι ισχύει για τους προφήτες που δεν συμπεριλαμβάνονται στον Βιβλικό κανόνα;`

Όταν αναφερόμαστε στον κανόνα, η Αγία Γραφή και μόνο, οι Αντβεντιστές της Εβδόμης Ημέρας ερχόμαστε αντιμέτωποι με το θέμα της Ε. Χουάιτ, που επίσης εμπνεύστηκε από τον Θεό και ήταν αγγελιοφόρος Του στο πιστό υπόλοιπό Του. Ποια είναι η σχέση των γραπτών της με την Αγία Γραφή; Ακόμη και με μία επιπόλαιη ανάγνωση των γραπτών της Ε. Χουάιτ γίνεται αντιληπτό ότι η Αγία Γραφή είχε θεμελιώδη και βασικό ρόλο στις σκέψεις της και στις θεολογικές της απόψεις. Για την ακρίβεια, επανειλημμένως έλεγε πως η Αγία Γραφή είναι η απόλυτη εξουσία και ο κανόνας για όλα τα δόγματα, την πίστη και τα έργα (δείτε Τ.Π.Σ. σ. 710). Επιπλέον, υποστήριξε ξεκάθαρα την αρχή των Διαμαρτυρομένων, η Αγία Γραφή και μόνο – sola Scriptura (δείτε Τ.Π.Σ. v.).

Η Ε. Χουάιτ πίστευε, όσον αφορά τα γραπτά της, ότι σε σχέση με την Αγία Γραφή ήταν ένα «μικρό φως που οδηγεί τους ανθρώπους στο μεγάλο φως», την Αγία Γραφή. (The Advent Review and Sabbath Herald, 20 January 1903). Τα γραπτά της δεν είναι η συντόμευση ή η αντικατάσταση της Βιβλικής Μελέτης. Για την ακρίβεια αναφέρει, «Δεν είστε εξοικειωμένοι με την Αγία Γραφή. Εάν ο Λόγος του Θεού ήταν η μελέτη σας και είχατε την επιθυμία να φτάσετε το πρότυπο της Αγίας Γραφής και να αποκτήσετε την Χριστιανική τελειότητα, δεν θα χρειαζόσασταν τις Μαρτυρίες. Επειδή αμελήσατε να γνωρίσετε τον εμπνευσμένο Λόγο του Θεού, ο Θεός προσπαθεί να σας πλησιάσει με απλές και άμεσες μαρτυρίες.» Testimonies for the Church, τομ. 2, σ. 605.

Τα γραπτά της είναι καλό να εκτιμηθούν. Είχαν την ίδια πηγή έμπνευσης όπως των Βιβλικών συγγραφέων ωστόσο, έχουν διαφορετική λειτουργία σε σχέση με την Αγία Γραφή. Τα γραπτά της δεν προσθέτουν στη Γραφή αλλά υπόκεινται σ’ αυτήν. Ποτέ της δεν ήθελε τα γραπτά της να αντικαταστήσουν την Αγία Γραφή, απεναντίας εξύψωνε την Αγία Γραφή ως τον μοναδικό κανόνα πίστης και έργων.

`ΣΚΕΨΗ: Σκεφτείτε τι υπέροχο δώρο μάς έχει δοθεί μέσα από τη διακονία της Ε. Χουάιτ. Πώς μπορούμε να μάθουμε να εκτιμούμε καλύτερα το θαυμαστό αυτό φως που έχουμε, εξυψώνοντας την ίδια στιγμή την ανωτερότητα της Γραφής;`