---
title:  Περαιτέρω Μελέτη
date:  01/05/2020
---

Διαβάστε Ε. Χουάιτ, Ε. σ. 172-179.

«Ο μελετητής της Γραφής πρέπει να διδαχθεί να την πλησιάσει με το πνεύμα του μαθητευομένου. Πρέπει να ερευνούμε τις σελίδες της όχι για να βρούμε αποδείξεις που να υποστηρίξουν τους ισχυρισμούς μας, αλλά για να γνωρίσουμε τι λέει ο Θεός. Η πραγματική γνώση της Γραφής μπορεί να αποκτηθεί μόνο με τη βοήθεια του Πνεύματος εκείνου με το οποίο είναι γραμμένη. Και για να κερδίσουμε αυτή τη γνώση, πρέπει να τη βιώνουμε. Σε οτιδήποτε ο λόγος του Θεού προστάζει, οφείλουμε να δείξουμε υπακοή… Η μελέτη της Γραφής απαιτεί την πιο επισταμένη μας προσπάθεια και την πιο επίμονη περίσκεψη. Όπως ο εργάτης του ορυχείου σκάβει για τους χρυσούς θησαυρούς της γης, με την ίδια και εμείς προθυμία και επιμονή πρέπει να αναζητήσουμε τους θησαυρούς του λόγου του Θεού.» Ε. Χουάιτ, Ε. σ. 176.

«Όταν η Αγία Γραφή είναι η τροφή σου, η βρώση και η πόση σου, όταν κάνεις τις αρχές της στοιχεία του χαρακτήρα σου, θα ξέρεις καλύτερα πώς να συμβουλεύεσαι τον Θεό. Εξυψώνω σήμερα ενώπιον σας τον πολύτιμο λόγο. Μην επαναλαμβάνετε τα λόγια μου λέγοντας, ‘‘η αδ. Χουάιτ είπε αυτό’’ και ‘‘η αδ. Χουάιτ είπε το άλλο.’’ Ανακαλύψτε τι είπε Κύριος ο Θεός του Ισραήλ, και έπειτα κάντε αυτά που πρόσταξε.» Ε. Χουάιτ, Selected Messages, βιβλίο 3, σ. 33.

**Ερωτήσεις για συζήτηση**

`1.	 Τι εσφαλμένα πιστεύω έχουν οι άνθρωποι επειδή κοίταξαν επιλεκτικά κάποια εδάφια και ότι το τι λέει συνολικά η Αγία Γραφή πάνω σε ένα θέμα;`

`2.	 Στο Ματθ. 11:11, ο Ιησούς είπε για τον Ιωάννη τον Βαπτιστή: «Αληθώς σας λέγω, μεταξύ των γεννηθέντων υπό γυναικών δεν ηγέρθη μεγαλύτερος Ιωάννου του Βαπτιστού• πλην ο μικρότερος εν τη βασιλεία των ουρανών, είναι μεγαλύτερος αυτού». Ο Ιησούς μιλά έτσι για έναν προφήτη που δεν έχει γράψει κανένα βιβλίο στην Αγία Γραφή. Πώς αυτό αποδεικνύει ότι απαραίτητο κριτήριο για έναν αληθινό προφήτη δεν είναι το να έχει γράψει κάποιο βιβλίο της Αγίας Γραφής; Τι μπορούμε να διδαχθούμε από αυτό το γεγονός εμείς οι Αντβεντιστές της Εβδόμης Ημέρας;`

`3.	 Οι Αντβεντιστές δεν είμαστε οι μόνοι που ισχυριζόμαστε ότι η Αγία Γραφή είναι η απόλυτη εξουσία. Και άλλες εκκλησίες το κάνουν. Πώς εξηγείται όμως η πληθώρα αλληλοσυγκρουόμενων δογμάτων που και οι άλλοι Χριστιανοί υποστηρίζουν ότι έχουν ως βάση τους την Αγία Γραφή;`