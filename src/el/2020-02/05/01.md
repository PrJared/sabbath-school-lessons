---
title:  Η Αγια Γραφη Μονο Sola Scriptura
date:  25/04/2020
---

> <p>Εδαφιο Μνημης</p>
>  «Διότι ο λόγος του Θεού είναι ζων, και ενεργός, και κοπτερώτερος υπέρ πάσαν δίστομον μάχαιραν, και διέρχεται μέχρι διαιρέσεως ψυχής τε και πνεύματος, αρμών τε και μυελών, και διερευνά τους διαλογισμούς και τας εννοίας της καρδίας.» Εβραίους 4:12.

### Για τη μελέτη αυτής της εβδομάδας, διαβάστε
Α’ Κορ. 4:1-6, Τίτον 1:9, Β’ Τιμ. 1:13, Μάρκ. 12:10,26, Λουκ. 24:27,44,45, Ησ. 8:20.

Οι Διαμαρτυρόμενοι υποστηρίζουν ότι η Αγία Γραφή και μόνο, είναι ο απόλυτος κανόνας και η πηγή της θεολογίας. Σε αντίθεση με την Ρωμαιοκαθολική θεολογία που στηρίζεται στα Γραπτά και στην παράδοση, οι Διαμαρτυρόμενοι τονίζουν ότι μόνο η Αγία Γραφή είναι η απόλυτη εξουσία όσον αφορά την πίστη και τα δόγματα.

Οι Διαμαρτυρόμενοι Μεταρρυθμιστές αντλούσαν δύναμη από την Αγία Γραφή για να αντισταθούν στη Ρώμη και στις πλάνες που δίδασκε για αιώνες. Τάχθηκαν ενάντια στην αλληγορική ερμηνεία της Γραφής και τόνισαν τη σημασία της ιστορικής ερμηνείας της που έδειχνε στην κυριολεκτική έννοια των Βιβλικών κειμένων.

Αυτήν την εβδομάδα θα εξετάσουμε σε βάθος την έννοια «Η Αγία Γραφή μόνο». Θα δούμε πως σ’ αυτήν βρίσκονται θεμελιώδεις αρχές για την Βιβλική ερμηνεία που είναι απαραίτητες για την ορθή κατανόηση του Λόγου του Θεού. Ως Διαμαρτυρόμενοι, οφείλουμε να έχουμε την Αγία Γραφή ως την απόλυτη δογματική εξουσία.