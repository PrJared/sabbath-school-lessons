---
title:  Παραδοση
date:  19/04/2020
---

Η παράδοση από μόνη της δεν είναι κάτι κακό. Θέτει μία συγκεκριμένη ρουτίνα και δομή στην καθημερινότητά μας. Μας βοηθά να παραμείνουμε συνδεδεμένοι με τις ρίζες μας. Γι’ αυτό, δεν πρέπει να μας εκπλήσσει το ότι η παράδοση έχει ένα σημαντικό ρόλο στη θρησκεία. Η παράδοση ωστόσο, κρύβει και κάποιους κινδύνους.

`Διαβάστε Μάρκ. 7:1-13. Πώς αντιμετώπισε ο Ιησούς τις παραδόσεις της εποχής Του;`

Η παράδοση με την οποία ήρθε αντιμέτωπος ο Ιησούς είχε περάσει με προσοχή στην Ιουδαϊκή κοινωνία από το δάσκαλο στο μαθητή. Στις ημέρες του Ιησού ήταν εξίσου σημαντική με τα Γραπτά. Η παράδοση ωστόσο, με τον καιρό έχει την τάση να αποκτά μεγαλύτερη δύναμη με αποτέλεσμα να εμπεριέχει λεπτομέρειες και σημεία που δεν υπάρχουν στον Λόγο του Θεού και στο σχέδιό Του. Οι ανθρώπινες παραδόσεις, αν και προωθούνται από ευυπόληπτους «πρεσβυτέρους» (δείτε Μάρκ. 7:3,5), δηλαδή από τους θρησκευτικούς ηγέτες της Ιουδαϊκής κοινότητας, δεν είναι ισάξιες των εντολών του Θεού (δείτε Μάρκ. 7:8,9). Πρόκειται για ανθρώπινες παραδόσεις που από ένα σημείο και μετά ακυρώνουν τον Λόγο του Θεού (δείτε Μάρκ. 7:13).

`Διαβάστε Α’ Κορ. 11:2 και Β’ Θεσ. 3:6. Πώς μπορούμε να ξεχωρίσουμε τον Λόγο του Θεού από την ανθρώπινη παράδοση; Γιατί είναι σημαντικό να κάνουμε αυτήν τη διάκριση;`

Ο ζωντανός Λόγος του Θεού εμπνέει σεβασμό και εμπιστοσύνη. Αυτή η πιστότητα δημιουργεί μία συγκεκριμένη παράδοση. Η πιστότητά μας, ωστόσο, πρέπει να είναι πάντοτε στον ζωντανό Θεό που μας φανέρωσε το θέλημά Του μέσα από τον Γραπτό Λόγο Του. Γι’ αυτό, η Αγία Γραφή έχει έναν μοναδικό ρόλο που την κάνει να υπερέχει των ανθρώπινων παραδόσεων. Η Αγία Γραφή στέκει πάνω από όλες τις ανθρώπινες παραδόσεις, ακόμη και τις καλές. Οι παραδόσεις που εμφανίζονται μέσα από την εμπειρία μας με τον Θεό και τον Λόγο Του, πρέπει συνεχώς να δοκιμάζονται από την Αγία Γραφή.

`ΣΚΕΨΗ: Τι «παραδόσεις» έχουμε ως εκκλησία; Γιατί είναι σημαντικό να ξεχωρίσουμε τις παραδόσεις από τις Βιβλικές διδασκαλίες;`