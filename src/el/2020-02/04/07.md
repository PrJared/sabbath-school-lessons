---
title:  Περαιτέρω Μελέτη
date:  24/04/2020
---

Διαβάστε Ε. Χουάιτ, Τ.Π.Σ. σ.708-719.

Η παράδοση, η εμπειρία, ο πολιτισμός, η λογική, και η Αγία Γραφή επηρεάζουν τον τρόπο που αντιμετωπίζουμε τον Λόγο του Θεού. Το θέμα είναι: Ποια από αυτές τις πηγές έχει τον τελικό λόγο και την απόλυτη εξουσία στη θεολογία; Είναι διαφορετικό το να δεχόμαστε απλώς την Αγία Γραφή, από το να της επιτρέπουμε μέσα από τη διακονία του Αγίου Πνεύματος να επηρεάσει και να αλλάξει τη ζωή μας.

«Στο λόγο Του ο Θεός χορήγησε στους ανθρώπους την απαραίτητη για τη σωτηρία τους γνώση. Οι Αγίες Γραφές πρέπει να γίνονται αποδεκτές σαν αυθεντική και αλάθητη αποκάλυψη του θελήματός Του. Αποτελούν τον κανόνα του χαρακτήρα, τον αποκαλυπτή των διδαχών και τον έλεγχο της πείρας.» Ε. Χουάιτ, Τ.Π.Σ. σ. v.

**Ερωτήσεις για συζήτηση**

`1.	 Γιατί είναι ευκολότερο το να κρατήσουμε ανθρώπινες παραδόσεις από το να ζήσουμε σύμφωνα με το πνεύμα του νόμου του Θεού: να αγαπάμε Κύριο τον Θεό μας με όλη μας την καρδιά, την ψυχή και το νου, και τον πλησίον όπως τον εαυτό μας; (δείτε Ματθ. 22:37-40)`

`2.	 Τι ρόλο έχει η παράδοση στην εκκλησία σας; Τι ευλογίες βλέπετε και τι προκλήσεις στις θρησκευτικές παραδόσεις;`

`3.	 Πώς μπορούμε να βεβαιωθούμε ότι η παράδοση, όσο καλή κι αν είναι, δεν βρίσκεται πάνω από τον Λόγο του Θεού;`

`4.	 Ας υποθέσουμε ότι κάποιος ισχυρίζεται πως είχε ένα όραμα από τον Κύριο που του είπε ότι η Κυριακή είναι η μέρα ανάπαυσης και λατρείας για τους πιστούς. Τι θα απαντούσατε σ’ αυτό το πρόσωπο και πώς μία τέτοια ιστορία μας δείχνει πως οι εμπειρίες μας πρέπει πάντοτε να δοκιμάζονται από τον Λόγο του Θεού;`

`5.	 Μιλήστε για τον πολιτισμό στον οποίο περιβάλλεται η εκκλησία σας. Πώς η κουλτούρα επηρεάζει την πίστη μας; Μπορείτε να αναφέρετε παραδείγματα όπου στο παρελθόν μέλη της εκκλησίας πήραν αποφάσεις επηρεασμένοι από την κουλτούρα, έχοντας όμως αρνητικές συνέπειες; Τι μπορούμε να διδαχθούμε από αυτά για να μην επαναλάβουμε τα λάθη του παρελθόντος;`