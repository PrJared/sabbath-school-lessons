---
title:  Εμπειρια
date:  20/04/2020
---

`Διαβάστε Ρωμ. 2:4 και Τίτο 3:4,5. Πώς βιώνουμε την καλοσύνη, την ανεκτικότητα, την συγχώρηση, την αγαθότητα και την αγάπη του Θεού; Γιατί είναι σημαντικό η πίστη μας να μην είναι μόνο νοητική αλλά και βιωματική; Την ίδια στιγμή, πώς μπορούν οι εμπειρίες μας να έρθουν σε σύγκρουση με την Αγία Γραφή και να μας παρασύρουν;`

Η εμπειρία αποτελεί μέρος της ανθρώπινής μας ύπαρξης. Επηρεάζει τα αισθήματα και τις σκέψεις μας με έντονο τρόπο. Ο Θεός μάς δημιούργησε έτσι ώστε η σχέση μας με τη δημιουργία Του και με τον Ίδιο να συνδέεται και να μορφώνεται από την εμπειρία μας. Είναι επιθυμία του Θεού να βιώσουμε την ομορφιά των σχέσεων, της τέχνης και της μουσικής, τα θαυμάσια της δημιουργίας, καθώς και τη χαρά της σωτηρίας Του και τη δύναμη των υποσχέσεων του Λόγου Του. Η θρησκεία και η πίστη μας δεν είναι απλώς δόγματα και ορθολογιστικές αποφάσεις. Η εμπειρία μας είναι αυτή που διαμορφώνει την άποψή μας για τον Θεό και την κατανόησή μας στον Λόγο Του. Χρειαζόμαστε επίσης να δούμε καθαρά τα όρια και την ανεπάρκεια των εμπειριών μας όταν είναι να μάθουμε το θέλημα του Θεού.

`Τι προειδοποίηση βρίσκουμε στην Β’ Κορ. 11:1-3; Μέχρι ποιο σημείο μπορούμε να εμπιστευόμαστε τις εμπειρίες μας;`

Οι εμπειρίες μπορεί και να μας παραπλανήσουν. Όπως βλέπουμε στην Αγία Γραφή, οι εμπειρίες είναι σημαντικό να γίνονται στα σωστά πλαίσια. Να ενημερώνονται και να μορφώνονται από την Αγία Γραφή και να ερμηνεύονται από αυτήν. Κάποιες φορές θέλουμε να αποκτήσουμε εμπειρίες πάνω σε θέματα που δεν εναρμονίζονται με τον Λόγο του Θεού και το θέλημά Του. Εδώ καλό είναι να εμπιστευόμαστε περισσότερο τον Λόγο Του από τις εμπειρίες και τις επιθυμίες μας. Πρέπει να προσέχουμε ώστε οι εμπειρίες μας να εναρμονίζονται με τον Λόγο του Θεού και να μην έρχονται σε αντίθεση με την ξεκάθαρη διδασκαλία της Αγίας Γραφής.

`ΣΚΕΨΗ: Η πίστη στην οποία η αγάπη για τον Θεό και η αγάπη για τους άλλους (δείτε Μάρκ. 12:28-31) έχει κύριο ρόλο, είναι προφανώς η πίστη της οποίας η εμπειρία είναι σπουδαία. Γιατί πρέπει ωστόσο να εξετάζουμε πάντοτε τις εμπειρίες μας με τον Λόγο του Θεού;`