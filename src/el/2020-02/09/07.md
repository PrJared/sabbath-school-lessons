---
title:  Περαιτέρω Μελέτη
date:  29/05/2020
---

«Η Αγία Γραφή είναι το πιο περιεκτικό και διδακτικό, ιστορικό βιβλίο που έχουν οι άνθρωποι. Έρχεται από την πηγή της αιώνιας αλήθειας, και το Θεϊκό χέρι έχει προστατέψει την αγνότητά του στο πέρασμα των χρόνων… Εδώ μόνο μπορούμε να βρούμε την ιστορία της φυλής μας, απαλλαγμένη από ανθρώπινες προκαταλήψεις και εγωισμούς.» Ε. Χουάιτ, Testimonies for the Church, τ. 5, σ.25.

«Μου δείχθηκε ότι χωρίς την ιστορία της Αγίας Γραφής η γεωλογία δεν μπορεί να αποδείξει τίποτα. Τα απολιθώματα που βρίσκονται στη γη δίνουν στοιχεία για μία κατάσταση πραγμάτων που διαφέρουν από πολλές απόψεις από το παρόν. Αλλά ο χρόνος της ύπαρξής τους, και το πόσο καιρό είναι στη γη, μπορούν να γίνουν κατανοητά μόνο στα πλαίσια της Βιβλικής ιστορίας. Μπορεί να μην είναι λάθος να κάνουμε υποθέσεις πέρα από τη Βιβλική ιστορία, αρκεί οι εικασίες μας να μην αντικρούονται με τα γεγονότα που βρίσκουμε στα ιερά Γραπτά. Όταν όμως οι άνθρωποι αφήνουν τον Λόγο του Θεού όσον αφορά την ιστορία της δημιουργίας, και προσπαθούν να εξηγήσουν το δημιουργικό Του έργο μέσα από τις φυσικές αρχές, τότε βρίσκονται πάνω σε έναν απέραντο ωκεανό αβεβαιότητας. Το πώς ο Θεός ολοκλήρωσε το έργο της δημιουργίας σε έξι κυριολεκτικές μέρες δεν έχει φανερωθεί στους θνητούς. Οι δημιουργικές Του ενέργειες είναι ασύλληπτες, όπως και η ύπαρξή Του.» Ε. Χουάιτ, Spiritual Gifts, βιβλίο 3, σ. 93.

**Ερωτήσεις για συζήτηση**

`1.	 Όταν οι επιστημονικές εξηγήσεις για την παρούσα πραγματικότητα – που μπορούν να αγγιχθούν, να ακουστούν, να δοκιμαστούν – δέχονται τόσες επιθέσεις, γιατί οι άνθρωποι αποδέχονται χωρίς κανέναν ενδοιασμό τις επιστημονικές διακηρύξεις για γεγονότα που υποθετικά συνέβησαν εκατομμύρια ή δισεκατομμύρια χρόνια πριν;`

`2.	 Η σύγχρονη επιστήμη βασίζεται στην εικασία ότι δεν μπορείς να χρησιμοποιείς υπερφυσικά μέσα για να εξηγείς φυσικά γεγονότα. Με λίγα λόγια, δεν μπορείς να λες ότι προκλήθηκε λιμός σε μία χώρα επειδή μία μάγισσα την καταράστηκε. Ποιοι είναι όμως οι περιορισμοί αυτής της εικασίας όταν έχουμε να κάνουμε με την αναφορά της δημιουργίας στη Γένεση; Η δημιουργία όπως παρουσιάζεται στη Γένεση είναι ένα ξεκάθαρο υπερφυσικό γεγονός. Εάν όμως αφαιρέσουμε το υπερφυσικό στοιχείο από τη δημιουργία, γιατί, αυτομάτως, κάθε άλλη εξήγηση θα είναι λανθασμένη;`