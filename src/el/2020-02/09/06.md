---
title:  Η Δημιουργια Στην Αγια Γραφη
date:  28/05/2020
---

**Διαβάστε τα παρακάτω εδάφια και γράψτε με ποιον τρόπο οι συγγραφείς αναφέρονται στη Γέν. 1-11;**

`Ματθ. 19:4,5`

`Μαρκ. 10:6-9`

`Λουκ. 11:50,51`

`Ιωάν. 1:1-3`

`Πράξ. 14:15`

`Ρωμ. 1:20`

`Β’ Κορ. 4:6`

`Εφεσ. 3:9`

`Α’ Τιμ. 2:12-15`

`Ιακ. 3:9`

`Α’ Πέτρ. 3:20`

`Ιούδα 11,14`

`Αποκ. 2:7, 3:14, 22:2,3`

Ο Ιησούς και όλοι οι συγγραφείς της Καινής Διαθήκης θεωρούν αξιόπιστες τις εξιστορήσεις στα κεφάλαια της Γένεσης 1-11. Ο Ιησούς αναφέρεται στα γραπτά του Μωυσή και στη δημιουργία του άνδρα και της γυναίκας (Ματθ. 19:4). Ο Παύλος επανειλημμένως χρησιμοποιεί την αναφορά της δημιουργίας για να στηρίξει θεολογικά επιχειρήματα στις επιστολές του. Στους σοφούς Αθηναίους είπε, «Ο Θεός όστις έκαμε τον κόσμον και πάντα τα εν αυτώ, ούτος Κύριος ων του ουρανού και της γης, δεν κατοικεί εν χειροποιήτοις ναοίς» (Πράξ. 17:24). Μ’ αυτόν τον τρόπο οι συγγραφείς της Καινής Διαθήκης οικοδομούν πάνω στη θεμελιώδη φύση της Γένεσης για να δείξουν στους σύγχρονους αναγνώστες τη σημασία αυτού του κυριολεκτικού γεγονότος. Διαβάστε για παράδειγμα Ρωμ. 5. Ο Παύλος συνδέει άμεσα τον Αδάμ με τον Ιησού περισσότερες από έξι φορές (Ρωμ. 5:12, 14-19). Με λίγα λόγια, σε αντίθεση με τη θεωρία της εξέλιξης, θεωρεί τον Αδάμ ως ένα ιστορικό πρόσωπο.

`ΣΚΕΨΗ: Εφόσον οι συγγραφείς της Αγίας Γραφής που εμπνεύστηκαν από το Άγιο Πνεύμα και τον Ίδιο τον Ιησού, έβλεπαν την αναφορά της δημιουργίας ως αξιόπιστο ιστορικό γεγονός, γιατί - δεδομένου ότι είμαστε έκπτωτοι άνθρωποι που κάνουμε λάθη - είναι ανόητο από μέρους μας το να μην κάνουμε το ίδιο;`