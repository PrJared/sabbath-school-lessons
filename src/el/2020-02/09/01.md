---
title:  Δημιουργια Η Γενεση Ως Θεμελιο Μερος Β
date:  23/05/2020
---

> <p>Εδαφιο Μνημης</p>
>  «Οι ουρανοί διηγούνται την δόξαν του Θεού, και το στερέωμα αναγγέλλει το έργον των χειρών αυτού.» Ψαλμοί 19:1.

### Για τη μελέτη αυτής της εβδομάδας, διαβάστε
Ιώβ 26:7-10, Γέν. 1:– 2, 5, 11, Α’ Χρον. 1:18-27, Ματθ. 19:4,5, Ιωάν. 1:1-3.

Πολλοί σπουδαίοι άνθρωποι εμπνεύστηκαν από την Αγία Γραφή για να εξερευνήσουν τη δημιουργία του Θεού και έτσι ως αποτέλεσμα έχουμε τη σύγχρονη επιστήμη. Ο Γιοχάνες Κέπλερ, ο Ισαάκ Νεύτων, ο Τζον Ρέι, ο Ρόμπερτ Μπόιλ και άλλοι επιστήμονες, πίστευαν ότι με το έργο τους αποκάλυπταν καλύτερα το χειροτέχνημα της δημιουργίας του Θεού. Ωστόσο, μετά την Γαλλική επανάσταση, το 19ο αιώνα η επιστήμη άρχισε να αλλάζει και πλέον δεν προσέγγιζε τα θέματα του κόσμου από την Θεϊστική πλευρά, αλλά από την υλιστική, αποκλείοντας το υπερφυσικό στοιχείο. Αυτές οι φιλοσοφικές απόψεις έγιναν ιδιαίτερα δημοφιλείς με τον Δαρβίνο και το βιβλίο του, «Η καταγωγή των ειδών». Από εκείνη την περίοδο και έπειτα, η επιστήμη απομακρύνθηκε από το θεμέλιο της Αγίας Γραφής με αποτέλεσμα να δίνεται μία εντελώς διαφορετική ερμηνεία της ιστορίας της Γένεσης.

Η Αγία Γραφή διδάσκει μία απαρχαιωμένη, μη επιστημονική άποψη για τη δημιουργία του κόσμου; Μήπως οι αναφορές της Αγίας Γραφής είναι επηρεασμένες από τα γειτονικά ειδωλολατρικά έθνη; Η Αγία Γραφή ήταν για συγκεκριμένη εποχή και τόπο, ή μήπως η θεοπνευστία της μας οδηγεί να δούμε ότι η προέλευσή μας βρίσκεται στον Θεό; Αυτά είναι ορισμένα από τα ζητήματα που καλούμαστε να μελετήσουμε αυτήν την εβδομάδα.