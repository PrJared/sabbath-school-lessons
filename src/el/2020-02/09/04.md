---
title:  Γενεση Εναντιον Ειδωλολατριας
date:  26/05/2020
---

Η Γένεση όχι μόνο δεν στηρίζεται στους αρχαίους ειδωλολατρικούς μύθους σχετικά με τη δημιουργία, αλλά γράφτηκε κατά τέτοιον τρόπου που τους αντικρούει και εκμηδενίζει κάθε πιθανότητα σε αυτούς τους μύθους Δημιουργός να είναι ο Θεός.

`Διαβάστε Γέν. 1:14-19. Πώς περιγράφονται οι οντότητες που εμφανίζονται την τέταρτη ημέρα, και ποια είναι η λειτουργία τους;`

Οι όροι «ήλιος» και «σελήνη» σίγουρα δεν χρησιμοποιήθηκαν επειδή στα Εβραϊκά είναι άμεσα συνδεδεμένοι με τα ονόματα των θεών της αρχαίας Ανατολής και της Αιγύπτου. Η χρήση των φράσεων «τον φωστήρα τον μέγαν» και «τον φωστήρα τον μικρότερον» δείχνει στη συγκεκριμένη λειτουργία, «διά σημεία, και καιρούς, και ημέρας, και ενιαυτούς» και «διά να φέγγωσιν επί της γης» (Γέν. 1:14,15). Στο κείμενο βλέπουμε καθαρά πως ο ήλιος και η σελήνη δεν είναι θεοί, αλλά αντικείμενα δημιουργημένα για συγκεκριμένες φυσικές λειτουργίες όπως τις γνωρίζουμε σήμερα.

`Διαβάστε Γέν. 2:7, 18-24. Πώς εμπλέκεται άμεσα ο Θεός στη δημιουργία του Αδάμ και της Εύας;`

Οι αρχαίοι μύθοι της ανατολής παρουσιάζουν τη δημιουργία του ανθρώπου ως μία δεύτερη σκέψη που προέκυψε για την ανακούφιση των θεών από τη σκληρή δουλειά. Το μύθευμα αυτό έρχεται σε αντίθεση με την Βιβλική ιδέα ότι ο άνθρωπος καλείται να εξουσιάσει τον κόσμο στη θέση του Θεού. Η δημιουργία του ανθρώπου δεν ήταν μία δεύτερη σκέψη. Απεναντίας, στο κείμενο βλέπουμε ότι ήταν ο κολοφώνας της δημιουργίας, δείχνοντας έτσι ακόμη πιο έντονα πόσο διαφορετικές είναι οι αναφορές των ειδωλολατρών και της Αγίας Γραφής. Η Γένεση έρχεται σε αντίθεση με τους μύθους του αρχαίου κόσμου. Ο Μωυσής χρησιμοποίησε συγκεκριμένη ορολογία και σκέψεις που δεν συμβαδίζουν με τις ειδωλολατρικές έννοιες. Και αυτό το έκανε εκφράζοντας απλώς την Βιβλική πραγματικότητα, τον ρόλο και τον σκοπό του Θεού στη Δημιουργία.

`ΣΚΕΨΗ: Πριν από χιλιάδες χρόνια η Βιβλική δημιουργία ερχόταν σε αντίθεση με την επικρατούσα κουλτούρα. Το ίδιο ισχύει και σήμερα. Γιατί δεν πρέπει να μας εκπλήσσει αυτό;`