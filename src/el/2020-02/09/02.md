---
title:  Η Γη Ειναι Επιπεδη
date:  24/05/2020
---

Πολλοί άνθρωποι κατά το παρελθόν πίστευαν ότι η γη είναι επίπεδη. Αρκετοί όμως, για διάφορους λόγους, κατάλαβαν πως η γη είναι στρογγυλή. Ακόμη και σήμερα, κάποιοι υποστηρίζουν πως η Αγία Γραφή δείχνει ότι η γη είναι επίπεδη.

`Διαβάστε Αποκ. 7:1 και 20:7,8. Ποιο είναι το περιεχόμενο αυτών των εδαφίων; Λένε ότι η γη είναι επίπεδη;`

Ο απ. Ιωάννης, ο συγγραφέας των εδαφίων αυτών, καταγράφει μία εσχατολογική προφητεία όπου περιγράφει τέσσερις αγγέλους του ουρανού, «ισταμένους επί τας τέσσαρας γωνίας της γης, κρατούντας τους τέσσαρας ανέμους της γης» (Αποκ. 7:1). Επαναλαμβάνει τη λέξη «τέσσαρα», τρεις φορές για να τοποθετήσει τους αγγέλους στα τέσσερα σημεία του ορίζοντα. Εν ολίγοις, μιλάει μεταφορικά, όπως και εμείς όταν λέμε, «ο ήλιος δύει». Εάν επιμένουμε να δώσουμε μία κυριολεκτική ερμηνεία στα προφητικά αυτά εδάφια, τη στιγμή που με μεταφορικό τρόπο δείχνουν στο βορρά, στο νότο, στην ανατολή και στη δύση, τότε διδάσκουμε κάτι άλλο από αυτό που δείχνουν. Άλλωστε, όταν ο Ιησούς είπε, «Διότι εκ της καρδίας εξέρχονται διαλογισμοί πονηροί, φόνοι, μοιχείαι, πορνείαι, κλοπαί, ψευδομαρτυρίαι, βλασφημίαι» (Ματθ. 15:19), δεν αναφερόταν στην ανθρώπινη ανατομία, ούτε κυριολεκτικά στην καρδιά του ανθρώπου. Με μεταφορικό τρόπο θέλησε να δώσει ένα ηθικό δίδαγμα.

`Διαβάστε Ιωβ 26:7-10 και Ησ. 40:21,22. Τι μας διδάσκουν αυτά τα εδάφια για τα χαρακτηριστικά της γης;`

Στο Ιώβ 26:7 η γη παρουσιάζεται να βρίσκεται στο διάστημα, «Εκτείνει τον βορέαν επί το κενόν· κρεμά την γην επί το μηδέν». Η γη φαίνεται να είναι σφαιρική (εδ. 10). Στο Ησ. 40:22 διαβάζουμε, «Αυτός είναι ο καθήμενος επί τον γύρον της γης, και οι κάτοικοι αυτής είναι ως ακρίδες· ο εκτείνων τους ουρανούς ως παραπέτασμα, και εξαπλόνων αυτούς ως σκηνήν προς κατοίκησιν».

`ΣΚΕΨΗ: Βάλτε τον εαυτό σας στη θέση κάποιου που έζησε χιλιάδες χρόνια πριν. Τι ενδείξεις θα είχατε για την κίνηση της γης; Ή μήπως θα βρίσκατε πιο πειστικό το ότι η γη είναι ακίνητη; Ή τι ενδείξεις θα είχατε ότι η γη είναι επίπεδη, ή ότι είναι σφαιρική;`