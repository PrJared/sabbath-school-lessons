---
title:  Η Διερευνητικη Κριση
date:  10/06/2020
---

Οι προφητείες που μελετήσαμε αυτήν την εβδομάδα και οι ερμηνείες τους, υποστηρίζονταν από τους περισσότερους Διαμαρτυρόμενους από την εποχή της Μεταρρύθμισης. Ωστόσο, η προφητεία για τα 2300 ημερονύκτια και η διερευνητική κρίση, μελετήθηκαν προσεκτικά στις αρχές του 1800μ.Χ. από το κίνημα των Μιληριτών. Δείτε το παρακάτω διάγραμμα:

|Δανιήλ 7|Δανιήλ 8|
|---|---|
|Βαβυλώνα (λιοντάρι)|----------------|
|Μηδό-Περσία (άρκτος)|Μηδο-Περσία (κριός)|
|Ελλάδα (λεοπάρδαλη)|Ελλάδα (τράγος)|
|Ειδωλολατρική Ρώμη (τέταρτο θηρίο)|Ειδωλολατρική Ρώμη (κέρας που κινείται οριζόντια)|
|Παπική Ρώμη (μικρό κέρας)|Παπική Ρώμη (κέρας που κινείται κάθετα)|

`Διαβάστε Δαν. 7:9-14, 8:14,26. Τι γίνεται στον ουρανό σύμφωνα μ’ αυτά τα εδάφια;`

Μετά τον διωγμό του Μεσαίωνα, ο οποίος έληξε το 1798μ.Χ. με την αιχμαλωσία του Πάπα από τον στρατηγό Μπερτιέ (Αποκ. 13:3), στο Δαν. 7:και 8:διαβάζουμε για την κρίση. Η κρίση γίνεται στον ουρανό όπου «το κριτήριον εκάθισε» (Δαν. 7:10) και Εκείνος που είναι «ως Υιός ανθρώπου ήρχετο μετά των νεφελών του ουρανού, και έφθασεν έως του Παλαιού των ημερών» (Δαν. 7:13). Αυτή η σκηνή της κρίσης εμφανίζεται μετά το 1798μ.Χ. και πριν τη Δευτέρα Παρουσία του Ιησού. Η σκηνή της κρίσης στο Δαν. 7:γίνεται παράλληλα με τον καθαρισμό του αγιαστηρίου στο Δαν. 8:14. Πρόκειται ακριβώς για το ίδιο γεγονός. Σύμφωνα με το Δαν. 8:14 ο καιρός του καθαρισμού του αγιαστηρίου, η γνωστή Ημέρα του Εξιλασμού, θα γινόταν σε 2300 ημερονύκτια ή μέρες. Με τον κανόνα της προφητικής μέρας, όπου μία προφητική μέρα ισούται με έναν πραγματικό χρόνο, πρόκειται για 2300 χρόνια.

Η αρχή των 2300 χρόνων βρίσκεται στο Δαν. 9:24, όπου η προφητεία των εβδομήντα εβδομάδων (490 χρόνια) αποκόπτεται από το όραμα των 2300 ημερών (Δαν. 9:24). Για την ακρίβεια, πολλοί λόγιοι σωστά βλέπουν την προφητεία των 2300 ημερονυκτίων του Δαν. 8:14 και την προφητεία των εβδομήντα εβδομάδων (490 χρόνια) του Δαν. 9:24-27 ως δύο μέρη μιας προφητείας. Το επόμενο εδάφιο στην προφητεία των εβδομήντα εβδομάδων, Δαν. 9:25, δείχνει πότε ξεκινά αυτή η χρονική περίοδος, «από της εξελεύσεως της προσταγής του να ανοικοδομηθή η Ιερουσαλήμ». Το γεγονός αυτό συνέβη, «εν τω εβδόμω έτει Αρταξέρξου του βασιλέως» (Έσδ. 7:7), το 457 π.Χ. Εάν προσθέσουμε 2300 χρόνια, φθάνουμε στο 1844μ.Χ. που είναι μετά το 1798μ.Χ. και πριν τη Δευτέρα Παρουσία του Ιησού. Τότε ο Ιησούς μπήκε στα Άγια των Αγίων και ξεκίνησε το μεσιτικό του έργο για τον καθαρισμό του ουράνιου αγιαστηρίου. Δείτε το σχεδιάγραμμα την ημέρα της Παρασκευής.