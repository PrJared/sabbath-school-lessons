---
title:  Ταυτοποιωντας Το Μικρο Κερας
date:  09/06/2020
---

Για αιώνες, οι Μεταρρυθμιστές έλεγαν πως η εξουσία του μικρού κέρατος στο Δαν. 7:και 8:είναι η Ρωμαϊκή εκκλησία. Γιατί;

`Διαβάστε Δαν. 7:1-25 και 8:1-13. Ποια είναι τα κοινά χαρακτηριστικά του μικρού κέρατος και στα δύο κεφάλαια; Πώς μπορούμε να τα αναγνωρίσουμε;`

Υπάρχουν επτά κοινά χαρακτηριστικά μεταξύ του μικρού κέρατος στο Δαν. 7:και 8: ●και στις δύο περιπτώσεις περιγράφονται ως κέρας, ●είναι εξουσίες που διώκουν (7:21,25, 8:10,24), ●αυτοεξυψώνονται και βλασφημούν (7:8,20,25, 8:10,11,25), ●διώκουν τον λαό του Θεού (7:25, 8:24), ●οι δραστηριότητές τους γίνονται σε προφητικό χρόνο (7:25, 8:13,14), ●η εξουσία τους φτάνει μέχρι το τέλος του κόσμου (7:25,26, 8:17,19), και ●θα καταστραφούν και οι δύο με υπερφυσικό τρόπο (7:11,26, 8:25). Η ιστορία μαρτυρεί πως το πρώτο βασίλειο είναι η Βαβυλώνα (Δαν. 2:38), το δεύτερο η Μηδο-Περσία (Δαν. 8:20), και το τρίτο η Ελλάδα (Δαν. 8:21). Η ιστορία ξεκαθαρίζει ότι μετά από αυτές τις αυτοκρατορίες έρχεται η Ρώμη.

Στο Δαν. 2:ο σίδηρος που αντιπροσωπεύει τη Ρώμη συνεχίζει στα πόδια μέχρι που αναμιγνύεται με τον πηλό, και υπάρχει έως το τέλος του κόσμου. Το μικρό κέρας στο Δαν. 7:έρχεται από το τέταρτο θηρίο, και παραμένει μέρος του. Ποια εξουσία ήρθε από την Ρώμη και συνεχίζει την πολιτικό-θρησκευτική επιρροή της για περίπου 1260 χρόνια; (δείτε Δαν. 7:25). Μόνο μία δύναμη ταιριάζει τόσο στην ιστορία όσο και στην προφητεία – η παπική εξουσία. Ο παπισμός ανήλθε στην εξουσία μαζί με τις δέκα βαρβαρικές φυλές της Ευρώπης, από τις οποίες ξερίζωσε τις τρεις (Δαν. 7:24). Η προφητεία αναφέρει ότι ο παπισμός «θέλει διαφέρει των πρώτων» (εδ. 24) δείχνοντας έτσι την μοναδικότητά του σε σχέση με τις υπόλοιπες φυλές. Ο παπισμός είπε «λόγους εναντίον του Υψίστου» (εδ.25) και «εμεγαλύνθη, εώς κατά του άρχοντος του στρατεύματος» (8:11) με τον πάπα να παίρνει τον ρόλο του Ιησού. Επίσης, ο παπισμός εκπλήρωσε και την προφητεία, «θέλει κατατρέχει τους αγίους του Υψίστου» (7:25) και «έρριψεν εις την γην μέρος εκ της στρατιάς και εκ των αστέρων» (8:10) όταν, την περίοδο της Μεταρρύθμισης, πολλοί Διαμαρτυρόμενοι σφαγιάστηκαν. Ο παπισμός επιχείρησε, «να μεταβάλλη καιρούς και νόμους» (Δαν. 7:25), αφαιρώντας την δεύτερη εντολή, και αλλάζοντας την ιερότητα του Σαββάτου στην Κυριακή.

`ΣΚΕΨΗ: Στο Δαν. 2,7:και 8, μετά την Ελλάδα, έρχεται μία εξουσία που μένει μέχρι το τέλος του κόσμου. Ποια άλλη εξουσία θα μπορούσε να είναι πέρα από της Ρώμης, και τώρα του παπισμού; Γιατί αυτή η διδασκαλία είναι ιδιαίτερα σημαντική για το μήνυμα της Τριπλής Αγγελίας, και αποτελεί σημαντικό στοιχείο της παρούσας αλήθειας;`