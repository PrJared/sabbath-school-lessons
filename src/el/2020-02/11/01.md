---
title:  Η Αγια Γραφη Και Η Προφητεια
date:  06/06/2020
---

> <p>Εδαφιο Μνημης</p>
>  «Και είπε προς εμέ, Έως δύο χιλιάδων και τριακοσίων ημερονυκτίων▪, τότε το αγιαστήριον θέλει καθαρισθή.» Δανιήλ 8:14.

### Για τη μελέτη αυτής της εβδομάδας, διαβάστε
Δαν. 2:27-45, Ιωάν. 14:29, Αρ. 14:34, Δαν. 7:1-25, 8:14, Α’ Κορ. 10:1-13.

Η Βιβλική προφητεία είναι ιδιαίτερα σημαντική για την ταυτότητα και την αποστολή μας. Με την προφητεία μπορούμε να επιβεβαιώσουμε την ακρίβεια του Λόγου του Θεού. Ο Ιησούς είπε, «Και τώρα σας είπον πριν γείνη, διά να πιστεύσητε όταν γείνη» (Ιωάν. 14:29, δείτε επίσης 13:19). Το βασικό ερώτημα είναι: Πώς μπορούμε να ερμηνεύσουμε την προφητεία σωστά ώστε να ξέρουμε εάν όντως εκπληρώθηκε;

Κατά την Μεταρρύθμιση, οι μεταρρυθμιστές ακολουθούσαν την ιστορική μέθοδο. Αυτή τη μέθοδο χρησιμοποιούσαν και ο Δανιήλ με τον Ιωάννη για τη δική τους ερμηνεία. Η ιστορική μέθοδος αντιμετωπίζει την προφητεία ως μία προοδευτική και συνεχής εκπλήρωση της ιστορίας, ξεκινώντας από το παρελθόν και τελειώνοντας με την αιώνια βασιλεία του Θεού.

Αυτήν την εβδομάδα θα εξετάσουμε την ιστορική προφητική ερμηνεία. «Καλούμαστε να δούμε στην ιστορία την εκπλήρωση της προφητείας, να μελετήσουμε τα έργα της Πρόνοιας στα μεγάλα μεταρρυθμιστικά κινήματα, και να κατανοήσουμε την εξέλιξη των γεγονότων που θα οδηγήσουν στην παράταξη των εθνών για την τελική μάχη στη Μεγάλη Διαμάχη.» Ε. Χουάιτ, Testimonies for the Church, τομ. 8, σ. 307.