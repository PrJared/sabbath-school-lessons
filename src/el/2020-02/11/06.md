---
title:  Η Τυπολογια Ως Προφητεια
date:  11/06/2020
---

Τα σύμβολα στις αποκαλυπτικές προφητείες, όπως του Δανιήλ και της Αποκάλυψης, έχουν μία μοναδική εκπλήρωση. Για παράδειγμα, ο τράγος συμβολίζει την Ελλάδα, ένα μόνο βασίλειο (Δαν. 8:21). Άλλωστε, η ερμηνεία δίνεται ξεκάθαρα στο κείμενο.

Η τυπολογία ωστόσο εστιάζει σε πραγματικά πρόσωπα, γεγονότα ή θεσμούς της Παλαιάς Διαθήκης που έχουν ιστορική βάση, αλλά δείχνουν και σε μία σπουδαιότερη πραγματικότητα στο μέλλον. Η χρήση της τυπολογίας ως μέθοδος ερμηνείας γίνεται και από τον Ιησού και τους συγγραφείς της Καινής Διαθήκης, και συναντάται ακόμη και στην Παλαιά Διαθήκη. Ο μόνος τρόπος για να αναγνωρίσουμε τον τύπο από τον αντίτυπο είναι όταν ο συγγραφέας των Γραπτών τα ταυτοποιεί.

`Διαβάστε Α’ Κορ. 10:1-13. Σε ποια ιστορικά γεγονότα αναφέρεται ο Παύλος καθώς νουθετεί την εκκλησία της Κορίνθου; Πώς αυτό σχετίζεται με εμάς σήμερα;`

Ο Παύλος αναφέρεται στην Έξοδο και δημιουργεί μία τυπολογία βασισμένη στην εμπειρία των αρχαίων Εβραίων στην έρημο. Μ’ αυτόν τον τρόπο δείχνει ότι ο Θεός που ενέπνευσε τον Μωυσή να καταγράψει αυτά τα γεγονότα, ήθελε να γίνουν, «παραδείγματα ημών» (Α’Κορ. 10:6), νουθετώντας έτσι τον πνευματικό Ισραήλ να υπομείνει τους πειρασμούς στις έσχατες ημέρες.

**Διαβάστε τα παρακάτω εδάφια και γράψτε τον τύπο και τον αντίτυπο όπως περιγράφονται από τον Ιησού και τους συγγραφείς της Καινής Διαθήκης.**

`Ματθ. 12:40`

`Ιωάν. 19:36`

`Ιωάν. 3:14,15`

`Ρωμ. 5:14`

`Ιωάν. 1:29`

Σε κάθε περίπτωση, ο Ιησούς και οι συγγραφείς της Καινής Διαθήκης εφαρμόζουν την ερμηνεία του τύπου και του αντίτυπου που επιτρέπει την προφητική σημασία να ξεχωρίσει. Κατ’ αυτόν τον τρόπο δείχνουν σε μία σπουδαιότερη εκπλήρωση της ιστορικής πραγματικότητας.

`ΣΚΕΨΗ: Σκεφτείτε την υπηρεσία του επίγειου αγιαστηρίου που λειτουργούσε ως τύπος όλου του σχεδίου της σωτηρίας. Πόσο σημαντικό είναι το μήνυμα του Αγιαστηρίου για εμάς σήμερα;`