---
title:  Περαιτέρω Μελέτη
date:  12/06/2020
---

|Δανιήλ 7|Δανιήλ 8|
|---|---|
|Βαβυλώνα (λιοντάρι)|----------------|
|Μηδό-Περσία (άρκτος)|Μηδο-Περσία (κριός)|
|Ελλάδα (λεοπάρδαλη)|Ελλάδα (τράγος)|
|Ειδωλολατρική Ρώμη (τέταρτο θηρίο)|Ειδωλολατρική Ρώμη (κέρας που κινείται οριζόντια)|
|Παπική Ρώμη (μικρό κέρας)|Παπική Ρώμη (κέρας που κινείται κάθετα)|
|Κρίση στον ουρανό|Καθαρισμός του ουράνιου αγιαστηρίου|

Το σημαντικό σημείο εδώ είναι ότι η σκηνή της κρίσης στο Δαν. 7, που λαμβάνει χώρα μετά από 1260 χρόνια διωγμών (εδ.25), είναι το ίδιο γεγονός με το καθαρισμό του αγιαστηρίου στο Δαν. 8:14. Και η σκηνή αυτή της κρίσης στον ουρανό είναι αυτή που οδηγεί στην εδραίωση της αιώνιας βασιλείας του Θεού κατά το τέλος της έκπτωτης και θλιβερής επίγειας ιστορίας. Επομένως, έχουμε έντονες Βιβλικές ενδείξεις για την ιδιαίτερη σημασία που δίνει η Αγία Γραφή στο Δαν. 8:14 και στο γεγονός που δηλώνει.

**Ερωτήσεις για συζήτηση**

`1.	 Δείτε ξανά το Δαν. 2. Δείτε πόσο καθαρά φαίνεται εδώ η ιστορική μέθοδος: η συνεχόμενη διαδοχή των παγκόσμιων αυτοκρατοριών, από την αρχαιότητα μέχρι την εδραίωση της αιώνιας βασιλείας του Θεού. Ο Θεός μάς δίνει το κλειδί για την ερμηνεία αυτών των προφητειών. Τι μας λέει για την κατάσταση του Χριστιανικού κόσμου, τη στιγμή που σήμερα λίγοι Χριστιανοί εφαρμόζουν την ιστορική μέθοδο; Γιατί αυτό το γεγονός μας βοηθά να εδραιώσουμε ακόμη περισσότερο τη σχέση του μηνύματος των Αντβεντιστών για τον κόσμο αυτήν την εποχή;`

`2.	 Πόσο καλά κατανοείτε την προφητεία του Δαν. 8:14 για τα 2300 ημερονύκτια; Εάν δεν την κατανοείτε, γιατί δεν αφιερώνετε χρόνο να την μάθετε; Θα εκπλαγείτε με το πόσο καλά εδραιωμένη είναι η ερμηνεία μας γι’ αυτήν την προφητεία.`

`3.	 Διαβάστε Δαν. 7:18,21,22,25,27. Προσέξτε την έμφαση που δίνεται σ’ αυτά που συμβαίνουν στους αγίους. Τι κάνει σ’ αυτούς το μικρό κέρας; Από την άλλη, τι κάνει ο Κύριος γι’ αυτούς; Ποια είναι τα καλά νέα για τους αγίους όσον αφορά την κρίση; Τι τους προσφέρει η κρίση;`