---
title:  Ιστορικισμος Και Προφητεια
date:  07/06/2020
---

Η μέθοδος που εφαρμόζουμε ως εκκλησία για τη μελέτη των προφητειών ονομάζεται ιστορικισμός. Δηλαδή, ότι πολλές από τις κυριότερες προφητείες στην Αγία Γραφή ακολουθούν μία αδιάσπαστη ροή στην ιστορία, από το παρελθόν στο παρόν και στο μέλλον. Με παρόμοιο τρόπο μελετάται και η ιστορία στο σχολείο. Ακολουθούμε αυτή τη μέθοδο γιατί έτσι η Αγία Γραφή ερμηνεύει η ίδια αυτές τις προφητείες για εμάς.

`Διαβάστε Δαν. 2:27-45. Ποια στοιχεία του ονείρου δείχνουν ότι η διαδοχή των εξουσιών θα είναι συνεχόμενη στην ιστορία, χωρίς διακοπές; Με ποιον τρόπο η Αγία Γραφή μάς δείχνει πώς να ερμηνεύσουμε τις εσχατολογικές προφητείες;`

Η βασιλεία του Ναβουχοδονόσορ αναφέρεται ότι είναι η χρυσή κεφαλή. Έτσι, ο Δανιήλ ταυτοποιεί τη Βαβυλώνα ως το πρώτο βασίλειο (Δαν. 2:38). Στη συνέχεια, ο Δανιήλ λέει, «Και μετά σε θέλει αναστηθή άλλη βασιλεία κατωτέρα σου, και τρίτη άλλη βασιλεία» (Δαν. 2:39) και στη συνέχεια μία τέταρτη (εδ. 40). Το ότι οι εξουσίες διαδέχονται η μία την άλλη χωρίς κενό φαίνεται και στην ίδια την εικόνα, καθώς κάθε βασίλειο αντιπροσωπεύεται από τα μέλη ενός σώματος, με κατεύθυνση από το κεφάλι προς τα κάτω δάχτυλα. Συνδέονται ακριβώς όπως ο χρόνος και η ιστορία μεταξύ τους. Στο Δαν. 7:και 8, στη θέση της εικόνας χρησιμοποιούνται συγκεκριμένα θηρία ως σύμβολα, διδάσκοντας όμως ακριβώς το ίδιο πράγμα. Έχουμε μία συνεχόμενη σειρά τεσσάρων επίγειων βασιλείων (στο Δαν. 8:τα βασίλεια είναι τρία). Ξεκινάνε από την αρχαιότητα και περνάνε στην ιστορία μέχρι το παρόν και το μέλλον όπου ο Χριστός επιστρέφει και ο Θεός εδραιώνει την αιώνια βασιλεία Του. Επομένως, η εικόνα στο Δαν. 2:και τα οράματα που ακολουθούν στο Δαν. 7:και 8, μας παρέχουν τη βάση για την ιστορική ερμηνεία της προφητείας που ως εκκλησία κρατάμε μέχρι και σήμερα.

`Διαβάστε Ιωάν. 14:29. Τι λέει ο Ιησούς που μας βοηθά να καταλάβουμε πώς λειτουργεί η προφητεία;`

`ΣΚΕΨΗ: Τι μεγάλο πλεονέκτημα έχει η δική μας γενιά, όπου η ιστορία έχει ήδη εξελιχθεί, σε αντίθεση με εκείνους που ζούσαν στην εποχή της Βαβυλώνας;`