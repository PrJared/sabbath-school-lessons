---
title:  Η Αγια Γραφη Ως Ιστορια
date:  30/05/2020
---

> <p>Εδαφιο Μνημης</p>
>  «Εγώ είμαι Κύριος ο Θεός σου, ο εξαγαγών σε εκ γης Αιγύπτου.» Έξοδος 20:2 (Δείτε επίσης Δευτ. 5:6).

### Για τη μελέτη αυτής της εβδομάδας, διαβάστε
Α’ Σαμ. 17, Ησ. 36:1-3, 37:14-38, Δαν. 1, 5, Ματθ. 26:57-67, Εβρ. 11:1-40.

Η Βιβλική ιστορία ξεκινάει από την απόλυτη αρχή, όταν ο Θεός δημιούργησε τα πάντα, και καταλήγει σε έναν τελικό σκοπό, όταν η γη θα αποκατασταθεί με τη Δευτέρα Παρουσία Του. Η ιστορική φύση της Αγίας Γραφής είναι ένα από τα χαρακτηριστικά που την κάνουν να ξεχωρίζει από τα ιερά βιβλία των άλλων θρησκειών. Η Αγία Γραφή προϋποθέτει την ύπαρξη του Θεού, ο Οποίος ενεργεί προσωπικά στην ιστορία, και δεν προσπαθεί να αποδείξει την ύπαρξή Του. Στην αρχή, ο Θεός μιλά και δημιουργείται η ζωή στη γη (Γέν. 1:1-31). Καλεί τον Αβραάμ να φύγει από τη γη των Χαλδαίων. Ελευθερώνει το λαό Του από τα δεσμά της Αιγύπτου. Ο Θεός γράφει τις Δέκα Εντολές σε δύο λίθινες πλάκες με το ίδιο Του το χέρι (Έξ. 31:18). Στέλνει προφήτες. Στέλνει κριτές. Καλεί τους ανθρώπους να ζήσουν και να μοιραστούν το Θεϊκό Του νόμο και το σχέδιο της σωτηρίας με τα άλλα έθνη. Εντέλει, στέλνει τον Υιό Του, Ιησού Χριστό στον κόσμο, γεγονός που σηματοδοτεί την ιστορία για πάντα.

Αυτήν την εβδομάδα θα εξετάσουμε κάποια σημαντικά σημεία της ιστορίας, όπως εμφανίζονται στην Αγία Γραφή, καθώς και κάποιες αρχαιολογικές ενδείξεις που θα μας βοηθήσουν να επιβεβαιώσουμε την ιστορία που εμφανίζεται στην Αγία Γραφή.