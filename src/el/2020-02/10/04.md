---
title:  Δανιηλ Ναβουχοδονοσορ Και Βαβυλωνα
date:  02/06/2020
---

Τον Ιούλιο του 2007, ένας λόγιος από το πανεπιστήμιο της Βιέννης, σε μια εργασία του στο Βρετανικό Μουσείο ανακάλυψε μία πλακέτα από την εποχή του Ναβουχοδονόσορ, βασιλιά της Βαβυλώνας. Στην πλακέτα βρήκε το όνομα «Νεργάλ-σαρεσέρ,» το όνομα ενός από τους άρχοντες της Βαβυλώνας που αναφέρονται στο Ιερ. 39:3. Ο Νεργάλ-σαρεσέρ είναι ένας από τους βασιλείς και άρχοντες που χάρη των ανασκαφών της αρχαιολογίας ταυτοποιήθηκε στην εποχή του Δανιήλ και του Ναβουχοδονόσορ.

`Διαβάστε Δαν. 1:και 5. Πώς οι αρχικές αποφάσεις του Δανιήλ ανταποκρίνονται στην απόφαση του Θεού να τον χρησιμοποιήσει ως δούλο και προφήτη Του για να επηρεάσει τη ζωή εκατομμύριων ανθρώπων στην ιστορία;`

Ο Δανιήλ έβαλε στην καρδιά του (Δαν. 1:8) να παραμείνει πιστός στον Θεό, τόσο με την τροφή όσο και με την προσευχή. Αυτές οι καλές συνήθειες που εφάρμοσε από την αρχή, τον ενδυνάμωσαν καθ’ όλη τη διάρκεια της μακράς ζωής του. Το αποτέλεσμα ήταν να έχει καθαρή σκέψη, σοφία, και κατανόηση που ερχόταν από ψηλά. Αυτό το αναγνώρισαν ο Ναβουχοδονόσορ και ο Βαλτάσαρ που του ανέθεσαν την υψηλότερη θέση στο βασίλειο. Αλλά το πιο σημαντικό ήταν η μετατροπή του βασιλιά Ναβουχοδονόσορ (Δαν. 4:34-37). Ο Ναβουχοδονόσορ ήταν γιος του Ναβοπολάσαρ. Μαζί έκτισαν μία ένδοξη πόλη, ανυπέρβατη στον αρχαίο κόσμο (Δαν. 4:30). Η πόλη της Βαβυλώνας ήταν τεράστια, με περισσότερους από 300 ναούς, ένα πανέμορφο παλάτι, και περιτριγυρισμένη από τεράστια διπλά τείχη. Στα τείχη υπήρχαν οκτώ κύριες πύλες, στις οποίες αποδόθηκαν ονόματα Βαβυλώνιων θεών. Η πιο γνωστή είναι η πύλη Ιστάρ που ανακαλύφθηκε από τους Γερμανούς και βρίσκεται στο μουσείου του Βερολίνου. Στο Δαν. 7:4 η Βαβυλώνα περιγράφεται ως λιοντάρι με φτερά αετού. Ο δρόμος προς την πύλη Ιστάρ ήταν διακοσμημένος με 120 λιοντάρια. Η εικόνα ενός μεγάλου λιονταριού που ορμά σε έναν άνθρωπο, βρέθηκε με τις ανασκαφές και υπάρχει μέχρι και σήμερα έξω από την πόλη. Όλα αυτά μαρτυρούν ότι το λιοντάρι ήταν σύμβολο της μεγάλης Βαβυλώνας. Η Βιβλική ιστορία και το προφητικό της μήνυμα επιβεβαιώνονται.

`ΣΚΕΨΗ: Στο Δαν. 1:8 διαβάζουμε «έβαλεν εν τη καρδία αυτού». Τι σημαίνει αυτό; Ποια πράγματα πρέπει να βάλουμε και εμείς στην καρδιά μας στο να τα πράττουμε ή όχι;`