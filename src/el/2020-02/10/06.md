---
title:  Πιστη Και Ιστορια
date:  04/06/2020
---

Δεν ζούμε στην απομόνωση. Οι επιλογές μας δεν επηρεάζουν μόνο εμάς αλλά και τους άλλους. Κατά τον ίδιο τρόπο, η ζωή του λαού του Θεού κατά την αρχαιότητα επηρέασε το μέλλον και άλλων πέρα από το δικό τους. Στην Εβρ. 11, το γνωστό κεφάλαιο της πίστεως, αναφέρει συνοπτικά την επιρροή πολλών ηρώων της πίστης.

**Διαβάστε Εβρ. 11:1-40. Τι μπορούμε να διδαχθούμε από αυτούς τους αρχαίους ήρωες της πίστης μελετώντας τη ζωή τους;**

`Ενώχ`

`Νώε`

`Αβραάμ`

`Σάρρα`

`Ιωσήφ`

`Μωυσής`

`Ραάβ`

`Σαμψών`

Η πίστη δεν είναι απλώς μία πεποίθηση σε κάτι ή κάποιον, αλλά έχει να κάνει με την ανταπόκρισή μας σ’ αυτήν την πεποίθηση. Η πίστη που ενεργεί, είναι αυτό που λογίζεται δικαιοσύνη. Είναι αυτές οι ενέργειες πίστης που αλλάζουν την ιστορία. Κάθε μία από αυτές τις ενέργειες βασίζεται στον Λόγο του Θεού. Ο Νώε ενήργησε με πίστη όταν έκτισε την κιβωτό, εμπιστεύτηκε τον Λόγο Θεού περισσότερο από την εμπειρία και τη λογική. Επειδή δεν είχε βρέξει ποτέ, η εμπειρία και η λογική έλεγαν πως δεν επρόκειτο να γίνει κατακλυσμός. Ο Νώε όμως υπάκουσε στον Θεό, και έτσι η ανθρώπινη φυλή επιβίωσε. Ο Αβραάμ έφυγε από την Ουρ, την πιο εξελιγμένη πόλη του κόσμου εκείνη την εποχή, χωρίς να ξέρει πού θα τον οδηγήσει ο Θεός. Επέλεξε όμως να ενεργήσει σύμφωνα με τον Λόγο του Θεού. Ο Μωυσής επέλεξε να γίνει βοσκός και να οδηγήσει τον λαό του Θεού στη Γη της Επαγγελίας από το να γίνει βασιλιάς της Αιγύπτου, της μεγαλύτερης αυτοκρατορίας εκείνη την εποχή. Εμπιστεύτηκε την φωνή του Παντοδύναμου από την καιόμενη βάτο. Η Ραάβ πίστεψε στην σωτηρία του Θεού, και προστάτεψε τους δύο κατασκόπους. Έτσι έγινε μέλος της γενεαλογίας του Ιησού. Ποιος ξέρει τι επιρροή θα έχουν οι δικές μας αποφάσεις στη ζωή εκατοντάδων ανθρώπων στην εποχή μας και στα χρόνια που έρχονται!

`ΣΚΕΨΗ: Τι σημαντικές αποφάσεις καλείστε να πάρετε; Πώς κάνετε τις επιλογές, σας και γιατί;`