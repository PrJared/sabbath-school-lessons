---
title:  Αντιμετωπιζοντας Δυσκολα Κειμενα
date:  13/06/2020
---

> <p>Εδαφιο Μνημης</p>
>  «Και νομίζετε σωτηρίαν την μακροθυμίαν του Κυρίου ημών▪ καθώς και ο αγαπητός ημών αδελφός Παύλος έγραψε προς εσάς κατά την δοθείσαν εις αυτόν σοφίαν, ως και εν πάσαις ταις επιστολαίς αυτού, λαλών εν αυταίς περί τούτων▪ μεταξύ των οποίων είναι τινά δυσνόητα, τα οποία οι αμαθείς και αστήρικτοι στρεβλόνουσιν, ως και τας λοιπάς γραφάς, προς την ιδίαν αυτών απώλειαν.» Β’ Πέτρου 3:15,16.

### Για τη μελέτη αυτής της εβδομάδας, διαβάστε
Β’ Τιμ. 2:10-15, Α’ Χρον. 29:17, Ιακ. 4:6-10, Γαλ. 6:9, Πράξ. 17:11.

Όσον αφορά τις επιστολές του αποστόλου Παύλου, ο Πέτρος γράφει πως σ’ αυτές αλλά και σε άλλα σημεία της Αγίας Γραφής, υπάρχουν ορισμένα σημεία «δυσνόητα» (Β’ Πέτρ. 3:16), «τα οποία οι αμαθείς και αστήρικτοι στρεβλόνουσιν… προς την ιδίαν αυτών απώλειαν» (εδ. 16). Ο Πέτρος δεν λέει πως όλα τα σημεία είναι δυσνόητα, αλλά ορισμένα.

Και αυτό το γνωρίζουμε πολύ καλά όλοι. Κάθε μελετητής της Αγίας Γραφής έχει έρθει αντιμέτωπος με εδάφια και περικοπές που είναι δύσκολο να κατανοηθούν. Ως ένα σημείο, όλοι είχαμε αυτήν την εμπειρία.

Αυτήν την εβδομάδα θα δούμε τους λόγους που μπορεί κάποια σημεία να μας δυσκολεύουν, και πώς μπορούμε ως πιστοί αναζητητές της αλήθειας από τον Λόγο του Θεού να εργαστούμε μέσα από αυτά. Εν τέλει, μπορεί κάποια σημεία να μην μπορέσουμε ποτέ να τα καταλάβουμε. Από την άλλη, στην πλειοψηφία τους τα εδάφια της Αγίας Γραφής δεν είναι δυσνόητα, και γι’ αυτό δεν πρέπει να επιτρέψουμε στα λιγοστά δύσκολα εδάφια που υπάρχουν, να αποδυναμώσουν συνολικά την εμπιστοσύνη μας στην αξιοπιστία και την εξουσία του Λόγου του Θεού.