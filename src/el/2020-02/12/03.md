---
title:  Αντιμετωπισε Τις Δυσκολιες
date:  15/06/2020
---

Σας έχει τύχει να διαβάσετε ένα εδάφιο ή μία περικοπή που δεν καταλαβαίνετε, ή βρίσκετε ότι δεν εναρμονίζεται με τα υπόλοιπα εδάφια ή την πραγματικότητα γενικότερα; Είναι βέβαιο ότι αυτό έχει συμβεί σχεδόν σε όλους μας. Πώς το αντιμετωπίσαμε, ή ακόμη πιο σημαντικό, Πώς πρέπει να το αντιμετωπίσουμε;

`Διαβάστε Α’ Χρον. 29:17, Παρ. 2:7, Α’ Τιμ. 4:16. Πώς πρέπει να αντιμετωπίζουμε τις δυσκολονόητες περικοπές;`

Μόνο με ειλικρίνεια θα μπορέσουμε να αντιμετωπίσουμε επαρκώς τις δυσκολίες. Η ειλικρίνεια μάς προφυλάσσει από το λάθος να αποφύγουμε τις δυσκολίες ή να προσπαθήσουμε να τις αφανίσουμε. Η ειλικρίνεια θα μας συγκρατήσει από το να δώσουμε επιφανειακές απαντήσεις που δεν έχουν εξεταστεί προσεκτικά. Ο Θεός ευαρεστείται με την ειλικρίνεια και την ακεραιότητα. Εμείς καλούμαστε να Τον μιμούμαστε σε ό,τι κάνουμε, ακόμη και στη μελέτη της Αγίας Γραφής. Οι ειλικρινείς θα αντιμετωπίσουν τις δυσκολίες της Αγίας Γραφής κατά τέτοιον τρόπο ώστε δεν θα παρουσιάσουν πληροφορίες έξω από τα πλαίσια, δεν θα διαστρεβλώσουν την αλήθεια με φορτωμένη γλώσσα, ή να παραπλανήσουν άλλους παραποιώντας τα στοιχεία. Είναι καλύτερο να περιμένουμε για μία απάντηση από το να προσπαθήσουμε να δώσουμε μία αμφιλεγόμενη, μη ικανοποιητική λύση. Όταν έχουμε μία ειλικρινή στάση κατά την Βιβλική μας μελέτη, χτίζεται η εμπιστοσύνη, και η εμπιστοσύνη είναι η βάση για μία υγιής σχέση. Αυτή πείθει περισσότερο τους ανθρώπους απ’ ό,τι οι αδύναμες απαντήσεις. Είναι καλύτερα να λέμε ότι δεν ξέρουμε να απαντήσουμε ή να ερμηνεύσουμε ακριβώς το κείμενο, από το να προσπαθήσουμε να πούμε κάτι και να δώσουμε μία εξήγηση που δεν θα ευσταθεί. Οι προσεκτικοί άνθρωποι θέλουν να μάθουν την αλήθεια, και προσέχουν να μη βγάλουν βιαστικά συμπεράσματα που βασίζονται σε περιορισμένη γνώση ή αδύναμα στοιχεία. Οι προσεκτικοί άνθρωποι είναι αποφασισμένοι να μην παραβλέψουν καμία λεπτομέρεια που μπορεί να είναι σημαντική. Δεν κάνουν βιαστικές σκέψεις, αντιθέτως, μελετούν με προσοχή τον Λόγο του Θεού και όλες τις σχετικές πληροφορίες.

`ΣΚΕΨΗ: Τι κάνετε, ή τι πρέπει να κάνετε, με τα εδάφια ή τις περικοπές που δεν κατανοείτε πλήρως ή που δεν ταιριάζουν με τον τρόπο που εσείς κατανοείτε την αλήθεια;`