---
title:  Περαιτέρω Μελέτη
date:  19/06/2020
---

Διαβάστε Ε. Χουάιτ, Β.Χ. σ.99-106

Στην Αγία Γραφή υπάρχουν πολλά μυστήρια που εμείς οι θνητοί δυσκολευόμαστε να κατανοήσουμε, γιατί είναι ιδιαίτερα βαθυστόχαστα για εμάς ώστε να τα εξηγήσουμε πλήρως. Γι’ αυτό χρειαζόμαστε ταπεινό πνεύμα και να είμαστε πρόθυμοι, με προσευχή, να μάθουμε από την Αγία Γραφή. Όταν δείχνουμε εμπιστοσύνη στη Γραφή, επιτρέπουμε στο Βιβλικό κείμενο να πει αυτά που πραγματικά λέει. Όταν εμπιστευόμαστε την Γραφή, σεβόμαστε την περικοπή και δεν προσπαθούμε να την αλλάξουμε ή να αποφύγουμε την πραγματική της σημασία.

«Όταν ο λόγος του Θεού ανοίγεται χωρίς σεβασμό και προσευχή, όταν οι σκέψεις και οι επιθυμίες δεν είναι προσηλωμένες στο Θεό ή δεν εναρμονίζονται με το θέλημά Του, τότε ο νους σκοτίζεται από αμφιβολίες, και αυτή ακόμη η μελέτη της Γραφής ενθαρρύνει το σκεπτικισμό. Ο εχθρός κατευθύνει τις σκέψεις και υποδεικνύει ερμηνείες βυθισμένες στην πλάνη. Κάθε φορά που οι άνθρωποι δεν προσπαθούν να εναρμονισθούν στα έργα και στις πράξεις τους με το Θεό, όσο εγγράμματοι και να είναι, διατρέχουν τον κίνδυνο να παρερμηνεύσουν τη Γραφή, και δεν είναι φρόνιμο να ασπασθεί κανείς τις ερμηνείες τους. Εκείνοι που επιζητούν να βρουν αντιφάσεις στη Γραφή, δεν έχουν πνευματική επίγνωση. Με διεστραμμένη την όραση, θα βρουν πολλές αιτίες για αμφιβολία και απιστία σε πράγματα που είναι στ’ αλήθεια απλά και κατανοητά.» Ε. Χουάιτ, Β.Χ. σ. 90.

**Ερωτήσεις για συζήτηση**

`1.	 Γιατί είναι σημαντικό το να έχουμε τη συμπεριφορά που μελετήσαμε αυτήν την εβδομάδα, για την σωστή κατανόηση της Αγίας Γραφής; Ποια άλλα χαρακτηριστικά είναι σημαντικό να έχουμε για την σωστή κατανόηση των Γραπτών;`

`2.	 Γιατί δεν πρέπει να μας εκπλήσσει το γεγονός ότι στην Αγία Γραφή υπάρχουν σημεία δύσκολα και δυσνόητα; Άλλωστε, και τόσα πράγματα στον φυσικό κόσμο δεν είναι δύσκολο να εξηγηθούν;`

`3.	 Πώς μπορούμε ως Αντβεντιστές να απαντήσουμε στο ερώτημα που τίθεται στο Λουκ. 23:43, όπου ο Ιησούς λέει στον ληστή ότι θα είναι μαζί του στον ουρανό εκείνη την ημέρα; Πώς μπορούν οι περικοπές στο Ιωάν. 20:17, Εκκλ. 9:5 και Α’ Κορ. 15:16-20 να μας βοηθήσουν να κατανοήσουμε αυτό το θέμα;`