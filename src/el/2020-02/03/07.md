---
title:  Περαιτέρω Μελέτη
date:  17/04/2020
---

Διαβάστε Ε. Χουάιτ, Ζ.Χ. σ. 43-49, 85,96.

«Οι άνθρωποι θεωρούν ότι είναι σοφότεροι από τον Λόγο του Θεού, σοφότεροι ακόμη και από τον Θεό, και αντί να στέκονται στο αμετακίνητο θεμέλιο και να εξετάζουν τα πάντα με τον Λόγο του Θεού, εξετάζουν τον Λόγο με τις δικές τους απόψεις για την επιστήμη και τη φύση, και εάν δεν συμφωνεί με τις δικές τους επιστημονικές απόψεις, θεωρείται αναξιόπιστος.» Ε. Χουάιτ, Signs of the Times, 27 March 1884, σ. 1.

«Εκείνοι που γνωρίζουν καλύτερα τη σοφία και τον σκοπό του Θεού όπως αποκαλύπτονται στο Λόγο Του, γίνονται άνδρες και γυναίκες ισχυρής διάνοιας, και αποτελεσματικότεροι εργάτες έχοντας ως μεγάλο Δάσκαλο τον Ιησού Χριστό… ο Χριστός έδωσε στο λαό Του την αλήθεια, και όλοι καλούνται να έχουν κάποιο μέρος στην γνωστοποίησή της στον κόσμο… Δεν μπορεί να υπάρχει καθαγιασμός χωρίς την αλήθεια, τον Λόγο. Πόσο σημαντικό είναι λοιπόν να γίνει κατανοητός από όλους!» Ε. Χουάιτ, Fundamentals of Christian Education, σ. 432.

**Ερωτήσεις για συζήτηση**

`1.	 Εφόσον ο Ιησούς, οι συγγραφείς των Ευαγγελίων, και ο Παύλος θεωρούσαν τα γραπτά της Παλαιάς Διαθήκης ως τον Λόγο του Θεού, γιατί οι περισσότερες σύγχρονες απόψεις για την Αγία Γραφή είναι εσφαλμένες και γιατί δεν πρέπει να παρασυρθούμε από αυτά τα επιχειρήματα, ανεξαρτήτως ποιος τα διδάσκει;`

`2.	 Πολλοί σύγχρονοι σχολιαστές της Αγίας Γραφής, επηρεασμένοι από τον σκεπτικισμό, αρνούνται την εξαήμερη Δημιουργία και αποδέχονται την θεωρία της εξέλιξης δισεκατομμυρίων χρόνων. Δεν δέχονται την ύπαρξη του αναμάρτητου Αδάμ στον αναμάρτητο κόσμο. Επίσης αρνούνται την παγκόσμια έκταση του Κατακλυσμού, ακόμη και τον Αβραάμ ως ιστορική προσωπικότητα. Κάποιοι δεν δέχονται την ιστορία της Εξόδου, και άλλοι απορρίπτουν τα θαύματα του Ιησού και την σωματική Του ανάσταση. Κάποιοι δεν δέχονται τις προφητείες για μελλοντικά γεγονότα. Από τα παραπάνω, τι βλέπουμε ότι γίνεται όταν οι άνθρωποι αρχίζουν να αμφιβάλλουν για την εξουσία και την αυθεντικότητα της Αγίας Γραφής; Πώς μπορούμε να βοηθήσουμε ανθρώπους σαν και αυτούς να κατανοήσουν την αλήθεια;`

`3.	 Πώς κατανοούμε τη θεοπνευστία των Γραπτών, ακόμη και των περικοπών που δεν έχουν άμεση εφαρμογή στη ζωή μας σήμερα;`