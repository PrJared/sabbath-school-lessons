---
title:  Ο Ιησους Και Η Προελευση Και Η Ιστορια
date:  15/04/2020
---

Ο Ιησούς δίδαξε πως η Αγία Γραφή είναι ο Λόγος του Θεού με την έννοια πως το περιεχόμενό της είναι συνώνυμο με αυτά που λέει ο Θεός. Η προέλευσή της είναι από τον Θεό, γι’ αυτό και έχει εξουσία για κάθε πτυχή της ζωής. Ο Θεός σε όλη την ιστορία αποκάλυψε το θέλημά Του στους ανθρώπους μέσω της Αγίας Γραφής. Για παράδειγμα, στο Ματθ. 19:4,5, ο Ιησούς αναφέρεται σε μία περικοπή που γράφτηκε από τον Μωυσή, λέγοντας: «Δεν ανεγνώσατε ότι ο πλάσας απ' αρχής… είπεν, Ένεκεν τούτου θέλει αφήσει άνθρωπος τον πατέρα και την μητέρα.» Αντί «Η Γραφή λέει», ο Ιησούς είπε «ο πλάσας απ' αρχής… είπεν» προσδίδοντας στον Δημιουργό τα λόγια που ο αφηγητής της Γένεσης έγραψε. Για την ακρίβεια ο Θεός είναι Εκείνος που έκανε αυτήν τη δήλωση, και ας γράφτηκε από τον Μωυσή.

**Διαβάστε τα παρακάτω εδάφια. Πώς κατανοούσε ο Ιησούς τα ιστορικά πρόσωπα και γεγονότα της Αγίας Γραφής;**

`Ματθ. 12:3,4`

`Μαρκ. 10:6-8`

`Λουκ. 4:25-27`

`Λουκ. 11:51`

`Ματθ. 24:38`

Ο Ιησούς αναφερόταν πάντα στα πρόσωπα, τα μέρη και τα συμβάντα της Παλαιάς Διαθήκης ως ιστορικά γεγονότα. Αναφέρθηκε στα δύο πρώτα κεφάλαια της Γένεσης, στον Άβελ στη Γέν. 4, στον Δαβίδ που έφαγε τους άρτους της προθέσεως, στον Ελισσαιέ, και σε άλλα ιστορικά πρόσωπα. Αναφέρθηκε επανειλημμένως στα βάσανα των προφητών των περασμένων αιώνων (Ματθ. 5:12, 13:57, 23:34-36, 6:4). Σε ένα προειδοποιητικό μήνυμα, ο Ιησούς αναφέρθηκε και στις ημέρες του Νώε: «Διότι καθώς εν ταις ημέραις ταις προ του κατακλυσμού ήσαν τρώγοντες και πίνοντες, νυμφευόμενοι και νυμφεύοντες, έως της ημέρας καθ' ην ο Νώε εισήλθεν εις την κιβωτόν▪ και δεν ενόησαν, εωσού ήλθεν ο κατακλυσμός, και εσήκωσε πάντας▪ ούτω θέλει είσθαι και η παρουσία του Υιού του ανθρώπου» (Ματθ. 24:38,39). Είναι φανερό ότι ο Ιησούς αναφέρθηκε στην κρίση αυτή του Θεού ως ένα ιστορικό γεγονός.

`ΣΚΕΨΗ: Επειδή ο Ίδιος ο Ιησούς αναφέρθηκε στα παραπάνω πρόσωπα ως ιστορικές προσωπικότητες, τι μας δείχνει αυτό για τη δύναμη του Σατανά να εξαπατά, από τη στιγμή που η πλειοψηφία των ανθρώπων, και πολύ Χριστιανοί, αμφισβητούν την ύπαρξή τους; Γιατί δεν πρέπει ποτέ να πέσουμε σε αυτήν την παγίδα;`