---
title:  Οι Αποψεις Του Ιησου Και Των Αποστολων
date:  11/04/2020
---

> <p>Εδαφιο Μνημης</p>
>  «Ο δε αποκριθείς είπεν, Είναι γεγραμμένον, ‘’Με άρτον μόνον δεν θέλει ζήσει ο άνθρωπος, αλλά με πάντα λόγον εξερχόμενον διά στόματος Θεού.’’» Ματθαίον 4:4.

### Για τη μελέτη αυτής της εβδομάδας, διαβάστε
Ματθ. 4:1-11, 22:37-40, Λουκά 24:13-35, 44, 45, 4:25-27, Πράξεις 4:24-26.

Δυστυχώς στην μεταμοντέρνα εποχή η Αγία Γραφή εξετάζεται υπό το φακό της φιλοσοφίας, η οποία αμφισβητεί τόσο την έμπνευση όσο και την εξουσία της Αγίας Γραφής. Για την ακρίβεια, πιστεύεται ότι η Αγία Γραφή αποτελείται από ιδέες ανθρώπων που έζησαν σε έναν πρωτόγονο πολιτισμό οι οποίοι δεν ήταν σε θέση να κατανοήσουν τον κόσμο όπως εμείς σήμερα. Την ίδια στιγμή, το υπερφυσικό στοιχείο υποβαθμίζεται ή εξαφανίζεται εντελώς από την εικόνα, μετατρέποντας έτσι την Αγία Γραφή σε ένα έγγραφο που δεν αποτυπώνει την άποψη του Θεού για τον άνθρωπο, αλλά την άποψη του ανθρώπου για τον Θεό. Και ως αποτέλεσμα, για πολλούς στην εποχή του Δαρβινισμού και της σύγχρονης φιλοσοφίας, η Αγία Γραφή θεωρείται άσχετη.

Ωστόσο, εμείς απορρίπτουμε εντελώς αυτήν τη θέση. Στην Καινή Διαθήκη βλέπουμε πώς μπορούμε να μελετήσουμε συνολικά την Αγία Γραφή από τον τρόπο που ο Ιησούς και οι απόστολοι κατανοούσαν την Παλαιά Διαθήκη, το μέρος της Γραφής που υπήρχε εκείνη την εποχή. Πώς σχετίζονταν με τα πρόσωπα, τα μέρη και τα γεγονότα που περιγράφονται σ’ αυτήν; Ποιες ήταν οι υποθέσεις και οι ερμηνευτικές μέθοδοι που χρησιμοποιούσαν; Ας τους ακολουθήσουμε λοιπόν και ας αντιπαραβάλλουμε τον τρόπο που αντιμετώπιζαν την Αγία Γραφή, με τις απόψεις των ανθρώπων που δεν είναι εμπνευσμένοι και οι εικασίες τους οδηγούν στον σκεπτικισμό και στην αμφιβολία για τον Λόγο του Θεού.