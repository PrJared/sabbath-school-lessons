---
title:  Γλωσσα Κειμενο Και Πλαισια
date:  09/05/2020
---

> <p>Εδαφιο Μνημης</p>
>  «Λάβετε τούτο το βιβλίον του νόμου, και θέσατε αυτό εις τα πλάγια της κιβωτού της διαθήκης Κυρίου του Θεού σας, και θέλει είσθαι εκεί εις μαρτύριον κατά σου.» Δευτερονόμιον 31:26.

### Για τη μελέτη αυτής της εβδομάδας, διαβάστε
Δευτ. 32:46,47, Α’ Βασ. 3:6, Αρ. 6:24-26, Γέν. 1:26,27, 2:15-23, 15:1-5.

Στον κόσμο μας σήμερα υπάρχουν περισσότερες από 6.000 γλώσσες. Ολόκληρη η Αγία Γραφή έχει μεταφραστεί σε περισσότερες από 600 γλώσσες, ενώ η Καινή Διαθήκη και κάποια μέρη της Αγίας Γραφής έχουν μεταφραστεί σε περισσότερες από 2.500 γλώσσες. Αν και πολλές, είναι λιγότερες από τις μισές γνωστές γλώσσες σήμερα. Περίπου 1,5 δισεκατομμύρια άνθρωποι δεν έχουν στη διάθεση τους την Αγία Γραφή στη μητρική τους γλώσσα. Παρότι υπάρχει ακόμη πολύ έργο να γίνει, οι Βιβλικές εταιρίες βοήθησαν ώστε περίπου 6 δισεκατομμύρια άνθρωποι να μπορούν να διαβάσουν την Αγία Γραφή.

Και είμαστε πραγματικά ευλογημένοι που έχουμε το προνόμιο να μελετάμε την Αγία Γραφή στη γλώσσα μας! Συχνά το θεωρούμε ως κάτι το δεδομένο και ξεχνάμε ότι πολλοί δεν έχουν στη διάθεσή τους την Αγία Γραφή, ενώ για αιώνες η Αγία Γραφή στην Ευρώπη ήταν απαγορευμένη για τον λαό. Χάρη του τυπογραφείου και της Μεταρρύθμισης, αυτό δεν ισχύει πλέον. Εμείς που έχουμε την Αγία Γραφή κοιτάζουμε πώς να πληρωθούμε με Άγιο Πνεύμα, να μάθουμε να μελετούμε τον Λόγο και να γνωρίσουμε τον Κύριο που φανερώνεται στις σελίδες του.