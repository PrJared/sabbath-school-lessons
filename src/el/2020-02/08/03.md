---
title:  Οι Ημερες Της Δημιουργιας
date:  18/05/2020
---

Τα τελευταία χρόνια υπάρχει η άποψη ότι η εβδομάδα της Δημιουργίας δεν ήταν κυριολεκτική αλλά μεταφορική, ορισμένοι μάλιστα πιστεύουν ότι πρόκειται για μύθο. Η άποψη αυτή ξεκίνησε με τη θεωρία της εξέλιξης, σύμφωνα με την οποία χρειάστηκαν μεγάλες χρονικές περίοδοι για την ανάπτυξη της ζωής στον πλανήτη Γη.

`Τι μας διδάσκει η Αγία Γραφή πάνω σ’ αυτό; Γιατί οι μέρες της δημιουργίας στη Γεν. 1:πρέπει να γίνουν κατανοητές ως κυριολεκτικές και όχι μεταφορικές; Διαβάστε Γεν. 1:3-5 και Έξ. 20:8-11. Πώς χρησιμοποιείται ο όρος «ημέρα» σ’ αυτές τις περικοπές;`

Η Εβραϊκή λέξη yom, «μέρα» χρησιμοποιείται στην αφήγηση της Δημιουργίας και αντιπροσωπεύει μία κυριολεκτική μέρα. Πουθενά στην αφήγηση της Δημιουργίας δεν φαίνεται πως η μέρα πρέπει να θεωρηθεί κάτι άλλο εκτός από κυριολεκτική. Ακόμη και οι σχολιαστές που δεν το πιστεύουν, αναγκάζονται να ομολογήσουν ότι στην πρόθεση του συγγραφέα ήταν οι μέρες να είναι κυριολεκτικές. Είναι ενδιαφέρον το ότι ο Ίδιος ο Θεός κατονομάζει αυτήν την πρώτη χρονική περίοδο (Γεν. 1:5). Η ημέρα (yom), ορίζεται με τη φράση, «Και έγεινεν εσπέρα και έγεινε πρωί» (Γεν. 1:5,8 κτλ). Η λέξη είναι στον ενικό αριθμό και αυτό δείχνει ότι πρόκειται για μία μέρα. Επομένως, οι επτά μέρες της Δημιουργίας πρέπει να κατανοηθούν ως μία ολοκληρωμένη χρονική περίοδος, ξεκινώντας από τον απόλυτο αριθμό echad (ένα) και ακολουθούμενη από τους τακτικούς αριθμούς (δύο, τρία, τέσσερα κτλ.). Έτσι έχουμε τη σειρά των ημερών με κολοφώνα την έβδομη ημέρα. Δεν υπάρχει καμία ένδειξη στη χρήση των όρων ή στην αφήγηση ότι υπάρχει κάποιο κενό μεταξύ των ημερών. Οι επτά μέρες της Δημιουργίας είναι επτά μέρες όπως της ξέρουμε σήμερα. Επιπλέον, η κυριολεκτική σημασία των ημερών φαίνεται και από την τέταρτη εντολή την οποία ο Θεός έγραψε με το χέρι Του, καθώς σ’ αυτήν φαίνεται πως η έβδομη ημέρα, το Σάββατο, βασίζεται στη σειρά μιας κυριολεκτικά εφταήμερης Δημιουργίας.

`ΣΚΕΨΗ: Η Δημιουργία στη Γένεση δεν είναι η μοναδική δημιουργία στην Αγία Γραφή. Υπάρχει και η αναδημιουργία όταν, στην Δευτέρα Παρουσία, ο Θεός θα μεταμορφώσει το θνητό σε αθάνατο, «εν μια στιγμή, εν ριπή οφθαλμού, εν τη εσχάτη σάλπιγγι» (Α’Κορ. 15:52). Εφόσον ο Θεός μπορεί να κάνει αυτό το έργο αμέσως στην αναδημιουργία, γιατί χρειάστηκε δισεκατομμύρια χρόνια για την πρώτη δημιουργία, όπως διδάσκει ο θεϊστικός εξελικτισμός (ή θεωρητική εξέλιξη);`