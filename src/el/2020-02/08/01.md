---
title:  Δημιουργια Η Γενεση Ως Θεμελιο Μερος Α
date:  16/05/2020
---

> <p>Εδαφιο Μνημης</p>
>  «Εν αρχή ήτο ο Λόγος, και ο Λόγος ήτο παρά τω Θεώ, και Θεός ήτο ο Λόγος. Ούτος ήτο εν αρχή παρά τω Θεώ. Πάντα δι' αυτού έγειναν▪ και χωρίς αυτού δεν έγεινεν ουδέ έν, το οποίον έγεινεν. Εν αυτώ ήτο ζωή, και η ζωή ήτο το φως των ανθρώπων.» Ιωάννην 1:1-4.

### Για τη μελέτη αυτής της εβδομάδας, διαβάστε
Ιωάν. 1:1-3, Γέν. 1:3-5, Έξ. 20:8-11, Αποκ. 14:7, Ματθ. 19:3-6, Ρωμ. 5:12.

Τα πρώτα κεφάλαια της Γένεσης είναι θεμελιώδη για όλη την Αγία Γραφή. Οι σημαντικότερες διδασκαλίες ή τα δόγματα της Γραφής βασίζονται σ’ αυτά τα κεφάλαια. Εδώ βλέπουμε την Θεότητα να εργάζεται σε απόλυτη αρμονία ως ο Πατέρας, ο Υιός (Ιωάν. 1:1-3, Εβρ. 1:1,2) και το Άγιο Πνεύμα (Γεν. 1:2) δημιουργώντας τον κόσμο και τα πάντα σ’ αυτόν, με κολοφώνα την ανθρωπότητα (Γεν. 1:26-28). Εδώ βλέπουμε επίσης για το Σάββατο (Γέν. 2:1-3), την προέλευση του κακού (Γεν. 3), μαθαίνουμε για τον Μεσσία και το σχέδιο της σωτηρίας (Γέν. 3:15), τον Κατακλυσμό (Γεν. 6-9), την διαθήκη (Γεν. 1:28, 2:2,3,15-17, 9:9-17, 15), τον διαχωρισμό των γλωσσών και των λαών (Γεν. 10, 11), και τις γενεαλογίες που είναι η δομή της Βιβλικής χρονολογίας από την Δημιουργία μέχρι τον Αβραάμ (Γεν. 5:και 11). Εν τέλει, βλέπουμε τη δύναμη του προφορικού λόγου του Θεού (Γεν. 1:3, Β’Τιμ. 3:16, Ιωάν. 17:17), τη φύση της ανθρωπότητας (Γεν. 1:26-28), τον χαρακτήρα του Θεού (Ματθ. 10:29,30), τον γάμο μεταξύ ανδρός και γυναικός (Γεν. 1:27,28, 2:18, 21-25), την διαχείριση της γης και των πηγών της (Γεν. 1:26, 2:15,19) και την υπόσχεση για μία νέα δημιουργία (Ησ. 65:17, 66:22, Αποκ. 21:1). Όλα αυτά βασίζονται σ’ αυτά τα πρώτα κεφάλαια που θα μελετήσουμε αυτήν και την επόμενη εβδομάδα.