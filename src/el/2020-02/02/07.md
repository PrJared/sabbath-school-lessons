---
title:  Περαιτέρω Μελέτη
date:  10/04/2020
---

Όσο σημαντική κι αν είναι η Αγία Γραφή για την πίστη μας, χωρίς την επιρροή του Αγίου Πνεύματος στην καρδιά και στο νου μας, δεν θα υπάρχει κανένα πνευματικό όφελος.

«Στο λόγο Του ο Θεός χορήγησε στους ανθρώπους την απαραίτητη για τη σωτηρία τους γνώση. Οι Άγιες Γραφές πρέπει να γίνονται αποδεκτές σαν αυθεντική και αλάθητη αποκάλυψη του θελήματός Του. Αποτελούν τον κανόνα του χαρακτήρα, τον αποκαλυπτή των διδαχών και τον έλεγχο της πείρας… Το γεγονός όμως ότι ο Θεός απεκάλυψε το θέλημά Του μέσο του λόγου Του στους ανθρώπους δεν αποκλείει τη συνεχή παρουσία και καθοδήγηση του Αγίου Πνεύματος. Αντίθετα, το Πνεύμα το έχει υποσχεθεί ο Σωτήρας μας για να διανοίξει το λόγο στους δούλους Του και να τους τον καταστήσει φωτεινό και εφαρμόσιμο στη διδαχή του. Και εφόσον η Βίβλος είναι εμπνευσμένη από το Πνεύμα του Θεού, είναι αδύνατο οι διδασκαλίες του Πνεύματος να αντιτίθενται προς τις διδασκαλίες του λόγου.» Ε. Χουάιτ, Τ.Π.Σ. σ. v.

**Ερωτήσεις για συζήτηση**

`1.	 Γιατί ο Θεός φανερώνει τον χαρακτήρα και το θέλημά Του σε εμάς; Γιατί το χρειαζόμαστε;`

`2.	 Πώς φανερώνεται ο Θεός; Ο Θεός χρησιμοποιεί διάφορα μέσα για να αποκαλύψει κάποια στοιχεία για τον εαυτό Του. Το κάνει γενικά μέσα από τη φύση, αλλά πιο συγκεκριμένα μέσα από όνειρα (Δαν. 7:1), οράματα (Γέν. 15:1), σημεία (Α’ Βασ. 18:24,38), και μέσω του Υιού Του Ιησού Χριστού (Εβρ. 1:1,2). Έχει φανερωθεί ο Θεός σε εσάς προσωπικά; Μοιραστείτε την εμπειρία σας.`

`3.	 Ορισμένοι σχολιαστές της Αγίας Γραφής απορρίπτουν πολλές από τις διδασκαλίες της γιατί θεωρούν ότι είναι μύθοι. Διδασκαλίες όπως η ιστορία της Δημιουργίας, ο Αδάμ και η Εύα, η Έξοδος, και οι ιστορίες του Δανιήλ είναι μερικά μόνο παραδείγματα (της Παλαιάς Διαθήκης) διδασκαλιών που εκλαμβάνονται ως φανταστικές ιστορίες που αποσκοπούν να διδάξουν πνευματικές αλήθειες. Αυτό γίνεται όταν οι άνθρωποι κρίνουν τον Λόγο του Θεού. Τι μας δείχνει αυτό για το πόσο επικίνδυνη είναι μία τέτοια συμπεριφορά;`

`4.	 Ο Θεός φανέρωσε το θέλημά Του στην Αγία Γραφή με έντονο τρόπο. Ωστόσο, θέλει τη βοήθειά μας για τη μετάδοση του θελήματός Του και των καλών νέων της σωτηρίας μέσω του Ιησού Χριστού μόνο. Όταν οι άνθρωποι μας παρατηρούν τι εικόνα του Θεού έχουν μέσα από εμάς και τη συμπεριφορά μας;`