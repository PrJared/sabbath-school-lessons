---
title:  Ο Γραπτος Λογος Του Θεου
date:  07/04/2020
---

`«Και είπε Κύριος προς τον Μωϋσήν, Γράψον εις σεαυτόν τους λόγους τούτους• διότι κατά τους λόγους τούτους έκαμα διαθήκην προς σε, και προς τον Ισραήλ» (Έξ. 34:27). Γιατί ο Κύριος ζήτησε από τον Μωυσή να γράψει αυτά τα λόγια και δεν αρκέστηκε μόνο στην προφορική μεταφορά τους στον λαό; Ποιο είναι το προφανές πλεονέκτημα του Γραπτού Λόγου;`

Ο Θεός που δημιούργησε τις ανθρώπινες γλώσσες έδωσε την ικανότητα σε ορισμένους ανθρώπους να μεταφέρουν τις Θεϊκά αποκεκαλυμμένες αλήθειες και θεόπνευστες σκέψεις με έναν έμπιστο και αξιόπιστο τρόπο. Γι’ αυτό δεν πρέπει να μας εκπλήσσει το γεγονός ότι ο Θεός πρόσταξε τους Βιβλικούς συγγραφείς να μεταφέρουν τις οδηγίες και τις αποκαλύψεις Του γραπτώς.

**Τι μας διδάσκουν τα παρακάτω εδάφια για την έγγραφη Αποκάλυψη;**

`Έξ. 17:14, 24:4`

`Ναυή 24:26`

`Ιερ. 30:2`

`Αποκ. 1:11,19, 21:5, 22:18,19`

Γιατί ο Θεός πρόσταξε τα μηνύματά Του να καταγράφονται; Η προφανής απάντηση είναι για να μην ξεχαστούν εύκολα. Τα γραπτά λόγια της Αγίας Γραφής συνεχώς μας παραπέμπουν στον Θεό και στο θέλημά Του. Ένα γραπτό κείμενο μπορεί πιο εύκολα να διατηρηθεί και είναι πιο αξιόπιστο από τα προφορικά μηνύματα που πρέπει να ειπωθούν ξανά και ξανά. Ο Γραπτός Λόγος, ο οποίος μπορεί να έχει πολλά αντίτυπα, γίνεται ευκολότερα προσβάσιμος σε περισσότερους ανθρώπους σε σχέση με τον προφορικό. Τέλος, προφορικά μπορούμε να απευθυνθούμε σε περιορισμένο αριθμό ανθρώπων, σε μία συγκεκριμένη ώρα, σε ένα συγκεκριμένο μέρος, εν αντιθέσει με τον γραπτό λόγο που μπορεί να αναγνωσθεί από αμέτρητους αναγνώστες σε διαφορετικά μέρη και ηπείρους, και να είναι ευλογία και για τις μετέπειτα γενιές. Επίσης, εάν κάποιοι δεν μπορούν να διαβάσουν, υπάρχουν άλλοι που μπορούν να τους διαβάσουν τα γραπτά.