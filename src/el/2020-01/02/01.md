---
title:  Απο Την Ιερουσαλημ Στη Βαβυλωνα
date:  04/01/2020
---

> <p>Εδαφιο Μνημης</p>
> «Και εις τους τέσσαρας τούτους νεανίσκους έδωκεν ο Θεός γνώσιν και σύνεσιν εις πάσαν μάθησιν και σοφίαν, και κατέστησε τον Δανιήλ νοήμονα εις πάσαν όρασιν και ενύπνιον.» Δανιήλ 1:17.

### Για τη μελέτη αυτής της εβδομάδας, διαβάστε
B’Βασ. 21:10–16, Δαν. 1, Γαλ. 2:19,20, Ματθ. 16:24–26, Β’Κορ. 4:17, Ιακ. 1:5.

Η Αγία Γραφή δεν αποφεύγει να μιλήσει για τις αδυναμίες της πεσμένης ανθρωπότητας. Από τη Γένεση 3:και μετά, η ανθρώπινη αμαρτία και τα θλιβερά αποτελέσματά της παρουσιάζονται απροκάλυπτα. Ταυτόχρονα, όμως, αναφέρονται περιπτώσεις ατόμων που εκδηλώνουν μεγάλη πίστη στον Θεό, ακόμα και όταν έρχονται αντιμέτωποι με ισχυρές πιέσεις που έχουν σκοπό να κλονήσουν την πίστη τους. Ορισμένα από τα πιο χαρακτηριστικά παραδείγματα τέτοιας πιστότητας αναφέρονται στο βιβλίο του Δανιήλ.

Ωστόσο, καθώς μελετάμε τον Δανιήλ, ας έχουμε κατά νου ότι ο αληθινός ήρωας αυτού του βιβλίου είναι ο Θεός. Είμαστε τόσο συνηθισμένοι σε ιστορίες που τονίζουν την πίστη του Δανιήλ και των φίλων του, που μπορεί να ξεχάσουμε να εξυμνήσουμε την πιστότητα Εκείνου που καθοδήγησε και στήριξε τους τέσσερις νέους καθώς έρχονταν αντιμέτωποι με τη δύναμη και τους πειρασμούς της Βαβυλωνιακής Αυτοκρατορίας. Το να είσαι πιστός στον τόπο σου αποτελεί ήδη μια πρόκληση, πόσο μάλλον όταν έχεις ως επιπλέον επιβαρυντικό παράγοντα την πίεση μιας ξένης εξουσίας, πολιτισμού, και θρησκείας. Οι πρωταγωνιστές μας όμως αντιμετωπίζουν τις προκλήσεις επειδή, όπως ο απόστολος Παύλος, «εξεύρουν εις τίνα επίστευσαν» (Β’Τιμ. 1:12), τον Οποίον και εμπιστεύτηκαν.