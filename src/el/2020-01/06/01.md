---
title:  Απο Την Αλαζονεια Στην Καταστροφη
date:  01/02/2020
---

> <p>Εδαφιο Μνημης</p>
> «Και αυτός μεταβάλλει τους καιρούς και τους χρόνους∙ καθαιρεί βασιλείς, και καθιστά βασιλείς∙ δίδει σοφίαν εις τους σοφούς, και γνώσιν εις τους συνετούς» Δανιήλ 2:21.

### Για τη μελέτη αυτής της εβδομάδας, διαβάστε
Δαν. 5, Αποκ. 17:4–6, Ψαλ. 96:5, Κολ. 1:15–17, Ρωμ. 1:16–32, Εκκλ. 8:11, Αποκ. 14:8.

Στο Δανιήλ 5, η Αγία Γραφή μας δίνει ένα ισχυρό παράδειγμα ανθρώπου του οποίου η ζωή τελειώνει με εκπληκτικά δραματικό τρόπο. Αν και χρειάστηκε καιρός μέχρι ο Ναβουχοδονόσορ να διδαχθεί το μάθημά του, τουλάχιστον διδάχθηκε. Ο εγγονός του ο Βαλτάσαρ όμως, όχι. Χρησιμοποιεί και βεβηλώνει τα σκεύη του ναού σε ένα ξέφρενο συμπόσιο στο παλάτι. Μια τέτοια πράξη ιεροσυλίας ισοδυναμεί, όχι μόνο με πρόκληση προς τον Θεό, αλλά με επίθεση στον Ίδιο τον Θεό. Έτσι, ο Βαλτάσαρ γεμίζει το ποτήρι των αδικιών του, ενεργώντας παρόμοια με το μικρό κέρας (δείτε Δανιήλ 8), που επιτέθηκε στα θεμέλια του αγιαστηρίου του Θεού. Αποσύροντας την εξουσία από τον Βαλτάσαρ, ο Θεός προεικονίζει το τέλος που θα φέρει στους εχθρούς του λαού Του τις έσχατες μέρες. Τα γεγονότα που αναφέρονται στο Δανιήλ 5:έλαβαν χώρα το 539 π.Χ., τη νύχτα που έπεσε η Βαβυλώνα από τον Μηδοπερσικό στρατό. Στο σημείο αυτό εμφανίζεται η μετάβαση από τον χρυσό στο ασήμι, όπως προελέχθη στο Δανιήλ 2. Για άλλη μια φορά είναι ολοφάνερο ότι ο Θεός έχει τον έλεγχο των υποθέσεων του κόσμου.