---
title:  Ενας Απροσκλητος Επισκεπτης
date:  03/02/2020
---

`Διαβάστε Δαν. 5:5-8. Τι συμβαίνει και γιατί αντιδρά έτσι ο βασιλιάς; Με ποιους τρόπους αυτή η αφήγηση σχετίζεται με το Δανιήλ 2:και γιατί ο παραλληλισμός αυτός είναι σημαντικός; (Δείτε Ψαλμοί 96:5, Κολ.1:15-17.)`

Όπως και ο Ναβουχοδονόσορ σε προηγούμενες κρίσιμες καταστάσεις (Δαν. 2:2, Δαν. 4:7), ο Βαλτσάσαρ καλεί τους σοφούς, τους Χαλδαίους και τους μάντεις να εξηγήσουν τη μυστηριώδη γραφή. Τους υπόσχεται εξαιρετικές αμοιβές: (1) βαθυκόκκινο ένδυμα, ένα χρώμα που φορούσαν στην αρχαιότητα οι βασιλείς (Εσθήρ 8:15), (2) χρυσή αλυσίδα, η οποία ήταν ένδειξη υψηλής κοινωνικής θέσης (Γέν. 41:42), και (3) τη θέση του τρίτου κυβερνήτη στο βασίλειο. Η τελευταία αυτή αμοιβή αντικατοπτρίζει επακριβώς τις ιστορικές συνθήκες της Βαβυλώνας εκείνη την εποχή. Επειδή ο Βαλτάσαρ ήταν ο δεύτερος ηγέτης ως συμβασιλέας με τον πατέρα του Ναβονίδη, προσφέρει τη θέση του τρίτου ηγεμόνα. Παρόλες τις δελεαστικές ανταμοιβές, οι σοφοί για άλλη μια φορά αποτυγχάνουν να δώσουν μια εξήγηση.

Σε αποκορύφωμα των αμαρτιών του, ο βασιλιάς αναζητά σοφία σε λάθος κατεύθυνση. Οι σοφοί της Βαβυλώνας δεν μπορούν να αποκαλύψουν τη σημασία του μηνύματος. Αν και είναι γραμμένο στη δική τους γλώσσα, την αραμαϊκή, δεν μπορούν να καταλάβουν το νόημα των λέξεων. Η περίπτωση αυτή μας θυμίζει τα λόγια του Κυρίου μέσω του Ησαΐα: «Διότι η σοφία των σοφών αυτού θέλει χαθή, και η σύνεσις των συνετών αυτού θέλει κρυφθή» (Ησ. 29:14). Επίσης, ο απόστολος Παύλος δηλώνει: «Πού ο σοφός; Πού ο γραμματεύς; Πού ο συζητητής του αιώνος τούτου; Δεν εμώρανεν ο Θεός την σοφίαν του κόσμου τούτου;» (Α’ Κορ. 1:20,21).

Ορισμένες αλήθειες είναι πολύ σημαντικές για να μπορέσει ο άνθρωπος να τις εξηγήσει. Αυτός είναι ο λόγος για τον οποίο ο Ίδιος ο Θεός αποκαλύπτει αυτές τις αλήθειες σε εμάς.

`ΣΚΕΨΗ: Σκεφτείτε την επιβράβευση για την εξήγηση του μηνύματος, τα γεγονότα που σύντομα θα ακολουθούσαν και πόσο άχρηστα τελικά θα ήταν αυτά τα δώρα. Πώς φαίνεται στην περίπτωση αυτή το πόσο πρόσκαιρα είναι τα πράγματα στον κόσμο και γιατί πρέπει πάντα να έχουμε υπόψη μας την προοπτική της αιωνιότητας σε όλα όσα κάνουμε;`