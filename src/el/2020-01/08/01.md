---
title:  Απο Τη Θυελλωδη Θαλασσα Μεχρι Τα Συννεφα Του Ουρανου
date:  15/02/2020
---

> <p>Εδαφιο Μνημης</p>
> «Και η βασιλεία, και η εξουσία, και η μεγαλωσύνη των βασιλειών των υποκάτω παντός του ουρανού, θέλει δοθή εις τον λαόν των αγίων του Υψίστου, του οποίου η βασιλεία είναι βασιλεία αιώνιος, και πάσαι αι εξουσίαι θέλουσι λατρεύσει και υπακούσει εις αυτόν» Δανιήλ ζ’ 27.

### Για τη μελέτη αυτής της εβδομάδας, διαβάστε
Δανιήλ 7/ζ΄, Β’Θεσ. 2:1-12, Ρωμ. 8:1, Μαρκ.13:26, Λουκ. 9:26, Λουκ. 12:8, Α’Τιμ. 2:5

Το όραμα του Δανιήλ 7, που είναι το θέμα μας για αυτήν την εβδομάδα, σχετίζεται με το όνειρο στο Δανιήλ 2. Στο Δανιήλ 7:όμως δίνεται μεγαλύτερη έκταση σε αυτό που αποκαλύφθηκε στο Δανιήλ 2. Πρώτον, το όραμα εμφανίζεται τη νύχτα και απεικονίζει τη θάλασσα αναστατωμένη από τους τέσσερις ανέμους. Το σκοτάδι και το νερό θυμίζουν τη δημιουργία, αλλά εδώ η φύση φαίνεται να είναι κάπως παραμορφωμένη ή σαν να της έχει ασκηθεί επίθεση. Δεύτερον, τα ζώα στο όραμα είναι ακάθαρτα και υβριδικά, γεγονός που δείχνει παραβίαση της δημιουργηθείσας τάξης. Τρίτον, τα ζώα απεικονίζονται ως υπάρξεις που ασκούν κυριαρχία. Έτσι, φαίνεται ότι η εξουσία που ο Θεός έδωσε στον Αδάμ στον κήπο της Εδέμ έχει υποστεί σφετερισμό από αυτές τις δυνάμεις. Τέταρτον, με την έλευση του Υιού του ανθρώπου, η κυριαρχία του Θεού ξαναδίνεται σε εκείνους που δικαιωματικά τους ανήκει. Αυτό που έχασε ο Αδάμ στον κήπο, ο Υιός του Ανθρώπου το ανακτά στην ουράνια κρίση. Η παραπάνω περιγραφή δείχνει με πανοραμικό τρόπο την Βιβλική εικόνα που βρίσκεται στο παρασκήνιο αυτού του εξαιρετικά συμβολικού οράματος. Ευτυχώς, μερικές από τις σημαντικές λεπτομέρειες του οράματος εξηγούνται από τον άγγελο και έτσι μπορούμε να καταλάβουμε τα κύρια σημεία αυτής της εκπληκτικής προφητείας.