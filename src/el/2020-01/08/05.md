---
title:  Η Ελευση Του Υιου Του Ανθρωπου
date:  19/02/2020
---

`Διαβάστε Δαν. 7:13. Ποιος είναι ο Υιός του ανθρώπου και πώς μπορείτε να εξακριβώσετε την ταυτότητά Του; (δείτε επίσης Μάρκ. 13:26, Ματθ. 8:20, Ματθ. 9:6, Λουκ. 9:26, Λουκ. 12:8).`

Καθώς η εκδίκαση εκτυλίσσεται, μία σημαντικότερη μορφή εισέρχεται στη σκηνή: ο Υιός του ανθρώπου. Ποιός είναι αυτός; Πρώτον, ο Υιός του ανθρώπου παρουσιάζεται ως μια ιδιαίτερη ουράνια ύπαρξη. Αλλά όπως δηλώνει ο τίτλος, εμφανίζει επίσης και ανθρώπινα χαρακτηριστικά. Με άλλα λόγια, είναι ο Θεάνθρωπος που έρχεται να διαδραματίσει ενεργό ρόλο στην κρίση. Δεύτερον, ο Υιός του ανθρώπου που έρχεται «μετά των νεφελών του ουρανού» είναι μια γνωστή απεικόνιση της Δευτέρας Παρουσίας στην Καινή Διαθήκη. Ωστόσο, στο Δαν. 7:13, ο Υιός του ανθρώπου δεν απεικονίζεται να έρχεται από τον ουρανό στη γη, αλλά μετακινείται στον ουρανό οριζοντίως από το ένα μέρος στο άλλο για να εμφανιστεί ενώπιον του Παλαιού των Ημερών. Τρίτον, η απεικόνιση του Υιού του ανθρώπου που έρχεται μέσα στα σύννεφα του ουρανού υποδεικνύει μια ορατή εμφάνιση του Κυρίου. Αλλά αυτή η εικόνα θυμίζει και τον αρχιερέα ο οποίος περιβεβλημένος από ένα σύννεφο θυμιάματος εισέρχεται στα Άγια των Αγίων την Ημέρα του Εξιλασμού, για να πραγματοποιήσει τον καθαρισμό του αγιαστηρίου.

Ο Υιός του ανθρώπου έχει επίσης βασιλική μορφή. Σε Αυτόν δόθηκε «η εξουσία, και η δόξα, και η βασιλεία, διά να λατρεύωσιν (δουλεύωσιν) αυτόν πάντες οι λαοί, τα έθνη, και αι γλώσσαι» (Δαν. 7:14). Το ρήμα "δουλεύω" (το οποίο είναι γραμμένο στο αρχαίο κείμενο) μπορεί επίσης να μεταφραστεί ως "λατρεύω". Εμφανίζεται εννέα φορές στα κεφάλαια 1-7:(Δαν. 3:12,14,17,18,28, Δαν. 6:16,20, Δαν. 7:14,27) και έχει την έννοια της απόδοσης φόρου τιμής σε θεότητα. Έτσι, ως αποτέλεσμα της προσπάθειας αλλαγής του νόμου του Θεού, το θρησκευτικό σύστημα που εκπροσωπείται από το μικρό κέρας έχει διαφθείρει τη λατρεία που ανήκει στον Θεό. Η κρίση που απεικονίζεται εδώ δείχνει ότι η αληθινή λατρεία τελικά αποκαθίσταται. Η λατρεία που ορίζει ο παπισμός, μεταξύ άλλων, τοποθετεί ένα έκπτωτο ανθρώπινο ον στη θέση του μεσολαβητή μεταξύ του Θεού και της ανθρωπότητας. Ο Δανιήλ δείχνει ότι ο μόνος μεσίτης που μπορεί να αντιπροσωπεύει την ανθρωπότητα ενώπιον του Θεού είναι ο Υιός του ανθρώπου. Όπως λέει η Αγία Γραφή: «Διότι είναι είς Θεός, είς και μεσίτης Θεού και ανθρώπων, άνθρωπος Χριστός Ιησούς.» (Α’Τιμ. β’ 5).

`ΣΚΕΨΗ:  Από όσα έχουμε διαβάσει στην Αγία Γραφή για τη ζωή και το χαρακτήρα του Ιησού, γιατί είναι ιδιαίτερα παρήγορο το να γνωρίζουμε ότι Αυτός είναι το κεντρικό πρόσωπο στην ουράνια κρίση;`