---
title:  Περαιτερω Σκεψη
date:  21/02/2020
---

Με μια γρήγορη ματιά στην ιστορία βλέπουμε ότι μετά την κατάρρευση της Ρωμαϊκής Αυτοκρατορίας, η οποία προήλθε από επιθέσεις βαρβάρων από τον βορρά, ο επίσκοπος της Ρώμης εκμεταλλεύτηκε την ανατροπή τριών βαρβαρικών φυλών και καθιερώθηκε ως η μοναδική δύναμη στη Ρώμη από το 538 μ.Χ. Στην πορεία, υιοθέτησε διάφορες θεσμικές και πολιτικές εξουσίες του Ρωμαίου αυτοκράτορα. Έτσι προέκυψε ο παπισμός που περιβλήθηκε με κοσμική και θρησκευτική εξουσία έως ότου έχασε τη δύναμή του από τον Ναπολέοντα το 1798 μ.Χ. Η αιχμαλωσία τότε του πάπα δεν έφερε τέλος στη Ρώμη, αλλά μία παύση σε εκείνη τη συγκεκριμένη φάση των διωγμών. Ο πάπας όχι μόνο ισχυρίστηκε ότι είναι ο αντιπρόσωπος του Χριστού, αλλά εισήγαγε επίσης πολλά δόγματα και πρακτικές αντίθετες προς την Αγία Γραφή. Το καθαρτήριο πυρ, η εξομολόγηση, η εκκλησιαστική ποινή και η αλλαγή της εντολής του Σαββάτου στην Κυριακή είναι μερικές από τις πολλές αλλαγές του «καιρούς και νόμους» που εισήγαγε ο παπισμός.

«Με τη δική του δύναμη, ο άνθρωπος δεν μπορεί να αντικρούσει τις κατηγορίες του εχθρού. Στέκεται μπροστά στον Θεό με ρούχα μολυσμένα από την αμαρτία, ομολογώντας την ενοχή του. Ο Ιησούς όμως, ο Συνήγορός μας, κάνει μια τελεσφόρα έκκληση για λογαριασμό όλων εκείνων οι οποίοι, με μετάνοια και με πίστη, έχουν αναθέσει τη διαφύλαξη των ψυχών τους σ’ Αυτόν. Υπερασπίζεται την υπόθεσή τους, και με βάση τα ισχυρά επιχειρήματα του Γολγοθά κατατροπώνει τον κατήγορό τους. Η τέλεια υπακοή Του στο νόμο του Θεού Τού έχει δώσει κάθε δύναμη στον ουρανό και στη γη, και από τον Πατέρα Του απαιτεί το έλεος και τη συμφιλίωση για τον ένοχο άνθρωπο. Στον κατήγορο του λαού Του δηλώνει: “Θέλει σε επιτιμήσει ο Κύριος, διάβολε”. “Αυτοί είναι το τίμημα του αίματός Μου”, “δαυλοί απεσπασμένοι από πυρός”. Και σ’ εκείνους πάλι που βασίζονται σ’ Αυτόν με πίστη, χορηγεί τη διαβεβαίωση: “Ιδού, αφήρεσα από σου την ανομίαν σου, και θέλω σε ενδύσει ιμάτια λαμπρά” (Ζαχ. 3:4).» Ε. Χουάιτ, Π.Β., σελ. 404.

**Ερωτησεις για συζητηση**

`1.   Κοιτάξτε ξανά όλα τα χαρακτηριστικά του μικρού κέρατος το οποίο προέρχεται και παραμένει στο τέταρτο θηρίο της Ρώμης. Ποια μοναδική δύναμη προέκυψε από την ειδωλολατρική Ρώμη πολλούς αιώνες πριν, κατέτρεξε το λαό του Θεού, και παραμένει και σήμερα; Γιατί πρέπει αυτή η ξεκάθαρη εξακρίβωση να μας προστατεύσει από τον προβληματισμό για την ταυτότητά του, συμπεριλαμβανομένης της άποψης ότι το μικρό κέρας αναφέρεται σε έναν ειδωλολάτρη Έλληνα βασιλιά που εξαφανίστηκε από την ιστορία περισσότερο από ενάμιση αιώνα πριν την πρώτη έλευση του Ιησού; Πώς θα πρέπει αυτά τα σαφή σημάδια αναγνώρισης να μας προστατεύσουν από την πεποίθηση ότι το μικρό κέρας είναι κάποια μελλοντική δύναμη που μέλλει να εμφανιστεί;`