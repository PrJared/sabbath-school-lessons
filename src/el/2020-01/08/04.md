---
title:  Το Κριτηριον Εκαθισε
date:  18/02/2020
---

Μετά το όραμα των τεσσάρων ζώων και των δραστηριοτήτων του μικρού κέρατος, ο προφήτης βλέπει μια σκηνή κρίσης στον ουρανό (Δαν. 7:9,10,13,14). Καθώς το δικαστήριο συγκαλείται, οι θρόνοι τοποθετούνται και ο Παλαιός των Ημερών παίρνει τη θέση Του. Όπως δείχνει η ουράνια σκηνή, χιλιάδες χιλιάδων ουράνιες υπάρξεις υπηρετούν ενώπιον του Παλαιού των Ημερών, «το κριτήριον εκάθισε, και τα βιβλία ηνεώχθησαν».

Αυτό που είναι σημαντικό να σημειωθεί σχετικά με αυτήν την κρίση είναι ότι συμβαίνει μετά την περίοδο των 1.260 ετών, της δραστηριότητας του μικρού κέρατος (538-1798 μ.Χ., δείτε το μάθημα της Παρασκευής), αλλά πριν από την εγκαθίδρυση της Αιώνιας Βασιλείας του Θεού. Στην πραγματικότητα, τρεις φορές εμφανίζεται στο όραμα αυτή η ακολουθία:

<center>Μικρό κέρας (538-1798 μ.Χ.)</center>

<center>Ουράνια κρίση</center>

<center>Αιώνια Βασιλεία του Θεού</center>

`Διαβάστε Δαν. 7:13,14,21,22,26,27. Πώς η κρίση ωφελεί το λαό του Θεού;`

Η Παλαιά Διαθήκη περιγράφει διάφορες πράξεις κρίσης στη Σκηνή  του Μαρτυρίου και στο Ναό, αλλά το δικαστήριο που αναφέρεται εδώ είναι διαφορετικό. Πρόκειται για μια παγκόσμια δίκη που επηρεάζει όχι μόνο το μικρό κέρας, αλλά και τους αγίους του Υψίστου οι οποίοι τελικά θα λάβουν τη βασιλεία.

Το Δανιήλ 7:δεν περιγράφει την κρίση ούτε δίνει λεπτομέρειες για το ξεκίνημα και το τέλος της. Υπονοεί όμως ότι η εξέταση των υποθέσεων εκτελείται μετά την επίθεση του μικρού κέρατος εναντίον του Θεού και του λαού Του. Το σημείο λοιπόν εδώ που πρέπει να τονίσουμε είναι η έναρξη μιας υπερκόσμιας δίκης. Στο Δανιήλ 8:και 9:θα δούμε πότε θα ξεκινήσει η κρίση και πώς αυτή σχετίζεται με τον καθαρισμό του ουράνιου Αγιαστηρίου, την ουράνια Ημέρα του Εξιλασμού. Είναι σαφές ότι θα έχει προηγηθεί μια κρίση στον ουρανό που θα είναι υπέρ του λαού του Θεού (Δαν. 7:22).

`ΣΚΕΨΗ: Γιατί η κατανόηση του τι πέτυχε ο Ιησούς για εμάς στο σταυρό είναι τόσο σημαντική για να είμαστε ασφαλείς την ημέρα της κρίσης; Τι ελπίδα θα είχαμε χωρίς τον Σταυρό; (Ρωμ. 8:1.)`