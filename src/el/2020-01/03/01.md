---
title:  Απο Το Μυστηριο Στην Αποκαλυψη
date:  11/01/2020
---

> <p>Εδαφιο Μνημης</p>
> «Και ελάλησεν ο Δανιήλ και είπεν, Είη το όνομα του Θεού ευλογημένον από του αιώνος και έως του αιώνος∙ Διότι αυτού είναι η σοφία και η δύναμις» Δανιήλ 2:20.

### Για τη μελέτη αυτής της εβδομάδας, διαβάστε
Δαν. 2:1-16, Πράξ. 17:28, Δαν. 2:17-49, Ψαλμ. 138, Ιωάν. 15:5, Δευτ. 32:4, Α’Πέτρ. 2:4.

Στα νερά γύρω από τη Γροιλανδία υπάρχουν παγόβουνα διαφορετικών διαστάσεων. Μερικές φορές οι μικροί πάγοι κινούνται προς μία κατεύθυνση, ενώ οι μεγαλύτερες παγωμένες μάζες έχουν άλλη πορεία. Αυτό που συμβαίνει γιατί οι μικροί σε όγκο πάγοι κινούνται από τους ανέμους στην επιφάνεια, ενώ τα μεγάλα παγόβουνα μετακινούνται από τα βαθιά ρεύματα του ωκεανού. Καθώς εξετάζουμε την άνοδο και την πτώση των εθνών κατά τη διάρκεια της ιστορίας, καταλαβαίνουμε ότι η κίνησή τους είναι ανάλογη με αυτήν που προκαλούν οι άνεμοι της επιφάνειας και τα ρεύματα των ωκεανών. Οι άνεμοι αντιπροσωπεύουν κάθε τι μεταβλητό και απρόβλεπτο, όπως είναι η ανθρώπινη βούληση.  Η ταυτόχρονη όμως ενέργεια με τους δυνατούς ανέμους και τις θύελλες είναι μια άλλη δύναμη, ακόμα πιο ισχυρή και πολύ παρόμοια με τα ρεύματα του ωκεανού. Είναι η ασφαλής κίνηση που πηγάζει από τους σοφούς και κυρίαρχους σκοπούς του Θεού. Όπως η Ε. Χουάιτ είπε: «Αλλά όπως τα άστρα στον απέραντο κύκλο της καθορισμένης τους τροχιάς, έτσι και οι υποσχέσεις του Θεού δεν γνωρίζουν ούτε βιασύνη ούτε καθυστέρηση.» Ζ.Χ., σ. 15. Αν και η άνοδος και η πτώση των εθνών, των ιδεολογιών και των πολιτικών κομμάτων φαίνεται να εξαρτώνται μόνο από τις ανθρώπινες ενέργειες, στο Δανιήλ 2:επισημαίνεται ότι ο Θεός του ουρανού είναι Αυτός που πραγματικά κατευθύνει την ιστορία της ανθρωπότητας στο μεγάλο της επίλογο.