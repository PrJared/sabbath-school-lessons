---
title:  Περαιτερω Μελετη
date:  17/01/2020
---

Είναι σημαντικό να επισημάνουμε ότι η εικόνα του Δανιήλ 2:είναι φτιαγμένη από χρυσό και ασήμι, μέταλλα τα οποία σχετίζονται με οικονομική δύναμη. Επίσης, είναι κατασκευασμένη από χαλκό και σίδηρο, υλικά με τα οποία δημιουργήθηκαν εργαλεία και όπλα, και από πηλό, που χρησιμοποιήθηκε στον αρχαίο κόσμο για λογοτεχνικούς και οικιακούς σκοπούς. Έτσι, η εικόνα παρέχει μια ζωντανή απεικόνιση της ανθρωπότητας και των επιτευγμάτων της. Τα διαφορετικά τμήματα της εικόνας δείχνουν την διαδοχή των παγκόσμιων βασιλείων και την τελική διάλυσή τους που θα συμβεί στις τελευταίες ημέρες της ιστορίας της ανθρωπότητας. Ωστόσο, ο λίθος απεικονίζεται ότι αποκόπτεται «άνευ χειρών» (Δαν. 2:45), μια ισχυρή υπενθύμιση ενός υπερφυσικού τέλους που θα έρθει σε αυτόν τον προσωρινό κόσμο και σε όλα τα ανθρώπινα επιτεύγματά του.

Παρότι «στο ανθρώπινο μάτι, η εξέλιξη της ιστορίας μπορεί να φαίνεται ότι είναι μια χαοτική αλληλεπίδραση δυνάμεων και αντενδείξεων… ο Δανιήλ μας διαβεβαιώνει ότι πίσω από όλα αυτά βρίσκεται ο Θεός, ο Οποίος κοιτώντας πάνω από όλα αυτά, θα επιτελέσει αυτό που Εκείνος θεωρεί καλύτερο.» William H. Shea, Daniel: A Reader’s Guide (Nampa, ID: Pacific Press, 2005) p. 98.

**Ερωτησεις για συζητηση**

`1. Γιατί είναι σημαντικό να γνωρίζουμε ότι παρά το χάος και τα δεινά αυτού του κόσμου, ο Θεός τελικά έχει τον έλεγχο και θα φέρει σε όλα ένα ένδοξο τέλος; Μέχρι τότε, ποιος είναι ο ρόλος μας στην ανακούφιση των θλίψεων που υπάρχουν σε αυτόν τον έκπτωτο κόσμο;`

`2. Πώς εξηγούμε το γεγονός ότι ο Δανιήλ και οι φίλοι του εργάζονταν τόσο στενά και προφανώς αφοσιωμένα με έναν ειδωλολάτρη ηγέτη που είχε βλάψει τόσο πολύ το λαό τους;`

`3. Όπως είδαμε, ορισμένοι υποστηρίζουν ότι ο λίθος που αποκόπτεται άνευ χειρών αναφέρεται στην εξάπλωση του ευαγγελίου στον κόσμο. Η σκέψη όμως αυτή δεν μπορεί να είναι σωστή για διάφορους λόγους, συμπεριλαμβανομένου του τι λέει ο Δανιήλ στο 2:35, δηλαδή ότι ο λίθος θα συντρίψει τα προηγούμενα έθνη και ότι «ο άνεμος εσήκωσεν αυτά, και ουδείς τόπος ευρέθη αυτών». Το γεγονός αυτό δεν συνέβη μετά το Σταυρό. Επιπλέον, κάποιες απόπειρες να συσχετιστεί η πέτρινη βασιλεία με την εκκλησία, αδυνατούν να εξηγήσουν το γεγονός ότι η πέτρινη βασιλεία αντικαθιστά όλες τις άλλες μορφές ανθρώπινης κυριαρχίας. Είναι ένα βασίλειο που περιλαμβάνει ολόκληρο τον κόσμο. Επομένως, μόνο η δεύτερη έλευση του Ιησού μπορεί να ταυτιστεί με την κορύφωση αυτού του προφητικού ονείρου. Γιατί, λοιπόν, η δεύτερη έλευση του Ιησού είναι η μόνη λογική ερμηνεία του τι κάνει ο λίθος στο τέλος των καιρών;`