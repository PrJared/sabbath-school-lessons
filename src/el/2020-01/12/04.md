---
title:  Η Ρωμη Και Ο Αρχων Της Διαθηκης
date:  17/03/2020
---

`Διαβάστε Δαν. 11:16-28. Αν και το κείμενο είναι δύσκολο, ποιες εικόνες μπορείτε να βρείτε που εμφανίζονται και αλλού στο βιβλίο του Δανιήλ;`

Η μετάβαση της εξουσίας από τους Ελληνιστικούς βασιλείς στην παγανιστική Ρώμη φαίνεται να απεικονίζεται στο Δαν. 11:16: «Και ο ερχόμενος εναντίον αυτού θέλει κάμει κατά την θέλησιν αυτού και δεν θέλει είσθαι ο ανθιστάμενος εις αυτόν∙ και θέλει σταθή εν τη γη της δόξης, ήτις θέλει αναλωθή υπό των χειρών αυτού». Η ένδοξη γη είναι η Ιερουσαλήμ, η περιοχή όπου βρισκόταν το αρχαίο Ισραήλ, και η νέα δύναμη που εξουσιάζει αυτήν την περιοχή είναι η ειδωλολατρική Ρώμη. Το ίδιο γεγονός εκδηλώνεται επίσης στην οριζόντια επέκταση του μικρού κέρατος που φτάνει στη «γη της δόξης» (Δαν. 8:9). Έτσι είναι σαφές ότι η δύναμη που εξουσιάζει τον κόσμο την συγκεκριμένη χρονική περίοδο είναι η ειδωλολατρική Ρώμη.

Υπάρχουν επίσης μερικές επιπλέον ενδείξεις στο Βιβλικό κείμενο που ενισχύουν αυτήν την αντίληψη. Για παράδειγμα, η φράση «θέλει σηκωθή τύραννος» (που θα επιβάλλει απογραφή) πρέπει να αναφέρεται στον Καίσαρα Αύγουστο. Κατά τη διάρκεια της βασιλείας του γεννιέται ο Ιησούς και η Μαρία και ο Ιωσήφ ταξιδεύουν στη Βηθλεέμ για την απογραφή (Δαν. 11:20). Επίσης, σύμφωνα με την προφητεία, αυτόν τον κυβερνήτη θα τον διαδεχθεί κάποιος «εξουθενημένος» που θα «κυριεύσει το βασίλειον εν κολακείαις» (Δαν. 11:21). Όπως δείχνει η ιστορία, τον Αύγουστο τον διαδέχθηκε ο Τιβέριος, ο υιοθετημένος γιός του. Ο Τιβέριος είναι γνωστός ως εκκεντρικός και αχρείος άνθρωπος.

Το πιο σημαντικό, σύμφωνα με το Βιβλικό κείμενο, είναι ότι κατά τη βασιλεία του Τιβέριου θα συντριφτεί ο «άρχων της διαθήκης» (Δαν. 11:22) όπου επίσης ονομάζεται Χριστός ο Ηγούμενος (Δαν. 9:25, δείτε επίσης Ματθ. 27:33-50). Στο σημείο αυτό γίνεται σαφής αναφορά στη σταύρωση του Χριστού, καθώς αυτή γίνεται κατά τη διάρκεια της βασιλείας του Τιβέριου. Η αναφορά στον Ιησού ως «ο άρχων της διαθήκης» είναι ένα ισχυρό σημείο που βοηθά να δούμε τη ροή των ιστορικών γεγονότων, δίνοντάς μας και πάλι ισχυρές αποδείξεις για την καταπληκτική πρόγνωση του Θεού. Ο Θεός έχει δικαιωθεί για όσα έχει προειπεί για αυτές τις προφητείες, οπότε μπορούμε σίγουρα να Τον εμπιστευτούμε και για αυτά που λέει ότι θα συμβούν στο μέλλον.

`ΣΚΕΨΗ: Ακόμα και εν μέσω όλων των πολιτικών και ιστορικών γεγονότων, ο Ιησούς της Ναζαρέτ, «ο άρχων της διαθήκης», αποκαλύπτεται στα κείμενα. Πώς αυτό μας δείχνει ότι παρά τις αναταραχές και τις πολιτικές ραδιουργίες, ο Ιησούς παραμένει το κεντρικό πρόσωπο στην Αγία Γραφή;`