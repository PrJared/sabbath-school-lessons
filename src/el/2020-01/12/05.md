---
title:  Η Επομενη Δυναμη
date:  18/03/2020
---

`Διαβάστε Δαν. 11:29-39. Ποια είναι αυτή η δύναμη που εμφανίζεται μετά την ειδωλολατρική Ρώμη;`

Στο Δαν. 11:29-39 γίνεται αναφορά σε μία νέα δύναμη. Παρότι η δύναμη αυτή αποτελεί συνέχεια της ειδωλολατρικής Ρωμαϊκής Αυτοκρατορίας και κληρονομεί μερικά χαρακτηριστικά της, ταυτόχρονα φαίνεται να είναι διαφορετική σε ορισμένα σημεία. Το Βιβλικό κείμενο λέει ότι «η εσχάτη φορά δεν θέλει είσθαι ως η πρώτη» (Δαν. 11:29). Καθώς εξετάζουμε περαιτέρω, διαπιστώνουμε ότι λειτουργεί ως θρησκευτική εξουσία. Επικεντρώνει την επίθεσή της κυρίως στον Θεό και στο λαό Του. Ας δούμε κάποιες από τις ενέργειες του βασιλιά αυτής της δύναμης.

Κατ’ αρχάς, θα «θυμωθή εναντίον της διαθήκης της αγίας» (Δαν. 11:30). Αυτή πρέπει να είναι μια αναφορά στη διαθήκη του Θεού για σωτηρία, στην οποία ο βασιλιάς αντιτάσσεται.

Δεύτερον, αυτός ο βασιλιάς με ενέργειές του θα «βεβηλώσει το αγιαστήριον» και θα «αφαιρέσει την παντοτεινήν θυσίαν» (Δαν. 11:31). Παρατηρήσαμε στο Δανιήλ 8:ότι το μικρό κέρας ρίχνει κάτω το «άγιον κατοικητήριον» του Θεού και αφαιρεί την «παντοτινήν θυσίαν» (Δαν. 8:11). Αυτό πρέπει να γίνει αντιληπτό ως μια πνευματική επίθεση ενάντια στην υπηρεσία του Χριστού στο ουράνιο Αγιαστήριο.

Τρίτον, ως αποτέλεσμα της επίθεσής της στο Αγιαστήριο, αυτή η εξουσία τοποθετεί το «βδέλυγμα της ερημώσεως» στο ναό του Θεού. Η παράλληλη έκφραση «της παραβάσεως ήτις φέρει την ερήμωσιν» δείχνει τις πράξεις της αποστασίας και της εξέγερσης από το μικρό κέρας (Δαν. 8:13).

Τέταρτον, αυτή η δύναμη διώκει το λαό του Θεού: «Και εκ των συνετών θέλουσι πέσει, διά να δοκιμασθώσι, και να καθαρισθώσι, και να λευκανθώσιν, έως του εσχάτου καιρού» (Δαν. 11:35). Αυτό μας θυμίζει το μικρό κέρας, το οποίο έριξε μέρος από τη στρατιά και από τους αστέρες και τα καταπάτησε. (Δαν. 8:10, συγκρίνεται με το Δαν. 7:25).

Πέμπτον, αυτός ο βασιλιάς «θέλει υψωθή, και μεγαλυνθή υπεράνω παντός θεού, και θέλει μεγαλορρημονήσει κατά του Θεού των θεών» (Δαν. 11:36). Όπως ήταν αναμενόμενο, το μικρό κέρας λέει «πράγματα μεγάλα» (Δανιήλ 7:8), ακόμη και εναντίον του Θεού (Δαν. 7:25).

`ΣΚΕΨΗ: Θα μπορούσαν να αναφερθούν και άλλες ομοιότητες, αλλά λαμβάνοντας υπόψη αυτά που διαβάζουμε στο Δανιήλ 7:και 8, ποια είναι αυτή η εξουσία και γιατί είναι τόσο σημαντικό για εμάς, παρά τις κοινωνικές πιέσεις, να παραμείνουμε σταθεροί στην αναγνώρισή της;`