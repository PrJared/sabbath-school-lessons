---
title:  Η Δομη Στο Βιβλιο Του Δανιηλ
date:  30/12/2019
---

Ορισμένα κείμενα στο βιβλίο του Δανιήλ γράφτηκαν στα εβραϊκά και άλλα στα αραμαϊκά.  Η διάταξη του αραμαϊκού κειμένου, κεφάλαια 2-7, εμφανίζει την ακόλουθη δομή, η οποία δίνει έμφαση στο κεντρικό μήνυμα αυτού του τμήματος καθώς και όλου του βιβλίου:

- Α  Το όνειρο του Ναβουχοδονόσορ για τα τέσσερα βασίλεια (2)
    - Β  Ο Θεός ελευθερώνει τους συντρόφους του Δανιήλ από το φλεγόμενο καμίνι (3)
        - Γ  Κρίση στον Ναβουχοδονόσορ (4)
        - Γ’ Κρίση στον Βαλτάσαρ (5)
    - Β’ Ο Θεός ελευθερώνει τον Δανιήλ από το λάκκο των λιονταριών (6)
- Α’ Το όραμα του Δανιήλ για τα τέσσερα βασίλεια (7)

Αυτό το είδος λογοτεχνικής διάταξης έχει ως σκοπό να τονίσει το κύριο σημείο τοποθετώντας το στο κέντρο της δομής, όπως για παράδειγμα στην προκειμένη περίπτωση είναι το Γ και το Γ’ (Δαν. 4:και 5): ο Θεός αφαιρεί τη βασιλεία από τον Ναβουχοδονόσορ (προσωρινά) και τον Βαλτάσαρ (μόνιμα). Επομένως, η έμφαση στα κεφάλαια 2-7:δίνεται στην κυριαρχία του Θεού πάνω στους βασιλείς της γης, στους οποίους μπορεί να δώσει αλλά και να αφαιρέσει την εξουσία.

Ένας από τους πιο αποτελεσματικούς τρόπους για να μεταδοθεί και να γίνει ξεκάθαρο ένα μήνυμα, είναι η επανάληψη. Για παράδειγμα, ο Θεός δίνει στον Φαραώ δύο όνειρα που αφορούν το άμεσο μέλλον της Αιγύπτου (Γέν. 41:1-7). Στο πρώτο όνειρο, επτά παχιές αγελάδες καταβροχθίζονται από επτά ισχνές αγελάδες. Στο δεύτερο όνειρο, επτά παχιά στάχια τρώγονται από επτά λεπτά και καμένα στάχυα. Και τα δύο όνειρα καταλήγουν στο ίδιο σημείο: μετά από επτά χρόνια ευημερίας θα ακολουθήσουν επτά χρόνια πείνας.

Στο βιβλίο του Δανιήλ, ο Θεός επίσης χρησιμοποιεί την επανάληψη. Υπάρχουν τέσσερις προφητικοί κύκλοι οι οποίοι επαναλαμβάνονται, και όλοι μαζί συγκροτούν μία βασική δομή. Στο τέλος, αυτή η δομή δίνει έμφαση στην τελική κυριαρχία του Θεού. Αν και κάθε κύρια προφητική περιγραφή εκφράζει μια ξεχωριστή ιδέα, όλες μαζί καλύπτουν την ίδια ιστορική περίοδο, από την εποχή του προφήτη μέχρι το τέλος του κόσμου, όπως φαίνεται στο παρακάτω διάγραμμα:

|Δαν. 2|Δαν. 7|Δαν. 8,9|Δαν. 10–12|
|---|---|---|---|
|Βαβυλώνα|Βαβυλώνα|||
|Μηδο-Περσία|Μηδο-Περσία|Μηδο-Περσία|Μηδο-Περσία|
|Ελλάδα|Ελλάδα|Ελλάδα|Ελλάδα|
|Ρώμη|Ρώμη|Ρώμη|Ρώμη|
|Η Βασιλεία του Θεού εγκαθίσταται|Η Κρίσηστον ουρανό που οδηγεί στη Νέα Γη|Καθαρισμός του Αγιαστηρίου|Ο Μιχαήλ εγείρεται|

`ΣΚΕΨΗ: Ποια ιδιαίτερη ελπίδα δίνουν τα ακόλουθα εδάφια στις μακροπρόθεσμες προσδοκίες μας; Δαν. 2:44, Ψαλμ. 9:7-12, Β’Πέτρ. 3:11-13.`