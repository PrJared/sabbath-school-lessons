---
title:  Ο Χριστος Το Επικεντρο Στο Βιβλιο Του Δανιηλ
date:  29/12/2019
---

`Διαβάστε Λουκ. 24:25–27, Ιωάν. 5:39 και Β’Κορ. 1:19,20. Με ποιους τρόπους είναι ο Χριστός το κεντρικό πρόσωπο της Αγίας Γραφής;`

Δεν υπάρχει αμφιβολία ότι ο Ιησούς είναι το κεντρικό πρόσωπο στην Αγία Γραφή και αυτό ισχύει και για το βιβλίο του Δανιήλ. Για παράδειγμα: το κεφάλαιο 1:δείχνει, αν και με περιορισμένο και ατελή τρόπο, ότι η εμπειρία του Δανιήλ είναι ανάλογη με εκείνη του Χριστού που άφησε τον ουρανό για να ζήσει σε αυτόν τον αμαρτωλό κόσμο και να αντιμετωπίσει τις δυνάμεις του σκότους. Επιπλέον, ο Δανιήλ και οι σύντροφοί του είναι προικισμένοι από τον Θεό με τη σοφία του Χριστού, για να ανταπεξέλθουν στις προκλήσεις του Βαβυλωνιακού πολιτισμού. Το κεφάλαιο 2:περιγράφει έναν βράχο που θα εμφανιστεί στο τέλος των καιρών, υποδηλώνοντας ότι η βασιλεία του Χριστού θα αντικαταστήσει τελικά όλα τα βασίλεια του κόσμου. Το κεφάλαιο 3:απεικονίζει τον Χριστό να βρίσκεται με τους πιστούς δούλους Του μέσα σε ένα καμίνι φωτιάς. Το κεφάλαιο 4:δείχνει ότι ο Θεός απομακρύνει για μια χρονική περίοδο τον Ναβουχοδονόσορ από τη βασιλεία του, ώστε ο μονάρχης να γνωρίσει την «ουράνιον εξουσίαν» (Δαν. 4:26). Η έκφραση «ουράνια εξουσία» μάς υπενθυμίζει ότι ο Χριστός, ως «Υιός ανθρώπου» (Δαν. 7:13), δέχεται την κυριαρχία και τη βασιλεία, όπως απεικονίζεται στο Δαν. 7. Το κεφάλαιο 5:περιγράφει τον θάνατο του βασιλιά Βαλτάσαρ και την πτώση της Βαβυλώνας από τους Πέρσες κατά τη διάρκεια μιας νύχτας διασκέδασης και ακολασίας.  Το περιστατικό αυτό προμηνύει την ήττα του Σατανά και την εξάλειψη της Βαβυλώνας των εσχάτων καιρών, από τον Χριστό και τους αγγέλους Του. Το κεφάλαιο 6:καταγράφει τη συνομωσία εναντίον του Δανιήλ με ψευδείς κατηγορίες, όπως και οι αρχιερείς απήγγειλαν εναντίον του Ιησού. Επιπλέον, όπως ο βασιλιάς Δαρείος αγωνίζεται ανεπιτυχώς να σώσει τον Δανιήλ, ο Πιλάτος προσπαθεί, χωρίς αποτέλεσμα, να απαλλάξει τον Ιησού από την καταδίκη του θανάτου (Ματθ. 27:17-24). Το κεφάλαιο 7:απεικονίζει τον Χριστό ως τον Υιό του ανθρώπου που παραλαμβάνει τη βασιλεία και κυβερνά το λαό Του. Το κεφάλαιο 8:παρουσιάζει τον Χριστό ως Αρχιερέα του ουράνιου Αγιαστηρίου. Το κεφάλαιο 9:απεικονίζει τον Χριστό ως την Ύψιστη Θυσία, του Οποίου ο θάνατος επιβεβαιώνει τη διαθήκη μεταξύ του Θεού και του λαού Του. Και τα κεφάλαια 10-12-ιβ’ παρουσιάζουν τον Χριστό ως τον Αρχιστράτηγο Μιχαήλ, ο Οποίος καταπολεμά τις δυνάμεις του κακού και νικηφόρα σώζει το λαό του Θεού, ακόμη και από τη δύναμη του θανάτου.

Ας έχουμε λοιπόν στο νου μας ότι ο Χριστός είναι το κεντρικό πρόσωπο στο βιβλίο του Δανιήλ. Σε κάθε κεφάλαιο του βιβλίου υπάρχει κάποια ιστορία ή μήνυμα που δείχνει στον Χριστό.

`ΣΚΕΨΗ: Μέσα στους αγώνες, στις δοκιμασίες, ή ακόμη και στα χρόνια ιδιαίτερης ευτυχίας και ευημερίας, πώς μπορούμε να έχουμε τον Χριστό ως επίκεντρο της ζωής μας; Γιατί είναι τόσο σημαντικό να το κάνουμε αυτό;`