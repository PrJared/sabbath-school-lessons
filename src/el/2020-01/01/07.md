---
title:  Περαιτερω Μελετη
date:  03/01/2020
---

«Η Βίβλος προορίζετο να αποβεί ο οδηγός όλων εκείνων που επιθυμούν να γνωρίσουν το θέλημα του Δημιουργού τους. Ο Θεός έδωσε στους ανθρώπους το βέβαιο λόγο της προφητείας. Άγγελοι, ακόμη και ο ίδιος ο Χριστός, ήρθαν για να καταστήσουν γνωστά στο Δανιήλ και στον Ιωάννη τα όσα ‘’πρέπει να γίνωσι ταχέως’’. Τα σημαντικά θέματα που αφορούν τη σωτηρία μας δεν περιβάλλονται από μυστήριο. Δεν αποκαλύφθηκαν με τρόπο που να σαστίζουν ή να αποπλανούν τους ειλικρινείς ερευνητές της αλήθειας. Στον προφήτη Αββακούμ ο Κύριος λέγει: ‘’Γράψον την όρασιν, και έκθεσον [κατάστησε απλή] αυτήν,… ώστε τρέχων να αναγινώσκη τις αυτήν.’’ (Αββακούμ 2:2) Ο λόγος του Θεού είναι απλός για όλους όσους τον μελετούν με προσευχή. Κάθε πραγματικά ειλικρινής ψυχή θα οδηγηθεί στο φως της αλήθειας. ‘’Φως σπείρεται διά τον δίκαιον’’ (Ψαλμοί 97:11). Και καμία εκκλησία δεν μπορεί να προοδεύσει στην αγιωσύνη αν τα μέλη της δεν ερευνούν με ζήλο να βρουν την αλήθεια όπως θα ερευνούσαν για ένα κρυμμένο θησαυρό.» Τ.Π.Σ., σ. 623.

«Μελετήστε την ιστορία του Δανιήλ και των φίλων του. Αν και ζούσαν εκεί που ήταν, περικυκλωμένοι ολόγυρα από τον πειρασμό να εντρυφήσουν στις απολαύσεις, εκείνοι τιμούσαν και δόξαζαν τον Θεό στην καθημερινή τους ζωή. Αποφάσισαν να αποφύγουν όλα τα κακά. Αρνούνταν να τοποθετηθούν στο μονοπάτι του εχθρού. Και ο Θεός με πλούσιες ευλογίες αντάμειψε την σταθερή τους πίστη.» Manuscript Releases — [No. 224], τομ. 4 (E. Χουάιτ Estate, 1990), σ. 169,170.

**Ερωτησεις για συζητηση**

`1. Καθώς μελετάμε το βιβλίο του Δανιήλ θα ανακαλύψουμε ότι ο Θεός δεν είναι μόνο ο Κυρίαρχος όλων των εθνών, αλλά και ότι σχετίζεται στενά με εμάς και μας γνωρίζει σε βάθος. Για παράδειγμα, όπως θα δούμε στο Δαν. 2, ο Θεός έδωσε σε έναν ειδωλολάτρη βασιλιά ένα όνειρο. Το να εισχωρήσει στο μυαλό κάποιου ενώ κοιμάται και να εμφυτεύσει στο νου του ένα όνειρο, αποκαλύπτει μια προσέγγιση που δεν μπορεί ο νους μας να συλλάβει. Την ίδια στιγμή, όπως θα δούμε, η φύση του ονείρου φανερώνει ότι ο Θεός ελέγχει ακόμη και τις υπερδυνάμεις του κόσμου και ξέρει πως όλα κάποια μέρα θα τελειώσουν. Τι παρηγοριά και ελπίδα μπορείτε να αντλήσετε από αυτές τις απεικονίσεις της πραγματικότητας; Την ίδια στιγμή, τι αισθήματα σας προκαλεί το γεγονός ότι ο Κύριος είναι τόσο κοντά σας ώστε γνωρίζει και τις σκέψεις σας; Σε αυτά τα πλαίσια, γιατί η υπόσχεση του Σταυρού είναι τόσο σημαντική;`

`2. Συζητήστε τη διαφορά ανάμεσα στην κλασική και την αποκαλυπτική προφητεία. Ποια άλλα παραδείγματα αυτών των δύο κατηγοριών μπορείτε να βρείτε στην Αγία Γραφή;`