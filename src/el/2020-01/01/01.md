---
title:  Απο Την Αναγνωση Στην Κατανοηση
date:  28/12/2019
---

> <p>Εδαφιο Μνημης</p>
> «Και ο Φίλιππος έδραμε πλησίον, και ήκουσεν αυτόν αναγινώσκοντα τον προφήτην Ησαΐαν, και είπεν, Άραγε γινώσκεις α αναγινώσκεις;» Πράξεις 8:30.

### Για τη μελέτη αυτής της εβδομάδας, διαβάστε
Λουκ. 24:25-27, Β’Πετρ. 3:11-13, Ιωνάς 3:3-10, Αριθ.14:34, Δαν. 9:23, 10:11,12.

Η ύπαρξη της εκκλησία μας βασίζεται στις σελίδες του βιβλίου του Δανιήλ που θα εξετάσουμε αυτήν την τριμηνία. Καθώς ξεκινάμε, πρέπει να λάβουμε υπόψη τα ακόλουθα σημεία που θα μας βοηθήσουν στη μελέτη μας:

Πρώτον, πρέπει πάντοτε να θυμόμαστε ότι ο Χριστός είναι το επίκεντρο στο βιβλίο του Δανιήλ, όπως και σε ολόκληρη την Αγία Γραφή.

Δεύτερον, το βιβλίο του Δανιήλ είναι δομημένο με τρόπο που αναδύει λογοτεχνική ομορφιά και μας βοηθά να κατανοήσουμε το κύριο μήνυμα στο οποίο εστιάζει.

Τρίτον, πρέπει να καταλάβουμε τη διαφορά μεταξύ των κλασικών και των αποκαλυπτικών προφητειών. Η διάκριση αυτή θα μας βοηθήσει να ξεχωρίσουμε τις προφητείες του Δανιήλ από εκείνες των άλλων προφητών, όπως του Ησαΐα, του Αμώς και του Ιερεμία.

Τέταρτον, καθώς μελετάμε τις προφητείες του Δανιήλ, θα πρέπει να καταλάβουμε ότι αυτές καλύπτουν μεγάλες χρονικές περιόδους και μετρώνται σύμφωνα με τον κανόνα ημέρας-έτους.

Πέμπτον, θα τονίσουμε ότι το βιβλίο του Δανιήλ δεν μεταφέρει απλώς προφητικές πληροφορίες, αλλά και σχετίζεται στενά με την προσωπική μας ζωή σήμερα.