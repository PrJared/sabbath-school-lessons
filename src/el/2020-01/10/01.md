---
title:  Απο Την Εξομολογηση Στην Παρηγορια
date:  29/02/2020
---

> <p>Εδαφιο Μνημης</p>
> «Κύριε, εισάκουσον∙ Κύριε, συγχώρησον∙ Κύριε, ακροάσθητι, και κάμε∙ μη χρονίσης, ένεκέν σου, Θεέ μου∙ διότι το όνομά σου εκλήθη επί την πόλιν σου, και επί τον λαόν σου.» Δανιήλ 9:19.

### Για τη μελέτη αυτής της εβδομάδας, διαβάστε
Δαν. 9, Ιερ. 25:11,12, Ιερ. 29:10, Β’Βασ. 19:15-19, Ματθ. 5:16, Ιακ. 5:16.

Στο Δανιήλ 9:είναι καταγεγραμμένη μια σπουδαία προσευχή της Αγίας Γραφής. Στις κρίσιμες στιγμές της ζωής του, ο Δανιήλ καταφεύγει στην προσευχή για να αντιμετωπίσει τις προκλήσεις που βρίσκονται μπροστά του. Όταν ο Δανιήλ και οι φίλοι του επρόκειτο να θανατωθούν εξαιτίας του μυστηριώδους ονείρου που είδε ένας ειδωλολάτρης βασιλιάς, ο προφήτης πλησιάζει τον Θεό μέσω της προσευχής (Δαν. 2). Και όταν ένα βασιλικό διάταγμα απαγορεύει αιτήσεις σε οποιονδήποτε θεό παρά μόνο στον βασιλιά, ο Δανιήλ συνεχίζει να κάνει τις καθημερινές του προσευχές στρεφόμενος προς την Ιερουσαλήμ (Δαν. 6). Έτσι, καθώς εξετάζουμε την προσευχή στο Δανιήλ 9, ας θυμηθούμε ότι το όραμα των 2.300 ημερονυκτίων στο Δανιήλ 8:επηρεάζει σε μεγάλο βαθμό τον προφήτη. Παρότι εξηγήθηκε το γενικό πλαίσιο της προφητείας αυτής, ο Δανιήλ δεν μπορεί να κατανοήσει την χρονική περίοδο που δίνεται μέσα από το διάλογο των δύο ουράνιων όντων: «Έως δύο χιλιάδων και τριακοσίων ημερονυκτίων, τότε το αγιαστήριον θέλει καθαρισθή» (Δαν. 8:14). Μόνο τώρα, στο κεφάλαιο 9, δίνεται περισσότερο φως στον προφήτη, και για ακόμη μια φορά η αποκάλυψη έρχεται ως απάντηση ένθερμης προσευχής.