---
title:  Περαιτερω Σκεψη
date:  06/03/2020
---

Παρακάτω είναι ο πίνακας που εξηγεί πώς η προφητεία των 70 εβδομάδων του Δαν. 9:24-27 συνδέεται και αποτελεί σημείο εκκίνησης της προφητείας των 2.300 ετών του Δανιήλ 8:14. Αν μετρήσετε 2.300 χρόνια από το 457 π.Χ. (θυμηθείτε να διαγράψετε το ανύπαρκτο έτος μηδέν) θα φτάσετε στο 1844, ή αν μετρήσετε τα υπόλοιπα 1.810 χρόνια από 34 μ.Χ. (2.300 μείον τα πρώτα 490 χρόνια), φτάνετε επίσης στο 1844. Έτσι, ο καθαρισμός του αγιαστηρίου στο Δανιήλ 8:14 μπορεί να αποδειχθεί ότι ξεκινά το 1844 μ.Χ.

Παρατηρήστε επίσης πως η ημερομηνία του 1844 ταιριάζει με ότι είδαμε στο Δανιήλ 7:και 8. Δηλαδή, η κρίση στο Δανιήλ 7, που είναι η ίδια με τον καθαρισμό του αγιαστηρίου στο Δανιήλ 8:(δείτε τα μαθήματα των τελευταίων δύο εβδομάδων), συμβαίνει μετά από τα 1.260 χρόνια διωγμού (Δαν. 7:25) και μάλιστα πριν την Δευτέρα Παρουσία του Ιησού και την εγκαθίδρυση της Αιώνιας Βασιλείας Του.

**Ερωτησεις για συζητηση**

`1. Οι μελετητές έχουν πει, και δικαίως, ότι η προφητεία των 2.300 προφητικών ημερών και η προφητεία των 70 εβδομάδων είναι στην πραγματικότητα μία προφητεία. Γιατί το είπαν αυτό; Τι στοιχεία μπορείτε να βρείτε για να υποστηρίξετε αυτόν τον ισχυρισμό;`

`2. Τι μπορούμε να μάθουμε από την διαμεσολαβητική προσευχή του Δανιήλ που μπορεί να βοηθήσει τη δική μας ζωή προσευχής;`

`3. Η θυσία του Χριστού για εμάς είναι η μόνη μας ελπίδα. Πώς μπορεί να μας κρατήσει ταπεινούς και, ακόμα πιο σημαντικό, να μας κάνει να αγαπάμε και να συγχωρούμε τους άλλους; Τι λένε τα εδάφια στο Λουκ. 7:40-47;`

`4. Δείτε πόσο κεντρικό θέμα είναι η προσευχή και η ελπίδα του Δανιήλ. Το έθνος έχει ηττηθεί, ο λαός έχει εξοριστεί, η γη τους έχει ερημωθεί και η πρωτεύουσά τους έχει καταστραφεί. Και όμως έχει την ελπίδα ότι, παρόλα αυτά, οι άνθρωποι θα επιστρέψουν στην πατρίδα τους. Από πού αλλού θα μπορούσε να έχει αυτήν την ελπίδα, εκτός από την Αγία Γραφή και τις υποσχέσεις του Θεού που είναι γραμμένες σε αυτήν; Τι μας λέει αυτό για την ελπίδα που μπορούμε να έχουμε από τις υποσχέσεις του Λόγου του Θεού;`