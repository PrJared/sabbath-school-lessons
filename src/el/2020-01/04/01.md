---
title:  Απο Το Καμινι Στο Παλατι
date:  18/01/2020
---

> <p>Εδαφιο Μνημης</p>
> «Εάν ήναι ούτως, ο Θεός ημών, τον οποίον ημείς λατρεύομεν, είναι δυνατός να μας ελευθερώση εκ της καμίνου του πυρός της καιομένης∙ και εκ της χειρός σου, βασιλεύ, θέλει μας ελευθερώσει» Δανιήλ 3:17.

### Για τη μελέτη αυτής της εβδομάδας, διαβάστε
Δαν. 3, Αποκ. 13:11-18, Εξ. 20:3-6, Δευτ. 6:4, Α’Κορ. 15:12-26, Εβρ. 11.

«Έτσι, αυτοί οι νέοι, γεμάτοι με το Άγιο Πνεύμα, δήλωσαν σε ολόκληρο το έθνος την πίστη τους, ότι Αυτός τον οποίο λατρεύουνε είναι ο μόνος αληθινός και ζωντανός Θεός. Η εκδήλωση της δικής τους πίστης ήταν η πιο εύγλωττη παρουσίαση των αρχών τους. Για να εντυπώσουν στους ειδωλολάτρες τη δύναμη και το μεγαλείο του ζωντανού Θεού, οι υπηρέτες Του πρέπει να αποκαλύψουν το δικό τους σεβασμό προς τον Θεό. Πρέπει να καταστήσουν σαφές ότι σ’ Αυτόν μόνο αποδίδουν την τιμή και τη λατρεία τους και ότι καμία σκέψη, ούτε καν η διατήρηση της ίδιας της ζωής τους, μπορεί να τους ωθήσει να κάνουν την παραμικρή παραχώρηση στην ειδωλολατρία. Τα μαθήματα αυτά έχουν άμεση και ζωτική σημασία για την εμπειρία μας στους τελευταίους αυτούς καιρούς.» Ε. Χουάιτ, In Heavenly Places, σ. 149.

Η απειλή του θανάτου εξαιτίας της λατρείας στον Θεό μπορεί να ακούγεται σαν γεγονός προ-επιστημονικής και δεισιδαιμονικής εποχής, παρόλα αυτά η Αγία Γραφή αποκαλύπτει ότι στο τέλος του κόσμου, όταν η γνώση θα αυξηθεί σε μεγάλο βαθμό, τότε θα εκδηλωθεί κάτι παρόμοιο, αλλά σε παγκόσμια κλίμακα. Έτσι, από τη μελέτη αυτής της ιστορίας, και σύμφωνα με την Αγία Γραφή, θα αποκτήσουμε γνώση για ζητήματα που οι πιστοί πρόκειται να αντιμετωπίσουν στο μέλλον.