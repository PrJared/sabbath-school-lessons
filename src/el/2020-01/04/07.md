---
title:  Περαιτερω Σκεψη
date:  24/01/2020
---

«Σημαντικά μαθήματα μπορούν να εξαχθούν από την πείρα των Εβραιοπαίδων στην πεδιάδα του Δουρά. Στις σημερινές ημέρες πολλοί από τους υπηρέτες του Κυρίου, μολονότι αθώοι από κακοπραγίες θα παραδοθούν να υποστούν ταπείνωση και κακομεταχείριση από εκείνους οι οποίοι εμπνεόμενοι από το Σατανά, είναι φθονεροί και αδιάλλακτοι. Η οργή των ανθρώπων θα στραφεί ιδιαίτερα εναντίον εκείνων που αγιάζουν το Σάββατο της τετάρτης εντολής, και στο τέλος ένα παγκόσμιο διάταγμα θα τους κατηγορήσει έντονα ως άξιους θανάτου.

Ο επικείμενος για το λαό του Θεού καιρός της θλίψης θα απαιτήσει τέτοια πίστη που να μην ταλαντεύεται.  Τα παιδιά Του οφείλουν να φανερώσουν ότι Αυτός είναι το μόνο αντικείμενο της λατρείας τους και ότι κανένα απολύτως τίμημα, ούτε ακόμη αυτής της ίδιας της ζωής θα μπορέσει να τους παρασύρει να κάνουν την παραμικρή παραχώρηση στην εσφαλμένη λατρεία.  Για την αφοσιωμένη ψυχή, τα εντάλματα των αμαρτωλών θνητών ανθρώπων θα φαίνονται ασήμαντα, όταν αυτά συγκρίνονται με το λόγο του αιώνιου Θεού. Θα υπακούσουν στην αλήθεια και αν ακόμη το αποτέλεσμα θα είναι η φυλάκιση, ή η εξορία, ή ο θάνατος.» Ε. Χουάιτ, Π.Β., σ. 351.

**Ερωτησεις για συζητηση**

`1. Διαβάστε Α’Πέτρ. 1:3-9. Γιατί ο Θεός σώζει μερικούς από θλίψεις ενώ άλλους όχι; Ή είναι μία απάντηση που δεν θα λάβουμε τώρα; Όταν δεν υπάρχουν τέτοιες θαυματουργικές απελευθερώσεις, γιατί πρέπει να εμπιστευόμαστε την καλοσύνη του Θεού παρά τις απογοητεύσεις;`

`2. Εάν το περιστατικό αυτό κατέληγε με το θάνατο των Ιουδαίων φίλων στο φλεγόμενο καμίνι, τι διδάγματα θα μπορούσαμε να λάβουμε;`

`3. Από την κατανόησή μας για τα γεγονότα των εσχάτων ημερών, ποιο το ζήτημα πάνω στο οποίο θα επικεντρωθεί η λατρεία μας; Τι μας λέει αυτό για το πόσο σημαντικό είναι το Σάββατο;`

`4. Διαβάστε Λουκ. 16:10. Πώς τα λόγια του Χριστού μάς βοηθούν να καταλάβουμε τι πραγματικά σημαίνει να ζούμε με πίστη;`

`5. Διαβάστε ξανά Δαν. 3:15, όπου ο Ναβουχοδονόσορ λέει: «τις είναι εκείνος ο Θεός, όστις θέλει σας ελευθερώσει εκ των χειρών μου;» Πώς θα απαντούσατε σε αυτό το ερώτημα;`