---
title:  Μιχαηλ Ο Αρχων
date:  22/03/2020
---

`Διαβάστε Δαν. 12:1. Ποιος αλλάζει την πορεία της ιστορίας στο τέλος του κόσμου; Πώς τα κείμενα στη Ρωμ. 8:34 και Εβρ. 7:25 μας βοηθούν να καταλάβουμε τι σημαίνει αυτό το εδάφιο;`

Κάθε κεφάλαιο του Δανιήλ αρχίζει με την αναφορά σε έναν ειδωλολάτρη βασιλιά. Το 12:κεφάλαιο του Δανιήλ επίσης αρχίζει με έναν βασιλιά, αλλά σε αντίθεση με κάθε άλλο κεφάλαιο, αυτός είναι  ένας Θεϊκός άρχοντας που εγείρεται για να ελευθερώσει το λαό του Θεού από τα χέρια των εχθρών τους.

Όπως είδαμε στη μελέτη του Δανιήλ 10, ο Μιχαήλ είναι η ίδια ισχυρή ουράνια ύπαρξη που εμφανίζεται στον Δανιήλ στον ποταμό Τίγρη. Εκεί παρουσιάζεται ως ο ουράνιος Εκπρόσωπος του λαού του Θεού. Εμφανίζεται επίσης ως ο Υιός του ανθρώπου (Δανιήλ 7), ο Άρχοντας του στρατεύματος (Δανιήλ 8) και ο Χριστός ο Ηγούμενος (Δανιήλ 9). Έτσι ο Μιχαήλ - το όνομα του Οποίου σημαίνει «Ποιος είναι όμοιος με τον Θεό;» - δεν είναι άλλος από τον Ίδιο τον Ιησού.

Είναι σημαντικό να σημειώσουμε το χρονοδιάγραμμα της παρέμβασης του Μιχαήλ. Σύμφωνα με το Δαν. 12:1, συμβαίνει «εν τω καιρώ εκείνω». Αυτή η έκφραση αναφέρεται στον χρόνο που μόλις αναφέρθηκε στο Δαν. 11:40-45. Είναι η χρονική περίοδος που εκτείνεται από την πτώση του παπισμού το 1798μ.Χ. μέχρι την ανάσταση στο τέλος του κόσμου (Δαν. 12:2).

Δύο σημαντικές πτυχές του έργου του Μιχαήλ μπορούν να εξαχθούν από το ρήμα «εγερθή» στο Δαν. 12:1. Πρώτον, η λέξη «εγερθή» δείχνει την άνοδο των βασιλέων για να κατακτήσουν και να κυριαρχήσουν. Επίσης, το ρήμα αυτό έχει κυρίως στρατιωτική έννοια. Δείχνει ότι ο Μιχαήλ ενεργεί ως στρατιωτικός ηγέτης που προστατεύει τον λαό Του και τον οδηγεί με ιδιαίτερο τρόπο κατά τα τελευταία στάδια της Μεγάλης Διαμάχης.

Δεύτερον, το ρήμα «εγερθή» υποδεικνύει επίσης μια ρύθμιση κρίσης. Ο Μιχαήλ «εγείρεται» για να ενεργήσει ως Συνήγορος στο ουράνιο δικαστήριο. Ως Υιός του ανθρώπου, εμφανίζεται στον Παλαιό των Ημερών για να εκπροσωπήσει το λαό του Θεού κατά τη διάρκεια της διερευνητικής κρίσης (Δαν. 7:9-14). Έτσι, το «εγείρεται» ή «στέκεται» δείχνει τις στρατιωτικές και δικαστικές πτυχές του έργου του Μιχαήλ. Με άλλα λόγια, είναι ενισχυμένος να νικήσει τους εχθρούς του Θεού και με εξουσία να εκπροσωπήσει το λαό Του.

`ΣΚΕΨΗ: Σκεφτείτε πόσο σημαντικό είναι να ξέρουμε ότι ο Μιχαήλ στέκεται υπερασπιστής μας, ακόμα και τώρα. Τι ελπίδα μάς δίνει ως αμαρτωλούς;`