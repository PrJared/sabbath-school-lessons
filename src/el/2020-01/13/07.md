---
title:  Περαιτερω Σκεψη
date:  27/03/2020
---

«Οι προφητείες μας παρουσιάζουν μία αλληλουχία γεγονότων τα οποία καταλήγουν στην ώρα της κρίσης. Αυτό αληθεύει ιδιαίτερα για το βιβλίο του Δανιήλ. Το  μέρος εκείνο της προφητείας που αναφέρεται στις έσχατες ημέρες, ο Δανιήλ έλαβε την εντολή να το κλείσει και να το σφραγίσει ‘’μέχρι του εσχάτου καιρού’’. Μόνο όταν θα φθάναμε στην εποχή αυτή θα μπορούσε να κηρυχθεί μια αγγελία σχετικά με την ημέρα της κρίσης και με βάση την εκπλήρωση των προφητειών αυτών. Για τον έσχατο αυτό καιρό ο προφήτης αναφέρει ότι ‘’τότε πολλοί θέλουσι περιτρέχει και η γνώσις θέλει πληθυνθή’’ (Δανιήλ 12:4).

Ο απόστολος Παύλος προειδοποίησε την εκκλησία της εποχής του ότι δεν έπρεπε να περιμένουν την επιστροφή του Χριστού στις μέρες τους. ‘’Δεν θέλει ελθεί η ημέρα εκείνη,’’ λέγει, ‘’εάν δεν έλθη πρώτον η αποστασία, και αποκαλυφθή ο άνθρωπος της αμαρτίας.’’ (Β’Θεσσαλονικείς 2:3) Ώστε λοιπόν δεν πρέπει να περιμένουμε την έλευση του Κυρίου μας παρά μόνο μετά τη μεγάλη αποστασία, και τη μακροχρόνια περίοδο της κυριαρχίας του ‘’ανθρώπου της αμαρτίας’’. Ο ‘’άνθρωπος της αμαρτίας’’ αναφέρεται επίσης ως το ‘’μυστήριον της ανομίας,’’ ο ‘’υιός της απωλείας,’’ και ο ‘’άνομος’’ και εκπροσωπεί την παπική δύναμη που σύμφωνα με την προφητεία, θα διατηρούσε την υπεροχή για 1260 χρόνια. Η περίοδος αυτή έληξε το 1798. Ο Χριστός δεν μπορούσε να έχει έρθει πριν από την εποχή αυτή. Οι οδηγίες του Παύλου καλύπτουν χρονολογικά ολόκληρη τη χριστιανική οικονομία μέχρι το 1798. Στο διάστημα που ακολουθεί τη χρονολογία αυτή επρόκειτο να κηρυχθεί η δευτέρα παρουσία του Χριστού.» Τ.Π.Σ. σελ.424,425.

**Ερωτησεις για συζητηση**

`1. Ποιοι κίνδυνοι υπάρχουν θέτοντας ημερομηνίες για μελλοντικά γεγονότα στο τέλος του κόσμου; Τι συμβαίνει με την πίστη πολλών όταν αυτά τα γεγονότα δεν εκπληρωθούν στις προβλεπόμενες ημερομηνίες; Ποια κρίσιμη προφητική αρχή βρίσκεται στα λόγια του Χριστού στο Ιωάν.14:29 που θα μας βοηθήσει να κατανοήσουμε πώς να χρησιμοποιήσουμε την προφητεία για πνευματικό μας όφελος και να αποφύγουμε την παγίδα της δημιουργίας ψευδών προβλέψεων;`

`2. Τι γίνεται με τον καιρό που ζούμε τώρα, που υπάρχει άμεση επικοινωνία, καθώς επίσης έχουν γίνει εκπληκτικές επιστημονικές εξελίξεις που δεν είναι πάντοτε για το δικό μας καλό, που κάνουν την ιδέα μιας θλίψης «οποία ποτέ δεν έγεινεν αφού υπήρξεν έθνος» κάτι που δεν είναι δύσκολο να φανταστεί κανείς ότι θα συμβεί;`

`3. Συζητήστε την απάντησή σας στην τελευταία ερώτηση της Δευτέρας σχετικά με το γιατί το ευαγγέλιο, η μεγάλη αλήθεια της δικαιοσύνης του Χριστού, είναι η μόνη ελπίδα να βρεθεί κάποιος «γεγραμμένος εν τω βιβλίω».  Χωρίς αυτό, τι ελπίδα θα είχαμε;`