---
title:  Μια Μεγαλη Διαμαχη
date:  11/03/2020
---

`Διαβάστε Δαν. 10:20,21. Τι αποκαλύπτεται στον Δανιήλ στα εδάφια αυτά;`

Ο ουράνιος αγγελιοφόρος σηκώνει την αυλαία και αποκαλύπτει στον Δανιήλ την υπερκόσμια διαμάχη που εμφανίζεται στο παρασκήνιο της ιστορίας της ανθρωπότητας. Μόλις ο Δανιήλ αρχίζει να προσεύχεται, μια πνευματική μάχη ξεσπά ανάμεσα στον ουρανό και τη γη. Οι ουράνιες υπάρξεις ξεκίνησαν έναν αγώνα με τον βασιλιά της Περσίας για να αφήσει τους Ιουδαίους να συνεχίσουν την ανοικοδόμηση του ναού. Γνωρίζουμε από την αρχή του Δανιήλ 10:ότι ο βασιλιάς της Περσίας είναι ο Κύρος. Ωστόσο, ένας επίγειος βασιλιάς δεν μπορεί από μονος να ασκήσει ιδιαίτερη αντίσταση σε μία ουράνια ύπαρξη. Αυτό δείχνει ότι πίσω από τον επίγειο βασιλιά βρίσκεται ένας πνευματικός παράγοντας που υποκινεί τον Κύρο να σταματήσει τους Ιουδαίους από την ανοικοδόμηση του ναού.

Μια παρόμοια κατάσταση συμβαίνει στο Ιεζεκιήλ 28, κατά την οποία ο βασιλιάς της Τύρου εκπροσωπεί τον Σατανά, την πνευματική δύναμη πίσω από τον επίγειο βασιλιά της πόλης. Έτσι, δεν πρέπει να προκαλεί έκπληξη το γεγονός ότι οι βασιλείς της Περσίας ενάντια στους οποίους ο Μιχαήλ έρχεται να πολεμήσει, συμπεριλαμβάνουν τον Σατανά και τους αγγέλους του. Αυτό δείχνει ότι η ανθρώπινη αντίδραση για την ανοικοδόμηση του ναού στην Ιερουσαλήμ έχει έναν υποκινητή στην πνευματική σφαίρα.

`Διαβάστε το Δανιήλ 10:13. Τι είδους μάχη περιγράφεται εδώ;`

«Ενώ ο Σατανάς αγωνιζόταν να επηρεάσει τους πρωτοκαθεδρεύοντες του μηδοπερσικού βασιλείου να φανούν δυσμενείς προς το λαό του Θεού, άγγελοι εργάζονταν για το καλό των εξορίστων. Στον ανταγωνισμό αυτόν ολόκληρος ο ουρανός έδειχνε ενδιαφέρον. Μέσω του προφήτη Δανιήλ μπορούμε να ρίξουμε μια ματιά στο μεγάλο αυτόν αγώνα μεταξύ των δυνάμεων του καλού και των δυνάμεων του κακού. Τρεις εβδομάδες αγωνιζόταν ο Γαβριήλ εναντίον των δυνάμεων του σκότους οι οποίες προσπαθούσαν να αντενεργήσουν στην επιρροή που επιδρούσε τη σκέψη του Κύρου. Και πριν λήξει ο αγώνας, ο ίδιος ο Χριστός ήρθε να βοηθήσει τον Γαβριήλ, ο οποίος είπε: “Ο άρχων της βασιλείας της Περσίας ανθίστατο προς εμέ εικοσιμίαν ημέραν, αλλ’ ιδού ο Μιχαήλ, είς των πρώτων αρχόντων, ήλθε διά να μοι βοηθήση, και εγώ έμεινα εκεί πλησίον των βασιλέων της Περσίας” (Δαν. ι’13). Ό,τι μπορούσε να κάνει ο ουρανός για το καλό του λαού του Θεού, το είχε κάνει. Τελικά, η νίκη κερδήθηκε. Οι δυνάμεις του κακού αναχαιτίστηκαν όλο το διάστημα που έζησε ο Κύρος και ο γιος του ο Καμβύσης, ο οποίος βασίλεψε επτάμισι χρόνια». – Ε. Χουάιτ, Π.Β., σ. 392, 393.