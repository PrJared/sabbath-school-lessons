---
title:  Ενα Οραμα Για Τον Αρχοντα
date:  09/03/2020
---

`Διαβάστε Δαν. 10:4-9. Τι συμβαίνει εδώ με τον Δανιήλ;`

Καθώς ο Δανιήλ περιγράφει την εμπειρία του, μας είναι δύσκολο να φανταστούμε την υπερβολική μεγαλοπρέπεια από όσα βλέπει. Αυτή η ανθρώπινη εμφάνιση (Δαν. 10:5,6) μας επιστρέφει πίσω στο όραμα της ουράνιας κρίσης (Δαν. 7:13) όπου απεικονίζεται ο «Υιός του ανθρώπου». Τα ρούχα του από λινό θυμίζουν ιερατικά ρούχα (Λευιτ. 16:4), μια όψη που μοιάζει με αυτήν την προσωπικότητα του «Άρχοντος του στρατεύματος» που απεικονίζεται σε σχέση με το ουράνιο Αγιαστήριο (Δαν. 8). Ο χρυσός συνδέεται επίσης με ιερατικό έμβλημα ως ένδειξη βασιλικής αξιοπρέπειας. Τέλος, η ομοιότητα αυτής της μορφής με την αστραπή, την φωτιά, τον χαλκό, και με μια ισχυρή φωνή, τον παρουσιάζει ως ένα υπερφυσικό ον. Πρόκειται για κάποιον που έχει ιερατικές, βασιλικές και στρατιωτικές ιδιότητες. Αυτή η μορφή παρουσιάζει επίσης ενδιαφέρουσες ομοιότητες με την ουράνια ύπαρξη που εμφανίζεται στον Ιησού του Ναυή, λίγο πριν τη μάχη κατά της Ιεριχώ (Ναυή 5:13,14). Στο όραμα, ο Ιησούς του Ναυή είδε τον «Αρχιστράτηγο των δυνάμεων του Κυρίου». Είναι ενδιαφέρον ότι η εβραϊκή λέξη που μεταφράζεται ως «αρχιστράτηγος» (sar) είναι η ίδια λέξη που μεταφράζεται ως «άρχοντας» αναφορικά με τον Μιχαήλ στο Δαν. 10:21. Υπάρχει όμως ένας πιο κοντινός παραλληλισμός ανάμεσα στον Δανιήλ και στον Ιωάννη.

`Τι ομοιότητες βρίσκουμε μεταξύ του οράματος του Δανιήλ για τον Θεό στο Δανιήλ 10:με τα οράματα στο Ναυή 5:13-15 και Αποκ. 1:12-18;`

Σύμφωνα με τον Δανιήλ, όσοι είναι μαζί του φοβούνται και ο ίδιος πέφτει αδύναμος και ανήμπορος στο έδαφος. Η εκδήλωση της παρουσίας του Θεού τον κατακλύζει. Ωστόσο, όποιοι κι αν είναι οι άμεσοι φόβοι του, το όραμα του Δανιήλ δείχνει ότι ο Θεός έχει τον έλεγχο της ιστορίας. Καθώς το όραμα ξεδιπλώνεται, θα δούμε ότι ο Θεός δείχνει στον Δανιήλ μια σύνοψη της ιστορίας της ανθρωπότητας από την εποχή του προφήτη μέχρι την εγκαθίδρυση της βασιλείας του Θεού (Δαν. 11:και 12).

`ΣΚΕΨΗ: Εφόσον, όπως έχουμε δει επανηλειμένα στο βιβλίο του Δανιήλ, ο Κύριος έχει την ιστορία της ανθρωπότητας υπό τον έλεγχο Του, τι μπορεί να κάνει και για τις δικές μας ζωές;`