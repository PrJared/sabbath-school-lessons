---
title:  Ο Καθαρισμος Του Αγιαστηριου
date:  26/02/2020
---

`Διαβάστε Δαν. 8:14. Τι συμβαίνει εδώ;`

Μετά την καταστροφική επίθεση του κέραςς, γίνεται η ανακοίνωση ότι το Αγιαστήριο θα καθαριστεί. Για να καταλάβουμε αυτό το μήνυμα, πρέπει να έχουμε κατά νου ότι ο καθαρισμός του Αγιαστηρίου που αναφέρεται στο Δαν. 8:14 αντιστοιχεί στη σκηνή της κρίσης που απεικονίζεται στο Δαν. 7:9-14. Και επειδή η κρίση αυτή γίνεται στον ουρανό, το αγιαστήριο επίσης πρέπει να βρίσκεται στον ουρανό. Έτσι, ενώ στο Δανιήλ 7:φαίνεται η μεσολάβηση του Θεού και η σχέση Του με τις ανθρώπινες υποθέσεις από δικαστική άποψη, στο Δανιήλ 8:περιγράφεται το ίδιο γεγονός από άποψη του αγιαστηρίου.

Το επίγειο αγιαστήριο κατασκευάστηκε σύμφωνα με το ουράνιο και χρησίμευσε για να απεικονίσει το ευρύ πλαίσιο του σχεδίου της σωτηρίας. Καθημερινά, οι αμαρτωλοί έφερναν τις θυσίες τους στο ναό και συγχωρούνταν από τις αμαρτίες για τις οποίες μετανοούσαν.  Οι αμαρτίες αυτές μεταφέρονταν, κατά μία έννοια, στο αγιαστήριο, με αποτέλεσμα αυτό να μολύνεται. Για αυτόν το λόγο χρειαζόταν μια διαδικασία εξαγνισμού για να καθαρίσει το αγιαστήριο από τις αμαρτίες που καταχωρούνταν εκεί. Η ημέρα καθαρισμού ονομάστηκε Ημέρα Εξιλασμού και πραγματοποιούταν μία φορά το χρόνο (Λευιτ. 16).

Γιατί πρέπει να καθαριστεί το ουράνιο Αγιαστήριο; Μπορούμε αντίστοιχα να πούμε ότι οι εξομολογημένες αμαρτίες όσων έχουν αποδεχθεί τον Ιησού έχουν «μεταφερθεί» στο ουράνιο Αγιαστήριο, ακριβώς όπως οι αμαρτίες των μετανοημένων Ισραηλιτών μεταφέρονταν στο επίγειο. Την επίγεια Ημέρα του Εξιλασμού, πολλά ζώα θανατώνονταν, συμβολίζοντας τον μελλοντικό θάνατο του Ιησού, και για αυτό οι αμαρτωλοί μπορούσαν να σταθούν σε αυτήν την κρίση.

Και όπως ακριβώς συνέβαινε την επίγεια Ημέρα του Εξιλασμού όταν καθαριζόταν το αγιαστήριο, πόσο περισσότερο θα συμβεί στο ουράνιο Αγιαστήριο, όπου μόνο το αίμα του Χριστού μας προστατεύει από την κρίση; Ο καθαρισμός, που απεικονίζεται στο Δαν. 8:14, είναι του ουράνιου Αγιαστηρίου και το βασικό μήνυμα είναι ότι ως αμαρτωλοί χρειαζόμαστε το αίμα του Μεσσία για να συγχωρεθούν οι αμαρτίες μας και να έχουμε την δυνατότητα να σταθούμε στην κρίση.

`ΣΚΕΨΗ: Διαβάστε Εβρ. 9:23-28. Πώς αυτά τα εδάφια αποκαλύπτουν την σωτηρία που μας δίνεται μέσω της θυσίας του Ιησού;`