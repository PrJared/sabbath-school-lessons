---
title:  Το Προφητικο Χρονοδιαγραμμα
date:  27/02/2020
---

`Διαβάστε Δαν. 8:13. Ποια είναι η ερώτηση που τίθεται εδώ και πώς μας βοηθά να κατανοήσουμε την απάντηση στο επόμενο εδάφιο;`

Ποιο είναι το χρονοδιάγραμμα των 2.300 ημερονυκτίων; Αρχικά, πρέπει να σημειώσουμε ότι αφότου ο Δανιήλ είδε το κριάρι, τον τράγο, και τις δραστηριότητες και το κακό που προκάλεσε το μικρό κέρας, ακούστηκε στο όραμα η ερώτηση του Δαν. 8:13. Αυτή η ερώτηση έχει ιδιαίτερα να κάνει με το τι θα συμβεί στο τέλος αυτής της προφητικής περιόδου, και όχι τόσο με την διάρκεια της. Επιπλέον, μια τέτοια περίοδος δεν μπορεί να περιοριστεί μόνο στη διάρκεια των δραστηριοτήτων του μικρού κέρατος, επειδή ο όρος «όραμα» περιλαμβάνει τα πάντα, από τον κριό μέχρι τις ενέργειες του μικρού κέρατος. Επομένως, αυτή πρέπει να είναι μια μακρά περίοδος πραγματικού χρόνου.

Στο ερώτημα «Έως πότε θέλει διαρκεί η όρασις» (ο κριός [Μηδοπερσία], ο τράγος [Ελλάδα] και το μικρό κέρας και οι ενέργειές του [Ρώμη, ειδωλολατρική και παπική]), η άλλη ουράνια ύπαρξη απαντά: «Έως δύο χιλιάδων και τριακοσίων ημερονυκτίων, τότε το αγιαστήριον θέλει καθαρισθή» (Δαν. 8:14). Όπως έχει ήδη αναφερθεί, αυτή η περίοδος είναι πολύ μεγάλη, χιλιάδων χρόνων, γιατί ξεκινά από την Μηδοπερσική Αυτοκρατορία και εκτείνεται μέσα από τη διάρκεια της Ελληνικής Αυτοκρατορίας και της παγανιστικής και παπικής Ρώμης. Σύμφωνα με την ιστορικιστική μέθοδο ερμηνείας (δείτε 1ο Μάθημα), αυτή η προφητική περίοδος θα πρέπει να υπολογίζεται βάσει του κανόνα ημέρας-έτους, πράγμα που σημαίνει ότι τα 2.300 ημερονύκτια αντιστοιχούν στο χρονικό διάστημα των 2.300 ετών. Διαφορετικά, οι 2.300 ημέρες θα ανέρχονταν σε λίγο περισσότερο από έξι χρόνια, ένα απίστευτα σύντομο διάστημα για όλα τα γεγονότα του οράματος. Έτσι, πρέπει να ισχύει ο κανόνας ημέρας-έτους. Στο Δανιήλ 8:δεν δίνονται πληροφορίες για να υπολογίσουμε την αρχή αυτής της χρονικής περιόδου και έτσι να καταλάβουμε και το τέλος της, αλλά αυτό το κρίσιμο κομμάτι πληροφοριών δίνεται στο Δανιήλ 9:(επόμενο μάθημα).

`ΣΚΕΨΗ:  Τα 2.300 χρόνια αυτής της προφητείας αποτελούν τη μακρύτερη χρονική προφητεία στην Αγία Γραφή. Αυτός είναι πολύς καιρός, ειδικά σε σχέση με τη διάρκεια ζωής μας. Πώς μπορεί αυτή η αντίθεση να μας βοηθήσει στο να μάθουμε να είμαστε υπομονετικοί ως προς την προσδοκία μας για τον καιρό των εσχάτων γεγονότων;`