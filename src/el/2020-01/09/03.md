---
title:  Η Ανοδος Του Μικρου Κερατος
date:  24/02/2020
---

`Διαβάστε προσεκτικά στο Δαν. 8:8-12. Σε ποιες κατευθύνσεις κινείται αυτό το μικρό κέρας και γιατί είναι σημαντικό αυτό να κατανοηθεί;`

Μετά την απεικόνιση των τεσσάρων κεράτων που εξαπλώνονται στους τέσσερις ανέμους του ουρανού, το Βιβλικό κείμενο λέει ότι από το ένα προέκυψε ένα μικρό κέρας. Το ερώτημα εδώ είναι αν αυτό το κέρας προέρχεται από ένα από τα τέσσερα κέρατα, τα οποία όπως είδαμε αντιπροσωπεύουν τους τέσσερις στρατηγούς του Μεγάλου Αλεξάνδρου ή από έναν από τους τέσσερις ανέμους. Η γραμματική δομή του κειμένου στο αρχαίο κείμενο δείχνει ότι το κέρας προέρχεται από έναν από τους τέσσερις ανέμους του ουρανού. Και δεδομένου ότι αυτή η εξουσία αναδύεται μετά από την Ελληνική Αυτοκρατορία και τα τέσσερα παρακλάδια της, η κοινή αντίληψη που υπάρχει είναι ότι αυτό το κέρας είναι η Ρώμη, πρώτα η ειδωλολατρική και στη συνέχεια η παπική. «Αυτό το μικρό κέρας αντιπροσωπεύει τη Ρώμη και στις δύο φάσεις της, την ειδωλολατρική και την παπική. Ο Δανιήλ είδε αρχικά τη Ρώμη πρώτα στην παγανιστική, αυτοκρατορική της φάση, να πολεμάει ενάντια στον Ιουδαϊκό λαό και τους πρώτους Χριστιανούς και έπειτα στην παπική της φάση, συνεχίζοντας μέχρι τις δικές μας μέρες και στο απώτερο μέλλον.» The Seventh-day Adventist Bible Commentary, τομ. 4, σ. 841

Σύμφωνα με το Βιβλικό κείμενο, το μικρό κέρας πραγματοποίησε αρχικά μία οριζόντια κίνηση και «εμεγαλύνθη καθ’ υπερβολήν προς τον νότον, και προς την ανατολήν, και προς την γην της δόξης» (Δαν. 8:9). Αυτές οι τρεις κατευθύνσεις αντιστοιχούν στις τρεις μεγάλες περιοχές που υποτάχθηκαν στην κυριαρχία της ειδωλολατρικής Ρώμης.

Καθώς το μικρό κέρας έχει πρωταγωνιστικό ρόλο στο όραμα, η κάθετη επέκτασή του είναι ιδιαίτερα σημαντική. Tο κέρας αντιστοιχεί με το μικρό κέρας του Δανιήλ 7, όπως δείχνει η ακόλουθη σύγκριση: ●Και τα δύο κέρατα στην αρχή είναι μικρά (Δαν. 7:8, Δαν. 8:9). ●Και τα δύο αργότερα γίνονται σπουδαία (Δαν. 7:20, Δαν. 8:9). ●Και τα δύο διώκουν δυνάμεις (Δαν. 7:21,25, Δαν. 8:10,24). ●Και τα δύο είναι αυταρχικά και βλάσφημα (Δαν. 7:8,20,25, Δαν. 8:10,11,25). ●Και τα δύο στοχεύουν στο λαό του Θεού (Δαν. 7:25, Δαν. 8:24). ●Και των δύο οι δραστηριότητες οριοθετούνται από προφητικό χρόνο (Δαν. 7:25, Δαν. 8:13,14). ●Και τα δύο εκτείνονται χρονικά μέχρι το τέλος (Δαν. 7:25,26, Δαν. 8:17,19). ●Και τα δύο υφίστανται υπερφυσική καταστροφή (Δαν. 7:11,26, Δαν. 8:25). Τέλος, επειδή το μικρό κέρας του Δανιήλ 7:αντιπροσωπεύει τον παπισμό, η κάθετη επέκταση του μικρού κέρατος στο Δανιήλ 8:θα πρέπει να αντιπροσωπεύει την ίδια δύναμη. Έτσι, όπως στο Δανιήλ 2:και 7, η κύρια δύναμη είναι η Ρώμη, ειδωλολατρική και παπική.