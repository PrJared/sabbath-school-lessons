---
title:  Ο Κριος Και Ο Τραγος
date:  23/02/2020
---

`Διαβάστε Δανιήλ 8. Ποιο είναι το θέμα του οράματος και πώς σχετίζεται με ό,τι έχουμε δει στο Δανιήλ 2:και 7;`

Όπως στο Δανιήλ 2:και 7, και στο κεφάλαιο αυτό δίνεται, αν και με διαφορετικό συμβολισμό, ένα όραμα της ανόδου και της πτώσης των παγκόσμιων αυτοκρατοριών. Αυτός ο συμβολισμός σχετίζεται άμεσα με το αγιαστήριο του Θεού. Στην περίπτωση αυτή, τα σύμβολα του κριαριού και του τράγου χρησιμοποιούνται λόγω της σύνδεσής τους με το τελετουργικό του αγιαστηρίου την Ημέρα του Εξιλασμού, μία ημέρα κρίσης για το αρχαίο Ισραήλ. Τα κριάρια και οι τράγοι χρησιμοποιούνταν ως προσφορές θυσίας στην υπηρεσία του αγιαστηρίου, αλλά μόνο την Ημέρα του Εξιλασμού και τα δύο αυτά ζώα αναφέρονται μαζί. Επομένως, αυτά τα δύο ζώα επιλέγονται εσκεμμένα εδώ για να θυμίσουν την Ημέρα του Εξιλασμού, η οποία αποτελεί το κεντρικό θέμα του συγκεκριμένου οράματος.

Καθώς το όραμα εκτυλίσσεται, ο Δανιήλ βλέπει ένα κριάρι να σπρώχνει προς τρεις διαφορετικές κατευθύνσεις: προς τα δυτικά, προς τα βόρεια, και προς τα νότια (Δαν. 8:4). Αυτή η τριπλή κίνηση υποδεικνύει την επέκταση αυτής της εξουσίας: «και ουδέν θηρίον ηδύνατο να σταθή έμποσθεν αυτού, και δεν υπήρχεν ο ελευθερών εκ της χειρός αυτού, αλλ’ έκαμνε κατά την θέλησιν αυτου, και εμεγαλύνθη» (εδ.4). Όπως εξηγεί ο άγγελος, ο κριός με τα δύο κέρατα αντιπροσωπεύει την Μηδοπερσική Αυτοκρατορία (Δαν. 8:20), και οι τρεις κατευθύνσεις υπογραμμίζουν τις τρεις μεγάλες κατακτήσεις αυτής της παγκόσμιας εξουσίας.

Στη συνέχεια, εμφανίζεται ένας τράγος με ένα μεγάλο κέρας, ο οποίος αντιπροσωπεύει την Ελληνική Αυτοκρατορία υπό τη διοίκηση του Μεγάλου Αλεξάνδρου (Δαν. 8:21). Το ότι ο τράγος έρχεται χωρίς να αγγίζει το έδαφος (Δαν. 8:5) σημαίνει ότι κινείται γρήγορα. Αυτός ο συμβολισμός παρουσιάζει την μεγάλη ταχύτητα με την οποία έγιναν οι κατακτήσεις του Μεγάλου Αλεξάνδρου, του οποίου την αυτοκρατορία το Δανιήλ 7:παρουσιάζει ως φτερωτή λεοπάρδαλη. Όμως, όπως δείχνει η προφητεία, όταν ο τράγος «ενεδυναμώθη, συνετρίβη το κέρας το μέγα» (Δαν. 8:8) και έδωσε τη θέση του σε τέσσερα κέρατα, τα οποία εκτείνονταν στα τέσσερα σημεία του ορίζοντα. Η προφητεία αυτή εκπληρώθηκε όταν ο Μέγας Αλέξανδρος πέθανε στην Βαβυλώνα τον Ιούνιο του 323 π.Χ. σε ηλικία τριάντα τριών ετών, και η βασιλεία του διαμοιράστηκε μεταξύ των τεσσάρων στρατηγών του.

`ΣΚΕΨΗ: Στις τρεις από τις τέσσερις αυτοκρατορίες που εμφανίστηκαν στα οράματα μεταξύ του Δαν. 2:38 και Δαν. 8:20,21, έχουν αποκαλυφθεί τα ονόματά τους. Πώς θα μπορούσε αυτό το εκπληκτικό γεγονός να επιβεβαιώσει την ορθότητα της ερμηνείας μας για αυτές τις προφητείες;`