---
title:  Ταπεινος Και Ευγνωμων
date:  30/01/2020
---

`Ο μετανιωμένος βασιλιάς δηλώνει ότι, «πάντες οι κάτοικοι της γης λογίζονται ενώπιον αυτού ως ουδέν» (Δαν. 4:35). Πιο σημαντικό σημείο τονίζεται στο εδάφιο αυτό;`

Πώς γνωρίζουμε ότι ο Ναβουχοδονόσορ αποδέχεται πραγματικά τον αληθινό Θεό; Βρίσκουμε ένα σημαντικό στοιχείο στο γεγονός ότι ο ίδιος ο Ναβουχοδονόσορ είναι ο συγγραφέας του Δανιήλ 4. Όντως, το μεγαλύτερο μέρος αυτού του κεφαλαίου φαίνεται να είναι αντίγραφο μιας επιστολής που ο βασιλιάς διανέμει στο αχανές βασίλειό του. Σε αυτήν την επιστολή, ο Ναβουχοδονόσορ μιλά για την υπερηφάνεια και την παραφροσύνη του και αναγνωρίζει ταπεινά την επέμβαση του Θεού στη ζωή του. Οι αρχαίοι μονάρχες σπάνια θα έγραφαν κάτι υποτιμητικό για τον εαυτό τους. Σχεδόν όλα τα αρχαία βασιλικά έγγραφα που γνωρίζουμε, δοξάζουν τον βασιλιά. Επομένως, ένα τέτοιο έγγραφο, στο οποίο ο ηγεμόνας παραδέχεται την υπερηφάνεια του και την κακή συμπεριφορά του, επισημαίνει μια πραγματική αλλαγή. Επιπλέον, γράφοντας μια επιστολή που περιγράφει την εμπειρία του και μιλά ταπεινά για την κυριαρχία του Θεού, ο βασιλιάς ενεργεί ως ιεραπόστολος. Δεν μπορεί πλέον να κρατήσει για τον εαυτό του αυτό που έχει βιώσει και διδαχθεί από τον αληθινό Θεό. Η προσευχή και η δοξολογία του βασιλιά (Δανιήλ 4:34-37) αποκαλύπτουν το πόσο αληθινή ήταν η εμπειρία του.

Ο Ναβουχοδονόσορ έχει τώρα διαφορετικές αξίες και μπορεί να αναγνωρίσει τους περιορισμούς της ανθρώπινης δύναμης. Σε μια εγκάρδια προσευχή ευχαριστίας, επαινεί τη δύναμη του Θεού του Δανιήλ και παραδέχεται ότι «πάντες οι κάτοικοι της γης λογίζονται ενώπιον αυτού ως ουδέν» (Δαν. 4:35). Δηλαδή, οι άνθρωποι δεν έχουν τίποτα από μόνοι τους για να καύχιονται. Έτσι, αυτή η τελευταία εικόνα του Ναβουχοδονόσορ στο βιβλίο του Δανιήλ δείχνει έναν βασιλιά ταπεινό και ευγνώμον, που υμνεί τη δόξα του Θεού και μας προειδοποιεί για την υπερηφάνεια.

Φυσικά ο Θεός και σήμερα εξακολουθεί να αλλάζει ζωές. Ανεξάρτητα από το πόσο υπερήφανοι ή αμαρτωλοί μπορεί να είναι οι άνθρωποι, ο Θεός δείχνει έλεος και έχει τη δύναμη να μετατρέπει τους αμαρτωλούς αποστάτες σε παιδιά Του.

`ΣΚΕΨΗ: Διαβάστε Φιλιπ. 2:1-11. Τι μας λένε τα εδάφια αυτά που θα πρέπει να εξαλείψουν την υπερηφάνεια από τη ζωή μας;`