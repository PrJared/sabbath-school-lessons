---
title:  Περαιτερω Σκεψη
date:  31/01/2020
---

«Ο άλλοτε περήφανος μονάρχης είχε γίνει ένα ταπεινό παιδί του Θεού.  Ο τυραννικός, αγέρωχος κυβερνήτης, έγινε ένας σοφός και συμπονετικός βασιλιάς.  Αυτός που είχε καταφρονήσει και είχε βλασφημήσει τον Θεό του ουρανού, αναγνώρισε τώρα τη δύναμη του Υψίστου, και ειλικρινά προσπάθησε να προάγει το φόβο του Κυρίου και την ευτυχία των υπηκόων του.  Με την επιτίμηση Εκείνου ο οποίος είναι “Βασιλεύς βασιλέων και Κύριος κυρίων”, ο Ναβουχοδονόσορ τελικά είχε διδαχθεί το μάθημα που όλοι οι κυβερνήτες πρέπει να διδαχθούν, ότι το πραγματικό μεγαλείο έγκειται στην πραγματική καλοσύνη.  Αναγνώρισε τον Κύριο ως το ζώντα Θεό λέγοντας: “Τώρα εγώ ο Ναβουχοδονόσορ αινώ και υπερυψώ και δοξάζω τον Βασιλέα του ουρανού, διότι πάντα τα έργα Αυτού είναι αλήθεια και αι οδοί Αυτού κρίσις.  Και τους περιπατούντας εν τη υπερηφανία δύναται να ταπεινώση.” Το σχέδιο του Θεού ότι το μεγαλύτερο βασίλειο του κόσμου θα διακήρυττε τον αίνο Του, είχε τώρα εκπληρωθεί.  Η δημόσια αυτή διακήρυξη στην οποία ο Ναβουχοδονόσορ ομολογεί την ευσπλαχνία, την καλοκαγαθία και την εξουσία του Θεού, αποτελεί την τελευταία πράξη του βίου του που έχει καταχωρηθεί στην Ιερή Ιστορία.» Ε. Χουάιτ, Π.Β., σ. 358.

**Ερωτησεις για συζητηση**

`1. «Η υπερηφάνεια οδηγεί σε κάθε άλλο ελάττωμα: είναι η πλήρης κατάσταση του μυαλού που εναντιώνεται στον Θεό. Σας φαίνεται υπερβολικό; Αν ναι, σκεφτείτε το. …Όσο περισσότερη υπερηφάνεια έχει κάποιος, τόσο περισσότερο δεν αρέσει την υπερηφάνεια σε άλλους. Στην πραγματικότητα, αν θέλετε να μάθετε πόσο υπερήφανος είστε, ο ευκολότερος τρόπος είναι να αναρωτηθείτε: Πόσο πολύ ενοχλούμαι όταν οι άλλοι άνθρωποι με περιφρονούν ή αρνούνται να μου δώσουν προσοχή ή όταν μπαίνουν στη συζήτηση χωρίς να τους το ζητήσω ή όταν επιδεικνύονται; Το θέμα είναι ότι η υπερηφάνεια κάθε ανθρώπου ανταγωνίζεται την υπερηφάνεια των άλλων. “Ήθελα εγώ να εντυπωσιάσω στη γιορτή για αυτό είμαι τόσο ενοχλημένος με τον άλλον που ήταν εκείνος το επίκεντρο”. Δύο όμοιοι δεν συμφωνούν ποτέ.» C.S. Lewis, Mere Christianity [New York: Touchstone, 1996], σ. 110. Πώς, σύμφωνα με τον Λούις, θα μπορούσατε να δείτε την υπερηφάνεια στη δική σας ζωή;`

`2. Ένα θέμα που θίγεται σε αυτό το κεφάλαιο, όπως και σε κάποια προηγούμενα, είναι η κυριαρχία του Θεού. Γιατί είναι τόσο σημαντικό αυτό το θέμα; Πώς το Σάββατο μπορεί να μας βοηθήσει να κατανοήσουμε αυτήν την σπουδαία αλήθεια;`