---
title:  5 Απο Την Υπερηφανεια Στην Ταπεινοτητα
date:  25/01/2020
---

> <p>Εδαφιο Μνημης</p>
> «Πόσον είναι μεγάλα τα σημεία αυτού! και πόσον ισχυρά τα θαυμάσια αυτού! Η βασιλεία αυτού είναι βασιλεία αιώνιος, και η εξουσία αυτού εις γενεάν και γενεάν.» Δανιήλ 4:3.

### Για τη μελέτη αυτής της εβδομάδας, διαβάστε
Δαν. 4:1–33, Παρ. 14:31, Β’Βασ. 20:2–5, Ιωνάς 3:10, Δαν. 4:34–37, Φιλιπ. 2:1–11.

Η υπερηφάνεια ήταν η πρώτη εμφανιζόμενη αμαρτία. Πρώτη φορά παρουσιάστηκε στον Εωσφόρο, σε έναν άγγελο στην αυλή του ουρανού.

Ο Θεός αναφέρει στο βιβλίο του Ιεζεκιήλ: «Η καρδία σου υψώθη διά το κάλλος σου∙ έφθειρας την σοφίαν σου διά την λαμπρότητά σου∙ Θέλω σε ρίψει κατά γης∙ θέλω σε εκθέσει ενώπιον των βασιλέων, διά να βλέπωσιν εις σε.» (Ιεζ. 28:17).

Η υπερηφάνεια προκάλεσε την πτώση του Εωσφόρου, για αυτό τώρα αυτός χρησιμοποιεί το ίδιο όπλο για να οδηγήσει αμέτρητους ανθρώπους στην καταστροφή. Είμαστε όλοι πεσμένοι στην αμαρτία, εξαρτώμενοι από τον Θεό για τη ζωή μας. Οποιαδήποτε χαρίσματα και αν έχουμε, όσα και αν κατορθώνουμε με αυτά, η επιτυχία έρχεται μόνο από τον Θεό. Πώς λοιπόν τολμάμε να είμαστε υπερήφανοι, καυχησιάρηδες ή αλαζονικοί, όταν στην πραγματικότητα η ταπεινοφροσύνη θα πρέπει να κυριαρχεί σε όλα όσα κάνουμε;

Χρειάζεται να περάσει καιρός για να καταλάβει ο Ναβουχοδονόσορ τη σημασία της ταπεινότητας. Ακόμη και η εμφάνιση του τέταρτου ανθρώπου στο φλεγόμενο καμίνι δεν αλλάζει την πορεία της ζωής του. Ο βασιλιάς θα αναγνωρίσει την πραγματική του κατάσταση, μόνο όταν ο Θεός τού αφαιρέσει την εξουσία και ζήσει με τα θηρία του αγρού.