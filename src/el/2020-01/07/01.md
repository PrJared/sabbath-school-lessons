---
title:  Απο Το Λακκο Των Λεοντων Στο Λακκο Του Αγγελου
date:  08/02/2020
---

> <p>Εδαφιο Μνημης</p>
> «Οι δε πρόεδροι και οι σατράπαι εζήτουν να εύρωσι πρόφασιν κατά του Δανιήλ εκ των υποθέσεων της βασιλείας∙ πλην δεν ηδύναντο να εύρωσιν ουδεμίαν πρόφασιν, ουδέ αμάρτημα∙ διότι ήτο πιστός, και δεν ευρέθη εν αυτώ ουδέν σφάλμα, ουδέ αμάρτημα.» Δανιήλ 6:4.

### Για τη μελέτη αυτής της εβδομάδας, διαβάστε
Δαν. 6, Α’Σαμ. 18:6-9, Ματθ. 6:6, Πράξ. 5:27-32, Μάρκ. 6:14-29, Εβρ. 11:35-38.

Μετά την κατάκτηση της Βαβυλώνας από τους Μηδοπέρσες, ο Δαρείος ο Μήδης αναγνωρίζει τη σοφία του Δανιήλ και τον καλεί να γίνει μέλος της νέας κυβέρνησης. Ο ηλικιωμένος προφήτης υπερέχει τόσο πολύ στα δημόσια καθήκοντά του που ο νέος βασιλιάς τον διορίζει ως επικεφαλή διαχειριστή ολόκληρης της Μηδοπερσικής κυβέρνησης.

Ωστόσο, καθώς το κεφάλαιο ξεδιπλώνεται, ο Δανιήλ αντιμετωπίζει τα αποτελέσματα της ζήλιας την οποία θα μπορούσαμε να ονομάσουμε ως την "απόλυτη αρχική αμαρτία". Πριν ακόμη τελειώσει η ιστορία, μπορούμε να δούμε ότι ο Δανιήλ είναι πιστός, όχι μόνο στα καθήκοντά του στη Μηδοπερσική κυβέρνηση, αλλά το σημαντικότερο, είναι αφοσιωμένος στον Θεό του. Μπορούμε να είμαστε βέβαιοι ότι, σε μεγάλο βαθμό, η πίστη του στον Θεό επηρεάζει άμεσα την αφοσίωσή του και στους άλλους τομείς.

Η εμπειρία του Δανιήλ κατά την προσπάθεια εξόντωσής του, αποτελεί παράδειγμα για το λαό του Θεού τον έσχατο καιρό. Η ιστορία δεν υπονοεί ότι ο λαός του Θεού θα αποφύγει δοκιμασίες και θλίψεις. Αυτό που εγγυάται είναι ότι, στη σύγκρουση με το κακό, τελικά θα κερδίσει το καλό και ο Θεός θα δικαιώσει το λαό Του.