---
title:  Απεριοριστες Δυνατοτητες
date:  01/08/2020
---

> <p>Εδαφιο Μνημης</p>
>  «Πάντα δε ταύτα ενηργεί το εν και το αυτό Πνεύμα, διανέμον ιδία εις έκαστον καθώς θέλει» Α’ Κορινθίους 12:11.

### Για τη μελέτη αυτής της εβδομάδας, διαβάστε
Α’ Κορ. 12:12, Ματθ. 3:16-18, Α’ Κορ. 12:7, Α’ Κορ. 1:4-9, Ματθ. 25:14-30.

Ο Θεός μάς καλεί να δώσουμε την μαρτυρία μας γι’ Αυτόν (Πράξ. 1:8, Ησ. 43:10). Η μαρτυρία δεν είναι ένα ιδιαίτερο χάρισμα που μόνο λίγοι κατέχουν. Η μαρτυρία είναι η Θεϊκή κλήση για κάθε Χριστιανό. Η Αγία Γραφή χρησιμοποιεί διαφορετικές εκφράσεις για να περιγράψει την κλήση μας ενώπιον του Θεού. Καλούμαστε να είμαστε το φως του κόσμου, πρεσβευτές του Χριστού, βασιλικό ιερατείο (Ματθ. 5:14, Β’ Κορ. 5:20, Α’ Πέτρ. 2:9). Ο Θεός που μας καλεί να δώσουμε την μαρτυρία μας, μας δίνει και τα κατάλληλα εφόδια για να εκπληρώσουμε την αποστολή μας. Δίνει στον κάθε πιστό πνευματικά χαρίσματα. Ο Θεός δεν καλεί αυτούς που έχουν τα προσόντα, αλλά δίνει τα προσόντα σε εκείνους που καλεί. Όπως δίνει τη σωτηρία σε καθένα που πιστεύει, έτσι δίνει επίσης ελεύθερα και τα χαρίσματά Του.

Καθώς αφοσιωνόμαστε στον Θεό και αφιερώνουμε τη ζωή μας στην υπηρεσία Του, οι δυνατότητες για υπηρεσία είναι απεριόριστες. «Απεριόριστη είναι η χρησιμότητα εκείνου που, βάζοντας το εγώ στην πάντα, κάνει τόπο για την δράση του Αγίου Πνεύματος στην καρδιά και ζει μία ζωή κατά πάντα καθιερωμένη στο Θεό.» Ε. Χουάιτ, Ζ.Υ. σ. 126.

Αυτήν την εβδομάδα θα δούμε τις απεριόριστες δυνατότητες που έχουμε για υπηρεσία μέσω του χαρίσματος του Αγίου Πνεύματος.