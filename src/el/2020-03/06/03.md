---
title:  Ο Θεος Ο Δοτης Ολων Των Αγαθων
date:  03/08/2020
---

Σύμφωνα με την Α’Κορ. 12:11,18, Εφεσ. 4:7,8 και Ιακ. 1:17, ο Θεός είναι η πηγή όλων των αγαθών και «παν δώρημα τέλειον» έρχεται απ’ Αυτόν. Επομένως, μπορούμε να είμαστε βέβαιοι ότι θα μας δώσει τα χαρίσματα του Αγίου Πνεύματος που ταιριάζουν στην προσωπικότητά μας και θα χρησιμοποιήσει με τον καλύτερο δυνατό τρόπο τις ικανότητές μας για να Τον υπηρετήσουμε και να δοξάσουμε το όνομά Του.

`Διαβάστε Μάρκ. 13:34 και Α’Κορ. 12:11. Σε ποιους δίνει ο Θεός πνευματικά χαρίσματα;`

Η Αγία Γραφή είναι ξεκάθαρη. Ο Θεός έχει μία ιδιαίτερη αποστολή για τον καθένα μας όσον αφορά την μετάδοση του ευαγγελίου στους άλλους. Στην παραβολή του Ιησού με τον κύριο που αφήνει το σπίτι του στην φροντίδα των δούλων του, ο κύριος του σπιτιού δίνει στους δούλους του «εις έκαστον το έργον αυτού» Μάρκ. 13:34. Υπάρχει κάποιο έργο για τον καθένα, και ο Θεός δίνει πνευματικά χαρίσματα σε όλους ώστε να εκπληρώσουν το έργο ή την διακονία για την οποία κλήθηκαν. Όταν παραδίνουμε τη ζωή μας στον Χριστό και μέσω της βάπτισης γινόμαστε μέλη του σώματός Του, της εκκλησίας, το Άγιο Πνεύμα μάς δίνει χαρίσματα για να μπορέσουμε να υπηρετήσουμε το σώμα και να δώσουμε μαρτυρία στον κόσμο. Το 1903 η Ε. Χουάιτ έγραψε ένα γράμμα σε κάποιον για να τον ενθαρρύνει να χρησιμοποιήσει τα χαρίσματα που ο Θεός τού έδωσε για υπηρεσία. «Είμαστε όλοι μέλη της οικογένειας του Θεού, όλοι σε μεγάλο ή μικρότερο βαθμό έχουμε λάβει τάλαντα από τον Θεό για τη χρήση των οποίων φέρουμε ευθύνη. Ανεξαρτήτου εάν το τάλαντό μας είναι μικρό ή μεγάλο, πρέπει να το χρησιμοποιήσουμε στην υπηρεσία του Θεού και να αναγνωρίσουμε το δικαίωμα από όλους τους άλλους να χρησιμοποιούν τα χαρίσματα που τους εμπιστεύτηκε ο Κύριος. Ποτέ δεν πρέπει να υποτιμήσουμε το μικρότερο σωματικό, διανοητικό ή πνευματικό κεφάλαιο.» Letter 260, 2 Dec 1903.

`Διαβάστε Πράξ. 10:36-38, Ματθ. 3:16-18 και Πράξ. 2:38-42. Τι μας διδάσκουν αυτά τα εδάφια για την υπόσχεση για Άγιο Πνεύμα στη βάπτιση;`

Όπως ο Ιησούς χρίστηκε με Άγιο Πνεύμα στη βάπτισή Του για να μπορέσει να εκπληρώσει τη διακονία Του στον κόσμο, έτσι και ο καθένας από εμάς έχει την υπόσχεση να λάβει Άγιο Πνεύμα στην βάπτισή του. Ο Θεός να είμαστε βέβαιοι ότι εκπλήρωσε τον Λόγο Του και μας έδωσε πνευματικά χαρίσματα για να ευλογήσει την εκκλησία Του και τον κόσμο.