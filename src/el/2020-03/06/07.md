---
title:  Περαιτερω Μελετη
date:  07/08/2020
---

Διαβάστε Ε. Χουάιτ, Λ.Ζ. σ. 251-286.

Ο σωστός τρόπος κατανόησης της Βιβλικής διδασκαλίας των πνευματικών χαρισμάτων φέρνει ενότητα στην εκκλησία. Η αναγνώριση ότι ο καθένας μας είναι πολύτιμο και απαραίτητο μέλος του σώματος του Χριστού, φέρνει ενότητα. Όλα τα μέλη της εκκλησίας χρειάζονται για την εκπλήρωση της αποστολής του Χριστού. Όλα τα μέλη έχουν λάβει χαρίσματα για υπηρεσία.

«Όλοι έχουν ένα έργο για τον Κύριο. Σε κάθε δούλο δίνονται ιδιαίτερα χαρίσματα ή τάλαντα. ‘‘εις άλλον μεν έδωκε πέντε τάλαντα, εις άλλον δε δύο, εις άλλον δε έν, εις έκαστον κατά την ιδίαν αυτού ικανότητα.’’ Σε καθένα έχει εμπιστευτεί κάτι για το οποίο είναι υπεύθυνος. Η εμπιστοσύνη δίνεται ανάλογα τις ικανότητες. Ο Θεός δεν μεροληπτεί καθώς δίνει τα χαρίσματα. Διανέμει τα χαρίσματα ανάλογα τις δυνατότητες των δούλων Του και περιμένει ανάλογα αποτελέσματα.» Ε. Χουάιτ, Testimonies for the Church, τομ. 2, σ. 282.

Να θυμάστε ακόμη ότι τα χαρίσματα του Πνεύματος δίνονται για τη δόξα του Θεού και όχι τη δική μας. Ο Θεός τα έδωσε για να εξυψώσουμε το όνομά Του και να προάγουμε το έργο Του.

**Ερωτησεις για συζητηση**

`1.	 Μείνετε στην σκέψη ότι ο καθένας μας έχει λάβει χαρίσματα από τον Θεό. Τι πρακτικές επιπτώσεις θα έχει αυτό στην τοπική σας εκκλησία; Τι διαφορά μπορεί να κάνει αυτή η σκέψη στη συμμετοχή όλων των μελών στην υπηρεσία;`

`2.	 Μοιραστείτε με τα μέλη της ομάδα σας το πώς έχετε ευλογηθεί από τα χαρίσματα των άλλων μελών. Πείτε ακόμη πώς ανακαλύψατε τα δικά σας χαρίσματα. Ποια νομίζετε ότι είναι και πώς με τη χρήση τους μπορείτε εσείς να γίνετε ευλογία στους άλλους;`

`3.	 Στο μάθημα αυτό είδαμε πως τα χαρίσματα αυξάνονται καθώς τα χρησιμοποιούμε. Μπορείτε να σκεφτείτε ποια από τα χαρίσματα που σας έδωσε ο Θεός τα αυξήσατε καθώς τα χρησιμοποιούσατε για τη δόξα Του; Πόσο πιστοί είστε μ’ αυτά που σας εμπιστεύτηκε;`