---
title:  Η Τελικη Εκκληση Του Θεου
date:  17/09/2020
---

`Διαβάστε Αποκ. 14:8, 17:3-6 και 18:1-4. Τι μαθαίνουμε απ’ αυτά τα εδάφια για την πνευματική Βαβυλώνα;`

Στο βιβλίο της Αποκάλυψης, η «Βαβυλώνα» αντιπροσωπεύει το κίβδηλο θρησκευτικό σύστημα που βασίζεται στα ανθρώπινα έργα, στις παραδόσεις, στα ψευδή δόγματα. Εξυψώνει τους ανθρώπους και την αυτοδικαίωση πάνω από τον Ιησού και την αναμάρτητη ζωή Του. Τοποθετεί τις εντολές των ανθρώπων πάνω από τις εντολές του Θεού. Η Βαβυλώνα ήταν το κέντρο της ειδωλολατρίας, της λατρείας του ήλιου, και των ψευδών διδασκαλιών για την αθανασία της ψυχής. Αυτό το κίβδηλο θρησκευτικό σύστημα έχει περάσει ανεπαίσθητα πολλές από τις θρησκευτικές τελετές της Βαβυλώνας στη λατρεία του. Το τελικό μήνυμα του Θεού στον πλανήτη μας είναι για τον Ιησού και την δικαιοσύνη Του. Ηχεί την έκκληση του ουρανού, «Έπεσεν, έπεσε Βαβυλών η μεγάλη… Εξέλθετε εξ αυτής, ο λαός μου» (Αποκ. 18:2,4). Ο Θεός κάλεσε την εκκλησία των Αντβεντιστών της Εβδόμης Ημέρας να εξυψώσει το μήνυμα του Χριστού. Εξυψώνουμε τον Ιησού όταν εξυψώνουμε όλα όσα έχει διδάξει. Κηρύττουμε Εκείνον που είναι «η οδός, και η αλήθεια, και η ζωή» (Ιωάν. 14:6). Εκθέτουμε τις πλάνες της Βαβυλώνας σε αντιπαράθεση με τις αλήθειες του Ιησού.

`Διαβάστε Αποκ. 14:7, 9-11. Ποια αντίθετα αντικείμενα λατρείας βλέπουμε σ’ αυτά τα εδάφια;`

Στην Αποκ. 14:έχουμε δύο διαφορετικά είδη λατρείας – την λατρεία στον Δημιουργό και την λατρεία στο θηρίο. Οι δύο αυτές λατρείες έχουν να κάνουν με την ημέρα λατρείας του Θεού, το αληθινό Σάββατο, και κίβδηλο Σάββατο. Το Σάββατο αντιπροσωπεύει την ανάπαυση, την βεβαιότητα, και την ασφάλεια που έχουμε στον Χριστό ως Δημιουργό, Λυτρωτή, και επικείμενο Βασιλιά. Η κίβδηλη μέρα είναι ένα, ανθρωπίνως θεσπισμένο, ψευδές υποκατάστατο βασισμένο σε ανθρώπινη λογική και διατάγματα.

`ΣΚΕΨΗ: Διαβάστε Αποκ. 14:12. Τι μας λέει αυτό το εδάφιο ιδικά σε σχέση με αυτά που προηγήθηκαν; Πώς φανερώνονται ο νόμος και η χάρη και πώς καταλαβαίνουμε από αυτό ότι πρόκειται για δύο αδιαχώριστες πλευρές του ευαγγελίου;`