---
title:  Το Μηνυμα Του Εσχατου Καιρου Στην Αποκαλυψη
date:  15/09/2020
---

Το επίκεντρο της Αποκάλυψης είναι το κεφάλαιο 14. Αυτό το κεφάλαιο είναι υψίστης σημασίας για τον λαό του Θεού που στις τελευταίες ημέρες της ιστορίας της ανθρωπότητας. Ξετυλίγει το τελευταίο μήνυμα του Θεού για το ανθρώπινο γένος. Αυτό το έσχατο μήνυμα είναι σημαντικό για τον λαό του Θεού και ολόκληρη την ανθρωπότητα.

`Διαβάστε Αποκ. 14:14-20. Ποιος συμβολισμός χρησιμοποιείται για την απεικόνιση της επιστροφής του Κυρίου μας;`

Ο συμβολισμός του θερισμού χρησιμοποιείται στην Αγία Γραφή για την περιγραφή της επιστροφής του Χριστού (Ματθ. 13:37-43, Μάρκ. 4:29). Στην Αποκ. 14:ο θερισμός του σιταριού αντιπροσωπεύει τη λύτρωση των δικαίων, και ο τρύγος της αμπέλου την καταστροφή των ασεβών. Η Αποκ. 14:6-12 εμπεριέχει ένα κατεπείγον μήνυμα για τον έσχατο καιρό ώστε να προετοιμαστούν οι άνθρωποι για τον τελικό θερισμό της γης.

`Διαβάστε Αποκ. 14:6,7. Ποια είναι η έννοια του μηνύματος που βρίσκουμε σ’ αυτά τα δύο εδάφια; Πώς μας βοηθάνε να καταλάβουμε ποιοι είμαστε ως Αντβεντιστές της Εβδόμης Ημέρας;`

Το μήνυμα του 1ου αγγέλου στην Αποκ. 14:καλεί την γενιά του 21ουαιώνα. να αποζητήσουν σκοπό στη ζωή τους. Παρουσιάζει το ευαγγέλιο της χάρης του Θεού που προσφέρει συγχώρηση σε όλους. Μας καθαρίζει από την ενοχή της αμαρτίας και μας δίνει δύναμη να νικήσουμε. Αυτό το μήνυμα παρέχει τη βάση για την αυτοεκτίμηση στο γεγονός ότι ο Χριστός μάς δημιούργησε και μας λύτρωσε. Δείχνει την ημέρα που η αδικία θα παύσει με την τελική κρίση του Θεού. Είναι απίστευτα καλά νέα επειδή φανερώνει ότι η αδικία δεν θα διαρκέσει για πάντα.

`ΣΚΕΨΗ: «Υπό μία ιδιαίτερη έννοια, οι Αντβεντιστές της Εβδόμης Ημέρας είναι φρουροί του κόσμου και φωτοφόροι. Σ’ αυτούς εμπιστεύτηκε ο Θεός την τελευταία προειδοποίηση για τον κόσμο που χάνεται. Σ’ αυτούς λάμπει ένα υπέροχο φως από τον Λόγο του Θεού. Τους έχει ανατεθεί ένα πολύ ιερό έργο – η διακήρυξη των μηνυμάτων του πρώτου, του δεύτερου, και του τρίτου αγγέλου. Κανένα άλλο έργο δεν είναι τόσο σημαντικό. Δεν πρέπει να επιτρέψουν σε τίποτε άλλο να απορροφήσει την προσοχή τους.» Ε. Χουάιτ, Evangelism, σ. 119,120. Πώς μπορούμε ως εκκλησία, και ως άτομα να λάβουμε σοβαρά υπόψη αυτά τα λόγια;`