---
title:  Περαιτερω Μελετη
date:  18/09/2020
---

«Ο Θεός καλεί την εκκλησία Του όπως έκανε και με το αρχαίο Ισραήλ, να ξεχωρίζει όπως το φως στον κόσμο. Με το ισχυρό σπαθί της αλήθειας - το μήνυμα της τριπλής αγγελίας - τους ξεχώρισε από τις εκκλησίες και από τον κόσμο για να τους φέρει με ιερό τρόπο κοντά Του. Τους έθεσε θεματοφύλακες του νόμου Του και τους εμπιστεύτηκε τις σπουδαίες αλήθειες της προφητείας για αυτόν τον καιρό. Όπως τα άγια σκεύη είχαν δοθεί στο λαό Ισραήλ, έτσι τους εμπιστεύτηκε αυτά τα ιερά μηνύματα να μεταφερθούν στον κόσμο. Οι τρεις άγγελοι της Αποκάλυψης 14:εκπροσωπούν τους ανθρώπους που αποδέχονται το φως του μηνύματος του Θεού και ως πράκτορές Του μεταφέρουν την προειδοποίηση σε όλα τα μήκη της γης. Ο Χριστός λέει στους ακολούθους Του, ‘‘Σεις είσθε το φως του κόσμου’’ Ματθ. 5:14. …Τίποτα δεν πρέπει να αφήσουμε να υπονομεύσει το έργο. Είναι το πιο σημαντικό έργο για την εποχή μας - με αιώνιες επιπτώσεις. Η αγάπη που εκδήλωσε ο Ιησούς για την ψυχή των ανθρώπων, την θυσία που έκανε για τη λύτρωσή τους, θα ωθήσει όλους τους ακολούθους Του. Ο Χριστός με χαρά αποδέχεται κάθε ψυχή που υποτάσσεται σ’ Αυτόν. Ενώνει τον άνθρωπο με το Θείο, ώστε να μεταδώσει στον κόσμο τα μυστήρια της ενσαρκωμένης αγάπης. Μιλήστε γι’ αυτήν, προσευχηθείτε, ψάλτε, γεμίστε τον κόσμο με το μήνυμα της αλήθειας Του και προχωρήσει ακόμη παραπέρα.» Ε. Χουάιτ, Counsels for the Church, σ. 58,59.

**Ερωτησεις για συζητηση**

`1.	 Πώς το μήνυμα της τριπλής αγγελίας στην Αποκάλυψη 14:ορίζει την εκκλησία των Αντβεντιστών της Εβδόμης Ημέρας;`

`2.	 Σκεφτείτε το Σάββατο και ό,τι αυτό αντιπροσωπεύει. Όπως είδαμε το μήνυμά του είναι τόσο σημαντικό που ο Θεός θέλει αυτήν την ημέρα της εβδομάδας να θυμόμαστε ιδιαίτερα ότι είναι ο Δημιουργός και ο Λυτρωτής μας. Πώς αυτό μας βοηθά να καταλάβουμε την σπουδαιότητα της ημέρας και του τι δείχνει;`

`3.	 Πώς μπορούμε να εξηγήσουμε την ιδέα της πτώσης της Βαβυλώνας ή την έννοια του χαράγματος του θηρίου, με τον καλύτερο δυνατό τρόπο; Πώς μπορούμε να παρουσιάσουμε αυτές τις αλήθειες χωρίς να προσβάλλουμε κάποιον, παρότι θα υπάρχουν κάποιοι που ούτως ή άλλως θα προσβληθούν;`