---
title:  Ενα Βημα Στην Πιστη
date:  19/09/2020
---

> <p>Εδαφιο Μνημης</p>
>  «Το αυτό δε φρόνημα έστω εν υμίν το οποίον ήτο και εν τω Χριστώ Ιησού, όστις εν μορφή Θεού υπάρχων, δεν ενόμισεν αρπαγήν το να ήναι ίσα με τον Θεόν, αλλ’ εαυτόν εκένωσε, λαβών δούλου μορφήν, γενόμενος όμοιος με τους ανθρώπους.» Φιλιππησίους 2:5-7.

### Για τη μελέτη αυτής της εβδομάδας, διαβάστε
Φιλιπ. 2:5-11, Ματθ. 4:18-20, Πράξ. 9:3-6, 10-20, Ιωάν. 21:15-19, Α’ Ιωάν. 3:16-18.

Το να αφήσει τη δόξα του ουρανού, την λατρεία των αγγέλων, και την συντροφιά του Πατέρα, είναι μια θυσία αδιανόητη. Ωστόσο, ο Ιησούς ήρθε στον κόσμο της θλίψης και του θανάτου για να φανερώσει τον χαρακτήρα της αγάπης του Πατέρα, να κερδίσει την αγάπη της ανθρώπινης φυλής, και να λυτρώσει όλη την ανθρωπότητα. «Ποτέ δεν θα κατανοηθεί πόσο στοίχισε η απολύτρωσή μας μέχρις ότου οι λυτρωμένοι σταθούν με το Λυτρωτή τους μπροστά στο θρόνο του Θεού. Τότε, καθώς οι δόξες της αιώνιας κατοικίας θα καταυγάσουν πάνω στις μαγεμένες αισθήσεις μας, θα θυμηθούμε ότι ο Ιησούς άφησε όλα αυτά προς χάρη μας και όχι μόνο αυτοεξορίσθηκε από τις ουράνιες αυλές, αλλά και διακινδύνευσε την περίπτωση της αποτυχίας και της αιώνιας απώλειας. Τότε θα εναποθέσουμε τα διαδήματά μας στα πόδια Του και θα υψώσουμε φωνή δοξολογίας…» Ε. Χουάιτ, Ζ.Χ. σ. 103.

Η θυσία που έκανε ο Ιησούς για τη σωτηρία μας είναι ανυπολόγιστη. Καθώς ανταποκρινόμαστε στην καθοδήγησή Του, δεχόμαστε την εντολή Του, και ενωνόμαστε μαζί Του στο έργο για την προσέγγιση του απολωλός για τη βασιλεία Του, θα χρειαστεί να κάνουμε θυσίες. Παρότι οι θυσίες μας δεν μπορούν σε τίποτα να συγκριθούν με τη δική Του, η διακονία για τη σωτηρία των ψυχών είναι ένα άλμα πίστης. Μας βγάζει από την άνεσή μας και μας οδηγεί σε ταραγμένα νερά. Υπάρχουν στιγμές που ο Κύριος μάς καλεί να κάνουμε θυσίες, ωστόσο η χαρά που μας προσφέρει είναι πολύ μεγαλύτερη.