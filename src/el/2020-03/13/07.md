---
title:  Περαιτερω Μελετη
date:  25/09/2020
---

«Εκείνοι που έχουν την πνευματική εποπτεία της εκκλησίας, θα ε-επινοούν τρόπους και μέσα με τα οποία μια ευκαιρία μπορεί να δοθεί σε κάθε μέλος της εκκλησίας να αναλάβει ένα μέρος του έργου του Θεού. Πολύ συχνά αυτό στο παρελθόν δε γινόταν. Δεν καταστρώνονταν σαφή σχέδια και δεν επιτελούνταν στην ολότητα, με τα οποία τα τάλαντα όλων μπορούσαν να χρησιμοποιηθούν σε δραστήρια υπηρεσία. Λίγοι συνειδητοποιούν πόσα χάνουμε εξαιτίας αυτού.

Οι ιθύνοντες στο έργο του Θεού, ως σοφοί στρατηγοί, πρέπει να καταστρώνουν σχέδια για την προώθησή τους προς κάθε κατεύθυνση. Στα σχέδιά τους οφείλουν να μελετήσουν ιδιαίτερα το έργο που μπορούν να κάνουν τα μέλη για τους φίλους και γείτονές τους. Το έργο του Θεού στη γη αυτή δεν μπορεί ποτέ να τελειώσει μέχρις ότου άνδρες και γυναίκες, που αποτελούν τα μέλη της εκκλησίας μας, ανασυνταχθούν στο έργο και ενώσουν τις προσπάθειές τους με εκείνες των ιεροκηρύκων και υπευθύνων της εκκλησίας.

Η σωτηρία των αμαρτωλών απαιτεί θερμή, προσωπική εργασία. Οφείλουμε να τους δώσουμε το Λόγο της ζωής, να μην περιμένουμε αυτοί να έρθουν σε μας. Ω, τι λόγια θα μπορούσα να πω στους άνδρες και στις γυναίκες τα οποία να τους εγείρουν σε επιμελή δράση! Οι στιγμές που μας απομένουν είναι λίγες. Στεκόμαστε ακριβώς στα όρια του αιώνιου κόσμου. Δεν έχουμε καιρό για χάσιμο. Κάθε στιγμή είναι χρυσή και εντελώς πολύτιμη για να αφιερωθεί απλώς στην υπηρεσία του εγώ. Ποιοι θα αναζητήσουν με θέρμη το Θεό, και από Αυτόν να λάβουν δύναμη και χάρη για να είναι πιστοί εργάτες Του στον ιεραποστολικό αγρό;

Σε κάθε εκκλησία υπάρχουν άνθρωποι με τάλαντα, που με σωστό τρόπο επεξεργασίας μπορούν να αναπτυχθούν και να γίνουν μεγάλη βοήθεια στο έργο αυτό. Εκείνο που τώρα χρειάζεται για την εποικοδόμηση των εκκλησιών μας είναι το προσεκτικό έργο των συνετών εργατών να διακρίνουν και να αναπτύξουν τους ταλαντούχους στην εκκλησία, να τους εκπαιδεύσουν για τη χρήση του έργου.» Ε. Χουάιτ, Π.Ε., τομ. 9, σ. 84,85.

**Ερωτησεις για συζητηση**

`1.	 Ποια είναι η κεντρική σκέψη στο παραπάνω απόσπασμα της Ε. Χουάιτ; Τι επίδραση μπορεί να έχει στην προσωπική σας μαρτυρία και στο ευαγγελιστικό έργο της εκκλησίας;`

`2.	 Πώς εκδηλώνεται η ειλικρινής αγάπη; Ποιες ψεύτικες μορφές αγάπης υπάρχουν που δεν έχουν καμία σχέση με την πραγματική αγάπη;`

`3.	 Μιλήστε για τις θυσίες που έχουν κάνει οι άνθρωποι για τον Κύριο, ακόμη και το να δώσουν τη ζωή τους. Τι μπορείτε να διδαχτείτε από αυτές τις ιστορίες;`

`4.	 Τι έχετε θυσιάσει για τον Χριστό; Γιατί το κάνατε; Άξιζε; Πώς μπορείτε να εξηγήσετε σε κάποιον που δεν είναι Χριστιανός τι κάνατε και γιατί;`