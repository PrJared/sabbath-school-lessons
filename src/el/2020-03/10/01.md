---
title:  Ενας Συναρπαστικος Τροπος Για Να Εμπλακουμε
date:  29/08/2020
---

> <p>Εδαφιο Μνημης</p>
>  «Τότε λέγει προς τους μαθητάς αυτού, Ο μεν θερισμός πολύς, οι δε εργάται ολίγοι, παρακαλέσατε λοιπόν τον κύριον του θερισμού, διά να αποστείλη εργάτας εις τον θερισμόν αυτού.» Ματθαίον 9:37-38.

### Για τη μελέτη αυτής της εβδομάδας, διαβάστε
Γεν. 1:1,2,26, Έξ. 18:21-25, Α’ Κορ. 12:12-25, Πράξ. 16:11-15,40, 4:31, 12:12.

Κάποιος είπε, «Υπάρχει δύναμη στους αριθμούς.» Υπό μία έννοια έχει δίκιο. Έχετε προσέξει ότι σας είναι πιο εύκολο να γυμναστείτε με μία ομάδα ανθρώπων από ό,τι μόνοι σας; Πολλοί γράφονται σε γυμναστήρια και κέντρα άθλησης γιατί πιστεύουν ότι είναι καλύτερα να αθλούνται μαζί με άλλους. Παρομοίως, ο Θεός μάς δημιούργησε κατά τέτοιον τρόπο ώστε να θέλουμε την συναδέλφωση. Είμαστε κοινωνικά όντα, και όπως με την άθληση έτσι και με άλλα πράγματα στη ζωή αποδίδουμε καλύτερα όταν υπάρχει ένα κοινωνικό σύστημα υποστήριξης. Αυτό ισχύει κυρίως στα πνευματικά. Μέσα στην Αγία Γραφή, οι μικρές ομάδες φαίνεται να είναι μία από τις μεθόδους του Θεού για την ενδυνάμωση της πίστης μας, την αύξησή μας σε γνώση του Λόγου Του, την ενίσχυση της προσευχής στη ζωή μας, και την προετοιμασία μας για μαρτυρία. Ο Πατέρας, ο Υιός, και το Άγιο Πνεύμα αποτελούν μία μικρή ομάδα διακονίας. Ο Μωυσής ήταν ηγέτης μίας μικρής ομάδας. Ο Ιησούς ξεκίνησε μία μικρή ομάδα με τους μαθητές, και ο απ. Παύλος ταξίδεψε στην Ρωμαϊκή αυτοκρατορία με μια μικρή ομάδα που τον συντρόφευε στον ευαγγελισμό.

Κατά τη διάρκεια αυτής της εβδομάδας θα εστιάσουμε στη Βιβλική σημασία των μικρών ομάδων και θα δούμε έναν συναρπαστικό τρόπο για να εμπλακούμε.