---
title:  Οι Μικρες Ομαδες Στην Καινη Διαθηκη
date:  02/09/2020
---

Η εκκλησία της Καινής Διαθήκης είχε εκρηκτική ανάπτυξη. Μέσα σε μερικά χρόνια, η μικρή ομάδα Χριστιανών αριθμούσε χιλιάδες λατρευτές. Υπήρχαν πολλοί παράγοντες που συνέβαλλαν σ’ αυτήν τη φαινομενική αύξηση. Ο Ιησούς κατά τη διακονία Του έσπειρε τον σπόρο του ευαγγελίου και προετοίμασε την καρδιά χιλιάδων ανθρώπων για να δεχτούν το κήρυγμα των μαθητών. Μετά την ανάληψη του Χριστού, την ημέρα της Πεντηκοστής, το Άγιο Πνεύμα ήρθε στους πιστούς μαθητές την ώρα της προσευχής με έντονο τρόπο. Ένας από τους παράγοντες που συνέβαλλαν στην ταχεία αύξηση της εκκλησίας ήταν η δομή των μικρών ομάδων. Οι μικρές ομάδες κάνουν τη διαφορά.

`Διαβάστε Πράξ. 18:1-5 και 20:1-4. Γιατί ο Λουκάς αναφέρει κάποια από τα ονόματα των στενών συνεργατών του Παύλου;`

Είναι συναρπαστικό το ότι ο Λουκάς αναφέρεται στους συνεργάτες του Παύλου. Για εκείνον όλοι ήταν σημαντικοί. Τους ήξερε με το όνομά τους. Υποστήριζαν ειλικρινά ο ένας τον άλλον κατά τη διάρκεια του έργου. Αν και ο αριθμός των ονομάτων που αναφέρει είναι μικρός, αυτό αποδεικνύει τη σπουδαιότητα της στενής συνεργασίας, ακόμη και με λίγα άτομα. Ο καθένας είχε σίγουρα διαφορετικά χαρίσματα από τον άλλον. Προέρχονταν από διαφορετικούς πολιτισμούς και κοινωνικά υπόβαθρα. Ο τρόπος που κοίταζαν τα πράγματα δεν ήταν πάντα ίδιος, ο καθένας όμως συνέβαλλε στο έργο του Χριστού. Η διαφορετικότητα των χαρισμάτων, των εμπειριών, και των υπόβαθρων συνέβαλλαν στην αύξηση της εκκλησίας. Όλοι συμμετείχαν στην αποστολή του Χριστού μέσα από τις πλούσιες προσωπικές εμπειρίες τους με τον Ιησού.

`Συγκρίνετε Πράξ. 16:11-15, 40 και 12:11,12. Τι ζήτησε η Λυδία από τον Παύλο αμέσως μετά τη βάπτισή της; Πού πήγαν αμέσως μετά την απελευθέρωσή τους από τη φυλακή ο Πέτρος και ο Παύλος;`

Οι πιστοί της Καινής Διαθήκης συναθροίζονταν σε σπίτια. Τα σπίτια των Χριστιανών γινόντουσαν κέντρα επιρροής και η καρδιά της διακονίας των μικρών ομάδων.

`ΣΚΕΨΗ: Σκεφτήκατε ποτέ να ξεκινήσετε μία μικρή ομάδα στο σπίτι σας ή να πάτε στη μικρή ομάδα στο σπίτι κάποιου φίλου σας; Εάν είστε ήδη μέλος μιας μικρής ομάδας, μιλήστε για τα οφέλη της.`