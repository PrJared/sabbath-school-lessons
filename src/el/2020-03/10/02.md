---
title:  Μικρες Ομαδες Αρχικα Ιδεα Του Θεου
date:  30/08/2020
---

`Διαβάστε Γεν. 1:1,2,26, Εβρ. 1:1,2 και Εφεσ. 3:8,9. Πώς αυτά τα εδάφια φανερώνουν την ενότητα της Θεότητας;`

Ο Πατέρας, ο Υιός, και το Άγιο Πνεύμα συμμετείχαν στη Δημιουργία. Ο καθένας είχε διαφορετικό έργο, αλλά όλοι μαζί εργάστηκαν ως μία αδιαίρετη ομάδα. Ο Πατέρας ήταν ο κύριος Σχεδιαστής, ο μεγάλος Αρχιτέκτονας. Πραγματοποίησε τα σχέδια Του μέσω του Ιησού, που ήταν ο ενεργός παράγοντας της Δημιουργίας μαζί με τη δύναμη του Αγίου Πνεύματος. Αυτή η υπερφυσική δυναμική ενέργεια ξεπερνάει κάθε κατανόηση. Αυτό όμως που μπορούμε να κατανοήσουμε ξεκάθαρα, πέρα από την ύπαρξη του δημιουργημένου κόσμου, είναι το γεγονός ότι ο Ίδιος ο Θεός είναι ο Δημιουργός πάντων (δείτε Ρωμ. 1:18-20). Οι μικρές ομάδες ήταν αρχική ιδέα του Θεού. Αν και πρέπει να είμαστε ιδιαίτερα προσεκτικοί όταν χρησιμοποιούμε αναλογίες όσον αφορά τις άγνωστε πτυχές του Θεού, θα χρησιμοποιήσουμε μία καταχρηστικά λέγοντας πως ο Πατέρας, ο Υιός, και το Άγιο Πνεύμα, διαμόρφωσαν την πρώτη «μικρή ομάδα» στην ιστορία της σωτηρίας. Συμμετείχαν μαζί στη δημιουργία της ανθρώπινης φυλής και στην λύτρωσή της μετά την Πτώση.

`Συγκρίνετε Ιωάν. 10:17, 18 με Ρωμ. 8:11 και Α’ Κορ. 15:15. Πώς η ανάσταση του Χριστού δείχνει την ενότητα του Πατέρα, του Υιού, και του Αγίου Πνεύματος στο σχέδιο της σωτηρίας;`

Ο Πατέρας, ο Υιός, και το Άγιο Πνεύμα διαμορφώνουν μία «μικρή ομάδα» με απόλυτο σκοπό την λύτρωση της ανθρωπότητας. «Το σχέδιο της σωτηρίας βρισκόταν στα συμβούλια του Αιωνίου από την αιωνιότητα.» Ε.Χουάιτ, Fundamentals of Christian Education, σ.186.

Για τον Θεό δεν είναι τίποτα πιο σημαντικό από την σωτηρία όσο το δυνατόν περισσοτέρων ανθρώπων (Α’ Τιμ. 2:4, Β’ Πέτρ. 3:9). Οι μικρές ομάδες μπορεί να έχουν διαφορετικούς σκοπούς, όπως θα δούμε αυτήν την εβδομάδα, αλλά πρωταρχικός σκοπός είναι να φέρουν πλανημένους ανθρώπους στον Ιησού. Έτσι, όταν εργαζόμαστε σε μικρές ομάδες δεν ωφελούμαστε μόνο εμείς, αλλά βοηθάμε και άλλους. Επομένως, ο απόλυτος στόχος των μικρών ομάδων πρέπει να είναι η σωτηρία ψυχών.

`ΣΚΕΨΗ: Είναι δύσκολο να αντιληφθούμε πλήρως το μυστήριο της ενότητας του Τριαδικού Θεού μας. Μπορούμε όμως να πιστέψουμε και να δείξουμε εμπιστοσύνη ακόμη και σ’ αυτό που δεν μπορούμε πλήρως να κατανοήσουμε. Γιατί αυτή η αρχή είναι πολύ σημαντική για τους Χριστιανούς;`