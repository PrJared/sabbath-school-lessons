---
title:  Μια Ενδυναμωμενη Εκκλησια
date:  27/07/2020
---

Το βιβλίο των Πράξεων πολύ σωστά είναι γνωστό και ως «Οι Πράξεις του Αγίου Πνεύματος». Πρόκειται για μία συναρπαστική περιπέτεια στη μαρτυρία, στην διακήρυξη του ευαγγελίου και στην ανάπτυξη της εκκλησίας. Οι Πράξεις είναι η ιστορία των αφιερωμένων πιστών που πληρώθηκαν με Άγιο Πνεύμα και επηρέασαν τον κόσμο για τον Χριστό. Ήταν ολοκληρωτικά εξαρτώμενοι από το Άγιο Πνεύμα και έτσι είχαν αυτά τα θαυμαστά αποτελέσματα. Αποτελούν παράδειγμα του τι μπορεί να συμβεί σε όσους είναι ολοκληρωτικά αφιερώνονται σ’ Αυτόν.

`Διαβάστε Πράξ. 2:41,42, 4:4,31, 5:14,42, 6:7, 16:5. Τι σας εντυπωσιάζει περισσότερο στα παραπάνω εδάφια; Τι μήνυμα θέλει να περάσει ο Λουκάς, καταγράφοντας αυτήν τη ξαφνική ανάπτυξη;`

Ο Λουκάς έγραψε τις Πράξεις για να δείξει στους αναγνώστες του την διακονία του Αγίου Πνεύματος στην πρώτη εκκλησία. Αξιοσημείωτο είναι ότι δεν διστάζει να χρησιμοποιήσει αριθμούς για να καταμετρήσει την δράση του Αγίου Πνεύματος κατά τον 1οαιώνα. Κατέγραφε τις βαπτίσεις. Στις Πράξ. 2:41 τονίζει το γεγονός ότι μέσα σε μία μέρα βαπτίστηκαν σε μία περιοχή 3000 άνθρωποι. Στις Πράξ. 4:4 αναφέρεται σε 5000 βαπτίσεις, και στις Πράξ. 5:14 ότι πλήθη ήρθαν στον Κύριο και βαπτίστηκαν. Ακόμη κι αν πρόκειται για ένα άτομο, όπως η Λυδία, ο δεσμοφύλακας στους Φιλίππους, το δαιμονιζόμενο κορίτσι ή ο Αιθίοπας ευνούχος, ο Λουκάς καταγράφει το έργο του Αγίου Πνεύματος στην καρδιά αυτών των ανθρώπων. Το σημαντικό είναι ότι πίσω από κάθε μεγάλο αριθμό βρίσκονται άνθρωποι, παιδιά του Θεού για τους οποίους ο Ιησούς Χριστός πέθανε. Είναι ωραίοι οι μεγάλοι αριθμοί όμως συνήθως η μαρτυρία είναι μία προσπάθεια που γίνεται από έναν προς έναν.

Ένας από τους λόγους που η πρώτη εκκλησία αυξήθηκε τόσο γρήγορα ήταν επειδή ανανεωνόταν συνεχώς μέσω της ίδρυσης νέων εκκλησιών. Τι σημαντικό μήνυμα για εμάς σήμερα!

`ΣΚΕΨΗ: Ο κύριος στόχος της πρώτης εκκλησίας ήταν η αποστολή. Πώς μπορούμε να βεβαιωθούμε ότι πυρήνας όλων όσων κάνουμε στην τοπική μας εκκλησία είναι η αποστολή;`