---
title:  Περαιτερω Μελετη
date:  31/07/2020
---

Διαβάστε Ε. Χουάιτ, Ζ.Χ. σ. 637-656, Π.Α. σ. 35-44.

Το Άγιο Πνεύμα συνεργάζεται με τον Πατέρα και τον Υιό στο λυτρωτικό έργο. Σε όλες τις δραστηριότητες μαρτυρίας, συνεργαζόμαστε μαζί Του για τη σωτηρία ψυχών. Εκείνος πείθει τις καρδιές. Ανοίγει πόρτες για ευκαιρίες. Μέσω του Λόγου Του, φωτίζει το νου και φανερώνει την αλήθεια. Σπάει τα δεσμά της προκατάληψης, θριαμβεύει ενάντια στις κοινωνικές μεροληψίες που θολώνουν το όραμα της αλήθειας, και μας ελευθερώνει από τα δεσμά των κακών συνηθειών που μας πνίγουν. Καθώς δίνουμε τη μαρτυρία μας για τον Ιησού, είναι σημαντικό να θυμόμαστε ότι συνεργαζόμαστε με το Άγιο Πνεύμα. Είναι εκεί για εμάς, και εργάζεται στην καρδιά των ανθρώπων καθώς κάνουμε μία πράξη καλοσύνης, δίνουμε τη μαρτυρία μας, κάνουμε μία Βιβλική μελέτη, δίνουμε κάποιο φυλλάδιο ή συμμετέχουμε σε κάποια ευαγγελιστική δραστηριότητα. Θα συνεχίσει να εργάζεται στην καρδιά τους και μετά από εμάς, κάνοντας ό,τι είναι δυνατόν για να τους οδηγήσει στη σωτηρία.

**Ερωτησεις για συζητηση**

`1.	 Μοιραστείτε με την ομάδα σας εάν είχατε κάποια εμπειρία όπου νιώσατε το Άγιο Πνεύμα να εργάζεται έντονα μέσα από τη μαρτυρία σας.`

`2.	 Νιώσατε ποτέ φοβισμένοι όταν δίνατε τη μαρτυρία σας; Πώς μπορεί η γνώση για το έργο του Αγίου Πνεύματος να μειώσει το φόβο σας και να σας δώσει σιγουριά καθώς δίνετε τη μαρτυρία σας;`

`3.	 Στο μάθημα αυτής της εβδομάδας μιλήσαμε για τη «δραστηριότητα» του Αγίου Πνεύματος στη μαρτυρία μας. Συζητήστε τους διαφορετικούς τρόπους με τους οποίους το Άγιο Πνεύμα εργάζεται μέσα από εμάς όταν δίνουμε τη μαρτυρία μας. Πώς μπορεί το Άγιο Πνεύμα να μας εφοδιάσει για να δώσουμε τη μαρτυρία μας και να εργαστεί στη ζωή εκείνων που μαρτυρούμε;`

`4.	 Σ’ αυτό το μάθημα είδαμε την κεντρική θέση που έχει η Αγία Γραφή στη μαρτυρία. Γιατί η Αγία Γραφή είναι τόσο σημαντικό στοιχείο της πίστης και της μαρτυρίας μας; Πώς μπορούμε να αποφύγουμε τις παγίδες εκείνων που ενώ διατείνονται ότι πιστεύουν στην Αγία Γραφή, στην πραγματικότητα μειώνουν την εξουσία και τη μαρτυρία της;`