---
title:  Ιησους Η Βαση Της Μαρτυριας Μας
date:  06/09/2020
---

Ως Χριστιανοί όλοι έχουμε μία προσωπική εμπειρία να μοιραστούμε, το πώς ο Ιησούς άλλαξε τη ζωή μας και τι έχει κάνει για εμάς.

**Διαβάστε Εφεσ. 2:1-10. Πώς ήμασταν πριν γνωρίσουμε τον Χριστό; Τι αποκτήσαμε αφού δεχτήκαμε τον Χριστό;**

`Α. Πριν γνωρίσουμε τον Χριστό (Εφεσ. 2:1-3)`

`Β. Αφότου γνωρίσαμε τον Χριστό (Εφεσ. 2:4-10)`

Τι εκπληκτική αλλαγή! Προτού γνωρίσουμε τον Χριστό ήμασταν νεκροί «διά τας παραβάσεις και τας αμαρτίας», περπατούσαμε, «κατά το πολίτευμα του κόσμου τούτου», «κατά τας επιθυμίας της σαρκός ημών», και ήμασταν «εκ φύσεως τέκνα οργής». Με λίγα λόγια, πριν γνωρίσουμε τον Χριστό τριγυρνούσαμε άσκοπα όντας χαμένοι. Μπορεί να αισθανθήκαμε κάποια φαινομενική ευτυχία, αλλά στην ψυχή υπήρχε βάρος και ένας ανεκπλήρωτος σκοπός στη ζωή μας. Η διαφορά έγινε όταν πήγαμε στον Χριστό και βιώσαμε την αγάπη Του. Τώρα στον Χριστό είμαστε ζωντανοί. Με την χάρη και το πλούσιο έλεός Του, λάβαμε το δώρο της σωτηρίας. «Και συνανέστησε, και συνεκάθισεν εν τοις επουρανίοις διά Ιησού Χριστού, διά να δείξη εις τους επερχομένους αιώνας τον υπερβάλλοντα πλούτον της χάριτος αυτού διά της προς ημάς αγαθότητος εν Χριστώ Ιησού» (εδ. 6,7). Με τον Χριστό, η ζωή απέκτησε νέο νόημα και σκοπό. Και όπως ο Ιωάννης δηλώνει, «Εν αυτώ ήτο η ζωή, και η ζωή ήτο το φως των ανθρώπων» (Ιωάν. 1:4).

`Διαβάστε Εφεσ. 2:10. Σύμφωνα μ’ αυτό το εδάφιο, πόσο κεντρικά είναι τα καλά έργα στην Χριστιανική πίστη; Πώς κατανοούμε αυτήν την ιδέα στα πλαίσια της σωτηρίας μέσω της πίστης, «χωρίς των έργων του νόμου» Ρωμ. 3:28;`

`ΣΚΕΨΗ: Πόσο άλλαξε η ζωή σας λόγω του Χριστού, μία αλλαγή που πιθανόν να βοηθούσε κάποιον να πιστέψει στον Ιησού;`