---
title:  Γνωστοποιωντας Την Ιστορια Σας Με Τον Ιησου
date:  05/09/2020
---

> <p>Εδαφιο Μνημης</p>
>  «Ταύτα έγραψα προς εσάς τους πιστεύοντας εις το όνομα του Υιού του Θεού, διά να γνωρίζητε ότι έχετε ζωήν αιώνιον, και διά να πιστεύητε εις το όνομα του Υιού του Θεού.» Α’ Ιωάννου 5:13.

### Για τη μελέτη αυτής της εβδομάδας, διαβάστε
Εφεσ. 2:1-10, Α’ Ιωάν. 4:7-11, Μάρκ. 5:1-20, Εβρ. 10:19-22, Γαλ. 2:20, Α’ Κορ. 1:30.

Όπως αναφερθήκαμε και σε πρωτύτερο μάθημα, τίποτε άλλο πέρα από την αλλαγμένη ζωή δεν μαρτυρεί περισσότερο για τη δύναμη του ευαγγελίου. Οι άνθρωποι μπορεί να διαφωνήσουν με τη θεολογία και τα δόγματά σας. Μπορεί να αμφισβητήσουν τον τρόπο που κατανοείτε την Αγία Γραφή, σπανίως όμως θα αμφισβητήσουν την προσωπική σας εμπειρία με τον Ιησού και τα όσα έχει κάνει στη ζωή σας.

Μαρτυρία είναι η ομολογία αυτών που γνωρίζουμε για τον Ιησού. Λέμε στους άλλους τι σημαίνει για εμάς και τι έχει κάνει στη ζωή μας. Εάν η μαρτυρία μας βασίζεται εξολοκλήρου στην προσπάθειά μας να αποδείξουμε ότι το πιστεύω μας είναι το σωστό και των άλλων λάθος, θα έρθουμε αντιμέτωποι με έντονες αντιδράσεις. Εάν η μαρτυρία μας για τον Ιησού βγαίνει από μια καρδιά που έχει μεταμορφωθεί με τη χάρη Του, γοητευτεί από την αγάπη Του, και εντυπωσιαστεί από την αλήθεια Του, οι άλλοι θα εντυπωσιαστούν με το πώς η αλήθεια που πρεσβεύουμε επηρέασε τη ζωή μας. Η αλήθεια που παρουσιάζεται στα πλαίσια μιας αλλαγμένης ζωής κάνει όλη τη διαφορά.

Όταν ο Χριστός είναι το κέντρο κάθε δόγματος, και κάθε Βιβλική διδασκαλία αντικατοπτρίζει τον χαρακτήρα Του, είναι πολύ πιθανόν εκείνοι στους οποίους δίνουμε τη μαρτυρία μας να δεχτούν τον λόγο Του.