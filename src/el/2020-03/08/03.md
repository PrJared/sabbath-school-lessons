---
title:  Η Θεραπευτικη Αγωγη Του Ιησου Για Τον Λαο
date:  17/08/2020
---

Ο Ιησούς ήθελε να βγάλει το καλύτερο από τους ανθρώπους. Ακόμη και όταν οι καταστάσεις ήταν ασυνήθιστα δύσκολες, Εκείνος έδειχνε χάρη. Στο ευαγγέλιο του Λουκά διαβάζουμε πως τα πλήθη, «εθαύμαζον διά τους λόγους της χάριτος τους εξερχομένους εκ του στόματος αυτού» (4:22) και ο Ιωάννης προσθέτει στο ευαγγέλιο του, «η δε χάρις και η αλήθεια έγεινε διά Ιησού Χριστού» (Ιωάν. 1:17). Με τον τρόπο που προσέγγιζε τους ανθρώπους, τους αφόπλιζε. Τα γεμάτα έλεος λόγια Του άγγιζαν τις χορδές της καρδιάς τους.

`Διαβάστε Ματθ. 8:5-10 και Μάρκο 12:34. Ποια ελπιδοφόρα λόγια είπε ο Ιησούς σε δύο τόσο διαφορετικούς ανθρώπους – έναν Ρωμαίο εκατόνταρχο και έναν Ιουδαίο νομικό;`

Η δήλωση του Ιησού στον Ρωμαίο εκατόνταρχο ήταν επαναστατική. Σκεφτείτε τα αισθήματα του εκατόνταρχου όταν άκουσε τον Ιησού να λέει πώς τόση πίστη δεν βρήκε πουθενά στο Ισραήλ. Φανταστείτε ακόμη τα αισθήματα του νομικού όταν ο Ιησούς του είπε, «Δεν είσαι μακράν από της βασιλείας του Θεού.» Ο Ιησούς είχε την ικανότητα να βγάζει το καλύτερο εαυτό των άλλων. Λίγα είναι εκείνα που μπορούν να λειτουργήσουν ως έπαινος και να ανοίξουν την καρδιά για το ευαγγέλιο. Ψάξτε να βρείτε το καλό στους ανθρώπους γύρω σας και δείξτε τους πόσο τους εκτιμάτε.

`Συγκρίνετε Ησ. 42:3, Κολ. 4:5,6, και Εφεσ. 4:15. Ποιες ζωτικές αρχές μας διδάσκουν αυτά τα εδάφια για την μαρτυρία της πίστης μας στους άλλους και τη σχέση μας μαζί τους;`

Όταν τα λόγια μας είναι ενθαρρυντικά και γεμάτα χάρη, ασκούν θετική επιρροή στη ζωή των άλλων. Μέσα από το προφητικό του μήνυμα ο Ησαΐας αποκάλυψε πως ο Ιησούς, «Κάλαμον συντεθλασμένον δεν θέλει συντρίψει, και λινάριον καπνίζον δεν θέλει σβύσει.» Με άλλα λόγια, ο Ιησούς πρόσεχε να μην πληγώσει άσκοπα κανέναν που ερχόταν με πίστη, ούτε να σβήσει την σπίθα της πίστης μέσα του.

`ΣΚΕΨΗ: Γιατί πολλές φορές ο τρόπος που λέμε κάποια πράγματα είναι πιο σημαντικός από το περιεχόμενο των λόγων μας; Τι έχετε να πείτε σχετικά με την ακόλουθη δήλωση: «Η αλήθεια είναι αυτή, και οι άνθρωποι καλούνται να τη δεχτούν ή να την απορρίψουν.» Πού βρίσκεται το λάθος σ’ αυτήν την σωστή κατά τ’ άλλα δήλωση;`