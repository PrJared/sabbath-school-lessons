---
title:  Αυτο Που Εχει Πραγματικα Σημασια Για Τον Ιησου
date:  20/08/2020
---

Το μήνυμα του Ιησού στους μαθητές Του στο Ματθ. 24, όπου τα γεγονότα σχετικά με την καταστροφή της Ιερουσαλήμ και την Δευτέρα Παρουσία Του αναμιγνύονται, ακολουθείται από τρεις παραβολές στο Ματθ. 25:σχετικά με τον έσχατο καιρό. Στις παραβολές αυτές βλέπουμε τα στοιχεία του χαρακτήρα των ανθρώπων που προσμένουν τη Δευτέρα Παρουσία, και που έχουν πραγματικά σημασία για τον Ιησού. Η παραβολή των δέκα παρθένων τονίζει τη σημασία της ειλικρινούς, αυθεντικής, πλήρης Πνεύματος ζωής. Η παραβολή των δέκα ταλάντων τονίζει τη σημασία της πιστότητας που πρέπει να δείξει ο καθένας από εμάς με τα χαρίσματα που μας εμπιστεύτηκε ο Θεός. Η παραβολή των προβάτων και των εριφίων δείχνει πως η ειλικρινής Χριστιανική ζωή υπηρετεί τις ανάγκες των ανθρώπων που ο Θεός φέρνει στη ζωή μας καθημερινά.

`Διαβάστε Ματθ. 25:31-46. Πώς περιγράφει ο Ιησούς τον ειλικρινή Χριστιανικό τρόπο ζωής; Αναφέρετε τα μέρη διακονίας που αγγίζει αυτή η περικοπή.`

Παρότι αυτή η παραβολή αναφέρεται στην κάλυψη των φυσικών αναγκών των ανθρώπων, υπάρχει και που δεν πρέπει να παραβλέψουμε. Υπάρχει μία κρυφή πείνα και δίψα για τον Ιησού στην ψυχή των ανθρώπων, που θέλουν να ικανοποιήσουν (Ιωάν. 6:35, Ιωάν. 4:13,14). Είμαστε όλοι ξένοι που επιθυμούμε μια κατοικία μέχρι να ανακαλύψουμε την πραγματική μας ταυτότητα στον Χριστό (Εφ. 2:12,13,19). Είμαστε πνευματικά γυμνοί μέχρι να ντυθούμε με τη δικαιοσύνη Του (Αποκ. 3:18, 19:7,8).

Οι προφήτες της Παλαιάς Διαθήκης πολλές φορές παρομοίαζαν την ανθρώπινη κατάσταση με κάποιον που ήταν βαριά άρρωστος (Ησ. 1:5, Ιερ. 30:12-15). Η ασθένεια της αμαρτίας είναι θανατηφόρα, αλλά ο προφήτης μας δείχνει το γιατρικό. «Διότι θέλω αποκαταστήσει την υγιείαν εις σε, και θέλω σε ιατρεύσει από των πληγών σου, λέγει Κύριος» (Ιερ. 30:17). Ο Ιησούς είναι το γιατρικό για την θανατηφόρα αυτή ασθένεια που απειλεί την ψυχή μας. Η παραβολή των προβάτων και των εριφίων μας παρακινεί μεν να καλύψουμε τις φυσικές ανάγκες των γύρω μας, αλλά μας ωθεί και για κάτι περισσότερο. Η ιστορία του Χριστού είναι αυτή που καλύπτει τις βαθύτερες ανάγκες της ψυχής, και η πρόσκλησή Του για συνεργασία μαζί Του στην υπηρεσία των συνανθρώπων μας. Όταν ζούμε εγωκεντρικά και αμελούμε τις φυσικές, νοητικές, συναισθηματικές και πνευματικές ανάγκες των άλλων, διακινδυνεύουμε την αιωνιότητα. Στην παραβολή, εκείνοι που αφιερώνουν τη ζωή τους σε πράγματα πέρα από τον εαυτό τους επαινούνται από τον Κύριο και εισέρχονται στην αιωνιότητα. Από την άλλη, εκείνοι που φέρονται εγωιστικά και αμελούν τις ανάγκες των άλλων, καταδικάζονται από τον Κύριό τους.