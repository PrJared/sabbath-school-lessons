---
title:  Η Δυναμη Της Προσευχης Μεσολαβωντας Για Αλλους
date:  18/07/2020
---

> <p>Εδαφιο Μνημης</p>
>  «Εξομολογείσθε εις αλλήλους τα πταίσματά σας, και εύχεσθε υπέρ αλλήλων διά να ιατρευθήτε.» Ιακώβου 5:16.

### Για τη μελέτη αυτής της εβδομάδας, διαβάστε
Αποκ. 12:7-9, Εφεσ. 6:12, Εβρ. 7:25, Εφεσ. 1:15-21, Δαν. 10:10-14, Α’ Ιωάν. 5:14-16.

Τα μέλη της πρώτης εκκλησίας ένιωθαν την ανάγκη για προσευχή. «Μετά δε την δέησιν αυτών εσείσθη ο τόπος όπου ήσαν συνηγμένοι, και επλήσθησαν άπαντες Πνεύματος Αγίου, και ελάλουν τον λόγον του Θεού μετά παρρησίας» (Πράξ. 4:31). Προσέξτε πως οι μαθητές πρώτα προσευχήθηκαν, έπειτα πληρώθηκαν με Άγιο Πνεύμα, και στη συνέχεια κήρυξαν τον Λόγο του Θεού με τόλμη και θάρρος. Υπάρχει στενή σχέση μεταξύ της προσευχής, της πλήρωσης με Άγιο Πνεύμα, και της έντονης διακήρυξης του Λόγου του Θεού. Οι μαθητές, «δεν ζητούσαν την ευλογία απλώς για τον εαυτό τους. Τους πίεζε το βάρος της σωτηρίας των ψυχών. Αναγνώριζαν ότι το ευαγγέλιο έπρεπε να διαδοθεί στον κόσμο και ζητούσαν τη δύναμη που ο Χριστός τους είχε υποσχεθεί.» Ε. Χουάιτ, Π.Α. σ. 26.

Όταν αναζητούμε τον Θεό και μεσολαβούμε για τους άλλους, Εκείνος εργάζεται στην καρδιά μας για να μας ελκύσει κοντά Του και να μας δώσει την Θεϊκή σοφία να τους προσεγγίσουμε για τη βασιλεία Του (Ιακ. 1:5). Επιπλέον, εργάζεται με έντονο τρόπο στη ζωή τους, με τρόπους που εμείς δεν μπορούμε να δούμε ή να κατανοήσουμε πλήρως, για να τους ελκύσει κοντά Του (Α’ Ιωάν. 5:14-17).