---
title:  Περαιτερω Μελετη
date:  24/07/2020
---

Διαβάστε Ε. Χουάιτ, Β.Χ. σ. 87-98.

Όταν προσευχόμαστε για άλλους, ο Θεός τιμά την αφοσίωσή μας σ’ Αυτόν και την εξάρτησή μας στη δύναμή Του προσφέροντας όλες τις πηγές του ουρανού για τη μεταμόρφωση της ζωής των ανθρώπων. Καθώς οι προσευχές μας ανεβαίνουν στον θρόνο Του, οι άγγελοι δραστηριοποιούνται κατά την εντολή Του. «Οι άγγελοι περιμένουν στον θρόνο για να υπακούσουν στην εντολή του Ιησού Χριστού να απαντήσουν στην κάθε προσευχή που με ειλικρίνεια και ζωντανή πίστη απευθύνεται σ’ Εκείνον.» Ε. Χουάιτ, Selected Messages, βιβλίο 2, σ. 377. Έχουμε τη βεβαιότητα ότι καμία προσευχή δεν χάνεται, καμία δεν ξεχνιέται από τον Θεό. Καταχωρούνται στον ουρανό για να απαντηθούν στον κατάλληλο χρόνο και τόπο όπως Εκείνος γνωρίζει καλύτερα. «Η προσευχή που γίνεται με πίστη, ποτέ δεν χάνεται. Ωστόσο, είναι αλαζονικό από μέρους μας να νομίζουμε ότι κάθε φορά θα απαντιέται όπως θέλουμε.» Ε. Χουάιτ, Testimonies for the Church, τομ. 1, σ. 231.

Πόση ενθάρρυνση μας δίνεται καθώς μεσολαβούμε για τους συζύγους μας, τα παιδιά μας, τους συγγενείς, τους φίλους και τους συνεργάτες μας που δεν γνωρίζουν τον Χριστό! Καμία ειλικρινής προσευχή δεν χάνεται. Μπορεί να μη δούμε πάντοτε άμεσες απαντήσεις γι’ αυτά που προσευχόμαστε, ο Θεός όμως εργάζεται στην καρδιά τους με τρόπους που θα μάθουμε στην αιωνιότητα.

**Ερωτησεις για συζητηση**

`1.	 Διαβάστε Φιλιπ. 1:19, Κολ. 4:2,3, και Β’ Θεσ. 3:1,2. Ποια ασφάλεια ένιωθε ο Παύλος κατά τη διάρκεια της φυλάκισής του, λόγω των προσευχών των Φιλιππησίων; Τι ζήτησε από τους Θεσσαλονικείς και Κολοσαείς πιστούς να προσευχηθούν; Τι σχέση έχουν αυτές οι διαμεσολαβητικές προσευχές με τις εκκλήσεις για τη σωτηρία ψυχών;`

`2.	 Πώς η επίγνωση για τη Μεγάλη Διαμάχη σάς βοηθά να συνειδητοποιήσετε την μεγάλη ανάγκη για προσευχή; Είναι αλήθεια πως ο Ιησούς νίκησε τον πόλεμο. Γιατί όμως είναι σημαντικό να προσευχόμαστε και να κάνουμε ό,τι μπορούμε για να παραμείνουμε πιστοί σ’ Αυτόν καθώς εργαζόμαστε για την σωτηρία των άλλων;`

`3.	 Πώς μπορούμε να έχουμε μία αποτελεσματικότερη πορεία διαμεσολαβητικής προσευχής; Συνήθως τι δικαιολογίες λέτε (εάν λέτε), για να μην προσεύχεστε για κάποιους που το χρειάζονται;`