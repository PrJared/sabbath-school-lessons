---
title:  Προσαρμογη Συμπεριφορας
date:  24/08/2020
---

Η συμπεριφορά μας συχνά καθορίζει την ικανότητά μας να επηρεάζουμε τους άλλους. Μία σκληρή, επικριτική, και εχθρική συμπεριφορά θα απομακρύνει από κοντά σας τους ανθρώπους. Ακόμη και αν δώσετε την μαρτυρία σας με τα πιο αληθινά λόγια, δύσκολα θα γίνουν δεκτά. Από την άλλη, η θετική συμπεριφορά και η πίστη μας στους άλλους, τους ελκύει κοντά μας. Δημιουργεί έναν φιλικό δεσμό. Ο Ιησούς έδειξε πολύ όμορφα αυτήν την αρχή με τα λόγια Του: «Δεν σας λέγω πλέον δούλους, διότι ο δούλος δεν εξεύρει τι κάμνει ο κύριος αυτού, εσάς δε είπον φίλους, διότι πάντα όσα ήκουσα παρά του Πατρός μου, εφανέρωσα εις εσάς» (Ιωάν. 15:15). Οι φίλοι αποδέχονται ο ένας τον άλλον παρά τις αδυναμίες και τα λάθη, και μοιράζονται ελεύθερα τις χαρές και τις θλίψεις.

`Διαβάστε Ματθ. 15:21-28 και Μάρκ. 14:6-9. Τα εδάφια αυτά περιγράφουν δύο γυναίκες που βρίσκονται σε εντελώς διαφορετικές καταστάσεις. Ο Ιησούς δείχνει να είναι σκληρός με τη μία και ευγενικός με την άλλη. Τι ενδείξεις βρίσκεται στο κείμενο ότι ο Ιησούς προσπαθούσε με τη χάρη Του να πλησιάσει και τις δύο και να κτίσει εμπιστοσύνη μαζί τους;`

Η γυναίκα στο Ματθ. 15:είναι Χαναναία. Ο Ιησούς σκόπιμα αρνείται αρχικά να την βοηθήσει ώστε μέσα από την επιμονή της, η πίστη της να αυξηθεί. Στη συνέχεια, πραγματοποιεί την επιθυμία της και κάνει μία απίστευτη δήλωση που κανένας θρησκευτικός ηγέτης στην Ιουδαία εκείνη την εποχή δεν θα έκανε στη φτωχή Χαναναία. Είπε δυνατά, «Ω γύναι, μεγάλη σου η πίστις» (Ματθ. 15:28). Της κάνει το καλύτερο σχόλιο που θα μπορούσε να πει ένας θρησκευτικός διδάσκαλος. Μπορείτε να φανταστείτε τη χαρά που ένιωσε και την αλλαγή που επήλθε στη ζωή της;

Η γυναίκα που έπλυνε τα πόδια του Ιησού με το ακριβό άρωμα ήταν Ιουδαία και είχε κακή φήμη, αλλά είχε συγχωρεθεί, αναγεννηθεί, και ξεκινήσει μία νέα αρχή. Όταν οι άλλοι την κατέκριναν, ο Ιησούς την επαίνεσε για τις πράξεις της δηλώνοντας: «Όπου αν κηρυχθή το ευαγγέλιον τούτο εις όλον τον κόσμον, και εκείνο το οποίον έπραξεν αύτη, θέλει λαληθή εις μνημόσυνον αυτής» Μάρκ. 14:9.

`ΣΚΕΨΗ: Από αυτά που διαβάσαμε στις παραπάνω ιστορίες, ποια είναι η ουσία της θετικής, νικηφόρας συμπεριφοράς; Τι αλλαγές χρειάζεται να κάνετε στη συμπεριφορά σας, όχι μόνο για τη μαρτυρία, αλλά και γενικότερα;`