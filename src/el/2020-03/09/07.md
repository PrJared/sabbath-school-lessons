---
title:  Περαιτερω Μελετη
date:  28/08/2020
---

«Ο Χριστός συνδυάζει την τρυφερότητα του ποιμένα, τη στοργή των γονέων και την ασύγκριτη χάρη του ευσπλαχνικού Σωτήρα. Προσφέρει τις ευλογίες Του με τους πιο δελεαστικούς όρους. Δεν περιορίζεται απλώς στο να αναγγείλει τις ευλογίες αυτές. Τις παρουσιάζει με τον πιο ελκυστικό τρόπο για να μας δημιουργήσει την επιθυμία να τις αποκτήσουμε. Έτσι πρέπει να παρουσιάζουν οι δούλοι Του τον πλούτο της δόξας της ανεκδιήγητης Δωρεάς Του. Η θαυμαστή αγάπη του Χριστού θα απαλύνει και θα δαμάσει τις καρδιές, ενώ η απλή επανάληψη των δογματικών διδασκαλιών δεν θα κατόρθωνε τίποτε. ‘‘Παρηγορείτε, παρηγορείτε τον λαόν Μου, λέγει ο Θεός σας.’’… (Ησ. 40:1, 9-11)» Ε. Χουάιτ, Ζ.Χ. σ. 795.

**Ερωτησεις για συζητηση**

`1.	 Είναι πραγματικά δυσάρεστο, αλλά κάποιοι νιώθουν καλύτερα όταν δείχνουν τα λάθη των άλλων. Πώς μπορούμε να είμαστε σίγουροι ότι δεν έχουμε πέσει στην ίδια παγίδα;`

`2.	 Σκεφτείτε λίγο το παρακάτω σενάριο: Ένας φίλος επιστρέφει από μία κηδεία και κάνει το εξής σχόλιο: «Είμαι χαρούμενος που η θεία μου βρίσκεται τώρα στον ουρανό και με κοιτάει. Αυτό με κάνει να νιώθω τόσο καλά!» Βάση των αρχών που μελετήσαμε αυτήν την εβδομάδα, πώς πρέπει να του απαντήσετε; Όσο σημαντικό κι αν είναι το δόγμα για την κατάσταση των νεκρών, γιατί η δεδομένη στιγμή δεν είναι ίσως και η καταλληλότερη για να κάνετε μία Βιβλική μελέτη πάνω στο θέμα;`

`3.	 «Όταν ψάχνουμε να βρούμε το κακό στους άλλους, το κακό αναπτύσσεται σε εμάς που το κοιτάζουμε. Όταν μένουμε στα λάθη των άλλων, φέρνουμε την ίδια εικόνα. Όταν όμως μένουμε στον Ιησού, μιλάμε για την αγάπη Του και τον τέλειο χαρακτήρα Του, γινόμαστε όμοιοι με την δική Του εικόνα. Αναλογιζόμενοι το ιδανικό που μας έθεσε, εξυψωνόμαστε σε μία αγνή και άγια ατμόσφαιρα, στην παρουσία του Θεού. Καθώς μένουμε εκεί, θα εκπέμπουμε ένα φως που θα λάμπει σε όλους όσους ερχόμαστε σε επαφή.» Ε. Χουάιτ, Gospel Workers, σ. 479. Σχολιάστε την παραπάνω δήλωση υπό το φως της μαρτυρίας μας στους άλλους.`