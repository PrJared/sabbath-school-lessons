---
title:  Αναπτυσσοντας Συμπεριφορα Νικητη
date:  22/08/2020
---

> <p>Εδαφιο Μνημης</p>
>  «Αλλά “αγιάσατε Κύριον τον Θεόν” εν ταις καρδίαις υμών, και έστε πάντοτε έτοιμοι εις απολογίαν μετά πραότητος και φόβου.» Α’ Πέτρου 3:15.

### Για τη μελέτη αυτής της εβδομάδας, διαβάστε
Ιωάν. 4:27-30, 39-42, Ματθ. 15:21-28, Β’ Θεσ. 1:1-4, Ρωμ. 15:7, Εφεσ. 4:32, Α’ Πέτρ. 3:15.

Όσο περισσότερο μελετάμε τη ζωή του Ιησού τόσο περισσότερο θαυμάζουμε την ικανότητά Του να αποδέχεται ανθρώπους. Αν και επέπληττε τους θρησκευτικούς ηγέτες της εποχής Του, με χαρά δεχόταν εκείνους που αγωνίζονταν με την αμαρτία, ήταν πληγωμένοι από την ενοχή και την καταδίκη. Η χάρη Του ήταν για εκείνους. Το έλεός Του προσφερόταν ακόμη και στους χειρότερους αμαρτωλούς. Το βάθος της συγχώρεσής Του ήταν σαφέστατα βαθύτερο από το βάθος της αμαρτίας τους. Η αγάπη Του δεν περιοριζόταν.

Ο Ιησούς ποτέ δεν εκδήλωσε υπερηφάνεια ούτε υπεροψία. Έβλεπε στον κάθε άνθρωπο κάποιον που δημιουργήθηκε κατ’ εικόνα Θεού που ωστόσο έπεσε στην αμαρτία και τον οποίο ήρθε να σώσει. Κανείς δεν ήταν πέρα από την αγάπη Του. Κανείς δεν είχε πέσει τόσο χαμηλά για να μην μπορεί να Τον φτάσει η χάρη Του. Σεβόταν οποιονδήποτε ερχόταν κοντά Του και συμπεριφερόταν σε όλους με την αξιοπρέπεια που τους άρμοζε. Επηρέαζε τους ανθρώπους για τη βασιλεία επειδή πίστευε σ’ αυτούς. Η ζωή τους άλλαζε στην παρουσία Του επειδή ενδιαφερόταν βαθιά γι’ αυτούς. Άρχισαν να γίνονται αυτό που πίστευε ότι μπορούσαν να γίνουν.

Στο μάθημα αυτής της εβδομάδας θα εξετάσουμε βαθύτερα τη συμπεριφορά του Ιησού προς τους ανθρώπους και θα δούμε πώς μπορούμε να εφαρμόσουμε αυτές τις αρχές στη ζωή μας.